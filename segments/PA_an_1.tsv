segmentnr	original	folio	analyzed
PA_an_1:1.0.1	Aṅguttara Nikāya 1	1	
PA_an_1:1.0.2	1. Rūpādivagga	1	
PA_an_1:1.1.1	Evaṁ me sutaṁ—	1	
PA_an_1:1.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_an_1:1.1.3	Tatra kho bhagavā bhikkhū āmantesi:	1	
PA_an_1:1.1.4	“bhikkhavo”ti.	1	
PA_an_1:1.1.5	“Bhadante”ti te bhikkhū bhagavato paccassosuṁ.	1	
PA_an_1:1.1.6	Bhagavā etadavoca:	1	
PA_an_1:1.2.1	“Nāhaṁ, bhikkhave, aññaṁ ekarūpampi samanupassāmi yaṁ evaṁ purisassa cittaṁ pariyādāya tiṭṭhati yathayidaṁ, bhikkhave, itthirūpaṁ.	1	
PA_an_1:1.2.2	Itthirūpaṁ, bhikkhave, purisassa cittaṁ pariyādāya tiṭṭhatī”ti.	1	
PA_an_1:1.2.3	Paṭhamaṁ.	1	
PA_an_1:2.1.1	“Nāhaṁ, bhikkhave, aññaṁ ekasaddampi samanupassāmi yaṁ evaṁ purisassa cittaṁ pariyādāya tiṭṭhati yathayidaṁ, bhikkhave, itthisaddo.	2	
PA_an_1:2.1.2	Itthisaddo, bhikkhave, purisassa cittaṁ pariyādāya tiṭṭhatī”ti.	2	
PA_an_1:2.1.3	Dutiyaṁ.	2	
PA_an_1:3.1.1	“Nāhaṁ, bhikkhave, aññaṁ ekagandhampi samanupassāmi yaṁ evaṁ purisassa cittaṁ pariyādāya tiṭṭhati yathayidaṁ, bhikkhave, itthigandho.	3	
PA_an_1:3.1.2	Itthigandho, bhikkhave, purisassa cittaṁ pariyādāya tiṭṭhatī”ti.	3	
PA_an_1:3.1.3	Tatiyaṁ.	3	
PA_an_1:4.1.1	“Nāhaṁ, bhikkhave, aññaṁ ekarasampi samanupassāmi yaṁ evaṁ purisassa cittaṁ pariyādāya tiṭṭhati yathayidaṁ, bhikkhave, itthiraso.	4	
PA_an_1:4.1.2	Itthiraso, bhikkhave, purisassa cittaṁ pariyādāya tiṭṭhatī”ti.	4	
PA_an_1:4.1.3	Catutthaṁ.	4	
PA_an_1:5.1.1	“Nāhaṁ, bhikkhave, aññaṁ ekaphoṭṭhabbampi samanupassāmi yaṁ evaṁ purisassa cittaṁ pariyādāya tiṭṭhati yathayidaṁ, bhikkhave, itthiphoṭṭhabbo.	5	
PA_an_1:5.1.2	Itthiphoṭṭhabbo, bhikkhave, purisassa cittaṁ pariyādāya tiṭṭhatī”ti.	5	
PA_an_1:5.1.3	Pañcamaṁ.	5	
PA_an_1:6.1.1	“Nāhaṁ, bhikkhave, aññaṁ ekarūpampi samanupassāmi yaṁ evaṁ itthiyā cittaṁ pariyādāya tiṭṭhati yathayidaṁ, bhikkhave, purisarūpaṁ.	6	
PA_an_1:6.1.2	Purisarūpaṁ, bhikkhave, itthiyā cittaṁ pariyādāya tiṭṭhatī”ti.	6	
PA_an_1:6.1.3	Chaṭṭhaṁ.	6	
PA_an_1:7.1.1	“Nāhaṁ, bhikkhave, aññaṁ ekasaddampi samanupassāmi yaṁ evaṁ itthiyā cittaṁ pariyādāya tiṭṭhati yathayidaṁ, bhikkhave, purisasaddo.	7	
PA_an_1:7.1.2	Purisasaddo, bhikkhave, itthiyā cittaṁ pariyādāya tiṭṭhatī”ti.	7	
PA_an_1:7.1.3	Sattamaṁ.	7	
PA_an_1:8.1.1	“Nāhaṁ, bhikkhave, aññaṁ ekagandhampi samanupassāmi yaṁ evaṁ itthiyā cittaṁ pariyādāya tiṭṭhati yathayidaṁ, bhikkhave, purisagandho.	8	
PA_an_1:8.1.2	Purisagandho, bhikkhave, itthiyā cittaṁ pariyādāya tiṭṭhatī”ti.	8	
PA_an_1:8.1.3	Aṭṭhamaṁ.	8	
PA_an_1:9.1.1	“Nāhaṁ, bhikkhave, aññaṁ ekarasampi samanupassāmi yaṁ evaṁ itthiyā cittaṁ pariyādāya tiṭṭhati yathayidaṁ, bhikkhave, purisaraso.	9	
PA_an_1:9.1.2	Purisaraso, bhikkhave, itthiyā cittaṁ pariyādāya tiṭṭhatī”ti.	9	
PA_an_1:9.1.3	Navamaṁ.	9	
PA_an_1:10.1.1	“Nāhaṁ, bhikkhave, aññaṁ ekaphoṭṭhabbampi samanupassāmi yaṁ evaṁ itthiyā cittaṁ pariyādāya tiṭṭhati yathayidaṁ, bhikkhave, purisaphoṭṭhabbo.	10	
PA_an_1:10.1.2	Purisaphoṭṭhabbo, bhikkhave, itthiyā cittaṁ pariyādāya tiṭṭhatī”ti.	10	
PA_an_1:10.1.3	Dasamaṁ.	10	
PA_an_1:10.1.4	Rūpādivaggo paṭhamo.	10	
PA_an_1:11.0.1	Aṅguttara Nikāya 1	11	
PA_an_1:11.0.2	2. Nīvaraṇappahānavagga	11	
PA_an_1:11.1.1_0	“Nāhaṁ, bhikkhave, aññaṁ ekadhammampi samanupassāmi yena anuppanno vā kāmacchando	11	
PA_an_1:11.1.1_1	uppajjati uppanno vā kāmacchando bhiyyobhāvāya vepullāya saṁvattati yathayidaṁ, bhikkhave, subhanimittaṁ.	11	
PA_an_1:11.1.2	Subhanimittaṁ, bhikkhave, ayoniso manasi karoto anuppanno ceva kāmacchando uppajjati uppanno ca kāmacchando bhiyyobhāvāya vepullāya saṁvattatī”ti.	11	
PA_an_1:11.1.3	Paṭhamaṁ.	11	
PA_an_1:12.1.1_0	“Nāhaṁ, bhikkhave, aññaṁ ekadhammampi samanupassāmi yena anuppanno vā byāpādo uppajjati	12	
PA_an_1:12.1.1_1	uppanno vā byāpādo bhiyyobhāvāya vepullāya saṁvattati yathayidaṁ, bhikkhave, paṭighanimittaṁ.	12	
PA_an_1:12.1.2	Paṭighanimittaṁ, bhikkhave, ayoniso manasi karoto anuppanno ceva byāpādo uppajjati uppanno ca byāpādo bhiyyobhāvāya vepullāya saṁvattatī”ti.	12	
PA_an_1:12.1.3	Dutiyaṁ.	12	
PA_an_1:13.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannaṁ vā thinamiddhaṁ	13	
PA_an_1:13.1.1_1	uppajjati uppannaṁ vā thinamiddhaṁ bhiyyobhāvāya vepullāya saṁvattati yathayidaṁ,	13	
PA_an_1:13.1.1_2	bhikkhave, arati tandī vijambhitā bhattasammado cetaso ca līnattaṁ.	13	
PA_an_1:13.1.2	Līnacittassa, bhikkhave, anuppannañceva thinamiddhaṁ uppajjati uppannañca thinamiddhaṁ bhiyyobhāvāya vepullāya saṁvattatī”ti.	13	
PA_an_1:13.1.3	Tatiyaṁ.	13	
PA_an_1:14.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannaṁ vā uddhaccakukkuccaṁ	14	
PA_an_1:14.1.1_1	uppajjati uppannaṁ vā uddhaccakukkuccaṁ bhiyyobhāvāya vepullāya saṁvattati yathayidaṁ,	14	
PA_an_1:14.1.1_2	bhikkhave, cetaso avūpasamo.	14	
PA_an_1:14.1.2	Avūpasantacittassa, bhikkhave, anuppannañceva uddhaccakukkuccaṁ uppajjati uppannañca uddhaccakukkuccaṁ bhiyyobhāvāya vepullāya saṁvattatī”ti.	14	
PA_an_1:14.1.3	Catutthaṁ.	14	
PA_an_1:15.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā vicikicchā	15	
PA_an_1:15.1.1_1	uppajjati uppannā vā vicikicchā bhiyyobhāvāya vepullāya saṁvattati yathayidaṁ, bhikkhave, ayonisomanasikāro.	15	
PA_an_1:15.1.2	Ayoniso, bhikkhave, manasi karoto anuppannā ceva vicikicchā uppajjati uppannā ca vicikicchā bhiyyobhāvāya vepullāya saṁvattatī”ti.	15	
PA_an_1:15.1.3	Pañcamaṁ.	15	
PA_an_1:16.1.1	“Nāhaṁ, bhikkhave, aññaṁ ekadhammampi samanupassāmi yena anuppanno vā kāmacchando nuppajjati uppanno vā kāmacchando pahīyati yathayidaṁ, bhikkhave, asubhanimittaṁ.	16	
PA_an_1:16.1.2	Asubhanimittaṁ, bhikkhave, yoniso manasi karoto anuppanno ceva kāmacchando nuppajjati uppanno ca kāmacchando pahīyatī”ti.	16	
PA_an_1:16.1.3	Chaṭṭhaṁ.	16	
PA_an_1:17.1.1	“Nāhaṁ, bhikkhave, aññaṁ ekadhammampi samanupassāmi yena anuppanno vā byāpādo nuppajjati uppanno vā byāpādo pahīyati yathayidaṁ, bhikkhave, mettā cetovimutti.	17	
PA_an_1:17.1.2	Mettaṁ, bhikkhave, cetovimuttiṁ yoniso manasi karoto anuppanno ceva byāpādo nuppajjati uppanno ca byāpādo pahīyatī”ti.	17	
PA_an_1:17.1.3	Sattamaṁ.	17	
PA_an_1:18.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannaṁ vā thinamiddhaṁ	18	
PA_an_1:18.1.1_1	nuppajjati uppannaṁ vā thinamiddhaṁ pahīyati yathayidaṁ, bhikkhave, ārambhadhātu	18	
PA_an_1:18.1.1_2	nikkamadhātu parakkamadhātu.	18	
PA_an_1:18.1.2	Āraddhavīriyassa, bhikkhave, anuppannañceva thinamiddhaṁ nuppajjati uppannañca thinamiddhaṁ pahīyatī”ti.	18	
PA_an_1:18.1.3	Aṭṭhamaṁ.	18	
PA_an_1:19.1.1	“Nāhaṁ, bhikkhave, aññaṁ ekadhammampi samanupassāmi yena anuppannaṁ vā uddhaccakukkuccaṁ nuppajjati uppannaṁ vā uddhaccakukkuccaṁ pahīyati yathayidaṁ, bhikkhave, cetaso vūpasamo.	19	
PA_an_1:19.1.2	Vūpasantacittassa, bhikkhave, anuppannañceva uddhaccakukkuccaṁ nuppajjati uppannañca uddhaccakukkuccaṁ pahīyatī”ti.	19	
PA_an_1:19.1.3	Navamaṁ.	19	
PA_an_1:20.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā vicikicchā nuppajjati uppannā vā vicikicchā pahīyati yathayidaṁ, bhikkhave, yonisomanasikāro.	20	
PA_an_1:20.1.2	Yoniso, bhikkhave, manasi karoto anuppannā ceva vicikicchā nuppajjati uppannā ca vicikicchā pahīyatī”ti.	20	
PA_an_1:20.1.3	Dasamaṁ.	20	
PA_an_1:20.1.4	Nīvaraṇappahānavaggo dutiyo.	20	
PA_an_1:21.0.1	Aṅguttara Nikāya 1	21	
PA_an_1:21.0.2	3. Akammaniyavagga	21	
PA_an_1:21.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ abhāvitaṁ akammaniyaṁ hoti yathayidaṁ, bhikkhave, cittaṁ.	21	
PA_an_1:21.1.2	Cittaṁ, bhikkhave, abhāvitaṁ akammaniyaṁ hotī”ti.	21	
PA_an_1:21.1.3	Paṭhamaṁ.	21	
PA_an_1:22.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ bhāvitaṁ kammaniyaṁ hoti yathayidaṁ, bhikkhave, cittaṁ.	22	
PA_an_1:22.1.2	Cittaṁ, bhikkhave, bhāvitaṁ kammaniyaṁ hotī”ti.	22	
PA_an_1:22.1.3	Dutiyaṁ.	22	
PA_an_1:23.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ abhāvitaṁ mahato anatthāya saṁvattati yathayidaṁ, bhikkhave, cittaṁ.	23	
PA_an_1:23.1.2	Cittaṁ, bhikkhave, abhāvitaṁ mahato anatthāya saṁvattatī”ti.	23	
PA_an_1:23.1.3	Tatiyaṁ.	23	
PA_an_1:24.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ bhāvitaṁ mahato atthāya saṁvattati yathayidaṁ, bhikkhave, cittaṁ.	24	
PA_an_1:24.1.2	Cittaṁ, bhikkhave, bhāvitaṁ mahato atthāya saṁvattatī”ti.	24	
PA_an_1:24.1.3	Catutthaṁ.	24	
PA_an_1:25.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ abhāvitaṁ apātubhūtaṁ mahato anatthāya saṁvattati yathayidaṁ, bhikkhave, cittaṁ.	25	
PA_an_1:25.1.2	Cittaṁ, bhikkhave, abhāvitaṁ apātubhūtaṁ mahato anatthāya saṁvattatī”ti.	25	
PA_an_1:25.1.3	Pañcamaṁ.	25	
PA_an_1:26.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ bhāvitaṁ pātubhūtaṁ mahato atthāya saṁvattati yathayidaṁ, bhikkhave, cittaṁ.	26	
PA_an_1:26.1.2	Cittaṁ, bhikkhave, bhāvitaṁ pātubhūtaṁ mahato atthāya saṁvattatī”ti.	26	
PA_an_1:26.1.3	Chaṭṭhaṁ.	26	
PA_an_1:27.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ abhāvitaṁ abahulīkataṁ mahato anatthāya saṁvattati yathayidaṁ, bhikkhave, cittaṁ.	27	
PA_an_1:27.1.2	Cittaṁ, bhikkhave, abhāvitaṁ abahulīkataṁ mahato anatthāya saṁvattatī”ti.	27	
PA_an_1:27.1.3	Sattamaṁ.	27	
PA_an_1:28.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ bhāvitaṁ bahulīkataṁ mahato atthāya saṁvattati yathayidaṁ, bhikkhave, cittaṁ.	28	
PA_an_1:28.1.2	Cittaṁ, bhikkhave, bhāvitaṁ bahulīkataṁ mahato atthāya saṁvattatī”ti.	28	
PA_an_1:28.1.3	Aṭṭhamaṁ.	28	
PA_an_1:29.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ abhāvitaṁ abahulīkataṁ dukkhādhivahaṁ hoti yathayidaṁ, bhikkhave, cittaṁ.	29	
PA_an_1:29.1.2	Cittaṁ, bhikkhave, abhāvitaṁ abahulīkataṁ dukkhādhivahaṁ hotī”ti.	29	
PA_an_1:29.1.3	Navamaṁ.	29	
PA_an_1:30.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ bhāvitaṁ bahulīkataṁ sukhādhivahaṁ hoti yathayidaṁ, bhikkhave, cittaṁ.	30	
PA_an_1:30.1.2	Cittaṁ, bhikkhave, bhāvitaṁ bahulīkataṁ sukhādhivahaṁ hotī”ti.	30	
PA_an_1:30.1.3	Dasamaṁ.	30	
PA_an_1:30.1.4	Akammaniyavaggo tatiyo.	30	
PA_an_1:31.0.1	Aṅguttara Nikāya 1	31	
PA_an_1:31.0.2	4. Adantavagga	31	
PA_an_1:31.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ adantaṁ mahato anatthāya saṁvattati yathayidaṁ, bhikkhave, cittaṁ.	31	
PA_an_1:31.1.2	Cittaṁ, bhikkhave, adantaṁ mahato anatthāya saṁvattatī”ti.	31	
PA_an_1:31.1.3	Paṭhamaṁ.	31	
PA_an_1:32.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ dantaṁ mahato atthāya saṁvattati yathayidaṁ, bhikkhave, cittaṁ.	32	
PA_an_1:32.1.2	Cittaṁ, bhikkhave, dantaṁ mahato atthāya saṁvattatī”ti.	32	
PA_an_1:32.1.3	Dutiyaṁ.	32	
PA_an_1:33.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ aguttaṁ mahato anatthāya saṁvattati yathayidaṁ, bhikkhave, cittaṁ.	33	
PA_an_1:33.1.2	Cittaṁ, bhikkhave, aguttaṁ mahato anatthāya saṁvattatī”ti.	33	
PA_an_1:33.1.3	Tatiyaṁ.	33	
PA_an_1:34.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ guttaṁ mahato atthāya saṁvattati yathayidaṁ, bhikkhave, cittaṁ.	34	
PA_an_1:34.1.2	Cittaṁ, bhikkhave, guttaṁ mahato atthāya saṁvattatī”ti.	34	
PA_an_1:34.1.3	Catutthaṁ.	34	
PA_an_1:35.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ arakkhitaṁ mahato anatthāya saṁvattati yathayidaṁ, bhikkhave, cittaṁ.	35	
PA_an_1:35.1.2	Cittaṁ, bhikkhave, arakkhitaṁ mahato anatthāya saṁvattatī”ti.	35	
PA_an_1:35.1.3	Pañcamaṁ.	35	
PA_an_1:36.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ rakkhitaṁ mahato atthāya saṁvattati yathayidaṁ, bhikkhave, cittaṁ.	36	
PA_an_1:36.1.2	Cittaṁ, bhikkhave, rakkhitaṁ mahato atthāya saṁvattatī”ti.	36	
PA_an_1:36.1.3	Chaṭṭhaṁ.	36	
PA_an_1:37.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ asaṁvutaṁ mahato anatthāya saṁvattati yathayidaṁ, bhikkhave, cittaṁ.	37	
PA_an_1:37.1.2	Cittaṁ, bhikkhave, asaṁvutaṁ mahato anatthāya saṁvattatī”ti.	37	
PA_an_1:37.1.3	Sattamaṁ.	37	
PA_an_1:38.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ saṁvutaṁ mahato atthāya saṁvattati yathayidaṁ, bhikkhave, cittaṁ.	38	
PA_an_1:38.1.2	Cittaṁ, bhikkhave, saṁvutaṁ mahato atthāya saṁvattatī”ti.	38	
PA_an_1:38.1.3	Aṭṭhamaṁ.	38	
PA_an_1:39.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ adantaṁ aguttaṁ arakkhitaṁ asaṁvutaṁ mahato anatthāya saṁvattati yathayidaṁ, bhikkhave, cittaṁ.	39	
PA_an_1:39.1.2	Cittaṁ, bhikkhave, adantaṁ aguttaṁ arakkhitaṁ asaṁvutaṁ mahato anatthāya saṁvattatī”ti.	39	
PA_an_1:39.1.3	Navamaṁ.	39	
PA_an_1:40.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ dantaṁ guttaṁ rakkhitaṁ saṁvutaṁ mahato atthāya saṁvattati yathayidaṁ, bhikkhave, cittaṁ.	40	
PA_an_1:40.1.2	Cittaṁ, bhikkhave, dantaṁ guttaṁ rakkhitaṁ saṁvutaṁ mahato atthāya saṁvattatī”ti.	40	
PA_an_1:40.1.3	Dasamaṁ.	40	
PA_an_1:40.1.4	Adantavaggo catuttho.	40	
PA_an_1:41.0.1	Aṅguttara Nikāya 1	41	
PA_an_1:41.0.2	5. Paṇihitaacchavagga	41	
PA_an_1:41.1.1	“Seyyathāpi, bhikkhave, sālisūkaṁ vā yavasūkaṁ vā micchāpaṇihitaṁ hatthena vā pādena vā akkantaṁ hatthaṁ vā pādaṁ vā bhecchati lohitaṁ vā uppādessatīti netaṁ ṭhānaṁ vijjati.	41	
PA_an_1:41.1.2	Taṁ kissa hetu?	41	
PA_an_1:41.1.3	Micchāpaṇihitattā, bhikkhave, sūkassa.	41	
PA_an_1:41.1.4	Evamevaṁ kho, bhikkhave, so vata bhikkhu micchāpaṇihitena cittena avijjaṁ bhecchati, vijjaṁ uppādessati, nibbānaṁ sacchikarissatīti netaṁ ṭhānaṁ vijjati.	41	
PA_an_1:41.1.5	Taṁ kissa hetu?	41	
PA_an_1:41.1.6	Micchāpaṇihitattā, bhikkhave, cittassā”ti.	41	
PA_an_1:41.1.7	Paṭhamaṁ.	41	
PA_an_1:42.1.1	“Seyyathāpi, bhikkhave, sālisūkaṁ vā yavasūkaṁ vā sammāpaṇihitaṁ hatthena vā pādena vā akkantaṁ hatthaṁ vā pādaṁ vā bhecchati lohitaṁ vā uppādessatīti ṭhānametaṁ vijjati.	42	
PA_an_1:42.1.2	Taṁ kissa hetu?	42	
PA_an_1:42.1.3	Sammāpaṇihitattā, bhikkhave, sūkassa.	42	
PA_an_1:42.1.4	Evamevaṁ kho, bhikkhave, so vata bhikkhu sammāpaṇihitena cittena avijjaṁ bhecchati, vijjaṁ uppādessati, nibbānaṁ sacchikarissatīti ṭhānametaṁ vijjati.	42	
PA_an_1:42.1.5	Taṁ kissa hetu?	42	
PA_an_1:42.1.6	Sammāpaṇihitattā, bhikkhave, cittassā”ti.	42	
PA_an_1:42.1.7	Dutiyaṁ.	42	
PA_an_1:43.1.1	“Idhāhaṁ, bhikkhave, ekaccaṁ puggalaṁ paduṭṭhacittaṁ evaṁ cetasā ceto paricca pajānāmi:	43	
PA_an_1:43.1.2	‘imamhi ce ayaṁ samaye puggalo kālaṁ kareyya, yathābhataṁ nikkhitto evaṁ niraye’.	43	
PA_an_1:43.1.3	Taṁ kissa hetu?	43	
PA_an_1:43.1.4	Cittaṁ hissa, bhikkhave, paduṭṭhaṁ.	43	
PA_an_1:43.1.5	Cetopadosahetu pana, bhikkhave, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti.	43	
PA_an_1:43.1.6	Tatiyaṁ.	43	
PA_an_1:44.1.1	“Idhāhaṁ, bhikkhave, ekaccaṁ puggalaṁ pasannacittaṁ evaṁ cetasā ceto paricca pajānāmi:	44	
PA_an_1:44.1.2	‘imamhi ce ayaṁ samaye puggalo kālaṁ kareyya, yathābhataṁ nikkhitto evaṁ sagge’.	44	
PA_an_1:44.1.3	Taṁ kissa hetu?	44	
PA_an_1:44.1.4	Cittaṁ hissa, bhikkhave, pasannaṁ.	44	
PA_an_1:44.1.5	Cetopasādahetu pana, bhikkhave, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	44	
PA_an_1:44.1.6	Catutthaṁ.	44	
PA_an_1:45.1.1_0	“Seyyathāpi, bhikkhave, udakarahado āvilo luḷito kalalībhūto tattha cakkhumā puriso	45	
PA_an_1:45.1.1_1	tīre ṭhito na passeyya sippisambukampi sakkharakaṭhalampi macchagumbampi carantampi tiṭṭhantampi.	45	
PA_an_1:45.1.2	Taṁ kissa hetu?	45	
PA_an_1:45.1.3	Āvilattā, bhikkhave, udakassa.	45	
PA_an_1:45.1.4_0	Evamevaṁ kho, bhikkhave, so vata bhikkhu āvilena cittena attatthaṁ vā ñassati paratthaṁ	45	
PA_an_1:45.1.4_1	vā ñassati ubhayatthaṁ vā ñassati uttariṁ vā manussadhammā alamariyañāṇadassanavisesaṁ	45	
PA_an_1:45.1.4_2	sacchikarissatīti netaṁ ṭhānaṁ vijjati.	45	
PA_an_1:45.1.5	Taṁ kissa hetu?	45	
PA_an_1:45.1.6	Āvilattā, bhikkhave, cittassā”ti.	45	
PA_an_1:45.1.7	Pañcamaṁ.	45	
PA_an_1:46.1.1	“Seyyathāpi, bhikkhave, udakarahado accho vippasanno anāvilo tattha cakkhumā puriso tīre ṭhito passeyya sippisambukampi sakkharakaṭhalampi macchagumbampi carantampi tiṭṭhantampi.	46	
PA_an_1:46.1.2	Taṁ kissa hetu?	46	
PA_an_1:46.1.3	Anāvilattā, bhikkhave, udakassa.	46	
PA_an_1:46.1.4_0	Evamevaṁ kho, bhikkhave, so vata bhikkhu anāvilena cittena attatthaṁ vā ñassati paratthaṁ	46	
PA_an_1:46.1.4_1	vā ñassati ubhayatthaṁ vā ñassati uttariṁ vā manussadhammā alamariyañāṇadassanavisesaṁ	46	
PA_an_1:46.1.4_2	sacchikarissatīti ṭhānametaṁ vijjati.	46	
PA_an_1:46.1.5	Taṁ kissa hetu?	46	
PA_an_1:46.1.6	Anāvilattā, bhikkhave, cittassā”ti.	46	
PA_an_1:46.1.7	Chaṭṭhaṁ.	46	
PA_an_1:47.1.1	“Seyyathāpi, bhikkhave, yāni kānici rukkhajātānaṁ phandano tesaṁ aggamakkhāyati yadidaṁ mudutāya ceva kammaññatāya ca.	47	
PA_an_1:47.1.2	Evamevaṁ kho ahaṁ, bhikkhave, nāññaṁ ekadhammampi samanupassāmi yaṁ evaṁ bhāvitaṁ bahulīkataṁ mudu ca hoti kammaññañca yathayidaṁ cittaṁ.	47	
PA_an_1:47.1.3	Cittaṁ, bhikkhave, bhāvitaṁ bahulīkataṁ mudu ca hoti kammaññañca hotī”ti.	47	
PA_an_1:47.1.4	Sattamaṁ.	47	
PA_an_1:48.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ lahuparivattaṁ yathayidaṁ cittaṁ.	48	
PA_an_1:48.1.2	Yāvañcidaṁ, bhikkhave, upamāpi na sukarā yāva lahuparivattaṁ cittan”ti.	48	
PA_an_1:48.1.3	Aṭṭhamaṁ.	48	
PA_an_1:49.1.1	“Pabhassaramidaṁ, bhikkhave, cittaṁ.	49	
PA_an_1:49.1.2	Tañca kho āgantukehi upakkilesehi upakkiliṭṭhan”ti.	49	
PA_an_1:49.1.3	Navamaṁ.	49	
PA_an_1:50.1.1	“Pabhassaramidaṁ, bhikkhave, cittaṁ.	50	
PA_an_1:50.1.2	Tañca kho āgantukehi upakkilesehi vippamuttan”ti.	50	
PA_an_1:50.1.3	Dasamaṁ.	50	
PA_an_1:50.1.4	Paṇihitaacchavaggo pañcamo.	50	
PA_an_1:51.0.1	Aṅguttara Nikāya 1	51	
PA_an_1:51.0.2	6. Accharāsaṅghātavagga	51	
PA_an_1:51.1.1	“Pabhassaramidaṁ, bhikkhave, cittaṁ.	51	
PA_an_1:51.1.2	Tañca kho āgantukehi upakkilesehi upakkiliṭṭhaṁ.	51	
PA_an_1:51.1.3	Taṁ assutavā puthujjano yathābhūtaṁ nappajānāti.	51	
PA_an_1:51.1.4	Tasmā ‘assutavato puthujjanassa cittabhāvanā natthī’ti vadāmī”ti.	51	
PA_an_1:51.1.5	Paṭhamaṁ.	51	
PA_an_1:52.1.1	“Pabhassaramidaṁ, bhikkhave, cittaṁ.	52	
PA_an_1:52.1.2	Tañca kho āgantukehi upakkilesehi vippamuttaṁ.	52	
PA_an_1:52.1.3	Taṁ sutavā ariyasāvako yathābhūtaṁ pajānāti.	52	
PA_an_1:52.1.4	Tasmā ‘sutavato ariyasāvakassa cittabhāvanā atthī’ti vadāmī”ti.	52	
PA_an_1:52.1.5	Dutiyaṁ.	52	
PA_an_1:53.1.1	“Accharāsaṅghātamattampi ce, bhikkhave, bhikkhu mettācittaṁ āsevati;	53	
PA_an_1:53.1.2	ayaṁ vuccati, bhikkhave:	53	
PA_an_1:53.1.3	‘bhikkhu arittajjhāno viharati satthusāsanakaro ovādapatikaro, amoghaṁ raṭṭhapiṇḍaṁ bhuñjati’.	53	
PA_an_1:53.1.4	Ko pana vādo ye naṁ bahulīkarontī”ti.	53	
PA_an_1:53.1.5	Tatiyaṁ.	53	
PA_an_1:54.1.1	“Accharāsaṅghātamattampi ce, bhikkhave, bhikkhu mettācittaṁ bhāveti;	54	
PA_an_1:54.1.2	ayaṁ vuccati, bhikkhave:	54	
PA_an_1:54.1.3	‘bhikkhu arittajjhāno viharati satthusāsanakaro ovādapatikaro, amoghaṁ raṭṭhapiṇḍaṁ bhuñjati’.	54	
PA_an_1:54.1.4	Ko pana vādo ye naṁ bahulīkarontī”ti.	54	
PA_an_1:54.1.5	Catutthaṁ.	54	
PA_an_1:55.1.1	“Accharāsaṅghātamattampi ce, bhikkhave, bhikkhu mettācittaṁ manasi karoti;	55	
PA_an_1:55.1.2	ayaṁ vuccati, bhikkhave:	55	
PA_an_1:55.1.3	‘bhikkhu arittajjhāno viharati satthusāsanakaro ovādapatikaro amoghaṁ raṭṭhapiṇḍaṁ bhuñjati’.	55	
PA_an_1:55.1.4	Ko pana vādo ye naṁ bahulīkarontī”ti.	55	
PA_an_1:55.1.5	Pañcamaṁ.	55	
PA_an_1:56.1.1	“Ye keci, bhikkhave, dhammā akusalā akusalabhāgiyā akusalapakkhikā, sabbe te manopubbaṅgamā.	56	
PA_an_1:56.1.2	Mano tesaṁ dhammānaṁ paṭhamaṁ uppajjati, anvadeva akusalā dhammā”ti.	56	
PA_an_1:56.1.3	Chaṭṭhaṁ.	56	
PA_an_1:57.1.1	“Ye keci, bhikkhave, dhammā kusalā kusalabhāgiyā kusalapakkhikā, sabbe te manopubbaṅgamā.	57	
PA_an_1:57.1.2	Mano tesaṁ dhammānaṁ paṭhamaṁ uppajjati, anvadeva kusalā dhammā”ti.	57	
PA_an_1:57.1.3	Sattamaṁ.	57	
PA_an_1:58.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, pamādo.	58	
PA_an_1:58.1.2	Pamattassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	58	
PA_an_1:58.1.3	Aṭṭhamaṁ.	58	
PA_an_1:59.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, appamādo.	59	
PA_an_1:59.1.2	Appamattassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	59	
PA_an_1:59.1.3	Navamaṁ.	59	
PA_an_1:60.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, kosajjaṁ.	60	
PA_an_1:60.1.2	Kusītassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	60	
PA_an_1:60.1.3	Dasamaṁ.	60	
PA_an_1:60.1.4	Accharāsaṅghātavaggo chaṭṭho.	60	
PA_an_1:61.0.1	Aṅguttara Nikāya 1	61	
PA_an_1:61.0.2	7. Vīriyārambhādivagga	61	
PA_an_1:61.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, vīriyārambho.	61	
PA_an_1:61.1.2	Āraddhavīriyassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	61	
PA_an_1:61.1.3	Paṭhamaṁ.	61	
PA_an_1:62.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, mahicchatā.	62	
PA_an_1:62.1.2	Mahicchassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	62	
PA_an_1:62.1.3	Dutiyaṁ.	62	
PA_an_1:63.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, appicchatā.	63	
PA_an_1:63.1.2	Appicchassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	63	
PA_an_1:63.1.3	Tatiyaṁ.	63	
PA_an_1:64.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, asantuṭṭhitā.	64	
PA_an_1:64.1.2	Asantuṭṭhassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	64	
PA_an_1:64.1.3	Catutthaṁ.	64	
PA_an_1:65.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, santuṭṭhitā.	65	
PA_an_1:65.1.2	Santuṭṭhassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	65	
PA_an_1:65.1.3	Pañcamaṁ.	65	
PA_an_1:66.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, ayonisomanasikāro.	66	
PA_an_1:66.1.2	Ayoniso, bhikkhave, manasi karoto anuppannā ceva akusalā dhammā uppajjanti uppannā ca kusalā dhammā parihāyantī”ti.	66	
PA_an_1:66.1.3	Chaṭṭhaṁ.	66	
PA_an_1:67.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, yonisomanasikāro.	67	
PA_an_1:67.1.2	Yoniso, bhikkhave, manasi karoto anuppannā ceva kusalā dhammā uppajjanti uppannā ca akusalā dhammā parihāyantī”ti.	67	
PA_an_1:67.1.3	Sattamaṁ.	67	
PA_an_1:68.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, asampajaññaṁ.	68	
PA_an_1:68.1.2	Asampajānassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	68	
PA_an_1:68.1.3	Aṭṭhamaṁ.	68	
PA_an_1:69.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, sampajaññaṁ.	69	
PA_an_1:69.1.2	Sampajānassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	69	
PA_an_1:69.1.3	Navamaṁ.	69	
PA_an_1:70.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā uppajjanti uppannā vā kusalā dhammā parihāyanti yathayidaṁ, bhikkhave, pāpamittatā.	70	
PA_an_1:70.1.2	Pāpamittassa, bhikkhave, anuppannā ceva akusalā dhammā uppajjanti uppannā ca kusalā dhammā parihāyantī”ti.	70	
PA_an_1:70.1.3	Dasamaṁ.	70	
PA_an_1:70.1.4	Vīriyārambhādivaggo sattamo.	70	
PA_an_1:71.0.1	Aṅguttara Nikāya 1	71	
PA_an_1:71.0.2	8. Kalyāṇamittādivagga	71	
PA_an_1:71.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā uppajjanti uppannā vā akusalā dhammā parihāyanti yathayidaṁ, bhikkhave, kalyāṇamittatā.	71	
PA_an_1:71.1.2	Kalyāṇamittassa, bhikkhave, anuppannā ceva kusalā dhammā uppajjanti uppannā ca akusalā dhammā parihāyantī”ti.	71	
PA_an_1:71.1.3	Paṭhamaṁ.	71	
PA_an_1:72.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā	72	
PA_an_1:72.1.1_1	uppajjanti uppannā vā kusalā dhammā parihāyanti yathayidaṁ, bhikkhave, anuyogo akusalānaṁ	72	
PA_an_1:72.1.1_2	dhammānaṁ, ananuyogo kusalānaṁ dhammānaṁ.	72	
PA_an_1:72.1.2	Anuyogā, bhikkhave, akusalānaṁ dhammānaṁ, ananuyogā kusalānaṁ dhammānaṁ anuppannā ceva akusalā dhammā uppajjanti uppannā ca kusalā dhammā parihāyantī”ti.	72	
PA_an_1:72.1.3	Dutiyaṁ.	72	
PA_an_1:73.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā	73	
PA_an_1:73.1.1_1	uppajjanti uppannā vā akusalā dhammā parihāyanti yathayidaṁ, bhikkhave, anuyogo kusalānaṁ	73	
PA_an_1:73.1.1_2	dhammānaṁ, ananuyogo akusalānaṁ dhammānaṁ.	73	
PA_an_1:73.1.2	Anuyogā, bhikkhave, kusalānaṁ dhammānaṁ, ananuyogā akusalānaṁ dhammānaṁ anuppannā ceva kusalā dhammā uppajjanti uppannā ca akusalā dhammā parihāyantī”ti.	73	
PA_an_1:73.1.3	Tatiyaṁ.	73	
PA_an_1:74.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā bojjhaṅgā nuppajjanti	74	
PA_an_1:74.1.1_1	uppannā vā bojjhaṅgā na bhāvanāpāripūriṁ gacchanti yathayidaṁ, bhikkhave, ayonisomanasikāro.	74	
PA_an_1:74.1.2	Ayoniso, bhikkhave, manasi karoto anuppannā ceva bojjhaṅgā nuppajjanti uppannā ca bojjhaṅgā na bhāvanāpāripūriṁ gacchantī”ti.	74	
PA_an_1:74.1.3	Catutthaṁ.	74	
PA_an_1:75.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā bojjhaṅgā uppajjanti uppannā vā bojjhaṅgā bhāvanāpāripūriṁ gacchanti yathayidaṁ, bhikkhave, yonisomanasikāro.	75	
PA_an_1:75.1.2	Yoniso, bhikkhave, manasi karoto anuppannā ceva bojjhaṅgā uppajjanti uppannā ca bojjhaṅgā bhāvanāpāripūriṁ gacchantī”ti.	75	
PA_an_1:75.1.3	Pañcamaṁ.	75	
PA_an_1:76.1.1	“Appamattikā esā, bhikkhave, parihāni yadidaṁ ñātiparihāni.	76	
PA_an_1:76.1.2	Etaṁ patikiṭṭhaṁ, bhikkhave, parihānīnaṁ yadidaṁ paññāparihānī”ti.	76	
PA_an_1:76.1.3	Chaṭṭhaṁ.	76	
PA_an_1:77.1.1	“Appamattikā esā, bhikkhave, vuddhi yadidaṁ ñātivuddhi.	77	
PA_an_1:77.1.2	Etadaggaṁ, bhikkhave, vuddhīnaṁ yadidaṁ paññāvuddhi.	77	
PA_an_1:77.1.3	Tasmātiha, bhikkhave, evaṁ sikkhitabbaṁ:	77	
PA_an_1:77.1.4	‘paññāvuddhiyā vaddhissāmā’ti.	77	
PA_an_1:77.1.5	Evañhi vo, bhikkhave, sikkhitabban”ti.	77	
PA_an_1:77.1.6	Sattamaṁ.	77	
PA_an_1:78.1.1	“Appamattikā esā, bhikkhave, parihāni yadidaṁ bhogaparihāni.	78	
PA_an_1:78.1.2	Etaṁ patikiṭṭhaṁ, bhikkhave, parihānīnaṁ yadidaṁ paññāparihānī”ti.	78	
PA_an_1:78.1.3	Aṭṭhamaṁ.	78	
PA_an_1:79.1.1	“Appamattikā esā, bhikkhave, vuddhi yadidaṁ bhogavuddhi.	79	
PA_an_1:79.1.2	Etadaggaṁ, bhikkhave, vuddhīnaṁ yadidaṁ paññāvuddhi.	79	
PA_an_1:79.1.3	Tasmātiha, bhikkhave, evaṁ sikkhitabbaṁ:	79	
PA_an_1:79.1.4	‘paññāvuddhiyā vaddhissāmā’ti.	79	
PA_an_1:79.1.5	Evañhi vo, bhikkhave, sikkhitabban”ti.	79	
PA_an_1:79.1.6	Navamaṁ.	79	
PA_an_1:80.1.1	“Appamattikā esā, bhikkhave, parihāni yadidaṁ yasoparihāni.	80	
PA_an_1:80.1.2	Etaṁ patikiṭṭhaṁ, bhikkhave, parihānīnaṁ yadidaṁ paññāparihānī”ti.	80	
PA_an_1:80.1.3	Dasamaṁ.	80	
PA_an_1:81.1.1	“Appamattikā esā, bhikkhave, vuddhi yadidaṁ yasovuddhi.	81	
PA_an_1:81.1.2	Etadaggaṁ, bhikkhave, vuddhīnaṁ yadidaṁ paññāvuddhi.	81	
PA_an_1:81.1.3	Tasmātiha, bhikkhave, evaṁ sikkhitabbaṁ:	81	
PA_an_1:81.1.4	‘paññāvuddhiyā vaddhissāmā’ti.	81	
PA_an_1:81.1.5	Evañhi vo, bhikkhave, sikkhitabban”ti.	81	
PA_an_1:81.1.6	Ekādasamaṁ.	81	
PA_an_1:81.1.7	Kalyāṇamittādivaggo aṭṭhamo.	81	
PA_an_1:82.0.1	Aṅguttara Nikāya 1	82	
PA_an_1:82.0.2	9. Pamādādivagga	82	
PA_an_1:82.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, pamādo.	82	
PA_an_1:82.1.2	Pamādo, bhikkhave, mahato anatthāya saṁvattatī”ti.	82	
PA_an_1:82.1.3	Paṭhamaṁ.	82	
PA_an_1:83.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, appamādo.	83	
PA_an_1:83.1.2	Appamādo, bhikkhave, mahato atthāya saṁvattatī”ti.	83	
PA_an_1:83.1.3	Dutiyaṁ.	83	
PA_an_1:84.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, kosajjaṁ.	84	
PA_an_1:84.1.2	Kosajjaṁ, bhikkhave, mahato anatthāya saṁvattatī”ti.	84	
PA_an_1:84.1.3	Tatiyaṁ.	84	
PA_an_1:85.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, vīriyārambho.	85	
PA_an_1:85.1.2	Vīriyārambho, bhikkhave, mahato atthāya saṁvattatī”ti.	85	
PA_an_1:85.1.3	Catutthaṁ.	85	
PA_an_1:86.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, mahicchatā.	86	
PA_an_1:86.1.2	Mahicchatā, bhikkhave, mahato anatthāya saṁvattatī”ti.	86	
PA_an_1:86.1.3	Pañcamaṁ.	86	
PA_an_1:87.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, appicchatā.	87	
PA_an_1:87.1.2	Appicchatā, bhikkhave, mahato atthāya saṁvattatī”ti.	87	
PA_an_1:87.1.3	Chaṭṭhaṁ.	87	
PA_an_1:88.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, asantuṭṭhitā.	88	
PA_an_1:88.1.2	Asantuṭṭhitā, bhikkhave, mahato anatthāya saṁvattatī”ti.	88	
PA_an_1:88.1.3	Sattamaṁ.	88	
PA_an_1:89.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, santuṭṭhitā.	89	
PA_an_1:89.1.2	Santuṭṭhitā, bhikkhave, mahato atthāya saṁvattatī”ti.	89	
PA_an_1:89.1.3	Aṭṭhamaṁ.	89	
PA_an_1:90.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, ayonisomanasikāro.	90	
PA_an_1:90.1.2	Ayonisomanasikāro, bhikkhave, mahato anatthāya saṁvattatī”ti.	90	
PA_an_1:90.1.3	Navamaṁ.	90	
PA_an_1:91.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, yoniso manasikāro.	91	
PA_an_1:91.1.2	Yonisomanasikāro, bhikkhave, mahato atthāya saṁvattatī”ti.	91	
PA_an_1:91.1.3	Dasamaṁ.	91	
PA_an_1:92.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, asampajaññaṁ.	92	
PA_an_1:92.1.2	Asampajaññaṁ, bhikkhave, mahato anatthāya saṁvattatī”ti.	92	
PA_an_1:92.1.3	Ekādasamaṁ.	92	
PA_an_1:93.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, sampajaññaṁ.	93	
PA_an_1:93.1.2	Sampajaññaṁ, bhikkhave, mahato atthāya saṁvattatī”ti.	93	
PA_an_1:93.1.3	Dvādasamaṁ.	93	
PA_an_1:94.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, pāpamittatā.	94	
PA_an_1:94.1.2	Pāpamittatā, bhikkhave, mahato anatthāya saṁvattatī”ti.	94	
PA_an_1:94.1.3	Terasamaṁ.	94	
PA_an_1:95.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, kalyāṇamittatā.	95	
PA_an_1:95.1.2	Kalyāṇamittatā, bhikkhave, mahato atthāya saṁvattatī”ti.	95	
PA_an_1:95.1.3	Cuddasamaṁ.	95	
PA_an_1:96.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato anatthāya saṁvattati yathayidaṁ, bhikkhave, anuyogo akusalānaṁ dhammānaṁ, ananuyogo kusalānaṁ dhammānaṁ.	96	
PA_an_1:96.1.2	Anuyogo, bhikkhave, akusalānaṁ dhammānaṁ, ananuyogo kusalānaṁ dhammānaṁ mahato anatthāya saṁvattatī”ti.	96	
PA_an_1:96.1.3	Pannarasamaṁ.	96	
PA_an_1:97.1.1	“Nāhaṁ, bhikkhave, aññaṁ ekadhammampi samanupassāmi yo evaṁ mahato atthāya saṁvattati yathayidaṁ, bhikkhave, anuyogo kusalānaṁ dhammānaṁ, ananuyogo akusalānaṁ dhammānaṁ.	97	
PA_an_1:97.1.2	Anuyogo, bhikkhave, kusalānaṁ dhammānaṁ, ananuyogo akusalānaṁ dhammānaṁ mahato atthāya saṁvattatī”ti.	97	
PA_an_1:97.1.3	Soḷasamaṁ.	97	
PA_an_1:97.1.4	Pamādādivaggo navamo.	97	
PA_an_1:98.0.1	Aṅguttara Nikāya 1	98	
PA_an_1:98.0.2	10. Dutiyapamādādivagga	98	
PA_an_1:98.1.1	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, pamādo.	98	
PA_an_1:98.1.2	Pamādo, bhikkhave, mahato anatthāya saṁvattatī”ti.	98	
PA_an_1:98.1.3	Paṭhamaṁ.	98	
PA_an_1:99.1.1	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, appamādo.	99	
PA_an_1:99.1.2	Appamādo, bhikkhave, mahato atthāya saṁvattatī”ti.	99	
PA_an_1:99.1.3	Dutiyaṁ.	99	
PA_an_1:100.1.1	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, kosajjaṁ.	100	
PA_an_1:100.1.2	Kosajjaṁ, bhikkhave, mahato anatthāya saṁvattatī”ti.	100	
PA_an_1:100.1.3	Tatiyaṁ.	100	
PA_an_1:101.1.1	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, vīriyārambho.	101	
PA_an_1:101.1.2	Vīriyārambho, bhikkhave, mahato atthāya saṁvattatī”ti.	101	
PA_an_1:101.1.3	Catutthaṁ.	101	
PA_an_1:102-109.1.1_0	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ	102-109	
PA_an_1:102-109.1.1_1	mahato anatthāya saṁvattati yathayidaṁ, bhikkhave, mahicchatā …pe… appicchatā … asantuṭṭhitā	102-109	
PA_an_1:102-109.1.1_2	… santuṭṭhitā … ayonisomanasikāro … yonisomanasikāro … asampajaññaṁ … sampajaññaṁ … dvādasamaṁ.	102-109	
PA_an_1:110.1.1	“Bāhiraṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato anatthāya saṁvattati yathayidaṁ, bhikkhave, pāpamittatā.	110	
PA_an_1:110.1.2	Pāpamittatā, bhikkhave, mahato anatthāya saṁvattatī”ti.	110	
PA_an_1:110.1.3	Terasamaṁ.	110	
PA_an_1:111.1.1	“Bāhiraṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ mahato atthāya saṁvattati yathayidaṁ, bhikkhave, kalyāṇamittatā.	111	
PA_an_1:111.1.2	Kalyāṇamittatā, bhikkhave, mahato atthāya saṁvattatī”ti.	111	
PA_an_1:111.1.3	Cuddasamaṁ.	111	
PA_an_1:112.1.1_0	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ	112	
PA_an_1:112.1.1_1	mahato anatthāya saṁvattati yathayidaṁ, bhikkhave, anuyogo akusalānaṁ dhammānaṁ,	112	
PA_an_1:112.1.1_2	ananuyogo kusalānaṁ dhammānaṁ.	112	
PA_an_1:112.1.2	Anuyogo, bhikkhave, akusalānaṁ dhammānaṁ, ananuyogo kusalānaṁ dhammānaṁ mahato anatthāya saṁvattatī”ti.	112	
PA_an_1:112.1.3	Pannarasamaṁ.	112	
PA_an_1:113.1.1_0	“Ajjhattikaṁ, bhikkhave, aṅganti karitvā nāññaṁ ekaṅgampi samanupassāmi yaṁ evaṁ	113	
PA_an_1:113.1.1_1	mahato atthāya saṁvattati yathayidaṁ, bhikkhave, anuyogo kusalānaṁ dhammānaṁ, ananuyogo	113	
PA_an_1:113.1.1_2	akusalānaṁ dhammānaṁ.	113	
PA_an_1:113.1.2	Anuyogo, bhikkhave, kusalānaṁ dhammānaṁ, ananuyogo akusalānaṁ dhammānaṁ mahato atthāya saṁvattatī”ti.	113	
PA_an_1:113.1.3	Soḷasamaṁ.	113	
PA_an_1:114.1.1	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya antaradhānāya saṁvattati yathayidaṁ, bhikkhave, pamādo.	114	
PA_an_1:114.1.2	Pamādo, bhikkhave, saddhammassa sammosāya antaradhānāya saṁvattatī”ti.	114	
PA_an_1:114.1.3	Sattarasamaṁ.	114	
PA_an_1:115.1.1	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā asammosāya anantaradhānāya saṁvattati yathayidaṁ, bhikkhave, appamādo.	115	
PA_an_1:115.1.2	Appamādo, bhikkhave, saddhammassa ṭhitiyā asammosāya anantaradhānāya saṁvattatī”ti.	115	
PA_an_1:115.1.3	Aṭṭhārasamaṁ.	115	
PA_an_1:116.1.1	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya antaradhānāya saṁvattati yathayidaṁ, bhikkhave, kosajjaṁ.	116	
PA_an_1:116.1.2	Kosajjaṁ, bhikkhave, saddhammassa sammosāya antaradhānāya saṁvattatī”ti.	116	
PA_an_1:116.1.3	Ekūnavīsatimaṁ.	116	
PA_an_1:117.1.1	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā asammosāya anantaradhānāya saṁvattati yathayidaṁ, bhikkhave, vīriyārambho.	117	
PA_an_1:117.1.2	Vīriyārambho, bhikkhave, saddhammassa ṭhitiyā asammosāya anantaradhānāya saṁvattatī”ti.	117	
PA_an_1:117.1.3	Vīsatimaṁ.	117	
PA_an_1:118-128.1.1_0	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa sammosāya	118-128	
PA_an_1:118-128.1.1_1	antaradhānāya saṁvattati yathayidaṁ, bhikkhave, mahicchatā …pe… appicchatā … asantuṭṭhitā	118-128	
PA_an_1:118-128.1.1_2	… santuṭṭhitā … ayonisomanasikāro … yonisomanasikāro … asampajaññaṁ … sampajaññaṁ	118-128	
PA_an_1:118-128.1.1_3	… pāpamittatā … kalyāṇamittatā … anuyogo akusalānaṁ dhammānaṁ, ananuyogo kusalānaṁ dhammānaṁ.	118-128	
PA_an_1:118-128.1.2	Anuyogo, bhikkhave, akusalānaṁ dhammānaṁ, ananuyogo kusalānaṁ dhammānaṁ saddhammassa sammosāya antaradhānāya saṁvattatī”ti.	118-128	
PA_an_1:118-128.1.3	Ekattiṁsatimaṁ.	118-128	
PA_an_1:129.1.1_0	“Nāhaṁ, bhikkhave, aññaṁ ekadhammampi samanupassāmi yo evaṁ saddhammassa ṭhitiyā	129	
PA_an_1:129.1.1_1	asammosāya anantaradhānāya saṁvattati yathayidaṁ, bhikkhave, anuyogo kusalānaṁ dhammānaṁ,	129	
PA_an_1:129.1.1_2	ananuyogo akusalānaṁ dhammānaṁ.	129	
PA_an_1:129.1.2	Anuyogo, bhikkhave, kusalānaṁ dhammānaṁ, ananuyogo akusalānaṁ dhammānaṁ saddhammassa ṭhitiyā asammosāya anantaradhānāya saṁvattatī”ti.	129	
PA_an_1:129.1.3	Bāttiṁsatimaṁ.	129	
PA_an_1:129.1.4	Catukkoṭikaṁ niṭṭhitaṁ.	129	
PA_an_1:130.1.1	“Ye te, bhikkhave, bhikkhū adhammaṁ dhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ.	130	
PA_an_1:130.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	130	
PA_an_1:130.1.3	Tettiṁsatimaṁ.	130	
PA_an_1:131.1.1	“Ye te, bhikkhave, bhikkhū dhammaṁ adhammoti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ.	131	
PA_an_1:131.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	131	
PA_an_1:131.1.3	Catuttiṁsatimaṁ.	131	
PA_an_1:132-139.1.1_0	“Ye te, bhikkhave, bhikkhū avinayaṁ vinayoti dīpenti …pe… vinayaṁ avinayoti dīpenti	132-139	
PA_an_1:132-139.1.1_1	…pe… abhāsitaṁ alapitaṁ tathāgatena bhāsitaṁ lapitaṁ tathāgatenāti dīpenti …pe… bhāsitaṁ	132-139	
PA_an_1:132-139.1.1_2	lapitaṁ tathāgatena abhāsitaṁ alapitaṁ tathāgatenāti dīpenti …pe… anāciṇṇaṁ tathāgatena	132-139	
PA_an_1:132-139.1.1_3	āciṇṇaṁ tathāgatenāti dīpenti …pe… āciṇṇaṁ tathāgatena anāciṇṇaṁ tathāgatenāti dīpenti	132-139	
PA_an_1:132-139.1.1_4	…pe… apaññattaṁ tathāgatena paññattaṁ tathāgatenāti dīpenti …pe… paññattaṁ tathāgatena	132-139	
PA_an_1:132-139.1.1_5	apaññattaṁ tathāgatenāti dīpenti;	132-139	
PA_an_1:132-139.1.2	te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ.	132-139	
PA_an_1:132-139.1.3	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	132-139	
PA_an_1:132-139.1.4	Dvācattālīsatimaṁ.	132-139	
PA_an_1:132-139.1.5	Dutiyapamādādivaggo dasamo.	132-139	
PA_an_1:140.0.1	Aṅguttara Nikāya 1	140	
PA_an_1:140.0.2	11. Adhammavagga	140	
PA_an_1:140.1.1	“Ye te, bhikkhave, bhikkhū adhammaṁ adhammoti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	140	
PA_an_1:140.1.2	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	140	
PA_an_1:140.1.3	Paṭhamaṁ.	140	
PA_an_1:141.1.1	“Ye te, bhikkhave, bhikkhū dhammaṁ dhammoti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	141	
PA_an_1:141.1.2	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	141	
PA_an_1:141.1.3	Dutiyaṁ.	141	
PA_an_1:142-149.1.1_0	“Ye te, bhikkhave, bhikkhū avinayaṁ avinayoti dīpenti …pe… vinayaṁ vinayoti dīpenti	142-149	
PA_an_1:142-149.1.1_1	…pe… abhāsitaṁ alapitaṁ tathāgatena abhāsitaṁ alapitaṁ tathāgatenāti dīpenti …pe…	142-149	
PA_an_1:142-149.1.1_2	bhāsitaṁ lapitaṁ tathāgatena bhāsitaṁ lapitaṁ tathāgatenāti dīpenti …pe… anāciṇṇaṁ	142-149	
PA_an_1:142-149.1.1_3	tathāgatena anāciṇṇaṁ tathāgatenāti dīpenti …pe… āciṇṇaṁ tathāgatena āciṇṇaṁ tathāgatenāti	142-149	
PA_an_1:142-149.1.1_4	dīpenti …pe… apaññattaṁ tathāgatena apaññattaṁ tathāgatenāti dīpenti …pe… paññattaṁ	142-149	
PA_an_1:142-149.1.1_5	tathāgatena paññattaṁ tathāgatenāti dīpenti;	142-149	
PA_an_1:142-149.1.2	te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	142-149	
PA_an_1:142-149.1.3	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	142-149	
PA_an_1:142-149.1.4	Dasamaṁ.	142-149	
PA_an_1:142-149.1.5	Adhammavaggo ekādasamo.	142-149	
PA_an_1:150.0.1	Aṅguttara Nikāya 1	150	
PA_an_1:150.0.2	12. Anāpattivagga	150	
PA_an_1:150.1.1	“Ye te, bhikkhave, bhikkhū anāpattiṁ āpattīti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ.	150	
PA_an_1:150.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	150	
PA_an_1:150.1.3	Paṭhamaṁ.	150	
PA_an_1:151.1.1	“Ye te, bhikkhave, bhikkhū āpattiṁ anāpattīti dīpenti te, bhikkhave, bhikkhū bahujanaahitāya paṭipannā bahujanaasukhāya, bahuno janassa anatthāya ahitāya dukkhāya devamanussānaṁ.	151	
PA_an_1:151.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	151	
PA_an_1:151.1.3	Dutiyaṁ.	151	
PA_an_1:152-159.1.1_0	“Ye te, bhikkhave, bhikkhū lahukaṁ āpattiṁ garukā āpattīti dīpenti …pe… garukaṁ āpattiṁ	152-159	
PA_an_1:152-159.1.1_1	lahukā āpattīti dīpenti …pe… duṭṭhullaṁ āpattiṁ aduṭṭhullā āpattīti dīpenti …pe…	152-159	
PA_an_1:152-159.1.1_2	aduṭṭhullaṁ āpattiṁ duṭṭhullā āpattīti dīpenti …pe… sāvasesaṁ āpattiṁ anavasesā āpattīti	152-159	
PA_an_1:152-159.1.1_3	dīpenti …pe… anavasesaṁ āpattiṁ sāvasesā āpattīti dīpenti …pe… sappaṭikammaṁ āpattiṁ	152-159	
PA_an_1:152-159.1.1_4	appaṭikammā āpattīti dīpenti …pe… appaṭikammaṁ āpattiṁ sappaṭikammā āpattīti dīpenti	152-159	
PA_an_1:152-159.1.1_5	te, bhikkhave, bhikkhū bahujanaahitāya paṭipannā bahujanaasukhāya, bahuno janassa	152-159	
PA_an_1:152-159.1.1_6	anatthāya ahitāya dukkhāya devamanussānaṁ.	152-159	
PA_an_1:152-159.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpentī”ti.	152-159	
PA_an_1:152-159.1.3	Dasamaṁ.	152-159	
PA_an_1:160.1.1	“Ye te, bhikkhave, bhikkhū anāpattiṁ anāpattīti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	160	
PA_an_1:160.1.2	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	160	
PA_an_1:160.1.3	Ekādasamaṁ.	160	
PA_an_1:161.1.1	“Ye te, bhikkhave, bhikkhū āpattiṁ āpattīti dīpenti te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	161	
PA_an_1:161.1.2	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	161	
PA_an_1:161.1.3	Dvādasamaṁ.	161	
PA_an_1:162-169.1.1_0	“Ye te, bhikkhave, bhikkhū lahukaṁ āpattiṁ lahukā āpattīti dīpenti … garukaṁ āpattiṁ	162-169	
PA_an_1:162-169.1.1_1	garukā āpattīti dīpenti … duṭṭhullaṁ āpattiṁ duṭṭhullā āpattīti dīpenti … aduṭṭhullaṁ	162-169	
PA_an_1:162-169.1.1_2	āpattiṁ aduṭṭhullā āpattīti dīpenti … sāvasesaṁ āpattiṁ sāvasesā āpattīti dīpenti	162-169	
PA_an_1:162-169.1.1_3	… anavasesaṁ āpattiṁ anavasesā āpattīti dīpenti … sappaṭikammaṁ āpattiṁ sappaṭikammā	162-169	
PA_an_1:162-169.1.1_4	āpattīti dīpenti … appaṭikammaṁ āpattiṁ appaṭikammā āpattīti dīpenti;	162-169	
PA_an_1:162-169.1.2	te, bhikkhave, bhikkhū bahujanahitāya paṭipannā bahujanasukhāya, bahuno janassa atthāya hitāya sukhāya devamanussānaṁ.	162-169	
PA_an_1:162-169.1.3	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	162-169	
PA_an_1:162-169.1.4	Vīsatimaṁ.	162-169	
PA_an_1:162-169.1.5	Anāpattivaggo dvādasamo.	162-169	
PA_an_1:170.0.1	Aṅguttara Nikāya 1	170	
PA_an_1:170.0.2	13. Ekapuggalavagga	170	
PA_an_1:170.1.1	“Ekapuggalo, bhikkhave, loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānaṁ.	170	
PA_an_1:170.1.2	Katamo ekapuggalo?	170	
PA_an_1:170.1.3	Tathāgato arahaṁ sammāsambuddho.	170	
PA_an_1:170.1.4	Ayaṁ kho, bhikkhave, ekapuggalo loke uppajjamāno uppajjati bahujanahitāya bahujanasukhāya lokānukampāya atthāya hitāya sukhāya devamanussānan”ti.	170	
PA_an_1:171.1.1	“Ekapuggalassa, bhikkhave, pātubhāvo dullabho lokasmiṁ.	171	
PA_an_1:171.1.2	Katamassa ekapuggalassa?	171	
PA_an_1:171.1.3	Tathāgatassa arahato sammāsambuddhassa.	171	
PA_an_1:171.1.4	Imassa kho, bhikkhave, ekapuggalassa pātubhāvo dullabho lokasmin”ti.	171	
PA_an_1:172.1.1	“Ekapuggalo, bhikkhave, loke uppajjamāno uppajjati acchariyamanusso.	172	
PA_an_1:172.1.2	Katamo ekapuggalo?	172	
PA_an_1:172.1.3	Tathāgato arahaṁ sammāsambuddho.	172	
PA_an_1:172.1.4	Ayaṁ kho, bhikkhave, ekapuggalo loke uppajjamāno uppajjati acchariyamanusso”ti.	172	
PA_an_1:173.1.1	“Ekapuggalassa, bhikkhave, kālakiriyā bahuno janassa anutappā hoti.	173	
PA_an_1:173.1.2	Katamassa ekapuggalassa?	173	
PA_an_1:173.1.3	Tathāgatassa arahato sammāsambuddhassa.	173	
PA_an_1:173.1.4	Imassa kho, bhikkhave, ekapuggalassa kālakiriyā bahuno janassa anutappā hotī”ti.	173	
PA_an_1:174.1.1	“Ekapuggalo, bhikkhave, loke uppajjamāno uppajjati adutiyo asahāyo appaṭimo appaṭisamo appaṭibhāgo appaṭipuggalo asamo asamasamo dvipadānaṁ aggo.	174	
PA_an_1:174.1.2	Katamo ekapuggalo?	174	
PA_an_1:174.1.3	Tathāgato arahaṁ sammāsambuddho.	174	
PA_an_1:174.1.4	Ayaṁ kho, bhikkhave, ekapuggalo loke uppajjamāno uppajjati adutiyo asahāyo appaṭimo appaṭisamo appaṭibhāgo appaṭipuggalo asamo asamasamo dvipadānaṁ aggo”ti.	174	
PA_an_1:175-186.1.1_0	“Ekapuggalassa, bhikkhave, pātubhāvā mahato cakkhussa pātubhāvo hoti, mahato ālokassa	175-186	
PA_an_1:175-186.1.1_1	pātubhāvo hoti, mahato obhāsassa pātubhāvo hoti, channaṁ anuttariyānaṁ pātubhāvo	175-186	
PA_an_1:175-186.1.1_2	hoti, catunnaṁ paṭisambhidānaṁ sacchikiriyā hoti, anekadhātupaṭivedho hoti, nānādhātupaṭivedho	175-186	
PA_an_1:175-186.1.1_3	hoti, vijjāvimuttiphalasacchikiriyā hoti, sotāpattiphalasacchikiriyā hoti, sakadāgāmiphalasacchikiriyā	175-186	
PA_an_1:175-186.1.1_4	hoti, anāgāmiphalasacchikiriyā hoti, arahattaphalasacchikiriyā hoti.	175-186	
PA_an_1:175-186.1.2	Katamassa ekapuggalassa?	175-186	
PA_an_1:175-186.1.3	Tathāgatassa arahato sammāsambuddhassa.	175-186	
PA_an_1:175-186.1.4_0	Imassa kho, bhikkhave, ekapuggalassa pātubhāvā mahato cakkhussa pātubhāvo hoti, mahato	175-186	
PA_an_1:175-186.1.4_1	ālokassa pātubhāvo hoti, mahato obhāsassa pātubhāvo hoti, channaṁ anuttariyānaṁ pātubhāvo	175-186	
PA_an_1:175-186.1.4_2	hoti, catunnaṁ paṭisambhidānaṁ sacchikiriyā hoti, anekadhātupaṭivedho hoti, nānādhātupaṭivedho	175-186	
PA_an_1:175-186.1.4_3	hoti, vijjāvimuttiphalasacchikiriyā hoti, sotāpattiphalasacchikiriyā hoti, sakadāgāmiphalasacchikiriyā	175-186	
PA_an_1:175-186.1.4_4	hoti, anāgāmiphalasacchikiriyā hoti, arahattaphalasacchikiriyā hotī”ti.	175-186	
PA_an_1:187.1.1	“Nāhaṁ, bhikkhave, aññaṁ ekapuggalampi samanupassāmi yo evaṁ tathāgatena anuttaraṁ dhammacakkaṁ pavattitaṁ sammadeva anuppavatteti yathayidaṁ, bhikkhave, sāriputto.	187	
PA_an_1:187.1.2	Sāriputto, bhikkhave, tathāgatena anuttaraṁ dhammacakkaṁ pavattitaṁ sammadeva anuppavattetī”ti.	187	
PA_an_1:187.1.3	Ekapuggalavaggo terasamo.	187	
PA_an_1:188.0.1	Aṅguttara Nikāya 1	188	
PA_an_1:188.0.2	14. Paṭhamavagga	188	
PA_an_1:188.1.1	“Etadaggaṁ, bhikkhave, mama sāvakānaṁ bhikkhūnaṁ rattaññūnaṁ yadidaṁ aññāsikoṇḍañño.	188	
PA_an_1:189.1.1	… Mahāpaññānaṁ yadidaṁ sāriputto.	189	
PA_an_1:190.1.1	… Iddhimantānaṁ yadidaṁ mahāmoggallāno.	190	
PA_an_1:191.1.1	… Dhutavādānaṁ yadidaṁ mahākassapo.	191	
PA_an_1:192.1.1	… Dibbacakkhukānaṁ yadidaṁ anuruddho.	192	
PA_an_1:193.1.1	… Uccākulikānaṁ yadidaṁ bhaddiyo kāḷigodhāya putto.	193	
PA_an_1:194.1.1	… Mañjussarānaṁ yadidaṁ lakuṇḍaka bhaddiyo.	194	
PA_an_1:195.1.1	… Sīhanādikānaṁ yadidaṁ piṇḍolabhāradvājo.	195	
PA_an_1:196.1.1	… Dhammakathikānaṁ yadidaṁ puṇṇo mantāṇiputto.	196	
PA_an_1:197.1.1	… saṅkhittena bhāsitassa vitthārena atthaṁ vibhajantānaṁ yadidaṁ mahākaccāno”ti.	197	
PA_an_1:197.1.2	Vaggo paṭhamo.	197	
PA_an_1:198.0.1	Aṅguttara Nikāya 1	198	
PA_an_1:198.0.2	15. Dutiyavagga	198	
PA_an_1:198.1.1	“Etadaggaṁ, bhikkhave, mama sāvakānaṁ bhikkhūnaṁ manomayaṁ kāyaṁ abhinimminantānaṁ yadidaṁ cūḷapanthako.	198	
PA_an_1:199.1.1	… Cetovivaṭṭakusalānaṁ yadidaṁ cūḷapanthako.	199	
PA_an_1:200.1.1	… Saññāvivaṭṭakusalānaṁ yadidaṁ mahāpanthako.	200	
PA_an_1:201.1.1	… Araṇavihārīnaṁ yadidaṁ subhūti.	201	
PA_an_1:202.1.1	… Dakkhiṇeyyānaṁ yadidaṁ subhūti.	202	
PA_an_1:203.1.1	… Āraññakānaṁ yadidaṁ revato khadiravaniyo.	203	
PA_an_1:204.1.1	… Jhāyīnaṁ yadidaṁ kaṅkhārevato.	204	
PA_an_1:205.1.1	… Āraddhavīriyānaṁ yadidaṁ soṇo koḷiviso.	205	
PA_an_1:206.1.1	… Kalyāṇavākkaraṇānaṁ yadidaṁ soṇo kuṭikaṇṇo.	206	
PA_an_1:207.1.1	… Lābhīnaṁ yadidaṁ sīvali.	207	
PA_an_1:208.1.1	… Saddhādhimuttānaṁ yadidaṁ vakkalī”ti.	208	
PA_an_1:208.1.2	Vaggo dutiyo.	208	
PA_an_1:209.0.1	Aṅguttara Nikāya 1	209	
PA_an_1:209.0.2	16. Tatiyavagga	209	
PA_an_1:209.1.1	“Etadaggaṁ, bhikkhave, mama sāvakānaṁ bhikkhūnaṁ sikkhākāmānaṁ yadidaṁ rāhulo.	209	
PA_an_1:210.1.1	… Saddhāpabbajitānaṁ yadidaṁ raṭṭhapālo.	210	
PA_an_1:211.1.1	… Paṭhamaṁ salākaṁ gaṇhantānaṁ yadidaṁ kuṇḍadhāno.	211	
PA_an_1:212.1.1	… Paṭibhānavantānaṁ yadidaṁ vaṅgīso.	212	
PA_an_1:213.1.1	… Samantapāsādikānaṁ yadidaṁ upaseno vaṅgantaputto.	213	
PA_an_1:214.1.1	… Senāsanapaññāpakānaṁ yadidaṁ dabbo mallaputto.	214	
PA_an_1:215.1.1	… devatānaṁ piyamanāpānaṁ yadidaṁ pilindavaccho.	215	
PA_an_1:216.1.1	… Khippābhiññānaṁ yadidaṁ bāhiyo dārucīriyo.	216	
PA_an_1:217.1.1	… Cittakathikānaṁ yadidaṁ kumārakassapo.	217	
PA_an_1:218.1.1	… Paṭisambhidāpattānaṁ yadidaṁ mahākoṭṭhito”ti.	218	
PA_an_1:218.1.2	Vaggo tatiyo.	218	
PA_an_1:219.0.1	Aṅguttara Nikāya 1	219	
PA_an_1:219.0.2	17. Catutthavagga	219	
PA_an_1:219.1.1	“Etadaggaṁ, bhikkhave, mama sāvakānaṁ bhikkhūnaṁ bahussutānaṁ yadidaṁ ānando.	219	
PA_an_1:220.1.1	… Satimantānaṁ yadidaṁ ānando.	220	
PA_an_1:221.1.1	… Gatimantānaṁ yadidaṁ ānando.	221	
PA_an_1:222.1.1	… Dhitimantānaṁ yadidaṁ ānando.	222	
PA_an_1:223.1.1	… Upaṭṭhākānaṁ yadidaṁ ānando.	223	
PA_an_1:224.1.1	… Mahāparisānaṁ yadidaṁ uruvelakassapo.	224	
PA_an_1:225.1.1	… Kulappasādakānaṁ yadidaṁ kāḷudāyī.	225	
PA_an_1:226.1.1	… Appābādhānaṁ yadidaṁ bākulo.	226	
PA_an_1:227.1.1	… Pubbenivāsaṁ anussarantānaṁ yadidaṁ sobhito.	227	
PA_an_1:228.1.1	… Vinayadharānaṁ yadidaṁ upāli.	228	
PA_an_1:229.1.1	… Bhikkhunovādakānaṁ yadidaṁ nandako.	229	
PA_an_1:230.1.1	… Indriyesu guttadvārānaṁ yadidaṁ nando.	230	
PA_an_1:231.1.1	… Bhikkhuovādakānaṁ yadidaṁ mahākappino.	231	
PA_an_1:232.1.1	… Tejodhātukusalānaṁ yadidaṁ sāgato.	232	
PA_an_1:233.1.1	… Paṭibhāneyyakānaṁ yadidaṁ rādho.	233	
PA_an_1:234.1.1	… Lūkhacīvaradharānaṁ yadidaṁ mogharājā”ti.	234	
PA_an_1:234.1.2	Vaggo catuttho.	234	
PA_an_1:235.0.1	Aṅguttara Nikāya 1	235	
PA_an_1:235.0.2	18. Pañcamavagga	235	
PA_an_1:235.1.1	“Etadaggaṁ, bhikkhave, mama sāvikānaṁ bhikkhunīnaṁ rattaññūnaṁ yadidaṁ mahāpajāpatigotamī.	235	
PA_an_1:236.1.1	… Mahāpaññānaṁ yadidaṁ khemā.	236	
PA_an_1:237.1.1	… Iddhimantīnaṁ yadidaṁ uppalavaṇṇā.	237	
PA_an_1:238.1.1	… Vinayadharānaṁ yadidaṁ paṭācārā.	238	
PA_an_1:239.1.1	… Dhammakathikānaṁ yadidaṁ dhammadinnā.	239	
PA_an_1:240.1.1	… Jhāyīnaṁ yadidaṁ nandā.	240	
PA_an_1:241.1.1	… Āraddhavīriyānaṁ yadidaṁ soṇā.	241	
PA_an_1:242.1.1	… Dibbacakkhukānaṁ yadidaṁ bakulā.	242	
PA_an_1:243.1.1	… Khippābhiññānaṁ yadidaṁ bhaddā kuṇḍalakesā.	243	
PA_an_1:244.1.1	… Pubbenivāsaṁ anussarantīnaṁ yadidaṁ bhaddā kāpilānī.	244	
PA_an_1:245.1.1	… Mahābhiññāpattānaṁ yadidaṁ bhaddakaccānā.	245	
PA_an_1:246.1.1	… Lūkhacīvaradharānaṁ yadidaṁ kisāgotamī.	246	
PA_an_1:247.1.1	… Saddhādhimuttānaṁ yadidaṁ siṅgālakamātā”ti.	247	
PA_an_1:247.1.2	Vaggo pañcamo.	247	
PA_an_1:248.0.1	Aṅguttara Nikāya 1	248	
PA_an_1:248.0.2	19. Chaṭṭhavagga	248	
PA_an_1:248.1.1	“Etadaggaṁ, bhikkhave, mama sāvakānaṁ upāsakānaṁ paṭhamaṁ saraṇaṁ gacchantānaṁ yadidaṁ tapussabhallikā vāṇijā.	248	
PA_an_1:249.1.1	… Dāyakānaṁ yadidaṁ sudatto gahapati anāthapiṇḍiko.	249	
PA_an_1:250.1.1	… Dhammakathikānaṁ yadidaṁ citto gahapati macchikāsaṇḍiko.	250	
PA_an_1:251.1.1	… Catūhi saṅgahavatthūhi parisaṁ saṅgaṇhantānaṁ yadidaṁ hatthako āḷavako.	251	
PA_an_1:252.1.1	… Paṇītadāyakānaṁ yadidaṁ mahānāmo sakko.	252	
PA_an_1:253.1.1	… Manāpadāyakānaṁ yadidaṁ uggo gahapati vesāliko.	253	
PA_an_1:254.1.1	… Saṅghupaṭṭhākānaṁ yadidaṁ hatthigāmako uggato gahapati.	254	
PA_an_1:255.1.1	… Aveccappasannānaṁ yadidaṁ sūrambaṭṭho.	255	
PA_an_1:256.1.1	… Puggalappasannānaṁ yadidaṁ jīvako komārabhacco.	256	
PA_an_1:257.1.1	… Vissāsakānaṁ yadidaṁ nakulapitā gahapatī”ti.	257	
PA_an_1:257.1.2	Vaggo chaṭṭho.	257	
PA_an_1:258.0.1	Aṅguttara Nikāya 1	258	
PA_an_1:258.0.2	20. Sattamavagga	258	
PA_an_1:258.1.1	“Etadaggaṁ, bhikkhave, mama sāvikānaṁ upāsikānaṁ paṭhamaṁ saraṇaṁ gacchantīnaṁ yadidaṁ sujātā seniyadhītā.	258	
PA_an_1:259.1.1	… Dāyikānaṁ yadidaṁ visākhā migāramātā.	259	
PA_an_1:260.1.1	… Bahussutānaṁ yadidaṁ khujjuttarā.	260	
PA_an_1:261.1.1	… Mettāvihārīnaṁ yadidaṁ sāmāvatī.	261	
PA_an_1:262.1.1	… Jhāyīnaṁ yadidaṁ uttarānandamātā.	262	
PA_an_1:263.1.1	… Paṇītadāyikānaṁ yadidaṁ suppavāsā koliyadhītā.	263	
PA_an_1:264.1.1	… Gilānupaṭṭhākīnaṁ yadidaṁ suppiyā upāsikā.	264	
PA_an_1:265.1.1	… Aveccappasannānaṁ yadidaṁ kātiyānī.	265	
PA_an_1:266.1.1	… Vissāsikānaṁ yadidaṁ nakulamātā gahapatānī.	266	
PA_an_1:267.1.1	… Anussavappasannānaṁ yadidaṁ kāḷī upāsikā kuraragharikā”ti.	267	
PA_an_1:267.1.2	vaggo sattamo.	267	
PA_an_1:267.1.3	(Etadaggavaggo niṭṭhito.)	267	
PA_an_1:268.0.1	Aṅguttara Nikāya 1	268	
PA_an_1:268.0.2	21. Paṭhamavagga	268	
PA_an_1:268.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo kañci saṅkhāraṁ niccato upagaccheyya. Netaṁ ṭhānaṁ vijjati.	268	
PA_an_1:268.1.2	Ṭhānañca kho etaṁ, bhikkhave, vijjati yaṁ puthujjano kañci saṅkhāraṁ niccato upagaccheyya. Ṭhānametaṁ vijjatī”ti.	268	
PA_an_1:269.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo kañci saṅkhāraṁ sukhato upagaccheyya. Netaṁ ṭhānaṁ vijjati.	269	
PA_an_1:269.1.2	Ṭhānañca kho etaṁ, bhikkhave, vijjati yaṁ puthujjano kañci saṅkhāraṁ sukhato upagaccheyya. Ṭhānametaṁ vijjatī”ti.	269	
PA_an_1:270.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo kañci dhammaṁ attato upagaccheyya. Netaṁ ṭhānaṁ vijjati.	270	
PA_an_1:270.1.2	Ṭhānañca kho etaṁ, bhikkhave, vijjati yaṁ puthujjano kañci dhammaṁ attato upagaccheyya. Ṭhānametaṁ vijjatī”ti.	270	
PA_an_1:271.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo mātaraṁ jīvitā voropeyya. Netaṁ ṭhānaṁ vijjati.	271	
PA_an_1:271.1.2	Ṭhānañca kho, bhikkhave, vijjati yaṁ puthujjano mātaraṁ jīvitā voropeyya. Ṭhānametaṁ vijjatī”ti.	271	
PA_an_1:272.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo pitaraṁ jīvitā voropeyya. Netaṁ ṭhānaṁ vijjati.	272	
PA_an_1:272.1.2	Ṭhānañca kho etaṁ, bhikkhave, vijjati yaṁ puthujjano pitaraṁ jīvitā voropeyya. Ṭhānametaṁ vijjatī”ti.	272	
PA_an_1:273.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo arahantaṁ jīvitā voropeyya. Netaṁ ṭhānaṁ vijjati.	273	
PA_an_1:273.1.2	Ṭhānañca kho etaṁ, bhikkhave, vijjati yaṁ puthujjano arahantaṁ jīvitā voropeyya. Ṭhānametaṁ vijjatī”ti.	273	
PA_an_1:274.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo tathāgatassa paduṭṭhacitto lohitaṁ uppādeyya. Netaṁ ṭhānaṁ vijjati.	274	
PA_an_1:274.1.2	Ṭhānañca kho etaṁ, bhikkhave, vijjati yaṁ puthujjano tathāgatassa paduṭṭhacitto lohitaṁ uppādeyya. Ṭhānametaṁ vijjatī”ti.	274	
PA_an_1:275.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo saṅghaṁ bhindeyya. Netaṁ ṭhānaṁ vijjati.	275	
PA_an_1:275.1.2	Ṭhānañca kho etaṁ, bhikkhave, vijjati yaṁ puthujjano saṅghaṁ bhindeyya. Ṭhānametaṁ vijjatī”ti.	275	
PA_an_1:276.1.1	“Aṭṭhānametaṁ, bhikkhave, anavakāso yaṁ diṭṭhisampanno puggalo aññaṁ satthāraṁ uddiseyya. Netaṁ ṭhānaṁ vijjati.	276	
PA_an_1:276.1.2	Ṭhānañca kho etaṁ, bhikkhave, vijjati yaṁ puthujjano aññaṁ satthāraṁ uddiseyya. Ṭhānametaṁ vijjatī”ti.	276	
PA_an_1:277.1.1	“Aṭṭhānametaṁ, bhikkhave, anavakāso yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ. Netaṁ ṭhānaṁ vijjati.	277	
PA_an_1:277.1.2	Ṭhānañca kho etaṁ, bhikkhave, vijjati yaṁ ekissā lokadhātuyā ekova arahaṁ sammāsambuddho uppajjeyya. Ṭhānametaṁ vijjatī”ti.	277	
PA_an_1:277.1.3	Vaggo paṭhamo.	277	
PA_an_1:278.0.1	Aṅguttara Nikāya 1	278	
PA_an_1:278.0.2	22. Dutiyavagga	278	
PA_an_1:278.1.1	“Aṭṭhānametaṁ, bhikkhave, anavakāso yaṁ ekissā lokadhātuyā dve rājāno cakkavattī apubbaṁ acarimaṁ uppajjeyyuṁ. Netaṁ ṭhānaṁ vijjati.	278	
PA_an_1:278.1.2	Ṭhānañca kho etaṁ, bhikkhave, vijjati yaṁ ekissā lokadhātuyā eko rājā cakkavattī uppajjeyya. Ṭhānametaṁ vijjatī”ti.	278	
PA_an_1:279.1.1	“Aṭṭhānametaṁ, bhikkhave, anavakāso yaṁ itthī arahaṁ assa sammāsambuddho. Netaṁ ṭhānaṁ vijjati.	279	
PA_an_1:279.1.2	Ṭhānañca kho, etaṁ, bhikkhave, vijjati yaṁ puriso arahaṁ assa sammāsambuddho. Ṭhānametaṁ vijjatī”ti.	279	
PA_an_1:280.1.1	“Aṭṭhānametaṁ, bhikkhave, anavakāso yaṁ itthī rājā assa cakkavattī. Netaṁ ṭhānaṁ vijjati.	280	
PA_an_1:280.1.2	Ṭhānañca kho etaṁ, bhikkhave, vijjati yaṁ puriso rājā assa cakkavattī. Ṭhānametaṁ vijjatī”ti.	280	
PA_an_1:281-283.1.1	“Aṭṭhānametaṁ, bhikkhave, anavakāso yaṁ itthī sakkattaṁ kāreyya …pe… mārattaṁ kāreyya …pe… brahmattaṁ kāreyya. Netaṁ ṭhānaṁ vijjati.	281-283	
PA_an_1:281-283.1.2	Ṭhānañca kho etaṁ, bhikkhave, vijjati yaṁ puriso sakkattaṁ kāreyya …pe… mārattaṁ kāreyya …pe… brahmattaṁ kāreyya. Ṭhānametaṁ vijjatī”ti.	281-283	
PA_an_1:284.1.1	“Aṭṭhānametaṁ, bhikkhave, anavakāso yaṁ kāyaduccaritassa iṭṭho kanto manāpo vipāko nibbatteyya. Netaṁ ṭhānaṁ vijjati.	284	
PA_an_1:284.1.2	Ṭhānañca kho etaṁ, bhikkhave, vijjati yaṁ kāyaduccaritassa aniṭṭho akanto amanāpo vipāko nibbatteyya. Ṭhānametaṁ vijjatī”ti.	284	
PA_an_1:285-286.1.1	“Aṭṭhānametaṁ, bhikkhave, anavakāso yaṁ vacīduccaritassa …pe… yaṁ manoduccaritassa iṭṭho kanto manāpo vipāko nibbatteyya. Netaṁ ṭhānaṁ vijjati.	285-286	
PA_an_1:285-286.1.2	Ṭhānañca kho etaṁ, bhikkhave, vijjati yaṁ manoduccaritassa aniṭṭho akanto amanāpo vipāko nibbatteyya. Ṭhānametaṁ vijjatī”ti.	285-286	
PA_an_1:285-286.1.3	Vaggo dutiyo.	285-286	
PA_an_1:287.0.1	Aṅguttara Nikāya 1	287	
PA_an_1:287.0.2	23. Tatiyavagga	287	
PA_an_1:287.1.1	“Aṭṭhānametaṁ, bhikkhave, anavakāso yaṁ kāyasucaritassa aniṭṭho akanto amanāpo vipāko nibbatteyya. Netaṁ ṭhānaṁ vijjati.	287	
PA_an_1:287.1.2	Ṭhānañca kho etaṁ, bhikkhave, vijjati yaṁ kāyasucaritassa iṭṭho kanto manāpo vipāko nibbatteyya. Ṭhānametaṁ vijjatī”ti.	287	
PA_an_1:288-289.1.1	“Aṭṭhānametaṁ, bhikkhave, anavakāso yaṁ vacīsucaritassa …pe… manosucaritassa aniṭṭho akanto amanāpo vipāko nibbatteyya. Netaṁ ṭhānaṁ vijjati.	288-289	
PA_an_1:288-289.1.2	Ṭhānañca kho etaṁ, bhikkhave, vijjati yaṁ manosucaritassa iṭṭho kanto manāpo vipāko nibbatteyya. Ṭhānametaṁ vijjatī”ti.	288-289	
PA_an_1:290.1.1	“Aṭṭhānametaṁ, bhikkhave, anavakāso yaṁ kāyaduccaritasamaṅgī tannidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya. Netaṁ ṭhānaṁ vijjati.	290	
PA_an_1:290.1.2	Ṭhānañca kho etaṁ, bhikkhave, vijjati yaṁ kāyaduccaritasamaṅgī tannidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. Ṭhānametaṁ vijjatī”ti.	290	
PA_an_1:291-292.1.1_0	“Aṭṭhānametaṁ, bhikkhave, anavakāso yaṁ vacīduccaritasamaṅgī …pe… yaṁ manoduccaritasamaṅgī	291-292	
PA_an_1:291-292.1.1_1	tannidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya.	291-292	
PA_an_1:291-292.1.1_2	Netaṁ ṭhānaṁ vijjati.	291-292	
PA_an_1:291-292.1.2	Ṭhānañca kho etaṁ, bhikkhave, vijjati yaṁ manoduccaritasamaṅgī tannidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. Ṭhānametaṁ vijjatī”ti.	291-292	
PA_an_1:293.1.1	“Aṭṭhānametaṁ, bhikkhave, anavakāso yaṁ kāyasucaritasamaṅgī tannidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya. Netaṁ ṭhānaṁ vijjati.	293	
PA_an_1:293.1.2	Ṭhānañca kho etaṁ, bhikkhave, vijjati yaṁ kāyasucaritasamaṅgī tannidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya. Ṭhānametaṁ vijjatī”ti.	293	
PA_an_1:294-295.1.1_0	“Aṭṭhānametaṁ, bhikkhave, anavakāso yaṁ vacīsucaritasamaṅgī …pe… yaṁ manosucaritasamaṅgī	294-295	
PA_an_1:294-295.1.1_1	tannidānā tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ	294-295	
PA_an_1:294-295.1.1_2	upapajjeyya. Netaṁ ṭhānaṁ vijjati.	294-295	
PA_an_1:294-295.1.2	Ṭhānañca kho etaṁ, bhikkhave, vijjati yaṁ manosucaritasamaṅgī tannidānā tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya. Ṭhānametaṁ vijjatī”ti.	294-295	
PA_an_1:294-295.1.3	vaggo tatiyo.	294-295	
PA_an_1:294-295.1.4	Aṭṭhānapāḷi niṭṭhitā.	294-295	
PA_an_1:296.0.1	Aṅguttara Nikāya 1	296	
PA_an_1:296.0.2	24. Paṭhamavagga	296	
PA_an_1:296.1.1	“Ekadhammo, bhikkhave, bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṁvattati.	296	
PA_an_1:296.1.2	Katamo ekadhammo?	296	
PA_an_1:296.1.3	Buddhānussati.	296	
PA_an_1:296.1.4	Ayaṁ kho, bhikkhave, ekadhammo bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṁvattatī”ti.	296	
PA_an_1:297-305.1.1	“Ekadhammo, bhikkhave, bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṁvattati.	297-305	
PA_an_1:297-305.1.2	Katamo ekadhammo?	297-305	
PA_an_1:297-305.1.3	Dhammānussati …pe… saṅghānussati … sīlānussati … cāgānussati … devatānussati … ānāpānassati … maraṇassati … kāyagatāsati … upasamānussati.	297-305	
PA_an_1:297-305.1.4	Ayaṁ kho, bhikkhave, ekadhammo bhāvito bahulīkato ekantanibbidāya virāgāya nirodhāya upasamāya abhiññāya sambodhāya nibbānāya saṁvattatī”ti.	297-305	
PA_an_1:297-305.1.5	Vaggo paṭhamo.	297-305	
PA_an_1:306.0.1	Aṅguttara Nikāya 1	306	
PA_an_1:306.0.2	25. Dutiyavagga	306	
PA_an_1:306.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā	306	
PA_an_1:306.1.1_1	uppajjanti uppannā vā akusalā dhammā bhiyyobhāvāya vepullāya saṁvattanti yathayidaṁ,	306	
PA_an_1:306.1.1_2	bhikkhave, micchādiṭṭhi.	306	
PA_an_1:306.1.2	Micchādiṭṭhikassa, bhikkhave, anuppannā ceva akusalā dhammā uppajjanti uppannā ca akusalā dhammā bhiyyobhāvāya vepullāya saṁvattantī”ti.	306	
PA_an_1:307.1.1_0	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā	307	
PA_an_1:307.1.1_1	uppajjanti uppannā vā kusalā dhammā bhiyyobhāvāya vepullāya saṁvattanti yathayidaṁ,	307	
PA_an_1:307.1.1_2	bhikkhave, sammādiṭṭhi.	307	
PA_an_1:307.1.2	Sammādiṭṭhikassa, bhikkhave, anuppannā ceva kusalā dhammā uppajjanti uppannā ca kusalā dhammā bhiyyobhāvāya vepullāya saṁvattantī”ti.	307	
PA_an_1:308.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā kusalā dhammā nuppajjanti uppannā vā kusalā dhammā parihāyanti yathayidaṁ, bhikkhave, micchādiṭṭhi.	308	
PA_an_1:308.1.2	Micchādiṭṭhikassa, bhikkhave, anuppannā ceva kusalā dhammā nuppajjanti uppannā ca kusalā dhammā parihāyantī”ti.	308	
PA_an_1:309.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā akusalā dhammā nuppajjanti uppannā vā akusalā dhammā parihāyanti yathayidaṁ, bhikkhave, sammādiṭṭhi.	309	
PA_an_1:309.1.2	Sammādiṭṭhikassa, bhikkhave, anuppannā ceva akusalā dhammā nuppajjanti uppannā ca akusalā dhammā parihāyantī”ti.	309	
PA_an_1:310.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā micchādiṭṭhi uppajjati uppannā vā micchādiṭṭhi pavaḍḍhati yathayidaṁ, bhikkhave, ayonisomanasikāro.	310	
PA_an_1:310.1.2	Ayoniso, bhikkhave, manasi karoto anuppannā ceva micchādiṭṭhi uppajjati uppannā ca micchādiṭṭhi pavaḍḍhatī”ti.	310	
PA_an_1:311.1.1	“Nāhaṁ, bhikkhave, aññaṁ ekadhammampi samanupassāmi yena anuppannā vā sammādiṭṭhi uppajjati uppannā vā sammādiṭṭhi pavaḍḍhati yathayidaṁ, bhikkhave, yonisomanasikāro.	311	
PA_an_1:311.1.2	Yoniso, bhikkhave, manasi karoto anuppannā ceva sammādiṭṭhi uppajjati uppannā ca sammādiṭṭhi pavaḍḍhatī”ti.	311	
PA_an_1:312.1.1	“Nāhaṁ, bhikkhave, aññaṁ ekadhammampi samanupassāmi yena sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ uppajjanti yathayidaṁ, bhikkhave, micchādiṭṭhi.	312	
PA_an_1:312.1.2	Micchādiṭṭhiyā, bhikkhave, samannāgatā sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ uppajjantī”ti.	312	
PA_an_1:313.1.1	“Nāhaṁ, bhikkhave, aññaṁ ekadhammampi samanupassāmi yena sattā kāyassa bhedā paraṁ maraṇā sugatiṁ saggaṁ lokaṁ uppajjanti yathayidaṁ, bhikkhave, sammādiṭṭhi.	313	
PA_an_1:313.1.2	Sammādiṭṭhiyā, bhikkhave, samannāgatā sattā kāyassa bhedā paraṁ maraṇā sugatiṁ saggaṁ lokaṁ uppajjantī”ti.	313	
PA_an_1:314.1.1_0	“Micchādiṭṭhikassa, bhikkhave, purisapuggalassa yañceva kāyakammaṁ yathādiṭṭhi samattaṁ	314	
PA_an_1:314.1.1_1	samādinnaṁ yañca vacīkammaṁ …pe… yañca manokammaṁ yathādiṭṭhi samattaṁ samādinnaṁ	314	
PA_an_1:314.1.1_2	yā ca cetanā yā ca patthanā yo ca paṇidhi ye ca saṅkhārā sabbe te dhammā aniṭṭhāya	314	
PA_an_1:314.1.1_3	akantāya amanāpāya ahitāya dukkhāya saṁvattanti.	314	
PA_an_1:314.1.2	Taṁ kissa hetu?	314	
PA_an_1:314.1.3	Diṭṭhi hissa, bhikkhave, pāpikā.	314	
PA_an_1:314.1.4_0	Seyyathāpi, bhikkhave, nimbabījaṁ vā kosātakibījaṁ vā tittakālābubījaṁ vā allāya	314	
PA_an_1:314.1.4_1	pathaviyā nikkhittaṁ yañceva pathavirasaṁ upādiyati yañca āporasaṁ upādiyati sabbaṁ	314	
PA_an_1:314.1.4_2	taṁ tittakattāya kaṭukattāya asātattāya saṁvattati.	314	
PA_an_1:314.1.5	Taṁ kissa hetu?	314	
PA_an_1:314.1.6	Bījañhissa, bhikkhave, pāpakaṁ.	314	
PA_an_1:314.1.7_0	Evamevaṁ kho, bhikkhave, micchādiṭṭhikassa purisapuggalassa yañceva kāyakammaṁ yathādiṭṭhi	314	
PA_an_1:314.1.7_1	samattaṁ samādinnaṁ yañca vacīkammaṁ …pe… yañca manokammaṁ yathādiṭṭhi samattaṁ samādinnaṁ	314	
PA_an_1:314.1.7_2	yā ca cetanā yā ca patthanā yo ca paṇidhi ye ca saṅkhārā sabbe te dhammā aniṭṭhāya	314	
PA_an_1:314.1.7_3	akantāya amanāpāya ahitāya dukkhāya saṁvattanti.	314	
PA_an_1:314.1.8	Taṁ kissa hetu?	314	
PA_an_1:314.1.9	Diṭṭhi hissa, bhikkhave, pāpikā”ti.	314	
PA_an_1:315.1.1_0	“Sammādiṭṭhikassa, bhikkhave, purisapuggalassa yañceva kāyakammaṁ yathādiṭṭhi samattaṁ	315	
PA_an_1:315.1.1_1	samādinnaṁ yañca vacīkammaṁ …pe… yañca manokammaṁ yathādiṭṭhi samattaṁ samādinnaṁ	315	
PA_an_1:315.1.1_2	yā ca cetanā yā ca patthanā yo ca paṇidhi ye ca saṅkhārā sabbe te dhammā iṭṭhāya	315	
PA_an_1:315.1.1_3	kantāya manāpāya hitāya sukhāya saṁvattanti.	315	
PA_an_1:315.1.2	Taṁ kissa hetu?	315	
PA_an_1:315.1.3	Diṭṭhi hissa, bhikkhave, bhaddikā.	315	
PA_an_1:315.1.4_0	Seyyathāpi, bhikkhave, ucchubījaṁ vā sālibījaṁ vā muddikābījaṁ vā allāya pathaviyā	315	
PA_an_1:315.1.4_1	nikkhittaṁ yañceva pathavirasaṁ upādiyati yañca āporasaṁ upādiyati sabbaṁ taṁ madhurattāya	315	
PA_an_1:315.1.4_2	sātattāya asecanakattāya saṁvattati.	315	
PA_an_1:315.1.5	Taṁ kissa hetu?	315	
PA_an_1:315.1.6	Bījaṁ hissa, bhikkhave, bhaddakaṁ.	315	
PA_an_1:315.1.7_0	Evamevaṁ kho, bhikkhave, sammādiṭṭhikassa purisapuggalassa yañceva kāyakammaṁ yathādiṭṭhi	315	
PA_an_1:315.1.7_1	samattaṁ samādinnaṁ yañca vacīkammaṁ …pe… yañca manokammaṁ yathādiṭṭhi samattaṁ samādinnaṁ	315	
PA_an_1:315.1.7_2	yā ca cetanā yā ca patthanā yo ca paṇidhi ye ca saṅkhārā sabbe te dhammā iṭṭhāya	315	
PA_an_1:315.1.7_3	kantāya manāpāya hitāya sukhāya saṁvattanti.	315	
PA_an_1:315.1.8	Taṁ kissa hetu?	315	
PA_an_1:315.1.9	Diṭṭhi hissa, bhikkhave, bhaddikā”ti.	315	
PA_an_1:315.1.10	Vaggo dutiyo.	315	
PA_an_1:316.0.1	Aṅguttara Nikāya 1	316	
PA_an_1:316.0.2	26. Tatiyavagga	316	
PA_an_1:316.1.1	“Ekapuggalo, bhikkhave, loke uppajjamāno uppajjati bahujanaahitāya bahujanaasukhāya, bahuno janassa anatthāya ahitāya dukkhāya devamanussānaṁ.	316	
PA_an_1:316.1.2	Katamo ekapuggalo?	316	
PA_an_1:316.1.3	Micchādiṭṭhiko hoti viparītadassano.	316	
PA_an_1:316.1.4	So bahujanaṁ saddhammā vuṭṭhāpetvā asaddhamme patiṭṭhāpeti.	316	
PA_an_1:316.1.5	Ayaṁ kho, bhikkhave, ekapuggalo loke uppajjamāno uppajjati bahujanaahitāya bahujanaasukhāya, bahuno janassa anatthāya ahitāya dukkhāya devamanussānan”ti.	316	
PA_an_1:317.1.1	“Ekapuggalo, bhikkhave, loke uppajjamāno uppajjati bahujanahitāya bahujanasukhāya, bahuno janassa atthāya hitāya sukhāya devamanussānaṁ.	317	
PA_an_1:317.1.2	Katamo ekapuggalo?	317	
PA_an_1:317.1.3	Sammādiṭṭhiko hoti aviparītadassano.	317	
PA_an_1:317.1.4	So bahujanaṁ asaddhammā vuṭṭhāpetvā saddhamme patiṭṭhāpeti.	317	
PA_an_1:317.1.5	Ayaṁ kho, bhikkhave, ekapuggalo loke uppajjamāno uppajjati bahujanahitāya bahujanasukhāya, bahuno janassa atthāya hitāya sukhāya devamanussānan”ti.	317	
PA_an_1:318.1.1	“Nāhaṁ, bhikkhave, aññaṁ ekadhammampi samanupassāmi yaṁ evaṁ mahāsāvajjaṁ yathayidaṁ, bhikkhave, micchādiṭṭhi.	318	
PA_an_1:318.1.2	Micchādiṭṭhiparamāni, bhikkhave, mahāsāvajjānī”ti.	318	
PA_an_1:319.1.1_0	“Nāhaṁ, bhikkhave, aññaṁ ekapuggalampi samanupassāmi yo evaṁ bahujanaahitāya paṭipanno	319	
PA_an_1:319.1.1_1	bahujanaasukhāya, bahuno janassa anatthāya ahitāya dukkhāya devamanussānaṁ yathayidaṁ,	319	
PA_an_1:319.1.1_2	bhikkhave, makkhali moghapuriso.	319	
PA_an_1:319.1.2	Seyyathāpi, bhikkhave, nadīmukhe khippaṁ uḍḍeyya bahūnaṁ macchānaṁ ahitāya dukkhāya anayāya byasanāya;	319	
PA_an_1:319.1.3	evamevaṁ kho, bhikkhave, makkhali moghapuriso manussakhippaṁ maññe loke uppanno bahūnaṁ sattānaṁ ahitāya dukkhāya anayāya byasanāyā”ti.	319	
PA_an_1:320.1.1	“Durakkhāte, bhikkhave, dhammavinaye yo ca samādapeti yañca samādapeti yo ca samādapito tathattāya paṭipajjati sabbe te bahuṁ apuññaṁ pasavanti.	320	
PA_an_1:320.1.2	Taṁ kissa hetu?	320	
PA_an_1:320.1.3	Durakkhātattā, bhikkhave, dhammassā”ti.	320	
PA_an_1:321.1.1	“Svākkhāte, bhikkhave, dhammavinaye yo ca samādapeti yañca samādapeti yo ca samādapito tathattāya paṭipajjati sabbe te bahuṁ puññaṁ pasavanti.	321	
PA_an_1:321.1.2	Taṁ kissa hetu?	321	
PA_an_1:321.1.3	Svākkhātattā, bhikkhave, dhammassā”ti.	321	
PA_an_1:322.1.1	“Durakkhāte, bhikkhave, dhammavinaye dāyakena mattā jānitabbā, no paṭiggāhakena.	322	
PA_an_1:322.1.2	Taṁ kissa hetu?	322	
PA_an_1:322.1.3	Durakkhātattā, bhikkhave, dhammassā”ti.	322	
PA_an_1:323.1.1	“Svākkhāte, bhikkhave, dhammavinaye paṭiggāhakena mattā jānitabbā, no dāyakena.	323	
PA_an_1:323.1.2	Taṁ kissa hetu?	323	
PA_an_1:323.1.3	Svākkhātattā, bhikkhave, dhammassā”ti.	323	
PA_an_1:324.1.1	“Durakkhāte, bhikkhave, dhammavinaye yo āraddhavīriyo so dukkhaṁ viharati.	324	
PA_an_1:324.1.2	Taṁ kissa hetu?	324	
PA_an_1:324.1.3	Durakkhātattā, bhikkhave, dhammassā”ti.	324	
PA_an_1:325.1.1	“Svākkhāte, bhikkhave, dhammavinaye yo kusīto so dukkhaṁ viharati.	325	
PA_an_1:325.1.2	Taṁ kissa hetu?	325	
PA_an_1:325.1.3	Svākkhātattā, bhikkhave, dhammassā”ti.	325	
PA_an_1:326.1.1	“Durakkhāte, bhikkhave, dhammavinaye yo kusīto so sukhaṁ viharati.	326	
PA_an_1:326.1.2	Taṁ kissa hetu?	326	
PA_an_1:326.1.3	Durakkhātattā, bhikkhave, dhammassā”ti.	326	
PA_an_1:327.1.1	“Svākkhāte, bhikkhave, dhammavinaye yo āraddhavīriyo so sukhaṁ viharati.	327	
PA_an_1:327.1.2	Taṁ kissa hetu?	327	
PA_an_1:327.1.3	Svākkhātattā, bhikkhave, dhammassā”ti.	327	
PA_an_1:328.1.1	“Seyyathāpi, bhikkhave, appamattakopi gūtho duggandho hoti;	328	
PA_an_1:328.1.2	evamevaṁ kho ahaṁ, bhikkhave, appamattakampi bhavaṁ na vaṇṇemi, antamaso accharāsaṅghātamattampi”.	328	
PA_an_1:329.1.1	“Seyyathāpi, bhikkhave, appamattakampi muttaṁ duggandhaṁ hoti … appamattakopi kheḷo duggandho hoti … appamattakopi pubbo duggandho hoti … appamattakampi lohitaṁ duggandhaṁ hoti;	329	
PA_an_1:329.1.2	evamevaṁ kho ahaṁ, bhikkhave, appamattakampi bhavaṁ na vaṇṇemi, antamaso accharāsaṅghātamattampi”.	329	
PA_an_1:329.1.3	Vaggo tatiyo.	329	
PA_an_1:333.0.1	Aṅguttara Nikāya 1	333	
PA_an_1:333.0.2	27. Catutthavagga	333	
PA_an_1:333.1.1	“Seyyathāpi, bhikkhave, appamattakaṁ imasmiṁ jambudīpe ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ;	333	
PA_an_1:333.1.2	atha kho etadeva bahutaraṁ yadidaṁ ukkūlavikūlaṁ nadīviduggaṁ khāṇukaṇṭakaṭṭhānaṁ pabbatavisamaṁ;	333	
PA_an_1:333.1.3	evamevaṁ kho, bhikkhave, appakā te sattā ye thalajā, atha kho eteva sattā bahutarā ye odakā.	333	
PA_an_1:334.1.1	… Evamevaṁ kho, bhikkhave, appakā te sattā ye manussesu paccājāyanti;	334	
PA_an_1:334.1.2	atha kho eteva sattā bahutarā ye aññatra manussehi paccājāyanti.	334	
PA_an_1:335.1.1	… Evamevaṁ kho, bhikkhave, appakā te sattā ye majjhimesu janapadesu paccājāyanti;	335	
PA_an_1:335.1.2	atha kho eteva sattā bahutarā ye paccantimesu janapadesu paccājāyanti aviññātāresu milakkhesu.	335	
PA_an_1:336.1.1	… Evamevaṁ kho, bhikkhave, appakā te sattā ye paññavanto ajaḷā aneḷamūgā paṭibalā subhāsitadubbhāsitassa atthamaññātuṁ;	336	
PA_an_1:336.1.2	atha kho eteva sattā bahutarā ye duppaññā jaḷā eḷamūgā na paṭibalā subhāsitadubbhāsitassa atthamaññātuṁ.	336	
PA_an_1:337.1.1	… Evamevaṁ kho, bhikkhave, appakā te sattā ye ariyena paññācakkhunā samannāgatā;	337	
PA_an_1:337.1.2	atha kho eteva sattā bahutarā ye avijjāgatā sammūḷhā.	337	
PA_an_1:338.1.1	… Evamevaṁ kho, bhikkhave, appakā te sattā ye labhanti tathāgataṁ dassanāya;	338	
PA_an_1:338.1.2	atha kho eteva sattā bahutarā ye na labhanti tathāgataṁ dassanāya.	338	
PA_an_1:339.1.1	… Evamevaṁ kho, bhikkhave, appakā te sattā ye labhanti tathāgatappaveditaṁ dhammavinayaṁ savanāya;	339	
PA_an_1:339.1.2	atha kho eteva sattā bahutarā ye na labhanti tathāgatappaveditaṁ dhammavinayaṁ savanāya.	339	
PA_an_1:340.1.1	… Evamevaṁ kho, bhikkhave, appakā te sattā ye sutvā dhammaṁ dhārenti;	340	
PA_an_1:340.1.2	atha kho eteva sattā bahutarā ye sutvā dhammaṁ na dhārenti.	340	
PA_an_1:341.1.1	… Evamevaṁ kho, bhikkhave, appakā te sattā ye dhātānaṁ dhammānaṁ atthaṁ upaparikkhanti;	341	
PA_an_1:341.1.2	atha kho eteva sattā bahutarā ye dhātānaṁ dhammānaṁ atthaṁ na upaparikkhanti.	341	
PA_an_1:342.1.1	… Evamevaṁ kho, bhikkhave, appakā te sattā ye atthamaññāya dhammamaññāya dhammānudhammaṁ paṭipajjanti;	342	
PA_an_1:342.1.2	atha kho eteva sattā bahutarā ye atthamaññāya dhammamaññāya dhammānudhammaṁ na paṭipajjanti.	342	
PA_an_1:343.1.1	… Evamevaṁ kho, bhikkhave, appakā te sattā ye saṁvejaniyesu ṭhānesu saṁvijjanti;	343	
PA_an_1:343.1.2	atha kho eteva sattā bahutarā ye saṁvejaniyesu ṭhānesu na saṁvijjanti.	343	
PA_an_1:344.1.1	… Evamevaṁ kho, bhikkhave, appakā te sattā ye saṁviggā yoniso padahanti;	344	
PA_an_1:344.1.2	atha kho eteva sattā bahutarā ye saṁviggā yoniso na padahanti.	344	
PA_an_1:345.1.1	… Evamevaṁ kho, bhikkhave, appakā te sattā ye vavassaggārammaṇaṁ karitvā labhanti samādhiṁ labhanti cittassekaggataṁ;	345	
PA_an_1:345.1.2	atha kho eteva sattā bahutarā ye vavassaggārammaṇaṁ karitvā na labhanti samādhiṁ na labhanti cittassekaggataṁ.	345	
PA_an_1:346.1.1	… Evamevaṁ kho, bhikkhave, appakā te sattā ye annaggarasaggānaṁ lābhino;	346	
PA_an_1:346.1.2	atha kho eteva sattā bahutarā ye annaggarasaggānaṁ na lābhino, uñchena kapālābhatena yāpenti.	346	
PA_an_1:347.1.1	… Evamevaṁ kho, bhikkhave, appakā te sattā ye attharasassa dhammarasassa vimuttirasassa lābhino;	347	
PA_an_1:347.1.2	atha kho eteva sattā bahutarā ye attharasassa dhammarasassa vimuttirasassa na lābhino.	347	
PA_an_1:347.1.3	Tasmātiha, bhikkhave, evaṁ sikkhitabbaṁ:	347	
PA_an_1:347.1.4	‘attharasassa dhammarasassa vimuttirasassa lābhino bhavissāmā’ti.	347	
PA_an_1:347.1.5	Evañhi vo, bhikkhave, sikkhitabban”ti.	347	
PA_an_1:348-350.1.1	“Seyyathāpi, bhikkhave, appamattakaṁ imasmiṁ jambudīpe ārāmarāmaṇeyyakaṁ vanarāmaṇeyyakaṁ bhūmirāmaṇeyyakaṁ pokkharaṇirāmaṇeyyakaṁ;	348-350	
PA_an_1:348-350.1.2	atha kho etadeva bahutaraṁ yadidaṁ ukkūlavikūlaṁ nadīviduggaṁ khāṇukaṇṭakaṭṭhānaṁ pabbatavisamaṁ.	348-350	
PA_an_1:348-350.1.3_0	Evamevaṁ kho, bhikkhave, appakā te sattā ye manussā cutā manussesu paccājāyanti,	348-350	
PA_an_1:348-350.1.3_1	atha kho eteva sattā bahutarā ye manussā cutā niraye paccājāyanti …pe… tiracchānayoniyā	348-350	
PA_an_1:348-350.1.3_2	paccājāyanti …pe… pettivisaye paccājāyanti”.	348-350	
PA_an_1:351-353.1.1	… Evamevaṁ kho, bhikkhave, appakā te sattā ye manussā cutā devesu paccājāyanti;	351-353	
PA_an_1:351-353.1.2	atha kho eteva sattā bahutarā ye manussā cutā niraye paccājāyanti … tiracchānayoniyā paccājāyanti … pettivisaye paccājāyanti.	351-353	
PA_an_1:354-356.1.1	… Evamevaṁ kho, bhikkhave, appakā te sattā ye devā cutā devesu paccājāyanti;	354-356	
PA_an_1:354-356.1.2	atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti.	354-356	
PA_an_1:357-359.1.1	… Evamevaṁ kho, bhikkhave, appakā te sattā ye devā cutā manussesu paccājāyanti;	357-359	
PA_an_1:357-359.1.2	atha kho eteva sattā bahutarā ye devā cutā niraye paccājāyanti … tiracchānayoniyā paccājāyanti … pettivisaye paccājāyanti.	357-359	
PA_an_1:360-362.1.1	… Evamevaṁ kho, bhikkhave, appakā te sattā ye nirayā cutā manussesu paccājāyanti;	360-362	
PA_an_1:360-362.1.2	atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti.	360-362	
PA_an_1:363-365.1.1	… Evamevaṁ kho, bhikkhave, appakā te sattā ye nirayā cutā devesu paccājāyanti;	363-365	
PA_an_1:363-365.1.2	atha kho eteva sattā bahutarā ye nirayā cutā niraye paccājāyanti … tiracchānayoniyā paccājāyanti … pettivisaye paccājāyanti.	363-365	
PA_an_1:366-368.1.1	… Evamevaṁ kho, bhikkhave, appakā te sattā ye tiracchānayoniyā cutā manussesu paccājāyanti;	366-368	
PA_an_1:366-368.1.2	atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti.	366-368	
PA_an_1:369-371.1.1	… Evamevaṁ kho, bhikkhave, appakā te sattā ye tiracchānayoniyā cutā devesu paccājāyanti;	369-371	
PA_an_1:369-371.1.2	atha kho eteva sattā bahutarā ye tiracchānayoniyā cutā niraye paccājāyanti … tiracchānayoniyā paccājāyanti … pettivisaye paccājāyanti.	369-371	
PA_an_1:372-374.1.1	… Evamevaṁ kho, bhikkhave, appakā te sattā ye pettivisayā cutā manussesu paccājāyanti;	372-374	
PA_an_1:372-374.1.2	atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyanti.	372-374	
PA_an_1:375-377.1.1	… Evamevaṁ kho, bhikkhave, appakā te sattā ye pettivisayā cutā devesu paccājāyanti;	375-377	
PA_an_1:375-377.1.2	atha kho eteva sattā bahutarā ye pettivisayā cutā niraye paccājāyanti … tiracchānayoniyā paccājāyanti … pettivisaye paccājāyan”ti.	375-377	
PA_an_1:375-377.1.3	vaggo catuttho.	375-377	
PA_an_1:375-377.1.4	(Jambudīpapeyyālo niṭṭhito.)	375-377	
PA_an_1:378.0.1	Aṅguttara Nikāya 1	378	
PA_an_1:378.0.2	28. Pasādakaradhammavagga	378	
PA_an_1:378.1.1	“Addhamidaṁ, bhikkhave, lābhānaṁ yadidaṁ āraññikattaṁ …pe…	378	
PA_an_1:379.1.1	piṇḍapātikattaṁ …	379	
PA_an_1:380.1.1	paṁsukūlikattaṁ …	380	
PA_an_1:381.1.1	tecīvarikattaṁ …	381	
PA_an_1:382.1.1	dhammakathikattaṁ …	382	
PA_an_1:383.1.1	vinayadharattaṁ …	383	
PA_an_1:384.1.1	bāhusaccaṁ …	384	
PA_an_1:385.1.1	thāvareyyaṁ …	385	
PA_an_1:386.1.1	ākappasampadā …	386	
PA_an_1:387.1.1	parivārasampadā …	387	
PA_an_1:388.1.1	mahāparivāratā …	388	
PA_an_1:389.1.1	kolaputti …	389	
PA_an_1:390.1.1	vaṇṇapokkharatā …	390	
PA_an_1:391.1.1	kalyāṇavākkaraṇatā …	391	
PA_an_1:392.1.1	appicchatā …	392	
PA_an_1:393.1.1	appābādhatā”ti.	393	
PA_an_1:393.1.2	(Soḷasa pasādakaradhammā niṭṭhitā.)	393	
PA_an_1:394.0.1	Aṅguttara Nikāya 1	394	
PA_an_1:394.0.2	29. Aparaaccharāsaṅghātavagga	394	
PA_an_1:394.1.1	“Accharāsaṅghātamattampi ce, bhikkhave, bhikkhu paṭhamaṁ jhānaṁ bhāveti, ayaṁ vuccati, bhikkhave:	394	
PA_an_1:394.1.2	‘bhikkhu arittajjhāno viharati, satthusāsanakaro ovādapatikaro, amoghaṁ raṭṭhapiṇḍaṁ bhuñjati’.	394	
PA_an_1:394.1.3	Ko pana vādo ye naṁ bahulīkarontī”ti.	394	
PA_an_1:395.1.1	“Accharāsaṅghātamattampi ce, bhikkhave, bhikkhu dutiyaṁ jhānaṁ bhāveti …pe…	395	
PA_an_1:396.1.1	tatiyaṁ jhānaṁ bhāveti …pe…	396	
PA_an_1:397.1.1	catutthaṁ jhānaṁ bhāveti …pe…	397	
PA_an_1:398.1.1	mettaṁ cetovimuttiṁ bhāveti …pe…	398	
PA_an_1:399.1.1	karuṇaṁ cetovimuttiṁ bhāveti …pe…	399	
PA_an_1:400.1.1	muditaṁ cetovimuttiṁ bhāveti …pe…	400	
PA_an_1:401.1.1	upekkhaṁ cetovimuttiṁ bhāveti …pe….	401	
PA_an_1:402.1.1	Kāye kāyānupassī viharati ātāpī sampajāno satimā vineyya loke abhijjhādomanassaṁ …pe…	402	
PA_an_1:403.1.1	vedanāsu vedanānupassī viharati …	403	
PA_an_1:404.1.1	citte cittānupassī viharati …	404	
PA_an_1:405.1.1	dhammesu dhammānupassī viharati ātāpī sampajāno satimā vineyya loke abhijjhādomanassaṁ.	405	
PA_an_1:406.1.1	Anuppannānaṁ pāpakānaṁ akusalānaṁ dhammānaṁ anuppādāya chandaṁ janeti vāyamati vīriyaṁ ārabhati cittaṁ paggaṇhāti padahati;	406	
PA_an_1:407.1.1	uppannānaṁ pāpakānaṁ akusalānaṁ dhammānaṁ pahānāya chandaṁ janeti vāyamati vīriyaṁ ārabhati cittaṁ paggaṇhāti padahati.	407	
PA_an_1:408.1.1	Anuppannānaṁ kusalānaṁ dhammānaṁ uppādāya chandaṁ janeti vāyamati vīriyaṁ ārabhati cittaṁ paggaṇhāti padahati;	408	
PA_an_1:409.1.1	uppannānaṁ kusalānaṁ dhammānaṁ ṭhitiyā asammosāya bhiyyobhāvāya vepullāya bhāvanāya pāripūriyā chandaṁ janeti vāyamati vīriyaṁ ārabhati cittaṁ paggaṇhāti padahati.	409	
PA_an_1:410.1.1	Chandasamādhipadhānasaṅkhārasamannāgataṁ iddhipādaṁ bhāveti …	410	
PA_an_1:411.1.1	vīriyasamādhipadhānasaṅkhārasamannāgataṁ iddhipādaṁ bhāveti …	411	
PA_an_1:412.1.1	cittasamādhipadhānasaṅkhārasamannāgataṁ iddhipādaṁ bhāveti …	412	
PA_an_1:413.1.1	vīmaṁsāsamādhipadhānasaṅkhārasamannāgataṁ iddhipādaṁ bhāveti ….	413	
PA_an_1:414.1.1	Saddhindriyaṁ bhāveti …	414	
PA_an_1:415.1.1	vīriyindriyaṁ bhāveti …	415	
PA_an_1:416.1.1	satindriyaṁ bhāveti …	416	
PA_an_1:417.1.1	samādhindriyaṁ bhāveti …	417	
PA_an_1:418.1.1	paññindriyaṁ bhāveti ….	418	
PA_an_1:419.1.1	Saddhābalaṁ bhāveti …	419	
PA_an_1:420.1.1	vīriyabalaṁ bhāveti …	420	
PA_an_1:421.1.1	satibalaṁ bhāveti …	421	
PA_an_1:422.1.1	samādhibalaṁ bhāveti …	422	
PA_an_1:423.1.1	paññābalaṁ bhāveti ….	423	
PA_an_1:424.1.1	Satisambojjhaṅgaṁ bhāveti …	424	
PA_an_1:425.1.1	dhammavicayasambojjhaṅgaṁ bhāveti …	425	
PA_an_1:426.1.1	vīriyasambojjhaṅgaṁ bhāveti …	426	
PA_an_1:427.1.1	pītisambojjhaṅgaṁ bhāveti …	427	
PA_an_1:428.1.1	passaddhisambojjhaṅgaṁ bhāveti …	428	
PA_an_1:429.1.1	samādhisambojjhaṅgaṁ bhāveti …	429	
PA_an_1:430.1.1	upekkhāsambojjhaṅgaṁ bhāveti ….	430	
PA_an_1:431.1.1	Sammādiṭṭhiṁ bhāveti …	431	
PA_an_1:432.1.1	sammāsaṅkappaṁ bhāveti …	432	
PA_an_1:433.1.1	sammāvācaṁ bhāveti …	433	
PA_an_1:434.1.1	sammākammantaṁ bhāveti …	434	
PA_an_1:435.1.1	sammāājīvaṁ bhāveti …	435	
PA_an_1:436.1.1	sammāvāyāmaṁ bhāveti …	436	
PA_an_1:437.1.1	sammāsatiṁ bhāveti …	437	
PA_an_1:438.1.1	sammāsamādhiṁ bhāveti ….	438	
PA_an_1:439.1.1	Ajjhattaṁ rūpasaññī bahiddhā rūpāni passati parittāni suvaṇṇadubbaṇṇāni.	439	
PA_an_1:439.1.2	Tāni abhibhuyya:	439	
PA_an_1:439.1.3	‘jānāmi passāmī’ti—	439	
PA_an_1:439.1.4	evaṁsaññī hoti.	439	
PA_an_1:440.1.1	… ajjhattaṁ rūpasaññī bahiddhā rūpāni passati appamāṇāni suvaṇṇadubbaṇṇāni.	440	
PA_an_1:440.1.2	Tāni abhibhuyya:	440	
PA_an_1:440.1.3	‘jānāmi passāmī’ti—	440	
PA_an_1:440.1.4	evaṁsaññī hoti.	440	
PA_an_1:441.1.1	… ajjhattaṁ arūpasaññī bahiddhā rūpāni passati parittāni suvaṇṇadubbaṇṇāni.	441	
PA_an_1:441.1.2	Tāni abhibhuyya:	441	
PA_an_1:441.1.3	‘jānāmi passāmī’ti—	441	
PA_an_1:441.1.4	evaṁsaññī hoti.	441	
PA_an_1:442.1.1	… ajjhattaṁ arūpasaññī bahiddhā rūpāni passati appamāṇāni suvaṇṇadubbaṇṇāni.	442	
PA_an_1:442.1.2	Tāni abhibhuyya:	442	
PA_an_1:442.1.3	‘jānāmi passāmī’ti—	442	
PA_an_1:442.1.4	evaṁsaññī hoti.	442	
PA_an_1:443.1.1	… ajjhattaṁ arūpasaññī bahiddhā rūpāni passati nīlāni nīlavaṇṇāni nīlanidassanāni nīlanibhāsāni.	443	
PA_an_1:443.1.2	Tāni abhibhuyya:	443	
PA_an_1:443.1.3	‘jānāmi passāmī’ti—	443	
PA_an_1:443.1.4	evaṁsaññī hoti.	443	
PA_an_1:444.1.1	… ajjhattaṁ arūpasaññī bahiddhā rūpāni passati pītāni pītavaṇṇāni pītanidassanāni pītanibhāsāni.	444	
PA_an_1:444.1.2	Tāni abhibhuyya:	444	
PA_an_1:444.1.3	‘jānāmi passāmī’ti—	444	
PA_an_1:444.1.4	evaṁsaññī hoti.	444	
PA_an_1:445.1.1	… ajjhattaṁ arūpasaññī bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni.	445	
PA_an_1:445.1.2	Tāni abhibhuyya:	445	
PA_an_1:445.1.3	‘jānāmi passāmī’ti—	445	
PA_an_1:445.1.4	evaṁsaññī hoti.	445	
PA_an_1:446.1.1	… ajjhattaṁ arūpasaññī bahiddhā rūpāni passati odātāni odātavaṇṇāni odātanidassanāni odātanibhāsāni.	446	
PA_an_1:446.1.2	Tāni abhibhuyya:	446	
PA_an_1:446.1.3	‘jānāmi passāmī’ti—	446	
PA_an_1:446.1.4	evaṁsaññī hoti.	446	
PA_an_1:447.1.1	Rūpī rūpāni passati …	447	
PA_an_1:448.1.1	ajjhattaṁ arūpasaññī bahiddhā rūpāni passati …	448	
PA_an_1:449.1.1	subhanteva adhimutto hoti …	449	
PA_an_1:450.1.1	sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ananto ākāsoti ākāsānañcāyatanaṁ upasampajja viharati …	450	
PA_an_1:451.1.1	sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanaṁ upasampajja viharati …	451	
PA_an_1:452.1.1	sabbaso viññāṇañcāyatanaṁ samatikkamma natthi kiñcīti ākiñcaññāyatanaṁ upasampajja viharati …	452	
PA_an_1:453.1.1	sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati …	453	
PA_an_1:454.1.1	sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati ….	454	
PA_an_1:455.1.1	Pathavikasiṇaṁ bhāveti …	455	
PA_an_1:456.1.1	āpokasiṇaṁ bhāveti …	456	
PA_an_1:457.1.1	tejokasiṇaṁ bhāveti …	457	
PA_an_1:458.1.1	vāyokasiṇaṁ bhāveti …	458	
PA_an_1:459.1.1	nīlakasiṇaṁ bhāveti …	459	
PA_an_1:460.1.1	pītakasiṇaṁ bhāveti …	460	
PA_an_1:461.1.1	lohitakasiṇaṁ bhāveti …	461	
PA_an_1:462.1.1	odātakasiṇaṁ bhāveti …	462	
PA_an_1:463.1.1	ākāsakasiṇaṁ bhāveti …	463	
PA_an_1:464.1.1	viññāṇakasiṇaṁ bhāveti …. (…)	464	
PA_an_1:465.1.1	Asubhasaññaṁ bhāveti …	465	
PA_an_1:466.1.1	maraṇasaññaṁ bhāveti …	466	
PA_an_1:467.1.1	āhāre paṭikūlasaññaṁ bhāveti …	467	
PA_an_1:468.1.1	sabbaloke anabhiratisaññaṁ bhāveti …	468	
PA_an_1:469.1.1	aniccasaññaṁ bhāveti …	469	
PA_an_1:470.1.1	anicce dukkhasaññaṁ bhāveti …	470	
PA_an_1:471.1.1	dukkhe anattasaññaṁ bhāveti …	471	
PA_an_1:472.1.1	pahānasaññaṁ bhāveti …	472	
PA_an_1:473.1.1	virāgasaññaṁ bhāveti …	473	
PA_an_1:474.1.1	nirodhasaññaṁ bhāveti ….	474	
PA_an_1:475.1.1	Aniccasaññaṁ bhāveti …	475	
PA_an_1:476.1.1	anattasaññaṁ bhāveti …	476	
PA_an_1:477.1.1	maraṇasaññaṁ bhāveti …	477	
PA_an_1:478.1.1	āhāre paṭikūlasaññaṁ bhāveti …	478	
PA_an_1:479.1.1	sabbaloke anabhiratisaññaṁ bhāveti …	479	
PA_an_1:480.1.1	aṭṭhikasaññaṁ bhāveti …	480	
PA_an_1:481.1.1	puḷavakasaññaṁ bhāveti …	481	
PA_an_1:482.1.1	vinīlakasaññaṁ bhāveti …	482	
PA_an_1:483.1.1	vicchiddakasaññaṁ bhāveti …	483	
PA_an_1:484.1.1	uddhumātakasaññaṁ bhāveti ….	484	
PA_an_1:485.1.1	Buddhānussatiṁ bhāveti …	485	
PA_an_1:486.1.1	dhammānussatiṁ bhāveti …	486	
PA_an_1:487.1.1	saṅghānussatiṁ bhāveti …	487	
PA_an_1:488.1.1	sīlānussatiṁ bhāveti …	488	
PA_an_1:489.1.1	cāgānussatiṁ bhāveti …	489	
PA_an_1:490.1.1	devatānussatiṁ bhāveti …	490	
PA_an_1:491.1.1	ānāpānassatiṁ bhāveti …	491	
PA_an_1:492.1.1	maraṇassatiṁ bhāveti …	492	
PA_an_1:493.1.1	kāyagatāsatiṁ bhāveti …	493	
PA_an_1:494.1.1	upasamānussatiṁ bhāveti ….	494	
PA_an_1:495.1.1	Paṭhamajjhānasahagataṁ saddhindriyaṁ bhāveti …	495	
PA_an_1:496.1.1	vīriyindriyaṁ bhāveti …	496	
PA_an_1:497.1.1	satindriyaṁ bhāveti …	497	
PA_an_1:498.1.1	samādhindriyaṁ bhāveti …	498	
PA_an_1:499.1.1	paññindriyaṁ bhāveti …	499	
PA_an_1:500.1.1	saddhābalaṁ bhāveti …	500	
PA_an_1:501.1.1	vīriyabalaṁ bhāveti …	501	
PA_an_1:502.1.1	satibalaṁ bhāveti …	502	
PA_an_1:503.1.1	samādhibalaṁ bhāveti …	503	
PA_an_1:504.1.1	paññābalaṁ bhāveti ….	504	
PA_an_1:505-514.1.1	Dutiyajjhānasahagataṁ …pe…	505-514	
PA_an_1:515-524.1.1	tatiyajjhānasahagataṁ …pe…	515-524	
PA_an_1:525-534.1.1	catutthajjhānasahagataṁ …pe…	525-534	
PA_an_1:535-544.1.1	mettāsahagataṁ …pe…	535-544	
PA_an_1:545-554.1.1	karuṇāsahagataṁ …pe…	545-554	
PA_an_1:555-564.1.1	muditāsahagataṁ …pe…	555-564	
PA_an_1:565.1.1	upekkhāsahagataṁ saddhindriyaṁ bhāveti …	565	
PA_an_1:566.1.1	vīriyindriyaṁ bhāveti …	566	
PA_an_1:567.1.1	satindriyaṁ bhāveti …	567	
PA_an_1:568.1.1	samādhindriyaṁ bhāveti …	568	
PA_an_1:569.1.1	paññindriyaṁ bhāveti …	569	
PA_an_1:570.1.1	saddhābalaṁ bhāveti …	570	
PA_an_1:571.1.1	vīriyabalaṁ bhāveti …	571	
PA_an_1:572.1.1	satibalaṁ bhāveti …	572	
PA_an_1:573.1.1	samādhibalaṁ bhāveti …	573	
PA_an_1:574.1.1	paññābalaṁ bhāveti.	574	
PA_an_1:574.2.1	Ayaṁ vuccati, bhikkhave:	574	
PA_an_1:574.2.2	‘bhikkhu arittajjhāno viharati satthusāsanakaro ovādapatikaro, amoghaṁ raṭṭhapiṇḍaṁ bhuñjati’.	574	
PA_an_1:574.2.3	Ko pana vādo ye naṁ bahulīkarontī”ti.	574	
PA_an_1:574.2.4	(Aparaaccharāsaṅghātavaggo.)	574	
PA_an_1:575.0.1	Aṅguttara Nikāya 1	575	
PA_an_1:575.0.2	30. Kāyagatāsativagga	575	
PA_an_1:575.1.1	“Yassa kassaci, bhikkhave, mahāsamuddo cetasā phuṭo antogadhā tassa kunnadiyo yā kāci samuddaṅgamā;	575	
PA_an_1:575.1.2	evamevaṁ, bhikkhave, yassa kassaci kāyagatā sati bhāvitā bahulīkatā antogadhā tassa kusalā dhammā ye keci vijjābhāgiyā”ti.	575	
PA_an_1:576-582.1.1_0	“Ekadhammo, bhikkhave, bhāvito bahulīkato mahato saṁvegāya saṁvattati … mahato atthāya	576-582	
PA_an_1:576-582.1.1_1	saṁvattati … mahato yogakkhemāya saṁvattati … satisampajaññāya saṁvattati … ñāṇadassanappaṭilābhāya	576-582	
PA_an_1:576-582.1.1_2	saṁvattati … diṭṭhadhammasukhavihārāya saṁvattati … vijjāvimuttiphalasacchikiriyāya saṁvattati.	576-582	
PA_an_1:576-582.1.2	Katamo ekadhammo?	576-582	
PA_an_1:576-582.1.3	Kāyagatā sati.	576-582	
PA_an_1:576-582.1.4_0	Ayaṁ kho, bhikkhave, ekadhammo bhāvito bahulīkato mahato saṁvegāya saṁvattati … mahato	576-582	
PA_an_1:576-582.1.4_1	atthāya saṁvattati … mahato yogakkhemāya saṁvattati … satisampajaññāya saṁvattati	576-582	
PA_an_1:576-582.1.4_2	… ñāṇadassanappaṭilābhāya saṁvattati … diṭṭhadhammasukhavihārāya saṁvattati … vijjāvimuttiphalasacchikiriyāya saṁvattatī”ti.	576-582	
PA_an_1:583.1.1	“Ekadhamme, bhikkhave, bhāvite bahulīkate kāyopi passambhati, cittampi passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṁ gacchanti.	583	
PA_an_1:583.1.2	Katamasmiṁ ekadhamme?	583	
PA_an_1:583.1.3	Kāyagatāya satiyā.	583	
PA_an_1:583.1.4_0	Imasmiṁ kho, bhikkhave, ekadhamme bhāvite bahulīkate kāyopi passambhati, cittampi	583	
PA_an_1:583.1.4_1	passambhati, vitakkavicārāpi vūpasammanti, kevalāpi vijjābhāgiyā dhammā bhāvanāpāripūriṁ gacchantī”ti.	583	
PA_an_1:584.1.1	“Ekadhamme, bhikkhave, bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyanti.	584	
PA_an_1:584.1.2	Katamasmiṁ ekadhamme?	584	
PA_an_1:584.1.3	Kāyagatāya satiyā.	584	
PA_an_1:584.1.4	Imasmiṁ kho, bhikkhave, ekadhamme bhāvite bahulīkate anuppannā ceva akusalā dhammā nuppajjanti, uppannā ca akusalā dhammā pahīyantī”ti.	584	
PA_an_1:585.1.1	“Ekadhamme, bhikkhave, bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṁvattanti.	585	
PA_an_1:585.1.2	Katamasmiṁ ekadhamme?	585	
PA_an_1:585.1.3	Kāyagatāya satiyā.	585	
PA_an_1:585.1.4	Imasmiṁ kho, bhikkhave, ekadhamme bhāvite bahulīkate anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya saṁvattantī”ti.	585	
PA_an_1:586-590.1.1	“Ekadhamme, bhikkhave, bhāvite bahulīkate avijjā pahīyati … vijjā uppajjati … asmimāno pahīyati … anusayā samugghātaṁ gacchanti … saṁyojanā pahīyanti.	586-590	
PA_an_1:586-590.1.2	Katamasmiṁ ekadhamme?	586-590	
PA_an_1:586-590.1.3	Kāyagatāya satiyā.	586-590	
PA_an_1:586-590.1.4	Imasmiṁ kho, bhikkhave, ekadhamme bhāvite bahulīkate avijjā pahīyati … vijjā uppajjati … asmimāno pahīyati … anusayā samugghātaṁ gacchanti … saṁyojanā pahīyantī”ti.	586-590	
PA_an_1:591-592.1.1	“Ekadhammo, bhikkhave, bhāvito bahulīkato paññāpabhedāya saṁvattati … anupādāparinibbānāya saṁvattati.	591-592	
PA_an_1:591-592.1.2	Katamo ekadhammo?	591-592	
PA_an_1:591-592.1.3	Kāyagatā sati.	591-592	
PA_an_1:591-592.1.4	Ayaṁ kho, bhikkhave, ekadhammo bhāvito bahulīkato paññāpabhedāya saṁvattati … anupādāparinibbānāya saṁvattatī”ti.	591-592	
PA_an_1:593-595.1.1	“Ekadhamme, bhikkhave, bhāvite bahulīkate anekadhātupaṭivedho hoti … nānādhātupaṭivedho hoti … anekadhātupaṭisambhidā hoti.	593-595	
PA_an_1:593-595.1.2	Katamasmiṁ ekadhamme?	593-595	
PA_an_1:593-595.1.3	Kāyagatāya satiyā.	593-595	
PA_an_1:593-595.1.4	Imasmiṁ kho, bhikkhave, ekadhamme bhāvite bahulīkate anekadhātupaṭivedho hoti … nānādhātupaṭivedho hoti … anekadhātupaṭisambhidā hotī”ti.	593-595	
PA_an_1:596-599.1.1_0	“Ekadhammo, bhikkhave, bhāvito bahulīkato sotāpattiphalasacchikiriyāya saṁvattati	596-599	
PA_an_1:596-599.1.1_1	… sakadāgāmiphalasacchikiriyāya saṁvattati … anāgāmiphalasacchikiriyāya saṁvattati	596-599	
PA_an_1:596-599.1.1_2	… arahattaphalasacchikiriyāya saṁvattati.	596-599	
PA_an_1:596-599.1.2	Katamo ekadhammo?	596-599	
PA_an_1:596-599.1.3	Kāyagatā sati.	596-599	
PA_an_1:596-599.1.4_0	Ayaṁ kho, bhikkhave, ekadhammo bhāvito bahulīkato sotāpattiphalasacchikiriyāya saṁvattati	596-599	
PA_an_1:596-599.1.4_1	… sakadāgāmiphalasacchikiriyāya saṁvattati … anāgāmiphalasacchikiriyāya saṁvattati	596-599	
PA_an_1:596-599.1.4_2	… arahattaphalasacchikiriyāya saṁvattatī”ti.	596-599	
PA_an_1:600-615.1.1_0	“Ekadhammo, bhikkhave, bhāvito bahulīkato paññāpaṭilābhāya saṁvattati … paññāvuddhiyā	600-615	
PA_an_1:600-615.1.1_1	saṁvattati … paññāvepullāya saṁvattati … mahāpaññatāya saṁvattati … puthupaññatāya	600-615	
PA_an_1:600-615.1.1_2	saṁvattati … vipulapaññatāya saṁvattati … gambhīrapaññatāya saṁvattati … asāmantapaññatāya	600-615	
PA_an_1:600-615.1.1_3	saṁvattati … bhūripaññatāya saṁvattati … paññābāhullāya saṁvattati … sīghapaññatāya	600-615	
PA_an_1:600-615.1.1_4	saṁvattati … lahupaññatāya saṁvattati … hāsapaññatāya saṁvattati … javanapaññatāya	600-615	
PA_an_1:600-615.1.1_5	saṁvattati … tikkhapaññatāya saṁvattati … nibbedhikapaññatāya saṁvattati.	600-615	
PA_an_1:600-615.1.2	Katamo ekadhammo?	600-615	
PA_an_1:600-615.1.3	Kāyagatā sati.	600-615	
PA_an_1:600-615.1.4_0	Ayaṁ kho, bhikkhave, ekadhammo bhāvito bahulīkato paññāpaṭilābhāya saṁvattati … paññāvuddhiyā	600-615	
PA_an_1:600-615.1.4_1	saṁvattati … paññāvepullāya saṁvattati … mahāpaññatāya saṁvattati … puthupaññatāya	600-615	
PA_an_1:600-615.1.4_2	saṁvattati … vipulapaññatāya saṁvattati … gambhīrapaññatāya saṁvattati … asāmantapaññatāya	600-615	
PA_an_1:600-615.1.4_3	saṁvattati … bhūripaññatāya saṁvattati … paññābāhullāya saṁvattati … sīghapaññatāya	600-615	
PA_an_1:600-615.1.4_4	saṁvattati … lahupaññatāya saṁvattati … hāsapaññatāya saṁvattati … javanapaññatāya	600-615	
PA_an_1:600-615.1.4_5	saṁvattati … tikkhapaññatāya saṁvattati … nibbedhikapaññatāya saṁvattatī”ti.	600-615	
PA_an_1:600-615.1.5	(Kāyagatāsativaggo.)	600-615	
PA_an_1:616.0.1	Aṅguttara Nikāya 1	616	
PA_an_1:616.0.2	31. Amatavagga	616	
PA_an_1:616.1.1	“Amataṁ te, bhikkhave, na paribhuñjanti ye kāyagatāsatiṁ na paribhuñjanti.	616	
PA_an_1:616.1.2	Amataṁ te, bhikkhave, paribhuñjanti ye kāyagatāsatiṁ paribhuñjantī”ti.	616	
PA_an_1:617.1.1	“Amataṁ tesaṁ, bhikkhave, aparibhuttaṁ yesaṁ kāyagatāsati aparibhuttā.	617	
PA_an_1:617.1.2	Amataṁ tesaṁ, bhikkhave, paribhuttaṁ yesaṁ kāyagatāsati paribhuttā”ti.	617	
PA_an_1:618.1.1	“Amataṁ tesaṁ, bhikkhave, parihīnaṁ yesaṁ kāyagatāsati parihīnā.	618	
PA_an_1:618.1.2	Amataṁ tesaṁ, bhikkhave, aparihīnaṁ yesaṁ kāyagatāsati aparihīnā”ti.	618	
PA_an_1:619.1.1	“Amataṁ tesaṁ, bhikkhave, viraddhaṁ yesaṁ kāyagatāsati viraddhā.	619	
PA_an_1:619.1.2	Amataṁ tesaṁ, bhikkhave, āraddhaṁ yesaṁ kāyagatāsati āraddhā”ti.	619	
PA_an_1:620.1.1	“Amataṁ te, bhikkhave, pamādiṁsu ye kāyagatāsatiṁ pamādiṁsu.	620	
PA_an_1:620.1.2	Amataṁ te, bhikkhave, na pamādiṁsu ye kāyagatāsatiṁ na pamādiṁsu”.	620	
PA_an_1:621.1.1	“Amataṁ tesaṁ, bhikkhave, pamuṭṭhaṁ yesaṁ kāyagatāsati pamuṭṭhā.	621	
PA_an_1:621.1.2	Amataṁ tesaṁ, bhikkhave, appamuṭṭhaṁ yesaṁ kāyagatāsati appamuṭṭhā”ti.	621	
PA_an_1:622.1.1	“Amataṁ tesaṁ, bhikkhave, anāsevitaṁ yesaṁ kāyagatāsati anāsevitā.	622	
PA_an_1:622.1.2	Amataṁ tesaṁ, bhikkhave, āsevitaṁ yesaṁ kāyagatāsati āsevitā”ti.	622	
PA_an_1:623.1.1	“Amataṁ tesaṁ, bhikkhave, abhāvitaṁ yesaṁ kāyagatāsati abhāvitā.	623	
PA_an_1:623.1.2	Amataṁ tesaṁ, bhikkhave, bhāvitaṁ yesaṁ kāyagatāsati bhāvitā”ti.	623	
PA_an_1:624.1.1	“Amataṁ tesaṁ, bhikkhave, abahulīkataṁ yesaṁ kāyagatāsati abahulīkatā.	624	
PA_an_1:624.1.2	Amataṁ tesaṁ, bhikkhave, bahulīkataṁ yesaṁ kāyagatāsati bahulīkatā”ti.	624	
PA_an_1:625.1.1	“Amataṁ tesaṁ, bhikkhave, anabhiññātaṁ yesaṁ kāyagatāsati anabhiññātā.	625	
PA_an_1:625.1.2	Amataṁ tesaṁ, bhikkhave, abhiññātaṁ yesaṁ kāyagatāsati abhiññātā”ti.	625	
PA_an_1:626.1.1	“Amataṁ tesaṁ, bhikkhave, apariññātaṁ yesaṁ kāyagatāsati apariññātā.	626	
PA_an_1:626.1.2	Amataṁ tesaṁ, bhikkhave, pariññātaṁ yesaṁ kāyagatāsati pariññātā”ti.	626	
PA_an_1:627.1.1	“Amataṁ tesaṁ, bhikkhave, asacchikataṁ yesaṁ kāyagatāsati asacchikatā.	627	
PA_an_1:627.1.2	Amataṁ tesaṁ, bhikkhave, sacchikataṁ yesaṁ kāyagatāsati sacchikatā”ti.	627	
PA_an_1:627.2.1	Idamavoca bhagavā.	627	
PA_an_1:627.2.2	Attamanā te bhikkhū bhagavato bhāsitaṁ abhinandunti.	627	
PA_an_1:627.2.3	(Amatavaggo.)	627	
PA_an_1:627.2.4	Ekakanipātapāḷi niṭṭhitā.	627	
