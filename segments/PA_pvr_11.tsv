segmentnr	original	folio	analyzed
PA_pvr_11:0.1	Parivāra	0	
PA_pvr_11:0.2	11. Adhikaraṇabheda	0	
PA_pvr_11:0.3	1. Ukkoṭanabhedādi	0	
PA_pvr_11:1.1	Cattāri adhikaraṇāni.	1	
PA_pvr_11:1.2	Vivādādhikaraṇaṁ, anuvādādhikaraṇaṁ, āpattādhikaraṇaṁ, kiccādhikaraṇaṁ—	1	
PA_pvr_11:1.3	imāni cattāri adhikaraṇāni.	1	
PA_pvr_11:2.1	Imesaṁ catunnaṁ adhikaraṇānaṁ kati ukkoṭā?	2	
PA_pvr_11:2.2	Imesaṁ catunnaṁ adhikaraṇānaṁ dasa ukkoṭā.	2	
PA_pvr_11:2.3	Vivādādhikaraṇassa dve ukkoṭā, anuvādādhikaraṇassa cattāro ukkoṭā, āpattādhikaraṇassa tayo ukkoṭā, kiccādhikaraṇassa eko ukkoṭo—	2	
PA_pvr_11:2.4	imesaṁ catunnaṁ adhikaraṇānaṁ ime dasa ukkoṭā.	2	
PA_pvr_11:3.1	Vivādādhikaraṇaṁ ukkoṭento kati samathe ukkoṭeti?	3	
PA_pvr_11:3.2	Anuvādādhikaraṇaṁ ukkoṭento kati samathe ukkoṭeti?	3	
PA_pvr_11:3.3	Āpattādhikaraṇaṁ ukkoṭento kati samathe ukkoṭeti?	3	
PA_pvr_11:3.4	Kiccādhikaraṇaṁ ukkoṭento kati samathe ukkoṭeti?	3	
PA_pvr_11:4.1	Vivādādhikaraṇaṁ ukkoṭento dve samathe ukkoṭeti.	4	
PA_pvr_11:4.2	Anuvādādhikaraṇaṁ ukkoṭento cattāro samathe ukkoṭeti.	4	
PA_pvr_11:4.3	Āpattādhikaraṇaṁ ukkoṭento tayo samathe ukkoṭeti.	4	
PA_pvr_11:4.4	Kiccādhikaraṇaṁ ukkoṭento ekaṁ samathaṁ ukkoṭeti.	4	
PA_pvr_11:5.1	Kati ukkoṭā?	5	
PA_pvr_11:5.2	Katihākārehi ukkoṭanaṁ pasavati?	5	
PA_pvr_11:5.3	Katihaṅgehi samannāgato puggalo adhikaraṇaṁ ukkoṭeti?	5	
PA_pvr_11:5.4	Kati puggalā adhikaraṇaṁ ukkoṭentā āpattiṁ āpajjanti?	5	
PA_pvr_11:6.1	Dvādasa ukkoṭā.	6	
PA_pvr_11:6.2	Dasahākārehi ukkoṭanaṁ pasavati.	6	
PA_pvr_11:6.3	Catūhaṅgehi samannāgato puggalo adhikaraṇaṁ ukkoṭeti.	6	
PA_pvr_11:6.4	Cattāro puggalā adhikaraṇaṁ ukkoṭentā āpattiṁ āpajjanti?	6	
PA_pvr_11:7.1	Katame dvādasa ukkoṭā?	7	
PA_pvr_11:7.2_0	Akataṁ kammaṁ, dukkaṭaṁ kammaṁ, puna kātabbaṁ kammaṁ, anihataṁ, dunnihataṁ, puna	7	
PA_pvr_11:7.2_1	nihanitabbaṁ, avinicchitaṁ, duvinicchitaṁ, puna vinicchitabbaṁ, avūpasantaṁ, duvūpasantaṁ,	7	
PA_pvr_11:7.2_2	puna vūpasametabbanti—	7	
PA_pvr_11:7.3	ime dvādasa ukkoṭā.	7	
PA_pvr_11:8.1	Katamehi dasahākārehi ukkoṭanaṁ pasavati?	8	
PA_pvr_11:8.2_0	Tattha jātakaṁ adhikaraṇaṁ ukkoṭeti, tattha jātakaṁ vūpasantaṁ adhikaraṇaṁ ukkoṭeti,	8	
PA_pvr_11:8.2_1	antarāmagge adhikaraṇaṁ ukkoṭeti, antarāmagge vūpasantaṁ adhikaraṇaṁ ukkoṭeti, tattha	8	
PA_pvr_11:8.2_2	gataṁ adhikaraṇaṁ ukkoṭeti, tattha gataṁ vūpasantaṁ adhikaraṇaṁ ukkoṭeti, sativinayaṁ	8	
PA_pvr_11:8.2_3	ukkoṭeti, amūḷhavinayaṁ ukkoṭeti, tassapāpiyasikaṁ ukkoṭeti, tiṇavatthārakaṁ ukkoṭeti—	8	
PA_pvr_11:8.3	imehi dasahākārehi ukkoṭanaṁ pasavati.	8	
PA_pvr_11:9.1	Katamehi catūhaṅgehi samannāgato puggalo adhikaraṇaṁ ukkoṭeti?	9	
PA_pvr_11:9.2	Chandāgatiṁ gacchanto adhikaraṇaṁ ukkoṭeti, dosāgatiṁ gacchanto adhikaraṇaṁ ukkoṭeti, mohāgatiṁ gacchanto adhikaraṇaṁ ukkoṭeti, bhayāgatiṁ gacchanto adhikaraṇaṁ ukkoṭeti—	9	
PA_pvr_11:9.3	imehi catūhaṅgehi samannāgato puggalo adhikaraṇaṁ ukkoṭeti.	9	
PA_pvr_11:10.1	Katame cattāro puggalā adhikaraṇaṁ ukkoṭentā āpattiṁ āpajjanti?	10	
PA_pvr_11:10.2	Tadahupasampanno ukkoṭeti ukkoṭanakaṁ pācittiyaṁ, āgantuko ukkoṭeti ukkoṭanakaṁ pācittiyaṁ, kārako ukkoṭeti ukkoṭanakaṁ pācittiyaṁ, chandadāyako ukkoṭeti ukkoṭanakaṁ pācittiyaṁ—	10	
PA_pvr_11:10.3	ime cattāro puggalā adhikaraṇaṁ ukkoṭentā āpattiṁ āpajjanti.	10	
PA_pvr_11:11.0	2. Adhikaraṇanidānādi	11	
PA_pvr_11:11.1	Vivādādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	11	
PA_pvr_11:11.2	Anuvādādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	11	
PA_pvr_11:11.3	Āpattādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	11	
PA_pvr_11:11.4	Kiccādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	11	
PA_pvr_11:12.1	Vivādādhikaraṇaṁ vivādanidānaṁ vivādasamudayaṁ vivādajātikaṁ vivādapabhavaṁ vivādasambhāraṁ vivādasamuṭṭhānaṁ.	12	
PA_pvr_11:12.2	Anuvādādhikaraṇaṁ anuvādanidānaṁ anuvādasamudayaṁ anuvādajātikaṁ anuvādapabhavaṁ anuvādasambhāraṁ anuvādasamuṭṭhānaṁ.	12	
PA_pvr_11:12.3	Āpattādhikaraṇaṁ āpattinidānaṁ āpattisamudayaṁ āpattijātikaṁ āpattipabhavaṁ āpattisambhāraṁ āpattisamuṭṭhānaṁ.	12	
PA_pvr_11:12.4	Kiccādhikaraṇaṁ kiccayanidānaṁ kiccayasamudayaṁ kiccayajātikaṁ kiccayapabhavaṁ kiccayasambhāraṁ kiccayasamuṭṭhānaṁ.	12	
PA_pvr_11:13.1	Vivādādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	13	
PA_pvr_11:13.2	Anuvādādhikaraṇaṁ …pe…	13	
PA_pvr_11:13.3	āpattādhikaraṇaṁ …pe…	13	
PA_pvr_11:13.4	kiccādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	13	
PA_pvr_11:14.1	Vivādādhikaraṇaṁ hetunidānaṁ, hetusamudayaṁ, hetujātikaṁ, hetupabhavaṁ, hetusambhāraṁ, hetusamuṭṭhānaṁ.	14	
PA_pvr_11:14.2	Anuvādādhikaraṇaṁ …pe…	14	
PA_pvr_11:14.3	āpattādhikaraṇaṁ …pe…	14	
PA_pvr_11:14.4	kiccādhikaraṇaṁ hetunidānaṁ, hetusamudayaṁ, hetujātikaṁ, hetupabhavaṁ, hetusambhāraṁ, hetusamuṭṭhānaṁ.	14	
PA_pvr_11:15.1	Vivādādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	15	
PA_pvr_11:15.2	Anuvādādhikaraṇaṁ …pe…	15	
PA_pvr_11:15.3	āpattādhikaraṇaṁ …pe…	15	
PA_pvr_11:15.4	kiccādhikaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	15	
PA_pvr_11:16.1	Vivādādhikaraṇaṁ paccayanidānaṁ, paccayasamudayaṁ, paccayajātikaṁ, paccayapabhavaṁ, paccayasambhāraṁ, paccayasamuṭṭhānaṁ.	16	
PA_pvr_11:16.2	Anuvādādhikaraṇaṁ …pe…	16	
PA_pvr_11:16.3	āpattādhikaraṇaṁ …pe…	16	
PA_pvr_11:16.4	kiccādhikaraṇaṁ paccayanidānaṁ, paccayasamudayaṁ, paccayajātikaṁ, paccayapabhavaṁ, paccayasambhāraṁ, paccayasamuṭṭhānaṁ.	16	
PA_pvr_11:17.0	3. Adhikaraṇamūlādi	17	
PA_pvr_11:17.1	Catunnaṁ adhikaraṇānaṁ kati mūlāni, kati samuṭṭhānā?	17	
PA_pvr_11:17.2	Catunnaṁ adhikaraṇānaṁ tettiṁsa mūlāni, tettiṁsa samuṭṭhānā.	17	
PA_pvr_11:18.1	Catunnaṁ adhikaraṇānaṁ katamāni tettiṁsa mūlāni?	18	
PA_pvr_11:18.2	Vivādādhikaraṇassa dvādasa mūlāni, anuvādādhikaraṇassa cuddasa mūlāni, āpattādhikaraṇassa cha mūlāni, kiccādhikaraṇassa ekaṁ mūlaṁ, saṅgho—	18	
PA_pvr_11:18.3	catunnaṁ adhikaraṇānaṁ imāni tettiṁsa mūlāni.	18	
PA_pvr_11:19.1	Catunnaṁ adhikaraṇānaṁ katame tettiṁsa samuṭṭhānā?	19	
PA_pvr_11:19.2_0	Vivādādhikaraṇassa aṭṭhārasabhedakaravatthūni samuṭṭhānā, anuvādādhikaraṇassa catasso	19	
PA_pvr_11:19.2_1	vipattiyo samuṭṭhānā, āpattādhikaraṇassa sattāpattikkhandhā samuṭṭhānā, kiccādhikaraṇassa	19	
PA_pvr_11:19.2_2	cattāri kammāni samuṭṭhānā—	19	
PA_pvr_11:19.3	catunnaṁ adhikaraṇānaṁ ime tettiṁsa samuṭṭhānā.	19	
PA_pvr_11:20.0	4. Adhikaraṇapaccayāpatti	20	
PA_pvr_11:20.1	Vivādādhikaraṇaṁ āpattānāpattīti?	20	
PA_pvr_11:20.2	Vivādādhikaraṇaṁ na āpatti.	20	
PA_pvr_11:20.3	Kiṁ pana vivādādhikaraṇapaccayā āpattiṁ āpajjeyyāti?	20	
PA_pvr_11:20.4	Āma, vivādādhikaraṇapaccayā āpattiṁ āpajjeyya.	20	
PA_pvr_11:20.5	Vivādādhikaraṇapaccayā kati āpattiyo āpajjati?	20	
PA_pvr_11:20.6	Vivādādhikaraṇapaccayā dve āpattiyo āpajjati.	20	
PA_pvr_11:20.7	Upasampannaṁ omasati, āpatti pācittiyassa;	20	
PA_pvr_11:20.8	anupasampannaṁ omasati, āpatti dukkaṭassa—	20	
PA_pvr_11:20.9	vivādādhikaraṇapaccayā imā dve āpattiyo āpajjati.	20	
PA_pvr_11:21.1	Tā āpattiyo catunnaṁ vipattīnaṁ kati vipattiyo bhajanti?	21	
PA_pvr_11:21.2	Catunnaṁ adhikaraṇānaṁ katamaṁ adhikaraṇaṁ?	21	
PA_pvr_11:21.3	Sattannaṁ āpattikkhandhānaṁ katihi āpattikkhandhehi saṅgahitā?	21	
PA_pvr_11:21.4	Channaṁ āpattisamuṭṭhānānaṁ katihi samuṭṭhānehi samuṭṭhanti?	21	
PA_pvr_11:21.5	Katihi adhikaraṇehi, katisu ṭhānesu, katihi samathehi sammanti?	21	
PA_pvr_11:22.1	Tā āpattiyo catunnaṁ vipattīnaṁ ekaṁ vipattiṁ bhajanti—	22	
PA_pvr_11:22.2	ācāravipattiṁ.	22	
PA_pvr_11:22.3	Catunnaṁ adhikaraṇānaṁ, āpattādhikaraṇaṁ.	22	
PA_pvr_11:22.4	Sattannaṁ āpattikkhandhānaṁ dvīhi āpattikkhandhehi saṅgahitā—	22	
PA_pvr_11:22.5	siyā pācittiyāpattikkhandhena, siyā dukkaṭāpattikkhandhena.	22	
PA_pvr_11:22.6	Channaṁ āpattisamuṭṭhānānaṁ tīhi samuṭṭhānehi samuṭṭhanti.	22	
PA_pvr_11:22.7	Ekena adhikaraṇena—	22	
PA_pvr_11:22.8	kiccādhikaraṇena;	22	
PA_pvr_11:22.9	tīsu ṭhānesu—	22	
PA_pvr_11:22.10	saṅghamajjhe, gaṇamajjhe, puggalassa santike;	22	
PA_pvr_11:22.11	tīhi samathehi sammanti—	22	
PA_pvr_11:22.12	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	22	
PA_pvr_11:23.1	Anuvādādhikaraṇaṁ āpattānāpattīti?	23	
PA_pvr_11:23.2	Anuvādādhikaraṇaṁ na āpatti.	23	
PA_pvr_11:23.3	Kiṁ pana anuvādādhikaraṇapaccayā āpattiṁ āpajjeyyāti?	23	
PA_pvr_11:23.4	Āma, anuvādādhikaraṇapaccayā āpattiṁ āpajjeyya.	23	
PA_pvr_11:23.5	Anuvādādhikaraṇapaccayā, kati āpattiyo āpajjati?	23	
PA_pvr_11:23.6	Anuvādādhikaraṇapaccayā tisso āpattiyo āpajjati.	23	
PA_pvr_11:23.7	Bhikkhuṁ amūlakena pārājikena dhammena anuddhaṁseti, āpatti saṅghādisesassa;	23	
PA_pvr_11:23.8	amūlakena saṅghādisesena anuddhaṁseti, āpatti pācittiyassa;	23	
PA_pvr_11:23.9	amūlikāya ācāravipattiyā anuddhaṁseti, āpatti dukkaṭassa—	23	
PA_pvr_11:23.10	anuvādādhikaraṇapaccayā imā tisso āpattiyo āpajjati.	23	
PA_pvr_11:24.1	Tā āpattiyo catunnaṁ vipattīnaṁ kati vipattiyo bhajanti?	24	
PA_pvr_11:24.2	Catunnaṁ adhikaraṇānaṁ katamaṁ adhikaraṇaṁ?	24	
PA_pvr_11:24.3	Sattannaṁ āpattikkhandhānaṁ katihi āpattikkhandhehi saṅgahitā?	24	
PA_pvr_11:24.4	Channaṁ āpattisamuṭṭhānānaṁ katihi samuṭṭhānehi samuṭṭhanti?	24	
PA_pvr_11:24.5	Katihi adhikaraṇehi, katisu ṭhānesu, katihi samathehi sammanti?	24	
PA_pvr_11:25.1	Tā āpattiyo catunnaṁ vipattīnaṁ dve vipattiyo bhajanti—	25	
PA_pvr_11:25.2	siyā sīlavipattiṁ, siyā ācāravipattiṁ.	25	
PA_pvr_11:25.3	Catunnaṁ adhikaraṇānaṁ, āpattādhikaraṇaṁ.	25	
PA_pvr_11:25.4	Sattannaṁ āpattikkhandhānaṁ tīhi āpattikkhandhehi saṅgahitā—	25	
PA_pvr_11:25.5	siyā saṅghādisesāpattikkhandhena, siyā pācittiyāpattikkhandhena, siyā dukkaṭāpattikkhandhena.	25	
PA_pvr_11:25.6	Channaṁ āpattisamuṭṭhānānaṁ tīhi samuṭṭhānehi samuṭṭhanti.	25	
PA_pvr_11:25.7	Yā tā āpattiyo garukā tā āpattiyo ekena adhikaraṇena—	25	
PA_pvr_11:25.8	kiccādhikaraṇena;	25	
PA_pvr_11:25.9	ekamhi ṭhāne—	25	
PA_pvr_11:25.10	saṅghamajjhe;	25	
PA_pvr_11:25.11	dvīhi samathehi sammanti—	25	
PA_pvr_11:25.12	sammukhāvinayena ca paṭiññātakaraṇena ca.	25	
PA_pvr_11:25.13	Yā tā āpattiyo lahukā tā āpattiyo ekena adhikaraṇena—	25	
PA_pvr_11:25.14	kiccādhikaraṇena;	25	
PA_pvr_11:25.15	tīsu ṭhānesu—	25	
PA_pvr_11:25.16	saṅghamajjhe gaṇamajjhe puggalassa santike;	25	
PA_pvr_11:25.17	tīhi samathehi sammanti—	25	
PA_pvr_11:25.18	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	25	
PA_pvr_11:26.1	Āpattādhikaraṇaṁ āpattānāpattīti?	26	
PA_pvr_11:26.2	Āpattādhikaraṇaṁ āpatti.	26	
PA_pvr_11:26.3	Kiṁ pana āpattādhikaraṇapaccayā āpattiṁ āpajjeyyāti?	26	
PA_pvr_11:26.4	Āma, āpattādhikaraṇapaccayā āpattiṁ āpajjeyya.	26	
PA_pvr_11:26.5	Āpattādhikaraṇapaccayā kati āpattiyo āpajjati?	26	
PA_pvr_11:26.6	Āpattādhikaraṇapaccayā catasso āpattiyo āpajjati.	26	
PA_pvr_11:26.7	Bhikkhunī jānaṁ pārājikaṁ dhammaṁ paṭicchādeti, āpatti pārājikassa;	26	
PA_pvr_11:26.8	vematikā paṭicchādeti, āpatti thullaccayassa;	26	
PA_pvr_11:26.9	bhikkhu saṅghādisesaṁ paṭicchādeti, āpatti pācittiyassa;	26	
PA_pvr_11:26.10	ācāravipattiṁ paṭicchādeti, āpatti dukkaṭassa—	26	
PA_pvr_11:26.11	āpattādhikaraṇapaccayā imā catasso āpattiyo āpajjati.	26	
PA_pvr_11:27.1	Tā āpattiyo catunnaṁ vipattīnaṁ kati vipattiyo bhajanti?	27	
PA_pvr_11:27.2	Catunnaṁ adhikaraṇānaṁ katamaṁ adhikaraṇaṁ?	27	
PA_pvr_11:27.3	Sattannaṁ āpattikkhandhānaṁ katihi āpattikkhandhehi saṅgahitā?	27	
PA_pvr_11:27.4	Channaṁ āpattisamuṭṭhānānaṁ katihi samuṭṭhānehi samuṭṭhanti?	27	
PA_pvr_11:27.5	Katihi adhikaraṇehi, katisu ṭhānesu, katihi samathehi sammanti?	27	
PA_pvr_11:28.1	Tā āpattiyo catunnaṁ vipattīnaṁ dve vipattiyo bhajanti—	28	
PA_pvr_11:28.2	siyā sīlavipattiṁ siyā ācāravipattiṁ.	28	
PA_pvr_11:28.3	Catunnaṁ adhikaraṇānaṁ āpattādhikaraṇaṁ.	28	
PA_pvr_11:28.4	Sattannaṁ āpattikkhandhānaṁ catūhi āpattikkhandhehi saṅgahitā—	28	
PA_pvr_11:28.5	siyā pārājikāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	28	
PA_pvr_11:28.6	Channaṁ āpattisamuṭṭhānānaṁ ekena samuṭṭhānena samuṭṭhanti—	28	
PA_pvr_11:28.7	kāyato ca vācato ca cittato ca samuṭṭhanti.	28	
PA_pvr_11:28.8	Yā sā āpatti anavasesā sā āpatti na katamena adhikaraṇena, na katamamhi ṭhāne, na katamena samathena sammati.	28	
PA_pvr_11:28.9	Yā tā āpattiyo lahukā tā āpattiyo ekena adhikaraṇena—	28	
PA_pvr_11:28.10	kiccādhikaraṇena;	28	
PA_pvr_11:28.11	tīsu ṭhānesu—	28	
PA_pvr_11:28.12	saṅghamajjhe, gaṇamajjhe, puggalassa santike;	28	
PA_pvr_11:28.13	tīhi samathehi sammanti—	28	
PA_pvr_11:28.14	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	28	
PA_pvr_11:29.1	Kiccādhikaraṇaṁ āpattānāpattīti?	29	
PA_pvr_11:29.2	Kiccādhikaraṇaṁ na āpatti.	29	
PA_pvr_11:29.3	Kiṁ pana kiccādhikaraṇapaccayā āpattiṁ āpajjeyyāti?	29	
PA_pvr_11:29.4	Āma, kiccādhikaraṇapaccayā āpattiṁ āpajjeyya.	29	
PA_pvr_11:29.5	Kiccādhikaraṇapaccayā kati āpattiyo āpajjati?	29	
PA_pvr_11:29.6	Kiccādhikaraṇapaccayā pañca āpattiyo āpajjati.	29	
PA_pvr_11:29.7	Ukkhittānuvattikā bhikkhunī yāvatatiyaṁ samanubhāsanāya na paṭinissajjati, ñattiyā dukkaṭaṁ;	29	
PA_pvr_11:29.8	dvīhi kammavācāhi thullaccayā;	29	
PA_pvr_11:29.9	kammavācāpariyosāne āpatti pārājikassa;	29	
PA_pvr_11:29.10	bhedakānuvattakā bhikkhū yāvatatiyaṁ samanubhāsanāya na paṭinissajjanti, āpatti saṅghādisesassa;	29	
PA_pvr_11:29.11	pāpikāya diṭṭhiyā yāvatatiyaṁ samanubhāsanāya na paṭinissajjanti, āpatti pācittiyassa—	29	
PA_pvr_11:29.12	kiccādhikaraṇapaccayā imā pañca āpattiyo āpajjati.	29	
PA_pvr_11:30.1	Tā āpattiyo catunnaṁ vipattīnaṁ kati vipattiyo bhajanti?	30	
PA_pvr_11:30.2	Catunnaṁ adhikaraṇānaṁ katamaṁ adhikaraṇaṁ?	30	
PA_pvr_11:30.3	Sattannaṁ āpattikkhandhānaṁ katihi āpattikkhandhehi saṅgahitā?	30	
PA_pvr_11:30.4	Channaṁ āpattisamuṭṭhānānaṁ katihi samuṭṭhānehi samuṭṭhanti?	30	
PA_pvr_11:30.5	Katihi adhikaraṇehi, katisu ṭhānesu, katihi samathehi sammanti?	30	
PA_pvr_11:31.1	Tā āpattiyo catunnaṁ vipattīnaṁ dve vipattiyo bhajanti—	31	
PA_pvr_11:31.2	siyā sīlavipattiṁ siyā ācāravipattiṁ.	31	
PA_pvr_11:31.3	Catunnaṁ adhikaraṇānaṁ āpattādhikaraṇaṁ.	31	
PA_pvr_11:31.4	Sattannaṁ āpattikkhandhānaṁ pañcahi āpattikkhandhehi saṅgahitā—	31	
PA_pvr_11:31.5	siyā pārājikāpattikkhandhena, siyā saṅghādisesāpattikkhandhena, siyā thullaccayāpattikkhandhena, siyā pācittiyāpattikkhandhena, siyā dukkaṭāpattikkhandhena.	31	
PA_pvr_11:31.6	Channaṁ āpattisamuṭṭhānānaṁ ekena samuṭṭhānena samuṭṭhanti—	31	
PA_pvr_11:31.7	kāyato ca vācato ca cittato ca samuṭṭhanti.	31	
PA_pvr_11:31.8	Yā sā āpatti anavasesā sā āpatti na katamena adhikaraṇena, na katamamhi ṭhāne, na katamena samathena sammati.	31	
PA_pvr_11:31.9	Yā sā āpatti garukā sā āpatti ekena adhikaraṇena—	31	
PA_pvr_11:31.10	kiccādhikaraṇena;	31	
PA_pvr_11:31.11	ekamhi ṭhāne—	31	
PA_pvr_11:31.12	saṅghamajjhe;	31	
PA_pvr_11:31.13	dvīhi samathehi sammati—	31	
PA_pvr_11:31.14	sammukhāvinayena ca paṭiññātakaraṇena ca.	31	
PA_pvr_11:31.15	Yā tā āpattiyo lahukā tā āpattiyo ekena adhikaraṇena—	31	
PA_pvr_11:31.16	kiccādhikaraṇena;	31	
PA_pvr_11:31.17	tīsu ṭhānesu—	31	
PA_pvr_11:31.18	saṅghamajjhe, gaṇamajjhe, puggalassa santike;	31	
PA_pvr_11:31.19	tīhi samathehi sammanti—	31	
PA_pvr_11:31.20	siyā sammukhāvinayena ca paṭiññātakaraṇena ca, siyā sammukhāvinayena ca tiṇavatthārakena ca.	31	
PA_pvr_11:32.0	5. Adhikaraṇādhippāya	32	
PA_pvr_11:32.1	Vivādādhikaraṇaṁ hoti anuvādādhikaraṇaṁ, hoti āpattādhikaraṇaṁ, hoti kiccādhikaraṇaṁ.	32	
PA_pvr_11:32.2	Vivādādhikaraṇaṁ na hoti anuvādādhikaraṇaṁ, na hoti āpattādhikaraṇaṁ, na hoti kiccādhikaraṇaṁ;	32	
PA_pvr_11:32.3	api ca, vivādādhikaraṇapaccayā hoti anuvādādhikaraṇaṁ, hoti āpattādhikaraṇaṁ, hoti kiccādhikaraṇaṁ.	32	
PA_pvr_11:32.4	Yathā kathaṁ viya?	32	
PA_pvr_11:32.5	Idha bhikkhū vivadanti—	32	
PA_pvr_11:32.6	dhammoti vā adhammoti vā …pe…	32	
PA_pvr_11:32.7	duṭṭhullāpattīti vā aduṭṭhullāpattīti vā.	32	
PA_pvr_11:32.8	Yaṁ tattha bhaṇḍanaṁ kalaho viggaho vivādo nānāvādo aññathāvādo vipaccatāya vohāro medhakaṁ, idaṁ vuccati vivādādhikaraṇaṁ.	32	
PA_pvr_11:32.9	Vivādādhikaraṇe saṅgho vivadati vivādādhikaraṇaṁ.	32	
PA_pvr_11:32.10	Vivadamāno anuvadati anuvādādhikaraṇaṁ.	32	
PA_pvr_11:32.11	Anuvadamāno āpattiṁ āpajjati āpattādhikaraṇaṁ.	32	
PA_pvr_11:32.12	Tāya āpattiyā saṅgho kammaṁ karoti kiccādhikaraṇaṁ.	32	
PA_pvr_11:32.13	Evaṁ vivādādhikaraṇapaccayā hoti anuvādādhikaraṇaṁ, hoti āpattādhikaraṇaṁ, hoti kiccādhikaraṇaṁ.	32	
PA_pvr_11:33.1	Anuvādādhikaraṇaṁ hoti āpattādhikaraṇaṁ, hoti kiccādhikaraṇaṁ, hoti vivādādhikaraṇaṁ.	33	
PA_pvr_11:33.2	Anuvādādhikaraṇaṁ na hoti āpattādhikaraṇaṁ, na hoti kiccādhikaraṇaṁ, na hoti vivādādhikaraṇaṁ;	33	
PA_pvr_11:33.3	api ca anuvādādhikaraṇapaccayā hoti āpattādhikaraṇaṁ, hoti kiccādhikaraṇaṁ, hoti vivādādhikaraṇaṁ.	33	
PA_pvr_11:33.4	Yathā kathaṁ viya?	33	
PA_pvr_11:33.5	Idha bhikkhū bhikkhuṁ anuvadanti sīlavipattiyā vā ācāravipattiyā vā diṭṭhivipattiyā vā ājīvavipattiyā vā.	33	
PA_pvr_11:33.6	Yo tattha anuvādo anuvadanā anullapanā anubhaṇanā anusampavaṅkatā abbhussahanatā anubalappadānaṁ, idaṁ vuccati anuvādādhikaraṇaṁ.	33	
PA_pvr_11:33.7	Anuvādādhikaraṇe saṅgho vivadati, vivādādhikaraṇaṁ.	33	
PA_pvr_11:33.8	Vivadamāno anuvadati, anuvādādhikaraṇaṁ.	33	
PA_pvr_11:33.9	Anuvadamāno āpattiṁ āpajjati, āpattādhikaraṇaṁ.	33	
PA_pvr_11:33.10	Tāya āpattiyā saṅgho kammaṁ karoti, kiccādhikaraṇaṁ.	33	
PA_pvr_11:33.11	Evaṁ anuvādādhikaraṇapaccayā hoti āpattādhikaraṇaṁ, hoti kiccādhikaraṇaṁ, hoti vivādādhikaraṇaṁ.	33	
PA_pvr_11:34.1	Āpattādhikaraṇaṁ hoti kiccādhikaraṇaṁ, hoti vivādādhikaraṇaṁ, hoti anuvādādhikaraṇaṁ.	34	
PA_pvr_11:34.2	Āpattādhikaraṇaṁ na hoti kiccādhikaraṇaṁ, na hoti vivādādhikaraṇaṁ, na hoti anuvādādhikaraṇaṁ;	34	
PA_pvr_11:34.3	api ca āpattādhikaraṇapaccayā hoti kiccādhikaraṇaṁ, hoti vivādādhikaraṇaṁ, hoti anuvādādhikaraṇaṁ.	34	
PA_pvr_11:34.4	Yathā kathaṁ viya?	34	
PA_pvr_11:34.5	Pañcapi āpattikkhandhā āpattādhikaraṇaṁ, sattapi āpattikkhandhā āpattādhikaraṇaṁ, idaṁ vuccati āpattādhikaraṇaṁ.	34	
PA_pvr_11:34.6	Āpattādhikaraṇe saṅgho vivadati vivādādhikaraṇaṁ.	34	
PA_pvr_11:34.7	Vivadamāno anuvadati anuvādādhikaraṇaṁ.	34	
PA_pvr_11:34.8	Anuvadamāno āpattiṁ āpajjati āpattādhikaraṇaṁ.	34	
PA_pvr_11:34.9	Tāya āpattiyā saṅgho kammaṁ karoti kiccādhikaraṇaṁ.	34	
PA_pvr_11:34.10	Evaṁ āpattādhikaraṇapaccayā hoti kiccādhikaraṇaṁ, hoti vivādādhikaraṇaṁ, hoti anuvādādhikaraṇaṁ.	34	
PA_pvr_11:35.1	Kiccādhikaraṇaṁ hoti vivādādhikaraṇaṁ, hoti anuvādādhikaraṇaṁ, hoti āpattādhikaraṇaṁ.	35	
PA_pvr_11:35.2	Kiccādhikaraṇaṁ na hoti vivādādhikaraṇaṁ, na hoti anuvādādhikaraṇaṁ, na hoti āpattādhikaraṇaṁ;	35	
PA_pvr_11:35.3	api ca kiccādhikaraṇapaccayā hoti vivādādhikaraṇaṁ, hoti anuvādādhikaraṇaṁ, hoti āpattādhikaraṇaṁ.	35	
PA_pvr_11:35.4	Yathā kathaṁ viya?	35	
PA_pvr_11:35.5	Yā saṅghassa kiccayatā karaṇīyatā apalokanakammaṁ ñattikammaṁ ñattidutiyakammaṁ ñatticatutthakammaṁ, idaṁ vuccati kiccādhikaraṇaṁ.	35	
PA_pvr_11:35.6	Kiccādhikaraṇe saṅgho vivadati vivādādhikaraṇaṁ.	35	
PA_pvr_11:35.7	Vivadamāno anuvadati anuvādādhikaraṇaṁ.	35	
PA_pvr_11:35.8	Anuvadamāno āpattiṁ āpajjati āpattādhikaraṇaṁ.	35	
PA_pvr_11:35.9	Tāya āpattiyā saṅgho kammaṁ karoti kiccādhikaraṇaṁ.	35	
PA_pvr_11:35.10	Evaṁ kiccādhikaraṇapaccayā hoti vivādādhikaraṇaṁ, hoti anuvādādhikaraṇaṁ, hoti āpattādhikaraṇaṁ.	35	
PA_pvr_11:36.0	6. Pucchāvāra	36	
PA_pvr_11:36.1	Yattha sativinayo tattha sammukhāvinayo?	36	
PA_pvr_11:36.2	Yattha sammukhāvinayo tattha sativinayo?	36	
PA_pvr_11:36.3	Yattha amūḷhavinayo tattha sammukhāvinayo?	36	
PA_pvr_11:36.4	Yattha sammukhāvinayo tattha amūḷhavinayo?	36	
PA_pvr_11:36.5	Yattha paṭiññātakaraṇaṁ tattha sammukhāvinayo?	36	
PA_pvr_11:36.6	Yattha sammukhāvinayo tattha paṭiññātakaraṇaṁ?	36	
PA_pvr_11:36.7	Yattha yebhuyyasikā tattha sammukhāvinayo?	36	
PA_pvr_11:36.8	Yattha sammukhāvinayo tattha yebhuyyasikā?	36	
PA_pvr_11:36.9	Yattha tassapāpiyasikā tattha sammukhāvinayo?	36	
PA_pvr_11:36.10	Yattha sammukhāvinayo tattha tassapāpiyasikā?	36	
PA_pvr_11:36.11	Yattha tiṇavatthārako tattha sammukhāvinayo?	36	
PA_pvr_11:36.12	Yattha sammukhāvinayo tattha tiṇavatthārako?	36	
PA_pvr_11:37.0	7. Vissajjanāvāra	37	
PA_pvr_11:37.1	Yasmiṁ samaye sammukhāvinayena ca sativinayena ca adhikaraṇaṁ vūpasammati—	37	
PA_pvr_11:37.2_0	yattha sativinayo tattha sammukhāvinayo, yattha sammukhāvinayo tattha sativinayo,	37	
PA_pvr_11:37.2_1	na tattha amūḷhavinayo, na tattha paṭiññātakaraṇaṁ, na tattha yebhuyyasikā, na tattha	37	
PA_pvr_11:37.2_2	tassapāpiyasikā, na tattha tiṇavatthārako.	37	
PA_pvr_11:37.3	Yasmiṁ samaye sammukhāvinayena ca amūḷhavinayena ca …pe…	37	
PA_pvr_11:37.4	sammukhāvinayena ca paṭiññātakaraṇena ca …pe…	37	
PA_pvr_11:37.5	sammukhāvinayena ca yebhuyyasikāya ca …pe…	37	
PA_pvr_11:37.6	sammukhāvinayena ca tassapāpiyasikāya ca …pe…	37	
PA_pvr_11:37.7	sammukhāvinayena ca tiṇavatthārakena ca adhikaraṇaṁ vūpasammati—	37	
PA_pvr_11:37.8_0	yattha tiṇavatthārako tattha sammukhāvinayo, yattha sammukhāvinayo tattha tiṇavatthārako,	37	
PA_pvr_11:37.8_1	na tattha sativinayo, na tattha amūḷhavinayo, na tattha paṭiññātakaraṇaṁ, na tattha	37	
PA_pvr_11:37.8_2	yebhuyyasikā, na tattha tassapāpiyasikā.	37	
PA_pvr_11:38.0	8. Saṁsaṭṭhavāra	38	
PA_pvr_11:38.1	Sammukhāvinayoti vā sativinayoti vā ime dhammā saṁsaṭṭhā udāhu visaṁsaṭṭhā?	38	
PA_pvr_11:38.2	Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ?	38	
PA_pvr_11:38.3	Sammukhāvinayoti vā amūḷhavinayoti vā …pe…	38	
PA_pvr_11:38.4	sammukhāvinayoti vā paṭiññātakaraṇanti vā …	38	
PA_pvr_11:38.5	sammukhāvinayoti vā yebhuyyasikāti vā …	38	
PA_pvr_11:38.6	sammukhāvinayoti vā tassapāpiyasikāti vā …	38	
PA_pvr_11:38.7	sammukhāvinayoti vā tiṇavatthārakoti vā—ime dhammā saṁsaṭṭhā, udāhu visaṁsaṭṭhā?	38	
PA_pvr_11:38.8	Labbhā ca panimesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ?	38	
PA_pvr_11:39.1	Sammukhāvinayoti vā sativinayoti vā—	39	
PA_pvr_11:39.2	ime dhammā saṁsaṭṭhā, no visaṁsaṭṭhā;	39	
PA_pvr_11:39.3	na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ.	39	
PA_pvr_11:39.4	Sammukhāvinayoti vā amūḷhavinayoti vā …pe…	39	
PA_pvr_11:39.5	sammukhāvinayoti vā paṭiññātakaraṇanti vā …	39	
PA_pvr_11:39.6	sammukhāvinayoti vā yebhuyyasikāti vā …	39	
PA_pvr_11:39.7	sammukhāvinayoti vā tassapāpiyasikāti vā …	39	
PA_pvr_11:39.8	sammukhāvinayoti vā tiṇavatthārakoti vā—	39	
PA_pvr_11:39.9	ime dhammā saṁsaṭṭhā, no visaṁsaṭṭhā;	39	
PA_pvr_11:39.10	na ca labbhā imesaṁ dhammānaṁ vinibbhujitvā vinibbhujitvā nānākaraṇaṁ paññāpetuṁ.	39	
PA_pvr_11:40.0	9. Sattasamathanidāna	40	
PA_pvr_11:40.1	Sammukhāvinayo kiṁnidāno, kiṁsamudayo, kiṁjātiko, kiṁpabhavo, kiṁsambhāro kiṁsamuṭṭhāno?	40	
PA_pvr_11:40.2	Sativinayo kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	40	
PA_pvr_11:40.3	Amūḷhavinayo kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	40	
PA_pvr_11:40.4	Paṭiññātakaraṇaṁ kiṁnidānaṁ, kiṁsamudayaṁ, kiṁjātikaṁ, kiṁpabhavaṁ, kiṁsambhāraṁ, kiṁsamuṭṭhānaṁ?	40	
PA_pvr_11:40.5	Yebhuyyasikā kiṁnidānā, kiṁsamudayā, kiṁjātikā, kiṁpabhavā, kiṁsambhārā, kiṁsamuṭṭhānā?	40	
PA_pvr_11:40.6	Tassapāpiyasikā kiṁnidānā, kiṁsamudayā, kiṁjātikā, kiṁpabhavā, kiṁsambhārā, kiṁsamuṭṭhānā?	40	
PA_pvr_11:40.7	Tiṇavatthārako kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	40	
PA_pvr_11:41.1	Sammukhāvinayo nidānanidāno, nidānasamudayo, nidānajātiko, nidānapabhavo, nidānasambhāro, nidānasamuṭṭhāno.	41	
PA_pvr_11:41.2	Sativinayo …pe…	41	
PA_pvr_11:41.3	amūḷhavinayo …pe…	41	
PA_pvr_11:41.4	paṭiññātakaraṇaṁ nidānanidānaṁ, nidānasamudayaṁ, nidānajātikaṁ, nidānapabhavaṁ, nidānasambhāraṁ, nidānasamuṭṭhānaṁ.	41	
PA_pvr_11:41.5	Yebhuyyasikā …pe…	41	
PA_pvr_11:41.6	tassapāpiyasikā nidānanidānā, nidānasamudayā, nidānajātikā, nidānapabhavā, nidānasambhārā, nidānasamuṭṭhānā.	41	
PA_pvr_11:41.7	Tiṇavatthārako nidānanidāno, nidānasamudayo, nidānajātiko, nidānapabhavo, nidānasambhāro, nidānasamuṭṭhāno.	41	
PA_pvr_11:42.1	Sammukhāvinayo kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	42	
PA_pvr_11:42.2	Sativinayo …pe…	42	
PA_pvr_11:42.3	amūḷhavinayo …pe…	42	
PA_pvr_11:42.4	paṭiññātakaraṇaṁ …pe…	42	
PA_pvr_11:42.5	yebhuyyasikā …pe…	42	
PA_pvr_11:42.6	tassapāpiyasikā …pe…	42	
PA_pvr_11:42.7	tiṇavatthārako kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	42	
PA_pvr_11:43.1	Sammukhāvinayo hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno.	43	
PA_pvr_11:43.2	Sativinayo …pe…	43	
PA_pvr_11:43.3	amūḷhavinayo …pe…	43	
PA_pvr_11:43.4	paṭiññātakaraṇaṁ hetunidānaṁ, hetusamudayaṁ, hetujātikaṁ, hetupabhavaṁ, hetusambhāraṁ, hetusamuṭṭhānaṁ.	43	
PA_pvr_11:43.5	Yebhuyyasikā …pe…	43	
PA_pvr_11:43.6	tassapāpiyasikā hetunidānā, hetusamudayā, hetujātikā, hetupabhavā, hetusambhārā, hetusamuṭṭhānā.	43	
PA_pvr_11:43.7	Tiṇavatthārako hetunidāno, hetusamudayo, hetujātiko, hetupabhavo, hetusambhāro, hetusamuṭṭhāno.	43	
PA_pvr_11:44.1	Sammukhāvinayo kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	44	
PA_pvr_11:44.2	Sativinayo …pe…	44	
PA_pvr_11:44.3	amūḷhavinayo …pe…	44	
PA_pvr_11:44.4	paṭiññātakaraṇaṁ …pe…	44	
PA_pvr_11:44.5	yebhuyyasikā …pe…	44	
PA_pvr_11:44.6	tassapāpiyasikā …pe…	44	
PA_pvr_11:44.7	tiṇavatthārako kiṁnidāno, kiṁsamudayo, kiṁjātiko, kiṁpabhavo, kiṁsambhāro, kiṁsamuṭṭhāno?	44	
PA_pvr_11:44.8	Sammukhāvinayo paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno.	44	
PA_pvr_11:44.9	Sativinayo …pe…	44	
PA_pvr_11:44.10	amūḷhavinayo …pe…	44	
PA_pvr_11:44.11	paṭiññātakaraṇaṁ paccayanidānaṁ, paccayasamudayaṁ, paccayajātikaṁ, paccayapabhavaṁ, paccayasambhāraṁ, paccayasamuṭṭhānaṁ.	44	
PA_pvr_11:44.12	Yebhuyyasikā …pe…	44	
PA_pvr_11:44.13	tassapāpiyasikā paccayanidānā, paccayasamudayā, paccayajātikā, paccayapabhavā, paccayasambhārā, paccayasamuṭṭhānā.	44	
PA_pvr_11:44.14	Tiṇavatthārako paccayanidāno, paccayasamudayo, paccayajātiko, paccayapabhavo, paccayasambhāro, paccayasamuṭṭhāno.	44	
PA_pvr_11:45.1	Sattannaṁ samathānaṁ kati mūlāni, kati samuṭṭhānā?	45	
PA_pvr_11:45.2	Sattannaṁ samathānaṁ chabbīsa mūlāni, chattiṁsa samuṭṭhānā.	45	
PA_pvr_11:45.3	Sattannaṁ samathānaṁ katamāni chabbīsa mūlāni?	45	
PA_pvr_11:45.4	Sammukhāvinayassa cattāri mūlāni—	45	
PA_pvr_11:45.5	saṅghasammukhatā, dhammasammukhatā, vinayasammukhatā, puggalasammukhatā;	45	
PA_pvr_11:45.6	sativinayassa cattāri mūlāni;	45	
PA_pvr_11:45.7	amūḷhavinayassa cattāri mūlāni;	45	
PA_pvr_11:45.8	paṭiññātakaraṇassa dve mūlāni—	45	
PA_pvr_11:45.9	yo ca deseti yassa ca deseti;	45	
PA_pvr_11:45.10	yebhuyyasikāya cattāri mūlāni;	45	
PA_pvr_11:45.11	tassapāpiyasikāya cattāri mūlāni;	45	
PA_pvr_11:45.12	tiṇavatthārakassa cattāri mūlāni—	45	
PA_pvr_11:45.13	saṅghasammukhatā, dhammasammukhatā, vinayasammukhatā, puggalasammukhatā—	45	
PA_pvr_11:45.14	sattannaṁ samathānaṁ imāni chabbīsa mūlāni.	45	
PA_pvr_11:46.1	Sattannaṁ samathānaṁ katame chattiṁsa samuṭṭhānā?	46	
PA_pvr_11:46.2	Sativinayassa kammassa kiriyā, karaṇaṁ, upagamanaṁ, ajjhupagamanaṁ, adhivāsanā, appaṭikkosanā.	46	
PA_pvr_11:46.3	Amūḷhavinayassa kammassa …pe…	46	
PA_pvr_11:46.4	paṭiññātakaraṇassa kammassa …	46	
PA_pvr_11:46.5	yebhuyyasikāya kammassa …	46	
PA_pvr_11:46.6	tassapāpiyasikāya kammassa …	46	
PA_pvr_11:46.7	tiṇavatthārakassa kammassa kiriyā, karaṇaṁ, upagamanaṁ, ajjhupagamanaṁ, adhivāsanā, appaṭikkosanā—	46	
PA_pvr_11:46.8	sattannaṁ samathānaṁ ime chattiṁsa samuṭṭhānā.	46	
PA_pvr_11:47.0	10. Sattasamathanānatthādi	47	
PA_pvr_11:47.1	Sammukhāvinayoti vā sativinayoti vā—ime dhammā nānatthā nānābyañjanā, udāhu ekatthā byañjanameva nānaṁ?	47	
PA_pvr_11:47.2	Sammukhāvinayoti vā amūḷhavinayoti vā …pe…	47	
PA_pvr_11:47.3	sammukhāvinayoti vā paṭiññātakaraṇanti vā …	47	
PA_pvr_11:47.4	sammukhāvinayoti vā yebhuyyasikāti vā …	47	
PA_pvr_11:47.5	sammukhāvinayoti vā tassapāpiyasikāti vā …	47	
PA_pvr_11:47.6	sammukhāvinayoti vā tiṇavatthārakoti vā—ime dhammā nānatthā nānābyañjanā, udāhu ekatthā byañjanameva nānaṁ?	47	
PA_pvr_11:47.7	Sammukhāvinayoti vā sativinayoti vā—ime dhammā nānatthā ceva nānābyañjanā ca.	47	
PA_pvr_11:47.8	Sammukhāvinayoti vā amūḷhavinayoti vā …pe…	47	
PA_pvr_11:47.9	sammukhāvinayoti vā paṭiññātakaraṇanti vā …	47	
PA_pvr_11:47.10	sammukhāvinayoti vā yebhuyyasikāti vā …	47	
PA_pvr_11:47.11	sammukhāvinayoti vā tassapāpiyasikāti vā …	47	
PA_pvr_11:47.12	sammukhāvinayoti vā tiṇavatthārakoti vā—ime dhammā nānatthā ceva nānābyañjanā ca.	47	
PA_pvr_11:48.1	Vivādo vivādādhikaraṇaṁ, vivādo no adhikaraṇaṁ, adhikaraṇaṁ no vivādo, adhikaraṇañceva vivādo ca?	48	
PA_pvr_11:48.2	Siyā vivādo vivādādhikaraṇaṁ, siyā vivādo no adhikaraṇaṁ, siyā adhikaraṇaṁ no vivādo, siyā adhikaraṇañceva vivādo ca.	48	
PA_pvr_11:49.1	Tattha katamo vivādo vivādādhikaraṇaṁ?	49	
PA_pvr_11:49.2	Idha bhikkhū vivadanti dhammoti vā adhammoti vā …pe…	49	
PA_pvr_11:49.3	duṭṭhullā āpattīti vā aduṭṭhullā āpattīti vā.	49	
PA_pvr_11:49.4	Yaṁ tattha bhaṇḍanaṁ, kalaho, viggaho, vivādo, nānāvādo, aññathāvādo, vipaccatāya vohāro, medhakaṁ—	49	
PA_pvr_11:49.5	ayaṁ vivādo vivādādhikaraṇaṁ.	49	
PA_pvr_11:50.1	Tattha katamo vivādo no adhikaraṇaṁ?	50	
PA_pvr_11:50.2_0	Mātāpi puttena vivadati, puttopi mātarā vivadati, pitāpi puttena vivadati, puttopi	50	
PA_pvr_11:50.2_1	pitarā vivadati, bhātāpi bhātarā vivadati, bhātāpi bhaginiyā vivadati, bhaginīpi	50	
PA_pvr_11:50.2_2	bhātarā vivadati, sahāyopi sahāyena vivadati—	50	
PA_pvr_11:50.3	ayaṁ vivādo no adhikaraṇaṁ.	50	
PA_pvr_11:51.1	Tattha katamaṁ adhikaraṇaṁ no vivādo?	51	
PA_pvr_11:51.2	Anuvādādhikaraṇaṁ, āpattādhikaraṇaṁ, kiccādhikaraṇaṁ—	51	
PA_pvr_11:51.3	idaṁ adhikaraṇaṁ no vivādo.	51	
PA_pvr_11:52.1	Tattha katamaṁ adhikaraṇañceva vivādo ca?	52	
PA_pvr_11:52.2	Vivādādhikaraṇaṁ adhikaraṇañceva vivādo ca.	52	
PA_pvr_11:53.1	Anuvādo anuvādādhikaraṇaṁ, anuvādo no adhikaraṇaṁ, adhikaraṇaṁ no anuvādo, adhikaraṇañceva anuvādo ca?	53	
PA_pvr_11:53.2	Siyā anuvādo anuvādādhikaraṇaṁ, siyā anuvādo no adhikaraṇaṁ, siyā adhikaraṇaṁ no anuvādo, siyā adhikaraṇañceva anuvādo ca.	53	
PA_pvr_11:54.1	Tattha katamo anuvādo anuvādādhikaraṇaṁ?	54	
PA_pvr_11:54.2	Idha bhikkhū bhikkhuṁ anuvadanti sīlavipattiyā vā ācāravipattiyā vā diṭṭhivipattiyā vā ājīvavipattiyā vā.	54	
PA_pvr_11:54.3	Yo tattha anuvādo, anuvadanā anullapanā anubhaṇanā anusampavaṅkatā abbhussahanatā anubalappadānaṁ—	54	
PA_pvr_11:54.4	ayaṁ anuvādo anuvādādhikaraṇaṁ.	54	
PA_pvr_11:55.1	Tattha katamo anuvādo no adhikaraṇaṁ?	55	
PA_pvr_11:55.2_0	Mātāpi puttaṁ anuvadati, puttopi mātaraṁ anuvadati, pitāpi puttaṁ anuvadati, puttopi	55	
PA_pvr_11:55.2_1	pitaraṁ anuvadati, bhātāpi bhātaraṁ anuvadati, bhātāpi bhaginiṁ anuvadati, bhaginīpi	55	
PA_pvr_11:55.2_2	bhātaraṁ anuvadati, sahāyopi sahāyaṁ anuvadati—	55	
PA_pvr_11:55.3	ayaṁ anuvādo no adhikaraṇaṁ.	55	
PA_pvr_11:56.1	Tattha katamaṁ adhikaraṇaṁ no anuvādo?	56	
PA_pvr_11:56.2	Āpattādhikaraṇaṁ kiccādhikaraṇaṁ vivādādhikaraṇaṁ—	56	
PA_pvr_11:56.3	idaṁ adhikaraṇaṁ no anuvādo.	56	
PA_pvr_11:57.1	Tattha katamaṁ adhikaraṇañceva anuvādo ca?	57	
PA_pvr_11:57.2	Anuvādādhikaraṇaṁ adhikaraṇañceva anuvādo ca.	57	
PA_pvr_11:58.1	Āpatti āpattādhikaraṇaṁ, āpatti no adhikaraṇaṁ, adhikaraṇaṁ no āpatti, adhikaraṇañceva āpatti ca?	58	
PA_pvr_11:58.2	Siyā āpatti āpattādhikaraṇaṁ, siyā āpatti no adhikaraṇaṁ, siyā adhikaraṇaṁ no āpatti, siyā adhikaraṇañceva āpatti ca.	58	
PA_pvr_11:59.1	Tattha katamā āpatti āpattādhikaraṇaṁ?	59	
PA_pvr_11:59.2	Pañcapi āpattikkhandhā āpattādhikaraṇaṁ.	59	
PA_pvr_11:59.3	Sattapi āpattikkhandhā āpattādhikaraṇaṁ.	59	
PA_pvr_11:59.4	Ayaṁ āpatti āpattādhikaraṇaṁ.	59	
PA_pvr_11:60.1	Tattha katamā āpatti no adhikaraṇaṁ?	60	
PA_pvr_11:60.2	Sotāpatti samāpatti—	60	
PA_pvr_11:60.3	ayaṁ āpatti no adhikaraṇaṁ.	60	
PA_pvr_11:61.1	Tattha katamaṁ adhikaraṇaṁ no āpatti?	61	
PA_pvr_11:61.2	Kiccādhikaraṇaṁ vivādādhikaraṇaṁ anuvādādhikaraṇaṁ—	61	
PA_pvr_11:61.3	idaṁ adhikaraṇaṁ no āpatti.	61	
PA_pvr_11:62.1	Tattha katamaṁ adhikaraṇañceva āpatti ca?	62	
PA_pvr_11:62.2	Āpattādhikaraṇaṁ adhikaraṇañceva āpatti ca.	62	
PA_pvr_11:63.1	Kiccaṁ kiccādhikaraṇaṁ, kiccaṁ no adhikaraṇaṁ, adhikaraṇaṁ no kiccaṁ, adhikaraṇañceva kiccañca?	63	
PA_pvr_11:63.2	Siyā kiccaṁ kiccādhikaraṇaṁ, siyā kiccaṁ no adhikaraṇaṁ, siyā adhikaraṇaṁ no kiccaṁ, siyā adhikaraṇañceva kiccañca.	63	
PA_pvr_11:64.1	Tattha katamaṁ kiccaṁ kiccādhikaraṇaṁ?	64	
PA_pvr_11:64.2	Yā saṅghassa kiccayatā karaṇīyatā apalokanakammaṁ ñattikammaṁ ñattidutiyakammaṁ ñatticatutthakammaṁ—	64	
PA_pvr_11:64.3	idaṁ kiccaṁ kiccādhikaraṇaṁ.	64	
PA_pvr_11:65.1	Tattha katamaṁ kiccaṁ no adhikaraṇaṁ?	65	
PA_pvr_11:65.2	Ācariyakiccaṁ upajjhāyakiccaṁ samānupajjhāyakiccaṁ samānācariyakiccaṁ—	65	
PA_pvr_11:65.3	idaṁ kiccaṁ no adhikaraṇaṁ.	65	
PA_pvr_11:66.1	Tattha katamaṁ adhikaraṇaṁ no kiccaṁ?	66	
PA_pvr_11:66.2	Vivādādhikaraṇaṁ anuvādādhikaraṇaṁ āpattādhikaraṇaṁ—	66	
PA_pvr_11:66.3	idaṁ adhikaraṇaṁ no kiccaṁ.	66	
PA_pvr_11:67.1	Tattha katamaṁ adhikaraṇañceva kiccañca?	67	
PA_pvr_11:67.2	Kiccādhikaraṇaṁ adhikaraṇañceva kiccaṁ cāti.	67	
PA_pvr_11:68.1	Adhikaraṇabhedaṁ niṭṭhitaṁ.	68	
PA_pvr_11:69.1	Tassuddānaṁ	69	
PA_pvr_11:70.1	Adhikaraṇaṁ ukkoṭā,	70	
PA_pvr_11:70.2	ākārā puggalena ca;	70	
PA_pvr_11:70.3	Nidānahetupaccayā,	70	
PA_pvr_11:70.4	mūlaṁ samuṭṭhānena ca.	70	
PA_pvr_11:71.1	Āpatti hoti yattha ca,	71	
PA_pvr_11:71.2	saṁsaṭṭhā nidānena ca;	71	
PA_pvr_11:71.3	Hetupaccayamūlāni,	71	
PA_pvr_11:71.4	samuṭṭhānena byañjanā;	71	
PA_pvr_11:71.5	Vivādo adhikaraṇanti,	71	
PA_pvr_11:71.6	bhedādhikaraṇe idanti.	71	
