segmentnr	original	folio	analyzed
PA_mnd_3:0.1	Mahāniddesa	0	
PA_mnd_3:0.2	Aṭṭhakavagga	0	
PA_mnd_3:0.3	3. Duṭṭhaṭṭhakasuttaniddesa	0	
PA_mnd_3:1.1	Atha duṭṭhaṭṭhakasuttaniddesaṁ vakkhati—	1	
PA_mnd_3:2.1	Vadanti ve duṭṭhamanāpi eke,	2	
PA_mnd_3:2.2	Athopi ve saccamanā vadanti;	2	
PA_mnd_3:2.3	Vādañca jātaṁ muni no upeti,	2	
PA_mnd_3:2.4	Tasmā munī natthi khilo kuhiñci.	2	
PA_mnd_3:3.1_0	Vadanti ve duṭṭhamanāpi eketi te titthiyā duṭṭhamanā paduṭṭhamānā viruddhamanā paṭiviruddhamanā	3	
PA_mnd_3:3.1_1	āhatamanā paccāhatamanā āghātitamanā paccāghātitamanā vadanti upavadanti bhagavantañca	3	
PA_mnd_3:3.1_2	bhikkhusaṅghañca abhūtenāti—	3	
PA_mnd_3:3.2	vadanti ve duṭṭhamanāpi eke.	3	
PA_mnd_3:4.1_0	Athopi ve saccamanā vadantīti ye tesaṁ titthiyānaṁ saddahantā okappentā adhimuccantā	4	
PA_mnd_3:4.1_1	saccamanā saccasaññino bhūtamanā bhūtasaññino tathamanā tathasaññino yāthāvamanā	4	
PA_mnd_3:4.1_2	yāthāvasaññino aviparītamanā aviparītasaññino vadanti upavadanti bhagavantañca bhikkhusaṅghañca abhūtenāti—	4	
PA_mnd_3:4.2	athopi ve saccamanā vadanti.	4	
PA_mnd_3:5.1	Vādañca jātaṁ muni no upetīti.	5	
PA_mnd_3:5.2	So vādo jāto hoti sañjāto nibbatto abhinibbatto pātubhūto paratoghoso akkoso upavādo bhagavato ca bhikkhusaṅghassa ca abhūtenāti—	5	
PA_mnd_3:5.3	vādañca jātaṁ.	5	
PA_mnd_3:5.4	Muni no upetīti.	5	
PA_mnd_3:5.5	Munīti.	5	
PA_mnd_3:5.6	Monaṁ vuccati ñāṇaṁ.	5	
PA_mnd_3:5.7	Yā paññā pajānanā amoho dhammavicayo sammādiṭṭhi, tena ñāṇena samannāgato muni monappatto …pe…	5	
PA_mnd_3:5.8	saṅgajālamaticca so muni.	5	
PA_mnd_3:5.9	Yo vādaṁ upeti so dvīhi kāraṇehi vādaṁ upeti—	5	
PA_mnd_3:5.10	kārako kārakatāya vādaṁ upeti, atha vā vuccamāno upavadiyamāno kuppati byāpajjati patitthīyati kopañca dosañca appaccayañca pātukaroti.	5	
PA_mnd_3:5.11	Akārakomhīti yo vādaṁ upeti so imehi dvīhi kāraṇehi vādaṁ upeti.	5	
PA_mnd_3:5.12	Muni dvīhi kāraṇehi vādaṁ na upeti—	5	
PA_mnd_3:5.13	akārako muni akārakatāya vādaṁ na upeti, atha vā vuccamāno upavadiyamāno na kuppati na byāpajjati na patitthīyati na kopañca dosañca appaccayañca pātukaroti.	5	
PA_mnd_3:5.14	Akārakomhīti muni imehi dvīhi kāraṇehi vādaṁ na upeti na upagacchati na gaṇhāti na parāmasati na abhinivisatīti—	5	
PA_mnd_3:5.15	vādañca jātaṁ muni no upeti.	5	
PA_mnd_3:6.1	Tasmā munī natthi khilo kuhiñcīti.	6	
PA_mnd_3:6.2	Tasmāti tasmā taṅkāraṇā taṁhetu tappaccayā taṁnidānaṁ munino āhatacittatā khilajātatāpi natthi.	6	
PA_mnd_3:6.3	Pañcapi cetokhilā natthi, tayopi khilā natthi.	6	
PA_mnd_3:6.4	Rāgakhilo dosakhilo mohakhilo natthi na santi na saṁvijjati nupalabbhati, pahīno samucchinno vūpasanto paṭipassaddho abhabbuppattiko ñāṇagginā daḍḍho.	6	
PA_mnd_3:6.5	Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vāti—	6	
PA_mnd_3:6.6	tasmā munī natthi khilo kuhiñcīti.	6	
PA_mnd_3:7.1	Tenāha bhagavā—	7	
PA_mnd_3:8.1	“Vadanti ve duṭṭhamanāpi eke,	8	
PA_mnd_3:8.2	Athopi ve saccamanā vadanti;	8	
PA_mnd_3:8.3	Vādañca jātaṁ muni no upeti,	8	
PA_mnd_3:8.4	Tasmā munī natthi khilo kuhiñcī”ti.	8	
PA_mnd_3:9.1	Sakañhi diṭṭhiṁ kathamaccayeyya,	9	
PA_mnd_3:9.2	Chandānunīto ruciyā niviṭṭho;	9	
PA_mnd_3:9.3	Sayaṁ samattāni pakubbamāno,	9	
PA_mnd_3:9.4	Yathā hi jāneyya tathā vadeyya.	9	
PA_mnd_3:10.1	Sakañhi diṭṭhiṁ kathamaccayeyyāti.	10	
PA_mnd_3:10.2_0	Yaṁ te titthiyā sundariparibbājikaṁ hantvā samaṇānaṁ sakyaputtiyānaṁ avaṇṇaṁ pakāsayitvā	10	
PA_mnd_3:10.2_1	“evaṁ etaṁ lābhaṁ yasasakkāraṁ sammānaṁ paccāharissāmā”ti te evaṁdiṭṭhikā evaṅkhantikā	10	
PA_mnd_3:10.2_2	evaṁrucikā evaṁladdhikā evaṁajjhāsayā evaṁadhippāyā, te nāsakkhiṁsu sakaṁ diṭṭhiṁ	10	
PA_mnd_3:10.2_3	sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ atikkamituṁ;	10	
PA_mnd_3:10.3	atha kho sveva ayaso te paccāgatoti, evampi—	10	
PA_mnd_3:10.4	sakañhi diṭṭhiṁ kathamaccayeyya.	10	
PA_mnd_3:10.5_0	Atha vā “sassato loko, idameva saccaṁ moghamaññan”ti yo so evaṁvādo, so sakaṁ diṭṭhiṁ	10	
PA_mnd_3:10.5_1	sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ sakaṁ adhippāyaṁ kathaṁ	10	
PA_mnd_3:10.5_2	accayeyya atikkameyya samatikkameyya vītivatteyya?	10	
PA_mnd_3:10.6	Taṁ kissa hetu?	10	
PA_mnd_3:10.7	Tassa sā diṭṭhi tathā samattā samādinnā gahitā parāmaṭṭhā abhiniviṭṭhā ajjhositā adhimuttāti.	10	
PA_mnd_3:10.8	Evampi—	10	
PA_mnd_3:10.9	sakañhi diṭṭhiṁ kathamaccayeyya?	10	
PA_mnd_3:10.10	“Asassato loko …pe…	10	
PA_mnd_3:10.11	antavā loko …	10	
PA_mnd_3:10.12	anantavā loko …	10	
PA_mnd_3:10.13	taṁ jīvaṁ taṁ sarīraṁ …	10	
PA_mnd_3:10.14	aññaṁ jīvaṁ aññaṁ sarīraṁ …	10	
PA_mnd_3:10.15	hoti tathāgato paraṁ maraṇā …	10	
PA_mnd_3:10.16	na hoti tathāgato paraṁ maraṇā …	10	
PA_mnd_3:10.17	hoti ca na ca hoti tathāgato paraṁ maraṇā …	10	
PA_mnd_3:10.18_0	neva hoti na na hoti tathāgato paraṁ maraṇā, idameva saccaṁ moghamaññan”ti yo so	10	
PA_mnd_3:10.18_1	evaṁ vādo, so sakaṁ diṭṭhiṁ sakaṁ khantiṁ sakaṁ ruciṁ sakaṁ laddhiṁ sakaṁ ajjhāsayaṁ	10	
PA_mnd_3:10.18_2	sakaṁ adhippāyaṁ kathaṁ accayeyya atikkameyya samatikkameyya vītivatteyya?	10	
PA_mnd_3:10.19	Taṁ kissa hetu?	10	
PA_mnd_3:10.20	Tassa sā diṭṭhi tathā samattā samādinnā gahitā parāmaṭṭhā abhiniviṭṭhā ajjhositā adhimuttāti.	10	
PA_mnd_3:10.21	Evampi—	10	
PA_mnd_3:10.22	sakañhi diṭṭhiṁ kathamaccayeyya.	10	
PA_mnd_3:11.1	Chandānunīto ruciyā niviṭṭhoti.	11	
PA_mnd_3:11.2	Chandānunītoti sakāya diṭṭhiyā sakāya khantiyā sakāya ruciyā sakāya laddhiyā yāyati niyyati vuyhati saṁharīyati.	11	
PA_mnd_3:11.3_0	Yathā hatthiyānena vā assayānena vā rathayānena vā goyānena vā ajayānena vā meṇḍayānena	11	
PA_mnd_3:11.3_1	vā oṭṭhayānena vā kharayānena vā yāyati niyyati vuyhati saṁharīyati, evamevaṁ sakāya	11	
PA_mnd_3:11.3_2	diṭṭhiyā sakāya khantiyā sakāya ruciyā sakāya laddhiyā yāyati niyyati vuyhati saṁharīyatīti—	11	
PA_mnd_3:11.4	chandānunīto.	11	
PA_mnd_3:11.5	Ruciyā niviṭṭhoti sakāya diṭṭhiyā sakāya ruciyā sakāya laddhiyā niviṭṭho patiṭṭhito allīno upagato ajjhosito adhimuttoti—	11	
PA_mnd_3:11.6	chandānunīto ruciyā niviṭṭho.	11	
PA_mnd_3:12.1	Sayaṁ samattāni pakubbamānoti.	12	
PA_mnd_3:12.2	Sayaṁ samattaṁ karoti paripuṇṇaṁ karoti anomaṁ karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti.	12	
PA_mnd_3:12.3	“Ayaṁ satthā sabbaññū”ti sayaṁ samattaṁ karoti paripuṇṇaṁ karoti anomaṁ karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti.	12	
PA_mnd_3:12.4_0	“Ayaṁ dhammo svākkhāto, ayaṁ gaṇo suppaṭipanno, ayaṁ diṭṭhi bhaddikā, ayaṁ paṭipadā	12	
PA_mnd_3:12.4_1	supaññattā, ayaṁ maggo niyyāniko”ti sayaṁ samattaṁ karoti paripuṇṇaṁ karoti anomaṁ	12	
PA_mnd_3:12.4_2	karoti aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ karoti janeti sañjaneti	12	
PA_mnd_3:12.4_3	nibbatteti abhinibbattetīti—	12	
PA_mnd_3:12.5	sayaṁ samattāni pakubbamāno.	12	
PA_mnd_3:13.1	Yathā hi jāneyya tathā vadeyyāti yathā jāneyya, tathā vadeyya katheyya bhaṇeyya dīpayeyya vohareyya.	13	
PA_mnd_3:13.2	“Sassato loko, idameva saccaṁ moghamaññan”ti yathā jāneyya, tathā vadeyya katheyya bhaṇeyya dīpayeyya vohareyya.	13	
PA_mnd_3:13.3	“Asassato loko …pe…	13	
PA_mnd_3:13.4	neva hoti na na hoti tathāgato paraṁ maraṇā, idameva saccaṁ moghamaññan”ti yathā jāneyya, tathā vadeyya katheyya bhaṇeyya dīpayeyya vohareyyāti—	13	
PA_mnd_3:13.5	yathā hi jāneyya tathā vadeyya.	13	
PA_mnd_3:14.1	Tenāha bhagavā—	14	
PA_mnd_3:15.1	“Sakañhi diṭṭhiṁ kathamaccayeyya,	15	
PA_mnd_3:15.2	Chandānunīto ruciyā niviṭṭho;	15	
PA_mnd_3:15.3	Sayaṁ samattāni pakubbamāno,	15	
PA_mnd_3:15.4	Yathā hi jāneyya tathā vadeyyā”ti.	15	
PA_mnd_3:16.1	Yo attano sīlavatāni jantu,	16	
PA_mnd_3:16.2	Anānupuṭṭhova paresa pāva;	16	
PA_mnd_3:16.3	Anariyadhammaṁ kusalā tamāhu,	16	
PA_mnd_3:16.4	Yo ātumānaṁ sayameva pāva.	16	
PA_mnd_3:17.1	Yo attano sīlavatāni jantūti.	17	
PA_mnd_3:17.2	Yoti yo yādiso yathāyutto yathāvihito yathāpakāro yaṁṭhānappatto yaṁdhammasamannāgato khattiyo vā brāhmaṇo vā vesso vā suddo vā gahaṭṭho vā pabbajito vā devo vā manusso vā.	17	
PA_mnd_3:17.3	Sīlavatānīti atthi sīlañceva vatañca, atthi vataṁ na sīlaṁ.	17	
PA_mnd_3:17.4	Katamaṁ sīlañceva vatañca?	17	
PA_mnd_3:17.5	Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.	17	
PA_mnd_3:17.6	Yo tattha saṁyamo saṁvaro avītikkamo, idaṁ sīlaṁ.	17	
PA_mnd_3:17.7	Yaṁ samādānaṁ taṁ vataṁ.	17	
PA_mnd_3:17.8	Saṁvaraṭṭhena sīlaṁ;	17	
PA_mnd_3:17.9	samādānaṭṭhena vataṁ—	17	
PA_mnd_3:17.10	idaṁ vuccati sīlañceva vatañca.	17	
PA_mnd_3:17.11	Katamaṁ vataṁ, na sīlaṁ?	17	
PA_mnd_3:17.12	Aṭṭha dhutaṅgāni—	17	
PA_mnd_3:17.13	āraññikaṅgaṁ, piṇḍapātikaṅgaṁ, paṁsukūlikaṅgaṁ, tecīvarikaṅgaṁ, sapadānacārikaṅgaṁ, khalupacchābhattikaṅgaṁ, nesajjikaṅgaṁ, yathāsanthatikaṅgaṁ—	17	
PA_mnd_3:17.14	idaṁ vuccati vataṁ, na sīlaṁ.	17	
PA_mnd_3:17.15	Vīriyasamādānampi vuccati vataṁ, na sīlaṁ.	17	
PA_mnd_3:17.16	“Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ.	17	
PA_mnd_3:17.17	Yaṁ taṁ purisathāmena purisabalena purisavīriyena purisaparakkamena pattabbaṁ, na taṁ apāpuṇitvā vīriyassa saṇṭhānaṁ bhavissatī”ti—	17	
PA_mnd_3:17.18	cittaṁ paggaṇhāti padahati.	17	
PA_mnd_3:17.19	Evarūpaṁ vīriyasamādānaṁ—	17	
PA_mnd_3:17.20	idaṁ vuccati vataṁ, na sīlaṁ.	17	
PA_mnd_3:18.1	“Nāsissaṁ na pivissāmi,	18	
PA_mnd_3:18.2	vihārato na nikkhame;	18	
PA_mnd_3:18.3	Napi passaṁ nipātessaṁ,	18	
PA_mnd_3:18.4	taṇhāsalle anūhate”ti.	18	
PA_mnd_3:19.1	Cittaṁ paggaṇhāti padahati.	19	
PA_mnd_3:19.2	Evarūpampi vīriyasamādānaṁ vuccati vataṁ, na sīlaṁ.	19	
PA_mnd_3:19.3	“Na tāvāhaṁ imaṁ pallaṅkaṁ bhindissāmi yāva me na anupādāya āsavehi cittaṁ vimuccissatī”ti—	19	
PA_mnd_3:19.4	cittaṁ paggaṇhāti padahati.	19	
PA_mnd_3:19.5	Evarūpampi vīriyasamādānaṁ vuccati vataṁ, na sīlaṁ.	19	
PA_mnd_3:19.6	“Na tāvāhaṁ imamhā āsanā vuṭṭhahissāmi,	19	
PA_mnd_3:19.7	caṅkamā orohissāmi,	19	
PA_mnd_3:19.8	vihārā nikkhamissāmi,	19	
PA_mnd_3:19.9	aḍḍhayogā nikkhamissāmi,	19	
PA_mnd_3:19.10	pāsādā nikkhamissāmi,	19	
PA_mnd_3:19.11	hammiyā nikkhamissāmi,	19	
PA_mnd_3:19.12	guhāya nikkhamissāmi,	19	
PA_mnd_3:19.13	leṇā nikkhamissāmi,	19	
PA_mnd_3:19.14	kuṭiyā nikkhamissāmi,	19	
PA_mnd_3:19.15	kūṭāgārā nikkhamissāmi,	19	
PA_mnd_3:19.16	aṭṭā nikkhamissāmi,	19	
PA_mnd_3:19.17	māḷā nikkhamissāmi,	19	
PA_mnd_3:19.18	uddaṇḍā nikkhamissāmi,	19	
PA_mnd_3:19.19	upaṭṭhānasālāya nikkhamissāmi,	19	
PA_mnd_3:19.20	maṇḍapā nikkhamissāmi,	19	
PA_mnd_3:19.21	rukkhamūlā nikkhamissāmi yāva me na anupādāya āsavehi cittaṁ vimuccissatī”ti—	19	
PA_mnd_3:19.22	cittaṁ paggaṇhāti padahati.	19	
PA_mnd_3:19.23	Evarūpampi vīriyasamādānaṁ vuccati vataṁ, na sīlaṁ.	19	
PA_mnd_3:20.1	“Imasmiññeva pubbaṇhasamayaṁ ariyadhammaṁ āharissāmi samāharissāmi adhigacchissāmi phassayissāmi sacchikarissāmī”ti—	20	
PA_mnd_3:20.2	cittaṁ paggaṇhāti padahati.	20	
PA_mnd_3:20.3	Evarūpampi vīriyasamādānaṁ vuccati vataṁ, na sīlaṁ.	20	
PA_mnd_3:20.4	“Imasmiññeva majjhanhikasamayaṁ,	20	
PA_mnd_3:20.5	sāyanhasamayaṁ,	20	
PA_mnd_3:20.6	purebhattaṁ,	20	
PA_mnd_3:20.7	pacchābhattaṁ,	20	
PA_mnd_3:20.8	purimaṁ yāmaṁ,	20	
PA_mnd_3:20.9	majjhimaṁ yāmaṁ,	20	
PA_mnd_3:20.10	pacchimaṁ yāmaṁ,	20	
PA_mnd_3:20.11	kāḷe,	20	
PA_mnd_3:20.12	juṇhe,	20	
PA_mnd_3:20.13	vasse,	20	
PA_mnd_3:20.14	hemante,	20	
PA_mnd_3:20.15	gimhe,	20	
PA_mnd_3:20.16	purime vayokhandhe,	20	
PA_mnd_3:20.17	majjhime vayokhandhe,	20	
PA_mnd_3:20.18	pacchime vayokhandhe ariyadhammaṁ āharissāmi samāharissāmi adhigacchissāmi phassayissāmi sacchikarissāmī”ti—	20	
PA_mnd_3:20.19	cittaṁ paggaṇhāti padahati.	20	
PA_mnd_3:20.20	Evarūpampi vīriyasamādānaṁ vuccati vataṁ, na sīlaṁ.	20	
PA_mnd_3:20.21	Jantūti satto naro mānavo poso puggalo jīvo jāgu jantu indagu manujoti—	20	
PA_mnd_3:20.22	yo attano sīlavatāni jantu.	20	
PA_mnd_3:21.1	Anānupuṭṭhova paresa pāvāti.	21	
PA_mnd_3:21.2	Paresanti paresaṁ khattiyānaṁ brāhmaṇānaṁ vessānaṁ suddānaṁ gahaṭṭhānaṁ pabbajitānaṁ devānaṁ manussānaṁ.	21	
PA_mnd_3:21.3	Anānupuṭṭhoti apuṭṭho apucchito ayācito anajjhesito apasādito.	21	
PA_mnd_3:21.4	Pāvāti attano sīlaṁ vā vataṁ vā sīlabbataṁ vā pāvadati.	21	
PA_mnd_3:21.5	Ahamasmi sīlasampannoti vā, vatasampannoti vā, sīlabbatasampannoti vā	21	
PA_mnd_3:21.6_0	jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā	21	
PA_mnd_3:21.6_1	kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā,	21	
PA_mnd_3:21.7	uccā kulā pabbajitoti vā, mahākulā pabbajitoti vā, mahābhogakulā pabbajitoti vā, uḷārabhogakulā pabbajitoti vā, ñāto yasassī sagahaṭṭhapabbajitānanti vā,	21	
PA_mnd_3:21.8	lābhimhi cīvarapiṇḍapātasenāsanagilānapaccayabhesajjaparikkhārānanti vā,	21	
PA_mnd_3:21.9_0	suttantikoti vā, vinayadharoti vā, dhammakathikoti vā, āraññikoti vā, piṇḍapātikoti	21	
PA_mnd_3:21.9_1	vā, paṁsukūlikoti vā, tecīvarikoti vā, sapadānacārikoti vā, khalupacchābhattikoti	21	
PA_mnd_3:21.9_2	vā, nesajjikoti vā, yathāsanthatikoti vā,	21	
PA_mnd_3:21.10_0	paṭhamassa jhānassa lābhīti vā, dutiyassa jhānassa lābhīti vā, tatiyassa jhānassa	21	
PA_mnd_3:21.10_1	lābhīti vā, catutthassa jhānassa lābhīti vā, ākāsānañcāyatanasamāpattiyā lābhīti	21	
PA_mnd_3:21.10_2	vā, viññāṇañcāyatanasamāpattiyā lābhīti vā, ākiñcaññāyatanasamāpattiyā lābhīti vā,	21	
PA_mnd_3:21.10_3	nevasaññānāsaññāyatanasamāpattiyā lābhīti vā pāvadati katheti bhaṇati dīpayati voharatīti—	21	
PA_mnd_3:21.11	anānupuṭṭhova paresaṁ pāva.	21	
PA_mnd_3:22.1	Anariyadhammaṁ kusalā tamāhūti.	22	
PA_mnd_3:22.2_0	Kusalāti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā	22	
PA_mnd_3:22.2_1	sammappadhānakusalā iddhipādakusalā indriyakusalā balakusalā bojjhaṅgakusalā maggakusalā	22	
PA_mnd_3:22.2_2	phalakusalā nibbānakusalā, te kusalā evamāhaṁsu—	22	
PA_mnd_3:22.3	“anariyānaṁ eso dhammo, neso dhammo ariyānaṁ;	22	
PA_mnd_3:22.4	bālānaṁ eso dhammo, neso dhammo paṇḍitānaṁ;	22	
PA_mnd_3:22.5	asappurisānaṁ eso dhammo, neso dhammo sappurisānan”ti.	22	
PA_mnd_3:22.6	Evamāhaṁsu evaṁ kathenti evaṁ bhaṇanti evaṁ dīpayanti evaṁ voharantīti—	22	
PA_mnd_3:22.7	anariyadhammaṁ kusalā tamāhu.	22	
PA_mnd_3:23.1	Yo ātumānaṁ sayameva pāvāti.	23	
PA_mnd_3:23.2	Ātumā vuccati attā.	23	
PA_mnd_3:23.3	Sayameva pāvāti sayameva attānaṁ pāvadati—	23	
PA_mnd_3:23.4	ahamasmi sīlasampannoti vā, vatasampannoti vā, sīlabbatasampannoti vā,	23	
PA_mnd_3:23.5_0	jātiyā vā gottena vā kolaputtiyena vā vaṇṇapokkharatāya vā dhanena vā ajjhenena vā	23	
PA_mnd_3:23.5_1	kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena vā vatthunā,	23	
PA_mnd_3:23.6	uccā kulā pabbajitoti vā, mahākulā pabbajitoti vā, mahābhogakulā pabbajitoti vā, uḷārabhogakulā pabbajitoti vā, ñāto yasassī sagahaṭṭhapabbajitānanti vā,	23	
PA_mnd_3:23.7_0	lābhimhi cīvarapiṇḍapātasenāsanagilānapaccayabhesajjaparikkhārānanti vā, suttantikoti	23	
PA_mnd_3:23.7_1	vā, vinayadharoti vā, dhammakathikoti vā, āraññikoti vā, piṇḍapātikoti vā, paṁsukūlikoti	23	
PA_mnd_3:23.7_2	vā, tecīvarikoti vā, sapadānacārikoti vā, khalupacchābhattikoti vā, nesajjikoti vā,	23	
PA_mnd_3:23.7_3	yathāsanthatikoti vā,	23	
PA_mnd_3:23.8_0	paṭhamassa jhānassa lābhīti vā, dutiyassa jhānassa lābhīti vā, tatiyassa jhānassa	23	
PA_mnd_3:23.8_1	lābhīti vā, catutthassa jhānassa lābhīti vā, ākāsānañcāyatanasamāpattiyā lābhīti	23	
PA_mnd_3:23.8_2	vā, viññāṇañcāyatanasamāpattiyā lābhīti vā, ākiñcaññāyatanasamāpattiyā lābhīti vā,	23	
PA_mnd_3:23.8_3	nevasaññānāsaññāyatanasamāpattiyā lābhīti vā pāvadati katheti bhaṇati dīpayati voharatīti—	23	
PA_mnd_3:23.9	yo ātumānaṁ sayameva pāvāti.	23	
PA_mnd_3:24.1	Tenāha bhagavā—	24	
PA_mnd_3:25.1	“Yo attano sīlavatāni jantu,	25	
PA_mnd_3:25.2	Anānupuṭṭhova paresa pāva;	25	
PA_mnd_3:25.3	Anariyadhammaṁ kusalā tamāhu,	25	
PA_mnd_3:25.4	Yo ātumānaṁ sayameva pāvā”ti.	25	
PA_mnd_3:26.1	Santo ca bhikkhu abhinibbutatto,	26	
PA_mnd_3:26.2	Itihanti sīlesu akatthamāno;	26	
PA_mnd_3:26.3	Tamariyadhammaṁ kusalā vadanti,	26	
PA_mnd_3:26.4	Yassussadā natthi kuhiñci loke.	26	
PA_mnd_3:27.1	Santo ca bhikkhu abhinibbutattoti.	27	
PA_mnd_3:27.2	Santoti rāgassa samitattā santo,	27	
PA_mnd_3:27.3	dosassa samitattā santo,	27	
PA_mnd_3:27.4	mohassa samitattā santo,	27	
PA_mnd_3:27.5	kodhassa …	27	
PA_mnd_3:27.6	upanāhassa …	27	
PA_mnd_3:27.7	makkhassa …	27	
PA_mnd_3:27.8	paḷāsassa …	27	
PA_mnd_3:27.9	issāya …	27	
PA_mnd_3:27.10	macchariyassa …	27	
PA_mnd_3:27.11	māyāya …	27	
PA_mnd_3:27.12	sāṭheyyassa …	27	
PA_mnd_3:27.13	thambhassa …	27	
PA_mnd_3:27.14	sārambhassa …	27	
PA_mnd_3:27.15	mānassa …	27	
PA_mnd_3:27.16	atimānassa …	27	
PA_mnd_3:27.17	madassa …	27	
PA_mnd_3:27.18	pamādassa …	27	
PA_mnd_3:27.19	sabbakilesānaṁ …	27	
PA_mnd_3:27.20	sabbaduccaritānaṁ …	27	
PA_mnd_3:27.21	sabbadarathānaṁ …	27	
PA_mnd_3:27.22	sabbapariḷāhānaṁ …	27	
PA_mnd_3:27.23	sabbasantāpānaṁ …	27	
PA_mnd_3:27.24	sabbākusalābhisaṅkhārānaṁ santattā samitattā vūpasamitattā vijjhātattā nibbutattā vigatattā paṭipassaddhattā santo upasanto vūpasanto nibbuto paṭipassaddhoti—	27	
PA_mnd_3:27.25	santo.	27	
PA_mnd_3:27.26	Bhikkhūti sattannaṁ dhammānaṁ bhinnattā bhikkhu—	27	
PA_mnd_3:27.27	sakkāyadiṭṭhi bhinnā hoti, vicikicchā bhinnā hoti, sīlabbataparāmāso bhinno hoti, rāgo bhinno hoti, doso bhinno hoti, moho bhinno hoti, māno bhinno hoti.	27	
PA_mnd_3:27.28	Bhinnāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.	27	
PA_mnd_3:28.1	“Pajjena katena attanā,	28	
PA_mnd_3:28.2	(sabhiyāti bhagavā)	28	
PA_mnd_3:28.3	Parinibbānagato vitiṇṇakaṅkho;	28	
PA_mnd_3:28.4	Vibhavañca bhavañca vippahāya,	28	
PA_mnd_3:28.5	Vusitavā khīṇapunabbhavo sa bhikkhū”ti.	28	
PA_mnd_3:29.1	Santo ca bhikkhu abhinibbutattoti rāgassa nibbāpitattā abhinibbutatto, dosassa nibbāpitattā abhinibbutatto, mohassa nibbāpitattā abhinibbutatto, kodhassa …	29	
PA_mnd_3:29.2	upanāhassa …	29	
PA_mnd_3:29.3	makkhassa …	29	
PA_mnd_3:29.4	paḷāsassa …	29	
PA_mnd_3:29.5	issāya …	29	
PA_mnd_3:29.6	macchariyassa …	29	
PA_mnd_3:29.7	māyāya …	29	
PA_mnd_3:29.8	sāṭheyyassa …	29	
PA_mnd_3:29.9	thambhassa …	29	
PA_mnd_3:29.10	sārambhassa …	29	
PA_mnd_3:29.11	mānassa …	29	
PA_mnd_3:29.12	atimānassa …	29	
PA_mnd_3:29.13	madassa …	29	
PA_mnd_3:29.14	pamādassa …	29	
PA_mnd_3:29.15	sabbakilesānaṁ …	29	
PA_mnd_3:29.16	sabbaduccaritānaṁ …	29	
PA_mnd_3:29.17	sabbadarathānaṁ …	29	
PA_mnd_3:29.18	sabbapariḷāhānaṁ …	29	
PA_mnd_3:29.19	sabbasantāpānaṁ …	29	
PA_mnd_3:29.20	sabbākusalābhisaṅkhārānaṁ nibbāpitattā abhinibbutattoti—	29	
PA_mnd_3:29.21	santo ca bhikkhu abhinibbutatto.	29	
PA_mnd_3:30.1	Itihanti sīlesu akatthamānoti.	30	
PA_mnd_3:30.2	Itīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatā metaṁ—	30	
PA_mnd_3:30.3	itihanti.	30	
PA_mnd_3:30.4	Sīlesu akatthamānoti.	30	
PA_mnd_3:30.5	Idhekacco katthī hoti vikatthī.	30	
PA_mnd_3:30.6	So katthati vikatthati.	30	
PA_mnd_3:30.7	Ahamasmi sīlasampannoti vā, vatasampannoti vā, sīlabbatasampannoti vā,	30	
PA_mnd_3:30.8	jātiyā vā gottena vā kolaputtiyena vā vaṇṇapokkharatāya vā …pe…	30	
PA_mnd_3:30.9	nevasaññānāsaññāyatanasamāpattiyā lābhīti vā katthati vikatthati.	30	
PA_mnd_3:30.10	Evaṁ na katthati na vikatthati.	30	
PA_mnd_3:30.11	Katthanā ārato virato paṭivirato nikkhanto nissaṭo vippamutto visaññutto vimariyādikatena cetasā viharatīti—	30	
PA_mnd_3:30.12	itihanti sīlesu akatthamāno.	30	
PA_mnd_3:31.1	Tamariyadhammaṁ kusalā vadantīti.	31	
PA_mnd_3:31.2_0	Kusalāti ye te khandhakusalā dhātukusalā āyatanakusalā paṭiccasamuppādakusalā satipaṭṭhānakusalā	31	
PA_mnd_3:31.2_1	sammappadhānakusalā iddhipādakusalā indriyakusalā balakusalā bojjhaṅgakusalā maggakusalā	31	
PA_mnd_3:31.2_2	phalakusalā nibbānakusalā, te kusalā evaṁ vadanti—	31	
PA_mnd_3:31.3	“ariyānaṁ eso dhammo, neso dhammo anariyānaṁ;	31	
PA_mnd_3:31.4	paṇḍitānaṁ eso dhammo, neso dhammo bālānaṁ;	31	
PA_mnd_3:31.5	sappurisānaṁ eso dhammo, neso dhammo asappurisānan”ti.	31	
PA_mnd_3:31.6	Evaṁ vadanti, ariyānaṁ evaṁ kathenti evaṁ bhaṇanti evaṁ dīpayanti evaṁ voharantīti—	31	
PA_mnd_3:31.7	tamariyadhammaṁ kusalā vadanti.	31	
PA_mnd_3:32.1	Yassussadā natthi kuhiñci loketi.	32	
PA_mnd_3:32.2	Yassāti arahato khīṇāsavassa.	32	
PA_mnd_3:32.3	Ussadāti sattussadā—	32	
PA_mnd_3:32.4	rāgussado, dosussado, mohussado, mānussado, diṭṭhussado, kilesussado, kammussado.	32	
PA_mnd_3:32.5	Yassime ussadā natthi na santi na vijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā.	32	
PA_mnd_3:32.6	Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā.	32	
PA_mnd_3:32.7	Loketi apāyaloke manussaloke devaloke khandhaloke dhātuloke āyatanaloketi—	32	
PA_mnd_3:32.8	yassussadā natthi kuhiñci loke.	32	
PA_mnd_3:33.1	Tenāha bhagavā—	33	
PA_mnd_3:34.1	“Santo ca bhikkhu abhinibbutatto,	34	
PA_mnd_3:34.2	Itihanti sīlesu akatthamāno;	34	
PA_mnd_3:34.3	Tamariyadhammaṁ kusalā vadanti,	34	
PA_mnd_3:34.4	Yassussadā natthi kuhiñci loke”ti.	34	
PA_mnd_3:35.1	Pakappitā saṅkhatā yassa dhammā,	35	
PA_mnd_3:35.2	Purakkhatā santi avīvadātā;	35	
PA_mnd_3:35.3	Yadattani passati ānisaṁsaṁ,	35	
PA_mnd_3:35.4	Taṁ nissito kuppapaṭiccasantiṁ.	35	
PA_mnd_3:36.1	Pakappitā saṅkhatā yassa dhammāti.	36	
PA_mnd_3:36.2	Pakappanāti dve pakappanā—	36	
PA_mnd_3:36.3	taṇhāpakappanā ca diṭṭhipakappanā ca …pe…	36	
PA_mnd_3:36.4	ayaṁ taṇhāpakappanā …pe…	36	
PA_mnd_3:36.5	ayaṁ diṭṭhipakappanā.	36	
PA_mnd_3:36.6	Saṅkhatāti saṅkhatā abhisaṅkhatā saṇṭhapitātipi—	36	
PA_mnd_3:36.7	saṅkhatā.	36	
PA_mnd_3:36.8	Atha vā aniccā saṅkhatā paṭiccasamuppannā khayadhammā vayadhammā virāgadhammā nirodhadhammātipi—	36	
PA_mnd_3:36.9	saṅkhatā.	36	
PA_mnd_3:36.10	Yassāti diṭṭhigatikassa.	36	
PA_mnd_3:36.11	Dhammā vuccanti dvāsaṭṭhi diṭṭhigatānīti—	36	
PA_mnd_3:36.12	pakappitā saṅkhatā yassa dhammā.	36	
PA_mnd_3:37.1	Purakkhatā santi avīvadātāti.	37	
PA_mnd_3:37.2	Purakkhatāti dve purekkhārā—	37	
PA_mnd_3:37.3	taṇhāpurekkhāro ca diṭṭhipurekkhāro ca …pe…	37	
PA_mnd_3:37.4	ayaṁ taṇhāpurekkhāro …pe…	37	
PA_mnd_3:37.5	ayaṁ diṭṭhipurekkhāro.	37	
PA_mnd_3:37.6	Tassa taṇhāpurekkhāro appahīno, diṭṭhipurekkhāro appaṭinissaṭṭho.	37	
PA_mnd_3:37.7_0	Tassa taṇhāpurekkhārassa appahīnattā, diṭṭhipurekkhārassa appaṭinissaṭṭhattā so taṇhaṁ	37	
PA_mnd_3:37.7_1	vā diṭṭhiṁ vā purato katvā carati taṇhādhajo taṇhāketu taṇhādhipateyyo, diṭṭhidhajo	37	
PA_mnd_3:37.7_2	diṭṭhiketu diṭṭhādhipateyyo, taṇhāya vā diṭṭhiyā vā parivārito caratīti—	37	
PA_mnd_3:37.8	purakkhatā.	37	
PA_mnd_3:37.9	Santīti santi saṁvijjanti atthi upalabbhanti.	37	
PA_mnd_3:37.10	Avīvadātāti avevadātā avodātā aparisuddhā saṅkiliṭṭhā saṅkilesikāti—	37	
PA_mnd_3:37.11	purakkhatā santi avīvadātā.	37	
PA_mnd_3:38.1	Yadattani passati ānisaṁsanti.	38	
PA_mnd_3:38.2	Yadattanīti yaṁ attani.	38	
PA_mnd_3:38.3	Attā vuccati diṭṭhigataṁ.	38	
PA_mnd_3:38.4	Attano diṭṭhiyā dve ānisaṁse passati—	38	
PA_mnd_3:38.5	diṭṭhadhammikañca ānisaṁsaṁ, samparāyikañca ānisaṁsaṁ.	38	
PA_mnd_3:38.6	Katamo diṭṭhiyā diṭṭhadhammiko ānisaṁso?	38	
PA_mnd_3:38.7	Yaṁdiṭṭhiko satthā hoti, taṁdiṭṭhikā sāvakā honti.	38	
PA_mnd_3:38.8	Taṁdiṭṭhikaṁ satthāraṁ sāvakā sakkaronti garuṁ karonti mānenti pūjenti apacitiṁ karonti.	38	
PA_mnd_3:38.9	Labhati ca tatonidānaṁ cīvarapiṇḍapātasenāsanagilānapaccayabhesajjaparikkhāraṁ—	38	
PA_mnd_3:38.10	ayaṁ diṭṭhiyā diṭṭhadhammiko ānisaṁso.	38	
PA_mnd_3:38.11	Katamo diṭṭhiyā samparāyiko ānisaṁso?	38	
PA_mnd_3:38.12	Ayaṁ diṭṭhi alaṁ nāgattāya vā supaṇṇattāya vā yakkhattāya vā asurattāya vā gandhabbattāya vā mahārājattāya vā indattāya vā brahmattāya vā devattāya vā.	38	
PA_mnd_3:38.13	Ayaṁ diṭṭhi suddhiyā visuddhiyā parisuddhiyā, muttiyā vimuttiyā parimuttiyā.	38	
PA_mnd_3:38.14	Imāya diṭṭhiyā sujjhanti visujjhanti parisujjhanti muccanti vimuccanti parimuccanti.	38	
PA_mnd_3:38.15	Imāya diṭṭhiyā sujjhissāmi visujjhissāmi parisujjhissāmi, muccissāmi vimuccissāmi parimuccissāmīti āyatiṁ phalapāṭikaṅkhī hoti—	38	
PA_mnd_3:38.16	ayaṁ diṭṭhiyā samparāyiko ānisaṁso.	38	
PA_mnd_3:38.17	Attano diṭṭhiyā ime dve ānisaṁse passati dakkhati oloketi nijjhāyati upaparikkhatīti—	38	
PA_mnd_3:38.18	yadattani passati ānisaṁsaṁ.	38	
PA_mnd_3:39.1	Taṁ nissito kuppapaṭiccasantinti.	39	
PA_mnd_3:39.2	Tisso santiyo—	39	
PA_mnd_3:39.3	accantasanti, tadaṅgasanti, sammutisanti.	39	
PA_mnd_3:39.4	Katamā accantasanti?	39	
PA_mnd_3:39.5	Accantasanti vuccati amataṁ nibbānaṁ.	39	
PA_mnd_3:39.6	Yo so sabbasaṅkhārasamatho sabbūpadhipaṭinissaggo taṇhakkhayo virāgo nirodho nibbānaṁ.	39	
PA_mnd_3:39.7	Ayaṁ accantasanti.	39	
PA_mnd_3:39.8	Katamā tadaṅgasanti?	39	
PA_mnd_3:39.9	Paṭhamaṁ jhānaṁ samāpannassa nīvaraṇā santā honti;	39	
PA_mnd_3:39.10	dutiyaṁ jhānaṁ samāpannassa vitakkavicārā santā honti;	39	
PA_mnd_3:39.11	tatiyaṁ jhānaṁ samāpannassa pīti santā hoti;	39	
PA_mnd_3:39.12	catutthaṁ jhānaṁ samāpannassa sukhadukkhā santā honti;	39	
PA_mnd_3:39.13	ākāsānañcāyatanaṁ samāpannassa rūpasaññā paṭighasaññā nānattasaññā santā hoti;	39	
PA_mnd_3:39.14	viññāṇañcāyatanaṁ samāpannassa ākāsānañcāyatanasaññā santā hoti;	39	
PA_mnd_3:39.15	ākiñcaññāyatanaṁ samāpannassa viññāṇañcāyatanasaññā santā hoti;	39	
PA_mnd_3:39.16	nevasaññānāsaññāyatanaṁ samāpannassa ākiñcaññāyatanasaññā santā hoti.	39	
PA_mnd_3:39.17	Ayaṁ tadaṅgasanti.	39	
PA_mnd_3:39.18	Katamā sammutisanti?	39	
PA_mnd_3:39.19	Sammutisantiyo vuccanti dvāsaṭṭhi diṭṭhigatāni diṭṭhisantiyo.	39	
PA_mnd_3:39.20	Api ca sammutisanti imasmiṁ atthe adhippetā santīti.	39	
PA_mnd_3:39.21	Taṁ nissito kuppapaṭiccasantinti.	39	
PA_mnd_3:39.22_0	Kuppasantiṁ pakuppasantiṁ eritasantiṁ sameritasantiṁ calitasantiṁ ghaṭṭitasantiṁ	39	
PA_mnd_3:39.22_1	kappitasantiṁ pakappitasantiṁ aniccaṁ saṅkhataṁ paṭiccasamuppannaṁ khayadhammaṁ vayadhammaṁ	39	
PA_mnd_3:39.22_2	virāgadhammaṁ nirodhadhammaṁ, santiṁ nissito asito allīno upagato ajjhosito adhimuttoti—	39	
PA_mnd_3:39.23	taṁ nissito kuppapaṭiccasantiṁ.	39	
PA_mnd_3:40.1	Tenāha bhagavā—	40	
PA_mnd_3:41.1	“Pakappitā saṅkhatā yassa dhammā,	41	
PA_mnd_3:41.2	Purakkhatā santi avīvadātā;	41	
PA_mnd_3:41.3	Yadattani passati ānisaṁsaṁ,	41	
PA_mnd_3:41.4	Taṁ nissito kuppapaṭiccasantin”ti.	41	
PA_mnd_3:42.1	Diṭṭhīnivesā na hi svātivattā,	42	
PA_mnd_3:42.2	Dhammesu niccheyya samuggahītaṁ;	42	
PA_mnd_3:42.3	Tasmā naro tesu nivesanesu,	42	
PA_mnd_3:42.4	Nirassatī ādiyatī ca dhammaṁ.	42	
PA_mnd_3:43.1	Diṭṭhīnivesā na hi svātivattāti.	43	
PA_mnd_3:43.2	Diṭṭhīnivesāti “sassato loko, idameva saccaṁ moghamaññan”ti abhinivesaparāmāso diṭṭhinivesanaṁ.	43	
PA_mnd_3:43.3	“Asassato loko …	43	
PA_mnd_3:43.4	antavā loko …	43	
PA_mnd_3:43.5	anantavā loko …	43	
PA_mnd_3:43.6	taṁ jīvaṁ taṁ sarīraṁ …	43	
PA_mnd_3:43.7	aññaṁ jīvaṁ aññaṁ sarīraṁ …	43	
PA_mnd_3:43.8	hoti tathāgato paraṁ maraṇā …	43	
PA_mnd_3:43.9	na hoti tathāgato paraṁ maraṇā …	43	
PA_mnd_3:43.10	hoti ca na ca hoti tathāgato paraṁ maraṇā …	43	
PA_mnd_3:43.11	neva hoti na na hoti tathāgato paraṁ maraṇā, idameva saccaṁ moghamaññan”ti abhinivesaparāmāso diṭṭhinivesananti.	43	
PA_mnd_3:43.12	Diṭṭhīnivesā na hi svātivattāti diṭṭhinivesā na hi svātivattā durativattā duttarā duppatarā dussamatikkamā dubbinivattāti—	43	
PA_mnd_3:43.13	diṭṭhīnivesā na hi svātivattā.	43	
PA_mnd_3:44.1	Dhammesu niccheyya samuggahītanti.	44	
PA_mnd_3:44.2	Dhammesūti dvāsaṭṭhidiṭṭhigatesu.	44	
PA_mnd_3:44.3	Niccheyyāti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṁ katvā.	44	
PA_mnd_3:44.4	Samuggahītanti nivesanesu odhiggāho bilaggāho varaggāho koṭṭhāsaggāho uccayaggāho samuccayaggāho.	44	
PA_mnd_3:44.5	Idaṁ saccaṁ tacchaṁ tathaṁ bhūtaṁ yāthāvaṁ aviparītanti gahitaṁ parāmaṭṭhaṁ abhiniviṭṭhaṁ ajjhositaṁ adhimuttanti—	44	
PA_mnd_3:44.6	dhammesu niccheyya samuggahītaṁ.	44	
PA_mnd_3:45.1	Tasmā naro tesu nivesanesūti.	45	
PA_mnd_3:45.2	Tasmāti tasmā taṅkāraṇā taṁhetu tappaccayā taṁnidānaṁ.	45	
PA_mnd_3:45.3	Naroti satto naro mānavo poso puggalo jīvo jāgu jantu indagu manujo.	45	
PA_mnd_3:45.4	Tesu nivesanesūti tesu diṭṭhinivesanesūti—	45	
PA_mnd_3:45.5	tasmā naro tesu nivesanesu.	45	
PA_mnd_3:46.1	Nirassatī ādiyatī ca dhammanti.	46	
PA_mnd_3:46.2	Nirassatīti dvīhi kāraṇehi nirassati—	46	
PA_mnd_3:46.3	paravicchindanāya vā nirassati, anabhisambhuṇanto vā nirassati.	46	
PA_mnd_3:46.4	Kathaṁ paravicchindanāya nirassati?	46	
PA_mnd_3:46.5	Paro vicchindeti—	46	
PA_mnd_3:46.6	so satthā na sabbaññū,	46	
PA_mnd_3:46.7	dhammo na svākkhāto,	46	
PA_mnd_3:46.8	gaṇo na suppaṭipanno,	46	
PA_mnd_3:46.9	diṭṭhi na bhaddikā,	46	
PA_mnd_3:46.10	paṭipadā na supaññattā,	46	
PA_mnd_3:46.11_0	maggo na niyyāniko, natthettha suddhi vā visuddhi vā parisuddhi vā mutti vā vimutti	46	
PA_mnd_3:46.11_1	vā parimutti vā, natthettha sujjhanti vā visujjhanti vā parisujjhanti vā muccanti	46	
PA_mnd_3:46.11_2	vā vimuccanti vā parimuccanti vā, hīnā nihīnā omakā lāmakā chatukkā parittāti—	46	
PA_mnd_3:46.12	evaṁ paro vicchindeti.	46	
PA_mnd_3:46.13	Evaṁ vicchindiyamāno satthāraṁ nirassati, dhammakkhānaṁ nirassati, gaṇaṁ nirassati, diṭṭhiṁ nirassati, paṭipadaṁ nirassati, maggaṁ nirassati.	46	
PA_mnd_3:46.14	Evaṁ paravicchindanāya nirassati.	46	
PA_mnd_3:46.15	Kathaṁ anabhisambhuṇanto nirassati?	46	
PA_mnd_3:46.16	Sīlaṁ anabhisambhuṇanto sīlaṁ nirassati, vataṁ anabhisambhuṇanto vataṁ nirassati, sīlabbataṁ anabhisambhuṇanto sīlabbataṁ nirassati.	46	
PA_mnd_3:46.17	Evaṁ anabhisambhuṇanto nirassati.	46	
PA_mnd_3:46.18	Ādiyatī ca dhammanti.	46	
PA_mnd_3:46.19	Satthāraṁ gaṇhāti, dhammakkhānaṁ gaṇhāti, gaṇaṁ gaṇhāti, diṭṭhiṁ gaṇhāti, paṭipadaṁ gaṇhāti, maggaṁ gaṇhāti parāmasati abhinivisatīti—	46	
PA_mnd_3:46.20	nirassatī ādiyatī ca dhammaṁ.	46	
PA_mnd_3:47.1	Tenāha bhagavā—	47	
PA_mnd_3:48.1	“Diṭṭhīnivesā na hi svātivattā,	48	
PA_mnd_3:48.2	Dhammesu niccheyya samuggahītaṁ;	48	
PA_mnd_3:48.3	Tasmā naro tesu nivesanesu,	48	
PA_mnd_3:48.4	Nirassatī ādiyatī ca dhamman”ti.	48	
PA_mnd_3:49.1	Dhonassa hi natthi kuhiñci loke,	49	
PA_mnd_3:49.2	Pakappitā diṭṭhi bhavābhavesu;	49	
PA_mnd_3:49.3	Māyañca mānañca pahāya dhono,	49	
PA_mnd_3:49.4	Sa kena gaccheyya anūpayo so.	49	
PA_mnd_3:50.1	Dhonassa hi natthi kuhiñci loke pakappitā diṭṭhi bhavābhavesūti.	50	
PA_mnd_3:50.2	Dhonoti.	50	
PA_mnd_3:50.3	Dhonā vuccati paññā—	50	
PA_mnd_3:50.4_0	yā paññā pajānanā vicayo pavicayo dhammavicayo sallakkhaṇā upalakkhaṇā paccupalakkhaṇā	50	
PA_mnd_3:50.4_1	paṇḍiccaṁ kosallaṁ nepuññaṁ vebhabyā cintā upaparikkhā bhūri medhā pariṇāyikā vipassanā	50	
PA_mnd_3:50.4_2	sampajaññaṁ patodo paññā paññindriyaṁ paññābalaṁ paññāsatthaṁ paññāpāsādo paññāāloko	50	
PA_mnd_3:50.4_3	paññāobhāso paññāpajjoto paññāratanaṁ amoho dhammavicayo sammādiṭṭhi.	50	
PA_mnd_3:50.5	Kiṅkāraṇā dhonā vuccati paññā?	50	
PA_mnd_3:50.6	Tāya paññāya kāyaduccaritaṁ dhutañca dhotañca sandhotañca niddhotañca;	50	
PA_mnd_3:50.7	vacīduccaritaṁ …	50	
PA_mnd_3:50.8	manoduccaritaṁ dhutañca dhotañca sandhotañca niddhotañca;	50	
PA_mnd_3:50.9	rāgo dhuto ca dhoto ca sandhoto ca niddhoto ca;	50	
PA_mnd_3:50.10	doso …	50	
PA_mnd_3:50.11	moho …	50	
PA_mnd_3:50.12	kodho …	50	
PA_mnd_3:50.13	upanāho …	50	
PA_mnd_3:50.14	makkho …	50	
PA_mnd_3:50.15	paḷāso dhuto ca dhoto ca sandhoto ca niddhoto ca;	50	
PA_mnd_3:50.16	issā dhutā ca dhotā ca sandhotā ca niddhotā ca;	50	
PA_mnd_3:50.17	macchariyaṁ dhutañca dhotañca sandhotañca niddhotañca;	50	
PA_mnd_3:50.18	māyā dhutā ca dhotā ca sandhotā ca niddhotā ca;	50	
PA_mnd_3:50.19	sāṭheyyaṁ dhutañca dhotañca sandhotañca niddhotañca;	50	
PA_mnd_3:50.20	thambho dhuto ca dhoto ca sandhoto ca niddhoto ca;	50	
PA_mnd_3:50.21	sārambho …	50	
PA_mnd_3:50.22	māno …	50	
PA_mnd_3:50.23	atimāno …	50	
PA_mnd_3:50.24	mado …	50	
PA_mnd_3:50.25	pamādo dhuto ca dhoto ca sandhoto ca niddhoto ca;	50	
PA_mnd_3:50.26	sabbe kilesā, sabbe duccaritā, sabbe darathā, sabbe pariḷāhā, sabbe santāpā, sabbākusalābhisaṅkhārā dhutā ca dhotā ca sandhotā ca niddhotā ca.	50	
PA_mnd_3:50.27	Taṅkāraṇā dhonā vuccati paññā.	50	
PA_mnd_3:51.1	Atha vā sammādiṭṭhiyā micchādiṭṭhi dhutā ca dhotā ca sandhotā ca niddhotā ca;	51	
PA_mnd_3:51.2	sammāsaṅkappena micchāsaṅkappo dhuto ca dhoto ca sandhoto ca niddhoto ca;	51	
PA_mnd_3:51.3	sammāvācāya micchāvācā dhutā ca dhotā ca …pe…	51	
PA_mnd_3:51.4	sammākammantena micchākammanto dhuto ca …	51	
PA_mnd_3:51.5	sammāājīvena micchāājīvo dhuto ca …	51	
PA_mnd_3:51.6	sammāvāyāmena micchāvāyāmo dhuto ca …	51	
PA_mnd_3:51.7	sammāsatiyā micchāsati dhutā ca …	51	
PA_mnd_3:51.8	sammāsamādhinā micchāsamādhi dhuto ca dhoto ca sandhoto ca niddhoto ca;	51	
PA_mnd_3:51.9	sammāñāṇena micchāñāṇaṁ dhutaṁ ca …	51	
PA_mnd_3:51.10	sammāvimuttiyā micchāvimutti dhutā ca dhotā ca sandhotā ca niddhotā ca.	51	
PA_mnd_3:52.1	Atha vā ariyena aṭṭhaṅgikena maggena sabbe kilesā, sabbe duccaritā, sabbe darathā, sabbe pariḷāhā, sabbe santāpā, sabbākusalābhisaṅkhārā dhutā ca dhotā ca sandhotā ca niddhotā ca.	52	
PA_mnd_3:52.2	Arahā imehi dhoneyyehi dhammehi upeto samupeto upagato samupagato upapanno samupapanno samannāgato;	52	
PA_mnd_3:52.3	tasmā arahā dhono.	52	
PA_mnd_3:52.4	So dhutarāgo dhutapāpo dhutakileso dhutapariḷāhoti—	52	
PA_mnd_3:52.5	dhono.	52	
PA_mnd_3:52.6	Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā.	52	
PA_mnd_3:52.7	Loketi apāyaloke …pe… āyatanaloke.	52	
PA_mnd_3:53.1	Pakappitāti dve pakappanā—	53	
PA_mnd_3:53.2	taṇhāpakappanā ca diṭṭhipakappanā ca …pe…	53	
PA_mnd_3:53.3	ayaṁ taṇhāpakappanā …pe…	53	
PA_mnd_3:53.4	ayaṁ diṭṭhipakappanā.	53	
PA_mnd_3:53.5_0	Bhavābhavesūti bhavābhave kammabhave punabbhave kāmabhave, kammabhave kāmabhave punabbhave	53	
PA_mnd_3:53.5_1	rūpabhave, kammabhave rūpabhave punabbhave arūpabhave, kammabhave arūpabhave punabbhave	53	
PA_mnd_3:53.5_2	punappunabbhave punappunagatiyā punappunaupapattiyā punappunapaṭisandhiyā punappunaattabhāvābhinibbattiyā.	53	
PA_mnd_3:53.6_0	Dhonassa hi natthi kuhiñci loke pakappitā diṭṭhi bhavābhavesūti dhonassa kuhiñci	53	
PA_mnd_3:53.6_1	loke bhavābhavesu ca kappitā pakappitā abhisaṅkhatā saṇṭhapitā diṭṭhi natthi na santi	53	
PA_mnd_3:53.6_2	na saṁvijjati nupalabbhati, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—	53	
PA_mnd_3:53.7	dhonassa hi natthi kuhiñci loke pakappitā diṭṭhi bhavābhavesu.	53	
PA_mnd_3:54.1	Māyañca mānañca pahāya dhonoti.	54	
PA_mnd_3:54.2	Māyā vuccati vañcanikā cariyā.	54	
PA_mnd_3:54.3	Idhekacco kāyena duccaritaṁ caritvā, vācāya duccaritaṁ caritvā, manasā duccaritaṁ caritvā tassa paṭicchādanahetu pāpikaṁ icchaṁ paṇidahati—	54	
PA_mnd_3:54.4	“mā maṁ jaññā”ti icchati, “mā maṁ jaññā”ti saṅkappeti, “mā maṁ jaññā”ti vācaṁ bhāsati, “mā maṁ jaññā”ti kāyena parakkamati.	54	
PA_mnd_3:54.5	Yā evarūpā māyā māyāvitā accasarā vañcanā nikati nikiraṇā pariharaṇā gūhanā parigūhanā chādanā paricchādanā anuttānikammaṁ anāvikammaṁ vocchādanā pāpakiriyā, ayaṁ vuccati māyā.	54	
PA_mnd_3:55.1	Mānoti ekavidhena māno—	55	
PA_mnd_3:55.2	yā cittassa unnati.	55	
PA_mnd_3:55.3	Duvidhena māno—	55	
PA_mnd_3:55.4	attukkaṁsanamāno, paravambhanamāno.	55	
PA_mnd_3:55.5	Tividhena māno—	55	
PA_mnd_3:55.6	“seyyohamasmī”ti māno, “sadisohamasmī”ti māno, “hīnohamasmī”ti māno.	55	
PA_mnd_3:55.7	Catubbidhena māno—	55	
PA_mnd_3:55.8	lābhena mānaṁ janeti, yasena mānaṁ janeti, pasaṁsāya mānaṁ janeti, sukhena mānaṁ janeti.	55	
PA_mnd_3:55.9	Pañcavidhena māno—	55	
PA_mnd_3:55.10	“lābhimhi manāpikānaṁ rūpānan”ti mānaṁ janeti, “lābhimhi manāpikānaṁ saddānaṁ …	55	
PA_mnd_3:55.11	gandhānaṁ …	55	
PA_mnd_3:55.12	rasānaṁ …	55	
PA_mnd_3:55.13	phoṭṭhabbānan”ti mānaṁ janeti.	55	
PA_mnd_3:55.14	Chabbidhena māno—	55	
PA_mnd_3:55.15	cakkhusampadāya mānaṁ janeti, sotasampadāya …	55	
PA_mnd_3:55.16	ghānasampadāya …	55	
PA_mnd_3:55.17	jivhāsampadāya …	55	
PA_mnd_3:55.18	kāyasampadāya …	55	
PA_mnd_3:55.19	manosampadāya mānaṁ janeti.	55	
PA_mnd_3:55.20	Sattavidhena māno—	55	
PA_mnd_3:55.21	māno, atimāno, mānātimāno, omāno, adhimāno, asmimāno, micchāmāno.	55	
PA_mnd_3:55.22	Aṭṭhavidhena māno—	55	
PA_mnd_3:55.23_0	lābhena mānaṁ janeti, alābhena omānaṁ janeti, yasena mānaṁ janeti, ayasena omānaṁ	55	
PA_mnd_3:55.23_1	janeti, pasaṁsāya mānaṁ janeti, nindāya omānaṁ janeti, sukhena mānaṁ janeti, dukkhena omānaṁ janeti.	55	
PA_mnd_3:55.24	Navavidhena māno—	55	
PA_mnd_3:55.25_0	seyyassa seyyohamasmīti māno, seyyassa sadisohamasmīti māno, seyyassa hīnohamasmīti	55	
PA_mnd_3:55.25_1	māno, sadisassa seyyohamasmīti māno, sadisassa sadisohamasmīti māno, sadisassa hīnohamasmīti	55	
PA_mnd_3:55.25_2	māno, hīnassa seyyohamasmīti māno, hīnassa sadisohamasmīti māno, hīnassa hīnohamasmīti māno.	55	
PA_mnd_3:55.26	Dasavidhena māno—	55	
PA_mnd_3:55.27_0	idhekacco mānaṁ janeti jātiyā vā gottena vā kolaputtiyena vā vaṇṇapokkharatāya vā	55	
PA_mnd_3:55.27_1	dhanena vā ajjhenena vā kammāyatanena vā sippāyatanena vā vijjāṭṭhānena vā sutena	55	
PA_mnd_3:55.27_2	vā paṭibhānena vā aññataraññatarena vā vatthunā.	55	
PA_mnd_3:55.28	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	55	
PA_mnd_3:55.29	ayaṁ vuccati māno.	55	
PA_mnd_3:55.30	Māyañca mānañca pahāya dhonoti.	55	
PA_mnd_3:55.31	Dhono māyañca mānañca pahāya pajahitvā vinodetvā byantiṁ karitvā anabhāvaṁ gametvāti—	55	
PA_mnd_3:55.32	māyañca mānañca pahāya dhono.	55	
PA_mnd_3:56.1	Sa kena gaccheyya anūpayo soti.	56	
PA_mnd_3:56.2	Upayāti dve upayā—	56	
PA_mnd_3:56.3	taṇhūpayo ca diṭṭhūpayo ca …pe…	56	
PA_mnd_3:56.4	ayaṁ taṇhūpayo …pe…	56	
PA_mnd_3:56.5	ayaṁ diṭṭhūpayo.	56	
PA_mnd_3:56.6	Tassa taṇhūpayo pahīno, diṭṭhūpayo paṭinissaṭṭho.	56	
PA_mnd_3:56.7_0	Taṇhūpayassa pahīnattā, diṭṭhūpayassa paṭinissaṭṭhattā anūpayo puggalo kena rāgena	56	
PA_mnd_3:56.7_1	gaccheyya, kena dosena gaccheyya, kena mohena gaccheyya, kena mānena gaccheyya, kāya	56	
PA_mnd_3:56.7_2	diṭṭhiyā gaccheyya, kena uddhaccena gaccheyya, kāya vicikicchāya gaccheyya, kehi	56	
PA_mnd_3:56.7_3	anusayehi gaccheyya—	56	
PA_mnd_3:56.8	rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.	56	
PA_mnd_3:56.9	Te abhisaṅkhārā pahīnā.	56	
PA_mnd_3:56.10	Abhisaṅkhārānaṁ pahīnattā gatiyo kena gaccheyya—	56	
PA_mnd_3:56.11	nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā.	56	
PA_mnd_3:56.12	So hetu natthi paccayo natthi kāraṇaṁ natthi, yena gaccheyyāti—	56	
PA_mnd_3:56.13	sa kena gaccheyya anūpayo so.	56	
PA_mnd_3:57.1	Tenāha bhagavā—	57	
PA_mnd_3:58.1	“Dhonassa hi natthi kuhiñci loke,	58	
PA_mnd_3:58.2	Pakappitā diṭṭhi bhavābhavesu;	58	
PA_mnd_3:58.3	Māyañca mānañca pahāya dhono,	58	
PA_mnd_3:58.4	Sa kena gaccheyya anūpayo so”ti.	58	
PA_mnd_3:59.1	Upayo hi dhammesu upeti vādaṁ,	59	
PA_mnd_3:59.2	Anūpayaṁ kena kathaṁ vadeyya;	59	
PA_mnd_3:59.3	Attā nirattā na hi tassa atthi,	59	
PA_mnd_3:59.4	Adhosi so diṭṭhimidheva sabbaṁ.	59	
PA_mnd_3:60.1	Upayo hi dhammesu upeti vādanti.	60	
PA_mnd_3:60.2	Upayāti dve upayā—	60	
PA_mnd_3:60.3	taṇhūpayo ca diṭṭhūpayo ca …pe…	60	
PA_mnd_3:60.4	ayaṁ taṇhūpayo …pe…	60	
PA_mnd_3:60.5	ayaṁ diṭṭhūpayo.	60	
PA_mnd_3:60.6	Tassa taṇhūpayo appahīno, diṭṭhūpayo appaṭinissaṭṭho.	60	
PA_mnd_3:60.7	Taṇhūpayassa appahīnattā, diṭṭhūpayassa appaṭinissaṭṭhattā dhammesu vādaṁ upeti—	60	
PA_mnd_3:60.8	rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.	60	
PA_mnd_3:60.9	Te abhisaṅkhārā appahīnā.	60	
PA_mnd_3:60.10	Abhisaṅkhārānaṁ appahīnattā gatiyā vādaṁ upeti.	60	
PA_mnd_3:60.11_0	Nerayikoti vā tiracchānayonikoti vā pettivisayikoti vā manussoti vā devoti vā rūpīti	60	
PA_mnd_3:60.11_1	vā arūpīti vā saññīti vā asaññīti vā nevasaññīnāsaññīti vā vādaṁ upeti upagacchati	60	
PA_mnd_3:60.11_2	gaṇhāti parāmasati abhinivisatīti—	60	
PA_mnd_3:60.12	upayo hi dhammesu upeti vādaṁ.	60	
PA_mnd_3:61.1	Anūpayaṁ kena kathaṁ vadeyyāti.	61	
PA_mnd_3:61.2	Upayāti dve upayā—	61	
PA_mnd_3:61.3	taṇhūpayo ca diṭṭhūpayo ca …pe…	61	
PA_mnd_3:61.4	ayaṁ taṇhūpayo …pe…	61	
PA_mnd_3:61.5	ayaṁ diṭṭhūpayo.	61	
PA_mnd_3:61.6	Tassa taṇhūpayo pahīno, diṭṭhūpayo paṭinissaṭṭho.	61	
PA_mnd_3:61.7_0	Taṇhūpayassa pahīnattā, diṭṭhūpayassa paṭinissaṭṭhattā anūpayaṁ puggalaṁ kena rāgena	61	
PA_mnd_3:61.7_1	vadeyya, kena dosena vadeyya, kena mohena vadeyya, kena mānena vadeyya, kāya diṭṭhiyā	61	
PA_mnd_3:61.7_2	vadeyya, kena uddhaccena vadeyya, kāya vicikicchāya vadeyya, kehi anusayehi vadeyya—	61	
PA_mnd_3:61.8	rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.	61	
PA_mnd_3:61.9	Te abhisaṅkhārā pahīnā.	61	
PA_mnd_3:61.10	Abhisaṅkhārānaṁ pahīnattā gatiyo kena vadeyya—	61	
PA_mnd_3:61.11	nerayikoti vā …pe…	61	
PA_mnd_3:61.12	nevasaññīnāsaññīti vā.	61	
PA_mnd_3:61.13	So hetu natthi, paccayo natthi, kāraṇaṁ natthi, yena vadeyya katheyya bhaṇeyya dīpayeyya vohareyyāti—	61	
PA_mnd_3:61.14	anūpayaṁ kena kathaṁ vadeyya.	61	
PA_mnd_3:62.1	Attā nirattā na hi tassa atthīti.	62	
PA_mnd_3:62.2	Attāti attānudiṭṭhi natthi.	62	
PA_mnd_3:62.3	Nirattāti ucchedadiṭṭhi natthi.	62	
PA_mnd_3:62.4	Attāti gahitaṁ natthi.	62	
PA_mnd_3:62.5	Nirattāti muñcitabbaṁ natthi.	62	
PA_mnd_3:62.6	Yassatthi gahitaṁ, tassatthi muñcitabbaṁ;	62	
PA_mnd_3:62.7	yassatthi muñcitabbaṁ, tassatthi gahitaṁ.	62	
PA_mnd_3:62.8	Gahaṇaṁ muñcanā samatikkanto arahā buddhiparihānivītivatto.	62	
PA_mnd_3:62.9	So vuṭṭhavāso ciṇṇacaraṇo gataddho gatadiso jātimaraṇasaṁsāro, natthi tassa punabbhavoti—	62	
PA_mnd_3:62.10	attā nirattā na hi tassa atthi.	62	
PA_mnd_3:63.1	Adhosi so diṭṭhimidheva sabbanti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.	63	
PA_mnd_3:63.2	So sabbadiṭṭhigataṁ idheva adhosi dhuni sandhuni niddhuni pajahi vinodesi byantiṁ akāsi anabhāvaṁ gamesīti—	63	
PA_mnd_3:63.3	adhosi so diṭṭhimidheva sabbaṁ.	63	
PA_mnd_3:64.1	Tenāha bhagavā—	64	
PA_mnd_3:65.1	“Upayo hi dhammesu upeti vādaṁ,	65	
PA_mnd_3:65.2	Anūpayaṁ kena kathaṁ vadeyya;	65	
PA_mnd_3:65.3	Attā nirattā na hi tassa atthi,	65	
PA_mnd_3:65.4	Adhosi so diṭṭhimidheva sabban”ti.	65	
PA_mnd_3:66.1	Duṭṭhaṭṭhakasuttaniddeso tatiyo.	66	
