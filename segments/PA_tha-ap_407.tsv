segmentnr	original	folio	analyzed
PA_tha-ap_407:0.1	Therāpadāna	0	
PA_tha-ap_407:0.2	Metteyyavagga	0	
PA_tha-ap_407:0.3	5 Upasivattheraapadāna	0	
PA_tha-ap_407:1.1	“Himavantassāvidūre,	1	
PA_tha-ap_407:1.2	anomo nāma pabbato;	1	
PA_tha-ap_407:1.3	Assamo sukato mayhaṁ,	1	
PA_tha-ap_407:1.4	paṇṇasālā sumāpitā.	1	
PA_tha-ap_407:2.1	Nadī ca sandatī tattha,	2	
PA_tha-ap_407:2.2	supatitthā manoramā;	2	
PA_tha-ap_407:2.3	Anūpatitthe jāyanti,	2	
PA_tha-ap_407:2.4	padumuppalakā bahū.	2	
PA_tha-ap_407:3.1	Pāṭhīnā pāvusā macchā,	3	
PA_tha-ap_407:3.2	balajā muñjarohitā;	3	
PA_tha-ap_407:3.3	Macchakacchapasañchannā,	3	
PA_tha-ap_407:3.4	nadikā sandate tadā.	3	
PA_tha-ap_407:4.1	Timirā pupphitā tattha,	4	
PA_tha-ap_407:4.2	asokā khuddamālakā;	4	
PA_tha-ap_407:4.3	Punnāgā giripunnāgā,	4	
PA_tha-ap_407:4.4	sampavanti mamassamaṁ.	4	
PA_tha-ap_407:5.1	Kuṭajā pupphitā tattha,	5	
PA_tha-ap_407:5.2	tiṇasūlavanāni ca;	5	
PA_tha-ap_407:5.3	Sālā ca saḷalā tattha,	5	
PA_tha-ap_407:5.4	campakā pupphitā bahū.	5	
PA_tha-ap_407:6.1	Ajjunā atimuttā ca,	6	
PA_tha-ap_407:6.2	mahānāmā ca pupphitā;	6	
PA_tha-ap_407:6.3	Asanā madhugandhī ca,	6	
PA_tha-ap_407:6.4	pupphitā te mamassame.	6	
PA_tha-ap_407:7.1	Uddālakā pāṭalikā,	7	
PA_tha-ap_407:7.2	yūthikā ca piyaṅgukā;	7	
PA_tha-ap_407:7.3	Bimbijālakasañchannā,	7	
PA_tha-ap_407:7.4	samantā aḍḍhayojanaṁ.	7	
PA_tha-ap_407:8.1	Mātaggārā sattaliyo,	8	
PA_tha-ap_407:8.2	pāṭalī sinduvārakā;	8	
PA_tha-ap_407:8.3	Aṅkolakā bahū tattha,	8	
PA_tha-ap_407:8.4	tālakuṭṭhi ca pupphitā;	8	
PA_tha-ap_407:8.5	Seleyyakā bahū tattha,	8	
PA_tha-ap_407:8.6	pupphitā mama assame.	8	
PA_tha-ap_407:9.1	Etesu pupphajātesu,	9	
PA_tha-ap_407:9.2	sobhanti pādapā bahū;	9	
PA_tha-ap_407:9.3	Samantā tena gandhena,	9	
PA_tha-ap_407:9.4	vāyate mama assamo.	9	
PA_tha-ap_407:10.1	Harītakā āmalakā,	10	
PA_tha-ap_407:10.2	ambajambuvibhītakā;	10	
PA_tha-ap_407:10.3	Kolā bhallātakā billā,	10	
PA_tha-ap_407:10.4	phārusakaphalāni ca.	10	
PA_tha-ap_407:11.1	Tindukā ca piyālā ca,	11	
PA_tha-ap_407:11.2	madhukā kāsumārayo;	11	
PA_tha-ap_407:11.3	Labujā panasā tattha,	11	
PA_tha-ap_407:11.4	kadalī badarīphalā.	11	
PA_tha-ap_407:12.1	Ambāṭakā bahū tattha,	12	
PA_tha-ap_407:12.2	vallikāraphalāni ca;	12	
PA_tha-ap_407:12.3	Bījapūrasapāriyo,	12	
PA_tha-ap_407:12.4	phalitā mama assame.	12	
PA_tha-ap_407:13.1	Āḷakā isimuggā ca,	13	
PA_tha-ap_407:13.2	tato modaphalā bahū;	13	
PA_tha-ap_407:13.3	Avaṭā pakkabharitā,	13	
PA_tha-ap_407:13.4	pilakkhudumbarāni ca.	13	
PA_tha-ap_407:14.1	Pipphalī marīcā tattha,	14	
PA_tha-ap_407:14.2	nigrodhā ca kapitthanā;	14	
PA_tha-ap_407:14.3	Udumbarakā bahavo,	14	
PA_tha-ap_407:14.4	kaṇḍupaṇṇā ca hariyo.	14	
PA_tha-ap_407:15.1	Ete caññe ca bahavo,	15	
PA_tha-ap_407:15.2	phalitā assame mama;	15	
PA_tha-ap_407:15.3	Puppharukkhāpi bahavo,	15	
PA_tha-ap_407:15.4	pupphitā mama assame.	15	
PA_tha-ap_407:16.1	Āluvā ca kaḷambā ca,	16	
PA_tha-ap_407:16.2	biḷālī takkalāni ca;	16	
PA_tha-ap_407:16.3	Ālakā tālakā ceva,	16	
PA_tha-ap_407:16.4	vijjanti assame mama.	16	
PA_tha-ap_407:17.1	Assamassāvidūre me,	17	
PA_tha-ap_407:17.2	mahājātassaro ahu;	17	
PA_tha-ap_407:17.3	Acchodako sītajalo,	17	
PA_tha-ap_407:17.4	supatittho manoramo.	17	
PA_tha-ap_407:18.1	Padumuppalā bahū tattha,	18	
PA_tha-ap_407:18.2	puṇḍarīkasamāyutā;	18	
PA_tha-ap_407:18.3	Mandālakehi sañchannā,	18	
PA_tha-ap_407:18.4	nānāgandhasameritā.	18	
PA_tha-ap_407:19.1	Gabbhaṁ gaṇhanti padumā,	19	
PA_tha-ap_407:19.2	aññe pupphanti kesarī;	19	
PA_tha-ap_407:19.3	Opupphapattā tiṭṭhanti,	19	
PA_tha-ap_407:19.4	padumākaṇṇikā bahū.	19	
PA_tha-ap_407:20.1	Madhu bhisamhā savati,	20	
PA_tha-ap_407:20.2	khīraṁ sappi mulāḷibhi;	20	
PA_tha-ap_407:20.3	Samantā tena gandhena,	20	
PA_tha-ap_407:20.4	nānāgandhasameritā.	20	
PA_tha-ap_407:21.1	Kumudā ambagandhi ca,	21	
PA_tha-ap_407:21.2	nayitā dissare bahū;	21	
PA_tha-ap_407:21.3	Jātassarassānukūlaṁ,	21	
PA_tha-ap_407:21.4	ketakā pupphitā bahū.	21	
PA_tha-ap_407:22.1	Suphullā bandhujīvā ca,	22	
PA_tha-ap_407:22.2	setavārī sugandhikā;	22	
PA_tha-ap_407:22.3	Kumbhilā susumārā ca,	22	
PA_tha-ap_407:22.4	gahakā tattha jāyare.	22	
PA_tha-ap_407:23.1	Uggāhakā ajagarā,	23	
PA_tha-ap_407:23.2	tattha jātassare bahū;	23	
PA_tha-ap_407:23.3	Pāṭhīnā pāvusā macchā,	23	
PA_tha-ap_407:23.4	balajā muñjarohitā.	23	
PA_tha-ap_407:24.1	Macchakacchapasañchannā,	24	
PA_tha-ap_407:24.2	atho papaṭakāhi ca;	24	
PA_tha-ap_407:24.3	Pārevatā ravihaṁsā,	24	
PA_tha-ap_407:24.4	kukutthā ca nadīcarā.	24	
PA_tha-ap_407:25.1	Dindibhā cakkavākā ca,	25	
PA_tha-ap_407:25.2	pampakā jīvajīvakā;	25	
PA_tha-ap_407:25.3	Kalandakā ukkusā ca,	25	
PA_tha-ap_407:25.4	senakā uddharā bahū.	25	
PA_tha-ap_407:26.1	Koṭṭhakā sukapotā ca,	26	
PA_tha-ap_407:26.2	tuliyā camarā bahū;	26	
PA_tha-ap_407:26.3	Kāreniyo ca tilakā,	26	
PA_tha-ap_407:26.4	upajīvanti taṁ saraṁ.	26	
PA_tha-ap_407:27.1	Sīhā byagghā ca dīpī ca,	27	
PA_tha-ap_407:27.2	acchakokataracchakā;	27	
PA_tha-ap_407:27.3	Vānarā kinnarā ceva,	27	
PA_tha-ap_407:27.4	dissanti mama assame.	27	
PA_tha-ap_407:28.1	Tāni gandhāni ghāyanto,	28	
PA_tha-ap_407:28.2	bhakkhayanto phalānahaṁ;	28	
PA_tha-ap_407:28.3	Gandhodakaṁ pivanto ca,	28	
PA_tha-ap_407:28.4	vasāmi mama assame.	28	
PA_tha-ap_407:29.1	Eṇīmigā varāhā ca,	29	
PA_tha-ap_407:29.2	pasadā khuddarūpakā;	29	
PA_tha-ap_407:29.3	Aggikā jotikā ceva,	29	
PA_tha-ap_407:29.4	vasanti mama assame.	29	
PA_tha-ap_407:30.1	Haṁsā koñcā mayūrā ca,	30	
PA_tha-ap_407:30.2	sālikāpi ca kokilā;	30	
PA_tha-ap_407:30.3	Majjārikā bahū tattha,	30	
PA_tha-ap_407:30.4	kosikā poṭṭhasīsakā.	30	
PA_tha-ap_407:31.1	Pisācā dānavā ceva,	31	
PA_tha-ap_407:31.2	kumbhaṇḍā rakkhasā bahū;	31	
PA_tha-ap_407:31.3	Garuḷā pannagā ceva,	31	
PA_tha-ap_407:31.4	vasanti mama assame.	31	
PA_tha-ap_407:32.1	Mahānubhāvā isayo,	32	
PA_tha-ap_407:32.2	santacittā samāhitā;	32	
PA_tha-ap_407:32.3	Kamaṇḍaludharā sabbe,	32	
PA_tha-ap_407:32.4	ajinuttaravāsanā;	32	
PA_tha-ap_407:32.5	Jaṭābhārabharitāva,	32	
PA_tha-ap_407:32.6	vasanti mama assame.	32	
PA_tha-ap_407:33.1	Yugamattañca pekkhantā,	33	
PA_tha-ap_407:33.2	nipakā santavuttino;	33	
PA_tha-ap_407:33.3	Lābhālābhena santuṭṭhā,	33	
PA_tha-ap_407:33.4	vasanti mama assame.	33	
PA_tha-ap_407:34.1	Vākacīraṁ dhunantā te,	34	
PA_tha-ap_407:34.2	phoṭentājinacammakaṁ;	34	
PA_tha-ap_407:34.3	Sabalehi upatthaddhā,	34	
PA_tha-ap_407:34.4	gacchanti ambare tadā.	34	
PA_tha-ap_407:35.1	Na te dakaṁ āharanti,	35	
PA_tha-ap_407:35.2	kaṭṭhaṁ vā aggidārukaṁ;	35	
PA_tha-ap_407:35.3	Sayañca upasampannā,	35	
PA_tha-ap_407:35.4	pāṭihīrassidaṁ phalaṁ.	35	
PA_tha-ap_407:36.1	Lohadoṇiṁ gahetvāna,	36	
PA_tha-ap_407:36.2	vanamajjhe vasanti te;	36	
PA_tha-ap_407:36.3	Kuñjarāva mahānāgā,	36	
PA_tha-ap_407:36.4	asambhītāva kesarī.	36	
PA_tha-ap_407:37.1	Aññe gacchanti goyānaṁ,	37	
PA_tha-ap_407:37.2	aññe pubbavidehakaṁ;	37	
PA_tha-ap_407:37.3	Aññe ca uttarakuruṁ,	37	
PA_tha-ap_407:37.4	sakaṁ balamavassitā.	37	
PA_tha-ap_407:38.1	Tato piṇḍaṁ āharitvā,	38	
PA_tha-ap_407:38.2	paribhuñjanti ekato;	38	
PA_tha-ap_407:38.3	Sabbesaṁ pakkamantānaṁ,	38	
PA_tha-ap_407:38.4	uggatejāna tādinaṁ.	38	
PA_tha-ap_407:39.1	Ajinacammasaddena,	39	
PA_tha-ap_407:39.2	vanaṁ saddāyate tadā;	39	
PA_tha-ap_407:39.3	Edisā te mahāvīra,	39	
PA_tha-ap_407:39.4	sissā uggatapā mama.	39	
PA_tha-ap_407:40.1	Parivuto ahaṁ tehi,	40	
PA_tha-ap_407:40.2	vasāmi mama assame;	40	
PA_tha-ap_407:40.3	Tositā sakakammena,	40	
PA_tha-ap_407:40.4	vinītāpi samāgatā.	40	
PA_tha-ap_407:41.1	Ārādhayiṁsu maṁ ete,	41	
PA_tha-ap_407:41.2	sakakammābhilāsino;	41	
PA_tha-ap_407:41.3	Sīlavanto ca nipakā,	41	
PA_tha-ap_407:41.4	appamaññāsu kovidā.	41	
PA_tha-ap_407:42.1	Padumuttaro lokavidū,	42	
PA_tha-ap_407:42.2	āhutīnaṁ paṭiggaho;	42	
PA_tha-ap_407:42.3	Samayaṁ saṁviditvāna,	42	
PA_tha-ap_407:42.4	upagacchi vināyako.	42	
PA_tha-ap_407:43.1	Upagantvāna sambuddho,	43	
PA_tha-ap_407:43.2	ātāpī nipako muni;	43	
PA_tha-ap_407:43.3	Pattaṁ paggayha sambuddho,	43	
PA_tha-ap_407:43.4	bhikkhāya mamupāgami.	43	
PA_tha-ap_407:44.1	Upāgataṁ mahāvīraṁ,	44	
PA_tha-ap_407:44.2	jalajuttamanāyakaṁ;	44	
PA_tha-ap_407:44.3	Tiṇasantharaṁ paññāpetvā,	44	
PA_tha-ap_407:44.4	sālapupphehi okiriṁ.	44	
PA_tha-ap_407:45.1	Nisādetvāna sambuddhaṁ,	45	
PA_tha-ap_407:45.2	haṭṭho saṁviggamānaso;	45	
PA_tha-ap_407:45.3	Khippaṁ pabbatamāruyha,	45	
PA_tha-ap_407:45.4	agaḷuṁ aggahiṁ ahaṁ.	45	
PA_tha-ap_407:46.1	Kumbhamattaṁ gahetvāna,	46	
PA_tha-ap_407:46.2	panasaṁ devagandhikaṁ;	46	
PA_tha-ap_407:46.3	Khandhe āropayitvāna,	46	
PA_tha-ap_407:46.4	upagacchiṁ vināyakaṁ.	46	
PA_tha-ap_407:47.1	Phalaṁ buddhassa datvāna,	47	
PA_tha-ap_407:47.2	agaḷuṁ anulimpahaṁ;	47	
PA_tha-ap_407:47.3	Pasannacitto sumano,	47	
PA_tha-ap_407:47.4	buddhaseṭṭhaṁ avandihaṁ.	47	
PA_tha-ap_407:48.1	Padumuttaro lokavidū,	48	
PA_tha-ap_407:48.2	āhutīnaṁ paṭiggaho;	48	
PA_tha-ap_407:48.3	Isimajjhe nisīditvā,	48	
PA_tha-ap_407:48.4	imā gāthā abhāsatha.	48	
PA_tha-ap_407:49.1	‘Yo me phalañca agaḷuṁ,	49	
PA_tha-ap_407:49.2	āsanañca adāsi me;	49	
PA_tha-ap_407:49.3	Tamahaṁ kittayissāmi,	49	
PA_tha-ap_407:49.4	suṇātha mama bhāsato.	49	
PA_tha-ap_407:50.1	Gāme vā yadi vāraññe,	50	
PA_tha-ap_407:50.2	pabbhāresu guhāsu vā;	50	
PA_tha-ap_407:50.3	Imassa cittamaññāya,	50	
PA_tha-ap_407:50.4	nibbattissati bhojanaṁ.	50	
PA_tha-ap_407:51.1	Devaloke manusse vā,	51	
PA_tha-ap_407:51.2	upapanno ayaṁ naro;	51	
PA_tha-ap_407:51.3	Bhojanehi ca vatthehi,	51	
PA_tha-ap_407:51.4	parisaṁ tappayissati.	51	
PA_tha-ap_407:52.1	Upapajjati yaṁ yoniṁ,	52	
PA_tha-ap_407:52.2	devattaṁ atha mānusaṁ;	52	
PA_tha-ap_407:52.3	Akkhobhabhogo hutvāna,	52	
PA_tha-ap_407:52.4	saṁsarissatiyaṁ naro.	52	
PA_tha-ap_407:53.1	Tiṁsakappasahassāni,	53	
PA_tha-ap_407:53.2	devaloke ramissati;	53	
PA_tha-ap_407:53.3	Sahassakkhattuṁ rājā ca,	53	
PA_tha-ap_407:53.4	cakkavattī bhavissati.	53	
PA_tha-ap_407:54.1	Ekasattatikkhattuñca,	54	
PA_tha-ap_407:54.2	devarajjaṁ karissati;	54	
PA_tha-ap_407:54.3	Padesarajjaṁ vipulaṁ,	54	
PA_tha-ap_407:54.4	gaṇanāto asaṅkhiyaṁ.	54	
PA_tha-ap_407:55.1	Kappasatasahassamhi,	55	
PA_tha-ap_407:55.2	okkākakulasambhavo;	55	
PA_tha-ap_407:55.3	Gotamo nāma gottena,	55	
PA_tha-ap_407:55.4	satthā loke bhavissati.	55	
PA_tha-ap_407:56.1	Tassa dhammesu dāyādo,	56	
PA_tha-ap_407:56.2	oraso dhammanimmito;	56	
PA_tha-ap_407:56.4	Sabbāsave pariññāya,	56	
PA_tha-ap_407:56.5	viharissatināsavo’.	56	
PA_tha-ap_407:57.1	Suladdhalābho laddho me,	57	
PA_tha-ap_407:57.2	yohaṁ addakkhiṁ nāyakaṁ;	57	
PA_tha-ap_407:57.3	Tisso vijjā anuppattā,	57	
PA_tha-ap_407:57.4	kataṁ buddhassa sāsanaṁ.	57	
PA_tha-ap_407:58.1	Gāme vā yadi vāraññe,	58	
PA_tha-ap_407:58.2	pabbhāresu guhāsu vā;	58	
PA_tha-ap_407:58.3	Mama saṅkappamaññāya,	58	
PA_tha-ap_407:58.4	bhojanaṁ hoti me sadā.	58	
PA_tha-ap_407:59.1	Kilesā jhāpitā mayhaṁ,	59	
PA_tha-ap_407:59.2	…pe…	59	
PA_tha-ap_407:59.3	viharāmi anāsavo.	59	
PA_tha-ap_407:60.1	Svāgataṁ vata me āsi,	60	
PA_tha-ap_407:60.2	…pe…	60	
PA_tha-ap_407:60.3	kataṁ buddhassa sāsanaṁ.	60	
PA_tha-ap_407:61.1	Paṭisambhidā catasso,	61	
PA_tha-ap_407:61.2	…pe…	61	
PA_tha-ap_407:61.3	kataṁ buddhassa sāsanaṁ”.	61	
PA_tha-ap_407:62.1	Itthaṁ sudaṁ āyasmā upasivo thero imā gāthāyo abhāsitthāti.	62	
PA_tha-ap_407:63.1	Upasivattherassāpadānaṁ pañcamaṁ.	63	
