segmentnr	original	folio	analyzed
PA_tika-s01_04t:0	Namo tassa bhagavato arahato sammāsambuddhassa	0	
PA_tika-s01_04t:1	Dīghanikāye	0	
PA_tika-s01_04t:2	Sīlakkhandhavaggaabhinavaṭīkā	0	
PA_tika-s01_04t:3	Ganthārambhakathā	0	
PA_tika-s01_04t:4	Yo desetvāna saddhammaṃ, gambhīraṃ duddasaṃ varaṃ;	0	
PA_tika-s01_04t:5	Dīghadassī ciraṃ kālaṃ, patiṭṭhāpesi sāsanaṃ.1.	0	
PA_tika-s01_04t:6	Vineyyajjhāsaye chekaṃ, mahāmatiṃ mahādayaṃ;	0	
PA_tika-s01_04t:7	Natvāna taṃ sasaddhammagaṇaṃ gāravabhājanaṃ.2.	0	
PA_tika-s01_04t:8	Saṅgītittayamāruḷhā, dīghāgamavarassa yā;	0	
PA_tika-s01_04t:9	Saṃvaṇṇanā yā ca tassā, vaṇṇanā sādhuvaṇṇitā. 3.	0	
PA_tika-s01_04t:10	Ācariyadhammapāla- ttherenevābhisaṅkhatā;	1	
PA_tika-s01_04t:11	Sammā nipuṇagambhīra-duddasatthappakāsanā.4.	1	
PA_tika-s01_04t:12	Kāmañca sā tathābhūtā, paramparābhatā pana;	1	
PA_tika-s01_04t:13	Pāṭhato atthato cāpi, bahuppamādalekhanā.5.	1	
PA_tika-s01_04t:14	Saṅkhepattā ca sotūhi, sammā ñātuṃ sudukkarā;	1	
PA_tika-s01_04t:15	Tasmā sabrahmacārīnaṃ, yācanaṃ samanussaraṃ.6.	1	
PA_tika-s01_04t:16	Yo’nekasetanāgindo, rājā nānāraṭṭhissaro;	1	
PA_tika-s01_04t:17	Sāsanasodhane daḷhaṃ, sadā ussāhamānaso.7.	1	
PA_tika-s01_04t:18	Taṃ nissāya “mamesopi, satthusāsanajotane;	1	
PA_tika-s01_04t:19	Appeva nāmupatthambho, bhaveyyā”ti vicintayaṃ.8.	1	
PA_tika-s01_04t:20	Vaṇṇanaṃ ārabhissāmi, sādhippāyamahāpayaṃ;	2	
PA_tika-s01_04t:21	Atthaṃ tamupanissāya, aññañcāpi yathārahaṃ.9.	2	
PA_tika-s01_04t:22	Cakkābhivuḍḍhikāmānaṃ, dhīrānaṃ cittatosanaṃ;	2	
PA_tika-s01_04t:23	Sādhuvilāsiniṃ nāma, taṃ suṇātha samāhitāti. 10.	2	
PA_tika-s01_04t:24	Ganthārambhakathāvaṇṇanā	2	
PA_tika-s01_04t:25_0	Nānānayanipuṇagambhīravicitrasikkhattayasaṅgahassa buddhānubuddhasaṃvaṇṇitassa saddhāvahaguṇasampannassa	25	
PA_tika-s01_04t:25_1	dīghāgamavarassa gambhīraduranubodhatthadīpakaṃ saṃvaṇṇanamimaṃ karonto sakasamayasamayantaragahanajjhogāhanasamattho	25	
PA_tika-s01_04t:25_2	mahāveyyākaraṇoyamācariyo saṃvaṇṇanārambhe ratanattayapaṇāmapayojanādividhānāni karonto	25	
PA_tika-s01_04t:25_3	paṭhamaṃ tāva ratanattayapaṇāmaṃ kātuṃ “karuṇāsītalahadaya”ntiādimāha. Ettha ca saṃvaṇṇanārambhe	25	
PA_tika-s01_04t:25_4	ratanattayapaṇāmakaraṇappayojanaṃ tattha tattha bahudhā papañcenti ācariyā. Tathā hi vaṇṇayanti –	25	
PA_tika-s01_04t:26_0	“Saṃvaṇṇanārambhe satthari paṇāmakaraṇaṃ dhammassa svākkhātabhāvena satthari pasādajananatthaṃ,	26	
PA_tika-s01_04t:26_1	satthu ca avitathadesanabhāvappakāsanena dhamme pasādajananatthaṃ. Tadubhayappasādā	26	
PA_tika-s01_04t:26_2	hi mahato atthassa siddhi hotī”ti.	26	
PA_tika-s01_04t:27_0	Atha vā “ratanattayapaṇāmavacanaṃ attano ratanattayappasādassa viññāpanatthaṃ, taṃ	27	
PA_tika-s01_04t:27_1	pana viññūnaṃ cittārādhanatthaṃ, taṃ aṭṭhakathāya gāhaṇatthaṃ, taṃ sabbasampattinipphādanattha”nti.	27	
PA_tika-s01_04t:27_2	Atha vā “saṃvaṇṇanārambhe ratanattayavandanā saṃvaṇṇetabbassa dhammassa pabhavanissayavisuddhipaṭivedanatthaṃ,	27	
PA_tika-s01_04t:27_3	taṃ pana dhammasaṃvaṇṇanāsu viññūnaṃ bahumānuppādanatthaṃ, taṃ sammadeva tesaṃ uggahaṇadhāraṇādikkamaladdhabbāya	27	
PA_tika-s01_04t:27_4	sammāpaṭipattiyā sabbahitasukhanipphādanattha”nti. Atha vā “maṅgalabhāvato, sabbakiriyāsu	27	
PA_tika-s01_04t:27_5	pubbakiccabhāvato, paṇḍitehi samācaritabhāvato, āyatiṃ paresaṃ diṭṭhānugatiāpajjanato	27	
PA_tika-s01_04t:27_6	ca saṃvaṇṇanāyaṃ ratanattayapaṇāmakiriyā”ti. Atha vā “catugambhīrabhāvayuttaṃ dhammavinayaṃ	27	
PA_tika-s01_04t:27_7	saṃvaṇṇetukāmassa mahāsamuddaṃ ogāhantassa viya paññāveyyattiyasamannāgatassāpi mahantaṃ	27	
PA_tika-s01_04t:27_8	bhayaṃ sambhavati, bhayakkhayāvahañcetaṃ ratanattayaguṇānussaraṇajanitaṃ paṇāmapūjāvidhānaṃ,	27	
PA_tika-s01_04t:27_9	tato ca saṃvaṇṇanāyaṃ ratanattayapaṇāmakiriyā”ti. Atha vā “asattharipi satthābhinivesassa	27	
PA_tika-s01_04t:27_10	lokassa yathābhūtaṃ satthari eva sammāsambuddhe satthusambhāvanatthaṃ, asatthari	271	
PA_tika-s01_04t:27_11	ca satthusambhāvanapariccajāpanatthaṃ, ‘tathāgatappaveditaṃ dhammavinayaṃ pariyāpuṇitvā	271	
PA_tika-s01_04t:27_12	attano dahatī’ti ca vuttadosapariharaṇatthaṃ saṃvaṇṇanāyaṃ paṇāmakiriyā”ti. Atha	271	
PA_tika-s01_04t:27_13	vā “buddhassa bhagavato paṇāmavidhānena sammāsambuddhabhāvādhigamāya buddhayānaṃ	271	
PA_tika-s01_04t:27_14	paṭipajjantānaṃ ussāhajananatthaṃ, saddhammassa ca paṇāmavidhānena paccekabuddhabhāvādhigamāya	271	
PA_tika-s01_04t:27_15	paccekabuddhayānaṃ paṭipajjantānaṃ ussāhajananatthaṃ, saṅghassa ca paṇāmavidhānena	271	
PA_tika-s01_04t:27_16	paramatthasaṅghabhāvādhigamāya sāvakayānaṃ paṭipajjantānaṃ ussāhajananatthaṃ saṃvaṇṇanāyaṃ	271	
PA_tika-s01_04t:27_17	paṇāmakiriyā”ti. Atha vā “maṅgalādikāni satthāni anantarāyāni, ciraṭṭhitikāni, bahumatāni	271	
PA_tika-s01_04t:27_18	ca bhavantīti evaṃladdhikānaṃ cittaparitosanatthaṃ saṃvaṇṇanāyaṃ paṇāmakiriyā”ti.	271	
PA_tika-s01_04t:27_19	Atha vā “sotujanānaṃ yathāvuttapaṇāmena anantarāyena uggahaṇadhāraṇādinipphādanatthaṃ	271	
PA_tika-s01_04t:27_20	saṃvaṇṇanāyaṃ paṇāmakiriyā. Sotujanānuggahameva hi padhānaṃ katvā ācariyehi saṃvaṇṇanārambhe	272	
PA_tika-s01_04t:27_21	thutipaṇāmaparidīpakāni vākyāni nikkhipīyanti, itarathā vināpi taṃ nikkhepaṃ kāyamanopaṇāmeneva	272	
PA_tika-s01_04t:27_22	yathādhippetappayojanasiddhito kimetena ganthagāravakaraṇenā”ti ca evamādinā. Mayaṃ	272	
PA_tika-s01_04t:27_23	pana idhādhippetameva payojanaṃ dassayissāma, tasmā saṃvaṇṇanārambhe ratanattayapaṇāmakaraṇaṃ	272	
PA_tika-s01_04t:27_24	yathāpaṭiññātasaṃvaṇṇanāya anantarāyena parisamāpanatthanti veditabbaṃ. Idameva ca	272	
PA_tika-s01_04t:27_25	payojanaṃ ācariyena idhādhippetaṃ. Tathā hi vakkhati “iti me pasannamatino …pe… tassānubhāvenā”ti.	272	
PA_tika-s01_04t:27_26	Ratanattayapaṇāmakaraṇañhi yathāpaṭiññātasaṃvaṇṇanāya anantarāyena parisamāpanatthaṃ	272	
PA_tika-s01_04t:27_27	ratanattayapūjāya paññāpāṭavabhāvato, tāya ca paññāpāṭavaṃ rāgādimalavidhamanato. Vuttañhetaṃ –	272	
PA_tika-s01_04t:28_0	“Yasmiṃ mahānāma samaye ariyasāvako tathāgataṃ anussarati, nevassa tasmiṃ samaye	28	
PA_tika-s01_04t:28_1	rāgapariyuṭṭhitaṃ cittaṃ hoti, na dosapariyuṭṭhitaṃ cittaṃ hoti, na mohapariyuṭṭhitaṃ	28	
PA_tika-s01_04t:28_2	cittaṃ hoti, ujugatamevassa tasmiṃ samaye cittaṃ hotī”tiādi.	28	
PA_tika-s01_04t:29	Tasmā ratanattayapūjāya vikkhālitamalāya paññāya pāṭavasiddhi. Atha vā ratanattayapūjāya paññāpadaṭṭhānasamādhihetuttā paññāpāṭavaṃ. Vuttañhetaṃ –	2	
PA_tika-s01_04t:30_0	“Ujugatacitto kho pana mahānāma ariyasāvako labhati atthavedaṃ, labhati dhammavedaṃ,	30	
PA_tika-s01_04t:30_1	labhati dhammopasaṃhitaṃ pāmojjaṃ, pamuditassa pīti jāyati, pītimanassa kāyo passambhati,	30	
PA_tika-s01_04t:30_2	passaddhakāyo sukhaṃ vedayati, sukhino cittaṃ samādhiyatī”ti.	30	
PA_tika-s01_04t:31_0	Samādhissa ca paññāya padaṭṭhānabhāvo “samāhito yathābhūtaṃ pajānātī”ti vuttoyeva.	31	
PA_tika-s01_04t:31_1	Tato evaṃ paṭubhūtāya paññāya khedamabhibhuyya paṭiññātaṃ saṃvaṇṇanaṃ samāpayissati.	31	
PA_tika-s01_04t:31_2	Tena vuttaṃ “ratanattayapaṇāmakaraṇañhi…pe… paññāpāṭavabhāvato”ti. Atha vā ratanattayapūjāya	31	
PA_tika-s01_04t:31_3	āyuvaṇṇasukhabalavaḍḍhanato anantarāyena parisamāpanaṃ veditabbaṃ. Ratanattayapaṇāmena	31	
PA_tika-s01_04t:31_4	hi āyuvaṇṇasukhabalāni vaḍḍhanti. Vuttañhetaṃ –	31	
PA_tika-s01_04t:32	“Abhivādanasīlissa, niccaṃ vuḍḍhāpacāyino;	3	
PA_tika-s01_04t:33	Cattāro dhammā vaḍḍhanti, āyu vaṇṇo sukhaṃ bala”nti. ;	3	
PA_tika-s01_04t:34_0	Tato āyuvaṇṇasukhabalavuddhiyā hotveva kāriyaniṭṭhānanti vuttaṃ “ratanattayapūjāya	34	
PA_tika-s01_04t:34_1	āyu…pe… veditabba”nti. Atha vā ratanattayapūjāya paṭibhānāparihānāvahattā anantarāyena	34	
PA_tika-s01_04t:34_2	parisamāpanaṃ veditabbaṃ. Aparihānāvahā hi ratanattayapūjā. Vuttañhetaṃ –	34	
PA_tika-s01_04t:35_0	“Sattime bhikkhave, aparihānīyā dhammā, katame satta? Satthugāravatā, dhammagāravatā,	35	
PA_tika-s01_04t:35_1	saṅghagāravatā, sikkhāgāravatā, samādhigāravatā, kalyāṇamittatā, sovacassatā”ti tato	35	
PA_tika-s01_04t:35_2	paṭibhānāparihānena hotveva yathāpaṭiññātaparisamāpananti vuttaṃ “ratanattaya…pe…	35	
PA_tika-s01_04t:35_3	veditabba”nti. Atha vā pasādavatthūsu pūjāya puññātisayabhāvato anantarāyena parisamāpanaṃ	35	
PA_tika-s01_04t:35_4	veditabbaṃ. Puññātisayā hi pasādavatthūsu pūjā. Vuttañhetaṃ –	35	
PA_tika-s01_04t:36	“Pūjārahe pūjayato, buddhe yadiva sāvake;	3	
PA_tika-s01_04t:37	Papañcasamatikkante, tiṇṇasokapariddave.	3	
PA_tika-s01_04t:38	Te tādise pūjayato, nibbute akutobhaye;	3	
PA_tika-s01_04t:39	Na sakkā puññaṃ saṅkhātuṃ, imettamapi kenacī”ti. ;	3	
PA_tika-s01_04t:40	Puññātisayo ca yathādhippetaparisamāpanupāyo. Yathāha –	4	
PA_tika-s01_04t:41	“Esa devamanussānaṃ, sabbakāmadado nidhi;	4	
PA_tika-s01_04t:42	Yaṃ yadevābhipatthenti, sabbametena labbhatī”ti. ;	4	
PA_tika-s01_04t:43_0	Upāyesu ca paṭipannassa hotveva kāriyaniṭṭhānanti vuttaṃ “pasādavatthūsu…pe… veditabba”nti.	43	
PA_tika-s01_04t:43_1	Evaṃ ratanattayapūjā niratisayapuññakkhettasambuddhiyā aparimeyyappabhāvo puññātisayoti	43	
PA_tika-s01_04t:43_2	bahuvidhantarāyepi lokasannivāse antarāyanibandhanasakalasaṃkilesaviddhaṃsanāya pahoti,	43	
PA_tika-s01_04t:43_3	bhayādiupaddavañca nivāreti. Tasmā suvuttaṃ “saṃvaṇṇanārambhe ratanattayapaṇāmakaraṇaṃ	43	
PA_tika-s01_04t:43_4	yathāpaṭiññātasaṃvaṇṇanāya anantarāyena parisamāpanatthanti veditabba”nti.	43	
PA_tika-s01_04t:44_0	Evaṃ pana sapayojanaṃ ratanattayapaṇāmaṃ kattukāmo buddharatanamūlakattā sesaratanānaṃ	44	
PA_tika-s01_04t:44_1	paṭhamaṃ tassa paṇāmaṃ kātumāha – “karuṇāsītalahadayaṃ…pe… gativimutta”nti. Buddharatanamūlakāni	44	
PA_tika-s01_04t:44_2	hi dhammasaṅgharatanāni, tesu ca dhammaratanamūlakaṃ saṅgharatanaṃ, tathābhāvo ca	44	
PA_tika-s01_04t:44_3	“puṇṇacando viya bhagavā, candakiraṇanikaro viya tena desito dhammo, candakiraṇasamuppāditapīṇito	44	
PA_tika-s01_04t:44_4	loko viya saṅgho”ti evamādīhi aṭṭhakathāyamāgataupamāhi vibhāvetabbo. Atha vā sabbasattānaṃ	44	
PA_tika-s01_04t:44_5	aggoti katvā paṭhamaṃ buddho, tappabhavato, tadupadesitato ca tadanantaraṃ dhammo,	44	
PA_tika-s01_04t:44_6	tassa dhammassa sādhāraṇato, tadāsevanato ca tadanantaraṃ saṅgho vutto. “Sabbasattānaṃ	44	
PA_tika-s01_04t:44_7	vā hite viniyojakoti katvā paṭhamaṃ buddho, sabbasattahitattā tadanantaraṃ dhammo,	44	
PA_tika-s01_04t:44_8	hitādhigamāya paṭipanno adhigatahito cāti katvā tadanantaraṃ saṅgho vutto”ti aṭṭhakathāgatanayena	44	
PA_tika-s01_04t:44_9	anupubbatā veditabbā.	44	
PA_tika-s01_04t:45_0	Buddharatanapaṇāmañca karonto kevalapaṇāmato thomanāpubbaṅgamovasātisayoti “karuṇāsītalahadaya”ntiādipadehi	45	
PA_tika-s01_04t:45_1	thomanāpubbaṅgamataṃ dasseti. Thomanāpubbaṅgamena hi paṇāmena satthu guṇātisayayogo,	45	
PA_tika-s01_04t:45_2	tato cassa anuttaravandanīyabhāvo, tena ca attano paṇāmassa khettaṅgatabhāvo, tena	45	
PA_tika-s01_04t:45_3	cassa khettaṅgatassa paṇāmassa yathādhippetanipphattihetubhāvo dassitoti. Thomanāpubbaṅgamatañca	45	
PA_tika-s01_04t:45_4	dassento yassā saṃvaṇṇanaṃ kattukāmo, sā suttantadesanā karuṇāpaññāppadhānāyeva,	45	
PA_tika-s01_04t:45_5	na vinayadesanā viya karuṇāppadhānā, nāpi abhidhammadesanā viya paññāppadhānāti tadubhayappadhānameva	45	
PA_tika-s01_04t:45_6	thomanamārabhati. Esā hi ācariyassa pakati, yadidaṃ ārambhānurūpathomanā. Teneva	45	
PA_tika-s01_04t:45_7	ca vinayadesanāya saṃvaṇṇanārambhe “yo kappakoṭīhipi…pe… mahākāruṇikassa tassā”ti	45	
PA_tika-s01_04t:45_8	karuṇāppadhānaṃ, abhidhammadesanāya saṃvaṇṇanārambhe “karuṇā viya…pe… yathārucī”ti	45	
PA_tika-s01_04t:45_9	paññāppadhānañca thomanamāraddhaṃ. Vinayadesanā hi āsayādinirapekkhakevalakaruṇāya	45	
PA_tika-s01_04t:45_10	pākatikasattenāpi asotabbārahaṃ suṇanto, apucchitabbārahaṃ pucchanto, avattabbārahañca	451	
PA_tika-s01_04t:45_11	vadanto sikkhāpadaṃ paññapesīti karuṇāppadhānā. Tathā hi ukkaṃsapariyantagatahirottappopi	451	
PA_tika-s01_04t:45_12	bhagavā lokiyasādhujanehipi pariharitabbāni “sikharaṇī, sambhinnā”tiādivacanāni,	451	
PA_tika-s01_04t:45_13	yathāparādhañca garahavacanāni mahākaruṇāsañcoditamānaso mahāparisamajjhe abhāsi,	451	
PA_tika-s01_04t:45_14	taṃtaṃsikkhāpadapaññatti kāraṇāpekkhāya ca verañjādīsu sārīrikaṃ khedamanubhosi.	451	
PA_tika-s01_04t:45_15	Tasmā kiñcāpi bhūmantarapaccayākārasamayantarakathānaṃ viya vinayapaññattiyāpi samuṭṭhāpikā	451	
PA_tika-s01_04t:45_16	paññā anaññasādhāraṇatāya atisayakiccavatī, karuṇāya kiccaṃ pana tatopi adhikanti	451	
PA_tika-s01_04t:45_17	vinayadesanāya karuṇāppadhānatā vuttā. Karuṇābyāpārādhikatāya hi desanāya karuṇāpadhānatā,	451	
PA_tika-s01_04t:45_18	abhidhammadesanā pana kevalapaññāppadhānā paramatthadhammānaṃ yathāsabhāvapaṭivedhasamatthāya	451	
PA_tika-s01_04t:45_19	paññāya tattha sātisayappavattito. Suttantadesanā pana karuṇāpaññāppadhānā tesaṃ	451	
PA_tika-s01_04t:45_20	tesaṃ sattānaṃ āsayānusayādhimutticaritādibhedaparicchindanasamatthāya paññāya sattesu	452	
PA_tika-s01_04t:45_21	ca mahākaruṇāya tattha sātisayappavattito. Suttantadesanāya hi mahākaruṇāya samāpattibahulo	452	
PA_tika-s01_04t:45_22	vineyyasantāne tadajjhāsayānulomena gambhīramatthapadaṃ patiṭṭhapesi. Tasmā ārambhānurūpaṃ	452	
PA_tika-s01_04t:45_23	karuṇāpaññāppadhānameva thomanaṃ katanti veditabbaṃ, ayamettha samudāyattho.	452	
PA_tika-s01_04t:46_0	Ayaṃ pana avayavattho – kiratīti karuṇā, paradukkhaṃ vikkhipati paccayavekallakaraṇena	46	
PA_tika-s01_04t:46_1	apanetīti attho. Dukkhitesu vā kiriyati pasāriyatīti karuṇā. Atha vā kiṇātīti karuṇā,	46	
PA_tika-s01_04t:46_2	paradukkhe sati kāruṇikaṃ hiṃsati vibādhati, paradukkhaṃ vā vināsetīti attho. Paradukkhe	46	
PA_tika-s01_04t:46_3	sati sādhūnaṃ kampanaṃ hadayakhedaṃ karotīti vā karuṇā. Atha vā kamiti sukhaṃ, taṃ	46	
PA_tika-s01_04t:46_4	rundhatīti karuṇā. Esā hi paradukkhāpanayanakāmatālakkhaṇā attasukhanirapekkhatāya	46	
PA_tika-s01_04t:46_5	kāruṇikānaṃ sukhaṃ rundhati vibandhatīti, sabbattha saddasatthānusārena padanipphatti	46	
PA_tika-s01_04t:46_6	veditabbā. Uṇhābhitattehi sevīyatīti sītaṃ, uṇhābhisamanaṃ. Taṃ lāti gaṇhātīti sītalaṃ,	46	
PA_tika-s01_04t:46_7	“cittaṃ vā te khipissāmi, hadayaṃ vā te phālessāmī”ti ettha uro “hadaya”nti vuttaṃ,	46	
PA_tika-s01_04t:46_8	“vakkaṃ hadaya”nti ettha hadayavatthu, “hadayā hadayaṃ maññe aññāya tacchatī”ti ettha	46	
PA_tika-s01_04t:46_9	cittaṃ, idhāpi cittameva abbhantaraṭṭhena hadayaṃ. Attano sabhāvaṃ vā haratīti hadayaṃ,	46	
PA_tika-s01_04t:46_10	ra-kārassa da-kāraṃ katvāti neruttikā. Karuṇāya sītalaṃ hadayamassāti karuṇāsītalahadayo,	461	
PA_tika-s01_04t:46_11	taṃ karuṇāsītalahadayaṃ.	461	
PA_tika-s01_04t:47_0	Kāmañcettha paresaṃ hitopasaṃhārasukhādiaparihānijjhānasabhāvatāya, byāpādādīnaṃ	47	
PA_tika-s01_04t:47_1	ujuvipaccanīkatāya ca sattasantānagatasantāpavicchedanākārappavattiyā mettāmuditānampi	47	
PA_tika-s01_04t:47_2	cittasītalabhāvakāraṇatā upalabbhati, tathāpi paradukkhāpanayanākārappavattiyā parūpatāpāsahanarasā	47	
PA_tika-s01_04t:47_3	avihiṃsābhūtā karuṇāva visesena bhagavato cittassa cittapassaddhi viya sītibhāvanimittanti	47	
PA_tika-s01_04t:47_4	tassāyeva cittasītalabhāvakāraṇatā vuttā. Karuṇāmukhena vā mettāmuditānampi hadayasītalabhāvakāraṇatā	47	
PA_tika-s01_04t:47_5	vuttāti daṭṭhabbaṃ. Na hi sabbattha niravasesattho upadisīyati, padhānasahacaraṇāvinābhāvādinayehipi	47	
PA_tika-s01_04t:47_6	yathālabbhamānaṃ gayhamānattā. Apicettha taṃsampayuttañāṇassa chaasādhāraṇañāṇapariyāpannatāya	47	
PA_tika-s01_04t:47_7	asādhāraṇañāṇavisesanibandhanabhūtā sātisayaṃ, niravasesañca sabbaññutaññāṇaṃ viya	47	
PA_tika-s01_04t:47_8	savisayabyāpitāya mahākaruṇābhāvamupagatā anaññasādhāraṇasātisayabhāvappattā karuṇāva	47	
PA_tika-s01_04t:47_9	hadayasītalattahetubhāvena vuttā. Atha vā satipi mettāmuditānaṃ paresaṃ hitopasaṃhārasukhādiaparihānijjhānasabhāvatāya	47	
PA_tika-s01_04t:47_10	sātisaye hadayasītalabhāvanibandhanatte sakalabuddhaguṇavisesakāraṇatāya tāsampi	471	
PA_tika-s01_04t:47_11	kāraṇanti karuṇāya eva hadayasītalabhāvakāraṇatā vuttā. Karuṇānidānā hi sabbepi buddhaguṇā.	471	
PA_tika-s01_04t:47_12	Karuṇānubhāvanibbāpiyamānasaṃsāradukkhasantāpassa hi bhagavato paradukkhāpanayanakāmatāya	471	
PA_tika-s01_04t:47_13	anekānipi kappānamasaṅkhyeyyāni akilantarūpasseva niravasesabuddhakaradhammasambharaṇaniratassa	471	
PA_tika-s01_04t:47_14	samadhigatadhammādhipateyyassa ca sannihitesupi sattasaṅghātasamupanītahadayūpatāpanimittesu	471	
PA_tika-s01_04t:47_15	na īsakampi cittasītibhāvassa aññathattamahosīti. Tīsu cettha vikappesu paṭhame vikappe	471	
PA_tika-s01_04t:47_16	avisesabhūtā buddhabhūmigatā, dutiye tatheva mahākaruṇābhāvūpagatā, tatiye paṭhamābhinīhārato	471	
PA_tika-s01_04t:47_17	paṭṭhāya tīsupi avatthāsu pavattā bhagavato karuṇā saṅgahitāti daṭṭhabbaṃ.	471	
PA_tika-s01_04t:48_0	Pajānātīti paññā, yathāsabhāvaṃ pakārehi paṭivijjhatīti attho. Paññapetīti vā paññā,	48	
PA_tika-s01_04t:48_1	taṃ tadatthaṃ pākaṭaṃ karotīti attho. Sāyeva ñeyyāvaraṇappahānato pakārehi dhammasabhāvajotanaṭṭhena	48	
PA_tika-s01_04t:48_2	pajjototi paññāpajjoto. Paññavato hi ekapallaṅkenapi nisinnassa dasasahassilokadhātu	48	
PA_tika-s01_04t:48_3	ekapajjotā hoti. Vuttañhetaṃ bhagavatā “cattārome bhikkhave, pajjotā. Katame cattāro?	48	
PA_tika-s01_04t:48_4	Candapajjoto, sūriyapajjoto, aggipajjoto, paññāpajjoto, ime kho bhikkhave, cattāro	48	
PA_tika-s01_04t:48_5	pajjotā. Etadaggaṃ bhikkhave, imesaṃ catunnaṃ pajjotānaṃ yadidaṃ paññāpajjoto”ti.	48	
PA_tika-s01_04t:48_6	Tena vihato visesena samugghāṭitoti paññāpajjotavihato, visesatā cettha upari āvi	48	
PA_tika-s01_04t:48_7	bhavissati. Muyhanti tena, sayaṃ vā muyhati, muyhanamattameva vā tanti moho, avijjā.	48	
PA_tika-s01_04t:48_8	Sveva visayasabhāvapaṭicchādanato andhakārasarikkhatāya tamo viyāti mohatamo. Satipi	48	
PA_tika-s01_04t:48_9	tamasaddassa sadisakappanamantarena avijjāvācakatte mohasaddasannidhānena tabbisesakatāvettha	48	
PA_tika-s01_04t:48_10	yuttāti sadisakappanā. Paññāpajjotavihato mohatamo yassāti paññāpajjotavihatamohatamo,	481	
PA_tika-s01_04t:48_11	taṃ paññāpajjotavihatamohatamaṃ.	481	
PA_tika-s01_04t:49_0	Nanu ca sabbesampi khīṇāsavānaṃ paññāpajjotena avijjandhakārahatatā sambhavati, atha	49	
PA_tika-s01_04t:49_1	kasmā aññasādhāraṇāvisesaguṇena bhagavato thomanā vuttāti? Savāsanappahānena anaññasādhāraṇavisesatāsambhavato.	49	
PA_tika-s01_04t:49_2	Sabbesampi hi khīṇāsavānaṃ paññāpajjotahatāvijjandhakārattepi sati saddhādhimuttehi	49	
PA_tika-s01_04t:49_3	viya diṭṭhippattānaṃ sāvakapaccekabuddhehi sammāsambuddhānaṃ savāsanappahānena kilesappahānassa	49	
PA_tika-s01_04t:49_4	viseso vijjatevāti. Atha vā paropadesamantarena attano santāne accantaṃ avijjandhakāravigamassa	49	
PA_tika-s01_04t:49_5	nipphāditattā (nibbattitattā ma. ni. ṭī. 1.1), tattha ca sabbaññutāya balesu ca vasībhāvassa	49	
PA_tika-s01_04t:49_6	samadhigatattā, parasantatiyañca dhammadesanātisayānubhāvena sammadeva tassa pavattitattā,	49	
PA_tika-s01_04t:49_7	bhagavāyeva visesato paññāpajjotavihatamohatamabhāvena thometabboti. Imasmiñca atthavikappe	49	
PA_tika-s01_04t:49_8	paññāpajjotapadena sasantānagatamohavidhamanā paṭivedhapaññā ceva parasantānagatamohavidhamanā	49	
PA_tika-s01_04t:49_9	desanāpaññā ca sāmaññaniddesena, ekasesanayena vā saṅgahitā. Na tu purimasmiṃ atthavikappe	49	
PA_tika-s01_04t:49_10	viya paṭivedhapaññāyevāti veditabbaṃ.	491	
PA_tika-s01_04t:50_0	Aparo nayo – bhagavato ñāṇassa ñeyyapariyantikattā sakalañeyyadhammasabhāvāvabodhanasamatthena	50	
PA_tika-s01_04t:50_1	anāvaraṇañāṇasaṅkhātena paññāpajjotena sakalañeyyadhammasabhāvacchādakamohatamassa	50	
PA_tika-s01_04t:50_2	vihatattā anāvaraṇañāṇabhūtena anaññasādhāraṇapaññāpajjotavihatamohatamabhāvena bhagavato	50	
PA_tika-s01_04t:50_3	thomanā veditabbā. Imasmiṃ pana atthavikappe mohatamavidhamanante adhigatattā anāvaraṇañāṇaṃ	50	
PA_tika-s01_04t:50_4	kāraṇūpacārena sakasantāne mohatamavidhamananti veditabbaṃ. Abhinīhārasampattiyā	50	
PA_tika-s01_04t:50_5	savāsanappahānameva hi kilesānaṃ ñeyyāvaraṇappahānanti, parasantāne pana mohatamavidhamanassa	50	
PA_tika-s01_04t:50_6	kāraṇabhāvato phalūpacārena anāvaraṇañāṇameva mohatamavidhamananti vuccati. Anāvaraṇañāṇanti	50	
PA_tika-s01_04t:50_7	ca sabbaññutaññāṇameva, yena dhammadesanāpaccavekkhaṇāni karoti. Tadidañhi ñāṇadvayaṃ	50	
PA_tika-s01_04t:50_8	atthato ekameva. Anavasesasaṅkhatāsaṅkhatasammutidhammārammaṇatāya sabbaññutaññāṇaṃ	50	
PA_tika-s01_04t:50_9	tatthāvaraṇābhāvato nissaṅgacāramupādāya anāvaraṇañāṇanti, visayappavattimukhena	50	
PA_tika-s01_04t:50_10	pana aññehi asādhāraṇabhāvadassanatthaṃ dvidhā katvā chaḷāsādhāraṇañāṇabhede vuttaṃ.	501	
PA_tika-s01_04t:51_0	Kiṃ panettha kāraṇaṃ avijjāsamugghātoyeveko pahānasampattivasena bhagavato thomanāya	51	
PA_tika-s01_04t:51_1	gayhati, na pana sātisayaṃ niravasesakilesappahānanti? Vuccate – tappahānavacaneneva	51	
PA_tika-s01_04t:51_2	hi tadekaṭṭhatāya sakalasaṃkilesasamugghātassa jotitabhāvato niravasesakilesappahānamettha	51	
PA_tika-s01_04t:51_3	gayhati. Na hi so saṃkileso atthi, yo niravasesāvijjāsamugghātanena na pahīyatīti.	51	
PA_tika-s01_04t:51_4	Atha vā sakalakusaladhammuppattiyā, saṃsāranivattiyā ca vijjā viya niravasesākusaladhammuppattiyā,	51	
PA_tika-s01_04t:51_5	saṃsārappavattiyā ca avijjāyeva padhānakāraṇanti tabbighātavacaneneva sakalasaṃkilesasamugghātavacanasiddhito	51	
PA_tika-s01_04t:51_6	soyeveko gayhatīti. Atha vā sakalasaṃkilesadhammānaṃ muddhabhūtattā avijjāya taṃ	51	
PA_tika-s01_04t:51_7	samugghātoyeveko gayhati. Yathāha –	51	
PA_tika-s01_04t:52	“Avijjā muddhāti jānāhi, vijjā muddhādhipātinī;	5	
PA_tika-s01_04t:53	Saddhāsatisamādhīhi, chandavīriyena saṃyutā”ti. ;	5	
PA_tika-s01_04t:54_0	Sanarāmaralokagarunti ettha pana paṭhamapakatiyā avibhāgena sattopi naroti vuccati,	54	
PA_tika-s01_04t:54_1	idha pana dutiyapakatiyā manujapurisoyeva, itarathā lokasaddassa avattabbatā siyā.	54	
PA_tika-s01_04t:54_2	“Yathā hi paṭhamapakatibhūto satto itarāya pakatiyā seṭṭhaṭṭhena pure uccaṭṭhāne	54	
PA_tika-s01_04t:54_3	seti pavattatīti purisoti vuccati, evaṃ jeṭṭhabhāvaṃ netīti naroti. Puttabhātubhūtopi	54	
PA_tika-s01_04t:54_4	hi puggalo mātujeṭṭhabhaginīnaṃ pituṭṭhāne tiṭṭhati, pageva bhattubhūto itarāsa”nti	54	
PA_tika-s01_04t:54_5	nāvāvimānavaṇṇanāyaṃ vuttaṃ. Ekasesappakappanena puthuvacanantaviggahena vā narā,	54	
PA_tika-s01_04t:54_6	maraṇaṃ maro, so natthi yesanti amarā, saha narehi, amarehi cāti sanarāmaro.Garati	54	
PA_tika-s01_04t:54_7	uggacchati uggato pākaṭo bhavatīti garu, garasaddo hi uggame. Apica pāsāṇacchattaṃ	54	
PA_tika-s01_04t:54_8	viya bhāriyaṭṭhena “garū”ti vuccati.	54	
PA_tika-s01_04t:55	Mātāpitācariyesu, dujjare alahumhi ca;	5	
PA_tika-s01_04t:56	Mahante cuggate ceva, nichekādikaresu ca;	5	
PA_tika-s01_04t:57	Tathā vaṇṇavisesesu, garusaddo pavattati.	5	
PA_tika-s01_04t:58_0	Idha pana sabbalokācariye tathāgate. Keci pana “garu, gurūti ca dvidhā gahetvā bhāriyavācakatte	58	
PA_tika-s01_04t:58_1	garusaddo, ācariyavācakatte tu gurusaddo”ti vadanti, taṃ na gahetabbaṃ. Pāḷivisaye	58	
PA_tika-s01_04t:58_2	hi sabbesampi yathāvuttānamatthānaṃ vācakatte garusaddoyevicchitabbo akārassa ākārabhāvena	58	
PA_tika-s01_04t:58_3	“gārava”nti taddhitantapadassa savuddhikassa dassanato. Sakkatabhāsāvisaye pana gurusaddoyevicchitabbo	58	
PA_tika-s01_04t:58_4	ukārassa vuddhibhāvena aññathā taddhitantapadassa dassanatoti. Sanarāmaro ca so loko	58	
PA_tika-s01_04t:58_5	cāti sanarāmaraloko, tassa garūti tathā, taṃ sanarāmaralokagaruṃ. “Sanaramarūlokagaru”ntipi	58	
PA_tika-s01_04t:58_6	paṭhanti, tadapi ariyāgāthattā vuttilakkhaṇato, atthato ca yuttameva. Atthato hi	58	
PA_tika-s01_04t:58_7	dīghāyukāpi samānā yathāparicchedaṃ maraṇasabhāvattā marūti devā vuccanti. Etena	58	
PA_tika-s01_04t:58_8	devamanussānaṃ viya tadavasiṭṭhasattānampi yathārahaṃ guṇavisesāvahatāya bhagavato	58	
PA_tika-s01_04t:58_9	upakārakataṃ dasseti. Nanu cettha devamanussā padhānabhūtā, atha kasmā tesaṃ appadhānatā	58	
PA_tika-s01_04t:58_10	niddisīyatīti? Atthato padhānatāya gahetabbattā. Añño hi saddakkamo, añño atthakkamoti	581	
PA_tika-s01_04t:58_11	saddakkamānusārena padhānāpadhānabhāvo na codetabbo. Edisesu hi samāsapadesu padhānampi	581	
PA_tika-s01_04t:58_12	appadhānaṃ viya niddisīyati yathā taṃ “sarājikāya parisāyā”ti, tasmā sabbattha atthatova	581	
PA_tika-s01_04t:58_13	adhippāyo gavesitabbo, na byañjanamattena. Yathāhu porāṇā –	581	
PA_tika-s01_04t:59	“Atthañhi nātho saraṇaṃ avoca,	5	
PA_tika-s01_04t:60	Na byañjanaṃ lokahito mahesi.	6	
PA_tika-s01_04t:61	Tasmā akatvā ratimakkharesu,	6	
PA_tika-s01_04t:62	Atthe niveseyya matiṃ matimā”ti. ;	6	
PA_tika-s01_04t:63_0	Kāmañcettha sattasaṅkhārabhājanavasena tividho loko, garubhāvassa pana adhippetattā	63	
PA_tika-s01_04t:63_1	garukaraṇasamatthasseva yujjanato sattalokavasena attho gahetabbo. So hi lokīyanti	63	
PA_tika-s01_04t:63_2	ettha puññāpuññāni, tabbipāko cāti loko, dassanatthe ca lokasaddamicchanti saddavidū.	63	
PA_tika-s01_04t:63_3	Amaraggahaṇena cettha upapattidevā adhippetā. Aparo nayo – samūhattho ettha lokasaddo	63	
PA_tika-s01_04t:63_4	samudāyavasena lokīyati paññāpīyatīti katvā. Saha narehīti sanarā, teyeva amarāti	63	
PA_tika-s01_04t:63_5	sanarāmarā, tesaṃ loko tathā, purimanayeneva yojetabbaṃ. Amarasaddena cettha upapattidevā	63	
PA_tika-s01_04t:63_6	viya visuddhidevāpi saṅgayhanti. Tepi hi paramatthato maraṇābhāvato amarā. Imasmiṃ	63	
PA_tika-s01_04t:63_7	pana atthavikappe narāmarānameva gahaṇaṃ ukkaṭṭhaniddesavasena yathā “satthā devamanussāna”nti.	63	
PA_tika-s01_04t:63_8	Tathā hi sabbānatthaparihānapubbaṅgamāya niravasesahitasukhavidhānatapparāya niratisayāya	63	
PA_tika-s01_04t:63_9	payogasampattiyā, sadevamanussāya pajāya accantamupakāritāya aparimitanirupamappabhāvaguṇasamaṅgitāya	63	
PA_tika-s01_04t:63_10	ca sabbasattuttamo bhagavā aparimāṇāsu lokadhātūsu aparimāṇānaṃ sattānaṃ uttamamanaññasādhāraṇaṃ	631	
PA_tika-s01_04t:63_11	gāravaṭṭhānanti. Kāmañca itthīnampi tathāupakārattā bhagavā garuyeva, padhānabhūtaṃ	631	
PA_tika-s01_04t:63_12	pana lokaṃ dassetuṃ purisaliṅgena vuttanti daṭṭhabbaṃ. Neruttikā pana avisesanicchitaṭṭhāne	631	
PA_tika-s01_04t:63_13	tathā niddiṭṭhamicchanti yathā “narā nāgā ca gandhabbā, abhivādetvāna pakkamu”nti. Tathā cāhu –	631	
PA_tika-s01_04t:64	“Napuṃsakena liṅgena, saddodāhu pumena vā;	6	
PA_tika-s01_04t:65	Niddissatīti ñātabbamavisesavinicchite”ti.	6	
PA_tika-s01_04t:66	Vandeti ettha pana –	6	
PA_tika-s01_04t:67	Vattamānāya pañcamyaṃ, sattamyañca vibhattiyaṃ;	6	
PA_tika-s01_04t:68	Etesu tīsu ṭhānesu, vandesaddo pavattati.	6	
PA_tika-s01_04t:69_0	Idha pana vattamānāyaṃ aññāsamasambhavato. Tattha ca uttamapurisavasenattho gahetabbo	69	
PA_tika-s01_04t:69_1	“ahaṃ vandāmī”ti. Namanathutiyatthesu ca vandasaddamicchanti ācariyā, tena ca sugatapadaṃ,	69	
PA_tika-s01_04t:69_2	nāthapadaṃ vā ajjhāharitvā yojetabbaṃ. Sobhanaṃ gataṃ gamanaṃ etassāti sugato. Gamanañcettha	69	
PA_tika-s01_04t:69_3	kāyagamanaṃ, ñāṇagamanañca, kāyagamanampi vineyyajanopasaṅkamanaṃ, pakatigamanañcāti	69	
PA_tika-s01_04t:69_4	dubbidhaṃ. Bhagavato hi vineyyajanopasaṅkamanaṃ ekantena tesaṃ hitasukhanipphādanato	69	
PA_tika-s01_04t:69_5	sobhanaṃ, tathā lakkhaṇānubyañjanapaṭimaṇḍitarūpakāyatāya dutavilambitakhalitānukaḍḍhananippīḷanukkuṭika-kuṭilākulatādidosarahita-	69	
PA_tika-s01_04t:69_6	mavahasitarājahaṃsa- vasabhavāraṇamigarājagamanaṃ pakatigamanañca, vimalavipulakaruṇāsativīriyādiguṇavisesasahitampi	69	
PA_tika-s01_04t:69_7	ñāṇagamanaṃ abhinīhārato paṭṭhāya yāva mahābodhi, tāva niravajjatāya sobhanamevāti.	69	
PA_tika-s01_04t:69_8	Atha vā “sayambhūñāṇena sakalampi lokaṃ pariññābhisamayavasena parijānanto sammā	69	
PA_tika-s01_04t:69_9	gato avagatoti sugato. Yo hi gatyattho, so buddhayattho. Yo ca buddhayattho, so gatyatthoti.	69	
PA_tika-s01_04t:69_10	Tathā lokasamudayaṃ pahānābhisamayavasena pajahanto anuppattidhammatamāpādento sammā	691	
PA_tika-s01_04t:69_11	gato atītoti sugato. Lokanirodhaṃ sacchikiriyābhisamayavasena sammā gato adhigatoti	691	
PA_tika-s01_04t:69_12	sugato. Lokanirodhagāminiṃ paṭipadaṃ bhāvanābhisamayavasena sammā gato paṭipannoti	691	
PA_tika-s01_04t:69_13	sugato, ayañcattho ‘sotāpattimaggena ye kilesā pahīnā, te kilese na puneti na pacceti	691	
PA_tika-s01_04t:69_14	na paccāgacchatī’ti sugatotiādinā niddesanayena vibhāvetabbo.	691	
PA_tika-s01_04t:70_0	Aparo nayo – sundaraṃ sammāsambodhiṃ, nibbānameva vā gato adhigatoti sugato. Bhūtaṃ	70	
PA_tika-s01_04t:70_1	tacchaṃ atthasaṃhitaṃ yathārahaṃ kālayuttameva vācaṃ vineyyānaṃ sammā gadatīti vā	70	
PA_tika-s01_04t:70_2	sugato, da-kārassa ta-kāraṃ katvā, taṃ sugataṃ. Puññāpuññakammehi upapajjanavasena	70	
PA_tika-s01_04t:70_3	gantabbāti gatiyo, upapattibhavavisesā. Tā pana nirayādibhedena pañcavidhā, sakalassāpi	70	
PA_tika-s01_04t:70_4	bhavagāmikammassa ariyamaggādhigamena avipākārahabhāvakaraṇena nivattitattā pañcahipi	70	
PA_tika-s01_04t:70_5	tāhi visaṃyutto hutvā muttoti gativimutto. Uddhamuddhabhavagāmino hi devā taṃtaṃkammavipākadānakālānurūpena	70	
PA_tika-s01_04t:70_6	tato tato bhavato muttāpi muttamattāva, na pana visaññogavasena muttā, gatipariyāpannā	70	
PA_tika-s01_04t:70_7	ca taṃtaṃbhavagāmikammassa ariyamaggena anivattitattā, na tathā bhagavā. Bhagavā	70	
PA_tika-s01_04t:70_8	pana yathāvuttappakārena visaṃyutto hutvā muttoti. Tasmā anena bhagavato katthacipi	70	
PA_tika-s01_04t:70_9	gatiyā apariyāpannataṃ dasseti. Yato ca bhagavā “devātidevo”ti vuccati. Tenevāha –	70	
PA_tika-s01_04t:71	“Yena devūpapatyassa, gandhabbo vā vihaṅgamo;	7	
PA_tika-s01_04t:72	Yakkhattaṃ yena gaccheyyaṃ, manussattañca abbaje;	7	
PA_tika-s01_04t:73	Te mayhaṃ āsavā khīṇā, viddhastā vinaḷīkatā”ti. ;	7	
PA_tika-s01_04t:74_0	Taṃtaṃgatisaṃvattanakānañhi kammakilesānaṃ mahābodhimūleyeva aggamaggena pahīnattā	74	
PA_tika-s01_04t:74_1	natthi bhagavato taṃtaṃgatipariyāpannatāti accantameva bhagavā sabbabhavayonigativiññāṇaṭṭhitisattāvāsasattanikāyehi	74	
PA_tika-s01_04t:74_2	parimuttoti. Atha vā kāmaṃ saupādisesāyapi nibbānadhātuyā tāhi gatīhi vimutto, esā	74	
PA_tika-s01_04t:74_3	pana “paññāpajjotavihatamohatama”nti etthevantogadhāti iminā padena anupādisesāya	74	
PA_tika-s01_04t:74_4	nibbānadhātuyāva thometīti daṭṭhabbaṃ.	74	
PA_tika-s01_04t:75_0	Ettha pana attahitasampattiparahitapaṭipattivasena dvīhākārehi bhagavato thomanā	75	
PA_tika-s01_04t:75_1	katā hoti. Tesu anāvaraṇañāṇādhigamo, saha vāsanāya kilesānamaccantappahānaṃ, anupādisesanibbānappatti	75	
PA_tika-s01_04t:75_2	ca attahitasampatti nāma, lābhasakkārādinirapekkhacittassa pana sabbadukkhaniyyānikadhammadesanāpayogato	75	
PA_tika-s01_04t:75_3	devadattādīsupi viruddhasattesu niccaṃ hitajjhāsayatā, vinītabbasattānaṃ ñāṇaparipākakālāgamanañca	75	
PA_tika-s01_04t:75_4	āsayato parahitapaṭipatti nāma. Sā pana āsayapayogato duvidhā, parahitapaṭipatti	75	
PA_tika-s01_04t:75_5	tividhā ca attahitasampatti imāya gāthāya yathārahaṃ pakāsitā hoti. “Karuṇāsītalahadaya”nti	75	
PA_tika-s01_04t:75_6	hi etena āsayato parahitapaṭipatti, sammā gadanatthena sugatasaddena payogato parahitapaṭipatti.	75	
PA_tika-s01_04t:75_7	“Paññāpajjotavihatamohatamaṃ gativimutta”nti etehi, catusaccapaṭivedhatthena ca sugatasaddena	75	
PA_tika-s01_04t:75_8	tividhāpi attahitasampatti, avasiṭṭhaṭṭhena pana tena, “sanarāmaralokagaru”nti ca	75	
PA_tika-s01_04t:75_9	etena sabbāpi attahitasampatti, parahitapaṭipatti ca pakāsitā hoti.	75	
PA_tika-s01_04t:76_0	Atha vā hetuphalasattūpakāravasena tīhākārehi thomanā katā. Tattha hetu nāma mahākaruṇāsamāyogo,	76	
PA_tika-s01_04t:76_1	bodhisambhārasambharaṇañca, tadubhayampi paṭhamapadena yathārutato, sāmatthiyato	76	
PA_tika-s01_04t:76_2	ca pakāsitaṃ. Phalaṃ pana ñāṇappahānaānubhāvarūpakāyasampadāvasena catubbidhaṃ. Tattha	76	
PA_tika-s01_04t:76_3	sabbaññutañāṇapadaṭṭhānaṃ maggañāṇaṃ, tammūlakāni ca dasabalādiñāṇāni ñāṇasampadā,	76	
PA_tika-s01_04t:76_4	savāsanasakalasaṃkilesānamaccantamanuppādadhammatāpādanaṃ pahānasampadā, yathicchitanipphādane	76	
PA_tika-s01_04t:76_5	ādhipaccaṃ ānubhāvasampadā, sakalalokanayanābhisekabhūtā pana lakkhaṇānubyañjanapaṭimaṇḍitā	76	
PA_tika-s01_04t:76_6	attabhāvasampatti rūpakāyasampadā. Tāsu ñāṇappahānasampadā dutiyapadena, saccapaṭivedhatthena	76	
PA_tika-s01_04t:76_7	ca sugatasaddena pakāsitā, ānubhāvasampadā tatiyapadena, rūpakāyasampadā sobhanakāyagamanatthena	76	
PA_tika-s01_04t:76_8	sugatasaddena lakkhaṇānubyañjanapāripūriyā vinā tadabhāvato. Yathāvuttā duvidhāpi	76	
PA_tika-s01_04t:76_9	parahitapaṭipatti sattūpakārasampadā, sā pana sammā gadanatthena sugatasaddena pakāsitāti veditabbā.	76	
PA_tika-s01_04t:77_0	Apica imāya gāthāya sammāsambodhi tammūla – tappaṭipattiyādayo aneke buddhaguṇā ācariyena	77	
PA_tika-s01_04t:77_1	pakāsitā honti. Esā hi ācariyānaṃ pakati, yadidaṃ yena kenaci pakārena atthantaraviññāpanaṃ.	77	
PA_tika-s01_04t:77_2	Kathaṃ? “Karuṇāsītalahadaya”nti hi etena sammāsambodhiyā mūlaṃ dasseti. Mahākaruṇāsañcoditamānaso	77	
PA_tika-s01_04t:77_3	hi bhagavā saṃsārapaṅkato sattānaṃ samuddharaṇatthaṃ katābhinīhāro anupubbena pāramiyo	77	
PA_tika-s01_04t:77_4	pūretvā anuttaraṃ sammāsambodhimadhigatoti karuṇā sammāsambodhiyā mūlaṃ. “Paññāpajjotavihatamohatama”nti	77	
PA_tika-s01_04t:77_5	etena sammāsambodhiṃ dasseti. Sabbaññutañāṇapadaṭṭhānañhi aggamaggañāṇaṃ, aggamaggañāṇapadaṭṭhānañca	77	
PA_tika-s01_04t:77_6	sabbaññutaññāṇaṃ “sammāsambodhī”ti vuccati. Sammā gamanatthena sugatasaddena sammāsambodhiyā	77	
PA_tika-s01_04t:77_7	paṭipattiṃ dasseti līnuddhaccapatiṭṭhānāyūhanakāmasukhattakilamathānuyogasassatucchedābhinivesādiantadvayarahitāya	77	
PA_tika-s01_04t:77_8	karuṇāpaññāpariggahitāya majjhimāya paṭipattiyā pakāsanato, itarehi sammāsambodhiyā	77	
PA_tika-s01_04t:77_9	padhānāppadhānappabhedaṃ payojanaṃ dasseti. Saṃsāramahoghato sattasantāraṇañhettha	77	
PA_tika-s01_04t:77_10	padhānaṃ, tadaññamappadhānaṃ. Tesu ca padhānena payojanena parahitapaṭipattiṃ dasseti,	771	
PA_tika-s01_04t:77_11	itarena attahitasampattiṃ, tadubhayena ca attahitapaṭipannādīsu catūsu puggalesu	771	
PA_tika-s01_04t:77_12	bhagavato catutthapuggalabhāvaṃ pakāseti. Tena ca anuttaraṃ dakkhiṇeyyabhāvaṃ, uttamañca	771	
PA_tika-s01_04t:77_13	vandanīyabhāvaṃ, attano ca vandanāya khettaṅgatabhāvaṃ vibhāveti.	771	
PA_tika-s01_04t:78_0	Apica karuṇāggahaṇena lokiyesu mahaggatabhāvappattāsādhāraṇaguṇadīpanato sabbalokiyaguṇasampatti	78	
PA_tika-s01_04t:78_1	dassitā, paññāggahaṇena sabbaññutaññāṇapadaṭṭhānamaggañāṇadīpanato sabbalokuttaraguṇasampatti.	78	
PA_tika-s01_04t:78_2	Tadubhayaggahaṇasiddho hi attho “sanarāmaralokagaru”ntiādinā vipañcīyatīti. Karuṇāggahaṇena	78	
PA_tika-s01_04t:78_3	ca nirupakkilesamupagamanaṃ dasseti, paññāggahaṇena apagamanaṃ. Tathā karuṇāggahaṇena	78	
PA_tika-s01_04t:78_4	lokasamaññānurūpaṃ bhagavato pavattiṃ dasseti lokavohāravisayattā karuṇāya, paññāggahaṇena	78	
PA_tika-s01_04t:78_5	lokasamaññāya anatidhāvanaṃ. Sabhāvānavabodhena hi dhammānaṃ sabhāvaṃ atidhāvitvā	78	
PA_tika-s01_04t:78_6	sattādiparāmasanaṃ hoti. Tathā karuṇāggahaṇena mahākaruṇāsamāpattivihāraṃ dasseti,	78	
PA_tika-s01_04t:78_7	paññāggahaṇena tīsu kālesu appaṭihatañāṇaṃ, catusaccañāṇaṃ, catupaṭisambhidāñāṇaṃ,	78	
PA_tika-s01_04t:78_8	catuvesārajjañāṇaṃ, karuṇāggahaṇena mahākaruṇāsamāpattiñāṇassa gahitattā sesāsādhāraṇañāṇāni,	78	
PA_tika-s01_04t:78_9	cha abhiññā, aṭṭhasu parisāsu akampanañāṇāni, dasa balāni, cuddasa buddhaguṇā, soḷasa	78	
PA_tika-s01_04t:78_10	ñāṇacariyā, aṭṭhārasa buddhadhammā, catucattārīsa ñāṇavatthūni, sattasattati ñāṇavatthūnīti	781	
PA_tika-s01_04t:78_11	evamādīnaṃ anekesaṃ paññāpabhedānaṃ vasena ñāṇacāraṃ dasseti. Tathā karuṇāggahaṇena	781	
PA_tika-s01_04t:78_12	caraṇasampattiṃ, paññāggahaṇena vijjāsampattiṃ. Karuṇāggahaṇena attādhipatitā, paññāggahaṇena	781	
PA_tika-s01_04t:78_13	dhammādhipatitā. Karuṇāggahaṇena lokanāthabhāvo, paññāggahaṇena attanāthabhāvo. Tathā	781	
PA_tika-s01_04t:78_14	karuṇāggahaṇena pubbakārībhāvo, paññāggahaṇena kataññutā. Karuṇāggahaṇena aparantapatā,	781	
PA_tika-s01_04t:78_15	paññāggahaṇena anattantapatā. Karuṇāggahaṇena vā buddhakaradhammasiddhi, paññāggahaṇena	781	
PA_tika-s01_04t:78_16	buddhabhāvasiddhi. Tathā karuṇāggahaṇena parasantāraṇaṃ, paññāggahaṇena attasantāraṇaṃ.	781	
PA_tika-s01_04t:78_17	Tathā karuṇāggahaṇena sabbasattesu anuggahacittatā, paññāggahaṇena sabbadhammesu	781	
PA_tika-s01_04t:78_18	virattacittatā dassitā hoti sabbesañca buddhaguṇānaṃ karuṇā ādi tannidānabhāvato,	781	
PA_tika-s01_04t:78_19	paññā pariyosānaṃ tato uttari karaṇīyābhāvato. Iti ādipariyosānadassanena sabbe buddhaguṇā	781	
PA_tika-s01_04t:78_20	dassitā honti. Tathā karuṇāggahaṇena sīlakkhandhapubbaṅgamo samādhikkhandho dassito	782	
PA_tika-s01_04t:78_21	hoti. Karuṇānidānañhi sīlaṃ tato pāṇātipātādiviratippavattito, sā ca jhānattayasampayoginīti,	782	
PA_tika-s01_04t:78_22	paññāvacanena paññākkhandho. Sīlañca sabbabuddhaguṇānaṃ ādi, samādhi majjhe, paññā	782	
PA_tika-s01_04t:78_23	pariyosānanti evampi ādimajjhapariyosānakalyāṇā sabbe buddhaguṇā dassitā honti nayato	782	
PA_tika-s01_04t:78_24	dassitattā. Eso eva hi niravasesato buddhaguṇānaṃ dassanupāyo, yadidaṃ nayaggāhaṇaṃ,	782	
PA_tika-s01_04t:78_25	aññathā ko nāma samattho bhagavato guṇe anupadaṃ niravasesato dassetuṃ. Tenevāha –	782	
PA_tika-s01_04t:79	“Buddhopi buddhassa bhaṇeyya vaṇṇaṃ,	7	
PA_tika-s01_04t:80	Kappampi ce aññamabhāsamāno.	8	
PA_tika-s01_04t:81	Khīyetha kappo ciradīghamantare,	8	
PA_tika-s01_04t:82	Vaṇṇo na khīyetha tathāgatassā”ti.	8	
PA_tika-s01_04t:83_0	Teneva ca āyasmatā sāriputtattherenāpi buddhaguṇaparicchedanaṃ pati bhagavatā anuyuttena	83	
PA_tika-s01_04t:83_1	“no hetaṃ bhante”ti paṭikkhipitvā “api ca me bhante dhammanvayo vidito”ti sampasādanīyasutte vuttaṃ.	83	
PA_tika-s01_04t:84_0	Evaṃ saṅkhepena sakalasabbaññuguṇehi bhagavato thomanāpubbaṅgamaṃ paṇāmaṃ katvā idāni	84	
PA_tika-s01_04t:84_1	saddhammassāpi thomanāpubbaṅgamaṃ paṇāmaṃ karonto “buddhopī”tiādimāha. Tatthāyaṃ	84	
PA_tika-s01_04t:84_2	saha padasambandhena saṅkhepattho – yathāvuttavividhaguṇagaṇasamannāgato buddhopi	84	
PA_tika-s01_04t:84_3	yaṃ ariyamaggasaṅkhātaṃ dhammaṃ, saha pubbabhāgapaṭipattidhammena vā ariyamaggabhūtaṃ	84	
PA_tika-s01_04t:84_4	dhammaṃ bhāvetvā ceva yaṃ phalanibbānasaṅkhātaṃ dhammaṃ, pariyattidhammapaṭipattidhammehi	84	
PA_tika-s01_04t:84_5	vā saha phalanibbānabhūtaṃ dhammaṃ sacchikatvā ca sammāsambodhisaṅkhātaṃ buddhabhāvamupagato,	84	
PA_tika-s01_04t:84_6	vītamalamanuttaraṃ taṃ dhammampi vandeti.	84	
PA_tika-s01_04t:85_0	Tattha buddhasaddassa tāva “bujjhitā saccānīti buddho. Bodhetā pajāyāti buddho”tiādinā	85	
PA_tika-s01_04t:85_1	niddesanayena attho veditabbo. Atha vā aggamaggañāṇādhigamena savāsanāya sammohaniddāya	85	
PA_tika-s01_04t:85_2	accantavigamanato, aparimitaguṇagaṇālaṅkatasabbaññutaññāṇappattiyā vikasitabhāvato	85	
PA_tika-s01_04t:85_3	ca buddhavāti buddho jāgaraṇavikasanatthavasena. Atha vā kassacipi ñeyyadhammassa	85	
PA_tika-s01_04t:85_4	anavabuddhassa abhāvena ñeyyavisesassa kammabhāvāgahaṇato kammavacanicchāyābhāvena	85	
PA_tika-s01_04t:85_5	avagamanatthavasena kattuniddesova labbhati, tasmā buddhavāti buddhotipi vattabbo.	85	
PA_tika-s01_04t:85_6	Padesaggahaṇe hi asati gahetabbassa nippadesatāva viññāyati yathā “dikkhito na dadātī”ti.	85	
PA_tika-s01_04t:85_7	Evañca katvā kammavisesānapekkhā kattari eva buddhasaddasiddhi veditabbā, atthato	85	
PA_tika-s01_04t:85_8	pana pāramitāparibhāvito sayambhuñāṇena saha vāsanāya vihataviddhastaniravasesakilesomahākaruṇāsabbaññutaññāṇādiaparimeyyaguṇagaṇādhāro	85	
PA_tika-s01_04t:85_9	khandhasantāno buddho, yathāha –	85	
PA_tika-s01_04t:86	“Buddhoti yo so bhagavā sayambhū anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto, balesu ca vasībhāva”nti.	8	
PA_tika-s01_04t:87_0	Apisaddo sambhāvane, tena evaṃ guṇavisesayutto sopi nāma bhagavā īdisaṃ dhammaṃ bhāvetvā,	87	
PA_tika-s01_04t:87_1	sacchikatvā ca buddhabhāvamupagato, kā nāma kathā aññesaṃ sāvakādibhāvamupagamaneti	87	
PA_tika-s01_04t:87_2	dhamme sambhāvanaṃ dīpeti. Buddhabhāvanti sammāsambodhiṃ. Yena hi nimittabhūtena	87	
PA_tika-s01_04t:87_3	sabbaññutaññāṇapadaṭṭhānena aggamaggañāṇena, aggamaggañāṇapadaṭṭhānena ca sabbaññutaññāṇena	87	
PA_tika-s01_04t:87_4	bhagavati “buddho”ti nāmaṃ, tadārammaṇañca ñāṇaṃ pavattati, tamevidha “bhāvo”ti vuccati.	87	
PA_tika-s01_04t:87_5	Bhavanti buddhisaddā etenāti hi bhāvo. Tathā hi vadanti –	87	
PA_tika-s01_04t:88	“Yena yena nimittena, buddhi saddo ca vattate;	8	
PA_tika-s01_04t:89	Taṃtaṃnimittakaṃ bhāvapaccayehi udīrita”nti.	8	
PA_tika-s01_04t:90_0	Bhāvetvāti uppādetvā, vaḍḍhetvā vā. Sacchikatvāti paccakkhaṃ katvā. Ceva-saddo ca-saddo	90	
PA_tika-s01_04t:90_1	ca tadubhayattha samuccaye. Tena hi saddadvayena na kevalaṃ bhagavā dhammassa bhāvanāmattena	90	
PA_tika-s01_04t:90_2	buddhabhāvamupagato, nāpi sacchikiriyāmattena, atha kho tadubhayenevāti samuccinoti.	90	
PA_tika-s01_04t:90_3	Upagatoti patto, adhigatoti attho. Etassa “buddhabhāva”nti padena sambandho. Vītamalanti	90	
PA_tika-s01_04t:90_4	ettha virahavasena eti pavattatīti vīto, malato vīto, vītaṃ vā malaṃ yassāti vītamalo,	90	
PA_tika-s01_04t:90_5	taṃ vītamalaṃ. “Gatamala”ntipi pāṭho dissati, evaṃ sati saupasaggo viya anupasaggopi	90	
PA_tika-s01_04t:90_6	gatasaddo virahatthavācako veditabbo dhātūnamanekatthattā. Gacchati apagacchatīti	90	
PA_tika-s01_04t:90_7	hi gato, dhammo. Gataṃ vā malaṃ, purimanayena samāso. Anuttaranti uttaravirahitaṃ.	90	
PA_tika-s01_04t:90_8	Yathānusiṭṭhaṃ paṭipajjamāne apāyato, saṃsārato ca apatamāne katvā dhāretīti dhammo,	90	
PA_tika-s01_04t:90_9	navavidho lokuttaradhammo. Tappakāsanattā, sacchikiriyāsammasanapariyāyassa ca labbhamānattā	90	
PA_tika-s01_04t:90_10	pariyattidhammopi idha saṅgahito. Tathā hi “abhidhammanayasamuddaṃ adhigacchi, tīṇi	901	
PA_tika-s01_04t:90_11	piṭakāni sammasī”ti ca aṭṭhakathāyaṃ vuttaṃ, tathā “yaṃ dhammaṃ bhāvetvā sacchikatvā”ti	901	
PA_tika-s01_04t:90_12	ca vuttattā bhāvanāsacchikiriyāyogyatāya buddhakaradhammabhūtāhi pāramitāhi saha	901	
PA_tika-s01_04t:90_13	pubbabhāgaadhisīlasikkhādayopi idha saṅgahitāti veditabbā. Tāpi hi vigatapaṭipakkhatāya	901	
PA_tika-s01_04t:90_14	vītamalā, anaññasādhāraṇatāya anuttarā ca. Kathaṃ pana tā bhāvetvā, sacchikatvā ca	901	
PA_tika-s01_04t:90_15	bhagavā buddhabhāvamupagatoti? Vuccate – sattānañhi saṃsāravaṭṭadukkhanissaraṇāya	901	
PA_tika-s01_04t:90_16	[nissaraṇatthāya (paṇṇāsa ṭī.) nissaraṇe (katthaci)] katamahābhinīhāro mahākaruṇādhivāsanapesalajjhāsayo	901	
PA_tika-s01_04t:90_17	paññāvisesapariyodātanimmalānaṃ dānadamasaññamādīnaṃ uttamadhammānaṃ kappānaṃ satasahassādhikāni	901	
PA_tika-s01_04t:90_18	cattāri asaṅkhyeyyāni sakkaccaṃ nirantaraṃ niravasesaṃ bhāvanāsacchikiriyāhi kammādīsu	901	
PA_tika-s01_04t:90_19	adhigatavasībhāvo acchariyācinteyyamahānubhāvo adhisīlādhicittānaṃ paramukkaṃsapāramippatto	901	
PA_tika-s01_04t:90_20	bhagavā paccayākāre catuvīsatikoṭisatasahassamukhena mahāvajirañāṇaṃ pesetvā anuttaraṃ	902	
PA_tika-s01_04t:90_21	sammāsambodhisaṅkhātaṃ buddhabhāvamupagatoti.	902	
PA_tika-s01_04t:91_0	Imāya pana gāthāya vijjāvimuttisampadādīhi anekehi guṇehi yathārahaṃ saddhammaṃ thometi.	91	
PA_tika-s01_04t:91_1	Kathaṃ? Ettha hi “bhāvetvā”ti etena vijjāsampadāya thometi, “sacchikatvā”ti etena	91	
PA_tika-s01_04t:91_2	vimuttisampadāya. Tathā paṭhamena jhānasampadāya, dutiyena vimokkhasampadāya. Paṭhamena	91	
PA_tika-s01_04t:91_3	vā samādhisampadāya, dutiyena samāpattisampadāya. Atha vā paṭhamena khayañāṇabhāvena,	91	
PA_tika-s01_04t:91_4	dutiyena anuppādañāṇabhāvena. Paṭhamena vā vijjūpamatāya, dutiyena vajirūpamatāya.	91	
PA_tika-s01_04t:91_5	Paṭhamena vā virāgasampattiyā, dutiyena nirodhasampattiyā. Tathā paṭhamena niyyānabhāvena,	91	
PA_tika-s01_04t:91_6	dutiyena nissaraṇabhāvena. Paṭhamena vā hetubhāvena, dutiyena asaṅkhatabhāvena. Paṭhamena	91	
PA_tika-s01_04t:91_7	vā dassanabhāvena, dutiyena vivekabhāvena. Paṭhamena vā adhipatibhāvena, dutiyena	91	
PA_tika-s01_04t:91_8	amatabhāvena dhammaṃ thometi. Atha vā “yaṃ dhammaṃ bhāvetvā buddhabhāvaṃ upagato”ti	91	
PA_tika-s01_04t:91_9	etena svākkhātatāya dhammaṃ thometi, “sacchikatvā”ti etena sandiṭṭhikatāya. Tathā	91	
PA_tika-s01_04t:91_10	paṭhamena akālikatāya, dutiyena ehipassikatāya. Paṭhamena vā opaneyyikatāya, dutiyena	911	
PA_tika-s01_04t:91_11	paccattaṃveditabbatāya. Paṭhamena vā saha pubbabhāgasīlādīhi sekkhehi sīlasamādhipaññākkhandhehi,	911	
PA_tika-s01_04t:91_12	dutiyena saha asaṅkhatadhātuyā asekkhehi dhammaṃ thometi.	911	
PA_tika-s01_04t:92_0	“Vītamala”nti iminā pana saṃkilesābhāvadīpanena visuddhatāya dhammaṃ thometi, “anuttara”nti	92	
PA_tika-s01_04t:92_1	etena aññassa visiṭṭhassa abhāvadīpanena paripuṇṇatāya. Paṭhamena vā pahānasampadāya,	92	
PA_tika-s01_04t:92_2	dutiyena sabhāvasampadāya. Paṭhamena vā bhāvanāphalayogyatāya. Bhāvanāguṇena hi so	92	
PA_tika-s01_04t:92_3	saṃkilesamalasamugghātako, tasmānena bhāvanākiriyāya phalamāha. Dutiyena sacchikiriyāphalayogyatāya.	92	
PA_tika-s01_04t:92_4	Taduttarikaraṇīyābhāvato hi anaññasādhāraṇatāya anuttarabhāvo sacchikiriyānibbattito,	92	
PA_tika-s01_04t:92_5	tasmānena sacchikiriyāphalamāhāti.	92	
PA_tika-s01_04t:93_0	Evaṃ saṅkhepeneva sabbasaddhammaguṇehi saddhammassāpi thomanāpubbaṅgamaṃ paṇāmaṃ	93	
PA_tika-s01_04t:93_1	katvā idāni ariyasaṅghassāpi thomanāpubbaṅgamaṃ paṇāmaṃ karonto “sugatassa orasāna”ntiādimāha.	93	
PA_tika-s01_04t:93_2	Tattha sugatassāti sambandhaniddeso, “puttāna”nti etena sambajjhitabbo. Urasi bhavā,	93	
PA_tika-s01_04t:93_3	jātā, saṃvuddhā vā orasā, attajo khettajo antevāsiko dinnakoti catubbidhesu puttesu	93	
PA_tika-s01_04t:93_4	attajā, taṃsarikkhatāya pana ariyapuggalā “orasā”ti vuccanti. Yathā hi manussānaṃ	93	
PA_tika-s01_04t:93_5	orasaputtā attajātatāya pitusantakassa dāyajjassa visesabhāgino honti, evametepi	93	
PA_tika-s01_04t:93_6	saddhammasavanante ariyāya jātiyā jātatāya bhagavato santakassa vimuttisukhassa dhammaratanassa	93	
PA_tika-s01_04t:93_7	ca dāyajjassa visesabhāginoti. Atha vā bhagavato dhammadesanānubhāvena ariyabhūmiṃ	93	
PA_tika-s01_04t:93_8	okkamamānā, okkantā ca ariyasāvakā bhagavato ure vāyāmajanitābhijātatāya sadisakappanamantarena	93	
PA_tika-s01_04t:93_9	nippariyāyeneva “orasā”ti vattabbatamarahanti. Tathā hi te bhagavatā āsayānusayacariyādhimuttiādiolokanena,	93	
PA_tika-s01_04t:93_10	vajjānucintanena ca hadaye katvā vajjato nivāretvā anavajje patiṭṭhāpentena sīlādidhammasarīraposanena	931	
PA_tika-s01_04t:93_11	saṃvaḍḍhāpitā. Yathāha bhagavā itivuttake “ahamasmi bhikkhave brāhmaṇo…pe… tassa	931	
PA_tika-s01_04t:93_12	me tumhe puttā orasā mukhato jātā”tiādi. Nanu sāvakadesitāpi desanā ariyabhāvāvahāti?	931	
PA_tika-s01_04t:93_13	Saccaṃ, sā pana tammūlikattā, lakkhaṇādivisesābhāvato ca “bhagavato dhammadesanā”	931	
PA_tika-s01_04t:93_14	icceva saṅkhyaṃ gatā, tasmā bhagavato orasaputtabhāvoyeva tesaṃ vattabboti, etena	931	
PA_tika-s01_04t:93_15	catubbidhesu puttesu ariyasaṅghassa attajaputtabhāvaṃ dasseti. Attano kulaṃ punenti	931	
PA_tika-s01_04t:93_16	sodhenti, mātāpitūnaṃ vā hadayaṃ pūrentīti puttā, attajādayo. Ariyā pana dhammatantivisodhanena,	931	
PA_tika-s01_04t:93_17	dhammānudhammapaṭipattiyā cittārādhanena ca tappaṭibhāgatāya bhagavato puttā nāma,	931	
PA_tika-s01_04t:93_18	tesaṃ. Tassa “samūha”nti padena sambandho.	931	
PA_tika-s01_04t:94_0	Saṃkilesanimittaṃ hutvā guṇaṃ māreti vibādhatīti māro, devaputtamāro. Sināti pare	94	
PA_tika-s01_04t:94_1	bandhati etāyāti senā, mārassa senā tathā, mārañca mārasenañca mathenti vilothentīti	94	
PA_tika-s01_04t:94_2	mārasenamathanā, tesaṃ. “Māramārasenamathanāna”nti hi vattabbepi ekadesasarūpekasesavasena	94	
PA_tika-s01_04t:94_3	evaṃ vuttaṃ. Mārasaddasannidhānena vā senāsaddena mārasenā gahetabbā, gāthābandhavasena	94	
PA_tika-s01_04t:94_4	cettha rasso. “Mārasenamaddanāna”ntipi katthaci pāṭho, so ayuttova ariyājātikattā	94	
PA_tika-s01_04t:94_5	imissā gāthāya. Nanu ca ariyasāvakānaṃ maggādhigamasamaye bhagavato viya tadantarāyakaraṇatthaṃ	94	
PA_tika-s01_04t:94_6	devaputtamāro vā mārasenā vā na apasādeti, atha kasmā evaṃ vuttanti? Apasādetabbabhāvakāraṇassa	94	
PA_tika-s01_04t:94_7	vimathitattā. Tesañhi apasādetabbatāya kāraṇe saṃkilese vimathite tepi vimathitā	94	
PA_tika-s01_04t:94_8	nāma hontīti. Atha vā khandhābhisaṅkhāramārānaṃ viya devaputtamārassāpi guṇamāraṇe	94	
PA_tika-s01_04t:94_9	sahāyabhāvūpagamanato kilesabalakāyo idha “mārasenā”ti vuccati yathāha bhagavā –	94	
PA_tika-s01_04t:95	“Kāmā te paṭhamā senā, dutiyā arati vuccati;	9	
PA_tika-s01_04t:96	Tatiyā khuppipāsā te, catutthī taṇhā pavuccati.	9	
PA_tika-s01_04t:97	Pañcamaṃ thinamiddhaṃ te, chaṭṭhā bhīrū pavuccati;	9	
PA_tika-s01_04t:98	Sattamī vicikicchā te, makkho thambho te aṭṭhamo.	9	
PA_tika-s01_04t:99	Lābho siloko sakkāro,	9	
PA_tika-s01_04t:100	Micchāladdho ca yo yaso;	10	
PA_tika-s01_04t:101	Yo cattānaṃ samukkaṃse,	10	
PA_tika-s01_04t:102	Pare ca avajānati.	10	
PA_tika-s01_04t:103	Esā namuci te senā, kaṇhassābhippahārinī;	10	
PA_tika-s01_04t:104	Na naṃ asūro jināti, jetvā ca labhate sukha”nti. ;	10	
PA_tika-s01_04t:105_0	Sā ca tehi ariyasāvakehi diyaḍḍhasahassabhedā, anantabhedā vā kilesavāhinī satidhammavicayavīriyasamathādiguṇapaharaṇīhi	105	
PA_tika-s01_04t:105_1	odhiso mathitā, viddhaṃsitā, vihatā ca, tasmā “mārasenamathanā”ti vuccanti. Vilothanañcettha	105	
PA_tika-s01_04t:105_2	viddhaṃsanaṃ, vihananaṃ vā. Apica khandhābhisaṅkhāramaccudevaputtamārānaṃ tesaṃ sahāyabhāvūpagamanatāya	105	
PA_tika-s01_04t:105_3	senāsaṅkhātassa kilesamārassa ca mathanato “mārasenamathanā”tipi attho gahetabbo.	105	
PA_tika-s01_04t:105_4	Evañca sati pañcamāranimmathanabhāvena attho paripuṇṇo hoti. Ariyasāvakāpi hi samudayappahānapariññāvasena	105	
PA_tika-s01_04t:105_5	khandhamāraṃ, sahāyavekallakaraṇena sabbathā, appavattikaraṇena ca abhisaṅkhāramāraṃ,	105	
PA_tika-s01_04t:105_6	balavidhamanavisayātikkamanavasena maccumāraṃ, devaputtamārañca samucchedappahānavasena	105	
PA_tika-s01_04t:105_7	sabbaso appavattikaraṇena kilesamāraṃ mathentīti, iminā pana tesaṃ orasaputtabhāve	105	
PA_tika-s01_04t:105_8	kāraṇaṃ, tīsu puttesu ca anujātataṃ dasseti. Mārasenamathanatāya hi te bhagavato	105	
PA_tika-s01_04t:105_9	orasaputtā, anujātā cāti.	105	
PA_tika-s01_04t:106_0	Aṭṭhannanti gaṇanaparicchedo, tenasatipi tesaṃ taṃtaṃbhedena anekasatasahassasaṅkhyābhede	106	
PA_tika-s01_04t:106_1	ariyabhāvakaramaggaphaladhammabhedena imaṃ gaṇanaparicchedaṃ nātivattanti maggaṭṭhaphalaṭṭhabhāvānativattanatoti	106	
PA_tika-s01_04t:106_2	dasseti. Pi-saddo, api-saddo vā padalīḷādinā kāraṇena aṭṭhāne payutto, so “ariyasaṅgha”nti	106	
PA_tika-s01_04t:106_3	ettha yojetabbo, tena na kevalaṃ buddhadhammeyeva, atha kho ariyasaṅghampīti sampiṇḍeti.	106	
PA_tika-s01_04t:106_4	Yadipi avayavavinimutto samudāyo nāma koci natthi avayavaṃ upādāya samudāyassa vattabbattā,	106	
PA_tika-s01_04t:106_5	aviññāyamānasamudāyaṃ pana viññāyamānasamudāyena visesitumarahatīti āha “aṭṭhannampi	106	
PA_tika-s01_04t:106_6	samūha”nti, etena “ariyasaṅgha”nti ettha na yena kenaci saṇṭhānādinā, kāyasāmaggiyā	106	
PA_tika-s01_04t:106_7	vā samudāyabhāvo, api tu maggaṭṭhaphalaṭṭhabhāvenevāti viseseti. Avayavameva sampiṇḍetvā	106	
PA_tika-s01_04t:106_8	ūhitabbo vitakketabbo, saṃūhanitabbo vā saṅghaṭitabboti samūho, soyeva samoho vacanasiliṭṭhatādinā.	106	
PA_tika-s01_04t:106_9	Dvidhāpi hi pāṭho yujjati. Ārakattā kilesehi, anaye na iriyanato, aye ca iriyanato	106	
PA_tika-s01_04t:106_10	ariyā niruttinayena. Atha vā sadevakena lokena saraṇanti araṇīyato upagantabbato,	1061	
PA_tika-s01_04t:106_11	upagatānañca tadatthasiddhito ariyā, diṭṭhisīlasāmaññena saṃhato, samaggaṃ vā kammaṃ	1061	
PA_tika-s01_04t:106_12	samudāyavasena samupagatoti saṅgho, ariyānaṃ saṅgho, ariyo ca so saṅgho ca yathāvuttanayenāti	1061	
PA_tika-s01_04t:106_13	vā ariyasaṅgho, taṃ ariyasaṅghaṃ. Bhagavato aparabhāge buddhadhammaratanānampi samadhigamo	1061	
PA_tika-s01_04t:106_14	saṅgharatanādhīnoti ariyasaṅghassa bahūpakārataṃ dassetuṃ idheva “sirasā vande”ti	1061	
PA_tika-s01_04t:106_15	vuttaṃ. Avassañcāyamattho sampaṭicchitabbo vinayaṭṭhakathādīsupi tathā vuttattā.	1061	
PA_tika-s01_04t:106_16	Keci pana purimagāthāsupi taṃ padamānetvā yojenti, tadayuttameva ratanattayassa asādhāraṇaguṇappakāsanaṭṭhānattā,	1061	
PA_tika-s01_04t:106_17	yathāvuttakāraṇassa ca sabbesampi saṃvaṇṇanākārānamadhippetattāti.	1061	
PA_tika-s01_04t:107_0	Imāya pana gāthāya ariyasaṅghassa pabhavasampadā pahānasampadādayo aneke guṇā dassitā	107	
PA_tika-s01_04t:107_1	honti. Kathaṃ? “Sugatassa orasānaṃ puttāna”nti hi etena ariyasaṅghassa pabhavasampadaṃ	107	
PA_tika-s01_04t:107_2	dasseti sammāsambuddhapabhavatādīpanato. “Mārasenamathanāna”nti etena pahānasampadaṃ	107	
PA_tika-s01_04t:107_3	sakalasaṃkilesappahānadīpanato. “Aṭṭhannampi samūha”nti etena ñāṇasampadaṃ maggaṭṭhaphalaṭṭhabhāvadīpanato.	107	
PA_tika-s01_04t:107_4	“Ariyasaṅgha”nti etena sabhāvasampadaṃ sabbasaṅghānaṃ aggabhāvadīpanato. Atha vā	107	
PA_tika-s01_04t:107_5	“sugatassa orasānaṃ puttāna”nti ariyasaṅghassa visuddhanissayabhāvadīpanaṃ. “Mārasenamathanāna”nti	107	
PA_tika-s01_04t:107_6	sammāujuñāyasāmīcipaṭipannabhāvadīpanaṃ. “Aṭṭhannampi samūha”nti āhuneyyādibhāvadīpanaṃ.	107	
PA_tika-s01_04t:107_7	“Ariyasaṅgha”nti anuttarapuññakkhettabhāvadīpanaṃ. Tathā “sugatassa orasānaṃ puttāna”nti	107	
PA_tika-s01_04t:107_8	etena ariyasaṅghassa lokuttarasaraṇagamanasabbhāvaṃ dasseti. Lokuttarasaraṇagamanena	107	
PA_tika-s01_04t:107_9	hi te bhagavato orasaputtā jātā. “Mārasenamathanāna’nti etena abhinīhārasampadāsiddhaṃ	107	
PA_tika-s01_04t:107_10	pubbabhāgasammāpaṭipattiṃ dasseti. Katābhinīhārā hi sammāpaṭipannā māraṃ, mārasenaṃ	1071	
PA_tika-s01_04t:107_11	vā abhivijinanti. “Aṭṭhannampi samūha”nti etena viddhastavipakkhe sekkhāsekkhadhamme	1071	
PA_tika-s01_04t:107_12	dasseti puggalādhiṭṭhānena maggaphaladhammānaṃ dassitattā. “Ariyasaṅgha”nti etena	1071	
PA_tika-s01_04t:107_13	aggadakkhiṇeyyabhāvaṃ dasseti anuttarapuññakkhettabhāvassa dassitattā. Saraṇagamanañca	1071	
PA_tika-s01_04t:107_14	sāvakānaṃ sabbaguṇassa ādi, sapubbabhāgapaṭipadā sekkhā sīlakkhandhādayo majjhe,	1071	
PA_tika-s01_04t:107_15	asekkhā sīlakkhandhādayo pariyosānantiādimajjhapariyosānakalyāṇā saṅkhepato sabbepi	1071	
PA_tika-s01_04t:107_16	ariyasaṅghaguṇā dassitā hontīti.	1071	
PA_tika-s01_04t:108_0	Evaṃ gāthāttayena saṅkhepato sakalaguṇasaṃkittanamukhena ratanattayassa paṇāmaṃ katvā	108	
PA_tika-s01_04t:108_1	idāni taṃ nipaccakāraṃ yathādhippetapayojane pariṇāmento “iti me”tiādimāha. Tattha	108	
PA_tika-s01_04t:108_2	iti-saddo nidassane. Tena gāthāttayena yathāvuttanayaṃ nidasseti. Meti attānaṃ karaṇavacanena	108	
PA_tika-s01_04t:108_3	kattubhāvena niddisati. Tassa “yaṃ puññaṃ mayā laddha”nti pāṭhasesena sambandho,	108	
PA_tika-s01_04t:108_4	sampadānaniddeso vā eso, “atthī”ti pāṭhaseso, sāminiddeso vā “yaṃ mama puññaṃ vandanāmaya”nti.	108	
PA_tika-s01_04t:108_5	Pasīdīyate pasannā, tādisā mati paññā, cittaṃ vā yassāti pasannamati, aññapadaliṅgappadhānattā	108	
PA_tika-s01_04t:108_6	imassa samāsapadassa “pasannamatino”ti vuttaṃ. Ratiṃ nayati, janeti, vahatīti vā	108	
PA_tika-s01_04t:108_7	ratanaṃ, sattavidhaṃ, dasavidhaṃ vā ratanaṃ, tamiva imānīti neruttikā. Sadisakappanamaññatra	108	
PA_tika-s01_04t:108_8	pana yathāvuttavacanattheneva buddhādīnaṃ ratanabhāvo yujjati. Tesañhi “itipi so	108	
PA_tika-s01_04t:108_9	bhagavā”tiādinā yathābhūtaguṇe āvajjantassa amatādhigamahetubhūtaṃ anappakaṃ pītipāmojjaṃ	108	
PA_tika-s01_04t:108_10	uppajjati. Yathāha –	1081	
PA_tika-s01_04t:109_0	“Yasmiṃ mahānāma samaye ariyasāvako tathāgataṃ anussarati, nevassa tasmiṃ samaye	109	
PA_tika-s01_04t:109_1	rāgapariyuṭṭhitaṃ cittaṃ hoti, na dosa…pe… na moha…pe… ujugatamevassa tasmiṃ samaye	109	
PA_tika-s01_04t:109_2	cittaṃ hoti tathāgataṃ ārabbha. Ujugatacitto kho pana mahānāma ariyasāvako labhati	109	
PA_tika-s01_04t:109_3	atthavedaṃ, labhati dhammavedaṃ, labhati dhammūpasaṃhitaṃ pāmojjaṃ, pamuditassa pīti jāyatī”tiādi.	109	
PA_tika-s01_04t:110	Cittīkatādibhāvo vā ratanaṭṭho. Vuttañhetaṃ aṭṭhakathāsu –	11	
PA_tika-s01_04t:111	“Cittīkataṃ mahagghañca, atulaṃ dullabhadassanaṃ;	11	
PA_tika-s01_04t:112	Anomasattaparibhogaṃ, ratanaṃ tena vuccatī”ti. ;	11	
PA_tika-s01_04t:113_0	Cittīkatabhāvādayo ca anaññasādhāraṇā sātisayato buddhādīsuyeva labbhantīti. Vitthāro	113	
PA_tika-s01_04t:113_1	ratanasuttavaṇṇanāyaṃ gahetabbo. Ayamattho pana nibbacanatthavasena na vutto, atha	113	
PA_tika-s01_04t:113_2	kenāti ce? Loke ratanasammatassa vatthuno garukātabbatādiatthavasenāti saddavidū.	113	
PA_tika-s01_04t:113_3	Sādhūnañca ramanato, saṃsāraṇṇavā ca taraṇato, sugatinibbānañca nayanato ratanaṃ	113	
PA_tika-s01_04t:113_4	tulyatthasamāsavasena, alamatipapañcena. Ekasesapakappanena, puthuvacananibbacanena	113	
PA_tika-s01_04t:113_5	vā ratanāni. Tiṇṇaṃ samūho, tīṇi vā samāhaṭāni, tayo vā avayavā assāti tayaṃ, ratanānameva	113	
PA_tika-s01_04t:113_6	tayaṃ, nāññesanti ratanattayaṃ. Avayavavinimuttassa pana samudāyassa abhāvato tīṇi	113	
PA_tika-s01_04t:113_7	eva ratanāni tathā vuccanti, na samudāyamattaṃ, samudāyāpekkhāya pana ekavacanaṃ	113	
PA_tika-s01_04t:113_8	kataṃ. Vandīyate vandanā, sāva vandanāmayaṃ yathā “dānamayaṃ sīlamaya”nti. Vandanā	113	
PA_tika-s01_04t:113_9	cettha kāyavācācittehi tiṇṇaṃ ratanānaṃ guṇaninnatā, thomanā vā. Apica tassā cetanāya	113	
PA_tika-s01_04t:113_10	sahajātādopakāreko saddhāpaññāsativīriyādisampayuttadhammo vandanā, tāya pakatanti	1131	
PA_tika-s01_04t:113_11	vandanāmayaṃ yathā “sovaṇṇamayaṃ rūpiyamaya”nti, atthato pana yathāvuttacetanāva.	1131	
PA_tika-s01_04t:113_12	Ratanattaye, ratanattayassa vā vandanāmayaṃ ratanattayavandanāmayaṃ. Pujjabhavaphalanibbattanato	1131	
PA_tika-s01_04t:113_13	puññaṃ niruttinayena, attano kārakaṃ, santānaṃ vā punāti visodhetīti puññaṃ, sakammakattā	1131	
PA_tika-s01_04t:113_14	dhātussa kāritavasena atthavivaraṇaṃ labbhati, saddanipphatti pana suddhavasenevāti saddavidū.	1131	
PA_tika-s01_04t:114_0	Taṃtaṃsampattiyā vibandhanavasena sattasantānassa antare vemajjhe eti āgacchatīti	114	
PA_tika-s01_04t:114_1	antarāyo, diṭṭhadhammikādianattho. Paṇāmapayojane vuttavidhinā suṭṭhu vihato viddhasto	114	
PA_tika-s01_04t:114_2	antarāyo assāti suvihatantarāyo. Vihananañcettha taduppādakahetupariharaṇavasena	114	
PA_tika-s01_04t:114_3	tesaṃ antarāyānamanuppattikaraṇanti daṭṭhabbaṃ. Hutvāti pubbakālakiriyā, tassa “atthaṃ	114	
PA_tika-s01_04t:114_4	pakāsayissāmī”ti etena sambandho. Tassāti yaṃ-saddena uddiṭṭhassa vandanāmayapuññassa.	114	
PA_tika-s01_04t:114_5	Ānubhāvenāti balena.	114	
PA_tika-s01_04t:115	“Tejo ussāhamantā ca, pabhū sattīti pañcime;	11	
PA_tika-s01_04t:116	‘Ānubhāvo’ti vuccanti, ‘pabhāvo’ti ca te vade”ti. –	11	
PA_tika-s01_04t:117_0	Vuttesu hi atthesu idha sattiyaṃ vattati. Anu punappunaṃ taṃsamaṅgiṃ bhāveti vaḍḍhetīti	117	
PA_tika-s01_04t:117_1	hi anubhāvo, soyeva ānubhāvoti udānaṭṭhakathāyaṃ, atthato pana yathāladdhasampattinimittakassa	117	
PA_tika-s01_04t:117_2	purimakammassa balānuppadānavasasaṅkhātā vandanāmayapuññassa sattiyeva, sā ca suvihatantarāyatāya	117	
PA_tika-s01_04t:117_3	karaṇaṃ, hetu vā sambhavati.	117	
PA_tika-s01_04t:118_0	Ettha pana “pasannamatino”ti etena attano pasādasampattiṃ dasseti. “Ratanattayavandanāmaya”nti	118	
PA_tika-s01_04t:118_1	etena ratanattayassa khettabhāvasampattiṃ, tato ca tassa puññassa attano pasādasampattiyā,	118	
PA_tika-s01_04t:118_2	ratanattayassa ca khettabhāvasampattiyāti dvīhi aṅgehi atthasaṃvaṇṇanāya upaghātakaupaddavānaṃ	118	
PA_tika-s01_04t:118_3	vihanane samatthataṃ dīpeti. Caturaṅgasampattiyā dānacetanā viya hi dvayaṅgasampattiyā	118	
PA_tika-s01_04t:118_4	paṇāmacetanāpi antarāyavihananena diṭṭhadhammikāti.	118	
PA_tika-s01_04t:119_0	Evaṃ ratanattayassa nipaccakārakaraṇe payojanaṃ dassetvā idāni yassā dhammadesanāya	119	
PA_tika-s01_04t:119_1	atthaṃ saṃvaṇṇetukāmo, tadapi saṃvaṇṇetabbadhammabhāvena dassetvā guṇābhitthavanavisesena	119	
PA_tika-s01_04t:119_2	abhitthavetuṃ “dīghassā”tiādimāha. Ayañhi ācariyassa pakati, yadidaṃ taṃtaṃsaṃvaṇṇanāsu	119	
PA_tika-s01_04t:119_3	ādito tassa tassa saṃvaṇṇetabbadhammassa visesaguṇakittanena thomanā. Tathā hi tesu	119	
PA_tika-s01_04t:119_4	tesu papañcasūdanīsāratthapakāsanīmanorathapūraṇīaṭṭhasālinīādīsu yathākkamaṃ “paravādamathanassa,	119	
PA_tika-s01_04t:119_5	ñāṇappabhedajananassa, dhammakathikapuṅgavānaṃ vicittapaṭibhānajananassa,	119	
PA_tika-s01_04t:120	Tassa gambhīrañāṇehi, ogāḷhassa abhiṇhaso;	12	
PA_tika-s01_04t:121	Nānānayavicittassa, abhidhammassa ādito”ti. ādinā –	12	
PA_tika-s01_04t:122_0	Thomanā katā. Tattha dīghassāti dīghanāmakassa. Dīghasuttaṅkitassāti dīghehi abhiāyatavacanappabandhavantehi	122	
PA_tika-s01_04t:122_1	suttehi lakkhitassa, anena “dīgho”ti ayaṃ imassa āgamassa atthānugatā samaññāti dasseti.	122	
PA_tika-s01_04t:122_2	Nanu ca suttāniyeva āgamo, kathaṃ so tehi aṅkīyatīti? Saccametaṃ paramatthato, paññattito	122	
PA_tika-s01_04t:122_3	pana suttāni upādāya āgamabhāvassa paññattattā avayavehi suttehi avayavībhūto āgamo	122	
PA_tika-s01_04t:122_4	aṅkīyati. Yatheva hi atthabyañjanasamudāye “sutta”nti vohāro, evaṃ suttasamudāye	122	
PA_tika-s01_04t:122_5	āgamavohāroti. Paṭiccasamuppādādinipuṇatthabhāvato nipuṇassa. Āgacchanti attatthaparatthādayo	122	
PA_tika-s01_04t:122_6	ettha, etena, etasmāti vā āgamo, uttamaṭṭhena, patthanīyaṭṭhena ca so varoti āgamavaro.	122	
PA_tika-s01_04t:122_7	Apica āgamasammatehi bāhirakapaveditehi bhāratapurāṇakathānarasīhapurāṇakathādīhi	122	
PA_tika-s01_04t:122_8	varotipi āgamavaro, tassa. Buddhānamanubuddhā buddhānubuddhā, buddhānaṃ saccapaṭivedhaṃ	122	
PA_tika-s01_04t:122_9	anugamma paṭividdhasaccā aggasāvakādayo ariyā, tehi atthasaṃvaṇṇanāvasena, guṇasaṃvaṇṇanāvasena	122	
PA_tika-s01_04t:122_10	ca saṃvaṇṇitoti tathā. Atha vā buddhā ca anubuddhā ca, tehi saṃvaṇṇito yathāvuttanayenāti	1221	
PA_tika-s01_04t:122_11	tathā, tassa. Sammāsambuddheneva hi tiṇṇampi piṭakānaṃ atthasaṃvaṇṇanākkamo bhāsito,	1221	
PA_tika-s01_04t:122_12	tato paraṃ saṅgāyanādivasena sāvakehīti ācariyā vadanti. Vuttañca majjhimāgamaṭṭhakathāya	1221	
PA_tika-s01_04t:122_13	upālisuttavaṇṇanāyaṃ “veyyākaraṇassāti vitthāretvā atthadīpakassa. Bhagavatā hi abyākataṃ	1221	
PA_tika-s01_04t:122_14	tantipadaṃ nāma natthi, sabbesaṃyeva attho kathito”ti. Saddhāvahaguṇassāti buddhādīsu	1221	
PA_tika-s01_04t:122_15	pasādāvahaguṇassa. Nanu ca sabbampi buddhavacanaṃ tepiṭakaṃ saddhāvahaguṇameva, atha	1221	
PA_tika-s01_04t:122_16	kasmā ayamaññasādhāraṇaguṇena thomitoti? Sātisayato imassa tagguṇasampannattā. Ayañhi	1221	
PA_tika-s01_04t:122_17	āgamo brahmajālādīsu sīladiṭṭhādīnaṃ anavasesaniddesādivasena, mahāpadānādīsu purimabuddhānampi	1221	
PA_tika-s01_04t:122_18	guṇaniddesādivasena, pāthikasuttādīsu titthiye madditvā appaṭivattiyasīhanādanadanādivasena,	1221	
PA_tika-s01_04t:122_19	anuttariyasuttādīsu visesato buddhaguṇavibhāvanena ratanattaye sātisayaṃ saddhaṃ āvahatīti.	1221	
PA_tika-s01_04t:123_0	Evaṃ saṃvaṇṇetabbadhammassa abhitthavanampi katvā idāni saṃvaṇṇanāya sampati vakkhamānāya	123	
PA_tika-s01_04t:123_1	āgamanavisuddhiṃ dassetuṃ “atthappakāsanattha”ntiādimāha. Imāya hi gāthāya saṅgītittayamāruḷhadīghāgamaṭṭhakathātova	123	
PA_tika-s01_04t:123_2	sīhaḷabhāsāmattaṃ vinā ayaṃ vakkhamānasaṃvaṇṇanā āgatā, nāññato, tadeva kāraṇaṃ katvā	123	
PA_tika-s01_04t:123_3	vattabbā, nāññanti attano saṃvaṇṇanāya āgamanavisuddhiṃ dasseti. Aparo nayo – paramanipuṇagambhīraṃ	123	
PA_tika-s01_04t:123_4	buddhavisayamāgamavaraṃ attano baleneva vaṇṇayissāmīti aññehi vattumpi asakkuṇeyyattā	123	
PA_tika-s01_04t:123_5	saṃvaṇṇanānissayaṃ dassetumāha “atthappakāsanattha”ntiādi. Imāya hi pubbācariyānubhāvaṃ	123	
PA_tika-s01_04t:123_6	nissāyeva tassa atthaṃ vaṇṇayissāmīti attano saṃvaṇṇanānissayaṃ dasseti. Tattha “atthappakāsanattha”nti	123	
PA_tika-s01_04t:123_7	pāṭhattho, sabhāvattho, ñeyyattho, pāṭhānurūpattho, tadanurūpattho, sāvasesattho,	123	
PA_tika-s01_04t:123_8	nivarasesattho, nītattho, neyyatthotiādinā anekappakārassa atthassa pakāsanatthāya,	123	
PA_tika-s01_04t:123_9	pakāsanāya vā. Gāthābandhasampattiyā dvibhāvo. Attho kathīyati etāyāti atthakathā,	123	
PA_tika-s01_04t:123_10	sāyeva aṭṭhakathā ttha-kārassa ṭṭha-kāraṃ katvā yathā “dukkhassa pīḷanaṭṭho”ti, ayañca	1231	
PA_tika-s01_04t:123_11	sasaññogavidhi ariyājātibhāvato. Akkharacintakāpi hi “tathānaṃṭṭha yuga”nti lakkhaṇaṃ	1231	
PA_tika-s01_04t:123_12	vatvā idamevudāharanti.	1231	
PA_tika-s01_04t:124	Yāya’tthamabhivaṇṇenti, byañjanatthapadānugaṃ;	12	
PA_tika-s01_04t:125	Nidānavatthusambandhaṃ, esā aṭṭhakathā matā.	12	
PA_tika-s01_04t:126_0	Āditotiādimhi paṭhamasaṅgītiyaṃ. Chaḷabhiññatāya paramena cittavasībhāvena samannāgatattā,	126	
PA_tika-s01_04t:126_1	jhānādīsu pañcavasitā sabbhāvato ca vasino, therā mahākassapādayo, tesaṃ satehi pañcahi.	126	
PA_tika-s01_04t:126_2	Yā saṅgītāti yā aṭṭhakathā atthaṃ pakāsetuṃ yuttaṭṭhāne “ayametassa attho, ayametassa	126	
PA_tika-s01_04t:126_3	attho”ti saṅgahetvā vuttā. Anusaṅgītā ca pacchāpīti na kevalaṃ paṭhamasaṅgītiyameva,	126	
PA_tika-s01_04t:126_4	atha kho pacchā dutiyatatiyasaṅgītīsupi. Na ca pañcahi vasisatehi ādito saṅgītāyeva,	126	
PA_tika-s01_04t:126_5	api tu yasattherādīhi anusaṅgītā cāti saha samuccayena attho veditabbo. Samuccayadvayañhi	126	
PA_tika-s01_04t:126_6	paccekaṃ kiriyākālaṃ samuccinoti.	126	
PA_tika-s01_04t:127_0	Atha porāṇaṭṭhakathāya vijjamānāya kimetāya adhunā puna katāya saṃvaṇṇanāyāti punaruttiyā,	127	
PA_tika-s01_04t:127_1	niratthakatāya ca dosaṃ samanussaritvā taṃ pariharanto “sīhaḷadīpa”ntiādimāha. Taṃ	127	
PA_tika-s01_04t:127_2	pariharaṇeneva hi imissā saṃvaṇṇanāya nimittaṃ dasseti. Tattha sīhaṃ lāti gaṇhātīti	127	
PA_tika-s01_04t:127_3	sīhaḷo la-kārassa ḷa-kāraṃ katvā yathā “garuḷo”ti. Tasmiṃ vaṃse ādipuriso sīhakumāro,	127	
PA_tika-s01_04t:127_4	tabbaṃsajātā pana tambapaṇṇidīpe khattiyā, sabbepi ca janā taddhitavasena, sadisavohārena	127	
PA_tika-s01_04t:127_5	vā sīhaḷā, tesaṃ nivāsadīpopi taddhitavasena, ṭhānīnāmena vā “sīhaḷo”ti veditabbo.	127	
PA_tika-s01_04t:127_6	Jalamajjhe dippati, dvidhā vā āpo ettha sandatīti dipo, soyeva dīpo, bhedāpekkhāya	127	
PA_tika-s01_04t:127_7	tesaṃ dīpoti tathā. Panasaddo arucisaṃsūcane, tena kāmañca sā saṅgītittayamāruḷhā,	127	
PA_tika-s01_04t:127_8	tathāpi puna evaṃbhūtāti aruciyabhāvaṃ saṃsūceti. Tadatthasambandhatāya pana purimagāthāya	127	
PA_tika-s01_04t:127_9	“kāmañca saṅgītā anusaṅgītā cā”ti sānuggahatthayojanā sambhavati. Aññatthāpi hi tathā	127	
PA_tika-s01_04t:127_10	dissatīti. Ābhatāti jambudīpato ānītā. Athāti saṅgītikālato pacchā, evaṃ sati ābhatapadena	1271	
PA_tika-s01_04t:127_11	sambandho. Athāti vā mahāmahindattherenābhatakālato pacchā, evaṃ sati ṭhapitapadena	1271	
PA_tika-s01_04t:127_12	sambandho. Sā hi dhammasaṅgāhakattherehi paṭhamaṃ tīṇi piṭakāni saṅgāyitvā tassa	1271	
PA_tika-s01_04t:127_13	atthasaṃvaṇṇanānurūpeneva vācanāmaggaṃ āropitattā tisso saṅgītiyo āruḷhāyeva, tato	1271	
PA_tika-s01_04t:127_14	pacchā ca mahāmahindattherena tambapaṇṇidīpamābhatā, pacchā pana tambapaṇṇiyehi mahātherehi	1271	
PA_tika-s01_04t:127_15	nikāyantaraladdhisaṅkarapariharaṇatthaṃ sīhaḷabhāsāya ṭhapitāti. Ācariyadhammapālatthero	1271	
PA_tika-s01_04t:127_16	pana pacchimasambandhameva duddasattā pakāseti. Tathā “dīpavāsīnamatthāyā”ti idampi	1271	
PA_tika-s01_04t:127_17	“ṭhapitā”ti ca “apanetvā āropento”ti ca etehi padehi sambajjhitabbaṃ. Ekapadampi	1271	
PA_tika-s01_04t:127_18	hi āvuttiyādinayehi anekatthasambandhamupagacchati. Purimasambandhena cettha sīhaḷadīpavāsīnamatthāya	1271	
PA_tika-s01_04t:127_19	nikāyantaraladdhisaṅkarapariharaṇena sīhaḷabhāsāya ṭhapitāti tambapaṇṇiyattherehi	1271	
PA_tika-s01_04t:127_20	ṭhapanapayojanaṃ dasseti. Pacchimasambandhena pana imāya saṃvaṇṇanāya jambudīpavāsīnaṃ,	1272	
PA_tika-s01_04t:127_21	aññadīpavāsīnañca atthāya sīhaḷabhāsāpanayanassa, tantinayānucchavikabhāsāropanassa	1272	
PA_tika-s01_04t:127_22	ca payojananti. Mahāissariyattā mahindoti rājakumārakāle nāmaṃ, pacchā pana guṇamahantatāya	1272	
PA_tika-s01_04t:127_23	mahāmahindoti vuccati. Sīhaḷabhāsā nāma anekakkharehi ekatthassāpi voharaṇato paresaṃ	1272	
PA_tika-s01_04t:127_24	voharituṃ atidukkarā kañcukasadisā sīhaḷānaṃ samudāciṇṇā bhāsā.	1272	
PA_tika-s01_04t:128_0	Evaṃ hotu porāṇaṭṭhakathāya, adhunā kariyamānā pana aṭṭhakathā kathaṃ karīyatīti	128	
PA_tika-s01_04t:128_1	anuyoge sati imissā aṭṭhakathāya karaṇappakāraṃ dassetumāha “apanetvānā”tiādi. Tattha	128	
PA_tika-s01_04t:128_2	tato mūlaṭṭhakathāto sīhaḷabhāsaṃ apanetvā potthake anāropitabhāvena niraṅkaritvāti	128	
PA_tika-s01_04t:128_3	sambandho, etena ayaṃ vakkhamānā aṭṭhakathā saṅgītittayamāropitāya mūlaṭṭhakathāya	128	
PA_tika-s01_04t:128_4	sīhaḷabhāsāpanayanamattamaññatra atthato saṃsandati ceva sameti ca yathā “gaṅgodakena	128	
PA_tika-s01_04t:128_5	yamunodaka”nti dasseti. “Manorama” miccādīni “bhāsa”nti etassa sabhāvaniruttibhāvadīpakāni	128	
PA_tika-s01_04t:128_6	visesanāni. Sabhāvaniruttibhāvena hi paṇḍitānaṃ manaṃ ramayatīti manoramā. Tanoti	128	
PA_tika-s01_04t:128_7	atthametāya, tanīyati vā atthavasena vivarīyati, vaṭṭato vā satte tāreti, nānātthavisayaṃ	128	
PA_tika-s01_04t:128_8	vā kaṅkhaṃ taranti etāyāti tanti, pāḷi. Tassā nayasaṅkhātāya gatiyā chaviṃ chāyaṃ	128	
PA_tika-s01_04t:128_9	anugatāti tantinayānucchavikā. Asabhāvaniruttibhāsantarasaṃkiṇṇadosavirahitatāya	128	
PA_tika-s01_04t:128_10	vigatadosā, tādisaṃ sabhāvaniruttibhūtaṃ –	1281	
PA_tika-s01_04t:129	“Sā māgadhī mūlabhāsā, narā yāyā’dikappikā;	12	
PA_tika-s01_04t:130	Brahmāno cassutālāpā, sambuddhā cāpi bhāsare”ti. –	13	
PA_tika-s01_04t:131	Vuttaṃ pāḷigatibhāsaṃ potthake likhanavasena āropentoti attho, iminā saddadosābhāvamāha.	13	
PA_tika-s01_04t:132_0	Samayaṃ avilomentoti siddhantamavirodhento, iminā pana atthadosābhāvamāha. Aviruddhattā	132	
PA_tika-s01_04t:132_1	eva hi te theravādāpi idha pakāsayissanti. Kesaṃ pana samayanti āha “therāna”ntiādi,	132	
PA_tika-s01_04t:132_2	etena rāhulācariyādīnaṃ jetavanavāsīabhayagirivāsīnikāyānaṃ samayaṃ nivatteti. Thirehi	132	
PA_tika-s01_04t:132_3	sīlasutajhānavimuttisaṅkhātehi guṇehi samannāgatāti therā. Yathāha “cattārome bhikkhave	132	
PA_tika-s01_04t:132_4	therakaraṇā dhammā. Katame cattāro? Idha bhikkhave bhikkhu sīlavā hotī”tiādi. Apica	132	
PA_tika-s01_04t:132_5	saccadhammādīhi thirakaraṇehi samannāgatattā therā. Yathāha dhammarājā dhammapade –	132	
PA_tika-s01_04t:133	“Yamhi saccañca dhammo ca, ahiṃsā saṃyamo damo;	13	
PA_tika-s01_04t:134	Sa ve vantamalo dhīro, ‘thero’iti pavuccatī”ti. ;	13	
PA_tika-s01_04t:135_0	Tesaṃ. Mahākassapattherādīhi āgatā ācariyaparamparā theravaṃso, tappariyāpannā hutvā	135	
PA_tika-s01_04t:135_1	āgamādhigamasampannattā paññāpajjotena tassa samujjalanato taṃ pakārena dīpenti,	135	
PA_tika-s01_04t:135_2	tasmiṃ vā padīpasadisāti theravaṃsapadipā. Vividhena ākārena nicchīyatīti vinicchayo,	135	
PA_tika-s01_04t:135_3	gaṇṭhiṭṭhānesu khīlamaddanākārena pavattā vimaticchedanīkathā, suṭṭhu nipuṇo saṇho	135	
PA_tika-s01_04t:135_4	vinicchayo etesanti sunipuṇavinicchayā. Atha vā vinicchinotīti vinicchayo, yathāvuttavisayaṃ	135	
PA_tika-s01_04t:135_5	ñāṇaṃ, suṭṭhu nipuṇo cheko vinicchayo etesanti sunipuṇavinicchayā. Mahāmeghavane	135	
PA_tika-s01_04t:135_6	ṭhito vihāro mahāvihāro, yo satthu mahābodhinā virocati, tasmiṃ vasanasīlā mahāvihāravāsino,	135	
PA_tika-s01_04t:135_7	tādisānaṃ samayaṃ avilomentoti attho, etena mahākassapāditheraparamparāgato, tatoyeva	135	
PA_tika-s01_04t:135_8	aviparito saṇhasukhumo vinicchayoti mahāvihāravāsīnaṃ samayassa pamāṇabhūtataṃ puggalādhiṭṭhānavasena dasseti.	135	
PA_tika-s01_04t:136	Hitvā punappunabhatamatthanti ekattha vutampi puna aññattha ābhatamatthaṃ punaruttibhāvato, ganthagarukabhāvato ca cajitvā tassa āgamavarassa atthaṃ pakāsayissāmīti attho.	13	
PA_tika-s01_04t:137_0	Evaṃ karaṇappakārampi dassetvā “dīpavāsīnamatthāyā”ti vuttappayojanato aññampi saṃvaṇṇanāya	137	
PA_tika-s01_04t:137_1	payojanaṃ dassetuṃ “sujanassa cā”tiādimāha. Tattha sujanassa cāti ca-saddo samuccayattho,	137	
PA_tika-s01_04t:137_2	tena na kevalaṃ jambudīpavāsīnameva atthāya, atha kho sādhujanatosanatthañcāti samuccinoti.	137	
PA_tika-s01_04t:137_3	Teneva ca tambapaṇṇidīpavāsīnampi atthāyāti ayamattho siddho hoti uggahaṇādisukaratāya	137	
PA_tika-s01_04t:137_4	tesampi bahūpakārattā. Ciraṭṭhitatthañcāti etthāpi ca-saddo na kevalaṃ tadubhayatthameva,	137	
PA_tika-s01_04t:137_5	api tu tividhassāpi sāsanadhammassa, pariyattidhammassa vā pañcavassasahassaparimāṇaṃ	137	
PA_tika-s01_04t:137_6	cirakālaṃ ṭhitatthañcāti samuccayatthameva dasseti. Pariyattidhammassa hi ṭhitiyā	137	
PA_tika-s01_04t:137_7	paṭipattidhammapaṭivedhadhammānampi ṭhiti hoti tasseva tesaṃ mūlabhāvato. Pariyattidhammo	137	
PA_tika-s01_04t:137_8	pana sunikkhittena padabyañjanena, tadatthena ca ciraṃ sammā patiṭṭhāti, saṃvaṇṇanāya	137	
PA_tika-s01_04t:137_9	ca padabyañjanaṃ aviparītaṃ sunikkhittaṃ, tadatthopi aviparīto sunikkhitto hoti,	137	
PA_tika-s01_04t:137_10	tasmā saṃvaṇṇanāya aviparītassa padabyañjanassa, tadatthassa ca sunikkhittassa upāyabhāvamupādāya	1371	
PA_tika-s01_04t:137_11	vuttaṃ “ciraṭṭhitatthañca dhammassā”ti. Vuttañhetaṃ bhagavatā –	1371	
PA_tika-s01_04t:138	“Dveme bhikkhave dhammā saddhammassa ṭhitiyā asammosāya anantaradhānāya saṃvattanti. Katame dve? Sunikkhittañca padabyañjanaṃ, attho ca sunīto, ime kho…pe… saṃvattantī”tiādi.	13	
PA_tika-s01_04t:139_0	Evaṃ payojanampi dassetvā vakkhamānāya saṃvaṇṇanāya mahattapariccāgena ganthagarukabhāvaṃ	139	
PA_tika-s01_04t:139_1	pariharitumāha “sīlakathā”tiādi. Tathā hi vuttaṃ “na taṃ vicarayissāmī”ti. Aparo	139	
PA_tika-s01_04t:139_2	nayo – yadaṭṭhakathaṃ kattukāmo, tadekadesabhāvena visuddhimaggo gahetabboti kathikānaṃ	139	
PA_tika-s01_04t:139_3	upadesaṃ karonto tattha vicāritadhamme uddesavasena dassetumāha “sīlakathā”tiādi.	139	
PA_tika-s01_04t:139_4	Tattha sīlakathāti cārittavārittādivasena sīlavitthārakathā. Dhutadhammāti piṇḍapātikaṅgādayo	139	
PA_tika-s01_04t:139_5	terasa kilesadhunanakadhammā. Kammaṭṭhānānīti bhāvanāsaṅkhātassa yogakammassa pavattiṭṭhānattā	139	
PA_tika-s01_04t:139_6	kammaṭṭhānanāmāni dhammajātāni. Tāni pana pāḷiyamāgatāni aṭṭhatiṃ seva na gahetabbāni,	139	
PA_tika-s01_04t:139_7	atha kho aṭṭhakathāyamāgatānipi dveti ñāpetuṃ “sabbānipī”ti vuttaṃ. Cari yāvidhānasahitoti	139	
PA_tika-s01_04t:139_8	rāgacaritādīnaṃ sabhāvādividhānena saha pavatto, idaṃ pana “jhānasamāpattivitthāro”ti	139	
PA_tika-s01_04t:139_9	imassa visesanaṃ. Ettha ca rūpāvacarajjhānāni jhānaṃ, arūpāvacarajjhānāni samāpatti.	139	
PA_tika-s01_04t:139_10	Tadubhayampi vā paṭiladdhamattaṃ jhānaṃ, samāpajjanavasībhāvappattaṃ samāpatti. Apica	1391	
PA_tika-s01_04t:139_11	tadapi ubhayaṃ jhānameva, phalasamāpattinirodhasamāpattiyo pana samāpatti, tāsaṃ vitthāroti attho.	1391	
PA_tika-s01_04t:140_0	Lokiyalokuttarabhedānaṃ channampi abhiññānaṃ gahaṇatthaṃ “sabbā ca abhiññāyo”ti vuttaṃ.	140	
PA_tika-s01_04t:140_1	Ñāṇavibhaṅgādīsu āgatanayena ekavidhādinā bhedena paññāya saṅkalayitvā sampiṇḍetvā,	140	
PA_tika-s01_04t:140_2	gaṇetvā vā vinicchayanaṃ paññāsaṅkalanavinicchayo. Ariyānīti buddhādīhi ariyehi paṭivijjhitabbattā,	140	
PA_tika-s01_04t:140_3	ariyabhāvasādhakattā vā ariyāni uttarapadalopena. Avitathabhāvena vā araṇīyattā,	140	
PA_tika-s01_04t:140_4	avagantabbattā ariyāni, “saccānī”timassa visesanaṃ.	140	
PA_tika-s01_04t:141_0	Hetādipaccayadhammānaṃ hetupaccayādibhāvena paccayuppannadhammānamupakārakatā paccayākāro,	141	
PA_tika-s01_04t:141_1	tassa desanā tathā, paṭiccasamuppādakathāti attho. Sā pana nikāyantaraladdhisaṅkararahitatāya	141	
PA_tika-s01_04t:141_2	suṭṭhu parisuddhā, ghanavinibbhogassa ca sudukkaratāya nipuṇā, ekattādinayasahitā	141	
PA_tika-s01_04t:141_3	ca tattha vicāritāti āha “suparisuddhanipuṇanayā”ti. Padattayampi hetaṃ paccayākāradesanāya	141	
PA_tika-s01_04t:141_4	visesanaṃ. Paṭisambhidādīsu āgatanayaṃ avissajjitvāva vicāritattā avimutto tantimaggo	141	
PA_tika-s01_04t:141_5	yassāti avimuttatanti maggā. Maggoti cettha pāḷisaṅkhāto upāyo taṃtadatthānaṃ avabodhassa,	141	
PA_tika-s01_04t:141_6	saccapaṭivedhassa vā upāyabhāvato. Pabandho vā dīghabhāvena pakatimaggasadisattā,	141	
PA_tika-s01_04t:141_7	idaṃ pana “vipassanā, bhāvanā”ti padadvayassa visesanaṃ.	141	
PA_tika-s01_04t:142_0	Iti pana sabbanti ettha iti-saddo parisamāpane yathāuddiṭṭhauddesassa pariniṭṭhitattā,	142	
PA_tika-s01_04t:142_1	ettakaṃ sabbanti attho. Panāti vacanālaṅkāramattaṃ visuṃ atthābhāvato. Padatthasaṃkiṇṇassa,	142	
PA_tika-s01_04t:142_2	vattabbassa ca avuttassa avasesassa abhāvato suviññeyyabhāvena suparisuddhaṃ, “sabba”nti	142	
PA_tika-s01_04t:142_3	iminā sambandho, bhāvanapuṃsakaṃ vā etaṃ “vutta”nti iminā sambajjhanato. Bhiyyoti	142	
PA_tika-s01_04t:142_4	atirekaṃ, ativitthāranti attho, etena padatthamattameva vicārayissāmīti dasseti.	142	
PA_tika-s01_04t:142_5	Etaṃ sabbaṃ idha aṭṭhakathāya na vicārayissāmi punaruttibhāvato, ganthagarukabhāvato	142	
PA_tika-s01_04t:142_6	cāti adhippāyo. Vicarayissāmīti ca gāthābhāvato na vuddhibhāvoti daṭṭhabbaṃ.	142	
PA_tika-s01_04t:143_0	Evampi esa visuddhimaggo āgamānamatthaṃ na pakāseyya, atha sabbopeso idha vicāritabboyevāti	143	
PA_tika-s01_04t:143_1	codanāya tathā avicāraṇassa ekantakāraṇaṃ niddhāretvā taṃ pariharanto “majjhe visuddhimaggo”tiādimāha.	143	
PA_tika-s01_04t:143_2	Tattha majjheti khuddakato aññesaṃ catunnampi āgamānaṃ abbhantare. Hi-saddo kāraṇe,	143	
PA_tika-s01_04t:143_3	tena yathāvuttaṃ kāraṇaṃ joteti. Tatthāti tesu catūsu āgamesu. Yathābhāsitanti bhagavatā	143	
PA_tika-s01_04t:143_4	yaṃ yaṃ desitaṃ, desitānurūpaṃ vā. Api ca saṃvaṇṇakehi saṃvaṇṇanāvasena yaṃ yaṃ bhāsitaṃ,	143	
PA_tika-s01_04t:143_5	bhāsitānurūpantipi attho. Iccevāti ettha iti-saddena yathāvuttaṃ kāraṇaṃ nidasseti,	143	
PA_tika-s01_04t:143_6	imināva kāraṇena, idameva vā kāraṇaṃ manasi sannidhāyāti attho. Katoti etthāpi “visuddhimaggo	143	
PA_tika-s01_04t:143_7	esā”ti padaṃ kammabhāvena sambajjhati āvuttiyādinayenāti daṭṭhabbaṃ. Tampīti taṃ	143	
PA_tika-s01_04t:143_8	visuddhimaggampi ñāṇena gahetvāna. Etāyāti sumaṅgalavilāsiniyā nāma etāya aṭṭhakathāya.	143	
PA_tika-s01_04t:143_9	Ettha ca “majjhe ṭhatvā”ti etena majjhattabhāvadīpanena visesato catunnampi āgamānaṃ	143	
PA_tika-s01_04t:143_10	sādhāraṇaṭṭhakathā visuddhimaggo, na sumaṅgalavilāsinīādayo viya asādhāraṇaṭṭhakathāti	1431	
PA_tika-s01_04t:143_11	dasseti. Avisesato pana vinayābhidhammānampi yathārahaṃ sādhāraṇaṭṭhakathā hotiyeva,	1431	
PA_tika-s01_04t:143_12	tehi sammissatāya ca tadavasesassa khuddakāgamassa visesato sādhāraṇā samānāpi taṃ	1431	
PA_tika-s01_04t:143_13	ṭhapetvā catunnameva āgamānaṃ sādhāraṇātveva vuttāti.	1431	
PA_tika-s01_04t:144	Iti soḷasagāthāvaṇṇanā.	14	
PA_tika-s01_04t:145	Ganthārambhakathāvaṇṇanā niṭṭhitā.	14	
PA_tika-s01_04t:146	Nidānakathāvaṇṇanā	14	
PA_tika-s01_04t:147_0	Evaṃ yathāvuttena vividhena nayena paṇāmādikaṃ pakaraṇārambhavidhānaṃ katvā idāni	147	
PA_tika-s01_04t:147_1	vibhāgavantānaṃ sabhāvavibhāvanaṃ vibhāgadassanavaseneva suvibhāvitaṃ, suviññāpitañca	147	
PA_tika-s01_04t:147_2	hotīti paṭhamaṃ tāva vaggasuttavasena vibhāgaṃ dassetuṃ “tattha dīghāgamo nāmā”tiādimāha.	147	
PA_tika-s01_04t:147_3	Tattha tatthāti “dīghassa āgamavarassa atthaṃ pakāsayissāmī”ti yadidaṃ vuttaṃ, tasmiṃ	147	
PA_tika-s01_04t:147_4	vacane. “Yassa atthaṃ pakāsayissāmī”ti paṭiññātaṃ, so dīghāgamo nāma vaggasuttavasena	147	
PA_tika-s01_04t:147_5	evaṃ veditabbo, evaṃ vibhāgoti vā attho. Atha vā tatthāti “dīghāgamanissita”nti yaṃ	147	
PA_tika-s01_04t:147_6	vuttaṃ, etasmiṃ vacane. Yo dīghāgamo vutto, so dīghāgamo nāma vaggasuttavasena. Evaṃ	147	
PA_tika-s01_04t:147_7	vibhajitabbo, edisoti vā attho. “Dīghassā”tiādinā hi vuttaṃ dūravacanaṃ taṃ-saddena	147	
PA_tika-s01_04t:147_8	paṭiniddisati viya “dīghāgamanissita”nti vuttaṃ āsannavacanampi taṃ-saddena paṭiniddisati	147	
PA_tika-s01_04t:147_9	attano buddhiyaṃ parammukhaṃ viya parivattamānaṃ hutvā pavattanato. Edisesu hi ṭhānesu	147	
PA_tika-s01_04t:147_10	attano buddhiyaṃ sammukhaṃ vā parammukhaṃ vā parivattamānaṃ yathā tathā vā paṭiniddisituṃ	1471	
PA_tika-s01_04t:147_11	vaṭṭati saddamattapaṭiniddesena atthassāvirodhanato. Vaggasuttādīnaṃ nibbacanaṃ parato	1471	
PA_tika-s01_04t:147_12	āvi bhavissati. Tayo vaggā yassāti tivaggo. Catuttiṃsa suttāni ettha saṅgayhanti,	1471	
PA_tika-s01_04t:147_13	tesaṃ vā saṅgaho gaṇanā etthāti catuttiṃsasuttasaṅgaho.	1471	
PA_tika-s01_04t:148_0	Attano saṃvaṇṇanāya paṭhamasaṅgītiyaṃ nikkhittānukkameneva pavattabhāvaṃ dassetuṃ	148	
PA_tika-s01_04t:148_1	“tassa…pe… nidānamādī”ti vuttaṃ. Ādibhāvo hettha saṅgītikkameneva veditabbo. Kasmā	148	
PA_tika-s01_04t:148_2	pana catūsu āgamesu dīghāgamo paṭhamaṃ saṅgīto, tattha ca sīlakkhandhavaggo paṭhamaṃ	148	
PA_tika-s01_04t:148_3	nikkhitto, tasmiñca brahmajālasuttaṃ, tatthāpi nidānanti? Nāyamanuyogo katthacipi	148	
PA_tika-s01_04t:148_4	na pavattati sabbattheva vacanakkamamattaṃ paṭicca anuyuñjitabbato. Apica saddhāvahaguṇattā	148	
PA_tika-s01_04t:148_5	dīghāgamova paṭhamaṃ saṅgīto. Saddhā hi kusaladhammānaṃ bījaṃ. Yathāha “saddhā bījaṃ	148	
PA_tika-s01_04t:148_6	tapo vuṭṭhī”ti. Saddhāvahaguṇatā cassa heṭṭhā dassitāyeva. Kiñca bhiyyo – katipayasuttasaṅgahatāya	148	
PA_tika-s01_04t:148_7	ceva appaparimāṇatāya ca uggahaṇadhāraṇādisukhato paṭhamaṃ saṅgīto. Tathā hesa catuttiṃsasuttasaṅgaho,	148	
PA_tika-s01_04t:148_8	catusaṭṭhibhāṇavāraparimāṇo ca. Sīlakathābāhullato pana sīlakkhandhavaggo paṭhamaṃ	148	
PA_tika-s01_04t:148_9	nikkhitto. Sīlañhi sāsanassa ādi sīlapatiṭṭhānattā sabbaguṇānaṃ. Tenevāha “tasmā	148	
PA_tika-s01_04t:148_10	tiha tvaṃ bhikkhu ādimeva visodhehi kusalesu dhammesu. Ko cādi kusalānaṃ dhammānaṃ?	1481	
PA_tika-s01_04t:148_11	Sīlañca suvisuddha”ntiādi. Sīlakkhandhakathābāhullato hi so “sīlakkhandhavaggo”ti	1481	
PA_tika-s01_04t:148_12	vutto. Diṭṭhiviniveṭhanakathābhāvato pana suttantapiṭakassa niravasesadiṭṭhivibhajanaṃ	1481	
PA_tika-s01_04t:148_13	brahmajālasuttaṃ paṭhamaṃ nikkhittanti veditabbaṃ. Tepiṭake hi buddhavacane brahmajālasadisaṃ	1481	
PA_tika-s01_04t:148_14	diṭṭhigatāni niggumbaṃ nijjaṭaṃ katvā vibhattasuttaṃ natthi. Nidānaṃ pana paṭhamasaṅgītiyaṃ	1481	
PA_tika-s01_04t:148_15	mahākassapattherena puṭṭhena āyasmatā ānandena desakālādinidassanatthaṃ paṭhamaṃ	1481	
PA_tika-s01_04t:148_16	nikkhittanti. Tenāha “brahmajālassāpī”tiādi. Tattha ca “āyasmatā”tiādinā desakaṃ	1481	
PA_tika-s01_04t:148_17	niyameti, paṭhamasaṅgītikāleti pana kālanti, ayamattho upari āvi bhavissati.	1481	
PA_tika-s01_04t:149	Paṭhamamahāsaṅgītikathāvaṇṇanā	14	
PA_tika-s01_04t:150_0	Idāni “paṭhamamahāsaṅgītikāle”ti vacanappasaṅgena taṃ paṭhamamahāsaṅgītiṃ dassento,	150	
PA_tika-s01_04t:150_1	yassaṃ vā paṭhamamahāsaṅgītiyaṃ nikkhittānukkamena saṃvaṇṇanaṃ kattukāmattā taṃ vibhāvento	150	
PA_tika-s01_04t:150_2	tassā tantiyā āruḷhāyapi idha vacane kāraṇaṃ dassetuṃ “paṭhamamahāsaṅgīti nāma cesā”tiādimāha.	150	
PA_tika-s01_04t:150_3	Ettha hi kiñcāpi…pe… māruḷhāti etena nanu sā saṅgītikkhandhake tantimāruḷhā, kasmā	150	
PA_tika-s01_04t:150_4	idha puna vuttā, yadi ca vuttā assa niratthakatā, ganthagarutā ca siyāti codanālesaṃ	150	
PA_tika-s01_04t:150_5	dasseti. “Nidāna…pe… veditabbā”ti pana etena nidānakosallatthabhāvato yathāvuttadosatā	150	
PA_tika-s01_04t:150_6	na siyāti visesakāraṇadassanena pariharati. “Paṭhamamahāsaṅgīti nāma cesā”ti ettha	150	
PA_tika-s01_04t:150_7	ca-saddo īdisesu ṭhānesu vattabbasampiṇḍanattho. Tena hi paṭhamamahāsaṅgītikāle vuttaṃ	150	
PA_tika-s01_04t:150_8	nidānañca ādi, esā ca paṭhamamahāsaṅgīti nāma evaṃ veditabbāti imamatthaṃ sampiṇḍeti.	150	
PA_tika-s01_04t:150_9	Upaññāsattho vā ca-saddo, upaññāsoti ca vākyārambho vuccati. Esā hi ganthakārānaṃ	150	
PA_tika-s01_04t:150_10	pakati, yadidaṃ kiñci vatvā puna aparaṃ vattumārabhantānaṃ ca-saddapayogo. Yaṃ pana	1501	
PA_tika-s01_04t:150_11	vajirabuddhittherena vuttaṃ “ettha ca-saddo atirekattho, tena aññāpi atthīti dīpetī”ti	1501	
PA_tika-s01_04t:150_12	(vajira ṭī. bāhiranidānakathāvaṇṇanā), tadayuttameva. Na hettha ca-saddena tadattho	1501	
PA_tika-s01_04t:150_13	viññāyati. Yadi cettha tadatthadassanatthameva ca-kāro adhippeto siyā, evaṃ sati	1501	
PA_tika-s01_04t:150_14	so na kattabboyeva paṭhamasaddeneva aññāsaṃ dutiyādisaṅgītīnampi atthibhāvassa dassitattā.	1501	
PA_tika-s01_04t:150_15	Dutiyādimupādāya hi paṭhamasaddapayogo dīghādimupādāya rassādisaddapayogo viya. Yathāpaccayaṃ	1501	
PA_tika-s01_04t:150_16	tattha tattha desitattā, paññattattā ca vippakiṇṇānaṃ dhammavinayānaṃ saṅgahetvā	1501	
PA_tika-s01_04t:150_17	gāyanaṃ kathanaṃ saṅgīti, etena taṃ taṃ sikkhāpadānaṃ, taṃtaṃsuttānañca ādipariyosānesu,	1501	
PA_tika-s01_04t:150_18	antarantarā ca sambandhavasena ṭhapitaṃ saṅgītikārakavacanaṃ saṅgahitaṃ hoti. Mahāvisayattā,	1501	
PA_tika-s01_04t:150_19	pūjitattā ca mahatī saṅgīti mahāsaṅgīti, paṭhamā mahāsaṅgīti paṭhamamahāsaṅgīti.	1501	
PA_tika-s01_04t:150_20	Kiñcāpīti anuggahattho, tena pāḷiyampi sā saṅgītimāruḷhāvāti anuggahaṃ karoti, evampi	1502	
PA_tika-s01_04t:150_21	tatthāruḷhamattena idha sotūnaṃ nidānakosallaṃ na hotīti pana-saddena aruciyatthaṃ	1502	
PA_tika-s01_04t:150_22	dasseti. Nidadāti desanaṃ desakālādivasena aviditaṃ viditaṃ katvā nidassetīti nidānaṃ,	1502	
PA_tika-s01_04t:150_23	tasmiṃ kosallaṃ, tadatthāyāti attho.	1502	
PA_tika-s01_04t:151_0	Idāni taṃ vitthāretvā dassetuṃ “dhammacakkapavattanañhī”tiādi vuttaṃ. Tattha sattānaṃ	151	
PA_tika-s01_04t:151_1	dassanānuttariyasaraṇādipaṭilābhahetubhūtāsu vijjamānāsupi aññāsu bhagavato kiriyāsu	151	
PA_tika-s01_04t:151_2	“buddho bodheyya”nti paṭiññāya anulomanato vineyyānaṃ maggaphaluppattihetubhūtā kiriyāva	151	
PA_tika-s01_04t:151_3	nippariyāyena buddhakiccaṃ nāmāti taṃ sarūpato dassetuṃ “dhammacakkappavattanañhi…pe…	151	
PA_tika-s01_04t:151_4	vinayanā”ti vuttaṃ. Dhammacakkappavattanato pana pubbabhāge bhagavatā bhāsitaṃ suṇantānampi	151	
PA_tika-s01_04t:151_5	vāsanābhāgiyameva jātaṃ, na sekkhabhāgiyaṃ, na nibbedhabhāgiyaṃ tapussabhallikānaṃ	151	
PA_tika-s01_04t:151_6	saraṇadānaṃ viya. Esā hi dhammatā, tasmā tameva mariyādabhāvena vuttanti veditabbaṃ.	151	
PA_tika-s01_04t:151_7	Saddhindriyādi dhammoyeva pavattanaṭṭhena cakkanti dhammacakkaṃ. Atha vā cakkanti	151	
PA_tika-s01_04t:151_8	āṇā, dhammato anapetattā dhammañca taṃ cakkañcāti dhammacakkaṃ. Dhammena ñāyena cakkantipi	151	
PA_tika-s01_04t:151_9	dhammacakkaṃ. Vuttañhi paṭisambhidāyaṃ –	151	
PA_tika-s01_04t:152	“Dhammañca pavatteti cakkañcāti dhammacakkaṃ. Cakkañca pavatteti dhammañcāti dhammacakkaṃ, dhammena pavattetīti dhammacakkaṃ, dhammacariyāya pavattetīti dhammacakka”ntiādi.	15	
PA_tika-s01_04t:153_0	Tassa pavattanaṃ tathā. Pavattananti ca pavattayamānaṃ, pavattitanti paccuppannātītavasena	153	
PA_tika-s01_04t:153_1	dvidhā attho. Yaṃ sandhāya aṭṭhakathāsu vuttaṃ “dhammacakkapavattanasuttantaṃ desento	153	
PA_tika-s01_04t:153_2	dhammacakkaṃ pavatteti nāma, aññāsikoṇḍaññattherassa maggaphalādhigatato paṭṭhāya	153	
PA_tika-s01_04t:153_3	pavattitaṃ nāmā”ti. Idha pana paccuppannavaseneva attho yutto. Yāvāti paricchedatthe	153	
PA_tika-s01_04t:153_4	nipāto, subhaddassa nāma paribbājakassa vinayanaṃ antoparicchedaṃ katvāti abhividhivasena	153	
PA_tika-s01_04t:153_5	attho veditabbo. Tañhi bhagavā parinibbānamañce nipannoyeva vinesīti. Kataṃ pariniṭṭhāpitaṃ	153	
PA_tika-s01_04t:153_6	buddhakiccaṃ yenāti tathā, tasmiṃ. Katabuddhakicce bhagavati lokanāthe parinibbuteti	153	
PA_tika-s01_04t:153_7	sambandho, etena buddhakattabbassa kiccassa kassacipi asesitabhāvaṃ dīpeti. Tatoyeva	153	
PA_tika-s01_04t:153_8	hi bhagavā parinibbutoti. Nanu ca sāvakehi vinītāpi vineyyā bhagavatāyeva vinītā	153	
PA_tika-s01_04t:153_9	nāma. Tathā hi sāvakabhāsitaṃ suttaṃ “buddhabhāsita”nti vuccati. Sāvakavineyyā ca	153	
PA_tika-s01_04t:153_10	na tāva vinītā, tasmā “katabuddhakicce”ti na vattabbanti? Nāyaṃ doso tesaṃ vinayanupāyassa	1531	
PA_tika-s01_04t:153_11	sāvakesu ṭhapitattā. Tenevāha –	1531	
PA_tika-s01_04t:154_0	“Na tāvāhaṃ pāpima parinibbāyissāmi, yāva me bhikkhū na sāvakā bhavissanti viyattā	154	
PA_tika-s01_04t:154_1	vinītā visāradā bahussutā dhammadharā…pe… uppannaṃ parappavādaṃ saha dhammena suniggahitaṃ	154	
PA_tika-s01_04t:154_2	niggahetvā sapāṭihāriyaṃ dhammaṃ desessantī”tiādi.	154	
PA_tika-s01_04t:155_0	“Kusinārāya”ntiādinā bhagavato parinibbutadesakālavisesavacanaṃ “aparinibbuto bhagavā”ti	155	
PA_tika-s01_04t:155_1	gāhassa micchābhāvadassanatthaṃ, loke jātasaṃvaddhādibhāvadassanatthañca. Tathā hi	155	
PA_tika-s01_04t:155_2	manussabhāvassa supākaṭakaraṇatthaṃ mahābodhisattā carimabhave dārapariggahādīnipi	155	
PA_tika-s01_04t:155_3	karontīti. Kusinārāyanti evaṃ nāmake nagare. Tañhi nagaraṃ kusahatthaṃ purisaṃ dassanaṭṭhāne	155	
PA_tika-s01_04t:155_4	māpitattā “kusināra”nti vuccati, samīpatthe cetaṃ bhummaṃ. Upavattane mallānaṃ sālavaneti	155	
PA_tika-s01_04t:155_5	tassa nagarassa upavattanabhūte mallarājūnaṃ sālavane. Tañhi sālavanaṃ nagaraṃ pavisitukāmā	155	
PA_tika-s01_04t:155_6	uyyānato upacca vattanti gacchanti etenāti upavattanaṃ. Yathā hi anurādhapurassa	155	
PA_tika-s01_04t:155_7	dakkhiṇapacchimadisāyaṃ thūpārāmo, evaṃ taṃ uyyānaṃ kusinārāya dakkhiṇapacchimadisāyaṃ	155	
PA_tika-s01_04t:155_8	hoti. Yathā ca thūpārāmato dakkhiṇadvārena nagaraṃ pavisanamaggo pācīnamukho gantvā	155	
PA_tika-s01_04t:155_9	uttarena nivattati, evaṃ uyyānato sālapanti pācīnamukhā gantvā uttarena nivattā,	155	
PA_tika-s01_04t:155_10	tasmā taṃ “upavattana”nti vuccati. Apare pana “taṃ sālavanamupagantvā mittasuhajje	1551	
PA_tika-s01_04t:155_11	apaloketvā nivattanato upavattananti pākaṭaṃ jātaṃ kirā”ti vadanti. Yamakasālānamantareti	1551	
PA_tika-s01_04t:155_12	yamakasālānaṃ vemajjhe. Tattha kira bhagavato paññattassa parinibbānamañcassa sīsabhāge	1551	
PA_tika-s01_04t:155_13	ekā sālapanti hoti, pādabhāge ekā. Tatrāpi eko taruṇasālo sīsabhāgassa āsanno hoti,	1551	
PA_tika-s01_04t:155_14	eko pādabhāgassa. Tasmā “yamakasālānamantare”ti vuttaṃ. Apica “yamakasālā nāma mūlakkhandhaviṭapapattehi	1551	
PA_tika-s01_04t:155_15	aññamaññaṃ saṃsibbetvā ṭhitasālā”tipi mahāaṭṭhakathāyaṃ vuttaṃ. Mā iti cando vuccati	1551	
PA_tika-s01_04t:155_16	tassa gatiyā divasassa minitabbato, tadā sabbakalāpāripūriyā puṇṇo eva māti puṇṇamā.	1551	
PA_tika-s01_04t:155_17	Saddavidū pana “mo sivo candimā cevā”ti vuttaṃ sakkatabhāsānayaṃ gahetvā okārantampi	1551	
PA_tika-s01_04t:155_18	candimavācaka ma-saddamicchanti. Visākhāya yutto puṇṇamā yatthāti visākhāpuṇṇamo,	1551	
PA_tika-s01_04t:155_19	soyeva divaso tathā, tasmiṃ. Paccūsati timiraṃ vināsetīti paccūso, pati-pubbo usa-saddo	1551	
PA_tika-s01_04t:155_20	rujāyanti hi neruttikā, soyeva samayoti rattiyā pacchimayāmapariyāpanno kālaviseso	1552	
PA_tika-s01_04t:155_21	vuccati, tasmiṃ. Visākhāpuṇṇamadivase īdise rattiyā pacchimasamayeti vuttaṃ hoti.	1552	
PA_tika-s01_04t:156_0	Upādīyate kammakilesehīti upādi, vipākakkhandhā, kaṭattā ca rūpaṃ. So pana upādi	156	
PA_tika-s01_04t:156_1	kilesābhisaṅkhāramāranimmathane anossaṭṭho, idha khandhamaccumāranimmathane ossaṭṭhona	156	
PA_tika-s01_04t:156_2	sesito, tasmā natthi etissā upādisaṅkhāto seso, upādissa vā sesoti katvā “anupādisesā”ti	156	
PA_tika-s01_04t:156_3	vuccati. Nibbānadhātūti cettha nibbutimattaṃ adhippetaṃ, nibbānañca taṃ sabhāvadhāraṇato	156	
PA_tika-s01_04t:156_4	dhātu cāti katvā. Nibbutiyā hi kāraṇapariyāyena asaṅkhatadhātu tathā vuccati. Itthambhūtalakkhaṇe	156	
PA_tika-s01_04t:156_5	cāyaṃ karaṇaniddeso. Anupādisesatāsaṅkhātaṃ imaṃ pakāraṃ bhūtassa pattassa parinibbutassa	156	
PA_tika-s01_04t:156_6	bhagavato lakkhaṇe nibbānadhātusaṅkhāte atthe tatiyāti vuttaṃ hoti. Nanu ca “anupādisesāyā”ti	156	
PA_tika-s01_04t:156_7	nibbānadhātuyāva visesanaṃ hoti, na parinibbutassa bhagavato, atha kasmā taṃ bhagavā	156	
PA_tika-s01_04t:156_8	pattoti vuttoti? Nibbānadhātuyā sahacaraṇato. Taṃsahacaraṇena hi bhagavāpi anupādisesabhāvaṃ	156	
PA_tika-s01_04t:156_9	pattoti vuccati. Atha vā anupādisesabhāvasaṅkhātaṃ imaṃ pakāraṃ pattāya nibbānadhātuyā	156	
PA_tika-s01_04t:156_10	lakkhaṇe sañjānanakiriyāya tatiyātipi vattuṃ yujjati. Anupādisesāya nibbānadhātuyāti	1561	
PA_tika-s01_04t:156_11	ca anupādisesanibbānadhātu hutvāti attho. “Ūnapañcabandhanena pattenā”ti. Ettha hi	1561	
PA_tika-s01_04t:156_12	ūnapañcabandhanapatto hutvāti atthaṃ vadanti. Apica nibbānadhātuyā anupādisesāya	1561	
PA_tika-s01_04t:156_13	anupādisesā hutvā bhūtāyātipi yujjati. Vuttañhi udānaṭṭhakathāya nandasuttavaṇṇanāyaṃ	1561	
PA_tika-s01_04t:156_14	“upaḍḍhullikhitehi kesehīti itthambhūtalakkhaṇe karaṇavacanaṃ vippakatullikhitehi	1561	
PA_tika-s01_04t:156_15	kesehi upalakkhitāti attho”ti esanayo īdisesu. Dhātubhājanadivaseti jeṭṭhamāsassa	1561	
PA_tika-s01_04t:156_16	sukkapakkhapañcamīdivasaṃ sandhāya vuttaṃ, tañca na “sannipatitāna”nti etassa visesanaṃ,	1561	
PA_tika-s01_04t:156_17	“ussāhaṃ janesī”ti etassa pana visesanaṃ “dhātubhājanadivase bhikkhūnaṃ ussāhaṃ janesī”ti	1561	
PA_tika-s01_04t:156_18	ussāhajananassa kālavasena bhinnādhikaraṇavisesanabhāvato. Dhātubhājanadivasato hi	1561	
PA_tika-s01_04t:156_19	purimataradivasesupi bhikkhū sannipatitāti. Atha vā “sannipatitāna”nti idaṃ kāyasāmaggivasena	1561	
PA_tika-s01_04t:156_20	sannipatanameva sandhāya vuttaṃ, na samāgamanamattena. Tasmā “dhātubhājanadivase”ti	1562	
PA_tika-s01_04t:156_21	idaṃ “sannipatitāna”nti etassa visesanaṃ sambhavati, idañca bhikkhūnaṃ ussāhaṃ janesīti	1562	
PA_tika-s01_04t:156_22	ettha “bhikkhūna”nti etenapi sambajjhanīyaṃ. Saṅghassa thero saṅghatthero. So pana	1562	
PA_tika-s01_04t:156_23	saṅgho kiṃ parimāṇoti āha “sattannaṃ bhikkhusatasahassāna”nti. Saṅghasaddena hi aviññāyamānassa	1562	
PA_tika-s01_04t:156_24	parimāṇassa viññāpanatthamevetaṃ puna vuttaṃ. Saddavidū pana vadanti –	1562	
PA_tika-s01_04t:157	“Samāso ca taddhito ca, vākyatthesu visesakā;	15	
PA_tika-s01_04t:158	Pasiddhiyantu sāmaññaṃ, telaṃ sugatacīvaraṃ.	15	
PA_tika-s01_04t:159_0	Tasmā nāmamattabhūtassa saṅghattherassa visesanatthamevetaṃ puna vuttanti, niccasāpekkhatāya	159	
PA_tika-s01_04t:159_1	ca edisesu samāso yathā “devadattassa garukula”nti. Niccasāpekkhatā cettha saṅghasaddassa	159	
PA_tika-s01_04t:159_2	bhikkhusatasahassasaddaṃ sāpekkhattepi aññapadantarābhāvena vākye viya apekkhitabbatthassa	159	
PA_tika-s01_04t:159_3	gamakattā. “Sattannaṃ bhikkhusatasahassāna”nti hi etassa saṅghasadde avayavībhāvena	159	
PA_tika-s01_04t:159_4	sambandho, tassāpi sāmibhāvena therasaddeti. “Sattannaṃ bhikkhusatasahassāna”nti	159	
PA_tika-s01_04t:159_5	ca gaṇapāmokkhabhikkhūyeva sandhāya vuttaṃ. Tadā hi sannipatitā bhikkhū ettakāti	159	
PA_tika-s01_04t:159_6	gaṇanapathamatikkantā. Tathā hi veḷuvagāme vedanāvikkhambhanato paṭṭhāya “nacireneva	159	
PA_tika-s01_04t:159_7	bhagavā parinibbāyissatī”ti sutvā tato tato āgatesu bhikkhūsu ekabhikkhupi pakkanto	159	
PA_tika-s01_04t:159_8	nāma natthi. Yathāhu –	159	
PA_tika-s01_04t:160	“Sattasatasahassāni, tesu pāmokkhabhikkhavo;	16	
PA_tika-s01_04t:161	Thero mahākassapova, saṅghatthero tadā ahū”ti.	16	
PA_tika-s01_04t:162_0	Āyasmā mahākassapo anussaranto maññamāno cintayanto hutvā ussāhaṃ janesi, anussaranto	162	
PA_tika-s01_04t:162_1	maññamāno cintayanto āyasmā mahākassapo ussāhaṃ janesīti vā sambandho. Mahantehi	162	
PA_tika-s01_04t:162_2	sīlakkhandhādīhi samannāgatattā mahanto kassapoti mahākassapo. Apica “mahākassapo”ti	162	
PA_tika-s01_04t:162_3	uruvelakassapo nadīkassapo gayākassapo kumārakassapoti ime khuddānukhuddake there	162	
PA_tika-s01_04t:162_4	upādāya vuccati. Kasmā panāyasmā mahākassapo ussāhaṃ janesīti anuyoge sati taṃ kāraṇaṃ	162	
PA_tika-s01_04t:162_5	vibhāvento āha “sattāhaparinibbute”tiādi. Satta ahāni samāhaṭāni sattāhaṃ. Sattāhaṃ	162	
PA_tika-s01_04t:162_6	parinibbutassa assāti tathā yathā “acirapakkanto, māsajāto”ti, antatthaaññapadasamāsoyaṃ,	162	
PA_tika-s01_04t:162_7	tasmiṃ. Bhagavato parinibbānadivasato paṭṭhāya sattāhe vītivatteti vuttaṃ hoti, etassa	162	
PA_tika-s01_04t:162_8	“vuttavacana”nti padena sambandho, tathā “subhaddena vuḍḍhapabbajitenā”ti etassapi.	162	
PA_tika-s01_04t:162_9	Tattha subhaddoti tassa nāmamattaṃ, vuḍḍhakāle pana pabbajitattā “vuḍḍhapabbajitenā”ti	162	
PA_tika-s01_04t:162_10	vuttaṃ, etena subhaddaparibbājakādīhi taṃ visesaṃ karoti. “Alaṃ āvuso”tiādinā tena	1621	
PA_tika-s01_04t:162_11	vuttavacanaṃ nidasseti. So hi sattāhaparinibbute bhagavati āyasmatā mahākassapattherena	1621	
PA_tika-s01_04t:162_12	saddhiṃ pāvāya kusināraṃ addhānamaggapaṭipannesu pañcamattesu bhikkhusatesu avītarāge	1621	
PA_tika-s01_04t:162_13	bhikkhū antarāmagge diṭṭhaājīvakassa santikā bhagavato parinibbānaṃ sutvā pattacīvarāni	1621	
PA_tika-s01_04t:162_14	chaḍḍetvā bāhā paggayhaṃ nānappakāraṃ paridevante disvā evamāha.	1621	
PA_tika-s01_04t:163_0	Kasmā pana so evamāhāti? Bhagavati āghātena. Ayaṃ kireso khandhake āgate ātumāvatthusmiṃ	163	
PA_tika-s01_04t:163_1	nahāpitapubbako vuḍḍhapabbajito bhagavati kusinārato nikkhamitvā aḍḍhateḷasehi bhikkhusatehi	163	
PA_tika-s01_04t:163_2	saddhiṃ ātumaṃ gacchante “bhagavā āgacchatī”ti sutvā “āgatakāleyāgudānaṃ karissāmī”ti	163	
PA_tika-s01_04t:163_3	sāmaṇerabhūmiyaṃ ṭhite dve putte etadavoca “bhagavā kira tātā ātumaṃ āgacchati mahatā	163	
PA_tika-s01_04t:163_4	bhikkhusaṅghena saddhiṃ aḍḍhateḷasehi bhikkhusatehi, gacchatha tumhe tātā, khurabhaṇḍaṃ	163	
PA_tika-s01_04t:163_5	ādāya nāḷiyā vā pasibbakena vā anugharakaṃ āhiṇḍatha, loṇampi telampi taṇḍulampi	163	
PA_tika-s01_04t:163_6	khādanīyampi saṃharatha, bhagavato āgatassa yāgudānaṃ karissāmī”ti. Te tathā akaṃsu.	163	
PA_tika-s01_04t:163_7	Atha bhagavati ātumaṃ āgantvā bhusāgārakaṃ paviṭṭhe subhaddo sāyanhasamayaṃ gāmadvāraṃ	163	
PA_tika-s01_04t:163_8	gantvā manusse āmantetvā “hatthakammamattaṃ me dethā”ti hatthakammaṃ yācitvā “kiṃ	163	
PA_tika-s01_04t:163_9	bhante karomā”ti vutte “idañcidañca gaṇhathā”ti sabbūpakaraṇāni gāhāpetvā vihāre	163	
PA_tika-s01_04t:163_10	uddhanāni kāretvā ekaṃ kāḷakaṃ kāsāvaṃ nivāsetvā tādisameva pārupitvā “idaṃ karotha,	1631	
PA_tika-s01_04t:163_11	idaṃ karothā”ti sabbarattiṃ vicārento satasahassaṃ vissajjetvā bhojjayāguñca madhugoḷakañca	1631	
PA_tika-s01_04t:163_12	paṭiyādāpesi. Bhojjayāgu nāma bhuñjitvā pātabbayāgu, tattha sappimadhuphāṇitamacchamaṃsapupphaphalarasādi	1631	
PA_tika-s01_04t:163_13	yaṃ kiñci khādanīyaṃ nāma atthi, taṃ sabbaṃ pavisati. Kīḷitukāmānaṃ sīsamakkhanayoggā	1631	
PA_tika-s01_04t:163_14	hoti sugandhagandhā.	1631	
PA_tika-s01_04t:164_0	Atha bhagavā kālasseva sarīrapaṭijagganaṃ katvā bhikkhusaṅghaparivuto piṇḍāya carituṃ	164	
PA_tika-s01_04t:164_1	ātumābhimukho pāyāsi. Atha tassa ārocesuṃ “bhagavā piṇḍāya gāmaṃ pavisati, tayā kassa	164	
PA_tika-s01_04t:164_2	yāgu paṭiyāditā”ti. So yathānivatthapāruteheva tehi kāḷakakāsāvehi ekena hatthena	164	
PA_tika-s01_04t:164_3	dabbiñca kaṭacchuñca gahetvā brahmā viya dakkhiṇaṃ jāṇumaṇḍalaṃ bhūmiyaṃ patiṭṭhapetvā	164	
PA_tika-s01_04t:164_4	vanditvā “paṭiggaṇhātu me bhante bhagavā yāgu”nti āha. Tato “jānantāpi tathāgatā	164	
PA_tika-s01_04t:164_5	pucchantī”ti khandhake āgatanayena bhagavā pucchitvā ca sutvā ca taṃ vuḍḍhapabbajitaṃ	164	
PA_tika-s01_04t:164_6	vigarahitvā tasmiṃ vatthusmiṃ akappiyasamādānasikkhāpadaṃ, khurabhaṇḍapariharaṇasikkhāpadañcāti	164	
PA_tika-s01_04t:164_7	dve sikkhāpadāni paññapetvā “anekakappakoṭiyo bhikkhave bhojanaṃ pariyesanteheva	164	
PA_tika-s01_04t:164_8	vītināmitā, idaṃ pana tumhākaṃ akappiyaṃ, adhammena uppannaṃ bhojanaṃ imaṃ paribhuñjitvā	164	
PA_tika-s01_04t:164_9	anekāni attabhāvasahassāni apāyesveva nibbattissanti, apetha mā gaṇhathā”ti vatvā	164	
PA_tika-s01_04t:164_10	bhikkhācārābhimukho agamāsi, ekabhikkhunāpi na kiñci gahitaṃ. Subhaddo anattamano	1641	
PA_tika-s01_04t:164_11	hutvā “ayaṃ sabbaṃ jānāmī”ti āhiṇḍati, sace na gahetukāmo pesetvā ārocetabbaṃ assa,	1641	
PA_tika-s01_04t:164_12	pakkāhāro nāma sabbaciraṃ tiṭṭhanto sattāhamattaṃ tiṭṭheyya, idañca mama yāvajīvaṃ	1641	
PA_tika-s01_04t:164_13	pariyattaṃ assa, sabbaṃ tena nāsitaṃ, ahitakāmo ayaṃ mayha”nti bhagavati āghātaṃ	1641	
PA_tika-s01_04t:164_14	bandhitvā dasabale dharamāne kiñci vattuṃ nāsakkhi. Evaṃ kirassa ahosi “ayaṃ uccā	1641	
PA_tika-s01_04t:164_15	kulā pabbajito mahāpuriso, sace kiñci dharantassa vakkhāmi, mamaṃyeva santajjessatī”ti.	1641	
PA_tika-s01_04t:165_0	Svāyaṃ ajja mahākassapattherena saddhiṃ gacchanto “parinibbuto bhagavā”ti sutvā laddhassāso	165	
PA_tika-s01_04t:165_1	viya haṭṭhatuṭṭho evamāha. Thero pana taṃ sutvā hadaye pahāraṃ viya, matthake patitasukkhāsaniṃ	165	
PA_tika-s01_04t:165_2	viya (sukkhāsani viya dī. ni. aṭṭha. 3.232) maññi, dhammasaṃvego cassa uppajji “sattāhamattaparinibbuto	165	
PA_tika-s01_04t:165_3	bhagavā, ajjāpissa suvaṇṇavaṇṇaṃ sarīraṃ dharatiyeva, dukkhena bhagavatā ārādhitasāsane	165	
PA_tika-s01_04t:165_4	nāma evaṃ lahuṃ mahantaṃ pāpaṃ kasaṭaṃ kaṇṭako uppanno, alaṃ kho panesa pāpo vaḍḍhamāno	165	
PA_tika-s01_04t:165_5	aññepi evarūpe sahāye labhitvā sāsanaṃ osakkāpetu”nti.	165	
PA_tika-s01_04t:166_0	Tato thero cintesi “sace kho panāhaṃ imaṃ mahallakaṃ idheva pilotikaṃ nivāsetvā chārikāya	166	
PA_tika-s01_04t:166_1	okirāpetvā nīharāpessāmi, manussā ‘samaṇassa gotamassa sarīre dharamāneyeva sāvakā	166	
PA_tika-s01_04t:166_2	vivadantī’ti amhākaṃ dosaṃ dassessanti, adhivāsemi tāva. Bhagavatā hi desitadhammo	166	
PA_tika-s01_04t:166_3	asaṅgahitapuppharāsisadiso, tattha yathā vātena pahaṭapupphāni yato vā tato vā gacchanti,	166	
PA_tika-s01_04t:166_4	evameva evarūpānaṃ vasena gacchante gacchante kāle vinaye ekaṃ dve sikkhāpadāni nassissanti,	166	
PA_tika-s01_04t:166_5	sutte eko dve pañhāvārā nassissanti, abhidhamme ekaṃ dve bhūmantarāni nassissanti,	166	
PA_tika-s01_04t:166_6	evaṃ anukkamena mūle naṭṭhe pisācasadisā bhavissāma, tasmā dhammavinayasaṅgahaṃ karissāmi,	166	
PA_tika-s01_04t:166_7	evaṃ sati daḷhasuttena saṅgahitapupphāni viya ayaṃ dhammavinayo niccalo bhavissati.	166	
PA_tika-s01_04t:166_8	Etadatthañhi bhagavā mayhaṃ tīṇi gāvutāni paccuggamanaṃ akāsi, tīhi ovādehi upasampadaṃ	166	
PA_tika-s01_04t:166_9	akāsi, kāyato cīvaraparivattanaṃ akāsi, ākāse pāṇiṃ cāletvā candopamapaṭipadaṃ kathento	166	
PA_tika-s01_04t:166_10	maññeva sakkhiṃ katvā kathesi, tikkhattuṃ sakalasāsanaratanaṃ paṭicchāpesi, mādise	1661	
PA_tika-s01_04t:166_11	bhikkhumhi tiṭṭhamāne ayaṃ pāpo sāsane vaḍḍhiṃ mā alattha, yāva adhammo na dippati,	1661	
PA_tika-s01_04t:166_12	dhammo na paṭibāhiyyati, avinayo na dippati, vinayo na paṭibāhiyyati, adhammavādino	1661	
PA_tika-s01_04t:166_13	na balavanto honti, dhammavādino na dubbalā honti, avinayavādino na balavanto honti,	1661	
PA_tika-s01_04t:166_14	vinayavādino na dubbalā honti, tāva dhammañca vinayañca saṅgāyissāmi, tato bhikkhū	1661	
PA_tika-s01_04t:166_15	attano attano pahonakaṃ gahetvā kappiyākappiye kathessanti, athāyaṃ pāpo sayameva	1661	
PA_tika-s01_04t:166_16	niggahaṃ pāpuṇissati, puna sīsaṃ ukkhipituṃ na sakkhissati, sāsanaṃ iddhañceva phīttañca	1661	
PA_tika-s01_04t:166_17	bhavissatī”ti cintetvā so “evaṃ nāma mayhaṃ cittaṃ uppanna”nti kassacipi anārocetvā	1661	
PA_tika-s01_04t:166_18	bhikkhusaṅghaṃ samassāsetvā atha pacchā dhātubhājanadivase dhammavinayasaṅgāyanatthaṃ	1661	
PA_tika-s01_04t:166_19	bhikkhūnaṃ ussāhaṃ janesi. Tena vuttaṃ “āyasmā mahākassapo sattāhaparinibbute…pe…	1661	
PA_tika-s01_04t:166_20	dhammavinayasaṅgāyanatthaṃ bhikkhūnaṃ ussāhaṃ janesī”ti.	1662	
PA_tika-s01_04t:167_0	Tattha alanti paṭikkhepavacanaṃ, na yuttanti attho. Āvusoti paridevante bhikkhū ālapati.	167	
PA_tika-s01_04t:167_1	Mā socitthāti citte uppannabalavasokena mā sokamakattha. Mā paridevitthāti vācāya	167	
PA_tika-s01_04t:167_2	mā vilāpamakattha. “Paridevanaṃ vilāpo”ti hi vuttaṃ. Asocanādīnaṃ kāraṇamāha “sumuttā”tiādinā.	167	
PA_tika-s01_04t:167_3	Tena mahāsamaṇenāti nissakke karaṇavacanaṃ, smāvacanassa vā nābyappadeso. “Upaddutā”ti	167	
PA_tika-s01_04t:167_4	pade pana kattari tatiyāvasena sambandho. Ubhayāpekkhañhetaṃ padaṃ. Upaddutā ca homāti	167	
PA_tika-s01_04t:167_5	taṃkālāpekkhavattamānavacanaṃ, “tadā”ti seso. Atītatthe vā vattamānavacanaṃ, ahumhāti	167	
PA_tika-s01_04t:167_6	attho. Anussaranto dhammasaṃvegavaseneva, na pana kodhādivasena. Dhammasabhāvacintāvasena	167	
PA_tika-s01_04t:167_7	hi pavattaṃ sahottappañāṇaṃ dhammasaṃvego. Vuttañhetaṃ –	167	
PA_tika-s01_04t:168	“Sabbasaṅkhatadhammesu, ottappākārasaṇṭhitaṃ;	16	
PA_tika-s01_04t:169	Ñāṇamohitabhārānaṃ, dhammasaṃvegasaññita”nti. ;	16	
PA_tika-s01_04t:170_0	Aññaṃ ussāhajananakāraṇaṃ dassetuṃ “īdisassā”tiādi vuttaṃ. Tattha īdisassa ca saṅghasannipātassāti	170	
PA_tika-s01_04t:170_1	sattasatasahassagaṇapāmokkhattherappamukhagaṇanapathātikkantasaṅghasannipātaṃ sandhāya	170	
PA_tika-s01_04t:170_2	vadati. “Ṭhānaṃ kho panetaṃ vijjatī”tiādināpi aññaṃ kāraṇaṃ dasseti. Tiṭṭhati ettha	170	
PA_tika-s01_04t:170_3	phalaṃ tadāyattavuttitāyāti ṭhānaṃ, hetu. Khoti avadhāraṇe. Panāti vacanālaṅkāre,	170	
PA_tika-s01_04t:170_4	etaṃ ṭhānaṃ vijjateva, no na vijjatīti attho. Kiṃ pana tanti āha “yaṃ pāpabhikkhū”tiādi.	170	
PA_tika-s01_04t:170_5	Yanti nipātamattaṃ, kāraṇaniddeso vā, yena ṭhānena antaradhāpeyyuṃ, tadetaṃ ṭhānaṃ	170	
PA_tika-s01_04t:170_6	vijjatiyevāti. Pāpena lāmakena icchāvacarena samannāgatā bhikkhū pāpabhikkhū. Atīto	170	
PA_tika-s01_04t:170_7	satthā ettha, etassāti vā atītasatthukaṃ yathā “bahukattuko”ti. Padhānaṃ vacanaṃ	170	
PA_tika-s01_04t:170_8	pāvacanaṃ. Pā-saddo cettha nipāto “pā eva vutyassā”tiādīsu viya. Upasaggapadaṃ vā	170	
PA_tika-s01_04t:170_9	etaṃ, dīghaṃ katvā pana tathā vuttaṃ yathā “pāvadatī”tipi vadanti. Pakkhanti alajjipakkhaṃ.	170	
PA_tika-s01_04t:170_10	“Yāva cā”tiādinā saṅgītiyā sāsanaciraṭṭhitikabhāve kāraṇaṃ, sādhakañca dasseti. “Tasmā”ti	1701	
PA_tika-s01_04t:170_11	hi padamajjhāharitvā “saṅgāyeyya”nti padena sambandhanīyaṃ.	1701	
PA_tika-s01_04t:171_0	Tattha yāva ca dhammavinayo tiṭṭhatīti yattakaṃ kālaṃ dhammo ca vinayo ca lajjipuggalesu	171	
PA_tika-s01_04t:171_1	tiṭṭhati. Parinibbānamañcake nipannena bhagavatā mahāparinibbānasutte vuttaṃ sandhāya	171	
PA_tika-s01_04t:171_2	“vuttañheta”ntiādimāha. Hi-saddo āgamavasena daḷhijotako. Desito paññattoti dhammopi	171	
PA_tika-s01_04t:171_3	desito ceva paññatto ca. Suttābhidhammasaṅgahitassa hi dhammassa atisajjanaṃ pabodhanaṃ	171	
PA_tika-s01_04t:171_4	desanā, tasseva pakārato ñāpanaṃ vineyyasantāne ṭhapanaṃ paññāpanaṃ. Vinayopi desito	171	
PA_tika-s01_04t:171_5	ceva paññatto ca. Vinayatantisaṅgahitassa hi atthassa atisajjanaṃ pabodhanaṃ desanā,	171	
PA_tika-s01_04t:171_6	tasseva pakārato ñāpanaṃ asaṅkarato ṭhapanaṃ paññāpanaṃ, tasmā kammadvayampi kiriyādvayena	171	
PA_tika-s01_04t:171_7	sambajjhanaṃ yujjatīti veditabbaṃ.	171	
PA_tika-s01_04t:172_0	Soti so dhammo ca vinayo ca. Mamaccayenāti mama accayakāle. “Bhummatthe karaṇaniddeso”ti	172	
PA_tika-s01_04t:172_1	hi akkharacintakā vadanti. Hetvatthe vā karaṇavacanaṃ, mama accayahetu tumhākaṃ satthā	172	
PA_tika-s01_04t:172_2	nāma bhavissatīti attho. Vuttañhi mahāparinibbānasuttavaṇṇanāyaṃ “mayi parinibbute	172	
PA_tika-s01_04t:172_3	tumhākaṃ satthukiccaṃ sādhessatī”ti. Lakkhaṇavacanañhettha hetvatthasādhakaṃ yathā	172	
PA_tika-s01_04t:172_4	“nette ujuṃ gate satī”ti. Idaṃ vuttaṃ hoti – mayā vo ṭhiteneva “idaṃ lahukaṃ, idaṃ	172	
PA_tika-s01_04t:172_5	garukaṃ, idaṃ satekicchaṃ, idaṃ atekicchaṃ, idaṃ lokavajjaṃ, idaṃ paṇṇattivajjaṃ,	172	
PA_tika-s01_04t:172_6	ayaṃ āpatti puggalassa santike vuṭṭhāti, ayaṃ gaṇassa, ayaṃ saṅghassa santike vuṭṭhātī”ti	172	
PA_tika-s01_04t:172_7	sattannaṃ āpattikkhandhānaṃ avītikkamanīyatāvasena otiṇṇavatthusmiṃ sakhandhakaparivāro	172	
PA_tika-s01_04t:172_8	ubhatovibhaṅgo mahāvinayo nāma desito, taṃ sakalampi vinayapiṭakaṃ mayi parinibbute	172	
PA_tika-s01_04t:172_9	tumhākaṃ satthukiccaṃ sādhessati “idaṃ vo kattabbaṃ, idaṃ vo na kattabba”nti kattabbākattabbassa	172	
PA_tika-s01_04t:172_10	vibhāgena anusāsanato. Ṭhiteneva ca mayā “ime cattāro satipaṭṭhānā, cattāro sammappadhānā,	1721	
PA_tika-s01_04t:172_11	cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko	1721	
PA_tika-s01_04t:172_12	maggo”ti tena tena vineyyānaṃ ajjhāsayānurūpena pakārena ime sattatiṃsa bodhipakkhiyadhamme	1721	
PA_tika-s01_04t:172_13	vibhajitvā vibhajitvā suttantapiṭakaṃ desitaṃ, taṃ sakalampi suttantapiṭakaṃ mayi	1721	
PA_tika-s01_04t:172_14	parinibbute tumhākaṃ satthukiccaṃ sādhessati taṃtaṃcariyānurūpaṃ sammāpaṭipattiyā	1721	
PA_tika-s01_04t:172_15	anusāsanato, ṭhiteneva ca mayā “ime pañcakkhandhā, dvādasāyatanāni, aṭṭhārasa dhātuyo,	1721	
PA_tika-s01_04t:172_16	cattāri saccāni, bāvīsatindriyāni, nava hetū, cattāro āhārā, satta phassā, satta	1721	
PA_tika-s01_04t:172_17	vedanā, satta saññā, satta cetanā, satta cittāni. Tatrāpi ettakā dhammā kāmāvacarā,	1721	
PA_tika-s01_04t:172_18	ettakā rūpāvacarā, ettakā arūpāvacarā, ettakā pariyāpannā, ettakā apariyāpannā, ettakā	1721	
PA_tika-s01_04t:172_19	lokiyā, ettakā lokuttarā”ti ime dhamme vibhajitvā vibhajitvā abhidhammapiṭakaṃ desitaṃ,	1721	
PA_tika-s01_04t:172_20	taṃ sakalampi abhidhammapiṭakaṃ mayi parinibbute tumhākaṃ satthukiccaṃ sādhessati	1722	
PA_tika-s01_04t:172_21	khandhādivibhāgena ñāyamānaṃ catusaccasambodhāvahattā. Iti sabbampetaṃ abhisambodhito	1722	
PA_tika-s01_04t:172_22	yāva parinibbānā pañcacattālīsa vassāni bhāsitaṃ lapitaṃ “tīṇi piṭakāni, pañca nikāyā,	1722	
PA_tika-s01_04t:172_23	navaṅgāni, caturāsīti dhammakkhandhasahassānī”ti evaṃ mahappabhedaṃ hoti. Imāni caturāsīti	1722	
PA_tika-s01_04t:172_24	dhammakkhandhasahassāni tiṭṭhanti, ahaṃ ekova parinibbāyissāmi, ahañca panidāni ekova	1722	
PA_tika-s01_04t:172_25	ovadāmi anusāsāmi, mayi parinibbute imāni caturāsīti buddhasahassāni tumhe ovadissanti	1722	
PA_tika-s01_04t:172_26	anusāsissanti ovādānusāsanakiccassa nipphādanatoti.	1722	
PA_tika-s01_04t:173_0	Sāsananti pariyattipaṭipattipaṭivedhavasena tividhampi sāsanaṃ, nippariyāyato pana	173	
PA_tika-s01_04t:173_1	sattatiṃsa bodhipakkhiyadhammā. Addhānaṃ gamitumalanti addhaniyaṃ, addhānagāmi addhānakkhamanti	173	
PA_tika-s01_04t:173_2	attho. Ciraṃ ṭhiti etassāti ciraṭṭhitikaṃ. Idaṃ vuttaṃ hoti – yena pakārena idaṃ	173	
PA_tika-s01_04t:173_3	sāsanaṃ addhaniyaṃ, tatoyeva ca ciraṭṭhitikaṃ bhaveyya, tena pakārena dhammañca vinayañca	173	
PA_tika-s01_04t:173_4	yadi panāhaṃ saṅgāyeyyaṃ, sādhu vatāti.	173	
PA_tika-s01_04t:174_0	Idāni sammāsambuddhena attano kataṃ anuggahavisesaṃ samanussaritvā cintanākārampi	174	
PA_tika-s01_04t:174_1	dassento “yañcāhaṃ bhagavatā”tiādimāha. Tattha “yañcāha”nti etassa “anuggahito, pasaṃsito”ti	174	
PA_tika-s01_04t:174_2	etehi sambandho. Yanti yasmā, kiriyāparāmasanaṃ vā etaṃ, tena “anuggahito, pasaṃsito”ti	174	
PA_tika-s01_04t:174_3	ettha anuggahaṇaṃ, pasaṃsanañca parāmasati. “Dhāressasī”tiādikaṃ pana vacanaṃ bhagavā	174	
PA_tika-s01_04t:174_4	aññatarasmiṃ rukkhamūle mahākassapattherena paññattasaṅghāṭiyaṃ nisinno taṃ saṅghāṭiṃ	174	
PA_tika-s01_04t:174_5	padumapupphavaṇṇena pāṇinā antantena parāmasanto āha. Vuttañhetaṃ kassapasaṃyutte	174	
PA_tika-s01_04t:174_6	mahākassapatthereneva ānandattheraṃ āmantetvā kathentena –	174	
PA_tika-s01_04t:175_0	“Atha kho āvuso bhagavā maggā okkamma yena aññataraṃ rukkhamūlaṃ tenupasaṅkami, atha	175	
PA_tika-s01_04t:175_1	khvāhaṃ āvuso paṭapilotikānaṃ saṅghāṭiṃ catugguṇaṃ paññapetvā bhagavantaṃ etadavocaṃ	175	
PA_tika-s01_04t:175_2	‘idha bhante bhagavā nisīdatu, yaṃ mamassa dīgharattaṃ hitāya sukhāyā’ti. Nisīdi	175	
PA_tika-s01_04t:175_3	kho āvuso bhagavā paññatte āsane, nisajja kho maṃ āvuso bhagavā etadavoca ‘mudukā	175	
PA_tika-s01_04t:175_4	kho tyāyaṃ kassapa paṭapilotikānaṃ saṅghāṭī’ti. Paṭiggaṇhātu me bhante bhagavā paṭapilotikānaṃ	175	
PA_tika-s01_04t:175_5	saṅghāṭiṃ anukampaṃ upādāyāti. Dhāressasi pana me tvaṃ kassapa sāṇāni paṃsukūlāni	175	
PA_tika-s01_04t:175_6	nibbasanānīti. Dhāressāmahaṃ bhante bhagavato sāṇāni paṃsukūlāni nibbasanānīti. So	175	
PA_tika-s01_04t:175_7	khvāhaṃ āvuso paṭapilotikānaṃ saṅghāṭiṃ bhagavato pādāsiṃ, ahaṃ pana bhagavato sāṇāni	175	
PA_tika-s01_04t:175_8	paṃsukūlāni nibbasanāni paṭipajji”nti.	175	
PA_tika-s01_04t:176_0	Tattha mudukā kho tyāyanti mudukā kho te ayaṃ. Kasmā pana bhagavā evamāhāti? Therena	176	
PA_tika-s01_04t:176_1	saha cīvaraṃ parivattetukāmatāya. Kasmā parivattetukāmo jātoti? Theraṃ attano ṭhāne	176	
PA_tika-s01_04t:176_2	ṭhapetukāmatāya. Kiṃ sāriputtamoggallānā natthīti? Atthi, evaṃ panassa ahosi “ime	176	
PA_tika-s01_04t:176_3	na ciraṃ ṭhassanti, ‘kassapo pana vīsavassasatāyuko, so mayi parinibbute sattapaṇṇiguhāyaṃ	176	
PA_tika-s01_04t:176_4	vasitvā dhammavinayasaṅgahaṃ katvā mama sāsanaṃ pañcavassasahassaparimāṇakālaṃ pavattanakaṃ	176	
PA_tika-s01_04t:176_5	karissatī”ti attano naṃ ṭhāne ṭhapesi, evaṃ bhikkhū kassapassa sussusitabbaṃ maññissantī”ti	176	
PA_tika-s01_04t:176_6	tasmā evamāha. Thero pana yasmā cīvarassa vā pattassa vā vaṇṇe kathite “imaṃ tumhe	176	
PA_tika-s01_04t:176_7	gaṇhathā”ti vacanaṃ cārittameva, tasmā “paṭiggaṇhātu me bhante bhagavā”ti āha.	176	
PA_tika-s01_04t:177_0	Dhāressasi pana me tvaṃ kassapāti kassapa tvaṃ imāni paribhogajiṇṇāni paṃsukūlāni	177	
PA_tika-s01_04t:177_1	pārupituṃ sakkhissasīti vadati. Tañca kho na kāyabalaṃ sandhāya, paṭipattipūraṇaṃ	177	
PA_tika-s01_04t:177_2	pana sandhāya evamāha. Ayañhettha adhippāyo – ahaṃ imaṃ cīvaraṃ puṇṇaṃ nāma dāsiṃ	177	
PA_tika-s01_04t:177_3	pārupitvā āmakasusāne chaḍḍitaṃ susānaṃ pavisitvā tumbamattehi pāṇakehi samparikiṇṇaṃ	177	
PA_tika-s01_04t:177_4	te pāṇake vidhunitvā mahāariyavaṃse ṭhatvā aggahesiṃ, tassa me imaṃ cīvaraṃ gahitadivase	177	
PA_tika-s01_04t:177_5	dasasahassacakkavāḷe mahāpathavī mahāviravaṃ viravamānā kampittha, ākāsaṃ taṭataṭāyi,	177	
PA_tika-s01_04t:177_6	cakkavāḷe devatā sādhukāraṃ adaṃsu, imaṃ cīvaraṃ gaṇhantena bhikkhunā jātipaṃsukūlikena	177	
PA_tika-s01_04t:177_7	jātiāraññikena jātiekāsanikena jātisapadānacārikena bhavituṃ vaṭṭati, tvaṃ imassa	177	
PA_tika-s01_04t:177_8	cīvarassa anucchavikaṃ kātuṃ sakkhissasīti. Theropi attanā pañcannaṃ hatthīnaṃ balaṃ	177	
PA_tika-s01_04t:177_9	dhāreti, so taṃ atakkayitvā “ahametaṃ paṭipattiṃ pūressāmī”ti ussāhena sugatacīvarassa	177	
PA_tika-s01_04t:177_10	anucchavikaṃ kātukāmo “dhāressāmahaṃ bhante”ti āha. Paṭipajjinti paṭipannosiṃ. Evaṃ	1771	
PA_tika-s01_04t:177_11	pana cīvaraparivattanaṃ katvā therena pārupitacīvaraṃ bhagavā pārupi, satthu cīvaraṃ	1771	
PA_tika-s01_04t:177_12	thero. Tasmiṃ samaye mahāpathavī udakapariyantaṃ katvā unnadantī kampittha.	1771	
PA_tika-s01_04t:178_0	Sāṇāni paṃsukūlānīti matakaḷevaraṃ pariveṭhetvā chaḍḍitāni tumbamatte kimī papphoṭetvā	178	
PA_tika-s01_04t:178_1	gahitāni sāṇavākamayāni paṃsukūlacīvarāni. Nibbasanānīti niṭṭhitavasanakiccāni, paribhogajiṇṇānīti	178	
PA_tika-s01_04t:178_2	attho. Ettha ca kiñcāpi ekameva taṃ cīvaraṃ, anekāvayavattā pana bahuvacanaṃ katanti	178	
PA_tika-s01_04t:178_3	majjhimagaṇṭhipade vuttaṃ. Cīvare sādhāraṇaparibhogenāti ettha attanā sādhāraṇaparibhogenāti	178	
PA_tika-s01_04t:178_4	atthassa viññāyamānattā, viññāyamānatthassa ca saddassa payoge kāmācārattā “attanā”ti	178	
PA_tika-s01_04t:178_5	na vuttaṃ. “Dhāressasi pana me tvaṃ kassapa sāṇāni paṃsukūlānī”ti hi vuttattā “attanāva	178	
PA_tika-s01_04t:178_6	sādhāraṇaparibhogenā”ti viññāyati, nāññena. Na hi kevalaṃ saddatoyeva sabbattha atthanicchayo,	178	
PA_tika-s01_04t:178_7	atthapakaraṇādināpi yebhuyyena atthassa niyamitattā. Ācariyadhammapālattherena panettha	178	
PA_tika-s01_04t:178_8	evaṃ vuttaṃ “cīvare sādhāraṇaparibhogenāti ettha ‘attanā samasamaṭṭhapanenā’ti idha	178	
PA_tika-s01_04t:178_9	vuttaṃ attanā – saddamānetvā ‘cīvare attanā sādhāraṇaparibhogenā’ti yojetabbaṃ.	178	
PA_tika-s01_04t:179	Yassa yena hi sambandho, dūraṭṭhampi ca tassa taṃ;	17	
PA_tika-s01_04t:180	Atthato hyasamānānaṃ, āsannattamakāraṇanti.	18	
PA_tika-s01_04t:181_0	Atha vā bhagavatā cīvare sādhāraṇaparibhogena bhagavatā anuggahitoti yojanīyaṃ. Ekassāpi	181	
PA_tika-s01_04t:181_1	hi karaṇaniddesassa sahādiyogakattutthajotakattasambhavato”ti. Samānaṃ dhāraṇametassāti	181	
PA_tika-s01_04t:181_2	sādhāraṇo, tādiso paribhogoti sādhāraṇaparibhogo, tena. Sādhāraṇaparibhogena ca samasamaṭṭhapanena	181	
PA_tika-s01_04t:181_3	ca anuggahitoti sambandho.	181	
PA_tika-s01_04t:182	Idāni –	18	
PA_tika-s01_04t:183_0	“Ahaṃ bhikkhave, yāvade ākaṅkhāmi vivicceva kāmehi vivicca akusalehi dhammehi savitakkaṃ	183	
PA_tika-s01_04t:183_1	savicāraṃ vivekajaṃ pītisukhaṃ paṭhamaṃ jhānaṃ upasampajja viharāmi, kassapopi bhikkhave	183	
PA_tika-s01_04t:183_2	yāvade ākaṅkhati vivicceva kāmehi vivicca akusalehi dhammehi savitakkaṃ savicāraṃ	183	
PA_tika-s01_04t:183_3	vivekajaṃ pītisukhaṃ paṭhamaṃ jhānaṃ upasampajja viharatī”tiādinā –	183	
PA_tika-s01_04t:184_0	Navānupubbavihārachaḷabhiññāpabhede uttarimanussadhamme attanā samasamaṭṭhapanatthāya	184	
PA_tika-s01_04t:184_1	bhagavatā vuttaṃ kassapasaṃyutte āgataṃ pāḷimimaṃ peyyālamukhena, ādiggahaṇena ca	184	
PA_tika-s01_04t:184_2	saṅkhipitvā dassento āha “ahaṃ bhikkhave”tiādi.	184	
PA_tika-s01_04t:185_0	Tattha yāvadeti yāvadeva, yattakaṃ kālaṃ ākaṅkhāmi, tattakaṃ kālaṃ viharāmīti attho.	185	
PA_tika-s01_04t:185_1	Tatoyeva hi majjhimagaṇṭhipade, cūḷagaṇṭhipade ca “yāvadeti yāvadevāti vuttaṃ hotī”ti	185	
PA_tika-s01_04t:185_2	likhitaṃ. Saṃyuttaṭṭhakathāyampi “yāvade ākaṅkhāmīti yāvadeva icchāmī”ti attho vutto.	185	
PA_tika-s01_04t:185_3	Tathā hi tattha līnatthapakāsaniyaṃ ācariyadhammapālattherena “yāvadevāti iminā samānatthaṃ	185	
PA_tika-s01_04t:185_4	‘yāvade’ti idaṃ pada”nti vuttaṃ. Potthakesu pana katthaci “yāvadevā”ti ayameva pāṭho	185	
PA_tika-s01_04t:185_5	dissati. Api ca yāvadeti yattakaṃ samāpattivihāraṃ viharituṃ ākaṅkhāmi, tattakaṃ	185	
PA_tika-s01_04t:185_6	samāpattivihāraṃ viharāmīti samāpattiṭṭhāne, yattakaṃ abhiññāvohāraṃ voharituṃ ākaṅkhāmi,	185	
PA_tika-s01_04t:185_7	tattakaṃ abhiññāvohāraṃ voharāmīti abhiññāṭhāne ca saha pāṭhasesena attho veditabbo.	185	
PA_tika-s01_04t:185_8	Ācariyadhammapālattherenāpi tadevatthaṃ yathālābhanayena dassetuṃ “yattake samāpattivihāre,	185	
PA_tika-s01_04t:185_9	abhiññāvohāre vā ākaṅkhanto vihārāmi ceva voharāmi ca, tathā kassapopīti attho”ti	185	
PA_tika-s01_04t:185_10	vuttaṃ. Apare pana “yāvadeti ‘yaṃ paṭhamajjhānaṃ ākaṅkhāmi, taṃ paṭhamajjhānaṃ upasampajja	1851	
PA_tika-s01_04t:185_11	vihārāmī’tiādinā samāpattiṭṭhāne, iddhividhābhiññāṭhāne ca ajjhāharitassa ta-saddassa	1851	
PA_tika-s01_04t:185_12	kammavasena ‘yaṃ dibbasotaṃ ākaṅkhāmi, tena dibbasotena sadde suṇāmī’tiādinā sesābhiññāṭhāne	1851	
PA_tika-s01_04t:185_13	karaṇavasena yojanā vattabbā”ti vadanti. Vivicceva kāmehīti ettha eva-saddo niyamattho,	1851	
PA_tika-s01_04t:185_14	ubhayattha yojetabbo. Yamettha vattabbaṃ, tadupari āvi bhavissati.	1851	
PA_tika-s01_04t:186_0	Navānupubbavihārachaḷabhiññāppabhedeti ettha navānupubbavihārā nāma anupaṭipāṭiyā	186	
PA_tika-s01_04t:186_1	samāpajjitabbattā evaṃsaññitā nirodhasamāpattiyā saha aṭṭha samāpattiyo. Chaḷabhiññā	186	
PA_tika-s01_04t:186_2	nāma āsavakkhayañāṇena saha pañcābhiññāyo. Katthaci potthake cettha ādisaddo dissati.	186	
PA_tika-s01_04t:186_3	So anadhippeto yathāvuttāya pāḷiyā gahetabbassa atthassa anavasesattā. Manussesu,	186	
PA_tika-s01_04t:186_4	manussānaṃ vā uttaribhūtānaṃ, uttarīnaṃ vā manussānaṃ jhāyīnañceva ariyānañca dhammoti	186	
PA_tika-s01_04t:186_5	uttarimanussadhammo, manussadhammā vā uttarīti uttarimanussadhammo. Dasa kusalakammapathā	186	
PA_tika-s01_04t:186_6	cettha vinā bhāvanāmanasikārena pakatiyāva manussehi nibbattetabbato, manussattabhāvāvahanato	186	
PA_tika-s01_04t:186_7	ca manussadhammo nāma, tato uttari pana jhānādi uttarimanussadhammoti veditabbo.	186	
PA_tika-s01_04t:186_8	Samasamaṭṭhapanenāti “ahaṃ yattakaṃ kālaṃ, yattake vā samāpattivihāre, yattakā abhiññāyo	186	
PA_tika-s01_04t:186_9	ca vaḷañjemi, tathā kassapopī”ti evaṃ samasamaṃ katvā ṭhapanena. Anekaṭṭhānesu ṭhapanaṃ,	186	
PA_tika-s01_04t:186_10	kassacipi uttarimanussadhammassa asesabhāvena ekantasamaṭṭhapanaṃ vā sandhāya “samasamaṭṭhapanenā”ti	1861	
PA_tika-s01_04t:186_11	vuttaṃ, idañca navānupubbavihārachaḷabhiññābhāvasāmaññena pasaṃsāmattanti daṭṭhabbaṃ.	1861	
PA_tika-s01_04t:186_12	Na hi āyasmā mahākassapo bhagavā viya devasikaṃ catuvīsatikoṭisatasahassasaṅkhyā	1861	
PA_tika-s01_04t:186_13	samāpattiyo samāpajjati, yamakapāṭihāriyādivasena ca abhiññāyo vaḷañjetīti. Ettha	1861	
PA_tika-s01_04t:186_14	ca uttarimanussadhamme attanā samasamaṭṭhapanenā”ti idaṃ nidassanamattanti veditabbaṃ. Tathā hi –	1861	
PA_tika-s01_04t:187	“Ovada kassapa bhikkhū, karohi kassapa bhikkhūnaṃ dhammiṃ kathaṃ, ahaṃ vā kassapa bhikkhū ovadeyyaṃ, tvaṃ vā. Ahaṃ vā kassapa bhikkhūnaṃ dhammiṃ kathaṃ kareyyaṃ, tvaṃ vā”ti –	18	
PA_tika-s01_04t:188	Evampi attanā samasamaṭṭhapanamakāsiyevāti.	18	
PA_tika-s01_04t:189_0	Tathāti rūpūpasaṃhāro yathā anuggahito, tathā pasaṃsitoti. Ākāse pāṇiṃ cāletvāti	189	
PA_tika-s01_04t:189_1	bhagavatā attanoyeva pāṇiṃ ākāse cāletvā kulesu alaggacittatāya ceva karaṇabhūtāya	189	
PA_tika-s01_04t:189_2	pasaṃsitoti sambandho. Alaggacittatāyāti vā ādhāre bhummaṃ, ākāse pāṇiṃ cāletvā kulūpakassa	189	
PA_tika-s01_04t:189_3	bhikkhuno alaggacittatāya kulesu alagganacittena bhavituṃ yuttatāya ceva maññeva	189	
PA_tika-s01_04t:189_4	sakkhiṃ katvā pasaṃsitoti attho. Yathāha –	189	
PA_tika-s01_04t:190_0	“Atha kho bhagavā ākāse pāṇiṃ cālesi seyyathāpi bhikkhave, ayaṃ ākāse pāṇi na sajjati	190	
PA_tika-s01_04t:190_1	na gayhati na bajjhati, evameva kho bhikkhave yassa kassaci bhikkhuno kulāni upasaṅkamato	190	
PA_tika-s01_04t:190_2	kulesu cittaṃ na sajjati na gayhati na bajjhati ‘labhantu lābhakāmā, puññakāmā karontu	190	
PA_tika-s01_04t:190_3	puññānī’ti. Yathā sakena lābhena attamano hoti sumano, evaṃ paresaṃ lābhena attamano	190	
PA_tika-s01_04t:190_4	hoti sumano. Evarūpo kho bhikkhave bhikkhu arahati kulāni upasaṅkamituṃ. Kassapassa	190	
PA_tika-s01_04t:190_5	bhikkhave kulāni upasaṅkamato kulesu cittaṃ na sajjati na gayhati na bajjhati ‘labhantu	190	
PA_tika-s01_04t:190_6	lābhakāmā, puññakāmā karontu puññānī’ti. Yathā sakena lābhena attamano hoti sumano,	190	
PA_tika-s01_04t:190_7	evaṃ paresaṃ lābhena attamano hoti sumano”ti.	190	
PA_tika-s01_04t:191_0	Tattha ākāse pāṇiṃ cālesīti nīle gaganantare yamakavijjukaṃ sañcālayamāno viya heṭṭhābhāge,	191	
PA_tika-s01_04t:191_1	uparibhāge, ubhato ca passesu pāṇiṃ sañcālesi, idañca pana tepiṭake buddhavacane	191	
PA_tika-s01_04t:191_2	asambhinnapadaṃ nāma. Attamanoti sakamano, na domanassena pacchinditvā gahitamano.	191	
PA_tika-s01_04t:191_3	Sumanoti tuṭṭhamano, idāni yo hīnādhimuttiko micchāpaṭipanno evaṃ vadeyya “sammāsambuddho	191	
PA_tika-s01_04t:191_4	‘alaggacittatāya ākāse cālitapāṇūpamā kulāni upasaṅkamathā’ti vadanto aṭṭhāne ṭhapeti,	191	
PA_tika-s01_04t:191_5	asayhabhāraṃ āropeti, yaṃ na sakkā kātuṃ, taṃ kārehī”ti, tassa vādapathaṃ pacchinditvā	191	
PA_tika-s01_04t:191_6	“sakkā ca kho evaṃ kātuṃ, atthi evarūpo bhikkhū”ti āyasmantaṃ mahākassapattherameva	191	
PA_tika-s01_04t:191_7	sakkhiṃ katvā dassento “kassapassa bhikkhave”tiādimāha.	191	
PA_tika-s01_04t:192	Aññampi pasaṃsanamāha “candopamapaṭipadāya cā”ti, candapaṭibhāgāya paṭipadāya ca karaṇabhūtāya pasaṃsito, tassaṃ vā ādhārabhūtāya maññeva sakkhiṃ katvā pasaṃsitoti attho. Yathāha –	19	
PA_tika-s01_04t:193_0	“Candūpamā bhikkhave kulāni upasaṅkamatha apakasseva kāyaṃ, apakassa cittaṃ niccanavakā	193	
PA_tika-s01_04t:193_1	kulesu appagabbhā. Seyyathāpi bhikkhave puriso jarudapānaṃ vā olokeyya pabbatavisamaṃ	193	
PA_tika-s01_04t:193_2	vā nadīviduggaṃ vā apakasseva kāyaṃ, apakassa cittaṃ, evameva kho bhikkhave candūpamā	193	
PA_tika-s01_04t:193_3	kulāni upasaṅkamatha apakasseva kāyaṃ, apakassa cittaṃ niccanavakā kulesu appagabbhā.	193	
PA_tika-s01_04t:193_4	Kassapo bhikkhave candūpamo kulāni upasaṅkamati apakasseva kāyaṃ, apakassa cittaṃ	193	
PA_tika-s01_04t:193_5	niccanavako kulesu appagabbho”ti.	193	
PA_tika-s01_04t:194_0	Tattha candūpamāti candasadisā hutvā. Kiṃ parimaṇḍalatāya sadisāti? No, apica kho	194	
PA_tika-s01_04t:194_1	yathā cando gaganatalaṃ pakkhandamāno na kenaci saddhiṃ santhavaṃ vā sinehaṃ vā ālayaṃ	194	
PA_tika-s01_04t:194_2	vā nikantiṃ vā patthanaṃ vā pariyuṭṭhānaṃ vā karoti, na ca na hoti mahājanassa piyo	194	
PA_tika-s01_04t:194_3	manāpo, tumhepi evaṃ kenaci saddhiṃ santhavādīnaṃ akaraṇena bahujanassa piyā manāpā	194	
PA_tika-s01_04t:194_4	candūpamā hutvā khattiyakulādīni cattāri kulāni upasaṅkamathāti attho. Apica yathā	194	
PA_tika-s01_04t:194_5	cando andhakāraṃ vidhamati, ālokaṃ pharati, evaṃ kilesandhakāravidhamanena, ñāṇālokapharaṇena	194	
PA_tika-s01_04t:194_6	ca candūpamā hutvāti evamādīhipi nayehi attho daṭṭhabbo.	194	
PA_tika-s01_04t:195_0	Apakasseva kāyaṃ, apakassa cittanti teneva santhavādīnamakaraṇena kāyañca cittañca	195	
PA_tika-s01_04t:195_1	apakassitvā, akaḍḍhitvā apanetvāti attho. Niccanavakāti niccaṃ navikāva, āgantukasadisā	195	
PA_tika-s01_04t:195_2	eva hutvāti attho. Āgantuko hi paṭipāṭiyā sampattagehaṃ pavisitvā sace naṃ gharasāmikā	195	
PA_tika-s01_04t:195_3	disvā “amhākaṃ puttabhātaropi vippavāsagatā evaṃ vicariṃsū”ti anukampamānā nisīdāpetvā	195	
PA_tika-s01_04t:195_4	bhojenti, bhuttamattoyeva “tumhākaṃ bhājanaṃ gaṇhathā”ti uṭṭhāya pakkamati, na tehi	195	
PA_tika-s01_04t:195_5	saddhiṃ santhavaṃ vā karoti, kiccakaraṇīyāni vā saṃvidahati, evaṃ tumhepi paṭipāṭiyā	195	
PA_tika-s01_04t:195_6	sampattagharaṃ pavisitvā yaṃ iriyāpathesu pasannā manussā denti, taṃ gahetvā pacchinnasanthavā	195	
PA_tika-s01_04t:195_7	tesaṃ kiccakaraṇīye abyāvaṭā hutvā nikkhamathāti dīpeti. Appagabbhāti na pagabbhā,	195	
PA_tika-s01_04t:195_8	aṭṭhaṭṭhānena kāyapāgabbhiyena, catuṭṭhānena vacīpāgabbhiyena, anekaṭṭhānena manopāgabbhiyena	195	
PA_tika-s01_04t:195_9	ca virahitā kulāni upasaṅkamathāti attho.	195	
PA_tika-s01_04t:196_0	Jarudapānanti jiṇṇakūpaṃ. Pabbatavisamanti pabbate visamaṃ papātaṭṭhānaṃ. Nadīvidugganti	196	
PA_tika-s01_04t:196_1	nadiyā viduggaṃ chinnataṭaṭṭhānaṃ. Evameva khoti ettha idaṃ opammasaṃsandanaṃ – jarudapānādayo	196	
PA_tika-s01_04t:196_2	viya hi cattāri kulāni, olokanapuriso viya bhikkhu, yathā pana anapakaṭṭhakāyacitto	196	
PA_tika-s01_04t:196_3	tāni olokento puriso tattha patati, evaṃ arakkhitehi kāyādīhi kulāni upasaṅkamanto	196	
PA_tika-s01_04t:196_4	bhikkhu kulesu bajjhati, tato nānappakāraṃ sīlapādabhañjanādikaṃ anatthaṃ pāpuṇāti.	196	
PA_tika-s01_04t:196_5	Yathā pana apakaṭṭhakāyacitto puriso tattha na patati, evaṃ rakkhiteneva kāyena,	196	
PA_tika-s01_04t:196_6	rakkhitāya vācāya, rakkhitehi cittehi, sūpaṭṭhitāya satiyā apakaṭṭhakāyacitto hutvā	196	
PA_tika-s01_04t:196_7	kulāni upasaṅkamanto bhikkhu kulesu na bajjhati, athassa sīlasaddhāsamādhipaññāsaṅkhātāni	196	
PA_tika-s01_04t:196_8	pādahatthakucchisīsāni na bhañjanti, rāgakaṇṭakādayo na vijjhanti, sukhito yenakāmaṃ	196	
PA_tika-s01_04t:196_9	agatapubbaṃ nibbānadisaṃ gacchati, evarūpo ayaṃ mahākassapoti hīnādhimuttikassa micchāpaṭipannassa	196	
PA_tika-s01_04t:196_10	vādapathapacchindanatthaṃ mahākassapattheraṃ eva sakkhiṃ katvā dassento “kassapo	1961	
PA_tika-s01_04t:196_11	bhikkhave”tiādimāhāti. Evampettha atthamicchantialaggacittatāsaṅkhātāya candopamapaṭipadāya	1961	
PA_tika-s01_04t:196_12	karaṇabhūtāya pasaṃsito, tassaṃ vā ādhārabhūtāya maññeva sakkhiṃ katvā pasaṃsitoti,	1961	
PA_tika-s01_04t:196_13	evaṃ sati ceva-saddo, ca-saddo ca na payujjitabbo dvinnaṃ padānaṃ tulyādhikaraṇattā,	1961	
PA_tika-s01_04t:196_14	ayameva attho pāṭho ca yuttataro viya dissati parinibbānasuttavaṇṇanāyaṃ “ākāse pāṇiṃ	1961	
PA_tika-s01_04t:196_15	cāletvā candūpamaṃ paṭipadaṃ kathento maṃ kāyasakkhiṃ katvā kathesī”ti vuttattāti.	1961	
PA_tika-s01_04t:197_0	Tassa kimaññaṃ āṇaṇyaṃ bhavissati, aññatra dhammavinayasaṅgāyanāti adhippāyo. Tattha	197	
PA_tika-s01_04t:197_1	tassāti yaṃ-saddassa kāraṇanidassane “tasmā”ti ajjhāharitvā tassa meti attho, kiriyāparāmasane	197	
PA_tika-s01_04t:197_2	pana tassa anuggahaṇassa, pasaṃsanassa cāti. Potthakesupi katthaci “tassa me”ti pāṭho	197	
PA_tika-s01_04t:197_3	dissati, evaṃ sati kiriyāparāmasane “tassā”ti aparaṃ padamajjhāharitabbaṃ. Natthi	197	
PA_tika-s01_04t:197_4	iṇaṃ yassāti aṇaṇo, tassa bhāvo āṇaṇyaṃ. Dhammavinayasaṅgāyanaṃ ṭhapetvā aññaṃ kiṃ	197	
PA_tika-s01_04t:197_5	nāma tassa iṇavirahitattaṃ bhavissati, na bhavissati evāti attho. “Nanu maṃ bhagavā”tiādinā	197	
PA_tika-s01_04t:197_6	vuttamevatthaṃ upamāvasena vibhāveti. Sakakavacaissariyānuppadānenāti ettha kavaco	197	
PA_tika-s01_04t:197_7	nāma uracchado, yena uro chādīyate, tassa ca cīvaranidassanena gahaṇaṃ, issariyassa	197	
PA_tika-s01_04t:197_8	pana abhiññāsamāpattinidassanenāti daṭṭhabbaṃ. Kulavaṃsappatiṭṭhāpakanti kulavaṃsassa	197	
PA_tika-s01_04t:197_9	kulapaveṇiyā patiṭṭhāpakaṃ. “Me”ti padassa niccasāpekkhattā saddhammavaṃsappatiṭṭhāpakoti	197	
PA_tika-s01_04t:197_10	samāso. Idaṃ vuttaṃ hoti – sattusaṅghanimmaddanena attano kulavaṃsappatiṭṭhāpanatthaṃ	1971	
PA_tika-s01_04t:197_11	sakakavacaissariyānuppadānena kulavaṃsappatiṭṭhāpakaṃ puttaṃ rājā viya bhagavāpi	1971	
PA_tika-s01_04t:197_12	maṃ dīghadassī “saddhammavaṃsappatiṭṭhāpako me ayaṃ bhavissatī”ti mantvā sāsanapaccatthikagaṇanimmaddanena	1971	
PA_tika-s01_04t:197_13	saddhammavaṃsappatiṭṭhāpanatthaṃ cīvaradānasamasamaṭṭhapanasaṅkhātena iminā asādhāraṇānuggahena	1971	
PA_tika-s01_04t:197_14	anuggahesi nanu, imāya ca uḷārāya pasaṃsāya pasaṃsi nanūti. Iti cintayantoti ettha	1971	
PA_tika-s01_04t:197_15	itisaddena “antaradhāpeyyuṃ, saṅgāyeyyaṃ, kimaññaṃ āṇaṇyaṃ bhavissatī”ti vacanapubbaṅgamaṃ,	1971	
PA_tika-s01_04t:197_16	“ṭhānaṃ kho panetaṃ vijjatī”tiādi vākyattayaṃ nidasseti.	1971	
PA_tika-s01_04t:198_0	Idāni yathāvuttamatthaṃ saṅgītikkhandhakapāḷiyā sādhento āha “yathāhā”tiādi. Tattha	198	
PA_tika-s01_04t:198_1	yathāhāti kiṃ āha, mayā vuttassa atthassa sādhakaṃ kiṃ āhāti vuttaṃ hoti. Yathā vā	198	
PA_tika-s01_04t:198_2	yena pakārena mayā vuttaṃ, tathā tena pakārena pāḷiyampi āhāti attho. Yathā vā yaṃ	198	
PA_tika-s01_04t:198_3	vacanaṃ pāḷiyaṃ āha, tathā tena vacanena mayā vuttavacanaṃ saṃsandati ceva sameti	198	
PA_tika-s01_04t:198_4	ca yathā taṃ gaṅgodakena yamunodakantipi vattabbo pāḷiyā sādhanatthaṃ udāharitabhāvassa	198	
PA_tika-s01_04t:198_5	paccakkhato viññāyamānattā, viññāyamānatthassa ca saddassa payoge kāmācārattā. Adhippāyavibhāvanatthā	198	
PA_tika-s01_04t:198_6	hi atthayojanā. Yathā vā yena pakārena dhammavinayasaṅgāyanatthaṃ bhikkhūnaṃ ussāhaṃ	198	
PA_tika-s01_04t:198_7	janesi, tathā tena pakārena pāḷiyampi āhāti attho. Evamīdisesu.	198	
PA_tika-s01_04t:199_0	Ekamidāhanti ettha idanti nipātamattaṃ. Ekaṃ samayanti ca bhummatthe upayogavacanaṃ,	199	
PA_tika-s01_04t:199_1	ekasmiṃ samayeti attho. Pāvāyāti pāvānagarato, tattha piṇḍāya caritvā “kusināraṃ	199	
PA_tika-s01_04t:199_2	gamissāmī”ti addhānamaggappaṭipannoti vuttaṃ hoti. Addhānamaggoti ca dīghamaggo vuccati,	199	
PA_tika-s01_04t:199_3	dīghapariyāyo hettha addhānasaddo. Mahatāti guṇamahattenapi saṅkhyāmahattenapi mahatā.	199	
PA_tika-s01_04t:199_4	“Pañcamattehī”tiādinā saṅkhyāmahattaṃ dasseti, mattasaddo ca pamāṇavacano “bhojane	199	
PA_tika-s01_04t:199_5	mattaññutā”tiādīsu viya. “Dhammavinayasaṅgāyanatthaṃ ussāhaṃ janesī”ti etassatthassa	199	
PA_tika-s01_04t:199_6	sādhanatthaṃ āhatā “atha kho”tiādikā pāḷi yathāvuttamatthaṃ na sādheti. Na hettha	199	
PA_tika-s01_04t:199_7	ussāhajananappakāro āgatoti codanaṃ pariharitumāha “sabbaṃ subhaddakaṇḍaṃ vitthārato	199	
PA_tika-s01_04t:199_8	veditabba”nti. Evampesā codanā tadavatthāyevāti vuttaṃ “tato paraṃ āhā”tiādi. Apica	199	
PA_tika-s01_04t:199_9	yathāvuttatthasādhikā pāḷi mahatarāti ganthagarutāpariharaṇatthaṃ majjhe peyyālamukhena	199	
PA_tika-s01_04t:199_10	ādiantameva pāḷiṃ dassento “sabbaṃ subhaddakaṇḍaṃ vitthārato veditabba”nti āha. Tena	1991	
PA_tika-s01_04t:199_11	hi “atha khvāhaṃ āvuso maggā okkamma aññatarasmiṃ rukkhamūle nisīdī”ti vuttapāḷito	1991	
PA_tika-s01_04t:199_12	paṭṭhāya “yaṃ na icchissāma, na taṃ karissāmā”ti vuttapāḷipariyosānaṃ subhaddakaṇḍaṃ dasseti.	1991	
PA_tika-s01_04t:200_0	“Tato para”ntiādinā pana tadavasesaṃ “handa mayaṃ āvuso”tiādikaṃ ussāhajananappakāradassanapāḷiṃ.	200	
PA_tika-s01_04t:200_1	Tasmā tato paraṃ āhāti ettha subhaddakaṇḍato paraṃ ussāhajananappakāradassanavacanamāhāti	200	
PA_tika-s01_04t:200_2	attho veditabbo. Mahāgaṇṭhipadepi hi soyevattho vutto. Ācariyasāriputtattherenāpi	200	
PA_tika-s01_04t:200_3	tatheva adhippeto. Ācariyadhammapālattherena pana “tato paranti tato bhikkhūnaṃ ussāhajananato	200	
PA_tika-s01_04t:200_4	parato”ti vuttaṃ, tadetaṃ vicāretabbaṃ heṭṭhā ussāhajananappakārassa pāḷiyaṃ avuttattā.	200	
PA_tika-s01_04t:200_5	Ayameva hi ussāhajananappakāro yadidaṃ “handa mayaṃ āvuso dhammañca vinayañca saṅgāyeyyāma,	200	
PA_tika-s01_04t:200_6	pure adhammo dippatī”tiādi. Yadi pana subhaddakaṇḍameva ussāhajananahetubhūtassa	200	
PA_tika-s01_04t:200_7	subhaddena vuttavacanassa pakāsanattā ussāhajanananti vadeyya, natthevettha vicāretabbatāti.	200	
PA_tika-s01_04t:200_8	Pure adhammo dippatīti ettha adhammo nāma dasakusalakammapathapaṭipakkhabhūto adhammo.	200	
PA_tika-s01_04t:200_9	Dhammavinayasaṅgāyanatthaṃ ussāhajananappasaṅgattā vā tadasaṅgāyanahetuko dosagaṇopi	200	
PA_tika-s01_04t:200_10	sambhavati, “adhammavādino balavanto honti, dhammavādino dubbalā hontī”ti vuttattā	2001	
PA_tika-s01_04t:200_11	sīlavipattiādihetuko pāpicchatādidosagaṇo adhammotipi vadanti. Pure dippatīti api	2001	
PA_tika-s01_04t:200_12	nāma dippati. Saṃsayatthe hi pure-saddo. Atha vā yāva adhammo dhammaṃ paṭibāhituṃ	2001	
PA_tika-s01_04t:200_13	samattho hoti, tato puretaramevāti attho. Āsanne hi anadhippete ayaṃ pure-saddo.	2001	
PA_tika-s01_04t:200_14	Dippatīti dippissati, pure-saddayogena hi anāgatatthe ayaṃ vattamānapayogo yathā	2001	
PA_tika-s01_04t:200_15	“purā vassati devo”ti. Tathā hi vuttaṃ –	2001	
PA_tika-s01_04t:201	“Anāgate sannicchaye, tathātīte ciratane;	20	
PA_tika-s01_04t:202	Kāladvayepi kavīhi, puresaddo payujjate”ti. ;	20	
PA_tika-s01_04t:203	“Pureyāvapurāyoge, niccaṃ vā karahi kadā;	20	
PA_tika-s01_04t:204	Lacchāyamapi kiṃ vutte, vattamānā bhavissatī”ti ca.	20	
PA_tika-s01_04t:205_0	Keci panettha evaṃ vaṇṇayanti – pureti pacchā anāgate, yathā addhānaṃ gacchantassa	205	
PA_tika-s01_04t:205_1	gantabbamaggo “pure”ti vuccati, tathā idhāpi maggagamananayena anāgatakālo “pure”ti	205	
PA_tika-s01_04t:205_2	vuccatīti. Evaṃ sati taṃkālāpekkhāya cettha vattamānapayogo sambhavati. Dhammo paṭibāhiyyatīti	205	
PA_tika-s01_04t:205_3	etthāpi pure-saddena yojetvā vuttanayena attho veditabbo, tathā dhammopi adhammaviparītavasena,	205	
PA_tika-s01_04t:205_4	ito parampi eseva nayo. Avinayoti pahānavinayasaṃvaravinayānaṃ paṭipakkhabhūto avinayo.	205	
PA_tika-s01_04t:205_5	Vinayavādino dubbalā hontīti evaṃ iti-saddena pāṭho, so “tato paraṃ āhā”ti ettha	205	
PA_tika-s01_04t:205_6	āha-saddena sambajjhitabbo.	205	
PA_tika-s01_04t:206_0	Tena hīti uyyojanatthe nipāto. Uccinane uyyojentā hi mahākassapattheraṃ evamāhaṃsu	206	
PA_tika-s01_04t:206_1	“bhikkhū uccinatū”ti, saṅgītiyā anurūpe bhikkhū uccinitvā upadhāretvā gaṇhātūti attho.	206	
PA_tika-s01_04t:206_2	“Sakala…pe… pariggahesī”ti etena sukkhavipassakakhīṇāsavapariyantānaṃ yathāvuttapuggalānaṃ	206	
PA_tika-s01_04t:206_3	satipi āgamādhigamasambhave saha paṭisambhidāhi pana tevijjādiguṇayuttānaṃ āgamādhigamasampattiyā	206	
PA_tika-s01_04t:206_4	ukkaṃsagatattā saṅgītiyā bahūpakārataṃ dasseti. Sakalaṃ suttageyyādikaṃ navaṅgaṃ	206	
PA_tika-s01_04t:206_5	ettha, etassāti vā sakalanavaṅgaṃ, satthu bhagavato sāsanaṃ satthusāsanaṃ sāsīyati	206	
PA_tika-s01_04t:206_6	etenāti katvā, tadeva satthusāsananti sakalanavaṅgasatthusāsanaṃ. Nava vā suttageyyādīni	206	
PA_tika-s01_04t:206_7	aṅgāni ettha, etassāti vā navaṅgaṃ, tameva satthusāsanaṃ, tañca sakalameva, na ekadesanti	206	
PA_tika-s01_04t:206_8	tathā. Atthakāmena pariyāpuṇitabbā sikkhitabbā, diṭṭhadhammikādipurisatthaṃ vā nipphādetuṃ	206	
PA_tika-s01_04t:206_9	pariyattā samatthāti pariyatti, tīṇi piṭakāni, sakalanavaṅgasatthusāsanasaṅkhātā	206	
PA_tika-s01_04t:206_10	pariyatti, taṃ dhārentīti tathā, tādiseti attho. Puthujjana…pe… sukkhavipassakakhīṇāsavabhikkhūti ettha –	2061	
PA_tika-s01_04t:207	“Duve puthujjanā vuttā, buddhenādiccabandhunā;	20	
PA_tika-s01_04t:208	Andho puthujjano eko, kalyāṇeko puthujjano”ti. ; –	20	
PA_tika-s01_04t:209_0	Vuttesu kalyāṇaputhujjanāva adhippetā saddantarasannidhānenapi atthavisesassa viññātabbattā.	209	
PA_tika-s01_04t:209_1	Samathabhāvanāsinehābhāvena sukkhā lūkhā asiniddhā vipassanā etesanti sukkhavipassakā,	209	
PA_tika-s01_04t:209_2	teyeva khīṇāsavāti tathā. “Bhikkhū”ti pana sabbattha yojetabbaṃ. Vuttañhi –	209	
PA_tika-s01_04t:210	“Yañcatthavato saddekasesato vāpi suyyate;	21	
PA_tika-s01_04t:211	Taṃ sambajjhate paccekaṃ, yathālābhaṃ kadācipī”ti.	21	
PA_tika-s01_04t:212_0	Tipiṭakasabbapariyattippabhedadhareti ettha tiṇṇaṃ piṭakānaṃ samāhāro tipiṭakaṃ,	212	
PA_tika-s01_04t:212_1	taṃsaṅkhātaṃ navaṅgādivasena anekabhedabhinnaṃ sabbaṃ pariyattippabhedaṃ dhārentīti	212	
PA_tika-s01_04t:212_2	tathā, tādise. Anu anu taṃ samaṅginaṃ bhāveti vaḍḍhetīti anubhāvo, soyeva ānubhāvo,	212	
PA_tika-s01_04t:212_3	pabhāvo, mahanto ānubhāvo yesaṃ te mahānubhāvā. “Etadaggaṃ bhikkhave”ti bhagavatā	212	
PA_tika-s01_04t:212_4	vuttavacanamupādāya pavattattā “etadagga”nti padaṃ anukaraṇajanāmaṃ nāma yathā “yevāpanaka”nti,	212	
PA_tika-s01_04t:212_5	tabbasena vuttaṭṭhānantaramidha etadaggaṃ, tamāropiteti attho. Etadaggaṃ eso bhikkhu	212	
PA_tika-s01_04t:212_6	aggoti vā āropitepi vaṭṭati. Tadanāropitāpi avasesaguṇasampannattā uccinitā tattha	212	
PA_tika-s01_04t:212_7	santīti dassetuṃ “yebhuyyenā”ti vuttaṃ. Tisso vijjā tevijjā, tā ādi yesaṃ chaḷabhiññādīnanti	212	
PA_tika-s01_04t:212_8	tevijjādayo, te bhedā anekappakārā yesanti tevijjādibhedā. Atha vā tisso vijjā assa	212	
PA_tika-s01_04t:212_9	khīṇāsavassāti tevijjo, so ādi yesaṃ chaḷabhiññādīnanti tevijjādayo, teyeva bhedā	212	
PA_tika-s01_04t:212_10	yesanti tevijjādibhedā. Tevijjachaḷabhiññādivasena anekabhedabhinne khīṇāsavabhikkhūyevāti	2121	
PA_tika-s01_04t:212_11	vuttaṃ hoti. Ye sandhāya vuttanti ye bhikkhū sandhāya idaṃ “atha kho”tiādivacanaṃ	2121	
PA_tika-s01_04t:212_12	saṅgītikkhandhake vuttaṃ. Iminā kiñcāpi pāḷiyaṃ avisesatova vuttaṃ, tathāpi visesena	2121	
PA_tika-s01_04t:212_13	yathāvuttakhīṇāsavabhikkhūyeva sandhāya vuttanti pāḷiyā saṃsandanaṃ karoti.	2121	
PA_tika-s01_04t:213_0	Nanu ca sakalanavaṅgasatthusāsanapariyattidharā khīṇāsavā anekasatā, anekasahassā	213	
PA_tika-s01_04t:213_1	ca, kasmā thero ekenūnamakāsīti codanaṃ uddharitvā visesakāraṇadassanena taṃ pariharituṃ	213	
PA_tika-s01_04t:213_2	“kissa panā”tiādi vuttaṃ. Tattha kissāti kasmā. Pakkhantarajotako pana-saddo. Okāsakaraṇatthanti	213	
PA_tika-s01_04t:213_3	okāsakaraṇanimittaṃ okāsakaraṇahetu. Attha-saddo hi “chaṇatthañca nagarato nikkhamitvā	213	
PA_tika-s01_04t:213_4	missakapabbataṃ abhiruhatū”tiādīsu viya kāraṇavacano, “kissa hetū”tiādīsu viya ca	213	
PA_tika-s01_04t:213_5	hetvatthe paccattavacanaṃ. Tathā hi vaṇṇayanti “chaṇatthanti chaṇanimittaṃ chaṇahetūti	213	
PA_tika-s01_04t:213_6	attho”ti. Evañca sati pucchāsabhāgatāvissajjanāya hoti, esa nayo īdisesu.	213	
PA_tika-s01_04t:214_0	Kasmā panassa okāsamakāsīti āha “tenā”tiādi. Hi-saddo kāraṇatthe. “So hāyasmā”tiādinā	214	
PA_tika-s01_04t:214_1	“sahāpi vināpi na sakkā”ti vuttavacane paccekaṃ kāraṇaṃ dasseti. Keci pana “tamatthaṃ	214	
PA_tika-s01_04t:214_2	vivaratī”ti vadanti, tadayuttaṃ “tasmā”ti kāraṇavacanadassanato. “Tasmā”tiādinā hi	214	
PA_tika-s01_04t:214_3	kāraṇadassanaṭṭhāne kāraṇajotakoyeva hi-saddo. Saññāṇamattajotakā sākhābhaṅgopamā	214	
PA_tika-s01_04t:214_4	hi nipātāti, evamīdisesu. Sikkhatīti sekkho, sikkhanaṃ vā sikkhā, sāyeva tassa sīlanti	214	
PA_tika-s01_04t:214_5	sekkho. So hi apariyositasikkhattā, tadadhimuttattā ca ekantena sikkhanasīlo, na	214	
PA_tika-s01_04t:214_6	asekkho viya pariniṭṭhitasikkho tattha paṭippassaddhussāho, nāpi vissaṭṭhasikkho	214	
PA_tika-s01_04t:214_7	pacurajano viya tattha anadhimutto, kitavasena viya ca taddhitavasenidha tappakatiyattho	214	
PA_tika-s01_04t:214_8	gayhati yathā “kāruṇiko”ti. Atha vā ariyāya jātiyā tīsupi sikkhāsu jāto, tattha vā	214	
PA_tika-s01_04t:214_9	bhavoti sekkho. Apica ikkhati etāyāti ikkhā, maggaphalasammādiṭṭhi, saha ikkhāyāti	214	
PA_tika-s01_04t:214_10	sekkho. Uparimaggattayakiccassa apariyositattā saha karaṇīyenāti sakaraṇīyo. Assāti	2141	
PA_tika-s01_04t:214_11	anena, “appaccakkhaṃ nāmā”ti etena sambandho. Assāti vā “natthī”ti ettha kiriyāpaṭiggahakavacanaṃ.	2141	
PA_tika-s01_04t:214_12	Paguṇappavattibhāvato appaccakkhaṃ nāma natthi. Vinayaṭṭhakathāyaṃ pana “asammukhā	2141	
PA_tika-s01_04t:214_13	paṭiggahitaṃ nāma natthī”ti vuttaṃ, taṃ” dve sahassāni bhikkhuto”ti vuttampi bhagavato	2141	
PA_tika-s01_04t:214_14	santike paṭiggahitameva nāmāti katvā vuttaṃ. Tathā hi sāvakabhāsitampi suttaṃ “buddhabhāsita”nti vuccatīti.	2141	
PA_tika-s01_04t:215_0	“Yathāhā”tiādinā āyasmatā ānandena vuttagāthameva sādhakabhāvena dasseti. Ayañhi	215	
PA_tika-s01_04t:215_1	gāthā gopakamoggallānena nāma brāhmaṇena “buddhasāsane tvaṃ bahussutoti pākaṭo, kittakā	215	
PA_tika-s01_04t:215_2	dhammā te satthārā bhāsitā, tayā ca dhāritā”ti pucchitena tassa paṭivacanaṃ dentena	215	
PA_tika-s01_04t:215_3	āyasmatā ānandeneva gopakamoggallānasutte, attano guṇadassanavasena vā theragāthāyampi	215	
PA_tika-s01_04t:215_4	bhāsitā. Tatthāyaṃ saṅkhepattho – buddhato satthu santikā dvāsīti dhammakkhandhasahassāni	215	
PA_tika-s01_04t:215_5	ahaṃ gaṇhiṃ adhigaṇhiṃ, dve dhammakkhandhasahassāni bhikkhuto dhammasenāpatiādīnaṃ	215	
PA_tika-s01_04t:215_6	bhikkhūnaṃ santikā gaṇhiṃ. Ye dhammā me jivhāgge, hadaye vā pavattino paguṇā vācuggatā,	215	
PA_tika-s01_04t:215_7	te dhammā tadubhayaṃ sampiṇḍetvā caturāsīti dhammakkhandhasahassānīti. Keci pana	215	
PA_tika-s01_04t:215_8	“yemeti ettha ‘ye ime’ti padacchedaṃ katvā ye ime dhammā buddhassa, bhikkhūnañca	215	
PA_tika-s01_04t:215_9	pavattino pavattitā, tesu dhammesu buddhato dvāsīti sahassāni ahaṃ gaṇhiṃ, dve sahassāni	215	
PA_tika-s01_04t:215_10	bhikkhuto gaṇhiṃ, evaṃ caturāsīti dhammakkhandhasahassānī”ti sambandhaṃ vadanti,	2151	
PA_tika-s01_04t:215_11	ayañca sambandho “ettakāyeva dhammakkhandhā”ti sanniṭṭhānassa aviññāyamānattā kecivādo nāma kato.	2151	
PA_tika-s01_04t:216_0	“Sahāpi na sakkā”ti vattabbahetuto “vināpi na sakkā”ti vattabbahetuyeva balavataro	216	
PA_tika-s01_04t:216_1	saṅgītiyā bahukārattā. Tasmā tattha codanaṃ dassetvā pariharituṃ “yadi eva”ntiādi	216	
PA_tika-s01_04t:216_2	vuttaṃ. Tattha yadi evanti evaṃ vinā yadi na sakkā, tathā satīti attho. Sekkhopi	216	
PA_tika-s01_04t:216_3	samānoti sekkhapuggalo samānopi. Māna-saddo hettha lakkhaṇe. Bahukārattāti bahūpakārattā.	216	
PA_tika-s01_04t:216_4	Upakāravacano hi kāra-saddo “appakampi kataṃ kāraṃ, puññaṃ hoti mahapphala”ntiādīsu	216	
PA_tika-s01_04t:216_5	viya. Assāti bhaveyya. Atha-saddo pucchāyaṃ. Pañhe “atha tvaṃ kena vaṇṇenā”ti hi	216	
PA_tika-s01_04t:216_6	payogamudāharanti. “Evaṃ sante”ti pana attho vattabbo. Parūpavādavivajjanatoti yathāvuttakāraṇaṃ	216	
PA_tika-s01_04t:216_7	ajānantānaṃ paresaṃ āropitaupavādato vivajjitukāmattā. Taṃ vivarati “thero hī”tiādinā.	216	
PA_tika-s01_04t:216_8	Ativiya vissatthoti atirekaṃ vissāsiko. Kena viññāyatīti āha “tathā hī”tiādi. Daḷhīkaraṇaṃ	216	
PA_tika-s01_04t:216_9	vā etaṃ vacanaṃ. “Vuttañhi, tathā hi iccete daḷhīkaraṇatthe”ti hi vadanti saddavidū.	216	
PA_tika-s01_04t:216_10	Nanti ānandattheraṃ. “Ovadatī”ti iminā sambandho. Ānandattherassa yebhuyyena navakāya	2161	
PA_tika-s01_04t:216_11	parisāya vibbhamane mahākassapatthero “na vāyaṃ kumārako mattamaññāsī”ti āha. Tathā	2161	
PA_tika-s01_04t:216_12	hi parinibbute bhagavati mahākassapatthero bhagavato parinibbāne sannipatitassa bhikkhusaṅghassa	2161	
PA_tika-s01_04t:216_13	majjhe nisīditvā dhammavinayasaṅgāyanatthaṃ pañcasate bhikkhū uccinitvā “rājagahe	2161	
PA_tika-s01_04t:216_14	āvuso vassaṃ vasantā dhammavinayaṃ saṅgāyissāma, tumhe pure vassūpanāyikāya attano	2161	
PA_tika-s01_04t:216_15	attano palibodhaṃ pacchinditvā rājagahe sannipatathā”ti vatvā attanā rājagahaṃ gato.	2161	
PA_tika-s01_04t:217_0	Ānandattheropi bhagavato pattacīvaramādāya mahājanaṃ saññāpento sāvatthiṃ gantvā	217	
PA_tika-s01_04t:217_1	tato nikkhamma rājagahaṃ gacchanto dakkhiṇāgirismiṃ cārikaṃ cari. Tasmiṃ samaye ānandattherassa	217	
PA_tika-s01_04t:217_2	tiṃsamattā saddhivihārikā yebhuyyena kumārakā ekavassikaduvassikabhikkhū ceva anupasampannā	217	
PA_tika-s01_04t:217_3	ca vibbhamiṃsu. Kasmā panete pabbajitā, kasmā ca vibbhamiṃsūti? Tesaṃ kira mātāpitaro	217	
PA_tika-s01_04t:217_4	cintesuṃ “ānandatthero satthuvissāsiko aṭṭha vare yācitvā upaṭṭhahati, icchiticchitaṭṭhānaṃ	217	
PA_tika-s01_04t:217_5	satthāraṃ gahetvā gantuṃ sakkoti, amhākaṃ dārake etassa santike pabbajeyyāma, evaṃ	217	
PA_tika-s01_04t:217_6	so satthāraṃ gahetvā āgamissati, tasmiṃ āgate mayaṃ mahāsakkāraṃ kātuṃ labhissāmā”ti.	217	
PA_tika-s01_04t:217_7	Iminā tāva kāraṇena nesaṃ ñātakā te pabbājesuṃ, satthari pana parinibbute tesaṃ sā	217	
PA_tika-s01_04t:217_8	patthanā upacchinnā, atha ne ekadivaseneva uppabbājesuṃ. Atha ānandattheraṃ dakkhiṇāgirismiṃ	217	
PA_tika-s01_04t:217_9	cārikaṃ caritvā rājagahamāgataṃ disvā mahākassapatthero evamāhāti. Vuttañhetaṃ kassapasaṃyutte –	217	
PA_tika-s01_04t:218_0	“Atha kiñcarahi tvaṃ āvuso ānanda imehi navehi bhikkhūhi indriyesu aguttadvārehi	218	
PA_tika-s01_04t:218_1	bhojane amattaññūhi jāgariyaṃ ananuyuttehi saddhiṃ cārikaṃ carasi, sassaghātaṃ maññe	218	
PA_tika-s01_04t:218_2	carasi, kulūpaghātaṃ maññe carasi, olujjati kho te āvuso ānanda parisā, palujjanti	218	
PA_tika-s01_04t:218_3	kho te āvuso navappāyā, na vāyaṃ kumārako mattamaññāsīti.	218	
PA_tika-s01_04t:219_0	Api me bhante kassapa sirasmiṃ palitāni jātāni, atha ca pana mayaṃ ajjāpi āyasmato	219	
PA_tika-s01_04t:219_1	mahākassapassa kumārakavādā na muccāmāti. Tathā hi pana tvaṃ āvuso ānanda imehi navehi	219	
PA_tika-s01_04t:219_2	bhikkhūhi indriyesu aguttadvārehi bhojane amattaññūhi jāgariyaṃ ananuyuttehi saddhiṃ	219	
PA_tika-s01_04t:219_3	cārikaṃ carasi, sassaghātaṃ maññe carasi, kulūpaghātaṃ maññe carasi, olujjati kho	219	
PA_tika-s01_04t:219_4	te āvuso ānanda parisā, palujjanti kho te āvuso navappāyā, na vāyaṃ kumārako mattamaññāsī”ti.	219	
PA_tika-s01_04t:220_0	Tattha sassaghātaṃ maññe carasīti sassaṃ ghātento viya āhiṇḍasi. Kulūpaghātaṃ maññe	220	
PA_tika-s01_04t:220_1	carasīti kulāni upaghātento viya āhiṇḍasi. Olujjatīti palujjati bhijjati. Palujjanti	220	
PA_tika-s01_04t:220_2	kho te āvuso navappāyāti āvuso ānanda ete tuyhaṃ pāyena yebhuyyena navakā ekavassikaduvassikadaharā	220	
PA_tika-s01_04t:220_3	ceva sāmaṇerā ca palujjanti. Na vāyaṃ kumārako mattamaññāsīti ayaṃ kumārako attano	220	
PA_tika-s01_04t:220_4	pamāṇaṃ na vata jānātīti theraṃ tajjento āha. Kumārakavādā na muccāmāti kumārakavādato	220	
PA_tika-s01_04t:220_5	na muccāma. Tathā hi pana tvanti idamassa evaṃ vattabbatāya kāraṇadassanatthaṃ vuttaṃ.	220	
PA_tika-s01_04t:220_6	Ayañhettha adhippāyo – yasmā tvaṃ imehi navehi indriyasaṃvaravirahitehi bhojane amattaññūhi	220	
PA_tika-s01_04t:220_7	saddhiṃ vicarasi, tasmā kumārakehi saddhiṃ vicaranto “kumārako”ti vattabbataṃ arahasīti.	220	
PA_tika-s01_04t:221_0	Na vāyaṃ kumārako mattamaññāsīti ettha vā-saddo padapūraṇe. Vā-saddo hi upamānasamuccayasaṃsayavissaggavikappapadapūraṇādīsu	221	
PA_tika-s01_04t:221_1	bahūsu atthesu dissati. Tathā hesa “paṇḍito vāpi tena so”tiādīsu upamāne dissati,	221	
PA_tika-s01_04t:221_2	sadisabhāveti attho. “Taṃ vāpi dhīrā muni vedayantī”tiādīsu samuccaye. “Ke vā ime	221	
PA_tika-s01_04t:221_3	kassa vā”tiādīsu saṃsaye. “Ayaṃ vā imesaṃ samaṇabrāhmaṇānaṃ sabbabālo sabbamūḷho”tiādīsu	221	
PA_tika-s01_04t:221_4	vavassagge. “Ye hi keci bhikkhave samaṇā vā brāhmaṇā vā”tiādīsupi vikappe. “Na vāhaṃ	221	
PA_tika-s01_04t:221_5	paṇṇaṃ bhuñjāmi, na hetaṃ mayha bhojana”ntiādīsu padapūraṇe. Idhāpi padapūraṇe daṭṭhabbo.	221	
PA_tika-s01_04t:221_6	Teneva ca ācariyadhammapālattherena vā-saddassa atthuddhāraṃ karontena vuttaṃ “na	221	
PA_tika-s01_04t:221_7	vāyaṃ kumārako mattamaññāsī”tiādīsu padapūraṇe”ti. Saṃyuttaṭṭhakathāyampi idameva	221	
PA_tika-s01_04t:221_8	vuttaṃ “na vāyaṃ kumārako mattamaññāsīti ayaṃ kumārako attano pamāṇaṃ na vata jānāsīti	221	
PA_tika-s01_04t:221_9	theraṃ tajjento āhā”ti. Etthāpi “vatā”ti vacanasiliṭṭhatāya vuttaṃ. “Na vāya”nti	221	
PA_tika-s01_04t:221_10	etassa vā “na ve aya”nti padacchedaṃ katvā ve-saddassatthaṃ dassentena “vatā”ti vuttaṃ.	2211	
PA_tika-s01_04t:221_11	Tathā hi ve-saddassa ekaṃsatthabhāve tadeva pāḷiṃ payogaṃ katvā udāharanti neruttikā.	2211	
PA_tika-s01_04t:221_12	Vajirabuddhitthero pana evaṃ vadati “na vāyanti ettha ca vāti vibhāsā, aññāsipi na	2211	
PA_tika-s01_04t:221_13	aññāsipī”ti, taṃ tassa matimattaṃ saṃyuttaṭṭhakathāya tathā avuttattā. Idamekaṃ parūpavādasambhavakāraṇaṃ	2211	
PA_tika-s01_04t:221_14	“tattha kecī”tiādinā sambajjhitabbaṃ.	2211	
PA_tika-s01_04t:222_0	Aññampi kāraṇamāha “sakyakulappasuto cāyasmā”ti. Sākiyakule jāto, sākiyakulabhāvena	222	
PA_tika-s01_04t:222_1	vā pākaṭo ca āyasmā ānando. Tattha…pe… upavadeyyunti sambandho. Aññampi kāraṇaṃ vadati	222	
PA_tika-s01_04t:222_2	“tathāgatassa bhātā cūḷapituputto”ti. Bhātāti cettha kaniṭṭhabhātā cūḷapituputtabhāvena,	222	
PA_tika-s01_04t:222_3	na pana vayasā sahajātabhāvato.	222	
PA_tika-s01_04t:223	“Suddhodano dhotodano, sakkasukkāmitodanā;	22	
PA_tika-s01_04t:224	Amitā pālitā cāti, ime pañca imā duve”ti.	22	
PA_tika-s01_04t:225	Vuttesu hi sabbakaniṭṭhassa amitodanasakkassa putto āyasmā ānando. Vuttañhi manorathapūraṇiyaṃ –	22	
PA_tika-s01_04t:226_0	“Kappasatasahassaṃ pana dānaṃ dadamāno amhākaṃ bodhisattena saddhiṃ tusitapure nibbattitvā	226	
PA_tika-s01_04t:226_1	tato cuto amitodanasakkassa gehe nibbatti, athassa sabbe ñātake ānandite pamodite	226	
PA_tika-s01_04t:226_2	karonto jātoti ‘ānando’tveva nāmamakaṃsū”ti.	226	
PA_tika-s01_04t:227	Tathāyeva vuttaṃ papañcasūdaniyampi –	22	
PA_tika-s01_04t:228_0	“Aññe pana vadanti – nāyasmā ānando bhagavatā sahajāto, vayasā ca cūḷapituputtatāya	228	
PA_tika-s01_04t:228_1	ca bhagavato kaniṭṭhabhātāyeva. Tathā hi manorathapūraṇiyaṃ ekanipātavaṇṇanāyaṃ sahajātagaṇane so na vuto”ti.	228	
PA_tika-s01_04t:229_0	Yaṃ vuccati, taṃ gahetabbaṃ. Tatthāti tasmiṃ vissatthādibhāve sati. Ativissatthasakyakulappasutatathāgatabhātubhāvatoti	229	
PA_tika-s01_04t:229_1	vuttaṃ hoti. Bhāvenabhāvalakkhaṇe hi katthaci hetvattho sampajjati. Tathā hi ācariyadhammapālattherena	229	
PA_tika-s01_04t:229_2	nettiṭṭhakathāyaṃ “gunnañce taramānāna”nti gāthāvaṇṇanāyaṃ vuttaṃ –	229	
PA_tika-s01_04t:230	“Sabbā tā jimhaṃ gacchantīti sabbā tā gāviyo kuṭilameva gacchanti, kasmā? Nette jimhagate sati nette kuṭilaṃ gate sati, nettassa kuṭilaṃ gatattāti attho”ti.	23	
PA_tika-s01_04t:231_0	Udānaṭṭhakathāyampi “iti imasmiṃ sati idaṃ hotī”ti suttapadavaṇṇanāyaṃ “hetuatthatā	231	
PA_tika-s01_04t:231_1	bhummavacanassa kāraṇassa bhāvena tadavinābhāvī phalassa bhāvo lakkhīyatīti veditabbā”ti.	231	
PA_tika-s01_04t:231_2	Tatthāti vā nimittabhūte vissatthādimhīti attho, tasmiṃ uccinanetipi vadanti. Chandāgamanaṃ	231	
PA_tika-s01_04t:231_3	viyāti ettha chandā āgamanaṃ viyāti padacchedo. Chandāti ca hetumhi nissakkavacanaṃ,	231	
PA_tika-s01_04t:231_4	chandena āgamanaṃ pavattanaṃ viyāti attho, chandena akattabbakaraṇamivāti vuttaṃ	231	
PA_tika-s01_04t:231_5	hoti, chandaṃ vā āgacchati sampayogavasenāti chandāgamanaṃ, tathā pavatto apāyagamanīyo	231	
PA_tika-s01_04t:231_6	akusalacittuppādo. Atha vā ananurūpaṃ gamanaṃ agamanaṃ. Chandena agamanaṃ chandāgamanaṃ,	231	
PA_tika-s01_04t:231_7	chandena sinehena ananurūpaṃ gamanaṃ pavattanaṃ viya akattabbakaraṇaṃ viyāti vuttaṃ	231	
PA_tika-s01_04t:231_8	hoti. Asekkhabhūtā paṭisambhidā, taṃpattāti tathā, asekkhā ca te paṭisambhidāppattā	231	
PA_tika-s01_04t:231_9	cāti vā tathā, tādise. Sekkhapaṭisambhidāppattanti etthāpi esa nayo. Parivajjentoti	231	
PA_tika-s01_04t:231_10	hetvatthe antasaddo, parivajjanahetūti attho. Anumatiyāti anuññāya, yācanāyāti vuttaṃ hoti.	2311	
PA_tika-s01_04t:232_0	“Kiñcāpi sekkho”ti idaṃ asekkhānaṃyeva uccinitattā vuttaṃ, na sekkhānaṃ agatigamanasambhavena.	232	
PA_tika-s01_04t:232_1	Paṭhamamaggeneva hi cattāri agatigamanāni pahīyanti, tasmā kiñcāpi sekkho, tathāpi	232	
PA_tika-s01_04t:232_2	thero āyasmantaṃ ānandaṃ uccinatūti sambandho. Na pana kiñcāpi sekkho, tathāpi abhabbo	232	
PA_tika-s01_04t:232_3	agatiṃ gantunti. “Abhabbo”tiādinā pana dhammasaṅgītiyā tassa arahabhāvaṃ dassento	232	
PA_tika-s01_04t:232_4	vijjamānaguṇe katheti, tena saṅgītiyā dhammavinayavinicchaye sampatte chandādivasena	232	
PA_tika-s01_04t:232_5	aññathā akathetvā yathābhūtameva kathessatīti dasseti. Na gantabbā, ananurūpā vā	232	
PA_tika-s01_04t:232_6	gatīti agati, taṃ. Pariyattoti adhigato uggahito.	232	
PA_tika-s01_04t:233	“Eva”ntiādinā sanniṭṭhānagaṇanaṃ dasseti. Uccinitenāti uccinitvā gahitena. Apica evaṃ…pe… uccinīti nigamanaṃ, “tenāyasmatā”tiādi pana sanniṭṭhānagaṇanadassanantipi vadanti.	23	
PA_tika-s01_04t:234_0	Evaṃ saṅgāyakavicinanappakāraṃ dassetvā aññampi saṅgāyanatthaṃ desavicinanādippakāraṃ	234	
PA_tika-s01_04t:234_1	dassento “atha kho”tiādimāha. Tattha etadahosīti etaṃ parivitakkanaṃ ahosi. Nu-saddena	234	
PA_tika-s01_04t:234_2	hi parivitakkanaṃ dasseti. Rājagahanti “rājagahasāmantaṃ gahetvā vutta”nti gaṇṭhipadesu	234	
PA_tika-s01_04t:234_3	vadanti. Gāvo caranti etthāti gocaro, gunnaṃ caraṇaṭṭhānaṃ, so viyāti gocaro, bhikkhūnaṃ	234	
PA_tika-s01_04t:234_4	caraṇaṭṭhānaṃ, mahanto so assa, etthāti vā mahāgocaraṃ. Aṭṭhārasannaṃ mahāvihārānampi	234	
PA_tika-s01_04t:234_5	atthitāya pahūtasenāsanaṃ.	234	
PA_tika-s01_04t:235_0	Thāvarakammanti ciraṭṭhāyikammaṃ. Visabhāgapuggalo subhaddasadiso. Ukkoṭeyyāti nivāreyya.	235	
PA_tika-s01_04t:235_1	Iti-saddo idamatthe, iminā manasikārena hetubhūtena etadahosīti attho. Garubhāvajananatthaṃ	235	
PA_tika-s01_04t:235_2	ñattidutiyena kammena saṅghaṃ sāvesi, na apalokanañattikammamattenāti adhippāyo.	235	
PA_tika-s01_04t:236_0	Kadā panāyaṃ katāti āha “ayaṃ panā”tiādi. Evaṃ katabhāvo ca imāya gaṇanāya viññāyatīti	236	
PA_tika-s01_04t:236_1	dasseti “bhagavā hī”tiādinā. Athāti anantaratthe nipāto, parinibbānantaramevāti attho.	236	
PA_tika-s01_04t:236_2	Sattāhanti hi parinibbānadivasampi saṅgaṇhitvā vuttaṃ. Assāti bhagavato, “sarīra”nti	236	
PA_tika-s01_04t:236_3	iminā sambandho. Saṃvegavatthuṃ kittetvā kittetvā aniccatāpaṭisaññuttāni gītāni gāyitvā	236	
PA_tika-s01_04t:236_4	pūjāvasena kīḷanato sundaraṃ kīḷanadivasā sādhukīḷanadivasā nāma, saparahitasādhanaṭṭhena	236	
PA_tika-s01_04t:236_5	vā sādhūti vuttānaṃ sappurisānaṃ saṃvegavatthuṃ kittetvā kittetvā kīḷanadivasātipi	236	
PA_tika-s01_04t:236_6	yujjati. Imasmiñca purimasattāhe ekadeseneva sādhukīḷanamakaṃsu. Visesato pana dhātupūjādivasesuyeva.	236	
PA_tika-s01_04t:236_7	Tathā hi vuttaṃ mahāparinibbānasuttaṭṭhakathāyaṃ –	236	
PA_tika-s01_04t:237_0	“Ito purimesu hi dvīsu sattāhesu te bhikkhū saṅghassa ṭhānanisajjokāsaṃ karontā khādanīyaṃ	237	
PA_tika-s01_04t:237_1	bhojanīyaṃ saṃvidahantā sādhukīḷikāya okāsaṃ na labhiṃsu, tato nesaṃ ahosi ‘imaṃ	237	
PA_tika-s01_04t:237_2	sattāhaṃ sādhukīḷitaṃ kīḷissāma, ṭhānaṃ kho panetaṃ vijjati, yaṃ amhākaṃ pamattabhāvaṃ	237	
PA_tika-s01_04t:237_3	ñatvā kocideva āgantvā dhātuyo gaṇheyya, tasmā ārakkhaṃ ṭhapetvā kīḷissāmā’ti, tena te evamakaṃsū”ti.	237	
PA_tika-s01_04t:238_0	Tathāpi te dhātupūjāyapi katattā dhātupūjādivasā nāma. Imeyeva visesena bhagavati	238	
PA_tika-s01_04t:238_1	kattabbassa aññassa abhāvato ekadesena katampi sādhukīḷanaṃ upādāya “sādhukīḷanadivasā”ti	238	
PA_tika-s01_04t:238_2	pākaṭā jātāti āha “evaṃ sattāhaṃ sādhukīḷanadivasā nāma ahesu”nti.	238	
PA_tika-s01_04t:239_0	Citakāyāti vīsasataratanuccāya candanadārucitakāya, padhānakiccavaseneva ca sattāhaṃ	239	
PA_tika-s01_04t:239_1	citakāyaṃ agginā jhāyīti vuttaṃ. Na hi accantasaṃyogavasena nirantaraṃ sattāhameva	239	
PA_tika-s01_04t:239_2	agginā jhāyi tattha pacchimadivaseyeva jhāyitattā, tasmā sattāhasminti attho veditabbo.	239	
PA_tika-s01_04t:239_3	Purimapacchimānañhi dvinnaṃ sattāhānamantare sattāhe yattha katthacipi divase jhāyamāne	239	
PA_tika-s01_04t:239_4	sati “sattāhe jhāyī”ti vattuṃ yujjati. Yathāha –	239	
PA_tika-s01_04t:240	“Tena kho pana samayena cattāro mallapāmokkhā sīsaṃ nhātā ahatāni vatthāni nivatthā ‘mayaṃ bhagavato citakaṃ āḷimpessāmā’ti na sakkonti āḷimpetu”ntiādi.	24	
PA_tika-s01_04t:241_0	Sattipañjaraṃ katvāti sattikhaggādihatthehi purisehi mallarājūnaṃ bhagavato dhātuārakkhakaraṇaṃ	241	
PA_tika-s01_04t:241_1	upalakkhaṇavasenāha. Sattihatthā purisā hi sattiyo yathā “kuntā pacarantī”ti, tāhi	241	
PA_tika-s01_04t:241_2	samantato rakkhāpanavasena pañjarapaṭibhāgattā sattipañjaraṃ. Sandhāgāraṃ nāma rājūnaṃ	241	
PA_tika-s01_04t:241_3	ekā mahāsālā. Uyyogakālādīsu hi rājāno tattha ṭhatvā “ettakā purato gacchantu, ettakā	241	
PA_tika-s01_04t:241_4	pacchato, ettakā ubhohi passehi, ettakā hatthīsu abhiruhantu, ettakā assesu, ettakā	241	
PA_tika-s01_04t:241_5	rathesū”ti evaṃ sandhiṃ karonti mariyādaṃ bandhanti, tasmā taṃ ṭhānaṃ “sandhāgāra”nti	241	
PA_tika-s01_04t:241_6	vuccati. Apica uyyogaṭṭhānato āgantvāpi yāva gehesu allagomayaparibhaṇḍādīni karonti,	241	
PA_tika-s01_04t:241_7	tāva dve tīṇi divasāni rājāno tattha santhambhanti vissamanti parissayaṃ vinodentītipi	241	
PA_tika-s01_04t:241_8	sandhāgāraṃ, rājūnaṃ vā saha atthānusāsanaṃ agārantipi sandhāgāraṃ ha-kārassa dha-kāraṃ,	241	
PA_tika-s01_04t:241_9	anusarāgamañca katvā, yasmā vā rājāno tattha sannipatitvā “imasmiṃ kāle kasituṃ vaṭṭati,	241	
PA_tika-s01_04t:241_10	imasmiṃ kāle vapitu”nti evamādinā nayena gharāvāsakiccāni sammantayanti, tasmā chinnavicchinnaṃ	2411	
PA_tika-s01_04t:241_11	gharāvāsaṃ tattha sandhārentītipi sandhāgāraṃ. Visākhapuṇṇamito paṭṭhāya yāva visākhamāsassa	2411	
PA_tika-s01_04t:241_12	amāvāsī, tāva soḷasa divasā sīhaḷavohāravasena gahitattā, jeṭṭhamūlamāsassa sukkapakkhe	2411	
PA_tika-s01_04t:241_13	ca pañca divasāti āha “iti ekavīsati divasā gatā”ti. Tattha carimadivaseyeva dhātuyo	2411	
PA_tika-s01_04t:241_14	bhājayiṃsu, tasmiṃyeva ca divase ayaṃ kammavācā katā. Tena vuttaṃ “jeṭṭhamūlasukkapakkhapañcamiya”ntiādi.	2411	
PA_tika-s01_04t:241_15	Tattha jeṭṭhanakkhattaṃ vā mūlanakkhattaṃ vā tassa māsassa puṇṇamiyaṃ candena yuttaṃ,	2411	
PA_tika-s01_04t:241_16	tasmā so māso “jeṭṭhamūlamāso”ti vuccati. Anācāranti heṭṭhā vuttaṃ anācāraṃ.	2411	
PA_tika-s01_04t:242_0	Yadi evaṃ kasmā vinayaṭṭhakathāyaṃ, maṅgalasuttaṭṭhakathāyañca “sattasu sādhukīḷanadivasesu,	242	
PA_tika-s01_04t:242_1	sattasu ca dhātupūjādivasesu vītivattesū”ti vuttanti? Sattasu dhātupūjādivasesu gahitesu	242	
PA_tika-s01_04t:242_2	tadavinābhāvato majjhe citakāya jhāyanasattāhampi gahitamevāti katvā visuṃ na vuttaṃ	242	
PA_tika-s01_04t:242_3	viya dissati. Yadi evaṃ kasmā “aḍḍhamāso atikkanto, diyaḍḍhamāso seso”ti ca vuttanti?	242	
PA_tika-s01_04t:242_4	Nāyaṃ doso. Appakañhi ūnamadhikaṃ vā gaṇanūpagaṃ na hoti, tasmā appakena adhikopi	242	
PA_tika-s01_04t:242_5	samudāyo anadhiko viya hotīti katvā aḍḍhamāsato adhikepi pañcadivase “aḍḍhamāso atikkanto”ti	242	
PA_tika-s01_04t:242_6	vuttaṃ dvāsītikhandhakavattānaṃ katthaci “asīti khandhakavattānī”ti vacanaṃ viya,	242	
PA_tika-s01_04t:242_7	tathā appakena ūnopi samudāyo anūno viya hotīti katvā diyaḍḍhamāsato ūnepi pañcadivase	242	
PA_tika-s01_04t:242_8	“diyaḍḍhamāso seso”ti vuttaṃ satipaṭṭhānavibhaṅgaṭṭhakathāyaṃ chamāsato ūnepi aḍḍhamāse	242	
PA_tika-s01_04t:242_9	“chamāsaṃ sajjhāyo kātabbo”ti vacanaṃ viya, aññathā aṭṭhakathānaṃ aññamaññavirodho	242	
PA_tika-s01_04t:242_10	siyā. Apica dīghabhāṇakānaṃ matena tiṇṇaṃ sattāhānaṃ vasena “ekavīsati divasā gatā”ti	2421	
PA_tika-s01_04t:242_11	idha vuttaṃ. Vinayasuttanipātakhuddakapāṭhaṭṭhakathāsu pana khuddakabhāṇakānaṃ matena	2421	
PA_tika-s01_04t:242_12	ekameva jhāyanadivasaṃ katvā tadavasesānaṃ dvinnaṃ sattāhānaṃ vasena “aḍḍhamāso atikkanto,	2421	
PA_tika-s01_04t:242_13	diyaḍḍhamāso seso”ti ca vuttaṃ. Paṭhamabuddhavacanādīsu viya taṃ taṃ bhāṇakānaṃ matena	2421	
PA_tika-s01_04t:242_14	aṭṭhakathāsupi vacanabhedo hotīti gahetabbaṃ. Evampettha vadanti – parinibbānadivasato	2421	
PA_tika-s01_04t:242_15	paṭṭhāya ādimhi cattāro sādhukīḷanadivasāyeva, tato paraṃ tayo sādhukīḷanadivasā	2421	
PA_tika-s01_04t:242_16	ceva citakajhāyanadivasā ca, tato paraṃ eko citakajhāyanadivasoyeva, tato paraṃ tayo	2421	
PA_tika-s01_04t:242_17	citakajhāyanadivasā ceva dhātupūjādivasā ca, tato paraṃ cattāro dhātupūjādivasāyeva,	2421	
PA_tika-s01_04t:242_18	iti taṃ taṃ kiccānurūpagaṇanavasena tīṇi sattāhāni paripūrenti, agahitaggahaṇena	2421	
PA_tika-s01_04t:242_19	pana aḍḍhamāsova hoti. “Ekavīsati divasā gatā”ti idha vuttavacanañca taṃ taṃ kiccānurūpagaṇaneneva.	2421	
PA_tika-s01_04t:242_20	Evañhi catūsupi aṭṭhakathāsu vuttavacanaṃ sametīti vicāretvā gahetabbaṃ. Vajirabuddhittherena	2422	
PA_tika-s01_04t:242_21	pana vuttaṃ “aḍḍhamāso atikkantoti ettha eko divaso naṭṭho, so pāṭipadadivaso, kolāhaladivaso	2422	
PA_tika-s01_04t:242_22	nāma so, tasmā idha na gahito”ti, taṃ na sundaraṃ parinibbānasuttantapāḷiyaṃ pāṭipadadivasatoyeva	2422	
PA_tika-s01_04t:242_23	paṭṭhāya sattāhassa vuttattā, aṭṭhakathāyañca parinibbānadivasena saddhiṃ tiṇṇaṃ	2422	
PA_tika-s01_04t:242_24	sattāhānaṃ gaṇitattā. Tathā hi parinibbānadivasena saddhiṃ tiṇṇaṃ sattāhānaṃ gaṇaneneva	2422	
PA_tika-s01_04t:242_25	jeṭṭhamūlasukkapakkhapañcamī ekavīsatimo divaso hoti.	2422	
PA_tika-s01_04t:243_0	Cattālīsa divasāti jeṭṭhamūlasukkapakkhachaṭṭhadivasato yāva āsaḷhī puṇṇamī, tāva	243	
PA_tika-s01_04t:243_1	gaṇetvā vuttaṃ. Etthantareti cattālīsadivasabbhantare. Rogo eva rogapalibodho. Ācariyupajjhāyesu	243	
PA_tika-s01_04t:243_2	kattabbakiccameva ācariyupajjhāyapalibodho, tathā mātāpitupalibodho. Yathādhippetaṃ	243	
PA_tika-s01_04t:243_3	atthaṃ, kammaṃ vā paribundheti uparodheti pavattituṃ na detīti palibodho ra-kārassa	243	
PA_tika-s01_04t:243_4	la-kāraṃ katvā. Taṃ palibodhaṃ chinditvā taṃ karaṇīyaṃ karotūti saṅgāhakena chinditabbaṃ	243	
PA_tika-s01_04t:243_5	taṃ sabbaṃ palibodhaṃ chinditvā dhammavinayasaṅgāyanasaṅkhātaṃ tadeva karaṇīyaṃ karotu.	243	
PA_tika-s01_04t:244_0	Aññepi mahātherāti anuruddhattherādayo. Sokasallasamappitanti sokasaṅkhātena sallena	244	
PA_tika-s01_04t:244_1	anupaviṭṭhaṃ paṭividdhaṃ. Asamucchinnaavijjātaṇhānusayattā avijjātaṇhābhisaṅkhātena	244	
PA_tika-s01_04t:244_2	kammunā bhavayonigatiṭṭhitisattāvāsesu khandhapañcakasaṅkhātaṃ attabhāvaṃ janeti	244	
PA_tika-s01_04t:244_3	abhinibbattetīti jano. Kilese janeti, ajani, janissatīti vā jano, mahanto jano tathā,	244	
PA_tika-s01_04t:244_4	taṃ. Āgatāgatanti āgatamāgataṃ yathā “ekeko”ti. Ettha siyā – “thero attano pañcasatāya	244	
PA_tika-s01_04t:244_5	parisāya parivutto rājagahaṃ gato, aññepi mahātherā attano attano parivāre gahetvā	244	
PA_tika-s01_04t:244_6	sokasallasamappitaṃ mahājanaṃ assāsetukāmā taṃ taṃ disaṃ pakkantā”ti idha vuttavacanaṃ	244	
PA_tika-s01_04t:244_7	samantapāsādikāya “mahākassapatthero ‘rājagahaṃ āvuso gacchāmā’ti upaḍḍhaṃ bhikkhusaṅghaṃ	244	
PA_tika-s01_04t:244_8	gahetvā ekaṃ maggaṃ gato, anuruddhattheropi upaḍḍhaṃ gahetvā ekaṃ maggaṃ gato”ti	244	
PA_tika-s01_04t:244_9	vuttavacanañca aññamaññaṃ viruddhaṃ hoti. Idha hi mahākassapattherādayo attano attano	244	
PA_tika-s01_04t:244_10	parivārabhikkhūhiyeva saddhiṃ taṃ taṃ disaṃ gatāti attho āpajjati, tattha pana mahākassapattheraanuruddhattherāyeva	2441	
PA_tika-s01_04t:244_11	paccekamupaḍḍhasaṅghena saddhiṃ ekekaṃ maggaṃ gatāti? Vuccate – tadubhayampi hi vacanaṃ	2441	
PA_tika-s01_04t:244_12	na virujjhati atthato saṃsandanattā. Idha hi niravasesena therānaṃ paccekagamanavacanameva	2441	
PA_tika-s01_04t:244_13	tattha nayavasena dasseti, idha attano attano parisāya gamanavacanañca tattha upaḍḍhasaṅghena	2441	
PA_tika-s01_04t:244_14	saddhiṃ gamanavacanena. Upaḍḍhasaṅghoti hi sakasakaparisābhūto bhikkhugaṇo gayhati	2441	
PA_tika-s01_04t:244_15	upaḍḍhasaddassa asamepi bhāge pavattattā. Yadi hi sannipatite saṅghe upaḍḍhasaṅghena	2441	
PA_tika-s01_04t:244_16	saddhinti atthaṃ gaṇheyya, tadā saṅghassa gaṇanapathamatītattā na yujjateva, yadi	2441	
PA_tika-s01_04t:244_17	ca saṅgāyanatthaṃ uccinitānaṃ pañcannaṃ bhikkhusatānaṃ majjhe upaḍḍhasaṅghena saddhinti	2441	
PA_tika-s01_04t:244_18	atthaṃ gaṇheyya, evampi tesaṃ gaṇapāmokkhānaṃyeva uccinitattā na yujjateva. Paccekagaṇino	2441	
PA_tika-s01_04t:244_19	hete. Vuttañhi “sattasatasahassāni, tesu pāmokkhabhikkhavo”ti, iti atthato saṃsandanattā	2441	
PA_tika-s01_04t:244_20	tadetaṃ ubhayampi vacanaṃ aññamaññaṃ na virujjhatīti. Taṃtaṃbhāṇakānaṃ matenevaṃ vuttantipi vadanti.	2442	
PA_tika-s01_04t:245_0	“Aparinibbutassa bhagavato”tiādinā yojetabbaṃ. Pattacīvaramādāyāti ettha catumahārājadattiyaselamayapattaṃ,	245	
PA_tika-s01_04t:245_1	sugatacīvarañca gaṇhitvāti attho. Soyeva hi patto bhagavatā sadā paribhutto. Vuttañhi	245	
PA_tika-s01_04t:245_2	samacittapaṭipadāsuttaṭṭhakathāyaṃ “vassaṃvutthānusārena atirekavīsativassakālepi	245	
PA_tika-s01_04t:245_3	tasseva paribhuttabhāvaṃ dīpetukāmena pātova sarīrapaṭijagganaṃ katvā sunivatthanivāsano	245	
PA_tika-s01_04t:245_4	sugatacīvaraṃ pārupitvā selamayapattamādāya bhikkhusaṅghaparivuto dakkhiṇadvārena	245	
PA_tika-s01_04t:245_5	nagaraṃ pavisitvā piṇḍāya caranto”ti gandhamālādayo nesaṃ hattheti gandhamālādihatthā.	245	
PA_tika-s01_04t:246_0	Tatrāti tissaṃ sāvatthiyaṃ. Sudanti nipātamattaṃ. Aniccatādipaṭisaṃyuttāyāti “sabbe	246	
PA_tika-s01_04t:246_1	saṅkhārā aniccā”tiādinā aniccasabhāvapaṭisaññuttāya. Dhammena yuttā, dhammassa vā	246	
PA_tika-s01_04t:246_2	patirūpāti dhammī, tādisāya. Saññāpetvāti suṭṭhu jānāpetvā, samassāsetvāti vuttaṃ	246	
PA_tika-s01_04t:246_3	hoti. Vasitagandhakuṭinti niccasāpekkhattā samāso. Paribhogacetiyabhāvato “gandhakuṭiṃ	246	
PA_tika-s01_04t:246_4	vanditvā”ti vuttaṃ. “Vanditvā”ti ca “vivaritvā”ti ettha pubbakālakiriyā. Tathā hi	246	
PA_tika-s01_04t:246_5	ācariyasāriputtattherena vuttaṃ “gandhakuṭiyā dvāraṃ vivaritvāti paribhogacetiyabhāvato	246	
PA_tika-s01_04t:246_6	gandhakuṭiṃ vanditvā gandhakuṭiyā dvāraṃ vivarīti veditabba”nti milātā mālā, sāyeva	246	
PA_tika-s01_04t:246_7	kacavaraṃ, milātaṃ vā mālāsaṅkhātaṃ kacavaraṃ tathā. Atiharitvāti paṭhamaṃ ṭhapitaṭṭhānamabhimukhaṃ	246	
PA_tika-s01_04t:246_8	haritvā. Yathāṭhāne ṭhapetvāti paṭhamaṃ ṭhapitaṭṭhānaṃ anatikkamitvā yathāṭhitaṭṭhāneyeva	246	
PA_tika-s01_04t:246_9	ṭhapetvā. Bhagavato ṭhitakāle karaṇīyaṃ vattaṃ sabbamakāsīti senāsane kattabbavattaṃ	246	
PA_tika-s01_04t:246_10	sandhāya vuttaṃ. Kurumāno cāti taṃ sabbaṃ vattaṃ karonto ca. Lakkhaṇe hi ayaṃ māna-saddo.	2461	
PA_tika-s01_04t:246_11	Nhānakoṭṭhakassa sammajjanañca tasmiṃ udakassa upaṭṭhāpanañca, tāni ādīni yesaṃ dhammadesanāovādādīnanti	2461	
PA_tika-s01_04t:246_12	tathā, tesaṃ kālesūti attho. Sīhassa migarājassa seyyā sīhaseyyā, taddhitavasena,	2461	
PA_tika-s01_04t:246_13	sadisavohārena vā bhagavato seyyāpi “sīhaseyyā”ti vuccati. Tejussadairiyāpathattā	2461	
PA_tika-s01_04t:246_14	uttamaseyyā vā, yaṃ sandhāya vuttaṃ “atha kho bhagavā dakkhiṇena passena sīhaseyyaṃ	2461	
PA_tika-s01_04t:246_15	kappesi pāde pādaṃ accādhāya sato sampajāno”ti, taṃ. Kappanakālo karaṇakālo nanūti yojetabbaṃ.	2461	
PA_tika-s01_04t:247_0	“Yathā ta”ntiādinā yathāvuttamatthaṃ upamāya āvi karoti. Tattha yathā aññopi bhagavato…pe…	247	
PA_tika-s01_04t:247_1	patiṭṭhitapemo ceva akhīṇāsavo ca anekesu…pe… upakārasañjanitacittamaddavo ca akāsi,	247	
PA_tika-s01_04t:247_2	evaṃ āyasmāpi ānando bhagavato guṇa…pe… maddavo ca hutvā akāsīti yojanā. Nti nipātamattaṃ.	247	
PA_tika-s01_04t:247_3	Apica etena tathākaraṇahetuṃ dasseti, yathā aññepi yathāvuttasabhāvā akaṃsu, tathā	247	
PA_tika-s01_04t:247_4	āyasmāpi ānando bhagavato…pe… patiṭṭhitapemattā ceva akhīṇāsavattā ca anekesu…pe…	247	
PA_tika-s01_04t:247_5	upakārasañjanitacittamaddavattā cāti hetuatthassa labbhamānattā. Hetugabbhāni hi	247	
PA_tika-s01_04t:247_6	etāni padāni tadatthasseva tathākaraṇahetubhāvato. Dhanapāladamana, suvaṇṇakakkaṭa,	247	
PA_tika-s01_04t:247_7	cūḷahaṃsa -mahāhaṃsajātakādīhi cettha vibhāvetabbo. Guṇānaṃ gaṇo, soyeva amatanipphādakarasasadisatāya	247	
PA_tika-s01_04t:247_8	amataraso. Taṃ jānanapakatitāyāti patiṭṭhitapade hetu. Upakāra…pe… maddavoti upakārapubbabhāvena	247	
PA_tika-s01_04t:247_9	sammājanitacittamuduko. Evampi so iminā kāraṇena adhivāsesīti dassento “tamena”ntiādimāha.	247	
PA_tika-s01_04t:247_10	Tattha tamenanti taṃ āyasmantaṃ ānandaṃ. Eta-saddo hi padālaṅkāramattaṃ. Ayañhi saddapakati,	2471	
PA_tika-s01_04t:247_11	yadidaṃ dvīsu sabbanāmesu pubbapadasseva atthapadatā. Saṃvejesīti “nanu bhagavatā	2471	
PA_tika-s01_04t:247_12	paṭikacceva akkhātaṃ ‘sabbeheva piyehi manāpehi nānābhāvo vinābhāvo’tiādinā saṃvegaṃ	2471	
PA_tika-s01_04t:247_13	janesī”ti ācariyadhammapālattherena vuttaṃ, evaṃ sati “bhante…pe… assāsessathāti	2471	
PA_tika-s01_04t:247_14	paṭhamaṃ vatvā”ti saha pāṭhasesena yojanā assa. Yathārutato pana ādyatthena iti-saddena	2471	
PA_tika-s01_04t:247_15	“evamādinā saṃvejesī”ti yojanāpi yujjateva. Yena kenaci hi vacanena saṃvegaṃ janesi,	2471	
PA_tika-s01_04t:247_16	taṃ sabbampi saṃvejanassa karaṇaṃ sambhavatīti. Santhambhitvāti paridevanādivirahena	2471	
PA_tika-s01_04t:247_17	attānaṃ paṭibandhetvā patiṭṭhāpetvā. Ussannadhātukanti upacitapittasemhādidosaṃ.	2471	
PA_tika-s01_04t:247_18	Pittasemhavātavasena hi tisso dhātuyo idha bhesajjakaraṇayogyatāya adhippetā, yā	2471	
PA_tika-s01_04t:247_19	“dosā, malā”ti ca loke vuccanti, pathavī āpo tejo vāyo ākāsoti ca bhedena paccekaṃ	2471	
PA_tika-s01_04t:247_20	pañcavidhā. Vuttañhi –	2472	
PA_tika-s01_04t:248	“Vāyupittakaphā dosā, dhātavo ca malā tathā;	24	
PA_tika-s01_04t:249	Tatthāpi pañcadhākhyātā, paccekaṃ dehadhāraṇā.	24	
PA_tika-s01_04t:250	Sarīradūsanā dosā, malīnakaraṇā malā;	25	
PA_tika-s01_04t:251	Dhāraṇā dhātavo te tu, itthamanvatthasaññakā”ti.	25	
PA_tika-s01_04t:252_0	Samassāsetunti santappetuṃ. Devatāya saṃvejitadivasato, jetavanavihāraṃ paviṭṭhadivasato	252	
PA_tika-s01_04t:252_1	vā dutiyadivase. Viriccati etenāti virecanaṃ, osadhaparibhāvitaṃ khīrameva virecanaṃ	252	
PA_tika-s01_04t:252_2	tathā. Yaṃ sandhāyāti yaṃ bhesajjapānaṃ sandhāya. Aṅgapaccaṅgena sobhatīti subho,	252	
PA_tika-s01_04t:252_3	manuno apaccaṃ mānavo, na-kārassa pana ṇa-kāre kate māṇavo. Manūti hi paṭhamakappikakāle	252	
PA_tika-s01_04t:252_4	manussānaṃ mātāpituṭṭhāne ṭhito puriso, yo sāsane “mahāsammatarājā”ti vutto. So hi	252	
PA_tika-s01_04t:252_5	sakalalokassa hitaṃ manabhi jānātīti manūti vuccati. Evampettha vadanti “dantaja	252	
PA_tika-s01_04t:252_6	na-kārasahito mānavasaddo sabbasattasādhāraṇavacano, muddhaja ṇa-kārasahito pana	252	
PA_tika-s01_04t:252_7	māṇavasaddo kucchitamūḷhāpaccavacano”ti. Cūḷakammavibhaṅgasuttaṭṭhakathāyampi hi	252	
PA_tika-s01_04t:252_8	muddhaja ṇa-kārasahitasseva māṇavasaddassa attho vaṇṇito. Taṭṭīkāyampi “yaṃ apaccaṃ	252	
PA_tika-s01_04t:252_9	kucchitaṃ mūḷhaṃ vā, tattha loke māṇavavohāro, yebhuyyena ca sattā daharakāle mūḷhadhātukā	252	
PA_tika-s01_04t:252_10	hontīti tassevattho pakāsito”ti vadanti ācariyā. Aññattha ca vīsativassabbhantaro	2521	
PA_tika-s01_04t:252_11	yuvā māṇavo, idha pana tabbohārena mahallakopi. Vuttañhi cūḷakammavibhaṅgasuttavaṇṇanāyaṃ	2521	
PA_tika-s01_04t:252_12	“māṇavoti pana taṃ taruṇakāle vohariṃsu, so mahallakakālepi teneva vohārena voharīyatī”ti,	2521	
PA_tika-s01_04t:252_13	subhanāmakena laddhamāṇavavohārenāti attho. So pana “satthā parinibbuto, ānandatthero	2521	
PA_tika-s01_04t:252_14	kirassa pattacīvaramādāya āgato, mahājano taṃ dassanāya upasaṅkamatī”ti sutvā “vihāraṃ	2521	
PA_tika-s01_04t:252_15	kho pana gantvā mahājanamajjhe na sakkā sukhena paṭisanthāraṃ vā kātuṃ, dhammakathaṃ	2521	
PA_tika-s01_04t:252_16	vā sotuṃ, gehamāgataṃyeva naṃ disvā sukhena paṭisanthāraṃ karissāmi, ekā ca me kaṅkhā	2521	
PA_tika-s01_04t:252_17	atthi, tampi naṃ pucchissāmī”ti cintetvā ekaṃ māṇavakaṃ pesesi, taṃ sandhāyāha “pahitaṃ	2521	
PA_tika-s01_04t:252_18	māṇavaka”nti khuddake cettha kapaccayo. Etadavocāti etaṃ “akālo”tiādikaṃ vacanaṃ ānandatthero avoca.	2521	
PA_tika-s01_04t:253_0	Akāloti ajja gantuṃ ayuttakālo. Kasmāti ce “atthi me”tiādimāha. Bhesajjamattāti appakaṃ	253	
PA_tika-s01_04t:253_1	bhesajjaṃ. Appattho hettha mattāsaddo “mattā sukhapariccāgā”tiādīsu viya. Pītāti	253	
PA_tika-s01_04t:253_2	pivitā. Svepīti ettha “api-saddo apekkho mantā nuññāyā”ti vajirabuddhittherena vuttaṃ.	253	
PA_tika-s01_04t:253_3	Ayaṃ pana tassādhippāyo – “appeva nāmā”ti saṃsayamatte vutte anuññātabhāvo na siddho,	253	
PA_tika-s01_04t:253_4	tasmā taṃ sādhanatthaṃ “apī”ti vuttaṃ, tena imamatthaṃ dīpeti “appeva nāma sve mayaṃ	253	
PA_tika-s01_04t:253_5	upasaṅkameyyāma, upasaṅkamituṃ paṭibalā samānā upasaṅkamissāma cā”ti.	253	
PA_tika-s01_04t:254_0	Dutiyadivaseti khīravirecanapītadivasato dutiyadivase. Cetakattherenāti cetiyaraṭṭhe	254	
PA_tika-s01_04t:254_1	jātattā cetakoti evaṃ laddhanāmena therena. Pacchāsamaṇenāti pacchānugatena samaṇena.	254	
PA_tika-s01_04t:254_2	Sahatthe cetaṃ karaṇavacanaṃ. Subhena māṇavena puṭṭhoti “yesu dhammesu bhavaṃ gotamo	254	
PA_tika-s01_04t:254_3	imaṃ lokaṃ patiṭṭhapesi, te tassa accayena naṭṭhā nu kho, dharanti nu kho, sace dharanti,	254	
PA_tika-s01_04t:254_4	bhavaṃ (natthi dī. ni. aṭṭha. 1.448) ānando jānissati, handa naṃ pucchāmī”ti evaṃ	254	
PA_tika-s01_04t:254_5	cintetvā “yesaṃ so bhavaṃ gotamo dhammānaṃ vaṇṇavādī ahosi, yattha ca imaṃ janataṃ	254	
PA_tika-s01_04t:254_6	samādapesi nivesesi patiṭṭhāpesi, katamesānaṃ kho bho ānanda dhammānaṃ so bhavaṃ	254	
PA_tika-s01_04t:254_7	gotamo vaṇṇavādī ahosī”tiādinā puṭṭho, athassa thero tīṇi piṭakāni sīlakkhandhādīhi	254	
PA_tika-s01_04t:254_8	tīhi khandhehi saṅgahetvā dassento “tiṇṇaṃ kho māṇava khandhānaṃ so bhagavā vaṇṇavādī”tiādinā	254	
PA_tika-s01_04t:254_9	idha sīlakkhandhavagge dasamaṃ suttamabhāsi, taṃ sandhāyāha “imasmiṃ…pe… mabhāsī”ti.	254	
PA_tika-s01_04t:255_0	Khaṇḍanti chinnaṃ. Phullanti bhinnaṃ, sevālāhichattakādivikassanaṃ vā, tesaṃ paṭisaṅkharaṇaṃ	255	
PA_tika-s01_04t:255_1	sammā pākatikakaraṇaṃ, abhinavapaṭikaraṇanti vuttaṃ hoti. Upakaṭṭhāyāti āsannāya.	255	
PA_tika-s01_04t:255_2	Vassaṃ upanenti upagacchanti etthāti vassūpanāyikā, vassūpagatakālo, tāya. Saṅgītipāḷiyaṃ	255	
PA_tika-s01_04t:255_3	sāmaññena vuttampi vacanaṃ evaṃ gateyeva sandhāya vuttanti saṃsandetuṃ sādhetuṃ vā āha “evañhī”tiādi.	255	
PA_tika-s01_04t:256_0	Rājagahaṃ parivāretvāti bahinagare ṭhitabhāvena vuttaṃ. Chaḍḍitapatitauklāpāti chaḍḍitā	256	
PA_tika-s01_04t:256_1	ca patitā ca uklāpā ca. Idaṃ vuttaṃ hoti – bhagavato parinibbānaṭṭhānaṃ gacchantehi	256	
PA_tika-s01_04t:256_2	bhikkhūhi chaḍḍitā vissaṭṭhā, tatoyeva ca upacikādīhi khāditattā ito cito ca patitā,	256	
PA_tika-s01_04t:256_3	sammajjanābhāvena ākiṇṇakacavarattā uklāpā cāti. Tadevatthaṃ “bhagavato hī”tiādinā	256	
PA_tika-s01_04t:256_4	vibhāveti. Avakuthi pūtibhāvamagamāsīti uklāpo tha-kārassa la-kāraṃ katvā, ujjhiṭṭho	256	
PA_tika-s01_04t:256_5	vā kalāposamūhoti uklāpo, vaṇṇasaṅgamanavasenevaṃ vuttaṃ yathā “upakleso, sneho”	256	
PA_tika-s01_04t:256_6	– iccādi, tena yuttāti tathā. Paricchedavasena veṇīyanti dissantīti pariveṇā. Kurumānāti	256	
PA_tika-s01_04t:256_7	kattukāmā. Senāsanavattānaṃ paññattattā, senāsanakkhandhake ca senāsanapaṭibaddhānaṃ	256	
PA_tika-s01_04t:256_8	bahūnampi vacanānaṃ vuttattā senāsanapaṭisaṅkharaṇampi tassa pūjāyeva nāmāti āha	256	
PA_tika-s01_04t:256_9	“bhagavato vacanapūjanattha”nti. Paṭhamaṃ māsanti vassānassa paṭhamaṃ māsaṃ. Accantasaṃyoge	256	
PA_tika-s01_04t:256_10	cetaṃ upayogavacanaṃ. “Titthiyavādaparimocanatthañcā”ti vuttamatthaṃ pākaṭaṃ kātuṃ	2561	
PA_tika-s01_04t:256_11	“titthiyā hī”tiādi vuttaṃ.	2561	
PA_tika-s01_04t:257_0	Yanti katikavattakaraṇaṃ. Edisesu hi ṭhānesu yaṃ-saddo taṃ-saddānapekkho teneva atthassa	257	
PA_tika-s01_04t:257_1	paripuṇṇattā. Yaṃ vā katikavattaṃ sandhāya “atha kho”tiādi vuttaṃ, tadeva mayāpi	257	
PA_tika-s01_04t:257_2	vuttanti attho. Esa nayo īdisesu bhagavatā…pe… vaṇṇitanti senāsanavattaṃ paññapentena	257	
PA_tika-s01_04t:257_3	senāsanakkhandhake ca senāsanapaṭibaddhavacanaṃ kathentena vaṇṇitaṃ. Saṅgāyissāmāti	257	
PA_tika-s01_04t:257_4	ettha iti-saddassa “vuttaṃ ahosī”ti ca ubhayattha sambandho, ekassa vā iti-saddassa lopo.	257	
PA_tika-s01_04t:258_0	Dutiyadivaseti evaṃ cintitadivasato dutiyadivase, so ca kho vassūpanāyikadivasato	258	
PA_tika-s01_04t:258_1	dutiyadivasova. Therā hi āsaḷhipuṇṇamito pāṭipadadivaseyeva sannipatitvā vassamupagantvā	258	
PA_tika-s01_04t:258_2	evaṃ cintesunti. Rājadvāreti rājagehadvāre. Hatthakammanti hatthakiriyaṃ, hatthakammassa	258	
PA_tika-s01_04t:258_3	karaṇanti vuttaṃ hoti. Paṭivedesunti jānāpesuṃ. Visaṭṭhāti nirāsaṅkacittā. Āṇāyeva	258	
PA_tika-s01_04t:258_4	appaṭihatavuttiyā pavattanaṭṭhena cakkanti āṇācakkaṃ. Tathā dhammoyeva cakkanti dhammacakkaṃ,	258	
PA_tika-s01_04t:258_5	taṃ panidha desanāñāṇapaṭivedhañāṇavasena duvidhampi yujjati tadubhayeneva saṅgītiyā	258	
PA_tika-s01_04t:258_6	pavattanato. “Dhammacakkanti cetaṃ desanāñāṇassāpi nāmaṃ, paṭivedhañāṇassāpī”ti hi	258	
PA_tika-s01_04t:258_7	aṭṭhakathāsu vuttaṃ. Sannisajjaṭṭhānanti sannipatitvā nisīdanaṭṭhānaṃ. Satta paṇṇāni	258	
PA_tika-s01_04t:258_8	yassāti sattapaṇṇī, yo “chattapaṇṇo, visamacchado” tipi vuccati, tassa jātaguhadvāreti attho.	258	
PA_tika-s01_04t:259_0	Vissakammunāti sakkassa devānamindassa kammākammavidhāyakaṃ devaputtaṃ sandhāyāha.	259	
PA_tika-s01_04t:259_1	Suvibhattabhittithambhasopānanti ettha suvibhattapadassa dvandato pubbe suyyamānattā	259	
PA_tika-s01_04t:259_2	sabbehi dvandapadehi sambandho, tathā “nānāvidha…pe… vicitta”ntiādīsupi. Rājabhavanavibhūtinti	259	
PA_tika-s01_04t:259_3	rājabhavanasampattiṃ, rājabhavanasobhaṃ vā. Avahasantamivāti avahāsaṃ kurumānaṃ viya.	259	
PA_tika-s01_04t:259_4	Siriyāti sobhāsaṅkhātāya lakkhiyā. Niketanamivāti vasanaṭṭhānamiva, “jalantamivā”tipi	259	
PA_tika-s01_04t:259_5	pāṭho. Ekasmiṃyeva pānīyatitthe nipatantā pakkhino viya sabbesampi janānaṃ cakkhūni	259	
PA_tika-s01_04t:259_6	maṇḍapeyeva nipatantīti vuttaṃ “ekanipāta…pe… vihaṅgāna”nti. Nayanavihaṅgānanti nayanasaṅkhātavihaṅgānaṃ.	259	
PA_tika-s01_04t:259_7	Lokarāmaṇeyyakamiva sampiṇḍitanti yadi loke vijjamānaṃ rāmaṇeyyakaṃ sabbameva ānetvā	259	
PA_tika-s01_04t:259_8	ekattha sampiṇḍitaṃ siyā, taṃ viyāti vuttaṃ hoti, yaṃ yaṃ vā loke ramitumarahati,	259	
PA_tika-s01_04t:259_9	taṃ sabbaṃ sampiṇḍitamivātipi attho. Daṭṭhabbasāramaṇḍanti pheggurahitaṃ sāraṃ viya,	259	
PA_tika-s01_04t:259_10	kasaṭavinimuttaṃ pasannaṃ viya ca daṭṭhumaraharūpesu sārabhūtaṃ, pasannabhūtañca.	2591	
PA_tika-s01_04t:259_11	Apica daṭṭhabbo dassanīyo sārabhūto visiṭṭhataro maṇḍo maṇḍanaṃ alaṅkāro etassāti	2591	
PA_tika-s01_04t:259_12	daṭṭhabbasāramaṇḍo, taṃ. Maṇḍaṃ sūriyarasmiṃ pāti nivāreti, sabbesaṃ vā janānaṃ maṇḍaṃ	2591	
PA_tika-s01_04t:259_13	pasannaṃ pāti rakkhati, maṇḍanamalaṅkāraṃ vā pāti pivati alaṅkarituṃ yuttabhāvenāti maṇḍapo, taṃ.	2591	
PA_tika-s01_04t:260_0	Kusumadāmāni ca tāni olambakāni ceti kusumadāmolambakāni. Visesanassa cettha paranipāto	260	
PA_tika-s01_04t:260_1	yathā “agyāhito”ti. Vividhāniyeva kusumadāmolambakāni tathā, tāni viniggalantaṃ visesena	260	
PA_tika-s01_04t:260_2	vamentaṃ nikkhāmentamiva cāru sobhanaṃ vitānaṃ etthāti tathā. Kuṭṭena gahito samaṃ	260	
PA_tika-s01_04t:260_3	katoti kuṭṭimo, koṭṭimo vā, tādisoyeva maṇīti maṇikoṭṭimo, nānāratanehi vicitto maṇikoṭṭimo,	260	
PA_tika-s01_04t:260_4	tassa talaṃ tathā. Atha vā maṇiyo koṭṭetvā katatalattā maṇikoṭṭena nipphattanti maṇikoṭṭimaṃ,	260	
PA_tika-s01_04t:260_5	tameva talaṃ, nānāratanavicittaṃ maṇikoṭṭimatalaṃ tathā. Tamiva ca nānāpupphūpahāravicittaṃ	260	
PA_tika-s01_04t:260_6	supariniṭṭhitabhūmikammanti sambandho. Pupphapūjā pupphūpahāro. Ettha hi nānāratanavicittaggahaṇaṃ	260	
PA_tika-s01_04t:260_7	nānāpupphūpahāravicittatāyanidassanaṃ, maṇikoṭṭimatalaggahaṇaṃ supariniṭṭhitabhūmikammatāyāti	260	
PA_tika-s01_04t:260_8	daṭṭhabbaṃ. Nanti maṇḍapaṃ. Brahmavimānasadisanti bhāvanapuṃsakaṃ, yathā brahmavimānaṃ	260	
PA_tika-s01_04t:260_9	sobhati, tathā alaṅkaritvāti attho. Visesena mānetabbanti vimānaṃ. Saddavidū pana	260	
PA_tika-s01_04t:260_10	“vihe ākāse māyanti gacchanti devā yenāti vimāna”nti vadanti. Visesena vā sucaritakammunā	2601	
PA_tika-s01_04t:260_11	mīyati nimmīyatīti vimānaṃ, vīti vā sakuṇo vuccati, taṃ saṇṭhānena mīyati nimmīyatīti	2601	
PA_tika-s01_04t:260_12	vimānantiādināpi vattabbo. Vimānaṭṭhakathāyaṃ pana “ekayojanadviyojanādibhāvena pamāṇavisesayuttatāya,	2601	
PA_tika-s01_04t:260_13	sobhātisayayogena ca visesato mānanīyatāya vimāna”nti vuttaṃ. Natthi agghametesanti	2601	
PA_tika-s01_04t:260_14	anagghāni, aparimāṇagghāni agghitumasakkuṇeyyānīti vuttaṃ hoti. Patirūpaṃ, paccekaṃ	2601	
PA_tika-s01_04t:260_15	vā attharitabbānīti paccattharaṇāni, tesaṃ satāni tathā. Uttarābhimukhanti uttaradisābhimukhaṃ.	2601	
PA_tika-s01_04t:260_16	Dhammopi satthāyeva satthukiccanipphādanatoti vuttaṃ “buddhassa bhagavato āsanārahaṃ	2601	
PA_tika-s01_04t:260_17	dhammāsanaṃ paññapetvā”ti. Yathāha “yo kho…pe… mamaccayena satthā”tiādi, tathāgatappaveditadhammadesakassa	2601	
PA_tika-s01_04t:260_18	vā satthukiccāvahattā tathārūpe āsane nisīditumarahatīti dassetumpi evaṃ vuttaṃ.	2601	
PA_tika-s01_04t:260_19	Āsanārahanti nisīdanārahaṃ. Dhammāsananti dhammadesakāsanaṃ, dhammaṃ vā kathetuṃ	2601	
PA_tika-s01_04t:260_20	yuttāsanaṃ. Dantakhacitanti dantehi khacitaṃ, hatthidantehi katanti vuttaṃ hoti.	2602	
PA_tika-s01_04t:260_21	“Danto nāma hatthidanto vuccatī”ti hi vuttaṃ. Etthāti etasmiṃ dhammāsane. Mama kiccanti	2602	
PA_tika-s01_04t:260_22	mama kammaṃ, mayā vā karaṇīyaṃ.	2602	
PA_tika-s01_04t:261_0	Idāni āyasmato ānandassa asekkhabhūmisamāpajjanaṃ dassento “tasmiñca panā”tiādimāha.	261	
PA_tika-s01_04t:261_1	Tattha tasmiñca pana divasaeti tathā raññā ārocāpitadivase, sāvaṇamāsassa kāḷapakkhacatutthadivaseti	261	
PA_tika-s01_04t:261_2	vuttaṃ hoti. Anatthajananato visasaṅkāsatāya kileso visaṃ, tassa khīṇāsavabhāvato	261	
PA_tika-s01_04t:261_3	aññathābhāvasaṅkhātā satti gandho. Tathā hi so bhagavato parinibbānādīsu vilāpādimakāsi.	261	
PA_tika-s01_04t:261_4	Apica visajananakapupphādigandhapaṭibhāgatāya nānāvidhadukkhahetukiriyājananako kilesova	261	
PA_tika-s01_04t:261_5	“visagandho”ti vuccati. Tathā hi so “visaṃ haratīti visattikā, visamūlāti visattikā,	261	
PA_tika-s01_04t:261_6	visaphalāti visattikā, visaparibhogāti visattikā”tiādinā vuttoti. Apica visagandhonāma	261	
PA_tika-s01_04t:261_7	virūpo maṃsādigandho, taṃsadisatāya pana kileso. “Vissasaddo hi virūpe”ti abhidhammaṭīkāyaṃvuttaṃ.	261	
PA_tika-s01_04t:261_8	Addhāti ekaṃsato. Saṃveganti dhammasaṃvegaṃ. “Ohitabhārāna”nti hi yebhuyyena, padhānena	261	
PA_tika-s01_04t:261_9	ca vuttaṃ. Edisesu pana ṭhānesu tadaññesampi dhammasaṃvegoyeva adhippeto. Tathā hi	261	
PA_tika-s01_04t:261_10	“saṃvego nāma sahottappaṃ ñāṇaṃ, so tassā bhagavato dassane uppajjī”ti rajjumālāvimānavaṇṇanāyaṃvuttaṃ,	2611	
PA_tika-s01_04t:261_11	sā ca tadā aviññātasāsanā anāgataphalāti. Itarathā hi cittutrāsavasena dosoyeva saṃvegoti	2611	
PA_tika-s01_04t:261_12	āpajjati, evañca sati so tassa asekkhabhūmisamāpajjanassa ekaṃsakāraṇaṃ na siyā.	2611	
PA_tika-s01_04t:261_13	Evamabhūto ca so idha na vattabboyevāti alamatipapañcena. Tenāti tasmā sve saṅghasannipātassa	2611	
PA_tika-s01_04t:261_14	vattamānattā, sekkhasakaraṇīyattā vā. Te na yuttanti tava na yuttaṃ, tayā vā sannipātaṃ	2611	
PA_tika-s01_04t:261_15	gantuṃ na patirūpaṃ.	2611	
PA_tika-s01_04t:262_0	Metanti mama etaṃ gamanaṃ. Yvāhanti yo ahaṃ, yanti vā kiriyāparāmasanaṃ, tena “gaccheyya”nti	262	
PA_tika-s01_04t:262_1	ettha gamanakiriyaṃ parāmasati, kiriyāparāmasanassa ca yaṃ taṃ-saddassa ayaṃ pakati,	262	
PA_tika-s01_04t:262_2	yadidaṃ napuṃsakaliṅgena, ekavacanena ca yogyatā tathāyeva tattha tattha dassanato.	262	
PA_tika-s01_04t:262_3	Kiriyāya hi sabhāvato napuṃsakattamekattañca icchanti saddavidū. Āvajjesīti upanāmesi.	262	
PA_tika-s01_04t:262_4	Muttāti muccitā. Appattañcāti agatañca, bimbohane na tāva ṭhapitanti vuttaṃ hoti.	262	
PA_tika-s01_04t:262_5	Etasmiṃ antareti etthantare, iminā padadvayena dassitakālānaṃ vemajjhakkhaṇe, tathādassitakāladvayassa	262	
PA_tika-s01_04t:262_6	vā vivareti vuttaṃ hoti.	262	
PA_tika-s01_04t:263	“Kāraṇe ceva citte ca, khaṇasmiṃ vivarepi ca;	26	
PA_tika-s01_04t:264	Vemajjhādīsu atthesu ‘antarā’ti ravo gato”ti.	26	
PA_tika-s01_04t:265_0	Hi vuttaṃ. Anupādāyāti taṇhādiṭṭhivasena kañci dhammaṃ aggahetvā, yehi vā kilesehi	265	
PA_tika-s01_04t:265_1	muccati, tesaṃ lesamattampi aggahetvā. Āsavehīti bhavato ā bhavaggaṃ, dhammato ca	265	
PA_tika-s01_04t:265_2	ā gotrabhuṃ savanato pavattanato āsavasaññitehi kilesehi. Upalakkhaṇavacanamattañcetaṃ.	265	
PA_tika-s01_04t:265_3	Tadekaṭṭhatāya hi sabbehipi kilesehi sabbehipi pāpadhammehi cittaṃ vimuccatiyeva.	265	
PA_tika-s01_04t:265_4	Cittaṃ vimuccīti cittaṃ arahattamaggakkhaṇe āsavehi vimuccamānaṃ hutvā arahattaphalakkhaṇe	265	
PA_tika-s01_04t:265_5	vimucci. Tadatthaṃ vivarati “ayañhī”tiādinā. Caṅkamenāti caṅkamanakiriyāya. Visesanti	265	
PA_tika-s01_04t:265_6	attanā laddhamaggaphalato visesamaggaphalaṃ. Vivaṭṭūpanissayabhūtaṃ kataṃ upacitaṃ	265	
PA_tika-s01_04t:265_7	puññaṃ yenāti katapuñño, arahattādhigamāya katādhikāroti attho. Padhānamanuyuñjāti	265	
PA_tika-s01_04t:265_8	vīriyamanuyuñjāhi, arahattasamāpattiyā anuyogaṃ karohīti vuttaṃ hoti. Hohisīti bhavissasi.	265	
PA_tika-s01_04t:265_9	Kathādosoti kathāya doso vitathabhāvo. Accāraddhanti ativiya āraddhaṃ. Uddhaccāyāti	265	
PA_tika-s01_04t:265_10	uddhatabhāvāya. Handāti vossaggavacanaṃ. Tena hi adhunāyeva yojemi, na panāhaṃ papañcaṃ	2651	
PA_tika-s01_04t:265_11	karomīti vossaggaṃ karoti. Vīriyasamataṃ yojemīti caṅkamanavīriyassa adhimattattā	2651	
PA_tika-s01_04t:265_12	tassa hāpanavasena samādhinā samatāpādanena vīriyassa samataṃ samabhāvaṃ yojemi,	2651	
PA_tika-s01_04t:265_13	vīriyena vā samathasaṅkhātaṃ samādhiṃ yojemītipi attho. Dvidhāpi hi pāṭho dissati.	2651	
PA_tika-s01_04t:265_14	Vissamissāmīti assasissāmi. Idāni tassa visesato pasaṃsanārahabhāvaṃ dassetuṃ “tenā”tiādi	2651	
PA_tika-s01_04t:265_15	vuttaṃ. Tenāti catuiriyāpathavirahitatākāraṇena. “Anipanno”tiādīni paccuppannavacanāneva.	2651	
PA_tika-s01_04t:265_16	Parinibbutopi so ākāseyeva parinibbāyi. Tasmā therassa kilesaparinibbānaṃ, khandhaparinibbānañca	2651	
PA_tika-s01_04t:265_17	visesena pasaṃsārahaṃ acchariyabbhutamevāti.	2651	
PA_tika-s01_04t:266_0	Dutiyadivaseti therena arahattapattadivasato dutiyadivase. Pañcamiyanti tithīpekkhāya	266	
PA_tika-s01_04t:266_1	vuttaṃ, “dutiyadivase”ti iminā tulyādhikaraṇaṃ. Bhinnaliṅgampi hi tulyatthapadaṃ	266	
PA_tika-s01_04t:266_2	dissati yathā “guṇo pamāṇaṃ, vīsati cittāni” iccādi. Kāḷapakkhassāti sāvaṇamāsakāḷapakkhassa.	266	
PA_tika-s01_04t:266_3	Paṭhamañhi māsaṃ khaṇḍaphullapaṭisaṅkharaṇamakaṃsu, paṭhamamāsabhāvo ca majjhimappadesavohārena.	266	
PA_tika-s01_04t:266_4	Tattha hi purimapuṇṇamito yāva aparā puṇṇamī, tāva eko māsoti voharanti. Tato tīṇi	266	
PA_tika-s01_04t:266_5	divasāni rājā maṇḍapamakāsi, tato dutiyadivase thero arahattaṃ sacchākāsi, tatiyadivase	266	
PA_tika-s01_04t:266_6	pana sannipatitvā therā saṅgītimakaṃsu, tasmā āsaḷhimāsakāḷapakkhapāṭipadato yāva	266	
PA_tika-s01_04t:266_7	sāvaṇamāsakāḷapakkhapañcamī, tāva pañcadivasādhiko ekamāso hoti. Samānoti uppajjamāno.	266	
PA_tika-s01_04t:266_8	Haṭṭhatuṭṭhacittoti ativiya somanassacitto, pāmojjena vā haṭṭhacitto pītiyā tuṭṭhacitto.	266	
PA_tika-s01_04t:266_9	Ekaṃsanti ekasmiṃ aṃse, vāmaṃseti attho. Tathā hi vaṅgīsasuttavaṇṇanāyaṃ vuttaṃ –	266	
PA_tika-s01_04t:267_0	“Ekaṃsaṃ cīvaranti ettha puna saṇṭhāpanavasena evaṃ vuttaṃ, ekaṃsanti ca vāmaṃsaṃ	267	
PA_tika-s01_04t:267_1	pārupitvā ṭhitassetaṃ adhivacanaṃ. Yato yathā vāmaṃsaṃ pārupitvā ṭhitaṃ hoti, tathā	267	
PA_tika-s01_04t:267_2	cīvaraṃ katvāti evamassattho veditabbo”ti.	267	
PA_tika-s01_04t:268_0	Bandha…pe… viyāti vaṇṭato pavuttasuparipakkatālaphalamiva. Paṇḍu…pe… viyāti sitapītapabhāyuttapaṇḍuromajakambale	268	
PA_tika-s01_04t:268_1	ṭhapito jātimā maṇi viya, jātivacanena cettha kuttimaṃ nivatteti. Samuggatapuṇṇacando	268	
PA_tika-s01_04t:268_2	viyāti juṇhapakkhapannarasuposathe samuggato soḷasakalāparipuṇṇo cando viya. Bālā…pe…	268	
PA_tika-s01_04t:268_3	viyāti taruṇasūriyapabhāsamphassena phullitasuvaṇṇavaṇṇaparāgagabbhaṃ satapattapaddhaṃ	268	
PA_tika-s01_04t:268_4	viya. “Piñjarasaddo hi hemavaṇṇapariyāyo”ti sāratthadīpaniyaṃ vutto. Pariyodātenāti	268	
PA_tika-s01_04t:268_5	pabhassarena. Sappabhenāti vaṇṇappabhāya, sīlappabhāya ca samannāgatena. Sassirikenāti	268	
PA_tika-s01_04t:268_6	sarīrasobhaggādisaṅkhātāya siriyā ativiya sirimatā. Mukhavarenāti yathāvuttasobhāsamalaṅkatattā	268	
PA_tika-s01_04t:268_7	uttamamukhena. Kāmaṃ “ahamasmi arahattaṃ patto”ti nārocesi, tathārūpāya pana uttamalīḷāya	268	
PA_tika-s01_04t:268_8	gamanato passantā sabbepi tamatthaṃ jānanti, tasmā ārocento viya hotīti āha “attano	268	
PA_tika-s01_04t:268_9	arahattappattiṃ ārocayamāno viya agamāsī”ti.	268	
PA_tika-s01_04t:269_0	Kimatthaṃ panāyaṃ evamārocayamāno viya agamāsīti? Vuccate – so hi “attupanāyikaṃ	269	
PA_tika-s01_04t:269_1	akatvā aññabyākaraṇaṃ bhagavatā saṃvaṇṇita”nti manasi karitvā “sekkhatāya dhammavinayasaṅgītiyā	269	
PA_tika-s01_04t:269_2	gahetumayuttampi bahussutattā gaṇhissāmā”ti nisinnānaṃ therānaṃ arahattappattivijānanena	269	
PA_tika-s01_04t:269_3	somanassuppādanatthaṃ, “appamatto hohī”ti bhagavatā dinnaovādassa ca saphalatādīpanatthaṃ	269	
PA_tika-s01_04t:269_4	evamārocayamāno viya agamāsīti. Āyasmato mahākassapassa etadahosi samasamaṭṭhapanādinā	269	
PA_tika-s01_04t:269_5	yathāvuttakāraṇena satthukappattā. Dhareyyāti vijjamāno bhaveyya. “Sobhati vata te	269	
PA_tika-s01_04t:269_6	āvuso ānanda arahattasamadhigamatā”tiādinā sādhukāramadāsi. Ayamidha dīghabhāṇakānaṃ	269	
PA_tika-s01_04t:269_7	vādo. Khuddakabhāṇakesu ca suttanipātakhuddakapāṭhabhāṇakānaṃ vādotipi yujjati tadaṭṭhakathāsupi tathā vuttattā.	269	
PA_tika-s01_04t:270_0	Majjhimaṃ nikāyaṃ bhaṇanti sīlenāti majjhimabhāṇakā, tappaguṇā ācariyā. Yathāvuḍḍhanti	270	
PA_tika-s01_04t:270_1	vuḍḍhapaṭipāṭiṃ, tadanatikkamitvā vā. Tatthāti tasmiṃ bhikkhusaṅghe. Ānandassa etamāsananti	270	
PA_tika-s01_04t:270_2	sambandho. Tasmiṃ samayeti tasmiṃ evaṃkathanasamaye. Thero cintesi “kuhiṃ gato”ti	270	
PA_tika-s01_04t:270_3	pucchantānaṃ attānaṃ dassente ativiya pākaṭabhāvena bhavissamānattā, ayampi majjhimabhāṇakesveva	270	
PA_tika-s01_04t:270_4	ekaccānaṃ vādo, tasmā itipi eke vadantīti sambandho. Ākāsena āgantvā attano āsaneyeva	270	
PA_tika-s01_04t:270_5	attānaṃ dassesītipi tesameva ekacce vadanti. Pulliṅgavisaye hi “eke”ti vutte sabbattha	270	
PA_tika-s01_04t:270_6	“ekacce”ti attho veditabbo. Tīsupi cettha vādesu tesaṃ tesaṃ bhāṇakānaṃ tena tenākārena	270	
PA_tika-s01_04t:270_7	āgatamattaṃ ṭhapetvā visuṃ visuṃ vacane aññaṃ visesakāraṇaṃ natthi. Sattamāsaṃ katāya	270	
PA_tika-s01_04t:270_8	hi dhammavinayasaṅgītiyā kadāci pakatiyāva, kadāci pathaviyaṃ nimujjitvā, kadāci	270	
PA_tika-s01_04t:270_9	ākāsena āgatattā taṃ tadāgamanamupādāya tathā tathā vadanti. Apica saṅgītiyā ādidivaseyeva	270	
PA_tika-s01_04t:270_10	paṭhamaṃ pakatiyā āgantvā tato paraṃ ākāsamabbhuggantvā parisaṃ pattakāle tato otaritvā	2701	
PA_tika-s01_04t:270_11	bhikkhupantiṃ apīḷento pathaviyaṃ nimujjitvā āsane attānaṃ dassesītipi vadanti. Yathā	2701	
PA_tika-s01_04t:270_12	vā tathā vā āgacchatu, āgamanākāramattaṃ na pamāṇaṃ, āgantvā gatakāle āyasmato mahākassapassa	2701	
PA_tika-s01_04t:270_13	sādhukāradānameva pamāṇaṃ satthārā dātabbasādhukāradāneneva arahattappattiyā aññesampi	2701	
PA_tika-s01_04t:270_14	ñāpitattā, bhagavati dharamāne paṭiggahetabbāya ca pasaṃsāya therassa paṭiggahitattā.	2701	
PA_tika-s01_04t:270_15	Tasmā tamatthaṃ dassento “yathā vā”tiādimāha. Sabbatthāpīti sabbesupi tīsu vādesu.	2701	
PA_tika-s01_04t:271_0	Bhikkhū āmantesīti bhikkhū ālapīti ayamettha attho, aññatra pana ñāpanepi dissati	271	
PA_tika-s01_04t:271_1	yathā “āmantayāmi vo bhikkhave, paṭivedayāmi vo bhikkhave”ti pakkosanepi dissati	271	
PA_tika-s01_04t:271_2	yathā “ehi tvaṃ bhikkhu mama vacanena sāriputtaṃ āmantehī”ti ālapanepi dissati yathā	271	
PA_tika-s01_04t:271_3	“tatra kho bhagavā bhikkhū āmantesi ‘bhikkhavo’ti”, idhāpi ālapaneti sāratthadīpaniyaṃ	271	
PA_tika-s01_04t:271_4	vuttaṃ. Ālapanamattassa pana abhāvato “kiṃ paṭhamaṃ saṅgāyāmā”tiādinā vuttena viññāpiyamānatthantarena	271	
PA_tika-s01_04t:271_5	ca sahacaraṇato ñāpaneva vaṭṭati, tasmā āmantesīti paṭivedesi viññāpesīti attho vattabbo.	271	
PA_tika-s01_04t:271_6	“Tatra kho bhagavā bhikkhū āmantesi ‘bhikkhavo’ti, ‘bhaddante’ti te bhikkhū bhagavato	271	
PA_tika-s01_04t:271_7	paccassosu”ntiādīsu hi ālapanamattameva dissati, na viññāpiyamānatthantaraṃ, taṃ	271	
PA_tika-s01_04t:271_8	pana “bhūtapubbaṃ bhikkhave”tiādinā paccekameva āraddhaṃ. Tasmā tādisesveva ālapane	271	
PA_tika-s01_04t:271_9	vaṭṭatīti no takko. Saddavidū pana vadanti “āmantayitvā devindo, vissakammaṃ mahiddhika’ntiādīsu	271	
PA_tika-s01_04t:271_10	viya mantasaddo guttabhāsane. Tasmā ‘āmantesī’ti etassa sammantayīti attho”ti. “Āvuso”tiādi	2711	
PA_tika-s01_04t:271_11	āmantanākāradīpanaṃ. Dhammaṃ vā vinayaṃ vāti ettha vā-saddo vikappane, tena “kimekaṃ	2711	
PA_tika-s01_04t:271_12	tesu paṭhamaṃ saṅgāyāmā”ti dasseti. Kasmā āyūti āha “vinaye ṭhite”tiādi. “Yasmā,	2711	
PA_tika-s01_04t:271_13	tasmā”ti ca ajjhāharitvā yojetabbaṃ. Tasmāti tāya āyusarikkhatāya. Dhuranti jeṭṭhakaṃ.	2711	
PA_tika-s01_04t:271_14	No nappahotīti pahotiyeva. Dvipaṭisedho hi saha atisayena pakatyatthadīpako.	2711	
PA_tika-s01_04t:272_0	Etadagganti eso aggo. Liṅgavipallāsena hi ayaṃ niddeso. Yadidanti ca yo ayaṃ, yadidaṃ	272	
PA_tika-s01_04t:272_1	khandhapañcakanti vā yojetabbaṃ. Evañhi sati “etadagga”nti yathārutaliṅgameva. “Yadida”nti	272	
PA_tika-s01_04t:272_2	padassa ca ayaṃ sabhāvo, yā tassa tassa atthassa vattabbassa liṅgānurūpena “yo aya”nti	272	
PA_tika-s01_04t:272_3	vā “yā aya”nti vā “yaṃ ida”nti vā yojetabbatā tathāyevassa tattha tattha dassitattā.	272	
PA_tika-s01_04t:272_4	Bhikkhūnaṃ vinayadharānanti niddhāraṇachaṭṭhīniddeso.	272	
PA_tika-s01_04t:273_0	Attanāva attānaṃ sammannīti sayameva attānaṃ sammataṃ akāsi. “Attanā”ti hi idaṃ tatiyāvisesanaṃ	273	
PA_tika-s01_04t:273_1	bhavati, tañca parehi sammannanaṃ nivatteti, “attanā”ti vā ayaṃ vibhatyantapatirūpako	273	
PA_tika-s01_04t:273_2	abyayasaddo. Keci pana “liṅgatthe tatiyā abhihitakattubhāvato”ti vadanti. Tadayuttameva	273	
PA_tika-s01_04t:273_3	“thero”ti kattuno vijjamānattā. Vissajjanatthāya attanāva attānaṃ sammannīti yojetabbaṃ.	273	
PA_tika-s01_04t:273_4	Pucchadhātussa dvikammikattā “upāliṃ vinaya”nti kammadvayaṃ vuttaṃ.	273	
PA_tika-s01_04t:274_0	Bījaniṃ gahetvāti ettha bījanīgahaṇaṃ dhammakathikānaṃ dhammatāti veditabbaṃ. Tāya	274	
PA_tika-s01_04t:274_1	hi dhammakathikānaṃ parisāya hatthakukkuccamukhavikārādi paṭicchādīyati. Bhagavā	274	
PA_tika-s01_04t:274_2	ca dhammakathikānaṃ dhammatādassanatthameva vicitrabījaniṃ gaṇhāti. Aññathā hi sabbassapi	274	
PA_tika-s01_04t:274_3	lokassa alaṅkārabhūtaṃ paramukkaṃsagatasikkhāsaṃyamānaṃ buddhānaṃ mukhacandamaṇḍalaṃ	274	
PA_tika-s01_04t:274_4	paṭicchādetabbaṃ na siyā. “Paṭhamaṃ āvuso upāli pārājikaṃ kattha paññatta”nti kasmā	274	
PA_tika-s01_04t:274_5	vuttaṃ, nanu tassa saṅgītiyā purimakāle paṭhamabhāvo na yuttoti? No na yutto bhagavatā	274	
PA_tika-s01_04t:274_6	paññattānukkamena, pātimokkhuddesānukkamena ca paṭhamabhāvassa siddhattā. Yebhuyyena	274	
PA_tika-s01_04t:274_7	hi tīṇi piṭakāni bhagavato dharamānakāle ṭhitānukkameneva saṅgītāni, visesato vinayābhidhammapiṭakānīti	274	
PA_tika-s01_04t:274_8	daṭṭhabbaṃ. Kismiṃ vatthusminti, methunadhammeti ca nimittatthe bhummavacanaṃ. “Kattha	274	
PA_tika-s01_04t:274_9	paññatta”ntiādinā dassitena saha tadavasiṭṭhampi saṅgahetvā dassetuṃ “vatthumpi pucchī”tiādi vuttaṃ.	274	
PA_tika-s01_04t:275_0	Saṅgītikārakavacanasammissaṃ vā nu kho, suddhaṃ vā buddhavacananti āsaṅkāpariharaṇatthaṃ,	275	
PA_tika-s01_04t:275_1	yathāsaṅgītasseva pamāṇabhāvaṃ dassanatthañca pucchaṃ samuddharitvā vissajjento “kiṃ	275	
PA_tika-s01_04t:275_2	panetthā”tiādimāha. Ettha paṭhamapārājiketi etissaṃ tathāsaṅgītāya paṭhamapārājikapāḷiyaṃ.	275	
PA_tika-s01_04t:275_3	Tenevāha “na hi tathāgatā ekabyañjanampi niratthakaṃ vadantī”ti. Apanetabbanti atirekabhāvena	275	
PA_tika-s01_04t:275_4	niratthakatāya, vitathabhāvena vā ayuttatāya chaḍḍetabbavacanaṃ. Pakkhipitabbanti	275	
PA_tika-s01_04t:275_5	asampuṇṇatāya upanetabbavacanaṃ. Kasmāti āha “na hī”tiādi. Sāvakānaṃ pana devatānaṃ	275	
PA_tika-s01_04t:275_6	vā bhāsiteti bhagavato pucchāthomanādivasena bhāsitaṃ sandhāyāha. Sabbatthāpīti bhagavato	275	
PA_tika-s01_04t:275_7	sāvakānaṃ devatānañca bhāsitepi. Taṃ pana pakkhipanaṃ sambandhavacanamattasseva,	275	
PA_tika-s01_04t:275_8	na sabhāvāyuttiyā atthassāti dasseti “kiṃ pana ta”ntiādinā sambandhavacanamattanti	275	
PA_tika-s01_04t:275_9	pubbāparasambandhavacanameva. Idaṃ paṭhamapārājikanti vavatthapetvā ṭhapesuṃ imināva	275	
PA_tika-s01_04t:275_10	vācanāmaggena uggahaṇadhāraṇādikiccanipphādanatthaṃ, tadatthameva ca gaṇasajjhāyamakaṃsu	2751	
PA_tika-s01_04t:275_11	“tena…pe… viharatī”ti. Sajjhāyārambhakāleyeva pathavī akampitthāti vadanti, tadidaṃ	2751	
PA_tika-s01_04t:275_12	pana pathavīkampanaṃ therānaṃ dhammasajjhāyānubhāvenāti ñāpetuṃ “sādhukāraṃ dadamānā	2751	
PA_tika-s01_04t:275_13	viyā”ti vuttaṃ. Udakapariyantanti pathavīsandhārakaudakapariyantaṃ. Tasmiñhi caliteyeva	2751	
PA_tika-s01_04t:275_14	sāpi calati, etena ca padesapathavīkampanaṃ nivatteti.	2751	
PA_tika-s01_04t:276_0	Kiñcāpi pāḷiyaṃ gaṇanā natthi, saṅgītimāropitāni pana ettakānevāti dīpetuṃ “pañcasattati	276	
PA_tika-s01_04t:276_1	sikkhāpadānī”ti vuttaṃ “purimanayenevā”ti etena sādhukāraṃ dadamānā viyāti atthamāha.	276	
PA_tika-s01_04t:276_2	Na kevalaṃ sikkhāpadakaṇḍavibhaṅganiyameneva, atha kho pamāṇaniyamenāpīti dassetuṃ	276	
PA_tika-s01_04t:276_3	“catusaṭṭhibhāṇavārā”ti vuttaṃ. Ettha ca bhāṇavāroti –	276	
PA_tika-s01_04t:277	“Aṭṭhakkharā ekapadaṃ, ekagāthā catuppadaṃ;	27	
PA_tika-s01_04t:278	Gāthā cekā mato gantho, gantho bāttiṃsatakkharo.	27	
PA_tika-s01_04t:279	Bāttiṃsakkharaganthānaṃ, paññāsadvisataṃ pana;	27	
PA_tika-s01_04t:280	Bhāṇavāro mato eko, svaṭṭhakkharasahassako”ti.	28	
PA_tika-s01_04t:281_0	Evaṃ aṭṭhakkharasahassaparimāṇo pāṭho vuccati. Bhaṇitabbo vāro yassāti hi bhāṇavāro,	281	
PA_tika-s01_04t:281_1	ekena sajjhāyanamaggena kathetabbavāroti attho. Khandhakanti mahāvaggacūḷavaggaṃ.	281	
PA_tika-s01_04t:281_2	Khandhānaṃ samūhato, pakāsanato vā khandhakoti hi vuccati, khandhāti cettha pabbajjūpasampadādivinayakammasaṅkhātā,	281	
PA_tika-s01_04t:281_3	cārittavārittasikkhāpadasaṅkhātā ca paññattiyo adhippetā. Pabbajjādīni hi bhagavatā	281	
PA_tika-s01_04t:281_4	paññattattā paññattiyoti vuccanti. Paññattiyañca khandhasaddo dissati “dārukkhandho,	281	
PA_tika-s01_04t:281_5	aggikkhandho, udakakkhandho”tiādīsu viya. Apica bhāgarāsaṭṭhatāpi yujjatiyeva tāsaṃ	281	
PA_tika-s01_04t:281_6	paññattīnaṃ bhāgato, rāsito ca vibhattattā, taṃ pana vinayapiṭakaṃ bhāṇakehi rakkhitaṃ	281	
PA_tika-s01_04t:281_7	gopitaṃ saṅgahāruḷhanayeneva cirakālaṃ anassamānaṃ hutvā patiṭṭhahissatīti āyasmantaṃ	281	
PA_tika-s01_04t:281_8	upālittheraṃ paṭicchāpesuṃ “āvuso imaṃ tuyhaṃ nissitake vācehī”ti.	281	
PA_tika-s01_04t:282_0	Dhammaṃ saṅgāyitukāmoti suttantābhidhammasaṅgītiṃ kattukāmo “dhammo ca vinayo ca	282	
PA_tika-s01_04t:282_1	desito paññatto”tiādīsu viya pārisesanayena dhammasaddassa suttantābhidhammesveva	282	
PA_tika-s01_04t:282_2	pavattanato. Ayamattho upari āvi bhavissati.	282	
PA_tika-s01_04t:283_0	Saṅghaṃ ñāpesīti ettha heṭṭhā vuttanayena attho veditabbo. Kataraṃ āvuso piṭakanti	283	
PA_tika-s01_04t:283_1	vinayāvasesesu dvīsu piṭakesu kataraṃ piṭakaṃ. Vinayābhidhammānampi khuddakasaṅgītipariyāpannattā	283	
PA_tika-s01_04t:283_2	tamantarena vuttaṃ “suttantapiṭake catasso saṅgītiyo”ti. Saṅgītiyoti ca saṅgāyanakāle	283	
PA_tika-s01_04t:283_3	dīghādivasena visuṃ visuṃ niyametvā saṅgayhamānattā nikāyāva vuccanti. Tenāha “dīghasaṅgīti”ntiādi.	283	
PA_tika-s01_04t:283_4	Suttāneva sampiṇḍetvā vaggakaraṇavasena tayo vaggā, nāññānīti dassetuṃ “catuttiṃsa	283	
PA_tika-s01_04t:283_5	suttāni tayo vaggā”ti vuttaṃ. Tasmā catuttisaṃ suttāni tayo vaggā honti, suttāni	283	
PA_tika-s01_04t:283_6	vā catuttiṃsa, tesaṃ vaggakaraṇavasena tayo vaggā, tesu tīsu vaggesūti yojetabbaṃ.	283	
PA_tika-s01_04t:283_7	“Brahmajālasuttaṃ nāma atthi, taṃ paṭhamaṃ saṅgāyāmā”ti vutte kasmāti codanāsambhavato	283	
PA_tika-s01_04t:283_8	“tividhasīlālaṅkata”ntiādimāha. Hetugabbhāni hi etāni. Cūḷamajjhimamahāsīlavasena	283	
PA_tika-s01_04t:283_9	tividhassāpi sīlassa pakāsanattā tena alaṅkataṃ vibhūsitaṃ tathā nānāvidhe micchājīvabhūte	283	
PA_tika-s01_04t:283_10	kuhanalapanādayo viddhaṃsetīti nānāvidhamicchājīvakuhanalapanādividdhaṃsanaṃ. Tattha	2831	
PA_tika-s01_04t:283_11	kuhanāti kuhāyanā, paccayapaṭisevanasāmantajappanairiyāpathasannissitasaṅkhātena	2831	
PA_tika-s01_04t:283_12	tividhena vatthunā vimhāpanāti attho. Lapanāti vihāraṃ āgate manusse disvā “kimatthāya	2831	
PA_tika-s01_04t:283_13	bhonto āgatā, kiṃ bhikkhū nimantetuṃ. Yadi evaṃ gacchatha, ahaṃ pacchato bhikkhū	2831	
PA_tika-s01_04t:283_14	gahetvā āgacchāmī”ti evamādinā bhāsanā. Ādisaddena pupphadānādayo, nemittikatādayo	2831	
PA_tika-s01_04t:283_15	ca saṅgaṇhāti. Apicettha micchājīvasaddena kuhanalapanāhi sesaṃ anesanaṃ gaṇhāti.	2831	
PA_tika-s01_04t:283_16	Ādisaddena pana tadavasesaṃ mahicchatādikaṃ dussilyanti daṭṭhabbaṃ. Dvāsaṭṭhi diṭṭhiyo	2831	
PA_tika-s01_04t:283_17	eva paliveṭhanaṭṭhena jālasarikkhatāya jālaṃ, tassa viniveṭhanaṃ apaliveṭhakaraṇaṃ tathā.	2831	
PA_tika-s01_04t:284_0	Antarā ca bhante rājagahaṃ antarā ca nāḷandanti ettha antarāsaddo vivare “apicāyaṃ	284	
PA_tika-s01_04t:284_1	bhikkhave tapodādvinnaṃ mahānirayānaṃ antarikāya āgacchatī”tiādīsu viya. Tasmā rājagahassa	284	
PA_tika-s01_04t:284_2	ca nāḷandassa ca vivareti attho daṭṭhabbo. Antarāsaddena pana yuttattā upayogavacanaṃ	284	
PA_tika-s01_04t:284_3	kataṃ. Īdisesu ṭhānesu akkharacintakā “antarā gāmañca nadiñca yātī”ti evaṃ ekameva	284	
PA_tika-s01_04t:284_4	antarāsaddaṃ payujjanti, so dutiyapadenapi yojetabbo hoti. Ayojiyamāne hi upayogavacanaṃ	284	
PA_tika-s01_04t:284_5	na pāpuṇāti sāmivacanassa pasaṅge antarāsaddayogena upayogavacanassa icchitattā.	284	
PA_tika-s01_04t:284_6	Tattha rañño kīḷanatthaṃ paṭibhānacittavicitraagāramakaṃsu, taṃ “rājāgāraka”nti vuccati,	284	
PA_tika-s01_04t:284_7	tasmiṃ. Ambalaṭṭhikāti rañño uyyānaṃ. Tassa kira dvārasamīpe taruṇo ambarukkho atthi,	284	
PA_tika-s01_04t:284_8	taṃ “ambalaṭṭhikā”ti vadanti, tassa samīpe pavattattā uyyānampi “ambalaṭṭhikā” tveva	284	
PA_tika-s01_04t:284_9	saṅkhyaṃ gataṃ yathā “varuṇanagara”nti, tasmā ambalaṭṭhikāyaṃ nāma uyyāne rājāgāraketi	284	
PA_tika-s01_04t:284_10	attho. Aviññāyamānassa hi viññāpanatthaṃ etaṃ ādhāradvayaṃ vuttaṃ rājāgārametassāti	2841	
PA_tika-s01_04t:284_11	vā rājāgārakaṃ, uyyānaṃ, rājāgāravati ambalaṭṭhikāyaṃ nāma uyyāneti attho. Bhinnaliṅgampi	2841	
PA_tika-s01_04t:284_12	hi visesanapadamatthī”ti keci vadanti, evaṃ sati rājāgāraṃ ādhāro na siyā. “Rājāgāraketi	2841	
PA_tika-s01_04t:284_13	evaṃnāmake uyyāne abhiramanārahaṃ kira rājāgārampi. Tattha, yassa vasenetaṃ evaṃ	2841	
PA_tika-s01_04t:284_14	nāmaṃ labhatī”ti vajirabuddhitthero. Evaṃ sati “ambalaṭṭhikāya”nti āsannataruṇambarukkhena	2841	
PA_tika-s01_04t:284_15	visesetvā “rājāgārake”ti uyyānameva nāmavasena vuttanti attho āpajjati, tathā ca	2841	
PA_tika-s01_04t:284_16	vuttadosova siyā. Suppiyañca paribbājakanti suppiyaṃ nāma sañcayassa antevāsiṃ channaparibbājakañca.	2841	
PA_tika-s01_04t:284_17	Brahmadattañca māṇavanti ettha taruṇo “māṇavo”ti vutto “ambaṭṭho māṇavo, aṅgako māṇavo”tiādīsu	2841	
PA_tika-s01_04t:284_18	viya, tasmā brahmadattaṃ nāma taruṇapurisañca ārabbhāti attho. Vaṇṇāvaṇṇeti pasaṃsāya	2841	
PA_tika-s01_04t:284_19	ceva garahāya ca. Atha vā guṇo vaṇṇo, aguṇo avaṇṇo, tesaṃ bhāsanaṃ uttarapadalopena	2841	
PA_tika-s01_04t:284_20	tathā vuttaṃ yathā “rūpabhavo rūpa”nti.	2842	
PA_tika-s01_04t:285_0	“Tato para”ntiādimhi ayaṃ vacanakkamo – sāmaññaphalaṃ panāvuso ānanda kattha bhāsitanti?	285	
PA_tika-s01_04t:285_1	Rājagahe bhante jīvakambavaneti. Kena saddhinti? Ajātasattunā vedehiputtena saddhinti.	285	
PA_tika-s01_04t:285_2	Atha kho āyasmā mahākassapo āyasmantaṃ ānandaṃ sāmaññaphalassa nidānampi pucchi,	285	
PA_tika-s01_04t:285_3	puggalampi pucchīti. Ettha hi “kaṃ ārabbhā”ti avatvā “kena saddhi”nti vattabbaṃ.	285	
PA_tika-s01_04t:285_4	Kasmāti ce? Na bhagavatā eva etaṃ suttaṃ bhāsitaṃ, raññāpi “yathā nu kho imāni puthusippāyatanānī”tiādinā	285	
PA_tika-s01_04t:285_5	kiñci kiñci vuttamatthi, tasmā evameva vattabbanti. Imināva nayena sabbattha “kaṃ	285	
PA_tika-s01_04t:285_6	ārabbhā”ti vā “kena saddhi”nti vā yathārahaṃ vatvā saṅgītimakāsīti daṭṭhabbaṃ. Tantinti	285	
PA_tika-s01_04t:285_7	suttavaggasamudāyavasena vavatthitaṃ pāḷiṃ. Evañca katvā “tivaggasaṅgahaṃ catuttiṃsasuttapaṭimaṇḍita”nti	285	
PA_tika-s01_04t:285_8	vacanaṃ upapannaṃ hoti. Pariharathāti uggahaṇavācanādivasena dhāretha. Tato anantaraṃ	285	
PA_tika-s01_04t:285_9	saṅgāyitvāti sambandho.	285	
PA_tika-s01_04t:286_0	“Dhammasaṅgaho cā”tiādinā samāso. Evaṃ saṃvaṇṇitaṃ porāṇakehīti attho. Etena “mahādhammahadayena,	286	
PA_tika-s01_04t:286_1	mahādhātukathāya vā saddhiṃ sattappakaraṇaṃ abhidhammapiṭakaṃ nāmā”ti vuttaṃ vitaṇḍavādimataṃ	286	
PA_tika-s01_04t:286_2	paṭikkhipitvā “kathāvatthunāva saddhi”nti vuttaṃ samānavādimataṃ dasseti. Saṇhañāṇassa,	286	
PA_tika-s01_04t:286_3	saṇhañāṇavantānaṃ vā visayabhāvato sukhumañāṇagocaraṃ.	286	
PA_tika-s01_04t:287_0	Cūḷaniddesamahāniddesavasena duvidhopi niddeso. Jātakādike khuddakanikāyapariyāpanne,	287	
PA_tika-s01_04t:287_1	yebhuyyena ca dhammaniddesabhūte tādise abhidhammapiṭakeva saṅgaṇhituṃ yuttaṃ, na	287	
PA_tika-s01_04t:287_2	pana dīghanikāyādippakāre suttantapiṭake, nāpi paññattiniddesabhūte vinayapiṭaketi	287	
PA_tika-s01_04t:287_3	dīghabhāṇakā jātakādīnaṃ abhidhammapiṭake saṅgahaṃ vadanti. Cariyāpiṭakabuddhavaṃsānañcettha	287	
PA_tika-s01_04t:287_4	aggahaṇaṃ jātakagatikattā, nettipeṭakopadesādīnañca niddesapaṭisambhidāmaggagatikattā.	287	
PA_tika-s01_04t:287_5	Majjhimabhāṇakā pana aṭṭhuppattivasena desitānaṃ jātakādīnaṃ yathānulomadesanābhāvato	287	
PA_tika-s01_04t:287_6	tādise suttantapiṭake saṅgaho yutto, na pana sabhāvadhammaniddesabhūte yathādhammasāsane	287	
PA_tika-s01_04t:287_7	abhidhammapiṭake, nāpi paññattiniddesabhūte yathāparādhasāsane vinayapiṭaketi jātakādīnaṃ	287	
PA_tika-s01_04t:287_8	suttantapiṭakapariyāpannataṃ vadanti. Yuttamettha vicāretvā gahetabbaṃ.	287	
PA_tika-s01_04t:288_0	Evaṃ nimittapayojanakāladesakārakakaraṇappakārehi paṭhamaṃ saṅgītiṃ dassetvā idāni	288	
PA_tika-s01_04t:288_1	tattha vavatthāpitesu dhammavinayesu nānappakārakosallatthaṃ ekavidhādibhedaṃ dassetuṃ	288	
PA_tika-s01_04t:288_2	“evameta”ntiādimāha. Tattha “eva”nti iminā etasaddena parāmasitabbaṃ yathāvuttasaṅgītippakāraṃ	288	
PA_tika-s01_04t:288_3	nidasseti. “Yañhī”tiādi vitthāro. Anuttaraṃ sammāsambodhinti anāvaraṇañāṇapadaṭṭhānaṃ	288	
PA_tika-s01_04t:288_4	maggañāṇaṃ, maggañāṇapadaṭṭhānañca anāvaraṇañāṇaṃ. Etthantareti abhisambujjhanassa,	288	
PA_tika-s01_04t:288_5	parinibbāyanassa ca vivare. Tadetaṃ pañcacattālīsa vassānīti kālavasena niyameti.	288	
PA_tika-s01_04t:288_6	Paccavekkhantena vāti udānādivasena pavattadhammaṃ sandhāyāha. Yaṃ vacanaṃ vuttaṃ,	288	
PA_tika-s01_04t:288_7	sabbaṃ tanti sambandho. Kiṃ panetanti āha “vimuttirasamevā”ti, na tadaññarasanti	288	
PA_tika-s01_04t:288_8	vuttaṃ hoti. Vimuccitthāti vimutti, rasitabbaṃ assādetabbanti rasaṃ, vimuttisaṅkhātaṃ	288	
PA_tika-s01_04t:288_9	rasametassāti vimuttirasaṃ, arahattaphalassādanti attho. Ayaṃ ācariyasāriputtattherassa	288	
PA_tika-s01_04t:288_10	mati. Ācariyadhammapālatthero pana taṃ kecivādaṃ katvā imamatthamāha “vimuccati vimuccitthāti	2881	
PA_tika-s01_04t:288_11	vimutti, yathārahaṃ maggo phalañca. Rasanti guṇo, sampattikiccaṃ vā, vuttanayena	2881	
PA_tika-s01_04t:288_12	samāso. Vimuttānisaṃsaṃ, vimuttisampattikaṃ vā maggaphalanipphādanato, vimuttikiccaṃ	2881	
PA_tika-s01_04t:288_13	vā kilesānamaccantavimuttisampādanatoti attho”ti. Aṅguttaraṭṭhakathāyaṃ pana “attharasassādīsu	2881	
PA_tika-s01_04t:288_14	attharaso nāma cattāri sāmaññaphalāni, dhammaraso nāma cattāro maggā, vimuttiraso	2881	
PA_tika-s01_04t:288_15	nāma amatanibbāna”nti vuttaṃ.	2881	
PA_tika-s01_04t:289_0	Kiñcāpi avisesena sabbampi buddhavacanaṃ kilesavinayanena vinayo, yathānusiṭṭhaṃ	289	
PA_tika-s01_04t:289_1	paṭipajjamāne apāyapatanādito dhāraṇena dhammo ca hoti, tathāpi idhādhippeteyeva	289	
PA_tika-s01_04t:289_2	dhammavinaye vatticchāvasena sarūpato niddhāretuṃ “tattha vinayapiṭaka”ntiādimāha.	289	
PA_tika-s01_04t:289_3	Avasesaṃ buddhavacanaṃ dhammo khandhādivasena sabhāvadhammadesanābāhullato. Atha	289	
PA_tika-s01_04t:289_4	vā yadipi vinayo ca dhammoyeva pariyattiyādibhāvato, tathāpi vinayasaddasannidhāne	289	
PA_tika-s01_04t:289_5	bhinnādhikaraṇabhāvena payutto dhammasaddo vinayatanti viparītaṃ tantimeva dīpeti	289	
PA_tika-s01_04t:289_6	yathā “puññañāṇasambhārā, gobalībadda”nti. Payogavasena taṃ dassentena “tenevāhā”tiādi	289	
PA_tika-s01_04t:289_7	vuttaṃ. Yena vinaya…pe… dhammo, teneva tesaṃ tathābhāvaṃ saṅgītikkhandhake āhāti attho.	289	
PA_tika-s01_04t:290_0	“Anekajātisaṃsāra”nti ayaṃ gāthā bhagavatā attano sabbaññutaññāṇapadaṭṭhānaṃ arahattappattiṃ	290	
PA_tika-s01_04t:290_1	paccavekkhantena ekūnavīsatimassa paccavekkhaṇañāṇassa anantaraṃ bhāsitā, tasmā “paṭhamabuddhavacana”nti	290	
PA_tika-s01_04t:290_2	vuttā. Idaṃ kira sabbabuddhehi avijahitaṃ udānaṃ. Ayamassa saṅkhepattho – ahaṃ imassa	290	
PA_tika-s01_04t:290_3	attabhāvasaṅkhātassa gehassa kārakaṃ taṇhāvaḍḍhakiṃ gavesanto yena ñāṇena taṃ daṭṭhuṃ	290	
PA_tika-s01_04t:290_4	sakkā, tassa bodhiñāṇassatthāya dīpaṅkarapādamūle katābhinīhāro ettakaṃ kālaṃ anekajātisaṃsāraṃ	290	
PA_tika-s01_04t:290_5	anekajātisatasahassasaṅkhyaṃ saṃsāravaṭṭaṃ anibbisaṃ anibbisanto taṃ ñāṇaṃ avindanto	290	
PA_tika-s01_04t:290_6	alabhantoyeva sandhāvissaṃ saṃsariṃ. Yasmā jarābyādhimaraṇamissatāya jāti nāmesā	290	
PA_tika-s01_04t:290_7	punappunaṃ upagantuṃ dukkhā, na ca sā tasmiṃ adiṭṭhe nivattati, tasmā taṃ gavesanto	290	
PA_tika-s01_04t:290_8	sandhāvissanti attho. Idāni bho attabhāvasaṅkhātassa gehassa kāraka taṇhāvaḍḍhaki	290	
PA_tika-s01_04t:290_9	tvaṃ mayā sabbaññutaññāṇaṃ paṭivijjhantena diṭṭho asi. Puna imaṃ attabhāvasaṅkhātaṃ	290	
PA_tika-s01_04t:290_10	mama gehaṃ na kāhasi na karissasi. Tava sabbā avasesakilesa phāsukā mayā bhaggā bhañjitā.	2901	
PA_tika-s01_04t:290_11	Imassa tayā katassa attabhāvasaṅkhātassa gehassa kūṭaṃ avijjāsaṅkhātaṃ kaṇṇikamaṇḍalaṃ	2901	
PA_tika-s01_04t:290_12	visaṅkhataṃ viddhaṃsitaṃ. Idāni mama cittaṃ visaṅkhāraṃ nibbānaṃ ārammaṇakaraṇavasena	2901	
PA_tika-s01_04t:290_13	gataṃ anupaviṭṭhaṃ. Ahañca taṇhānaṃ khaya saṅkhātaṃ arahattamaggaṃ, arahattaphalaṃ	2901	
PA_tika-s01_04t:290_14	vā ajjhagā adhigato pattosmīti. Gaṇṭhipadesu pana visaṅkhāragataṃ cittameva taṇhānaṃ	2901	
PA_tika-s01_04t:290_15	khayasaṅkhātaṃ arahattamaggaṃ, arahattaphalaṃ vā ajjhagā adhigatanti attho vutto.	2901	
PA_tika-s01_04t:291_0	“Sandhāvissa”nti ettha ca “gāthāyamatītatthe imissa”nti neruttikā. “Taṃkālavacanicchāyamatītepi	291	
PA_tika-s01_04t:291_1	bhavissantī”ti keci. Punappunanti abhiṇhatthe nipāto. Pātabbā rakkhitabbāti phāsu	291	
PA_tika-s01_04t:291_2	pa-kārassa pha-kāraṃ katvā, phusitabbāti vā phāsu, sāyeva phāsukā. Ajjhagāti ca “ajjataniyamāttamiṃ	291	
PA_tika-s01_04t:291_3	vā aṃ vā”ti vadanti. Yadi pana cittameva kattā, tadā parokkhāyeva. Antojappanavasena	291	
PA_tika-s01_04t:291_4	kira bhagavā “anekajātisaṃsāra”nti gāthādvayamāha, tasmā esā manasā pavattitadhammānamādi.	291	
PA_tika-s01_04t:291_5	“Yadā have pātubhavanti dhammā”ti ayaṃ pana vācāya pavattitadhammānanti vadanti.	291	
PA_tika-s01_04t:292_0	Kecīti khandhakabhāṇakā. Paṭhamaṃ vutto pana dhammapadabhāṇakānaṃ vādo. Yadā…pe…	292	
PA_tika-s01_04t:292_1	dhammāti ettha nidassanattho, ādyattho ca iti-saddo luttaniddiṭṭho. Nidassanena hi	292	
PA_tika-s01_04t:292_2	mariyādavacanena vinā padatthavipallāsakārināva attho paripuṇṇo na hoti. Tattha ādyatthameva	292	
PA_tika-s01_04t:292_3	iti-saddaṃ gahetvā iti-saddo ādiattho, “tena ātāpino…pe… sahetudhamma’ntiādigāthāttayaṃ	292	
PA_tika-s01_04t:292_4	saṅgaṇhātī”ti ācariyasāriputtattherena vuttaṃ. Khandhaketi mahāvagge. Udānagāthanti	292	
PA_tika-s01_04t:292_5	jātiyā ekavacanaṃ, tatthāpi vā paṭhamagāthameva gahetvā vuttanti veditabbaṃ.	292	
PA_tika-s01_04t:293_0	Ettha ca khandhakabhāṇakā evaṃ vadanti “dhammapadabhāṇakānaṃ gāthā manasāva desitattā	293	
PA_tika-s01_04t:293_1	tadā mahato janassa upakārāya nāhosi, amhākaṃ pana gāthā vacībhedaṃ katvā desitattā	293	
PA_tika-s01_04t:293_2	tadā suṇantānaṃ devabrahmānaṃ upakārāya ahosi, tasmā idameva paṭhamabuddhavacana”nti.	293	
PA_tika-s01_04t:293_3	Dhammapadabhāṇakā pana “desanāya janassa upakārānupakārabhāvo paṭhamabhāve lakkhaṇaṃ	293	
PA_tika-s01_04t:293_4	na hoti, bhagavatā manasā paṭhamaṃ desitattā idameva paṭhamabuddhavacana”nti vadanti.	293	
PA_tika-s01_04t:293_5	Tasmā ubhayampi ubhayathā yujjatīti veditabbaṃ. Nanu ca yadi “anekajātisaṃsāra”nti	293	
PA_tika-s01_04t:293_6	gāthā manasāva desitā, atha kasmā dhammapadaṭṭhakathāyaṃ “anekajātisaṃsāra’nti imaṃ	293	
PA_tika-s01_04t:293_7	dhammadesanaṃ satthā bodhirukkhamūle nisinno udānavasena udānetvā aparabhāge ānandattherena	293	
PA_tika-s01_04t:293_8	puṭṭho kathesī”ti vuttanti? Atthavasena tathāyeva gahetabbattā. Tatthāpi hi manasā	293	
PA_tika-s01_04t:293_9	udānetvāti atthoyeva gahetabbo. Desanā viya hi udānampi manasā udānaṃ, vacasā udānanti	293	
PA_tika-s01_04t:293_10	dvidhā viññāyati. Yadi cāyaṃ vacasā udānaṃ siyā, udānapāḷiyamāruḷhā bhaveyya, tasmā	2931	
PA_tika-s01_04t:293_11	udānapāḷiyamanāruḷhabhāvoyeva vacasā anudānetvā manasā udānabhāve kāraṇanti daṭṭhabbaṃ.	2931	
PA_tika-s01_04t:293_12	“Pāṭipadadivase”ti idaṃ “sabbaññubhāvappattassā”ti etena na sambajjhitabbaṃ, “paccavekkhantassa	2931	
PA_tika-s01_04t:293_13	uppannā”ti etena pana sambajjhitabbaṃ. Visākhapuṇṇamāyameva hi bhagavā paccūsasamaye	2931	
PA_tika-s01_04t:293_14	sabbaññutaṃ patto. Lokiyasamaye pana evampi sambajjhanaṃ bhavati, tathāpi nesa sāsanasamayoti	2931	
PA_tika-s01_04t:293_15	na gahetabbaṃ. Somanassameva somanassamayaṃ yathā “dānamayaṃ, sīlamaya”nti, taṃsampayuttañāṇenāti	2931	
PA_tika-s01_04t:293_16	attho. Somanassena vā sahajātādisattiyā pakataṃ, tādisena ñāṇenātipi vaṭṭati.	2931	
PA_tika-s01_04t:294_0	Handāti codanatthe nipāto. Iṅgha sampādethāti hi codeti. Āmantayāmīti paṭivedayāmi,	294	
PA_tika-s01_04t:294_1	bodhemīti attho. Voti pana “āmantayāmī”ti etassa kammapadaṃ. “Āmantanatthe dutiyāyeva,	294	
PA_tika-s01_04t:294_2	na catutthī”ti hi vatvā tamevudāharanti akkharacintakā. Vayadhammāti aniccalakkhaṇamukhena	294	
PA_tika-s01_04t:294_3	saṅkhārānaṃ dukkhānattalakkhaṇampi vibhāveti “yadaniccaṃ, taṃ dukkhaṃ. Yaṃ dukkhaṃ,	294	
PA_tika-s01_04t:294_4	tadanattā”ti vacanato. Lakkhaṇattayavibhāvananayeneva ca tadārammaṇaṃ vipassanaṃ	294	
PA_tika-s01_04t:294_5	dassento sabbatitthiyānaṃ avisayabhūtaṃ buddhāveṇikaṃ catusaccakammaṭṭhānādhiṭṭhānaṃ	294	
PA_tika-s01_04t:294_6	aviparītaṃ nibbānagāminipaṭipadaṃ pakāsetīti daṭṭhabbaṃ. Idāni tattha sammāpaṭipattiyaṃ	294	
PA_tika-s01_04t:294_7	niyojeti “appamādena sampādethā”ti, tāya catusaccakammaṭṭhānādhiṭṭhānāya aviparītanibbānagāminipaṭipadāya	294	
PA_tika-s01_04t:294_8	appamādena sampādethāti attho. Apica “vayadhammā saṅkhārā”ti etena saṅkhepena saṃvejetvā	294	
PA_tika-s01_04t:294_9	“appamādena sampādethā”ti saṅkhepeneva niravasesaṃ sammāpaṭipattiṃ dasseti. Appamādapadañhi	294	
PA_tika-s01_04t:294_10	sikkhattayasaṅgahitaṃ kevalaparipuṇṇaṃ sāsanaṃ pariyādiyitvā tiṭṭhati, sikkhattayasaṅgahitāya	2941	
PA_tika-s01_04t:294_11	kevalaparipuṇṇāya sāsanasaṅkhātāya sammāpaṭipattiyā appamādena sampādethāti attho.	2941	
PA_tika-s01_04t:294_12	Ubhinnamantareti dvinnaṃ vacanānamantarāḷe vemajjhe. Ettha hi kālavatā kālopi nidassito	2941	
PA_tika-s01_04t:294_13	tadavinābhāvittāti veditabbo.	2941	
PA_tika-s01_04t:295_0	Suttantapiṭakanti ettha suttameva suttantaṃ yathā “kammantaṃ, vananta”nti. Saṅgītañca	295	
PA_tika-s01_04t:295_1	asaṅgītañcāti sabbasarūpamāha. “Asaṅgītanti ca saṅgītikkhandhakakathāvatthuppakaraṇādi.	295	
PA_tika-s01_04t:295_2	Keci pana ‘subhasuttaṃ paṭhamasaṅgītiyamasaṅgīta’nti vadanti, taṃ na yujjati. Paṭhamasaṅgītito	295	
PA_tika-s01_04t:295_3	puretarameva hi āyasmatā ānandattherena jetavane viharantena subhassa māṇavassa bhāsita”nti	295	
PA_tika-s01_04t:295_4	ācariyadhammapālattherena vuttaṃ. Subhasuttaṃ pana “evaṃ me suttaṃ ekaṃ samayaṃ āyasmā	295	
PA_tika-s01_04t:295_5	ānando sāvatthiyaṃ viharati jetavane anāthapiṇḍikassa ārāme aciraparinibbute bhagavatī”tiādinā	295	
PA_tika-s01_04t:295_6	āgataṃ. Tattha “evaṃ me suta”ntiādivacanaṃ paṭhamasaṅgītiyaṃ āyasmatā ānandatthereneva	295	
PA_tika-s01_04t:295_7	vattuṃ yuttarūpaṃ na hoti. Na hi ānandatthero sayameva subhasuttaṃ desetvā “evaṃ	295	
PA_tika-s01_04t:295_8	me suta”ntiādīni vadati. Evaṃ pana vattabbaṃ siyā “ekamidāhaṃ bhante samayaṃ sāvatthiyaṃ	295	
PA_tika-s01_04t:295_9	viharāmi jetavane anāthapiṇḍikassa ārāme”tiādi. Tasmā dutiyatatiyasaṅgītikārakehi	295	
PA_tika-s01_04t:295_10	“evaṃ me suta”ntiādinā subhasuttaṃ saṅgītimāropitaṃ viya dissati. Athācariyadhammapālattherassa	2951	
PA_tika-s01_04t:295_11	evamadhippāyo siyā “ānandatthereneva vuttampi subhasuttaṃ paṭhamasaṅgītimāropetvā	2951	
PA_tika-s01_04t:295_12	tantiṃ ṭhapetukāmehi mahākassapattherādīhi aññesu suttesu āgatanayeneva ‘evaṃ me	2951	
PA_tika-s01_04t:295_13	suta’ntiādinā tanti ṭhapitā”ti. Evaṃ sati yujjeyya. Atha vā āyasmā ānando subhasuttaṃ	2951	
PA_tika-s01_04t:295_14	sayaṃ desentopi sāmaññaphalādīsu bhagavatā desitanayeneva desesīti bhagavato sammukhā	2951	
PA_tika-s01_04t:295_15	laddhanaye ṭhatvā desitattā bhagavatā desitaṃ dhammaṃ attani adahanto “evaṃ me suta”ntiādimāhāti	2951	
PA_tika-s01_04t:295_16	evamadhippāyepi sati yujjateva. “Anusaṅgītañcā”tipi pāṭho. Dutiyatatiyasaṅgītīsu	2951	
PA_tika-s01_04t:295_17	puna saṅgītañcāti atthavasena ninnānākaraṇameva. Samodhānetvā vinayapiṭakaṃ nāma	2951	
PA_tika-s01_04t:295_18	veditabbaṃ, sutta…pe… abhidhammapiṭakaṃ nāma veditabbanti yojanā.	2951	
PA_tika-s01_04t:296_0	Bhikkhubhikkhunīpātimokkhavasena ubhayāni pātimokkhāni. Bhikkhubhikkhunīvibhaṅgavasena	296	
PA_tika-s01_04t:296_1	dve vibhaṅgā. Mahāvaggacūḷavaggesu āgatā dvāvīsati khandhakā. Paccekaṃ soḷasahi vārehi	296	
PA_tika-s01_04t:296_2	upalakkhitattā soḷasa parivārāti vuttaṃ. Parivārapāḷiyañhi mahāvibhaṅge soḷasa vārā,	296	
PA_tika-s01_04t:296_3	bhikkhunīvibhaṅge soḷasa vārā cāti bāttiṃsa vārā āgatā. Potthakesu pana katthaci	296	
PA_tika-s01_04t:296_4	“parivārā”ti ettakameva dissati, bahūsu pana potthakesu vinayaṭṭhakathāyaṃ, abhidhammaṭṭhakathāyañca	296	
PA_tika-s01_04t:296_5	“soḷasa parivārā”ti evameva dissamānattā ayampi pāṭho na sakkā paṭibāhitunti tassevattho	296	
PA_tika-s01_04t:296_6	vutto. “Itī”ti yathāvuttaṃ buddhavacanaṃ nidassetvā “ida”nti taṃ parāmasati. Iti-saddo	296	
PA_tika-s01_04t:296_7	vā idamatthe, idanti vacanasiliṭṭhatāmattaṃ, iti idanti vā pariyāyadvayaṃ idamattheyeva	296	
PA_tika-s01_04t:296_8	vattati “idānetarahi vijjatī”tiādīsu viya. Esa nayo īdisesu. Brahmajālādīni catuttiṃsa	296	
PA_tika-s01_04t:296_9	suttāni saṅgayhanti ettha, etena vā, tesaṃ vā saṅgaho gaṇanā etassāti brahmajālādicatuttiṃsasuttasaṅgaho.	296	
PA_tika-s01_04t:296_10	Evamitaresupi. Heṭṭhā vuttesu dīghabhāṇakamajjhimabhāṇakānaṃ vādesu majjhimabhāṇakānaññeva	2961	
PA_tika-s01_04t:296_11	vādassa yuttatarattā khuddakapāṭhādayopi suttantapiṭakeyeva saṅgahetvā dassento “khuddaka…pe…	2961	
PA_tika-s01_04t:296_12	suttantapiṭakaṃ nāmā”ti āha. Tattha “suṇātha bhāvitattānaṃ, gāthā atthūpanāyikāti	2961	
PA_tika-s01_04t:296_13	vuttattā “theragāthā therīgāthā”ti ca pāṭho yutto.	2961	
PA_tika-s01_04t:297_0	Evaṃ sarūpato piṭakattayaṃ niyametvā idāni nibbacanaṃ dassetuṃ “tatthā”tiādi vuttaṃ.	297	
PA_tika-s01_04t:297_1	Tatthāti tesu tibbidhesu piṭakesu. Vividhavisesanayattāti vividhanayattā, visesanayattā	297	
PA_tika-s01_04t:297_2	ca. Vinayanatoti vinayanabhāvato, bhāvappadhānaniddesoyaṃ, bhāvalopo vā, itarathā	297	
PA_tika-s01_04t:297_3	dabbameva padhānaṃ siyā, tathā ca sati vinayanatāguṇasamaṅginā vinayadabbeneva hetubhūtena	297	
PA_tika-s01_04t:297_4	vinayoti akkhāto, na pana vinayanatāguṇenāti anadhippetatthappasaṅgo bhaveyya. Ayaṃ	297	
PA_tika-s01_04t:297_5	nayo edisesu. Vinīyate vā vinayanaṃ, tatoti attho. Ayaṃ vinayoti atthapaññattibhūto	297	
PA_tika-s01_04t:297_6	saññīsaṅkhāto ayaṃ tanti vinayo. Vinayoti akkhātoti saddapaññattibhūto saññāsaṅkhāto	297	
PA_tika-s01_04t:297_7	vinayo nāmāti kathito. Atthapaññattiyā hi nāmapaññattivibhāvanaṃ nibbacananti.	297	
PA_tika-s01_04t:298_0	Idāni imissā gāthāya atthaṃ vibhāvento āha “vividhā hī”tiādi. “Vividhā ettha nayā,	298	
PA_tika-s01_04t:298_1	tasmā vividhanayattā vinayoti akkhāto”tiādinā yojetabbaṃ. Vividhattaṃ sarūpato dasseti	298	
PA_tika-s01_04t:298_2	“pañcavidhā”tiādinā, tathā visesattampi “daḷhīkammā”tiādinā. Lokavajjesu sikkhāpadesu	298	
PA_tika-s01_04t:298_3	daḷhīkammapayojanā, paṇṇattivajjesu sithilakaraṇapayojanā. Saññamavelaṃ abhibhavitvā	298	
PA_tika-s01_04t:298_4	pavatto ācāro ajjhācāro, vītikkamo, kāye, vācāya ca pavatto so, tassa nisedhanaṃ	298	
PA_tika-s01_04t:298_5	tathā, tena tathānisedhanameva pariyāyena kāyavācāvinayanaṃ nāmāti dasseti. “Tasmā”ti	298	
PA_tika-s01_04t:298_6	vatvā tassānekadhā parāmasanamāha “vividhanayattā”tiādi. Yathāvuttā ca gāthā īdisassa	298	
PA_tika-s01_04t:298_7	nibbacanassa pakāsanatthaṃ vuttāti dassetuṃ “tenā”tiādi vuttaṃ. Tenāti vividhanayattādihetunā	298	
PA_tika-s01_04t:298_8	karaṇabhūtenāti vadanti. Apica “vividhā hī”tiādivākyassa yathāvuttassa guṇaṃ dassento	298	
PA_tika-s01_04t:298_9	“tenā”tiādimāhātipi sambandhaṃ vadanti. Evaṃ sati tenāti vividhanayattādinā hetubhūtenāti	298	
PA_tika-s01_04t:298_10	attho. Atha vā yathāvuttavacanameva sandhāya porāṇehi ayaṃ gāthā vuttāti saṃsandetuṃ	2981	
PA_tika-s01_04t:298_11	“tenā”tiādi vuttantipi vadanti, dutiyanaye viya “tenā”ti padassa attho. Etanti gāthāvacanaṃ.	2981	
PA_tika-s01_04t:298_12	Etassāti vinayasaddassa, “vacanatthā”ti padena sambandho. “Vacanassa attho”ti hi	2981	
PA_tika-s01_04t:298_13	sambandhe vuttepi tassa vacanasāmaññato visesaṃ dassetuṃ “etassā”ti puna vuttaṃ.	2981	
PA_tika-s01_04t:298_14	Neruttikā pana samāsataddhitesu siddhesu sāmaññattā, nāmasaddattā ca edisesu saddantarena	2981	
PA_tika-s01_04t:298_15	visesitabhāvaṃ icchanti.	2981	
PA_tika-s01_04t:299_0	“Atthāna”nti padaṃ “sūcanato…pe… suttāṇā”ti padehi yathārahaṃ kammasambandhavasena	299	
PA_tika-s01_04t:299_1	yojetabbaṃ. Tamatthaṃ vivarati “tañhī”tiādinā. Attatthaparatthādibhede attheti yo	299	
PA_tika-s01_04t:299_2	taṃ suttaṃ sajjhāyati, suṇāti, vāceti, cinteti, deseti ca, suttena saṅgahito sīlādiattho	299	
PA_tika-s01_04t:299_3	tassapi hoti, tena parassa sādhetabbato parassapīti tadubhayaṃ taṃ suttaṃ sūceti	299	
PA_tika-s01_04t:299_4	dīpeti, tathā diṭṭhadhammikasamparāyikatthe lokiyalokuttaratthe cāti evamādibhede	299	
PA_tika-s01_04t:299_5	atthe ādi-saddena saṅgaṇhāti. Atthasaddo cāyaṃ hitapariyāyo, na bhāsitatthavacano.	299	
PA_tika-s01_04t:299_6	Yadi siyā, suttaṃ attanopi bhāsitatthaṃ sūceti, parassapīti ayamanadhippetattho vutto	299	
PA_tika-s01_04t:299_7	siyā. Suttena hi yo attho pakāsito, so tasseva pakāsakassa suttassa hoti, tasmā na	299	
PA_tika-s01_04t:299_8	tena parattho sūcito, tena sūcetabbassa paratthassa nivattetabbassa abhāvā attatthaggahaṇañca	299	
PA_tika-s01_04t:299_9	na kattabbaṃ. Attatthaparatthavinimuttassa bhāsitatthassa abhāvā ādiggahaṇañca na	299	
PA_tika-s01_04t:299_10	kattabbaṃ, tasmā yathāvuttassa hitapariyāyassa atthassa sutte asambhavato suttādhārassa	2991	
PA_tika-s01_04t:299_11	puggalassa vasena attatthaparatthā vuttā.	2991	
PA_tika-s01_04t:300_0	Atha vā suttaṃ anapekkhitvā ye attatthādayo atthappabhedā “na ha’ññadattha’tthi pasaṃsalābhā”ti	300	
PA_tika-s01_04t:300_1	etassa padassa niddese vuttā “attattho, parattho, ubhayattho, diṭṭhadhammiko attho,	300	
PA_tika-s01_04t:300_2	samparāyiko attho, uttāno attho, gambhīro attho, gūḷho attho, paṭicchanno attho,	300	
PA_tika-s01_04t:300_3	neyyo attho, nīto attho, anavajjo attho, nikkileso attho, vodāno attho, paramattho”ti,	300	
PA_tika-s01_04t:300_4	te atthappabhede sūcetīti attho gahetabbo. Kiñcāpi hi suttanirapekkhaṃ attatthādayo	300	
PA_tika-s01_04t:300_5	vuttā suttatthabhāvena aniddiṭṭhattā, tesu pana ekopi atthappabhedo suttena dīpetabbataṃ	300	
PA_tika-s01_04t:300_6	nātivattatīti. Imasmiñca atthavikappe atthasaddo bhāsitatthapariyāyopi hoti. Ettha	300	
PA_tika-s01_04t:300_7	hi purimakā pañca atthappabhedā hitapariyāyā, tato pare cha bhāsitatthappabhedā,	300	
PA_tika-s01_04t:300_8	pacchimakā cattāro ubhayasabhāvā. Tattha suviññeyyatāya vibhāvena anagādhabhāvo uttāno.	300	
PA_tika-s01_04t:300_9	Duradhigamatāya vibhāvena agādhabhāvo gambhīro. Avivaṭo gūḷho. Mūludakādayo viya	300	
PA_tika-s01_04t:300_10	paṃsunā akkharasannivesādinā tirohito paṭicchanno. Niddhāretvā ñāpetabbo neyyo. Yathārutavasena	3001	
PA_tika-s01_04t:300_11	veditabbo nīto. Anavajjanikkilesavodānā pariyāyavasena vuttā, kusalavipākakiriyādhammavasena	3001	
PA_tika-s01_04t:300_12	vā yathākkamaṃ yojetabbā. Paramattho nibbānaṃ, dhammānaṃ aviparītasabhāvo eva vā.	3001	
PA_tika-s01_04t:301_0	Atha vā “attanā ca appiccho hotī”ti attatthaṃ, “appicchakathañca paresaṃ kattā hotī”ti	301	
PA_tika-s01_04t:301_1	paratthaṃ sūceti. Evaṃ “attanā ca pāṇātipātā paṭivirato hoti, parañca pāṇātipātā	301	
PA_tika-s01_04t:301_2	veramaṇiyā samādapetī”tiādisuttāni yojetabbāni. Apare pana “yathāsabhāvaṃ bhāsitaṃ	301	
PA_tika-s01_04t:301_3	attatthaṃ, pūraṇakassapādīnamaññatitthiyānaṃ samayabhūtaṃ paratthaṃ sūceti, suttena	301	
PA_tika-s01_04t:301_4	vā saṅgahitaṃ attatthaṃ, suttānulomabhūtaṃ paratthaṃ, suttantanayabhūtaṃ vā attatthaṃ,	301	
PA_tika-s01_04t:301_5	vinayābhidhammanayabhūtaṃ paratthaṃ sūcetī”tipi vadanti. Vinayābhidhammehi ca visesetvā	301	
PA_tika-s01_04t:301_6	suttasaddassa attho vattabbo, tasmā veneyyajjhāsayavasappavattāya desanāya sātisayaṃ	301	
PA_tika-s01_04t:301_7	attahitaparahitādīni pakāsitāni honti tappadhānabhāvato, na pana āṇādhammasabhāva-vasappavattāyāti	301	
PA_tika-s01_04t:301_8	idameva “atthānaṃ sūcanato sutta”nti vuttaṃ. Sūca-saddassa cettha rasso. “Evañca	301	
PA_tika-s01_04t:301_9	katvā ‘ettakaṃ tassa bhagavato suttāgataṃ suttapariyāpanna’nti ca sakavāde pañca	301	
PA_tika-s01_04t:301_10	suttasatānī’ti ca evamādīsu suttasaddo upacaritoti gahetabbo”ti ācariyasāriputtattherena	3011	
PA_tika-s01_04t:301_11	vuttaṃ. Aññe pana yathāvuttasadiseneva nibbacanena suttasaddassa vinayābhidhammānampi vācakattaṃ vadanti.	3011	
PA_tika-s01_04t:302_0	Sutte ca āṇādhammasabhāvo veneyyajjhāsayamanuvattati, na vinayābhidhammesu viya veneyyajjhāsayo	302	
PA_tika-s01_04t:302_1	āṇādhammasabhāve, tasmā veneyyānaṃ ekantahitapaṭilābhasaṃvattanikā suttantadesanāti	302	
PA_tika-s01_04t:302_2	āha “suvuttā cettha atthā”tiādi. “Ekantahitapaṭilābhasaṃvattanikā suttantadesanā”ti	302	
PA_tika-s01_04t:302_3	idampi veneyyānaṃ hitasampādane suttantadesanāya tapparabhāvameva sandhāya vuttaṃ.	302	
PA_tika-s01_04t:302_4	Tapparabhāvo ca veneyyajjhāsayānulomato daṭṭhabbo. Tenevāha “veneyyajjhāsayānulomena	302	
PA_tika-s01_04t:302_5	vuttattā”ti. Etena ca hetunā nanu vinayābhidhammāpi suvuttā, atha kasmā idameva evaṃ	302	
PA_tika-s01_04t:302_6	vuttanti anuyogaṃ pariharati.	302	
PA_tika-s01_04t:303_0	Anupubbasikkhādivasena kālantarena atthābhinipphattiṃ dassetuṃ “sassamiva phala”nti	303	
PA_tika-s01_04t:303_1	vuttaṃ. Idaṃ vuttaṃ hoti – yathā sassaṃ nāma vapanaropanādikkhaṇeyeva phalaṃ na pasavati,	303	
PA_tika-s01_04t:303_2	anupubbajagganādivasena kālantareneva pasavati, tathā idampi savanadhāraṇādikkhaṇeyeva	303	
PA_tika-s01_04t:303_3	atthe na pasavati, anupubbasikkhādivasena kālantareneva pasavatīti. Pasavatīti ca	303	
PA_tika-s01_04t:303_4	phalati, abhinipphādetīti attho. Abhinipphādanameva hi phalanaṃ. Upāyasamaṅgīnaññeva	303	
PA_tika-s01_04t:303_5	atthābhinipphattiṃ dassento “dhenu viya khīra”nti āha. Ayamettha adhippāyo – yathā	303	
PA_tika-s01_04t:303_6	dhenu nāma kāle jātavacchā thanaṃ gahetvā duhataṃ upāyavantānameva khīraṃ paggharāpeti,	303	
PA_tika-s01_04t:303_7	na akāle ajātavacchā. Kālepi vā visāṇādikaṃ gahetvā duhataṃ anupāyavantānaṃ, tathā	303	
PA_tika-s01_04t:303_8	idampi nissaraṇādinā savanadhāraṇādīni kurutaṃ upāyavantānameva sīlādiatthe paggharāpeti,	303	
PA_tika-s01_04t:303_9	na alagaddūpamāya savanadhāraṇādīni kurutaṃ anupāyavantānanti. Yadipi “sūdatī”ti	303	
PA_tika-s01_04t:303_10	etassa gharati siñcatīti attho, tathāpi sakammikadhātuttā paggharāpetīti kāritavasena	3031	
PA_tika-s01_04t:303_11	attho vutto yathā “taratī”ti etassa nipātetīti attho”ti. “Suttāṇā”ti etassa atthamāha	3031	
PA_tika-s01_04t:303_12	“suṭṭhu ca ne tāyatī”ti. Neti atthe.	3031	
PA_tika-s01_04t:304_0	Suttasabhāganti suttasadisaṃ. Tabbhāvaṃ dasseti “yathā hī”tiādinā. Tacchakānaṃ suttanti	304	
PA_tika-s01_04t:304_1	vaḍḍhakīnaṃ kāḷasuttaṃ. Pamāṇaṃ hoti tadanusārena tacchanato. Idaṃ vuttaṃ hoti –	304	
PA_tika-s01_04t:304_2	yathā kāḷasuttaṃ pasāretvā saññāṇe kate gahetabbaṃ, vissajjetabbañca paññāyati, tasmā	304	
PA_tika-s01_04t:304_3	taṃ tacchakānaṃ pamāṇaṃ hoti, evaṃ vivādesu uppannesu sutte ānītamatte “idaṃ gahetabbaṃ,	304	
PA_tika-s01_04t:304_4	idaṃ vissajjetabba”nti pākaṭattā vivādo vūpasammati, tasmā etaṃ viññūnaṃ pamāṇanti.	304	
PA_tika-s01_04t:304_5	Idāni aññathāpi suttasabhāgataṃ vibhāvento “yathā cā”tiādimāha. Suttenāti pupphāvutena	304	
PA_tika-s01_04t:304_6	yena kenaci thirasuttena. Saṅgahitānīti suṭṭhu, samaṃ vā gahitāni, āvutānīti attho.	304	
PA_tika-s01_04t:304_7	Na vikiriyantīti ito cito ca vippakiṇṇābhāvamāha, na viddhaṃsīyantīti chejjabhejjābhāvaṃ.	304	
PA_tika-s01_04t:304_8	Ayametthādhippāyo – yathā thirasuttena saṅgahitāni pupphāni vātena na vikiriyanti	304	
PA_tika-s01_04t:304_9	na viddhaṃsīyanti, evaṃ suttena saṅgahitā atthā micchāvādena na vikiriyanti na viddhaṃsīyantīti.	304	
PA_tika-s01_04t:304_10	Veneyyajjhāsayavasappavattāya ca desanāya attatthaparatthādīnaṃ sātisayappakāsanato	3041	
PA_tika-s01_04t:304_11	āṇādhammasabhāvehi vinayābhidhammehi visesetvā imasseva suttasabhāgatā vuttā. “Tenā”tiādīsu	3041	
PA_tika-s01_04t:304_12	vuttanayānusārena sambandho ceva attho ca yathārahaṃ vattabbo. Ettha ca “suttantapiṭaka”nti	3041	
PA_tika-s01_04t:304_13	heṭṭhā vuttepi antasaddassa avacanaṃ tassa visuṃ atthābhāvadassanatthaṃ tabbhāvavuttito.	3041	
PA_tika-s01_04t:304_14	Sahayogassa hi saddassa avacanena sesatā tassa tulyādhikaraṇataṃ, anatthakataṃ vā ñāpeti.	3041	
PA_tika-s01_04t:305_0	Yanti esa nipāto kāraṇe, yenāti attho. Ettha abhidhamme vuḍḍhimanto dhammā yena vuttā,	305	
PA_tika-s01_04t:305_1	tena abhidhammo nāma akkhātoti paccekaṃ yojetabbaṃ. Abhi-saddassa atthavasenāyaṃ	305	
PA_tika-s01_04t:305_2	pabhedoti tassa tadatthappavattatādassanena tamatthaṃ sādhento “ayañhī”tiādimāha.	305	
PA_tika-s01_04t:305_3	Abhi-saddo kamanakiriyāya vuḍḍhibhāvasaṅkhātamatirekatthaṃ dīpetīti vuttaṃ “abhikkamantītiādīsu	305	
PA_tika-s01_04t:305_4	vuḍḍhiyaṃ āgato”ti. Abhiññātāti aḍḍhacandādinā kenaci saññāṇena ñātā, paññātā pākaṭāti	305	
PA_tika-s01_04t:305_5	vuttaṃ hoti. Aḍḍhacandādibhāvo hi rattiyā upalakkhaṇavasena paññāṇaṃ hoti “yasmā	305	
PA_tika-s01_04t:305_6	aḍḍho, tasmā aṭṭhamī. Yasmā ūno, tasmā cātuddasī. Yasmā puṇṇo, tasmā pannarasī”ti.	305	
PA_tika-s01_04t:305_7	Abhilakkhitāti etthāpi ayamevattho veditabbo, idaṃ pana mūlapaṇṇāsake bhayabheravasutte	305	
PA_tika-s01_04t:305_8	abhilakkhitasaddapariyāyo abhiññātasaddoti āha “abhiññātā abhilakkhitātiādīsu lakkhaṇe”ti.	305	
PA_tika-s01_04t:305_9	Yajjevaṃ lakkhitasaddasseva lakkhaṇatthadīpanato abhi-saddo anatthakova siyāti? Nevaṃ	305	
PA_tika-s01_04t:305_10	daṭṭhabbaṃ tassāpi tadatthajotanato. Vācakasaddasannidhāne hi upasagganipātā tadatthajotakamattāti	3051	
PA_tika-s01_04t:305_11	lakkhitasaddena vācakabhāvena pakāsitassa lakkhaṇatthasseva jotakabhāvena pakāsanato	3051	
PA_tika-s01_04t:305_12	abhi-saddopi lakkhaṇe pavattatīti vuttoti daṭṭhabbaṃ. Rājābhirājāti parehi rājūhi	3051	
PA_tika-s01_04t:305_13	pūjitumaraho rājā. Pūjiteti pūjārahe. Idaṃ pana suttanipāte selasutte.	3051	
PA_tika-s01_04t:306_0	Abhidhammeti “supinantena sukkavisaṭṭhiyā anāpattibhāvepi akusalacetanā upalabbhatī”tiādinā	306	
PA_tika-s01_04t:306_1	vinayapaññattiyā saṅkaravirahite dhamme. Pubbāparavirodhābhāvena yathāvuttadhammānameva	306	
PA_tika-s01_04t:306_2	aññamaññasaṅkaravirahato aññamaññasaṅkaravirahite dhammetipi vadanti. “Pāṇātipāto	306	
PA_tika-s01_04t:306_3	akusala”nti evamādīsu vā maraṇādhippāyassa jīvitindriyupacchedakapayogasamuṭṭhāpikā	306	
PA_tika-s01_04t:306_4	cetanā akusalo, na pāṇasaṅkhātajīvitindriyassa upacchedasaṅkhāto atipāto. Tathā “adinnassa	306	
PA_tika-s01_04t:306_5	parasantakassa ādānasaṅkhātā viññatti abyākato dhammo, taṃviññattisamuṭṭhāpikā theyyacetanā	306	
PA_tika-s01_04t:306_6	akusalo dhammo”ti evamādināpi aññamaññasaṅkaravirahite dhammeti attho veditabbo.	306	
PA_tika-s01_04t:306_7	Abhivinayeti ettha pana “jātarūparajataṃ na paṭiggahetabba”nti vadanto vinaye vineti	306	
PA_tika-s01_04t:306_8	nāma. Ettha ca “evaṃ paṭiggaṇhato pācittiyaṃ, evaṃ pana dukkaṭa”nti vadanto abhivinaye	306	
PA_tika-s01_04t:306_9	vineti nāmāti vadanti. Tasmā jātarūparajataṃ parasantakaṃ theyyacittena gaṇhantassa	306	
PA_tika-s01_04t:306_10	yathāvatthuṃ pārājikathullaccayadukkaṭesu aññataraṃ, bhaṇḍāgārikasīsena gaṇhantassa	3061	
PA_tika-s01_04t:306_11	pācittiyaṃ, attano atthāya gaṇhantassa nissaggiyaṃ pācittiyaṃ, kevalaṃ lolatāya gaṇhantassa	3061	
PA_tika-s01_04t:306_12	anāmāsadukkaṭaṃ, rūpiyachaḍḍakasammatassa anāpattīti evaṃ aññamaññasaṅkaravirahite	3061	
PA_tika-s01_04t:306_13	vinayepi paṭibalo vinetunti attho daṭṭhabbo. Evaṃ pana paricchinnataṃ sarūpato saṅkhepeneva	3061	
PA_tika-s01_04t:306_14	dassento “aññamañña…pe… hotī”ti āha.	3061	
PA_tika-s01_04t:307_0	Abhikkantenāti ettha kantiyā adhikattaṃ abhi-saddo dīpetīti vuttaṃ “adhike”ti. Nanu	307	
PA_tika-s01_04t:307_1	ca “abhikkamantī”ti ettha abhi-saddo kamanakiriyāya vuḍḍhibhāvaṃ atirekattaṃ dīpeti,	307	
PA_tika-s01_04t:307_2	“abhiññātā abhilakkhitā”ti ettha ñāṇalakkhaṇakiriyānaṃ supākaṭataṃ visesaṃ, “abhikkantenā”ti	307	
PA_tika-s01_04t:307_3	ettha kantiyā adhikattaṃ visiṭṭhabhāvaṃ dīpetīti idaṃ tāva yuttaṃ kiriyāvisesakattā	307	
PA_tika-s01_04t:307_4	upasaggassa. “Pādayo kiriyāyoge upasaggā”ti hi saddasatthe vuttaṃ. “Abhirājā, abhivinaye”ti	307	
PA_tika-s01_04t:307_5	pana pūjitaparicchinnesu rājavinayesu abhi-saddo vattatīti kathametaṃ yujjeyya. Na	307	
PA_tika-s01_04t:307_6	hi asatvavācī saddo satvavācako sambhavatīti? Natthi atra doso pūjanaparicchedanakiriyānampi	307	
PA_tika-s01_04t:307_7	dīpanato, tāhi ca kiriyāhi yuttesu rājavinayesupi pavattattā. Abhipūjito rājāti hi	307	
PA_tika-s01_04t:307_8	atthena kiriyākārakasambandhaṃ nimittaṃ katvā kammasādhanabhūtaṃ rājadabbaṃ abhi-saddo	307	
PA_tika-s01_04t:307_9	padhānato vadati, pūjanakiriyaṃ pana appadhānato. Tathā abhiparicchinno vinayoti	307	
PA_tika-s01_04t:307_10	atthena kiriyākārakasambandhaṃ nimittaṃ katvā kammasādhanabhūtaṃ vinayadabbaṃ abhi-saddo	3071	
PA_tika-s01_04t:307_11	padhānato vadati, paricchindanakiriyaṃ pana appadhānato. Tasmā atimālādīsu ati-saddo	3071	
PA_tika-s01_04t:307_12	viya abhi-saddo ettha saha sādhanena kiriyaṃ vadatīti abhirājaabhivinayasaddā sopasaggāva	3071	
PA_tika-s01_04t:307_13	siddhā. Evaṃ abhidhammasaddepi abhisaddo saha sādhanena vuḍḍhiyādikiriyaṃ vadatīti	3071	
PA_tika-s01_04t:307_14	ayamattho dassitoti veditabbaṃ.	3071	
PA_tika-s01_04t:308_0	Hotu abhi-saddo yathāvuttesu atthesu, tappayogena pana dhammasaddena dīpitā vuḍḍhimantādayo	308	
PA_tika-s01_04t:308_1	dhammā ettha vuttā na bhaveyyuṃ, kathaṃ ayamattho yujjeyyāti anuyoge sati taṃ pariharanto	308	
PA_tika-s01_04t:308_2	“ettha cā”tiādimāha. Tattha etthāti etasmiṃ abhidhamme. Upanyāse ca-saddo. Bhāvetīti	308	
PA_tika-s01_04t:308_3	cittassa vaḍḍhanaṃ vuttaṃ, pharitvāti ārammaṇassa vaḍḍhanaṃ, tasmā tāhi bhāvanāpharaṇavuḍḍhīhi	308	
PA_tika-s01_04t:308_4	vuḍḍhimantopi dhammā vuttāti attho. Ārammaṇādīhīti ārammaṇasampayuttakammadvārapaṭipadādīhi.	308	
PA_tika-s01_04t:308_5	Ekantato lokuttaradhammānaññeva pūjārahattā “sekkhā dhammā”tiādinā teyeva pūjitāti	308	
PA_tika-s01_04t:308_6	dassitā. “Pūjārahā”ti etena kattādisādhanaṃ, atītādikālaṃ, sakkuṇeyyatthaṃ vā nivatteti.	308	
PA_tika-s01_04t:308_7	Pūjitabbāyeva hi dhammā kālavisesaniyamarahitā pūjārahā ettha vuttāti adhippāyo dassito.	308	
PA_tika-s01_04t:308_8	Sabhāvaparicchinnattāti phusanādisabhāvena paricchinnattā. Kāmāvacarehi mahantabhāvato	308	
PA_tika-s01_04t:308_9	mahaggatā dhammā adhikā, tatopi uttaravirahato anuttarā dhammāti dasseti “mahaggatā”tiādinā.	308	
PA_tika-s01_04t:308_10	Tenāti “vuḍḍhimanto”tiādinā vacanena karaṇabhūtena, hetubhūtena vā.	3081	
PA_tika-s01_04t:309_0	Yaṃ panetthāti etesu vinayādīsu tīsu aññamaññavisiṭṭhesu yaṃ avisiṭṭhaṃ samānaṃ,	309	
PA_tika-s01_04t:309_1	taṃ piṭakanti attho. Vinayādayo hi tayo saddā aññamaññāsādhāraṇattā visiṭṭhā nāma,	309	
PA_tika-s01_04t:309_2	piṭakasaddo pana tehi tīhipi sādhāraṇattā “avisiṭṭho”ti vuccati. Pariyattibbhājanatthatoti	309	
PA_tika-s01_04t:309_3	pariyāpuṇitabbatthapatiṭṭhānatthehi karaṇabhūtehi, visesanabhūtehi vā. Apica pariyattibbhājanatthato	309	
PA_tika-s01_04t:309_4	pariyattibhājanatthanti āhūti attho daṭṭhabbo. Paccattatthe hi to-saddo iti-saddena	309	
PA_tika-s01_04t:309_5	niddisitabbattā. Itinā niddisitabbehito – saddamicchanti neruttikā yathā “aniccato	309	
PA_tika-s01_04t:309_6	dukkhato anattato vipassantī”ti etena pariyāpuṇitabbato, taṃtadatthānaṃ bhājanato	309	
PA_tika-s01_04t:309_7	ca piṭakaṃ nāmāti dasseti. Anipphannapāṭipadikapadañhetaṃ. Saddavidū pana “piṭa saddasaṅghāṭesū”ti	309	
PA_tika-s01_04t:309_8	vatvā idha vuttameva payogamudāharanti, tasmā tesaṃ matena piṭīyati saddīyati pariyāpuṇīyatīti	309	
PA_tika-s01_04t:309_9	piṭakaṃ, piṭīyati vā saṅghāṭīyati taṃtadattho etthāti piṭakanti nibbacanaṃ kātabbaṃ.	309	
PA_tika-s01_04t:309_10	“Tenā”tiādinā samāsaṃ dasseti.	3091	
PA_tika-s01_04t:310_0	Mā piṭakasampadānenāti kālāmasutte, sāḷhasutte ca āgataṃ pāḷimāha. Tadaṭṭhakathāyañca	310	
PA_tika-s01_04t:310_1	“amhākaṃ piṭakatantiyā saddhiṃ sametīti mā gaṇhitthā”ti attho vutto. Ācariyasāriputtattherena	310	
PA_tika-s01_04t:310_2	pana “pāḷisampadānavasena mā gaṇhathā”ti vuttaṃ. Kudālapiṭakamādāyāti kudālañca piṭakañca	310	
PA_tika-s01_04t:310_3	ādāya. Ku vuccati pathavī, tassā dālanato vidālanato ayomayaupakaraṇaviseso kudālaṃ	310	
PA_tika-s01_04t:310_4	nāma. Tesaṃ tesaṃ vatthūnaṃ bhājanabhāvato tālapaṇṇavettalatādīhi kato bhājanaviseso	310	
PA_tika-s01_04t:310_5	piṭakaṃ nāma. Idaṃ pana mūlapaṇṇāsake kakacūpamasutte.	310	
PA_tika-s01_04t:311_0	“Tena…pe… ñeyyā”ti gāthāpadaṃ ulliṅgetvā “tenā”tiādinā vivarati. Sabbādīhi sabbanāmehi	311	
PA_tika-s01_04t:311_1	vuttassa vā liṅgamādiyate, vuccamānassa vā, idha pana vatticchāya vuttassevāti katvā	311	
PA_tika-s01_04t:311_2	“vinayo ca so piṭakañcā”ti vuttaṃ. “Yathāvutteneva nayenā”ti iminā “evaṃ duvidhatthena…pe…	311	
PA_tika-s01_04t:311_3	katvā”ti ca “pariyattibhāvato, tassa tassa atthassa bhājanato cā”ti ca vuttaṃ sabbamatidisati.	311	
PA_tika-s01_04t:311_4	Tayopīti ettha apisaddo, pi-saddo vā avayavasampiṇḍanattho. “Apī”ti avatvā “pī”ti	311	
PA_tika-s01_04t:311_5	vadanto hi api-saddo viya pi-saddopi visuṃ nipāto atthīti dasseti.	311	
PA_tika-s01_04t:312_0	Kathetabbānaṃ atthānaṃ desakāyattena āṇādividhinā atisajjanaṃ pabodhanaṃ desanā.	312	
PA_tika-s01_04t:312_1	Sāsitabbapuggalagatena yathāparādhādisāsitabbabhāvena anusāsanaṃ vinayanaṃ sāsanaṃ.	312	
PA_tika-s01_04t:312_2	Kathetabbassa saṃvarāsaṃvarādino atthassa kathanaṃ vacanapaṭibaddhatākaraṇaṃ kathā,	312	
PA_tika-s01_04t:312_3	idaṃ vuttaṃ hoti – desitāraṃ bhagavantamapekkhitvā desanā, sāsitabbapuggalavasena	312	
PA_tika-s01_04t:312_4	sāsanaṃ, kathetabbassa atthassa vasena kathāti evamimesaṃ nānākaraṇaṃ veditabbanti.	312	
PA_tika-s01_04t:312_5	Ettha ca kiñcāpi desanādayo desetabbādinirapekkhā na honti, āṇādayo pana visesato	312	
PA_tika-s01_04t:312_6	desakādiadhīnāti taṃ taṃ visesayogavasena desanādīnaṃ bhedo vutto. Yathā hi āṇāvidhānaṃ	312	
PA_tika-s01_04t:312_7	visesato āṇārahādhīnaṃ tattha kosallayogato, evaṃ vohāraparamatthavidhānāni ca vidhāyakādhīnānīti	312	
PA_tika-s01_04t:312_8	āṇādividhino desakāyattatā vuttā. Aparādhajjhāsayānurūpaṃ viya ca dhammānurūpampi	312	
PA_tika-s01_04t:312_9	sāsanaṃ visesato, tathā vinetabbapuggalāpekkhanti sāsitabbapuggalavasena sāsanaṃ	312	
PA_tika-s01_04t:312_10	vuttaṃ. Saṃvarāsaṃvaranāmarūpānaṃ viya ca vinibbeṭhetabbāya diṭṭhiyā kathanaṃ sati	3121	
PA_tika-s01_04t:312_11	vācāvatthusmiṃ, nāsatīti visesato tadadhīnaṃ, tasmā kathetabbassa atthassa vasena	3121	
PA_tika-s01_04t:312_12	kathā vuttā. Honti cettha –	3121	
PA_tika-s01_04t:313	“Desakassa vasenettha, desanā piṭakattayaṃ;	31	
PA_tika-s01_04t:314	Sāsitabbavasenetaṃ, sāsananti pavuccati.	31	
PA_tika-s01_04t:315	Kathetabbassa atthassa, vasenāpi kathāti ca;	31	
PA_tika-s01_04t:316	Desanāsāsanakathā-bhedampevaṃ pakāsaye”ti.	31	
PA_tika-s01_04t:317_0	Padattayampetaṃ samodhānetvā tāsaṃ bhedoti katvā bhedasaddo visuṃ visuṃ yojetabbo	317	
PA_tika-s01_04t:317_1	dvandapadato paraṃ suyyamānattā “desanābhedaṃ, sāsanabhedaṃ, kathābhedañca yathārahaṃ	317	
PA_tika-s01_04t:317_2	paridīpaye”ti. Bhedanti ca nānattaṃ, visesaṃ vā. Tesu piṭakesu. Sikkhā ca pahānañca	317	
PA_tika-s01_04t:317_3	gambhīrabhāvo ca, tañca yathārahaṃ paridīpaye.	317	
PA_tika-s01_04t:318_0	Dutiyagāthāya pariyattibhedaṃ pariyāpuṇanassa pakāraṃ, visesañca vibhāvaye. Yahiṃ	318	
PA_tika-s01_04t:318_1	vinayādike piṭake. Yaṃ sampattiṃ, vipattiñca yathā bhikkhu pāpuṇāti, tathā tampi	318	
PA_tika-s01_04t:318_2	sabbaṃ tahiṃ vibhāvayeti sambandho. Atha vā yaṃ pariyattibhedaṃ sampattiṃ, vipattiñca	318	
PA_tika-s01_04t:318_3	yahiṃ yathā bhikkhu pāpuṇāti, tathā tampi sabbaṃ tahiṃ vibhāvayeti yojetabbaṃ. Yathāti	318	
PA_tika-s01_04t:318_4	ca yehi upārambhādihetupariyāpuṇanādippakārehi, upārambhanissaraṇadhammakosarakkhaṇahetupariyāpuṇanaṃ	318	
PA_tika-s01_04t:318_5	suppaṭipattiduppaṭipattīti etehi pakārehīti vuttaṃ hoti. Santesupi ca aññesu tathā	318	
PA_tika-s01_04t:318_6	pāpuṇantesu jeṭṭhaseṭṭhāsannasadāsannihitabhāvato, yathānusiṭṭhaṃ sammāpaṭipajjanena	318	
PA_tika-s01_04t:318_7	dhammādhiṭṭhānabhāvato ca bhikkhūti vuttaṃ.	318	
PA_tika-s01_04t:319_0	Tatrāti tāsu gāthāsu. Ayanti adhunā vakkhamānā kathā. Paridīpanāti samantato pakāsanā,	319	
PA_tika-s01_04t:319_1	kiñcimattampi asesetvā vibhajanāti vuttaṃ hoti. Vibhāvanāti evaṃ paridīpanāyapi sati	319	
PA_tika-s01_04t:319_2	gūḷhaṃ paṭicchannamakatvā sotūnaṃ suviññeyyabhāvena āvibhāvanā. Saṅkhepena paridīpanā,	319	
PA_tika-s01_04t:319_3	vitthārena vibhāvanātipi vadanti. Apica etaṃ padadvayaṃ heṭṭhā vuttānurūpato kathitaṃ,	319	
PA_tika-s01_04t:319_4	atthato pana ekameva. Tasmā paridīpanā paṭhamagāthāya, vibhāvanā dutiyagāthāyāti	319	
PA_tika-s01_04t:319_5	yojetabbaṃ. Ca-saddena ubhayatthaṃ aññamaññaṃ samucceti. Kasmā, vuccantīti āha “ettha	319	
PA_tika-s01_04t:319_6	hī”tiādi. Hīti kāraṇe nipāto “akkharavipattiyaṃ hī”tiādīsu viya. Yasmā, kasmāti vā	319	
PA_tika-s01_04t:319_7	attho. Āṇaṃ paṇetuṃ [ṭhapetuṃ ] arahatīti āṇāraho, sammāsambuddhattā, mahākāruṇikatāya	319	
PA_tika-s01_04t:319_8	ca aviparītahitopadesakabhāvena pamāṇavacanattā āṇārahena bhagavatāti attho. Vohāraparamatthadhammānampi	319	
PA_tika-s01_04t:319_9	tattha sabbhāvato “āṇābāhullato”ti vuttaṃ, tena yebhuyyanayaṃ dasseti. Ito paresupi	319	
PA_tika-s01_04t:319_10	eseva nayo. Visesena sattānaṃ manaṃ avaharatīti vohāro, paññatti, tasmiṃ kusalo, tena.	3191	
PA_tika-s01_04t:320_0	Pacuro bahulo aparādho doso vītikkamo yesaṃ te pacurāparādhā, seyyasakattherādayo.	320	
PA_tika-s01_04t:320_1	Yathāparādhanti dosānurūpaṃ. “Anekajjhāsayā”tiādīsu āsayova ajjhāsayo, so atthato	320	
PA_tika-s01_04t:320_2	diṭṭhi, ñāṇañca, pabhedato pana catubbidho hoti. Vuttañca –	320	
PA_tika-s01_04t:321	“Sassatucchedadiṭṭhī ca, khanti cevānulomikā;	32	
PA_tika-s01_04t:322	Yathābhūtañca yaṃ ñāṇaṃ, etaṃ āsayasaddita”nti.	32	
PA_tika-s01_04t:323_0	Tattha sabbadiṭṭhīnaṃ sassatucchedadiṭṭhīhi saṅgahitattā sabbepi diṭṭhigatikā sattā	323	
PA_tika-s01_04t:323_1	imā eva dve diṭṭhiyo sannissitā. Yathāha “dvayanissito kho panāyaṃ kaccāna loko yebhuyyena	323	
PA_tika-s01_04t:323_2	atthitañca natthitañcā”ti, atthitāti hi sassataggāho adhippeto, natthitāti ucchedaggāho.	323	
PA_tika-s01_04t:323_3	Ayaṃ tāva vaṭṭanissitānaṃ puthujjanānaṃ āsayo. Vivaṭṭanissitānaṃ pana suddhasattānaṃ	323	
PA_tika-s01_04t:323_4	anulomikā khanti, yathābhūtañāṇanti duvidho āsayo. Tattha ca anulomikā khanti vipassanāñāṇaṃ.	323	
PA_tika-s01_04t:323_5	Yathābhūtañāṇaṃ pana kammasakatāñāṇaṃ. Catubbidho peso āsayanti sattā ettha nivasanti,	323	
PA_tika-s01_04t:323_6	cittaṃ vā āgamma seti etthāti āsayo migāsayo viya. Yathā migo gocarāya gantvāpi paccāgantvā	323	
PA_tika-s01_04t:323_7	tattheva vanagahane sayatīti taṃ tassa “āsayo”ti vuccati, tathā cittaṃ aññathāpi	323	
PA_tika-s01_04t:323_8	pavattitvā yattha paccāgamma seti, tassa so “āsayo”ti. Kāmarāgādayo satta anusayā.	323	
PA_tika-s01_04t:323_9	Mūsikavisaṃ viya kāraṇalābhe uppajjamānārahā anāgatā, atītā, paccuppannā ca taṃsabhāvattā	323	
PA_tika-s01_04t:323_10	tathā vuccanti. Na hi dhammānaṃ kālabhedena sabhāvabhedoti. Cariyāti rāgacariyādikā	3231	
PA_tika-s01_04t:323_11	cha mūlacariyā, antarabhedena anekavidhā, saṃsaggavasena pana tesaṭṭhi honti. Atha	3231	
PA_tika-s01_04t:323_12	vā cariyāti sucaritaduccaritavasena duvidhaṃ caritaṃ. Tañhi vibhaṅge caritaniddese niddiṭṭhaṃ.	3231	
PA_tika-s01_04t:324_0	“Adhimutti nāma ‘ajjeva pabbajissāmi, ajjeva arahattaṃ gaṇhissāmī’tiādinā tanninnabhāvena	324	
PA_tika-s01_04t:324_1	pavattamānaṃ sanniṭṭhāna”nti gaṇṭhipadesu vuttaṃ. Ācariyadhammapālattherena pana	324	
PA_tika-s01_04t:324_2	“adhimutti nāma sattānaṃ pubbacariyavasena abhiruci, sā duvidhā hīnapaṇītabhedenā’ti	324	
PA_tika-s01_04t:324_3	vuttaṃ. Tathā hi yāya hīnādhimuttikā sattā hīnādhimuttikeyeva satte sevanti, paṇītādhimuttikā	324	
PA_tika-s01_04t:324_4	paṇītādhimuttikeyeva. Sace hi ācariyupajjhāyā sīlavanto na honti, saddhivihārikā	324	
PA_tika-s01_04t:324_5	sīlavanto, te attano ācariyupajjhāyepi na upasaṅkamanti, attanā sadise sāruppabhikkhūyeva	324	
PA_tika-s01_04t:324_6	upasaṅkamanti. Sace ācariyupajjhāyā sāruppabhikkhū, itare asāruppā, tepi na ācariyupajjhāye	324	
PA_tika-s01_04t:324_7	upasaṅkamanti, attanā sadise asāruppabhikkhūyeva upasaṅkamanti. Dhātusaṃyuttavasena	324	
PA_tika-s01_04t:324_8	cesa attho dīpetabbo. Evamayaṃ hīnādhimuttikādīnaṃ aññamañño pasevanādiniyamitā abhiruci	324	
PA_tika-s01_04t:324_9	ajjhāsayadhātu “adhimuttī”ti veditabbā. Anekā ajjhāsayādayo te yesaṃ atthi, anekā	324	
PA_tika-s01_04t:324_10	vā ajjhāsayādayo yesanti tathā yathā “bahukattuko, bahunadiko”ti. Yathānulomanti	3241	
PA_tika-s01_04t:324_11	ajjhāsayādīnaṃ anulomaṃ anatikkamma, ye ye vā ajjhāsayādayo anulomā, tehi tehīti	3241	
PA_tika-s01_04t:324_12	attho. Āsayādīnaṃ anulomassa vā anurūpantipi vadanti. Ghanavinibbhogābhāvato diṭṭhimānataṇhāvasena	3241	
PA_tika-s01_04t:324_13	“ahaṃ mama santaka”nti evaṃ pavattasaññino. Yathādhammanti “natthettha attā, attaniyaṃ	3241	
PA_tika-s01_04t:324_14	vā, kevalaṃ dhammamattameveta”nti evamādinā dhammasabhāvānurūpanti attho.	3241	
PA_tika-s01_04t:325_0	Saṃvaraṇaṃ saṃvaro, kāyavācāhi avītikkamo. Mahanto saṃvaro asaṃvaro. Vuḍḍhiattho	325	
PA_tika-s01_04t:325_1	hi ayaṃ a-kāro yathā “asekkhā dhammā”ti taṃyogatāya ca khuddako saṃvaro pārisesādinayena	325	
PA_tika-s01_04t:325_2	saṃvaro, tasmā khuddako, mahanto ca saṃvaroti attho. Tenāha “saṃvarā saṃvaro”tiādi.	325	
PA_tika-s01_04t:325_3	Diṭṭhiviniveṭhanāti diṭṭhiyā vimocanaṃ, atthato pana tassa ujuvipaccanikā sammādiṭṭhiādayo	325	
PA_tika-s01_04t:325_4	dhammā. Tathā cāha “dvāsaṭṭhidiṭṭhipaṭipakkhabhūtā”ti. Nāmassa, rūpassa, nāmarūpassa	325	
PA_tika-s01_04t:325_5	ca paricchindanaṃ nāmarūpaparicchedo, so pana “rāgādipaṭipakkhabhūto”ti vacanato	325	
PA_tika-s01_04t:325_6	tathāpavattameva ñāṇaṃ.	325	
PA_tika-s01_04t:326_0	“Tīsupī”tiādinā aparaḍḍhaṃ vivarati. Tīsupi tāsaṃ vacanasambhavato “visesenā”ti vuttaṃ.	326	
PA_tika-s01_04t:326_1	Tadetaṃ sabbattha yojetabbaṃ. Tatra “yāyaṃ adhisīlasikkhā, ayaṃ imasmiṃ atthe adhippetā	326	
PA_tika-s01_04t:326_2	sikkhā”ti vacanato āha “vinayapiṭake adhisīlasikkhā”ti. Suttantapāḷiyaṃ “vivicceva	326	
PA_tika-s01_04t:326_3	kāmehī”tiādinā samādhidesanābāhullato “suttanta piṭake adhicittasikkhā”ti vuttaṃ.	326	
PA_tika-s01_04t:326_4	Nāmarūpaparicchedassa adhipaññāpadaṭṭhānato, adhipaññāya ca atthāya tadavasesanāmarūpadhammakathanato	326	
PA_tika-s01_04t:326_5	āha “abhidhammapiṭake adhipaññāsikkhā”ti.	326	
PA_tika-s01_04t:327_0	Kilesānanti saṃklesadhammānaṃ, kammakilesānaṃ vā, ubhayāpekkhañcetaṃ “yo kāyavacīdvārehi	327	
PA_tika-s01_04t:327_1	kilesānaṃ vītikkamo, tassa pahānaṃ, tassa paṭipakkhattā”ti ca. “Vītikkamo”ti ayaṃ	327	
PA_tika-s01_04t:327_2	“paṭipakkha”nti bhāvayoge sambandho, “sīlassā”ti pana bhāvapaccaye. Evaṃ sabbattha.	327	
PA_tika-s01_04t:327_3	Anusayavasena santāne anuvattantā kilesā kāraṇalābhe pariyuṭṭhitāpi sīlabhedabhayavasena	327	
PA_tika-s01_04t:327_4	vītikkamituṃ na labhantīti āha “vītikkamapaṭipakkhattā sīlassā”ti. Okāsādānavasena	327	
PA_tika-s01_04t:327_5	kilesānaṃ citte kusalappavattiṃ pariyādiyitvā uṭṭhānaṃ pariyuṭṭhānaṃ, tassa pahānaṃ,	327	
PA_tika-s01_04t:327_6	cittasantāne uppattivasena kilesānaṃ pariyuṭṭhānassa pahānanti vuttaṃ hoti. “Kilesāna”nti	327	
PA_tika-s01_04t:327_7	hi adhikāro, taṃ pana pariyuṭṭhānappahānaṃ cittasamādahanavasena bhavatīti āha “pariyuṭṭhānapaṭipakkhattā	327	
PA_tika-s01_04t:327_8	samādhissā”ti. Appahīnabhāvena santāne anu anu sayanakā anurūpakāraṇalābhe uppajjanārahā	327	
PA_tika-s01_04t:327_9	thāmagatā kāmarāgādayo satta kilesā anusayā, tesaṃ pahānaṃ, te pana sabbaso ariyamaggapaññāya	327	
PA_tika-s01_04t:327_10	pahīyantīti āha “anusayapaṭipakkhattā paññāyā”ti.	3271	
PA_tika-s01_04t:328_0	Dīpālokena viya tamassa dānādipuññakiriyavatthugatena tena tena kusalaṅgena tassa	328	
PA_tika-s01_04t:328_1	tassa akusalassa pahānaṃ tadaṅgappahānaṃ. Idha pana adhisīlasikkhāya vuttaṭṭhānattā	328	
PA_tika-s01_04t:328_2	tena tena susīlyaṅgena tassa tassa dussīlyaṅgassa pahānaṃ “tadaṅgappahāna”nti gahetabbaṃ.	328	
PA_tika-s01_04t:328_3	Upacārappanābhedena samādhinā pavattinivāraṇena ghaṭappahārena viya jalatale sevālassa	328	
PA_tika-s01_04t:328_4	tesaṃ tesaṃ nīvaraṇādidhammānaṃ vikkhambhanavasena pahānaṃ vikkhambhanappahānaṃ.	328	
PA_tika-s01_04t:328_5	Catunnaṃ ariyamaggānaṃ bhāvitattā taṃ taṃ maggavato santāne samudayapakkhikassa kilesagaṇassa	328	
PA_tika-s01_04t:328_6	accantamappavattisaṅkhāta samucchindanavasena pahānaṃ samucchedappahānaṃ. Duṭṭhu	328	
PA_tika-s01_04t:328_7	caritaṃ, saṃkilesehi vā dūsitaṃ caritaṃ duccaritaṃ. Tadeva yattha uppannaṃ, taṃ santānaṃ	328	
PA_tika-s01_04t:328_8	sammā kilisati vibādhati, upatāpeti cāti saṃkileso, tassa pahānaṃ. Kāyavacīduccaritavasena	328	
PA_tika-s01_04t:328_9	pavattasaṃkilesassa tadaṅgavasena pahānaṃ vuttaṃ sīlassa duccaritapaṭipakkhattā.	328	
PA_tika-s01_04t:328_10	Sikkhattayānusārena hi attho veditabbo. Tasatīti taṇhā, sāva vuttanayena saṃkileso,	3281	
PA_tika-s01_04t:328_11	tassa vikkhambhanavasena pahānaṃ vuttaṃ samādhissa kāmacchandapaṭipakkhattā. Diṭṭhiyeva	3281	
PA_tika-s01_04t:328_12	yathāvuttanayena saṃkileso, tassa samucchedavasena pahānaṃ vuttaṃ paññāya attādivinimuttasabhāva dhammappakāsanato.	3281	
PA_tika-s01_04t:329_0	Ekamekasmiñcetthāti etesu tīsu piṭakesu ekamekasmiṃ piṭake, ca-saddo vākyārambhe,	329	
PA_tika-s01_04t:329_1	pakkhantare vā. Pi-saddo, api-saddo vā avayavasampiṇḍane, tena na kevalaṃ catubbidhasseva	329	
PA_tika-s01_04t:329_2	gambhīrabhāvo, atha kho paccekaṃ tadavayavānampīti sampiṇḍanaṃ karoti. Esa nayo īdisesu.	329	
PA_tika-s01_04t:329_3	Idāni te sarūpato dassetuṃ “tatthā”tiādi vuttaṃ. Tattha tantīti pāḷi. Sā hi ukkaṭṭhānaṃ	329	
PA_tika-s01_04t:329_4	sīlādiatthānaṃ bodhanato, sabhāvaniruttibhāvato, buddhādīhi bhāsitattā ca pakaṭṭhānaṃ	329	
PA_tika-s01_04t:329_5	vacanānaṃ āḷi pantīti “pāḷī”ti vuccati.	329	
PA_tika-s01_04t:330_0	Idha pana vinayagaṇṭhipadakārādīnaṃ saddavādīnaṃ matena pubbe vavatthāpitā paramatthasaddappabandhabhūtā	330	
PA_tika-s01_04t:330_1	tanti dhammo nāma. Iti-saddo hi nāmatthe, “dhammo”ti vā vuccati. Tassāyevāti tassā	330	
PA_tika-s01_04t:330_2	yathāvuttāya eva tantiyā attho. Manasā vavatthāpitāyāti uggahaṇa-dhāraṇādivasappavattena	330	
PA_tika-s01_04t:330_3	manasā pubbe vavatthāpitāya yathāvuttāya paramatthasaddappabandhabhūtāya tassā tantiyā.	330	
PA_tika-s01_04t:330_4	Desanāti pacchā paresamavabodhanatthaṃ desanāsaṅkhātā paramatthasaddappabandhabhūtā	330	
PA_tika-s01_04t:330_5	tantiyeva. Apica yathāvuttatanti saṅkhātasaddasamuṭṭhāpako cittuppādo desanā. Tantiyā,	330	
PA_tika-s01_04t:330_6	tantiatthassa cāti yathāvuttāya duvidhāyapi tantiyā, tadatthassa ca yathābhūtāvabodhoti	330	
PA_tika-s01_04t:330_7	attho veditabbo. Te hi bhagavatā vuccamānassa atthassa, vohārassa ca dīpako saddoyeva	330	
PA_tika-s01_04t:330_8	tanti nāmāti vadanti. Tesaṃ pana vāde dhammassāpi saddasabhāvattā dhammadesanānaṃ	330	
PA_tika-s01_04t:330_9	ko visesoti ce? Tesaṃ tesaṃ atthānaṃ bodhakabhāvena ñāto, uggahaṇādivasena ca pubbe	330	
PA_tika-s01_04t:330_10	vavatthāpito paramatthasaddappabandho dhammo, pacchā paresaṃ avabodhanatthaṃ pavattito	3301	
PA_tika-s01_04t:330_11	taṃ tadatthappakāsako saddo desanāti ayamimesaṃ visesoti. Atha vā yathāvuttasaddasamuṭṭhāpako	3301	
PA_tika-s01_04t:330_12	cittuppādo desanā desīyati samuṭṭhāpīyati saddo etenāti katvā musāvādādayo viya tatthāpi	3301	
PA_tika-s01_04t:330_13	hi musāvādādisamuṭṭhāpikā cetanā musāvādādisaddehi voharīyatīti. Kiñcāpi akkharāvalibhūto	3301	
PA_tika-s01_04t:330_14	paññattisaddoyeva atthassa ñāpako, tathāpi mūlakāraṇabhāvato “akkharasaññāto”tiādīsu	3301	
PA_tika-s01_04t:330_15	viya tassāyeva atthoti paramatthasaddoyeva atthassa ñāpakabhāvena vuttoti daṭṭhabbaṃ.	3301	
PA_tika-s01_04t:330_16	“Tassā tantiyā desanā”ti ca sadisavohārena vuttaṃ yathā “uppannā ca kusalādhammā	3301	
PA_tika-s01_04t:330_17	bhiyyobhāvāya vepullāya saṃvattantī”ti.	3301	
PA_tika-s01_04t:331_0	Abhidhammagaṇṭhipadakārādīnaṃ pana paṇṇattivādīnaṃ matena sammutiparamatthabhedassa	331	
PA_tika-s01_04t:331_1	atthassa anurūpavācakabhāvena paramatthasaddesu ekantena bhagavatā manasā vavatthāpitā	331	
PA_tika-s01_04t:331_2	nāmapaññattipabandhabhūtā tanti dhammo nāma, “dhammo”ti vā vuccati. Tassāyevāti tassā	331	
PA_tika-s01_04t:331_3	nāmapaññattibhūtāya tantiyā eva attho. Manasā vavatthāpitāyāti sammutiparamatthabhedassa	331	
PA_tika-s01_04t:331_4	atthassānurūpavācakabhāvena paramatthasaddesu bhagavatā manasā vavatthāpitāya nāmapaṇṇattipabandhabhūtāya	331	
PA_tika-s01_04t:331_5	tassā tantiyā. Desanāti paresaṃ pabodhanena atisajjanā vācāya pakāsanā vacībhedabhūtā	331	
PA_tika-s01_04t:331_6	paramatthasaddappabandhasaṅkhātā tanti. Tantiyā, tantiatthassa cāti yathāvuttāya	331	
PA_tika-s01_04t:331_7	dubbidhāyapi tantiyā, tadatthassa ca yathābhūtāvabodhoti attho. Te hi evaṃ vadanti	331	
PA_tika-s01_04t:331_8	– sabhāvatthassa, sabhāvavohārassa ca anurūpavaseneva bhagavatā manasā vavatthāpitā	331	
PA_tika-s01_04t:331_9	paṇṇatti idha “tantī”ti vuccati. Yadi ca saddavādīnaṃ matena saddoyeva idha tanti	331	
PA_tika-s01_04t:331_10	nāma siyā. Tantiyā, desanāya ca nānattena bhavitabbaṃ, manasā vavatthāpitāya ca tantiyā	3311	
PA_tika-s01_04t:331_11	vacībhedakaraṇamattaṃ ṭhapetvā desanāya nānattaṃ natthi. Tathā hi desanaṃ dassentena	3311	
PA_tika-s01_04t:331_12	manasā vavatthāpitāya tantiyā desanāti vacībhedakaraṇamattaṃ vinā tantiyā saha desanāya	3311	
PA_tika-s01_04t:331_13	anaññatā vuttā. Tathā ca upari “desanāti paññattī”ti vuttattā desanāya anaññabhāvena	3311	
PA_tika-s01_04t:331_14	tantiyāpi paṇṇattibhāvo kathito hoti.	3311	
PA_tika-s01_04t:332_0	Apica yadi tantiyā aññāyeva desanā siyā, “tantiyā ca tantiatthassa ca desanāya ca	332	
PA_tika-s01_04t:332_1	yathābhūtāvabodho”ti vattabbaṃ siyā. Evaṃ pana avatvā “tantiyā ca tantiatthassa ca	332	
PA_tika-s01_04t:332_2	yathābhūtāvabodho”ti vuttattā tantiyā, desanāya ca anaññabhāvo dassito hoti. Evañca	332	
PA_tika-s01_04t:332_3	katvā upari “desanā nāma paññattī”ti dassentena desanāya anaññabhāvato tantiyā paṇṇattibhāvo	332	
PA_tika-s01_04t:332_4	kathito hotīti. Tadubhayampi pana paramatthato saddoyeva paramatthavinimuttāya sammutiyā	332	
PA_tika-s01_04t:332_5	abhāvā, imameva ca nayaṃ gahetvā keci ācariyā “dhammo ca desanā ca paramatthato saddo	332	
PA_tika-s01_04t:332_6	evā”ti voharanti, tepi anupavajjāyeva. Yathā kāmāvacarapaṭisandhivipākā “parittārammaṇā”ti	332	
PA_tika-s01_04t:332_7	vuccanti, evaṃ sampadamidaṃ daṭṭhabbaṃ. Na hi kāmāvacarapaṭisandhivipākā “nibbattitaparamatthavisayāyevā”ti	332	
PA_tika-s01_04t:332_8	sakkā vattuṃ itthipurisādiākāraparivitakkapubbakānaṃ rāgādiakusalānaṃ, mettādikusalānañca	332	
PA_tika-s01_04t:332_9	ārammaṇaṃ gahetvāpi samuppajjanato. Paramatthadhammamūlakattā panassa parikappassa	332	
PA_tika-s01_04t:332_10	paramatthavisayatā sakkā paññapetuṃ, evamidhāpi daṭṭhabbanti ca. Evampi paṇṇattivādīnaṃ	3321	
PA_tika-s01_04t:332_11	mataṃ hotu, saddavādīnaṃ matepi dhammadesanānaṃ nānattaṃ vuttanayeneva ācariyadhammapālattherā	3321	
PA_tika-s01_04t:332_12	dīhi pakāsitanti. Hoti cettha –	3321	
PA_tika-s01_04t:333	“Saddo dhammo desanā ca, iccāhu apare garū;	33	
PA_tika-s01_04t:334	Dhammo paṇṇatti saddo tu, desanā vāti cāpare”ti.	33	
PA_tika-s01_04t:335_0	Tīsupi cetesu ete dhammatthadesanāpaṭivedhāti ettha tantiattho, tantidesanā, tantiatthapaṭivedho	335	
PA_tika-s01_04t:335_1	cāti ime tayo tantivisayā hontīti vinayapiṭakādīnaṃ atthadesanāpaṭivedhādhārabhāvo	335	
PA_tika-s01_04t:335_2	yutto, piṭakāni pana tantiyevāti tesaṃ dhammādhārabhāvo kathaṃ yujjeyyāti? Tantisamudāyassa	335	
PA_tika-s01_04t:335_3	avayavatantiyā ādhārabhāvato. Samudāyo hi avayavassa parikappanāmattasiddhena ādhārabhāvena	335	
PA_tika-s01_04t:335_4	vuccati yathā “rukkhe sākhā”ti. Ettha ca dhammādīnaṃ dukkhogāhabhāvato tehi dhammādīhi	335	
PA_tika-s01_04t:335_5	vinayādayo gambhīrāti vinayādīnampi catubbidho gambhīrabhāvo vuttoyeva, tasmā dhammādayo	335	
PA_tika-s01_04t:335_6	eva dukkhogāhattā gambhīrā, na vinayādayoti na codetabbametaṃ samukhena, visayavisayīmukhena	335	
PA_tika-s01_04t:335_7	ca vinayādīnaññeva gambhīrabhāvassa vuttattā. Dhammo hi vinayādayo eva abhinnattā.	335	
PA_tika-s01_04t:335_8	Tesaṃ visayo attho vācakabhūtānaṃ tesameva vāccabhāvato, visayino desanāpaṭivedhā	335	
PA_tika-s01_04t:335_9	dhammatthavisayabhāvatoti. Tattha paṭivedhassa dukkarabhāvato dhammatthānaṃ, desanāñāṇassa	335	
PA_tika-s01_04t:335_10	dukkarabhāvato desanāya ca dukkhogāhabhāvo veditabbo, paṭivedhassa pana uppādetuṃ	3351	
PA_tika-s01_04t:335_11	asakkuṇeyyattā, tabbisayañāṇuppattiyā ca dukkarabhāvato dukkhogāhatā veditabbā. Dhammatthadesanānaṃ	3351	
PA_tika-s01_04t:335_12	gambhīrabhāvato tabbisayo paṭivedhopi gambhīro yathā taṃ gambhīrassa udakassa pamāṇaggahaṇe	3351	
PA_tika-s01_04t:335_13	dīghena pamāṇena bhavitabbaṃ, evaṃsampadamidanti vajirabuddhitthero. Piṭakāvayavānaṃ	3351	
PA_tika-s01_04t:335_14	dhammādīnaṃ vuccamāno gambhīrabhāvo taṃsamudāyassa piṭakassāpi vuttoyeva, tasmā tathā	3351	
PA_tika-s01_04t:335_15	na codetabbantipi vadanti, vicāretabbametaṃ sabbesampi tesaṃ piṭakāvayavāsambhavato.	3351	
PA_tika-s01_04t:335_16	Mahāsamuddo dukkhogāho, alabbhaneyyapatiṭṭho viya cāti sambandho. Atthavasā hi vibhattivacanaliṅgapariṇāmoti.	3351	
PA_tika-s01_04t:335_17	Dukkhena ogayhanti, dukkho vā ogāho anto pavisanametesūti dukkhogāhā. Na labhitabboti	3351	
PA_tika-s01_04t:335_18	alabbhanīyo, soyeva alabbhaneyyo, labhīyate vā labbhanaṃ, taṃ nārahatīti alabbhaneyyo.	3351	
PA_tika-s01_04t:335_19	Patiṭṭhahanti ettha okāseti patiṭṭho, patiṭṭhahanaṃ vā patiṭṭho, alabbhaneyyo so	3351	
PA_tika-s01_04t:335_20	yesu te alabbhaneyyapatiṭṭhā. Ekadesena ogāhantehipi mandabuddhīhi patiṭṭhā laddhuṃ	3352	
PA_tika-s01_04t:335_21	na sakkāyevāti dassetuṃ etaṃ puna vuttaṃ. “Eva”ntiādi nigamanaṃ.	3352	
PA_tika-s01_04t:336_0	Idāni hetuhetuphalādīnampi vasena gambhīrabhāvaṃ dassento “aparo nayo”tiādimāha.	336	
PA_tika-s01_04t:336_1	Tattha hetūti paccayo. So ca attano phalaṃ dahati vidahatīti dhammo da-kārassa dha-kāraṃ	336	
PA_tika-s01_04t:336_2	katvā. Dhammasaddassa cettha hetupariyāyatā kathaṃ viññāyatīti āha “vuttañheta”ntiādi.	336	
PA_tika-s01_04t:336_3	Vuttaṃ paṭisambhidāvibhaṅge. Nanu ca “hetumhi ñāṇaṃ dhammapaṭisambhidā”ti etena vacanena	336	
PA_tika-s01_04t:336_4	dhammassa hetubhāvo kathaṃ viññāyatīti? “Dhammapaṭisambhidā”ti etassa samāsapadassa	336	
PA_tika-s01_04t:336_5	avayavapadatthaṃ dassentena “hetumhi ñāṇa”nti vuttattā. “Dhamme paṭisambhidā dhammapaṭisambhidā”ti	336	
PA_tika-s01_04t:336_6	ettha hi “dhamme”ti etassa atthaṃ dassentena “hetumhī”ti vuttaṃ, “paṭisambhidā”ti	336	
PA_tika-s01_04t:336_7	etassa atthaṃ dassentena “ñāṇa”nti. Tasmā hetudhammasaddā ekatthā, ñāṇapaṭisambhidā	336	
PA_tika-s01_04t:336_8	saddā cāti imamatthaṃ vadantena sādhito dhammassa hetubhāvoti. Tathā “hetuphale ñāṇaṃ	336	
PA_tika-s01_04t:336_9	atthapaṭisambhidā”ti etena vacanena sādhito atthassa hetuphalabhāvoti daṭṭhabbo.	336	
PA_tika-s01_04t:336_10	Hetuno phalaṃ hetuphalaṃ, tañca hetuanusārena arīyati adhigamīyatīti atthoti vuccati.	3361	
PA_tika-s01_04t:337_0	Desanāti paññattīti ettha saddavādīnaṃ vāde atthabyañjanakā aviparītābhilāpadhammaniruttibhūtā	337	
PA_tika-s01_04t:337_1	paramatthasaddappabandhasaṅkhātā tanti “desanā”ti vuccati, desanā nāmāti vā attho.	337	
PA_tika-s01_04t:337_2	Desīyati attho etāyāti hi desanā. Pakārena ñāpīyati attho etāya, pakārato vā ñāpetīti	337	
PA_tika-s01_04t:337_3	paññatti. Tameva sarūpato dassetuṃ “yathādhammaṃ dhammābhilāpoti adhippāyo”ti vuttaṃ.	337	
PA_tika-s01_04t:337_4	Yathādhammanti ettha pana dhammasaddo hetuṃ, hetuphalañca sabbaṃ saṅgaṇhāti. Sabhāvavācako	337	
PA_tika-s01_04t:337_5	hesa dhammasaddo, na pariyattihetuādivācako, tasmā yo yo avijjāsaṅkhārādidhammo,	337	
PA_tika-s01_04t:337_6	tasmiṃ tasminti attho. Tesaṃ tesaṃ avijjāsaṅkhārādidhammānaṃ anurūpaṃ vā yathādhammaṃ.	337	
PA_tika-s01_04t:337_7	Desanāpi hi paṭivedho viya aviparītasavisayavibhāvanato dhammānurūpaṃ pavattati,	337	
PA_tika-s01_04t:337_8	tatoyeva ca aviparītābhilāpoti vuccati. Dhammābhilāpoti hi atthabyañjanako aviparītābhilāpo	337	
PA_tika-s01_04t:337_9	dhammaniruttibhūto tantisaṅkhāto paramatthasaddappabandho. So hi abhilappati uccārīyatīti	337	
PA_tika-s01_04t:337_10	abhilāpo, dhammo aviparīto sabhāvabhūto abhilāpo dhammābhilāpoti vuccati, etena “tatra	3371	
PA_tika-s01_04t:337_11	dhammaniruttābhilāpe ñāṇaṃ niruttipaṭisambhidā”ti ettha vuttaṃ dhammaniruttiṃ dasseti	3371	
PA_tika-s01_04t:337_12	saddasabhāvattā desanāya. Tathā hi niruttipaṭisambhidāya parittārammaṇādibhāvo paṭisambhidāvibhaṅgapāḷiyaṃ	3371	
PA_tika-s01_04t:337_13	vutto. Tadaṭṭhakathāya ca “taṃ sabhāvaniruttiṃ saddaṃ ārammaṇaṃ katvā”tiādinā tassā	3371	
PA_tika-s01_04t:337_14	saddārammaṇatā dassitā. “Imassa atthassa ayaṃ saddo vācako”ti hi vacanavacanatthe	3371	
PA_tika-s01_04t:337_15	vavatthapetvā taṃ taṃ vacanatthavibhāvanavasena pavattito saddo “desanā”ti vuccati.	3371	
PA_tika-s01_04t:337_16	“Adhippāyo”ti etena “desanāti paññattī”ti etaṃ vacanaṃ dhammaniruttābhilāpaṃ sandhāya	3371	
PA_tika-s01_04t:337_17	vuttaṃ, na tato vinimuttaṃ paññattiṃ sandhāyāti dasseti anekadhā atthasambhave attanā	3371	
PA_tika-s01_04t:337_18	adhippetatthasseva vuttattāti ayaṃ saddavādīnaṃ vādato vinicchayo.	3371	
PA_tika-s01_04t:338_0	Paññattivādīnaṃ vāde pana sammutiparamatthabhedassa atthassānurūpavācakabhāvena paramatthasaddesu	338	
PA_tika-s01_04t:338_1	bhagavatā manasā vavatthāpitā tantisaṅkhātā nāmapaññatti desanā nāma, “desanā”ti	338	
PA_tika-s01_04t:338_2	vā vuccatīti attho. Tadeva mūlakāraṇabhūtassa saddassa dassanavasena kāraṇūpacārena	338	
PA_tika-s01_04t:338_3	dassetuṃ “yathādhammaṃ dhammābhilāpoti adhippāyo”ti vuttaṃ. Kiñcāpi hi “dhammābhilāpo”ti	338	
PA_tika-s01_04t:338_4	ettha abhilappati uccārīyatīti abhilāpoti saddo vuccati, na paṇṇatti, tathāpi sadde	338	
PA_tika-s01_04t:338_5	vuccamāne tadanurūpaṃ vohāraṃ gahetvā tena vohārena dīpitassa atthassa jānanato sadde	338	
PA_tika-s01_04t:338_6	kathite tadanurūpā paṇṇattipi kāraṇūpacārena kathitāyeva hoti. Apica “dhammābhilāpoti	338	
PA_tika-s01_04t:338_7	attho”ti avatvā “dhammābhilāpoti adhippāyo”ti vuttattā desanā nāma saddo na hotīti	338	
PA_tika-s01_04t:338_8	dīpitameva. Tena hi adhippāyamattameva mūlakāraṇasaddavasena kathitaṃ, na idha gahetabbo	338	
PA_tika-s01_04t:338_9	“desanā”ti etassa atthoti ayaṃ paññattivādīnaṃ vādato vinicchayo. Atthantaramāha	338	
PA_tika-s01_04t:338_10	“anuloma…pe… kathana”nti, etena heṭṭhā vuttaṃ desanāsamuṭṭhāpakaṃ cittuppādaṃ dasseti.	3381	
PA_tika-s01_04t:338_11	Kathīyati attho etenāti hi kathanaṃ. Ādisaddena nītaneyyādikā pāḷigatiyo, ekattādinandiyāvattādikā	3381	
PA_tika-s01_04t:338_12	pāḷinissitā ca nayā saṅgahitā.	3381	
PA_tika-s01_04t:339_0	Sayameva paṭivijjhati, etena vā paṭivijjhantīti paṭivedho, ñāṇaṃ. Tadeva abhisameti,	339	
PA_tika-s01_04t:339_1	etena vā abhisamentīti abhisamayotipi vuccati. Idāni taṃ paṭivedhaṃ abhisamayappabhedato,	339	
PA_tika-s01_04t:339_2	abhisamayākārato, ārammaṇato, sabhāvato ca pākaṭaṃ kātuṃ “so cā”tiādi vuttaṃ. Tattha	339	
PA_tika-s01_04t:339_3	hi lokiyalokuttaroti pabhedato, visayato, asammohatoti ākārato, dhammesu, atthesu,	339	
PA_tika-s01_04t:339_4	paññattīsūti ārammaṇato, atthānurūpaṃ, dhammānurūpaṃ, paññattipathānurūpanti sabhāvato	339	
PA_tika-s01_04t:339_5	ca pākaṭaṃ karoti. Tattha visayato atthādianurūpaṃ dhammādīsu avabodho nāma avijjādidhammārammaṇo,	339	
PA_tika-s01_04t:339_6	saṅkhārādiatthārammaṇo, tadubhayapaññāpanārammaṇo ca lokiyo abhisamayo. Asammohato	339	
PA_tika-s01_04t:339_7	atthādianurūpaṃ dhammādīsu avabodho nāma nibbānārammaṇo maggasampayutto yathāvuttadhammatthapaññattīsu	339	
PA_tika-s01_04t:339_8	sammohaviddhaṃsano lokuttaro abhisamayo. Tathā hi “ayaṃ hetu, idamassa phalaṃ, ayaṃ	339	
PA_tika-s01_04t:339_9	tadubhayānurūpo vohāro”ti evaṃ ārammaṇakaraṇavasena lokiyañāṇaṃ visayato paṭivijjhati,	339	
PA_tika-s01_04t:339_10	lokuttarañāṇaṃ pana tesu hetuhetuphalādīsu sammohassañāṇena samucchinnattā asammohato	3391	
PA_tika-s01_04t:339_11	paṭivijjhati. Lokuttaro pana paṭivedho visayato nibbānassa, asammohato ca itarassātipi vadanti eke.	3391	
PA_tika-s01_04t:340_0	Atthānurūpaṃ dhammesūti “avijjā hetu, saṅkhārā hetusamuppannā, saṅkhāre uppādeti	340	
PA_tika-s01_04t:340_1	avijjā”ti evaṃ kāriyānurūpaṃ kāraṇesūti attho. Atha vā “puññābhisaṅkhāraapuññābhisaṅkhāraāneñjābhisaṅkhāresu	340	
PA_tika-s01_04t:340_2	tīsu apuññābhisaṅkhārassa avijjā sampayuttapaccayo, itaresaṃ yathānurūpa”ntiādinā	340	
PA_tika-s01_04t:340_3	kāriyānurūpaṃ kāraṇesu paṭivedhotipi attho. Dhammānurūpaṃ atthesūti “avijjāpaccayā	340	
PA_tika-s01_04t:340_4	saṅkhārā”tiādinā kāraṇānurūpaṃ kāriyesu. Chabbidhāya paññattiyā patho paññattipatho,	340	
PA_tika-s01_04t:340_5	tassa anurūpaṃ tathā, paññattiyā vuccamānadhammānurūpaṃ paññattīsu avabodhoti attho.	340	
PA_tika-s01_04t:340_6	Abhisamayato aññampi paṭivedhatthaṃ dassetuṃ “tesa”ntiādimāha. Paṭivijjhīyatīti paṭivedhoti	340	
PA_tika-s01_04t:340_7	hi taṃtaṃrūpādidhammānaṃ aviparītasabhāvo vuccati. Tattha tatthāti tasmiṃ tasmiṃ	340	
PA_tika-s01_04t:340_8	piṭake, pāḷipadese vā. Salakkhaṇasaṅkhātoti ruppananamanaphusanādisakasakalakkhaṇasaṅkhāto.	340	
PA_tika-s01_04t:341_0	Yathāvuttehi dhammādīhi piṭakānaṃ gambhīrabhāvaṃ dassetuṃ “idānī”tiādimāha. Dhammajātanti	341	
PA_tika-s01_04t:341_1	kāraṇappabhedo, kāraṇameva vā. Atthajātanti kāriyappabhedo, kāriyameva vā. Yā cāyaṃ	341	
PA_tika-s01_04t:341_2	desanāti sambandho. Tadatthavijānanavasena abhimukho hoti. Yo cetthāti yo etāsu taṃ	341	
PA_tika-s01_04t:341_3	taṃ piṭakāgatāsu dhammatthadesanāsu paṭivedho, yo ca etesu piṭakesu tesaṃ tesaṃ dhammānaṃ	341	
PA_tika-s01_04t:341_4	aviparītasabhāvoti attho. Sambharitabbato kusalameva sambhāro, so sammā anupacito	341	
PA_tika-s01_04t:341_5	yehi te anupacitakusalasambhārā, tatova duppaññehi, nippaññehīti attho. Na hi paññavato,	341	
PA_tika-s01_04t:341_6	paññāya vā duṭṭhubhāvo dūsitabhāvo ca sambhavatīti nippaññattāyeva duppaññā yathā	341	
PA_tika-s01_04t:341_7	“dussīlo”ti. Ettha ca avijjāsaṅkhārādīnaṃ dhammatthānaṃ duppaṭivijjhatāya dukkhogāhatā,	341	
PA_tika-s01_04t:341_8	tesaṃ paññāpanassa dukkarabhāvato taṃdesanāya, abhisamayasaṅkhātassa paṭivedhassa	341	
PA_tika-s01_04t:341_9	uppādanavisayīkaraṇānaṃ asakkuṇeyyattā, aviparītasabhāvasaṅkhātassa paṭivedhassa	341	
PA_tika-s01_04t:341_10	dubbiññeyyatāya dukkhogāhatā veditabbā. Evampīti pi-saddo pubbe vuttaṃ pakārantaraṃ	3411	
PA_tika-s01_04t:341_11	sampiṇḍeti. Evaṃ paṭhamagāthāya anūnaṃ paripuṇṇaṃ paridīpitatthabhāvaṃ dassento “ettāvatā”tiādimāha.	3411	
PA_tika-s01_04t:341_12	“Siddhe hi satyārambho atthantaraviññāpanāya vā hoti, niyamāya vā”ti iminā punārambhavacanena	3411	
PA_tika-s01_04t:341_13	anūnaṃ paripuṇṇaṃ paridīpitatthabhāvaṃ dasseti. Ettāvatāti paricchedatthe nipāto,	3411	
PA_tika-s01_04t:341_14	ettakena vacanakkamenāti attho. Etaṃ vā parimāṇaṃ yassāti ettāvaṃ, tena, etaparimāṇavatā	3411	
PA_tika-s01_04t:341_15	saddatthakkamenāti attho. “Sadde hi vutte tadatthopi vuttoyeva nāmā”ti vadanti. Vutto	3411	
PA_tika-s01_04t:341_16	saṃvaṇṇito attho yassāti vuttatthā.	3411	
PA_tika-s01_04t:342_0	Etthāti etissā gāthāya. Evaṃ attho, vinicchayoti vā seso. Tīsu piṭakesūti ettha “ekekasmi”nti	342	
PA_tika-s01_04t:342_1	adhikārato, pakaraṇato vā veditabbaṃ. “Ekamekasmiñcetthā”ti hi heṭṭhā vuttaṃ. Atha	342	
PA_tika-s01_04t:342_2	vā vatticchānupubbikattā saddapaṭipattiyā niddhāraṇamidha avattukāmena ādhāroyeva	342	
PA_tika-s01_04t:342_3	vutto. Na cettha codetabbaṃ “tīsuyeva piṭakesu tividho pariyattibhedo daṭṭhabbo siyā”ti	342	
PA_tika-s01_04t:342_4	samudāyavasena vuttassāpi vākyassa avayavādhippāyasambhavato. Dissati hi avayavavākyanipphatti	342	
PA_tika-s01_04t:342_5	“brāhmaṇādayo bhuñjantū”tiādīsu, tasmā alamatipapañcena. Yathā attho na virujjhati,	342	
PA_tika-s01_04t:342_6	tathāyeva gahetabboti. Evaṃ sabbattha. Pariyattibhedoti pariyāpuṇanaṃ pariyatti.	342	
PA_tika-s01_04t:342_7	Pariyāpuṇanavācako hettha pariyattisaddo, na pana pāḷipariyāyo, tasmā pariyāpuṇanappakāroti	342	
PA_tika-s01_04t:342_8	attho. Atha vā tīhi pakārehi pariyāpuṇitabbā pāḷiyo eva “pariyattī”ti vuccanti. Tathā	342	
PA_tika-s01_04t:342_9	ceva abhidhammaṭṭhakathāya sīhaḷagaṇṭhipade vuttanti vadanti. Evampi hi alagaddūpamāpariyāpuṇanayogato	342	
PA_tika-s01_04t:342_10	“alagaddūpamā pariyattī”ti pāḷipi sakkā vattuṃ. Evañca katvā “duggahitā upārambhādihetu	3421	
PA_tika-s01_04t:342_11	pariyāpuṭā alagaddūpamā”ti parato niddesavacanampi upapannaṃ hoti. Tattha hi pāḷiyeva	3421	
PA_tika-s01_04t:342_12	“duggahitā, pariyāpuṭā”ti ca vattuṃ yuttā.	3421	
PA_tika-s01_04t:343_0	Alagaddo alagaddaggahaṇaṃ upamā etissāti alagaddūpamā. Alagaddassa gahaṇañhettha	343	
PA_tika-s01_04t:343_1	alagaddasaddena vuttanti daṭṭhabbaṃ. Āpūpikoti ettha āpūpa-saddena āpūpakhādanaṃ	343	
PA_tika-s01_04t:343_2	viya, veṇikoti ettha vīṇāsaddena vīṇāvādanaggahaṇaṃ viya ca. Alagaddaggahaṇena hi	343	
PA_tika-s01_04t:343_3	pariyatti upamīyati, na alagaddena. “Alagaddaggahaṇūpamā”ti vā vattabbe majjhepadalopaṃ	343	
PA_tika-s01_04t:343_4	katvā “alagaddūpamā”ti vuttaṃ “oṭṭhamukho”tiādīsu viya. Alagaddoti ca āsīviso vuccati.	343	
PA_tika-s01_04t:343_5	Gadoti hi visassa nāmaṃ, tañca tassa alaṃ paripuṇṇaṃ atthi, tasmā alaṃ pariyatto	343	
PA_tika-s01_04t:343_6	paripuṇṇo gado assāti alagaddo anunāsikalopaṃ, da-kārāgamañca katvā, alaṃ vā jīvitaharaṇe	343	
PA_tika-s01_04t:343_7	samattho gado yassāti alagaddo vuttanayena. Vaṭṭadukkhato nissaraṇaṃ attho payojanametissāti	343	
PA_tika-s01_04t:343_8	nissaraṇatthā. Bhaṇḍāgāre niyutto bhaṇḍāgāriko, rājaratanānupālako, so viyāti tathā,	343	
PA_tika-s01_04t:343_9	dhammaratanānupālako khīṇāsavo. Aññamatthamanapekkhitvā bhaṇḍāgārikasseva sato pariyatti	343	
PA_tika-s01_04t:343_10	bhaṇḍāgārikapariyatti.	3431	
PA_tika-s01_04t:344_0	Duggahitāti duṭṭhu gahitā. Tadeva sarūpato niyametuṃ “upārambhādihetu pariyāpuṭā”ti	344	
PA_tika-s01_04t:344_1	āha, upārambhaitivādappamokkhādihetu uggahitāti attho. Lābhasakkārādihetu pariyāpuṇanampi	344	
PA_tika-s01_04t:344_2	ettheva saṅgahitanti daṭṭhabbaṃ. Vuttañhetaṃ alagaddasuttaṭṭhakathāyaṃ –	344	
PA_tika-s01_04t:345_0	“Yo buddhavacanaṃ uggahetvā ‘evaṃ cīvarādīni vā labhissāmi, catuparisamajjhe vā maṃ	345	
PA_tika-s01_04t:345_1	jānissantī’ti lābhasakkārahetu pariyāpuṇāti, tassa sā pariyatti alagaddapariyatti	345	
PA_tika-s01_04t:345_2	nāma. Evaṃ pariyāpuṇanato hi buddhavacanaṃ apariyāpuṇitvā niddokkamanaṃ varatara”nti.	345	
PA_tika-s01_04t:346_0	Nanu ca alagaddaggahaṇūpamā pariyatti “alagaddūpamā”ti vuccati, evañca sati suggahitāpi	346	
PA_tika-s01_04t:346_1	pariyatti “alagaddūpamā”ti vattuṃ vaṭṭati tatthāpi alagaddaggahaṇassa upamābhāvena	346	
PA_tika-s01_04t:346_2	pāḷiyaṃ vuttattā. Vuttañhetaṃ –	346	
PA_tika-s01_04t:347_0	“Seyyathāpi, bhikkhave, puriso alagaddatthiko alagaddagavesī alagaddapariyesanaṃ	347	
PA_tika-s01_04t:347_1	caramāno, so passeyya mahantaṃ alagaddaṃ, tamenaṃ ajapadena daṇḍena suniggahitaṃ	347	
PA_tika-s01_04t:347_2	niggaṇheyya, ajapadena daṇḍena suniggahitaṃ niggahitvā gīvāya suggahitaṃ gaṇheyya.	347	
PA_tika-s01_04t:347_3	Kiñcāpi so bhikkhave, alagaddo tassa purisassa hatthaṃ vā bāhaṃ vā aññataraṃ vā aṅgapaccaṅgaṃ	347	
PA_tika-s01_04t:347_4	bhogehi paliveṭheyya. Atha kho so neva tatonidānaṃ maraṇaṃ vā nigaccheyya maraṇamattaṃ	347	
PA_tika-s01_04t:347_5	vā dukkhaṃ. Taṃ kissa hetu, suggahitattā bhikkhave, alagaddassa. Evameva kho bhikkhave,	347	
PA_tika-s01_04t:347_6	idhekacce kulaputtā dhammaṃ pariyāpuṇanti suttaṃ geyya”ntiādi.	347	
PA_tika-s01_04t:348_0	Tasmā idha duggahitā eva pariyatti alagaddūpamāti ayaṃ viseso kuto viññāyati, yena	348	
PA_tika-s01_04t:348_1	duggahitā upārambhādihetu pariyāpuṭā “alagaddūpamā”ti vuccatīti? Saccametaṃ, idaṃ	348	
PA_tika-s01_04t:348_2	pana pārisesañāyena vuttanti daṭṭhabbaṃ. Tathā hi nissaraṇatthabhaṇḍāgārikapariyattīnaṃ	348	
PA_tika-s01_04t:348_3	visuṃ gahitattā pārisesato alagaddassa duggahaṇūpamāyeva pariyatti “alagaddūpamā”ti	348	
PA_tika-s01_04t:348_4	viññāyati. Alagaddassa suggahaṇūpamā hi pariyatti nissaraṇatthā vā hoti, bhaṇḍāgārikapariyatti	348	
PA_tika-s01_04t:348_5	vā. Tasmā suvuttametaṃ “duggahitā…pe… pariyattī”ti. Idāni tamatthaṃ pāḷiyā sādhento	348	
PA_tika-s01_04t:348_6	“yaṃ sandhāyā”tiādimāha. Tattha yanti yaṃ pariyattiduggahaṇaṃ. Majjhimanikāye mūlapaṇṇāsake	348	
PA_tika-s01_04t:348_7	alagaddasutte bhagavatā vuttaṃ.	348	
PA_tika-s01_04t:349_0	Alagaddatthikoti āsīvisena, āsīvisaṃ vā atthiko, alagaddaṃ gavesati pariyesati sīlenāti	349	
PA_tika-s01_04t:349_1	alagaddagavesī. Alagaddapariyesanaṃ caramānoti āsīvisapariyesanatthaṃ caramāno. Tadatthe	349	
PA_tika-s01_04t:349_2	hetaṃ paccattavacanaṃ, upayogavacanaṃ vā, alagaddapariyesanaṭṭhānaṃ vā caramāno.	349	
PA_tika-s01_04t:349_3	Alagaddaṃ pariyesanti etthāti hi alagaddapariyesanaṃ. Tamenanti taṃ alagaddaṃ. Bhogeti	349	
PA_tika-s01_04t:349_4	sarīre. “Bhogo tu phaṇino tanū”ti hi vuttaṃ. Bhujīyati kuṭilaṃ karīyatīti bhogo.	349	
PA_tika-s01_04t:349_5	Tassāti purisassa. Hatthe vā bāhāya vāti sambandho. Maṇibandhato paṭṭhāya yāva agganakhā	349	
PA_tika-s01_04t:349_6	hattho. Saddhiṃ aggabāhāya avasesā bāhā, katthaci pana kapparato paṭṭhāya yāva agganakhā	349	
PA_tika-s01_04t:349_7	“hattho”ti vuttaṃ bāhāya visuṃ anāgatattā. Vuttalakkhaṇaṃ hatthañca bāhañca ṭhapetvā	349	
PA_tika-s01_04t:349_8	avasesaṃ sarīraṃ aṅgapaccaṅgaṃ. Tatonidānanti tannidānaṃ, taṃkāraṇāti attho. Taṃ	349	
PA_tika-s01_04t:349_9	hatthādīsu ḍaṃsanaṃ nidānaṃ kāraṇaṃ etassāti “tannidāna”nti hi vattabbe “tatonidāna”nti	349	
PA_tika-s01_04t:349_10	purimapade paccattatthe nissakkavacanaṃ katvā, tassa ca lopamakatvā niddeso, hetvatthe	3491	
PA_tika-s01_04t:349_11	ca paccattavacanaṃ. Kāraṇatthe nipātapadametantipi vadanti. Apica “tatonidāna”nti	3491	
PA_tika-s01_04t:349_12	etaṃ “maraṇaṃ vā maraṇamattaṃ vā dukkha”nti ettha vuttanayena visesanaṃ. Taṃ kissa	3491	
PA_tika-s01_04t:349_13	hetūti yaṃ vuttaṃ hatthādīsu ḍaṃsanaṃ, tannidānañca maraṇādiupagamanaṃ, taṃ kissa	3491	
PA_tika-s01_04t:349_14	hetu kena kāraṇenāti ce? Tassa purisassa alagaddassa duggahitattā.	3491	
PA_tika-s01_04t:350_0	Idhāti imasmiṃ sāsane. Moghapurisāti guṇasārarahitatāya tucchapurisā. Dhammanti pāḷidhammaṃ.	350	
PA_tika-s01_04t:350_1	Pariyāpuṇantīti uggaṇhanti, sajjhāyanti ceva vācuggataṃ karontā dhārenti cāti vuttaṃ	350	
PA_tika-s01_04t:350_2	hoti. “Dhamma”nti sāmaññato vuttameva sarūpena dasseti “sutta”ntiādinā. Na hi suttādinavaṅgato	350	
PA_tika-s01_04t:350_3	añño dhammo nāma atthi. Tathā hi vuttaṃ “tesaṃ dhammāna”nti. Atthanti cettha sambandhīniddeso	350	
PA_tika-s01_04t:350_4	eso, atthanti ca yathābhūtaṃ bhāsitatthaṃ, payojanatthañca sāmaññaniddesena, ekasesanayena	350	
PA_tika-s01_04t:350_5	vā vuttaṃ. Yañhi padaṃ sutisāmaññena anekadhā atthaṃ dīpeti, taṃ sāmaññaniddesena,	350	
PA_tika-s01_04t:350_6	ekasesanayena vāti sabbattha veditabbaṃ. Na upaparikkhantīti na pariggaṇhanti na	350	
PA_tika-s01_04t:350_7	vicārenti. Ikkhasaddassa hi dassanaṅkesu idha dassanameva attho, tassa ca pariggaṇhanacakkhulocanesu	350	
PA_tika-s01_04t:350_8	pariggaṇhanameva, tañca vicāraṇā pariyādānavasena dubbidhesu vicāraṇāyeva, sā ca	350	
PA_tika-s01_04t:350_9	vīmaṃsāyeva, na vicāro, vīmaṃsā ca nāmesā bhāsitatthavīmaṃsā, payojanatthavīmaṃsā	350	
PA_tika-s01_04t:350_10	cāti idha dubbidhāva adhippetā, tāsu “imasmiṃ ṭhāne sīlaṃ kathitaṃ, imasmiṃ samādhi,	3501	
PA_tika-s01_04t:350_11	imasmiṃ paññā, mayañca taṃ pūressāmā”ti evaṃ bhāsitatthavīmaṃsañceva “sīlaṃ samādhissa	3501	
PA_tika-s01_04t:350_12	kāraṇaṃ, samādhi vipassanāyā”tiādinā payojanatthavīmaṃsañca na karontīti attho. Anupaparikkhatanti	3501	
PA_tika-s01_04t:350_13	anupaparikkhantānaṃ tesaṃ moghapurisānaṃ. Na nijjhānakkhamantīti nijjhānaṃ nissesena	3501	
PA_tika-s01_04t:350_14	pekkhanaṃ paññaṃ na khamanti. Jhe-saddo hi idha pekkhaneyeva, na cintanajhāpanesu,	3501	
PA_tika-s01_04t:350_15	tañca ñāṇapekkhanameva, na cakkhupekkhanaṃ, ārammaṇūpanijjhānameva vā, na lakkhaṇūpanijjhānaṃ,	3501	
PA_tika-s01_04t:350_16	tasmā paññāya disvā rocetvā gahetabbā na hontīti adhippāyo veditabbo. Nissesena jhāyate	3501	
PA_tika-s01_04t:350_17	pekkhateti hi nijjhānaṃ. Sandhivasena anusvāralopo nijjhānakkhamantīti, “nijjhānaṃ	3501	
PA_tika-s01_04t:350_18	khamantī”tipi pāṭho, tena imamatthaṃ dīpeti “tesaṃ paññāya atthassa anupaparikkhanato	3501	
PA_tika-s01_04t:350_19	te dhammā na upaṭṭhahanti, imasmiṃ ṭhāne sīlaṃ, samādhi, vipassanā, maggo, vaṭṭaṃ,	3501	
PA_tika-s01_04t:350_20	vivaṭṭhaṃ kathitanti evaṃ jānituṃ na sakkā hontī”ti.	3502	
PA_tika-s01_04t:351_0	Upārambhānisaṃsā cevāti paresaṃ vāde dosāropanānisaṃsā ca hutvā. Bhuso ārambhanañhi	351	
PA_tika-s01_04t:351_1	paresaṃ vāde dosāropanaṃ upārambho, pariyattiṃ nissāya paravambhananti vuttaṃ hoti.	351	
PA_tika-s01_04t:351_2	Tathā hesa “paravajjānupanayanalakkhaṇo”ti vutto. Iti vādappamokkhānisaṃsā cāti iti	351	
PA_tika-s01_04t:351_3	evaṃ etāya pariyattiyā vādappamokkhānisaṃsā attano upari parehi āropitassa vādassa	351	
PA_tika-s01_04t:351_4	niggahassa attato, sakavādato vā pamokkhapayojanā ca hutvā. Iti saddo idamatthe,	351	
PA_tika-s01_04t:351_5	tena “pariyāpuṇantī”ti ettha pariyāpuṇanaṃ parāmasati. Vadanti niggaṇhanti etenāti	351	
PA_tika-s01_04t:351_6	vādo, doso, pamuccanaṃ, pamuccāpanaṃ vā pamokkho, attano upari āropitassa pamokkho	351	
PA_tika-s01_04t:351_7	ānisaṃso yesaṃ tathā. Āropitavādo hi “vādo”ti vutto yathā “devena datto datto”ti.	351	
PA_tika-s01_04t:351_8	Vādoti vā upavādonindā yathāvuttanayeneva samāso. Idaṃ vuttaṃ hoti – parehi sakavāde	351	
PA_tika-s01_04t:351_9	dose āropite, nindāya vā āropitāya taṃ dosaṃ, nindaṃ vā evañca evañca mocessāmāti	351	
PA_tika-s01_04t:351_10	iminā ca kāraṇena pariyāpuṇantīti. Atha vā so so vādo iti vādo iti-saddassa saha	3511	
PA_tika-s01_04t:351_11	vicchāya ta-saddatthe pavattattā. Itivādasa pamokkho yathāvuttanayena, so ānisaṃso	3511	
PA_tika-s01_04t:351_12	yesaṃ tathā, taṃ taṃ vādapamocanānisaṃsā hutvāti attho. Yassa catthāyāti yassa ca	3511	
PA_tika-s01_04t:351_13	sīlādipūraṇassa, maggaphalanibbānabhūtassa vā anupādāvimokkhassa atthāya. Abhedepi	3511	
PA_tika-s01_04t:351_14	bhedavohāro eso yathā “paṭimāya sarīra”nti, bhedyabhedakaṃ vā etaṃ yathā “kathinassatthāya	3511	
PA_tika-s01_04t:351_15	ābhataṃ dussa”nti. “Tañcassa attha”nti hi vuttaṃ. Ca-saddo avadhāraṇe, tena tadatthāya	3511	
PA_tika-s01_04t:351_16	eva pariyāpuṇanaṃ sambhavati, nāññatthāyāti vinicchinoti. Dhammaṃ pariyāpuṇantīti	3511	
PA_tika-s01_04t:351_17	hi jātiācāravasena duvidhāpi kulaputtā ñāyena dhammaṃ pariyāpuṇantīti attho. Tañcassa	3511	
PA_tika-s01_04t:351_18	atthaṃ nānubhontīti assa dhammassa sīlādipūraṇasaṅkhātaṃ, maggaphalanibbānabhūtaṃ	3511	
PA_tika-s01_04t:351_19	vā anupādāvimokkhasaṅkhātaṃ atthaṃ ete duggahitagāhino nānubhonti na vindantiyeva.	3511	
PA_tika-s01_04t:352_0	Aparo nayo – yassa upārambhassa, itivādappamokkhassa vā atthāya ye moghapurisā dhammaṃ	352	
PA_tika-s01_04t:352_1	pariyāpuṇanti, te parehi “ayamattho na hotī”ti vutte duggahitattāyeva “tadatthova	352	
PA_tika-s01_04t:352_2	hotī”ti paṭipādanakkhamā na honti, tasmā parassa vāde upārambhaṃ āropetuṃ attano	352	
PA_tika-s01_04t:352_3	vādaṃ pamocetuñca asakkontāpi taṃ atthaṃ nānubhonti ca na vindantiyevāti evampettha	352	
PA_tika-s01_04t:352_4	attho daṭṭhabbo. Idhāpi hi ca-saddo avadhāraṇatthova. “Tesa”ntiādīsu tesaṃ te dhammā	352	
PA_tika-s01_04t:352_5	duggahitattā upārambhamānadabbamakkhapalāsādihetubhāvena dīgharattaṃ ahitāya dukkhāya	352	
PA_tika-s01_04t:352_6	saṃvattantīti attho. Duggahitāti hi hetugabbhavacanaṃ. Tenāha “duggahitattā bhikkhave,	352	
PA_tika-s01_04t:352_7	dhammāna”nti. Ettha ca kāraṇe phalavohāravasena “te dhammā ahitāya dukkhāya saṃvattantī’ti	352	
PA_tika-s01_04t:352_8	vuttaṃ yathā “ghatamāyu, dadhi bala”nti. Tathā hi kiñcāpi na te dhammā ahitāya dukkhāya	352	
PA_tika-s01_04t:352_9	saṃvattanti, tathāpi vuttanayena pariyāpuṇantānaṃ sajjhāyanakāle, vivādakāle ca tammūlakānaṃ	352	
PA_tika-s01_04t:352_10	upārambhādīnaṃ anekesaṃ akusalānaṃ uppattisambhavato “te…pe… saṃvattantī”ti vuccati.	3521	
PA_tika-s01_04t:352_11	Taṃ kissa hetūti ettha nti yathāvuttassatthassa ananubhavanaṃ, tesañca dhammānaṃ	3521	
PA_tika-s01_04t:352_12	ahitāya dukkhāya saṃvattanaṃ parāmasati. Kissāti sāmivacanaṃ hetvatthe, tathā hetūti paccattavacanañca.	3521	
PA_tika-s01_04t:353_0	Yā panāti ettha kiriyā pāḷivasena vuttanayena attho veditabbo. Tattha kiriyāpakkhe	353	
PA_tika-s01_04t:353_1	yā suggahitāti abhedepi bhedavohāro “cārikaṃ pakkamati, cārikaṃ caramāno”tiādīsu	353	
PA_tika-s01_04t:353_2	viya. Tadevatthaṃ vivarati “sīlakkhandhādī”tiādinā, ādisaddena cettha samādhivipassanādīnaṃ	353	
PA_tika-s01_04t:353_3	saṅgaho. Yo hi buddhavacanaṃ uggaṇhitvā sīlassa āgataṭṭhāne sīlaṃ pūretvā, samādhino	353	
PA_tika-s01_04t:353_4	āgataṭṭhāne samādhiṃ gabbhaṃ gaṇhāpetvā, vipassanāya āgataṭṭhāne vipassanaṃ paṭṭhapetvā,	353	
PA_tika-s01_04t:353_5	maggaphalānaṃ āgataṭṭhāne “maggaṃ bhāvessāmi, phalaṃ sacchikarissāmī”ti uggaṇhāti,	353	
PA_tika-s01_04t:353_6	tasseva sā pariyatti nissaraṇatthā nāma hoti. Yanti yaṃ pariyattisuggahaṇaṃ. Vuttaṃ	353	
PA_tika-s01_04t:353_7	alagaddasutte. Dīgharattaṃ hitāya sukhāya saṃvattantīti sīlādīnaṃ āgataṭṭhāne sīlādīni	353	
PA_tika-s01_04t:353_8	pūrentānampi arahattaṃ patvā parisamajjhe dhammaṃ desetvā dhammadesanāya pasannehi	353	
PA_tika-s01_04t:353_9	upanīte cattāro paccaye paribhuñjantānampi paresaṃ vāde sahadhammena upārambhaṃ āropentānampi	353	
PA_tika-s01_04t:353_10	sakavādato parehi āropitadosaṃ pariharantānampi dīgharattaṃ hitāya sukhāya saṃvattantīti	3531	
PA_tika-s01_04t:353_11	attho. Tathā hi na kevalaṃ suggahitapariyattiṃ nissāya maggabhāvanāphalasacchikiriyādīniyeva,	3531	
PA_tika-s01_04t:353_12	api tu paravādaniggahasakavādapatiṭṭhāpanānipi ijjhanti. Tathā ca vuttaṃ parinibbānasuttā	3531	
PA_tika-s01_04t:353_13	dīsu “uppannaṃ parappavādaṃ sahadhammena suniggahitaṃ niggahetvā sappāṭihāriyaṃ dhammaṃ desessantī”tiādi.	3531	
PA_tika-s01_04t:354_0	Yaṃ panāti etthāpi vuttanayena duvidhena attho. Dukkhaparijānena pariññātakkhandho.	354	
PA_tika-s01_04t:354_1	Samudayappahānena pahīnakileso. Paṭividdhārahattaphalatāya paṭividdhākuppo. Akuppanti	354	
PA_tika-s01_04t:354_2	ca arahattaphalassetaṃ nāma. Satipi hi cattunnaṃ maggānaṃ, catunnañca phalānaṃ avinassanabhāve	354	
PA_tika-s01_04t:354_3	sattannaṃ sekkhānaṃ sakasakanāmapariccāgena uparūpari nāmantarappattito tesaṃ maggaphalāti	354	
PA_tika-s01_04t:354_4	“akuppāmi”ti na vuccanti. Arahā pana sabbadāpi arahāyeva nāmāti tasseva phalaṃ puggalanāmavasena	354	
PA_tika-s01_04t:354_5	“akuppa”nti vuttaṃ, iminā ca imamatthaṃ dasseti “khīṇāsavasseva pariyatti bhaṇḍāgārikapariyatti	354	
PA_tika-s01_04t:354_6	nāmā”ti. Tassa hi apariññātaṃ, appahīnaṃ abhāvitaṃ, asacchikataṃ vā natthi, tasmā	354	
PA_tika-s01_04t:354_7	so buddhavacanaṃ pariyāpuṇantopi tantidhārako paveṇīpālako vaṃsānurakkhakova hutvā	354	
PA_tika-s01_04t:354_8	pariyāpuṇāti, tenevāha “paveṇīpālanatthāyā”tiādi. Paveṇī cettha dhammasantati dhammassa	354	
PA_tika-s01_04t:354_9	avicchedena pavatti. Buddhassa bhagavato vaṃsoti ca yathāvuttapaveṇīyeva.	354	
PA_tika-s01_04t:355_0	Nanu ca yadi paveṇīpālanatthāya buddhavacanassa pariyāpuṇanaṃ bhaṇḍāgārikapariyatti,	355	
PA_tika-s01_04t:355_1	atha kasmā “khīṇāsavo”ti visesetvā vuttaṃ. Ekaccassa hi puthujjanassāpi ayaṃ nayo	355	
PA_tika-s01_04t:355_2	labbhati. Tathā hi ekacco puthujjano bhikkhu chātakabhayādinā ganthadhuresu ekasmiṃ	355	
PA_tika-s01_04t:355_3	ṭhāne vasitumasakkontesu sayaṃ bhikkhācārena atikilamamāno “atimadhuraṃ buddhavacanaṃ	355	
PA_tika-s01_04t:355_4	mā nassatu, tantiṃ dhāressāmi, vaṃsaṃ ṭhapessāmi, paveṇiṃ pālessāmī”ti pariyāpuṇāti.	355	
PA_tika-s01_04t:355_5	Tasmā tassāpi pariyatti bhaṇḍāgārikapariyatti nāma kasmā na hotīti? Vuccate – evaṃ	355	
PA_tika-s01_04t:355_6	santepi hi puthujjanassa pariyatti bhaṇḍāgārikapariyatti nāma na hoti. Kiñcāpi hi	355	
PA_tika-s01_04t:355_7	puthujjano “paveṇiṃ pālessāmī”ti ajjhāsayena pariyāpuṇāti, attano pana bhavakantārato	355	
PA_tika-s01_04t:355_8	avitiṇṇattā tassa sā pariyatti nissaraṇatthāyeva nāma hoti, tasmā puthujjanassa pariyatti	355	
PA_tika-s01_04t:355_9	alagaddupamā vā hoti, nissaraṇatthā vā. Sattannaṃ sekkhānaṃ nissaraṇatthāva. Khīṇāsavānaṃ	355	
PA_tika-s01_04t:355_10	bhaṇḍāgārikapariyattiyevāti veditabbaṃ. Khīṇāsavo hi bhaṇḍāgārika sadisattā “bhaṇḍāgāriko”ti	3551	
PA_tika-s01_04t:355_11	vuccati. Yathā hi bhaṇḍāgāriko alaṅkārabhaṇḍaṃ paṭisāmetvā pasādhanakāle tadupiyaṃ	3551	
PA_tika-s01_04t:355_12	alaṅkārabhaṇḍaṃ rañño upanāmetvā taṃ alaṅkaroti, evaṃ khīṇāsavopi dhammaratanabhaṇḍaṃ	3551	
PA_tika-s01_04t:355_13	sampaṭicchitvā mokkhādhigamāya bhabbarūpe sahetuke satte passitvā tadanurūpaṃ dhammadesanaṃ	3551	
PA_tika-s01_04t:355_14	vaḍḍhetvā maggaṅgabojjhaṅgādisaṅkhātena lokuttarena alaṅkārena alaṅkarotīti.	3551	
PA_tika-s01_04t:356_0	Evaṃ tisso pariyattiyo vibhajitvā idāni tīsupi piṭakesu yathārahaṃ sampattivipattiyo	356	
PA_tika-s01_04t:356_1	niddhāretvā vibhajanto “vinaye panā”tiādimāha. “Sīlasampadaṃ nissāya tisso vijjā	356	
PA_tika-s01_04t:356_2	pāpuṇātī”tiādīsu yasmā sīlaṃ visujjhamānaṃ satisampajaññabalena, kammassakatāñāṇabalena	356	
PA_tika-s01_04t:356_3	ca saṃkilesamalato visujjhati, pāripūriñca gacchati, tasmā sīlasampadā sijjhamānā	356	
PA_tika-s01_04t:356_4	upanissayasampattibhāvena satibalaṃ, ñāṇabalañca paccupaṭṭhapetīti tassā vijjattayūpanissayatā	356	
PA_tika-s01_04t:356_5	veditabbā sabhāgahetusampādanato. Satibalena hi pubbenivāsavijjāsiddhi. Sampajaññabalena	356	
PA_tika-s01_04t:356_6	sabbakiccesu sudiṭṭhakāritāparicayena cutūpapātañāṇānubaddhāya dutiyavijjāya siddhi.	356	
PA_tika-s01_04t:356_7	Vītikkamābhāvena saṃkilesappahānasabbhāvato vivaṭṭūpanissayatāvasena ajjhāsayasuddhiyā	356	
PA_tika-s01_04t:356_8	tatiyavijjāsiddhi. Puretarasiddhānaṃ samādhipaññānaṃ pāripūriṃ vinā sīlassa āsavakkhayañāṇūpanissayatā	356	
PA_tika-s01_04t:356_9	sukkhavipassakakhīṇāsavehi dīpetabbā. “Samāhito yathābhūtaṃ pajānātī”ti vacanato	356	
PA_tika-s01_04t:356_10	samādhisampadā chaḷabhiññatāya upanissayo. “Yogā ve jāyate bhūrī”ti vacanato pubbayogena	3561	
PA_tika-s01_04t:356_11	garuvāsadesabhāsākosallauggahaṇaparipucchādīhi ca paribhāvitā paññāsampadā paṭisambhidāppabhedassa	3561	
PA_tika-s01_04t:356_12	upanissayo. Ettha ca “sīlasampadaṃ nissāyā”ti vuttattā yassa samādhivijambhanabhūtā	3561	
PA_tika-s01_04t:356_13	anavasesā cha abhiññā na ijjhanti, tassa ukkaṭṭhaparicchedavasena na samādhisampadā	3561	
PA_tika-s01_04t:356_14	atthīti satipi vijjānaṃ abhiññekadesabhāve sīlasampadāsamudāgatā eva tisso vijjā	3561	
PA_tika-s01_04t:356_15	gahitā, yathā ca paññāsampadāsamudāgatā catasso paṭisambhidā upanissayasampannassa	3561	
PA_tika-s01_04t:356_16	maggeneva ijjhanti maggakkhaṇeyeva tāsaṃ paṭiladdhattā. Evaṃ sīlasampadāsamudāgatā	3561	
PA_tika-s01_04t:356_17	tisso vijjā, samādhisampadāsamudāgatā ca cha abhiññā upanissayasampannassa maggeneva	3561	
PA_tika-s01_04t:356_18	ijjhantīti maggādhigameneva tāsaṃ adhigamo veditabbo. Paccekabuddhānaṃ, sammāsambuddhānañca	3561	
PA_tika-s01_04t:356_19	paccekabodhisammāsambodhisamadhigamasadisā hi imesaṃ ariyānaṃ ime visesādhigamāti.	3561	
PA_tika-s01_04t:357_0	Tāsaṃyeva ca tattha pabhedavacanatoti ettha “tāsaṃyevā”ti avadhāraṇaṃ pāpuṇitabbānaṃ	357	
PA_tika-s01_04t:357_1	chaḷabhiññācatupaṭisambhidānaṃ vinaye pabhedavacanābhāvaṃ sandhāya vuttaṃ. Verañjakaṇḍe	357	
PA_tika-s01_04t:357_2	hi tisso vijjāva vibhattāti. Casaddena samuccinanañca tāsaṃ ettha ekadesavacanaṃ	357	
PA_tika-s01_04t:357_3	sandhāya vuttaṃ abhiññāpaṭisambhidānampi ekadesānaṃ tattha vuttattā. Dutiye “tāsaṃyevā”ti	357	
PA_tika-s01_04t:357_4	avadhāraṇaṃ catasso paṭisambhidā apekkhitvā kataṃ, na tisso vijjā. Tā hi chasu abhiññāsu	357	
PA_tika-s01_04t:357_5	antogadhattā sutte vibhattāyevāti. Ca-saddena ca paṭisambhidānamekadesavacanaṃ samuccinoti.	357	
PA_tika-s01_04t:357_6	Tatiye “tāsañcā”ti ca-saddena sesānampi tattha atthibhāvaṃ dīpeti. Abhidhamme hi	357	
PA_tika-s01_04t:357_7	tisso vijjā, cha abhiññā, catasso ca paṭisambhidā vuttāyeva. Paṭisambhidānaṃ pana	357	
PA_tika-s01_04t:357_8	aññattha pabhedavacanābhāvaṃ, tattheva ca sammā vibhattabhāvaṃ dīpetukāmo heṭṭhā	357	
PA_tika-s01_04t:357_9	vuttanayena avadhāraṇamakatvā “tatthevā”ti parivattetvā avadhāraṇaṃ ṭhapeti. “Abhidhamme	357	
PA_tika-s01_04t:357_10	pana tisso vijjā, cha abhiññā, catasso ca paṭisambhidā aññe ca sammappadhānādayo	3571	
PA_tika-s01_04t:357_11	guṇavisesā vibhattā. Kiñcāpi vibhattā, visesato pana paññājātikattā catassova paṭisambhidā	3571	
PA_tika-s01_04t:357_12	pāpuṇātīti dassanatthaṃ ‘tāsañca tatthevā’ti avadhāraṇavipallāso kato”ti vajirabuddhitthero.	3571	
PA_tika-s01_04t:357_13	“Eva”ntiādi nigamanaṃ.	3571	
PA_tika-s01_04t:358_0	Sukho samphasso etesanti sukhasamphassāni, anuññātāniyeva tādisāni attharaṇapāvuraṇādīni,	358	
PA_tika-s01_04t:358_1	tesaṃ phassasāmaññato sukho vā samphasso tathā, anuññāto so yesanti anuññātasukhasamphassāni,	358	
PA_tika-s01_04t:358_2	tādisāni attharaṇapāvuraṇādīni tesaṃ phassena samānatāya. Upādinnakaphasso itthiphasso,	358	
PA_tika-s01_04t:358_3	methunadhammoyeva. Vuttaṃ ariṭṭhena nāma gaddhabādhipubbena bhikkhunā. So hi bahussuto	358	
PA_tika-s01_04t:358_4	dhammakathiko kammakilesavipākaupavādaāṇāvītikkamavasena pañcavidhesu antarāyikesu	358	
PA_tika-s01_04t:358_5	āṇāvītikkamantarāyikaṃ na jānāti, sesantarāyikeyeva jānāti, tasmā so rahogato evaṃ	358	
PA_tika-s01_04t:358_6	cintesi “ime agārikā pañca kāmaguṇe paribhuñjantā sotāpannāpi sakadāgāminopi anāgāminopi	358	
PA_tika-s01_04t:358_7	honti, bhikkhūpi manāpikāni cakkhuviññeyyāni rūpāni passanti …pe… kāyaviññeyye phoṭṭhabbe	358	
PA_tika-s01_04t:358_8	phusanti, mudukāni attharaṇapāvuraṇāni paribhuñjanti, etaṃ sabbampi vaṭṭati, kasmā	358	
PA_tika-s01_04t:358_9	itthīnaṃyeva rūpasaddagandharasaphoṭṭhabbā na vaṭṭanti, etepi vaṭṭantiyevā”ti anavajjena	358	
PA_tika-s01_04t:358_10	paccayaparibhogarasena sāvajjaṃ kāmaguṇaparibhogarasaṃ saṃsanditvā sachandarāgaparibhogañca	3581	
PA_tika-s01_04t:358_11	nicchandarāgaparibhogañca ekaṃ katvā thullavākehi saddhiṃ atisukhumasuttaṃ ghaṭento	3581	
PA_tika-s01_04t:358_12	viya, sāsapena saddhiṃ sineruno sadisataṃ upasaṃharanto viya ca pāpakaṃ diṭṭhigataṃ	3581	
PA_tika-s01_04t:358_13	uppādetvā “kiṃ bhagavatā mahāsamuddaṃ bandhantena viya mahatā ussāhena paṭhamapārājikaṃ	3581	
PA_tika-s01_04t:358_14	paññattaṃ, natthi ettha doso”ti sabbaññutaññāṇena saddhiṃ paṭivirujjhanto vesārajjañāṇaṃ	3581	
PA_tika-s01_04t:358_15	paṭibāhanto ariyamagge khāṇukaṇṭakādīni pakkhipanto “methunadhamme doso natthī”ti	3581	
PA_tika-s01_04t:358_16	jinacakke pahāramadāsi, tenāha “tathāha”ntiādi.	3581	
PA_tika-s01_04t:359_0	Anatikkamanatthena antarāye niyuttā, antarāyaṃ vā phalaṃ arahanti, antarāyassa vā	359	
PA_tika-s01_04t:359_1	karaṇasīlāti antarāyikā, saggamokkhānaṃ antarāyakarāti vuttaṃ hoti. Te ca kammakilesavipākaupavādaāṇāvītikkamavasena	359	
PA_tika-s01_04t:359_2	pañcavidhā. Vitthāro ariṭṭhasikkhāpadavaṇṇanādīsu gahetabbo. Ayaṃ panettha padatthasambandho	359	
PA_tika-s01_04t:359_3	– ye ime dhammā antarāyikā iti bhagavatā vuttā desitā ceva paññattā ca, te dhamme	359	
PA_tika-s01_04t:359_4	paṭisevato paṭisevantassa yathā yena pakārena te dhammā antarāyāya saggamokkhānaṃ	359	
PA_tika-s01_04t:359_5	antarāyakaraṇatthaṃ nālaṃ samatthā na honti, tathā tena pakārena ahaṃ bhagavatā desitaṃ	359	
PA_tika-s01_04t:359_6	dhammaṃ ājānāmīti. Tato dussīlabhāvaṃ pāpuṇātīti tato anavajjasaññibhāvahetuto vītikkamitvā	359	
PA_tika-s01_04t:359_7	dussīlabhāvaṃ pāpuṇāti.	359	
PA_tika-s01_04t:360	Cattāro…pe…ādīsūti ettha ādi-saddena –	36	
PA_tika-s01_04t:361_0	“Cattārome bhikkhave, puggalā santo saṃvijjamānā lokasmiṃ. Katame cattāro? Attahitāya	361	
PA_tika-s01_04t:361_1	paṭipanno no parahitāya, parahitāya paṭipanno no attahitāya, nevattahitāya paṭipanno	361	
PA_tika-s01_04t:361_2	no parahitāya, attahitāya ceva paṭipanno parahitāya ca…pe… ime kho bhikkhave…pe… lokasmi”nti –	361	
PA_tika-s01_04t:362	Evamādinā puggaladesanāpaṭisaññuttasuttantapāḷiṃ nidasseti. Adhippāyanti “ayaṃ puggaladesanāvohāravasena, na paramatthato”ti evaṃ bhagavato adhippāyaṃ. Vuttañhi –	36	
PA_tika-s01_04t:363	“Duve saccāni akkhāsi, sambuddho vadataṃ varo;	36	
PA_tika-s01_04t:364	Sammutiṃ paramatthañca, tatiyaṃ nūpalabbhati.	36	
PA_tika-s01_04t:365	Saṅketavacanaṃ saccaṃ, lokasammutikāraṇā;	36	
PA_tika-s01_04t:366	Paramatthavacanaṃ saccaṃ, dhammānaṃ bhūtakāraṇā.	36	
PA_tika-s01_04t:367	Tasmā vohārakusalassa, lokanāthassa satthuno;	36	
PA_tika-s01_04t:368	Sammutiṃ voharantassa, musāvādo na jāyatī”ti. ;	36	
PA_tika-s01_04t:369_0	Na hi lokasammutiṃ buddhā bhagavanto vijahanti, lokasamaññāya lokaniruttiyā lokābhilāpe	369	
PA_tika-s01_04t:369_1	ṭhitāyeva dhammaṃ desenti. Apica “hirottappadīpanatthaṃ, kammassakatādīpanattha”nti	369	
PA_tika-s01_04t:369_2	evamādīhipi aṭṭhahi kāraṇehi bhagavā puggalakathaṃ kathetī”ti evaṃ adhippāyamajānanto.	369	
PA_tika-s01_04t:369_3	Ayamattho upari āvi bhavissati. Duggahitaṃ gaṇhātīti “tathāhaṃ bhagavatā dhammaṃ	369	
PA_tika-s01_04t:369_4	desitaṃ ājānāmi, yathā tadevidaṃ viññāṇaṃ sandhāvati saṃsarati anañña”ntiādinā duggahitaṃ	369	
PA_tika-s01_04t:369_5	katvā gaṇhāti, viparītaṃ gaṇhātīti vuttaṃ hoti. Duggahitanti hi bhāvanapuṃsakaniddeso	369	
PA_tika-s01_04t:369_6	kiriyāyavisesanabhāvena napuṃsakaliṅgena niddisitabbattā. Ayañhi bhāvanapuṃsakapadassa	369	
PA_tika-s01_04t:369_7	pakati, yadidaṃ napuṃsakaliṅgena niddisitabbattā, bhāvappaṭṭhānatā, sakammākammakiriyānuyogaṃ	369	
PA_tika-s01_04t:369_8	paccattopayogavacanatā ca. Tena vuttaṃ “duggahitaṃ katvā”ti. Yanti duggahitagāhaṃ.	369	
PA_tika-s01_04t:369_9	Majjhimanikāye mūlapaṇṇāsake mahātaṇhāsaṅkhayasutte tathāvādīnaṃ sādhināmakaṃ kevaṭṭaputtaṃ	369	
PA_tika-s01_04t:369_10	bhikkhuṃ ārabbha bhagavatā vuttaṃ. Attanā duggahitena dhammenāti pāṭhaseso, micchāsabhāvenāti	3691	
PA_tika-s01_04t:369_11	attho. Atha vā duggahaṇaṃ duggahitaṃ, attanāti ca sāmiatthe karaṇavacanaṃ, vibhattiyantapatirūpakaṃ	3691	
PA_tika-s01_04t:369_12	vā abyayapadaṃ, tasmā attano duggahaṇena viparītagāhenāti attho. Abbhācikkhatīti	3691	
PA_tika-s01_04t:369_13	abbhakkhānaṃ karoti. Attano kusalamūlāni khananto attānaṃ khanati nāma. Tatoti duggahitabhāvahetuto.	3691	
PA_tika-s01_04t:370_0	Dhammacintanti dhammasabhāvavicāraṃ. Atidhāvantoti ṭhātabbamariyādāyaṃ aṭṭhatvā “cittuppādamattenapi	370	
PA_tika-s01_04t:370_1	dānaṃ hoti, sayameva cittaṃ attano ārammaṇaṃ hoti, sabbampi cittaṃ sabhāvadhammārammaṇameva	370	
PA_tika-s01_04t:370_2	hotī”ti ca evamādinā atikkamitvā pavattayamāno. Cintetumasakkuṇeyyāni, anaraharūpāni	370	
PA_tika-s01_04t:370_3	vā acinteyyāni nāma, tāni dassento “vuttañheta”ntiādimāha. Tattha acinteyyānīti tesaṃ	370	
PA_tika-s01_04t:370_4	sabhāvadassanaṃ. Na cintetabbānīti tattha kattabbakiccadassanaṃ. “Yānī”tiādi tassa	370	
PA_tika-s01_04t:370_5	hetudassanaṃ. Yāni cintento ummādassa cittakkhepassa, vighātassa vihesassa ca bhāgī	370	
PA_tika-s01_04t:370_6	assa, acinteyyāni imāni cattāri na cintetabbāni, imāni vā cattāri acinteyyāni nāma	370	
PA_tika-s01_04t:370_7	na cintetabbāni, yāni vā…pe… assa, tasmā na cintetabbāni acintetabbabhūtāni imāni	370	
PA_tika-s01_04t:370_8	cattāri acinteyyāni nāmāti yojanā. Iti-saddena pana –	370	
PA_tika-s01_04t:371_0	“Katamāni cattāri? Buddhānaṃ bhikkhave buddhavisayo acinteyyo na cintetabbo, yaṃ	371	
PA_tika-s01_04t:371_1	cintento ummādassa vighātassa bhāgī assa. Jhāyissa bhikkhave jhānavisayo acinteyyo…pe…	371	
PA_tika-s01_04t:371_2	kammavipāko bhikkhave acinteyyo…pe… lokacintā bhikkhave acinteyyā…pe… imāni…pe… assā”ti –	371	
PA_tika-s01_04t:372_0	Caturaṅguttare vuttaṃ acinteyyasuttaṃ ādiṃ katvā sabbaṃ acinteyyabhāvadīpakaṃ pāḷiṃ	372	
PA_tika-s01_04t:372_1	saṅgaṇhāti. Kāmaṃ acinteyyāni cha asādhāraṇañāṇādīni, tāni pana anussarantassa kusaluppattihetubhāvato	372	
PA_tika-s01_04t:372_2	cintetabbāni, imāni pana evaṃ na honti aphalabhāvato, tasmā na cintetabbāni. “Dussīlya…pe…	372	
PA_tika-s01_04t:372_3	pabheda”nti iminā vipattiṃ sarūpato dasseti. “Kathaṃ? Piṭakavasenā”tiādivacanasambajjhanena	372	
PA_tika-s01_04t:372_4	pubbāparasambandhaṃ dassento “evaṃ nānappakārato”tiādimāha. Pubbāparasambandhavirahitañhi	372	
PA_tika-s01_04t:372_5	vacanaṃ byākulaṃ. Sotūnañca atthaviññāpakaṃ na hoti, pubbāparaññūnameva ca tathāvicāritavacanaṃ visayo. Yathāha –	372	
PA_tika-s01_04t:373	“Pubbāparaññū atthaññū, niruttipadakovido;	37	
PA_tika-s01_04t:374	Suggahītañca gaṇhāti, atthañco’ paparikkhatī”ti. ;	37	
PA_tika-s01_04t:375	Tesanti piṭakānaṃ. Etanti buddhavacanaṃ.	37	
PA_tika-s01_04t:376_0	Sīlakkhandhavaggamahāvaggapāthikavaggasaṅkhātehi tīhi vaggehi saṅgaho etesanti tivaggasaṅgahāni.	376	
PA_tika-s01_04t:376_1	Gāthāya pana yassa nikāyassa suttagaṇanato catuttiṃseva suttantā. Vaggasaṅgahavasena	376	
PA_tika-s01_04t:376_2	tayo vaggā assa saṅgahassāti tivaggo saṅgaho. Paṭhamo esa nikāyo dīghanikāyoti anulomiko	376	
PA_tika-s01_04t:376_3	apaccanīko, atthānulomanato atthānulomanāmiko vā, anvatthanāmoti attho. Tattha “tivaggo	376	
PA_tika-s01_04t:376_4	saṅgaho”ti etaṃ “yassā”ti antarikepi samāsoyeva hoti, na vākyanti daṭṭhabbaṃ “navaṃ	376	
PA_tika-s01_04t:376_5	pana bhikkhunā cīvaralābhenā”ti ettha “navaṃcīvaralābhenā”ti padaṃ viya. Tathā hi	376	
PA_tika-s01_04t:376_6	aṭṭhakathācariyā vaṇṇayanti “alabbhīti labho, labho eva lābho. Kiṃ alabbhi? Cīvaraṃ.	376	
PA_tika-s01_04t:376_7	Kīdisaṃ? Navaṃ, iti ‘navacīvaralābhenā’ti vattabbe anunāsikalopaṃ akatvā ‘navaṃcīvaralābhenā’ti	376	
PA_tika-s01_04t:376_8	vuttaṃ, paṭiladdhanavacīvarenāti attho. Majjhe ṭhitapadadvaye panāti nipāto. Bhikkhunāti	376	
PA_tika-s01_04t:376_9	yena laddhaṃ, tassa nidassana”nti. Idhāpi saddato, atthato ca vākye yuttiyāabhāvato	376	
PA_tika-s01_04t:376_10	samāsoyeva sambhavati. “Tivaggo”ti padañhi “saṅgaho”ti ettha yadi karaṇaṃ, evaṃ sati	3761	
PA_tika-s01_04t:376_11	karaṇavacanantameva siyā. Yadi ca padadvayametaṃ tulyādhikaraṇaṃ, tathā ca sati napuṃsakaliṅgameva	3761	
PA_tika-s01_04t:376_12	siyā “tiloka”ntiādipadaṃ viya. Tathā “tivaggo”ti etassa “saṅgaho”ti padamantarena	3761	
PA_tika-s01_04t:376_13	aññatthāsambandho na sambhavati, tattha ca tādisena vākyena sambajjhanaṃ na yuttaṃ,	3761	
PA_tika-s01_04t:376_14	tasmā samānepi padantarantarike saddatthāvirodhabhāvoyeva samāsatākāraṇanti samāso	3761	
PA_tika-s01_04t:376_15	eva yutto. Tayo vaggā assa saṅgahassāti hi tivaggosaṅgaho akārassa okārādesaṃ, okārāgamaṃ	3761	
PA_tika-s01_04t:376_16	vā katvā yathā “sattāhaparinibbuto, acirapakkanto, māsajāto”tiādi, assa saṅgahassāti	3761	
PA_tika-s01_04t:376_17	ca saṅgahitassa assa nikāyassāti attho. Apare pana “tayo vaggā yassāti katvā ‘saṅgaho’ti	3761	
PA_tika-s01_04t:376_18	padena tulyādhikaraṇameva sambhavati, saṅgahoti ca gaṇanā. Ṭīkācariyehi pana ‘tayo	3761	
PA_tika-s01_04t:376_19	vaggā assa saṅgahassā’ti padadvayassa tulyādhikaraṇatāyeva dassitā”ti vadanti, tadayuttameva	3761	
PA_tika-s01_04t:376_20	saṅkhyāsaṅkhyeyyānaṃ missakattā, apākaṭattā ca.	3762	
PA_tika-s01_04t:377_0	Atthānulomikattaṃ vibhāvetumāha “kasmā”tiādi. Guṇopacārena, taddhitavasena vā dīgha-saddena	377	
PA_tika-s01_04t:377_1	dīghappamāṇāni suttāniyeva gahitāni, nikāyasaddo ca ruḷhivasena samūhanivāsatthesu	377	
PA_tika-s01_04t:377_2	vattatīti dasseti “dīghappamāṇāna”ntiādinā. Saṅketasiddhattā vacanīyavācakānaṃ payogato	377	
PA_tika-s01_04t:377_3	tadatthesu tassa saṅketasiddhataṃ ñāpento “nāha”ntiādimāha. Ekanikāyampīti ekasamūhampi.	377	
PA_tika-s01_04t:377_4	Evaṃ cittanti evaṃ vicittaṃ. Yathayidanti yathā ime tiracchānagatā pāṇā. Poṇikā,	377	
PA_tika-s01_04t:377_5	cikkhallikā ca khattiyā, tesaṃ nivāso “poṇikanikāyo cikkhallikanikāyo”ti vuccati.	377	
PA_tika-s01_04t:377_6	Etthāti nikāyasaddassa samūhanivāsānaṃ vācakabhāve. Sādhakānīti adhippetassatthassa	377	
PA_tika-s01_04t:377_7	sādhanato udāharaṇāni vuccanti. “Samānītānī”ti pāṭhasesena cetassa sambandho, sakkhīni	377	
PA_tika-s01_04t:377_8	vā yathāvuttanayena sādhakāni. Yañhi niddhāretvā adhippetatthaṃ sādhenti, taṃ “sakkhī”ti	377	
PA_tika-s01_04t:377_9	vadanti. Tathā hi manorathapūraṇiyaṃ vuttaṃ “pañcagarujātakaṃ pana sakkhibhāvatthāya	377	
PA_tika-s01_04t:377_10	āharitvā kathetabba”nti sāsanatoti sāsanapayogato, sāsane vā. Lokatoti lokiyapayogato,	3771	
PA_tika-s01_04t:377_11	loke vā. Idaṃ pana piṭakattaye na vijjati, tasmā evaṃ vuttanti vadanti. Ettha ca	3771	
PA_tika-s01_04t:377_12	paṭhamamudāharaṇaṃ sāsanato sādhakavacanaṃ, dutiyaṃ lokatoti daṭṭhabbaṃ.	3771	
PA_tika-s01_04t:378_0	Mūlapariyāya vaggādivasena pañcadasavaggasaṅgahāni. Aḍḍhena dutiyaṃ diyaḍḍhaṃ, tadeva	378	
PA_tika-s01_04t:378_1	sataṃ, ekasataṃ, paññāsa ca suttānīti vuttaṃ hoti. Yatthāti yasmiṃ nikāye. Pañcadasavaggapariggahoti	378	
PA_tika-s01_04t:378_2	pañcadasahi vaggehi pariggahito saṅgahito.	378	
PA_tika-s01_04t:379_0	Saṃyujjanti etthāti saṃyuttaṃ, kesaṃ saṃyuttaṃ? Suttavaggānaṃ. Yathā hi byañjanasamudāye	379	
PA_tika-s01_04t:379_1	padaṃ, padasamudāye ca vākyaṃ, vākyasamudāye suttaṃ, suttasamudāye vaggoti samaññā,	379	
PA_tika-s01_04t:379_2	evaṃ vaggasamudāye saṃyuttasamaññā. Devatāya pucchitena kathitasuttavaggādīnaṃ saṃyuttattā	379	
PA_tika-s01_04t:379_3	devatāsaṃyuttādibhāvo, tenāha “devatāsaṃyuttādivasenā”tiādi. “Suttantānaṃ sahassāni	379	
PA_tika-s01_04t:379_4	satta suttasatāni cā”ti pāṭhe suttantānaṃ satta sahassāni, satta suttasatāni cāti	379	
PA_tika-s01_04t:379_5	yojetabbaṃ. “Satta suttasahassāni, satta suttasatāni cā”tipi pāṭho. Saṃyuttasaṅgahoti	379	
PA_tika-s01_04t:379_6	saṃyuttanikāyassa saṅgaho gaṇanā.	379	
PA_tika-s01_04t:380	Ekekehi aṅgehi uparūpari uttaro adhiko etthāti aṅguttaroti āha “ekekaaṅgātirekavasenā”tiādi. Tattha hi ekekato paṭṭhāya yāva ekādasa aṅgāni kathitāni. Aṅganti ca dhammakoṭṭhāso.	38	
PA_tika-s01_04t:381_0	Pubbeti suttantapiṭakaniddese. Vuttameva pakārantarena saṅkhipitvā avisesetvā dassetuṃ	381	
PA_tika-s01_04t:381_1	“ṭhapetvā”tiādi vuttaṃ. “Sakalaṃ vinayapiṭaka”ntiādinā vuttameva hi iminā pakārantarena	381	
PA_tika-s01_04t:381_2	saṅkhipitvā dasseti. Apica yathāvuttato avasiṭṭhaṃ yaṃ kiñci bhagavatā dinnanaye	381	
PA_tika-s01_04t:381_3	ṭhatvā desitaṃ, bhagavatā ca anumoditaṃ nettipeṭakopadesādikaṃ, taṃ sabbampi ettheva	381	
PA_tika-s01_04t:381_4	pariyāpannanti anavasesapariyādānavasena dassetuṃ evaṃ vuttantipi daṭṭhabbaṃ. Siddhepi	381	
PA_tika-s01_04t:381_5	hi sati ārambho atthantaraviññāpanāya vā hoti, niyamāya vāti. Ettha ca yathā “dīghappamāṇāna”ntiādi	381	
PA_tika-s01_04t:381_6	vuttaṃ, evaṃ “khuddakappamāṇāna”ntiādimavatvā sarūpasseva kathanaṃ vinayābhidhammādīnaṃ	381	
PA_tika-s01_04t:381_7	dīghappamāṇānampi tadantogadhatāyāti daṭṭhabbaṃ, tena ca viññāyati “na sabbattha	381	
PA_tika-s01_04t:381_8	khuddakapariyāpannesu tassa anvatthasamaññatā, dīghanikāyādisabhāvaviparītabhāvasāmaññena	381	
PA_tika-s01_04t:381_9	pana katthaci tabbohāratā”ti. Tadaññanti tehi catūhi nikāyehi aññaṃ, avasesanti attho.	381	
PA_tika-s01_04t:382_0	Navappabhedanti ettha kathaṃ panetaṃ navappabhedaṃ hoti. Tathā hi navahi aṅgehi vavatthitehi	382	
PA_tika-s01_04t:382_1	aññamaññasaṅkararahitehi bhavitabbaṃ, tathā ca sati asuttasabhāvāneva geyyaṅgādīni	382	
PA_tika-s01_04t:382_2	siyuṃ, atha suttasabhāvāneva geyyaṅgādīni, evaṃ sati suttanti visuṃ suttaṅgameva	382	
PA_tika-s01_04t:382_3	na siyā, evaṃ sante aṭṭhaṅgaṃ sāsananti āpajjati. Apica “sagāthakaṃ suttaṃ geyyaṃ,	382	
PA_tika-s01_04t:382_4	niggāthakaṃ suttaṃ veyyākaraṇa”nti aṭṭhakathāyaṃ vuttaṃ. Suttañca nāma sagāthakaṃ	382	
PA_tika-s01_04t:382_5	vā siyā, niggāthakaṃ vā, tasmā aṅgadvayeneva tadubhayaṃ saṅgahitanti tadubhayavinimuttaṃ	382	
PA_tika-s01_04t:382_6	suttaṃ udānādivisesasaññārahitaṃ natthi, yaṃ suttaṅgaṃ siyā, athāpi kathañci visuṃ	382	
PA_tika-s01_04t:382_7	suttaṅgaṃ siyā, maṅgalasuttādīnaṃ suttaṅgasaṅgaho na siyā gāthābhāvato dhammapadādīnaṃ	382	
PA_tika-s01_04t:382_8	viya. Geyyaṅgasaṅgaho vā siyā sagāthakattā sagāthāvaggassa viya. Tathā ubhatovibhaṅgādīsu	382	
PA_tika-s01_04t:382_9	sagāthakappadesānanti? Vuccate –	382	
PA_tika-s01_04t:383	Suttanti sāmaññavidhi, visesavidhayo pare;	38	
PA_tika-s01_04t:384	Sanimittā niruḷhattā, sahatāññena nāññato. ;	38	
PA_tika-s01_04t:385	Yathāvuttassa dosassa, natthi etthāvagāhaṇaṃ;	38	
PA_tika-s01_04t:386	Tasmā asaṅkaraṃyeva, navaṅgaṃ satthusāsanaṃ. ;	38	
PA_tika-s01_04t:387_0	Sabbassāpi hi buddhavacanassa suttanti ayaṃ sāmaññavidhi. Tathā hi “ettakaṃ tassa	387	
PA_tika-s01_04t:387_1	bhagavato suttāgataṃ suttapariyāpannaṃ, sāvatthiyā suttavibhaṅge, sakavāde pañca	387	
PA_tika-s01_04t:387_2	suttasatānī”tiādi vacanato vinayābhidhammapariyatti visesesupi suttavohāro dissati.	387	
PA_tika-s01_04t:387_3	Teneva ca āyasmā mahākaccāyano nettiyaṃ āha “navavidhasuttantapariyeṭṭhī”ti tattha	387	
PA_tika-s01_04t:387_4	hi suttādivasena navaṅgassa sāsanassa pariyeṭṭhi pariyesanā atthavicāraṇā “navavidha	387	
PA_tika-s01_04t:387_5	suttantapariyeṭṭhī”ti vuttā. Tadekadesesu pana pare geyyādayo sanimittā visesavidhayo	387	
PA_tika-s01_04t:387_6	tena tena nimittena patiṭṭhitā. Tathā hi geyyassa sagāthakattaṃ tabbhāvanimittaṃ.	387	
PA_tika-s01_04t:387_7	Lokepi hi sasilokaṃ sagāthakaṃ cuṇṇiyaganthaṃ “geyya”nti vadanti, gāthāvirahe pana	387	
PA_tika-s01_04t:387_8	sati pucchaṃ katvā vissajjanabhāvo veyyākaraṇassa tabbhāvanimittaṃ. Pucchāvissajjanañhi	387	
PA_tika-s01_04t:387_9	“byākaraṇa”nti vuccati, byākaraṇameva veyyākaraṇaṃ. Evaṃ sante sagāthakādīnampi pucchaṃ	387	
PA_tika-s01_04t:387_10	katvā vissajjanavasena pavattānaṃ veyyākaraṇabhāvo āpajjatīti? Nāpajjati geyyādisaññānaṃ	3871	
PA_tika-s01_04t:387_11	anokāsabhāvato. Saokāsavidhito hi anokāsavidhi balavā. Apica “gāthāvirahe satī”ti	3871	
PA_tika-s01_04t:387_12	visesitattā. Yathādhippetassa hi atthassa anadhippetato byavacchedakaṃ visesanaṃ.	3871	
PA_tika-s01_04t:387_13	Tathā hi dhammapadādīsu kevalagāthābandhesu, sagāthakattepi somanassañāṇamayikagāthāpaṭisaññuttesu,	3871	
PA_tika-s01_04t:387_14	“vuttaṃ heta”ntiādivacana sambandhesu, abbhutadhammapaṭisaṃyuttesu ca suttavisesesu	3871	
PA_tika-s01_04t:387_15	yathākkamaṃ gāthāudānaitivuttaka abbhutadhammasaññā patiṭṭhitā. Ettha hi satipi saññāntaranimittayoge	3871	
PA_tika-s01_04t:387_16	anokāsasaññānaṃ balavabhāveneva gāthādisaññā patiṭṭhitā, tathā satipi gāthābandhabhāve	3871	
PA_tika-s01_04t:387_17	bhagavato atītāsu jātīsu cariyānubhāvappakāsakesu jātakasaññā patiṭṭhitā, satipi	3871	
PA_tika-s01_04t:387_18	pañhāvissajjanabhāve, sagāthakatte ca kesuci suttantesu vedassa labhāpanato vedallasaññā	3871	
PA_tika-s01_04t:387_19	patiṭṭhitā, evaṃ tena tena sagāthakattādinā nimittena tesu tesu suttavisesesu geyyādisaññā	3871	
PA_tika-s01_04t:387_20	patiṭṭhitāti visesavidhayo suttaṅgato pare geyyādayo, yaṃ panettha geyyaṅgādinimittarahitaṃ,	3872	
PA_tika-s01_04t:387_21	taṃ suttaṅgameva visesasaññāparihārena sāmaññasaññāya pavattanato. Nanu ca evaṃ santepi	3872	
PA_tika-s01_04t:387_22	sagāthakaṃ suttaṃ geyyaṃ, niggāthakaṃ suttaṃ veyyākaraṇanti tadubhayavinimuttassa	3872	
PA_tika-s01_04t:387_23	suttassa abhāvato visuṃ suttaṅgameva na siyāti codanā tadavatthā evāti? Na tadavatthā	3872	
PA_tika-s01_04t:387_24	sodhitattā. Sodhitañhi pubbe gāthāvirahe sati pucchāvissajjanabhāvo veyyākaraṇassa tabbhāvanimittanti.	3872	
PA_tika-s01_04t:388_0	Yañca vuttaṃ “gāthābhāvato maṅgalasuttādīnaṃ suttaṅgasaṅgaho na siyā”ti, tampi na,	388	
PA_tika-s01_04t:388_1	niruḷhattā. Niruḷho hi maṅgalasuttādīnaṃ suttabhāvo. Na hi tāni dhammapadabuddhavaṃsādayo	388	
PA_tika-s01_04t:388_2	viya gāthābhāvena saññitāni, atha kho suttabhāveneva. Teneva hi akathāyaṃ “suttanāmaka”nti	388	
PA_tika-s01_04t:388_3	nāmaggahaṇaṃ kataṃ. Yañca pana vuttaṃ “sagāthakattā geyyaṅgasaṅgaho vā siyā”ti, tampi	388	
PA_tika-s01_04t:388_4	natthi. Kasmāti ce? Yasmā sahatāññena, tasmā. Sahabhāvo hi nāma attato aññena hoti.	388	
PA_tika-s01_04t:388_5	Saha gāthāhīti ca sagāthakaṃ, na ca maṅgalasuttādīsu gāthāvinimutto koci suttapadeso	388	
PA_tika-s01_04t:388_6	atthi, yo “saha gāthāhī”ti vucceyya, nanu ca gāthāsamudāyo tadekadesāhi gāthāhi añño	388	
PA_tika-s01_04t:388_7	hoti, yassa vasena “saha gāthāhī”ti sakkā vattunti? Taṃ na. Na hi avayavavinimutto	388	
PA_tika-s01_04t:388_8	samudāyo nāma koci atthi, yo tadekadesehi saha bhaveyya. Katthaci pana “dīghasuttaṅkitassā”tiādīsu	388	
PA_tika-s01_04t:388_9	samudāyekadesānaṃ vibhāgavacanaṃ vohāramattaṃ pati pariyāyavacanameva, ayañca nippariyāyena	388	
PA_tika-s01_04t:388_10	pabhedavibhāgadassanakathāti. Yampi vuttaṃ “ubhatovibhaṅgādīsu sagāthakappadesānaṃ	3881	
PA_tika-s01_04t:388_11	geyyaṅgasaṅgaho siyā”ti, tampi na, aññato. Aññāyeva hi tā gāthā jātakādipariyāpannattā.	3881	
PA_tika-s01_04t:388_12	Tādisāyeva hi kāraṇānurūpena tattha desitā, ato na tāhi ubhatovibhaṅgādīnaṃ geyyaṅgabhāvoti.	3881	
PA_tika-s01_04t:388_13	Evaṃ suttādinavaṅgānaṃ aññamaññasaṅkarābhāvo veditabboti.	3881	
PA_tika-s01_04t:389	Idāni etāni navaṅgāni vibhajitvā dassento “tatthā”tiādimāha. Niddeso nāma suttanipāte –	38	
PA_tika-s01_04t:390	“Kāmaṃ kāmayamānassa, tassa ce taṃ samijjhati;	39	
PA_tika-s01_04t:391	Addhā pītimano hoti, laddhā macco yadicchatī”tiādinā. ; –	39	
PA_tika-s01_04t:392	Āgatassa aṭṭhakavaggassa;	39	
PA_tika-s01_04t:393	“Kenassu nivuto loko, (iccāyasmā ajito);	39	
PA_tika-s01_04t:394	Kenassu na pakāsati;	39	
PA_tika-s01_04t:395	Kissābhilepanaṃ brūsi,	39	
PA_tika-s01_04t:396	Kiṃsu tassa mahabbhaya”ntiādinā. ; –	39	
PA_tika-s01_04t:397	Āgatassa pārāyanavaggassa;	39	
PA_tika-s01_04t:398	“Sabbesu bhūtesu nidhāya daṇḍaṃ,	39	
PA_tika-s01_04t:399	Aviheṭhayaṃ aññatarampi tesaṃ;	39	
PA_tika-s01_04t:400	Na puttamiccheyya kuto sahāyaṃ,	40	
PA_tika-s01_04t:401	Eko care khaggavisāṇakappo”tiādinā. ; –	40	
PA_tika-s01_04t:402_0	Āgatassa khaggavisāṇasuttassa ca atthavibhāgavasena satthukappena āyasmatā dhammasenāpatisāriputtattherena	402	
PA_tika-s01_04t:402_1	kato niddeso, yo “mahāniddeso, cūḷaniddeso”ti vuccati. Evamidha niddesassa suttaṅgasaṅgaho	402	
PA_tika-s01_04t:402_2	bhadantabuddhadhosācariyena dassito, tathā aññatthāpi vinayaṭṭhakathādīsu, ācariyadhammapālattherenāpi	402	
PA_tika-s01_04t:402_3	nettippakaraṇaṭṭhakathāyaṃ. Apare pana niddesassa gāthāveyyākaraṇaṅgesu dvīsu saṅgahaṃ	402	
PA_tika-s01_04t:402_4	vadanti. Vuttañhetaṃ niddesaṭṭhakathāyaṃ upasenattherena –	402	
PA_tika-s01_04t:403_0	“So panesa vinayapiṭakaṃ…pe… abhidhammapiṭakanti tīsu piṭakesu suttantapiṭakapariyāpanno,	403	
PA_tika-s01_04t:403_1	dīghanikāyo…pe… khuddakanikāyoti pañcasu nikāyesu khuddakamahānikāyapariyāpanno,	403	
PA_tika-s01_04t:403_2	suttaṃ…pe… vedallanti navasu satthusāsanaṅgesu yathāsambhavaṃ gāthaṅgaveyyākaraṇaṅgadvayasaṅgahito”ti.	403	
PA_tika-s01_04t:404_0	Ettha tāva katthaci pucchāvissajjanasabbhāvato niddesekadesassa veyyākaraṇaṅgasaṅgaho	404	
PA_tika-s01_04t:404_1	yujjatu, agāthābhāvato gāthaṅgasaṅgaho kathaṃ yujjeyyāti vīmaṃsitabbametaṃ. Dhammāpadādīnaṃ	404	
PA_tika-s01_04t:404_2	viya hi kevalaṃ gāthābandhabhāvo gāthaṅgassa tabbhāvanimittaṃ. Dhammapadādīsu hi	404	
PA_tika-s01_04t:404_3	kevalaṃ gāthābandhesu gāthāsamaññā patiṭṭhitā, niddese ca na koci kevalo gāthābandappadeso	404	
PA_tika-s01_04t:404_4	upalabbhati. Sammāsambuddhena bhāsitānaṃyeva hi aṭṭhakavaggādisaṅgahitānaṃ gāthānaṃ	404	
PA_tika-s01_04t:404_5	niddesamattaṃ dhammasenāpatinā kataṃ. Atthavibhajanatthaṃ ānītāpi hi tā aṭṭhakavaggādisaṅgahitā	404	
PA_tika-s01_04t:404_6	niddisitabbā mūlagāthāyo suttanipātapariyāpannattā aññāyevāti na niddesasaṅkhyaṃ	404	
PA_tika-s01_04t:404_7	gacchanti ubhatovibhaṅgādīsu āgatāpi taṃ vohāramalabhamānā jātakādipariyāpannā gāthāyo	404	
PA_tika-s01_04t:404_8	viya, tasmā kāraṇantaramettha gavesitabbaṃ, yuttataraṃ vā gahetabbaṃ.	404	
PA_tika-s01_04t:405_0	Nālakasuttaṃ nāma dhammacakkappavattita divasato sattame divase nālakattherassa “moneyyaṃ	405	
PA_tika-s01_04t:405_1	te upaññissa”ntiādinā bhagavatā bhāsitaṃ moneyya paṭipadāparidīpakaṃ suttaṃ. Tuvaṭṭakasuttaṃ	405	
PA_tika-s01_04t:405_2	nāma mahāsamayasuttantadesanāya sannipatitesu devesu “kā nu kho arahattappattiyā	405	
PA_tika-s01_04t:405_3	paṭipattī”ti uppannacittānaṃ ekaccānaṃ devatānaṃ tamatthaṃ pakāsetuṃ nimmitabuddhena	405	
PA_tika-s01_04t:405_4	attānaṃ pucchāpetvā “mūlaṃ papañcasaṅkhāyā”tiādinā bhagavatā bhāsitaṃ suttaṃ. Evamidha	405	
PA_tika-s01_04t:405_5	suttanipāte āgatānaṃ maṅgalasuttādīnaṃ suttaṅgasaṅgaho dassito, tattheva āgatānaṃ	405	
PA_tika-s01_04t:405_6	asuttanāmikānaṃ suddhikagāthānaṃ gāthaṅgasaṅgahañca dassayissati, evaṃ sati suttanipātaṭṭhakathārambhe –	405	
PA_tika-s01_04t:406	“Gāthāsatasamākiṇṇo, geyyabyākaraṇaṅkito;	40	
PA_tika-s01_04t:407	Kasmā suttanipātoti, saṅkhamesa gatoti ce”ti. ; –	40	
PA_tika-s01_04t:408_0	Sakalassāpi suttanipātassa geyyaveyyākaraṇaṅgasaṅgaho kasmā coditoti? Nāyaṃ virodho.	408	
PA_tika-s01_04t:408_1	Kevalañhi tattha codakena sagāthakattaṃ, katthaci pucchāvissajjanattañca gahetvā	408	
PA_tika-s01_04t:408_2	codanāmattaṃ kataṃ, aññathā suttanipāte niggāthakassa suttasseva abhāvato veyyākaraṇaṅgasaṅgaho	408	
PA_tika-s01_04t:408_3	na codetabbo siyā, tasmā codakassa vacanametaṃ appamāṇanti idha, aññāsu ca vinayaṭṭhakathādīsu	408	
PA_tika-s01_04t:408_4	vuttanayeneva tassa suttaṅgagāthaṅgasaṅgaho dassitoti. Suttanti cuṇṇiyasuttaṃ. Visesenāti	408	
PA_tika-s01_04t:408_5	rāsibhāvena ṭhitaṃ sandhāyāha. Sagāthāvaggo geyyanti sambandho.	408	
PA_tika-s01_04t:409_0	“Aṭṭhahi aṅgehi asaṅgahitaṃ nāma paṭisambhidādī”ti tīsupi kira gaṇṭhipadesu vuttaṃ.	409	
PA_tika-s01_04t:409_1	Apare pana paṭisambhidāmaggassa geyyaveyyākaraṇaṅgadvayasaṅgahaṃ vadanti. Vuttañhetaṃ	409	
PA_tika-s01_04t:409_2	tadaṭṭhakathāyaṃ “navasu satthusāsanaṅgesu yathāsambhavaṃ geyyaveyyākaraṇaṅgadvayasaṅgahita”nti,	409	
PA_tika-s01_04t:409_3	etthāpi geyyaṅgasaṅgahitabhāvo vuttanayena vīmaṃsitabbo. No suttanāmikāti asuttanāmikā	409	
PA_tika-s01_04t:409_4	saṅgītikāle suttasamaññāya apaññātā. “Suddhikagāthā nāma vatthugāthā”ti tīsupi kira	409	
PA_tika-s01_04t:409_5	gaṇṭhipadesu vuttaṃ, vatthugāthāti ca pārāyanavaggassa nidānamāropentena āyasmatā	409	
PA_tika-s01_04t:409_6	ānandattherena saṅgītikāle vuttā chappaññāsa gāthāyo, nālakasuttassa nidānamāropentena	409	
PA_tika-s01_04t:409_7	teneva tadā vuttā vīsatimattā gāthāyo ca vuccanti. Suttanipātaṭṭhakathāyaṃ pana “parinibbute	409	
PA_tika-s01_04t:409_8	bhagavati saṅgītiṃ karontenāyasmatā mahākassapena tameva moneyyapaṭipadaṃ puṭṭho	409	
PA_tika-s01_04t:409_9	āyasmā ānando yena, yadā ca samādapito nālakatthero bhagavantaṃ pucchi, taṃ sabbaṃ	409	
PA_tika-s01_04t:409_10	pākaṭaṃ katvā dassetukāmo ‘ānandajāte’tiādikā vīsati vatthugāthāyo vatvā vissajjesi,	4091	
PA_tika-s01_04t:409_11	taṃ sabbampi ‘nālakasutta”nti vuccatī”ti āgatattā nālakasuttassa vatthugāthāyo nālakasuttaggahaṇeneva	4091	
PA_tika-s01_04t:409_12	gahitāti pārāyanavaggassa vatthugāthāyo idha suddhikagāthāti gahetabbaṃ. Tattheva	4091	
PA_tika-s01_04t:409_13	ca pārāyanavagge ajitamāṇavakādīnaṃ soḷasannaṃ brāhmaṇānaṃ pucchāgāthā, bhagavato	4091	
PA_tika-s01_04t:409_14	vissajjanagāthā ca pāḷiyaṃ suttanāmena avatvā ‘ajitamāṇavakapucchā, tissametteyyamāṇavakapucchā”tiādinā	4091	
PA_tika-s01_04t:409_15	āgatattā, cuṇṇiyaganthe hi asammissattā ca “no suttanāmikā suddhikagāthā nāmā”ti vattuṃ vaṭṭati.	4091	
PA_tika-s01_04t:410_0	“Somanassañāṇamayikagāthāpaṭisaṃyuttā”ti etena udānaṭṭhena udānanti anvatthasaññataṃ	410	
PA_tika-s01_04t:410_1	dasseti kimidaṃ udānaṃ nāma? Pītivegasamuṭṭhāpito udāhāro. Yathā hi yaṃ telādi minitabbavatthu	410	
PA_tika-s01_04t:410_2	mānaṃ gahetuṃ na sakkoti, vissanditvā gacchati, taṃ “avasesako”ti vuccati. Yañca	410	
PA_tika-s01_04t:410_3	jalaṃ taḷākaṃ gahetuṃ na sakkoti, ajjhottharitvā gacchati, taṃ “mahogho’ti vuccati,	410	
PA_tika-s01_04t:410_4	evameva yaṃ pītivegasamuṭṭhāpitaṃ vitakkavipphāraṃ antohadayaṃ sandhāretuṃ na sakkoti,	410	
PA_tika-s01_04t:410_5	so adhiko hutvā anto asaṇṭhahitvā bahi vacīdvārena nikkhanto paṭiggāhakanirapekkho	410	
PA_tika-s01_04t:410_6	udāhāraviseso “udāna”nti vuccati “uda mode kīḷāyañcā”ti hi akkharacintakā vadanti,	410	
PA_tika-s01_04t:410_7	idañca yebhuyyena vuttaṃ dhammasaṃvegavasena uditassāpi “sace bhāyatha dukkhassā”tiādiudānassa	410	
PA_tika-s01_04t:410_8	udānapāḷiyaṃ āgatattā, tathā“gāthāpaṭisaṃyuttā”ti idampi yebhuyyeneva “atthi bhikkhave,	410	
PA_tika-s01_04t:410_9	tadāyatanaṃ, yattha neva pathavī, na āpo”tiādikassa cuṇṇiyavākyavasena uditassāpi	410	
PA_tika-s01_04t:410_10	tattha āgatattā. Nanu ca udānaṃ nāma pītisomanassasamuṭṭāpito, dhammasaṃvegasamuṭṭhāpito	4101	
PA_tika-s01_04t:410_11	vā dhammapaṭiggāhakanirapekkho gāthābandhavasena, cuṇṇiyavākyavasena ca pavatto udāhāro,	4101	
PA_tika-s01_04t:410_12	tathā ceva sabbattha āgataṃ, idha kasmā “bhikkhave”ti āmantanaṃ vuttanti? Tesaṃ bhikkhūnaṃ	4101	
PA_tika-s01_04t:410_13	saññāpanatthaṃ eva, na paṭiggāhakakaraṇatthaṃ. Nibbānapaṭisaṃyuttañhi bhagavā dhammaṃ	4101	
PA_tika-s01_04t:410_14	desetvā nibbānaguṇānussaraṇena uppannapītisomanassena udānaṃ udānento “ayaṃ nibbānadhammo	4101	
PA_tika-s01_04t:410_15	kathamapaccayo upalabbhatī”ti tesaṃ bhikkhūnaṃ cetoparivitakkamaññāya tesaṃ tamatthaṃ	4101	
PA_tika-s01_04t:410_16	ñāpetukāmena “tadāyatana”nti vuttaṃ, na pana ekantato te paṭiggāhake katvāti veditabbanti.	4101	
PA_tika-s01_04t:411	Tayidaṃ sabbaññubuddhabhāsitaṃ paccekabuddhabhāsitaṃ sāvakabhāsitanti tibbidhaṃ hoti. Tattha paccekabuddhabhāsitaṃ –	41	
PA_tika-s01_04t:412	“Sabbesu bhūtesu nidhāya daṇḍaṃ,	41	
PA_tika-s01_04t:413	Aviheṭhayaṃ aññatarampi tesa”nti. ādinā –	41	
PA_tika-s01_04t:414	Khaggavisāṇasutte āgataṃ. Sāvakabhāsitampi –	41	
PA_tika-s01_04t:415	“Sabbo rāgo pahīno me,	41	
PA_tika-s01_04t:416	Sabbo doso samūhato;	41	
PA_tika-s01_04t:417	Sabbo me vihato moho,	41	
PA_tika-s01_04t:418	Sītibhūtosmi nibbuto”ti. ādinā –	41	
PA_tika-s01_04t:419	Theragāthāsu,	41	
PA_tika-s01_04t:420	“Kāyena saṃvutā āsiṃ, vācāya uda cetasā;	42	
PA_tika-s01_04t:421	Samūlaṃ taṇhamabbuyha, sītibhūtāmhi nibbutā”ti. ; –	42	
PA_tika-s01_04t:422_0	Therīgāthāsu ca āgataṃ. Aññānipi sakkādīhi devehi bhāsitāni “aho dānaṃ paramadānaṃ,	422	
PA_tika-s01_04t:422_1	kassape suppatiṭṭhita”ntiādīni. Soṇadaṇḍabrāhmaṇādīhi manussehi ca bhāsitāni “namo	422	
PA_tika-s01_04t:422_2	tassa bhagavato”tiādīni tisso saṅgītiyo āruḷhāni udānāni santi eva, tāni sabbānipi	422	
PA_tika-s01_04t:422_3	idha na adhippetāni. Yaṃ pana sammāsambuddhena sāmaṃ āhaccabhāsitaṃ jinavacanabhūtaṃ,	422	
PA_tika-s01_04t:422_4	tadeva dhammasaṅgāhakehi “udāna”nti saṅgītaṃ, tadeva ca sandhāya bhagavatā pariyattidhammaṃ	422	
PA_tika-s01_04t:422_5	navadhā vibhajitvā uddisantena “udāna”nti vuttaṃ. Yā pana “anekajātisaṃsāra”ntiādikā	422	
PA_tika-s01_04t:422_6	gāthā bhagavatā bodhimūle udānavasena pavattitā, anekasatasahassānaṃ sammāsambuddhānaṃ	422	
PA_tika-s01_04t:422_7	udānabhūtā ca, tā aparabhāge dhammabhaṇḍāgārikassa bhagavatā desitattā dhammasaṅgāhakehi	422	
PA_tika-s01_04t:422_8	udānapāḷiyaṃ saṅgahaṃ anāropetvā dhammapade saṅgahitā, yañca “aññāsi vata bho koṇḍañño	422	
PA_tika-s01_04t:422_9	aññāsi vata bho koṇḍañño”ti udānavacanaṃ dasasahassilokadhātuyā devamanussānaṃ pavedanasamatthanigghosavipphāraṃ	422	
PA_tika-s01_04t:422_10	bhagavatā bhāsitaṃ, tadapi paṭhamabodhiyaṃ sabbesaṃ eva bhikkhūnaṃ sammāpaṭipattipaccavekkhaṇahetukaṃ	4221	
PA_tika-s01_04t:422_11	“ārādhayiṃsu vata maṃ bhikkhū ekaṃ samaya”ntiādivacanaṃ viya dhammacakkappavattanasuttantadesanāpariyosāne	4221	
PA_tika-s01_04t:422_12	attanāpi adhigatadhammekadesassa yathādesitassa ariyamaggassa sabbapaṭhamaṃ sāvakesu	4221	
PA_tika-s01_04t:422_13	therena adhigatattā attano parissamassa saphalabhāvapaccavekkhaṇahetutaṃ pītisomanassajanitaṃ	4221	
PA_tika-s01_04t:422_14	udāhāramattaṃ, na pana “yadā have pātubhavanti dhammā”tiādivacanaṃ viya pavattiyā,	4221	
PA_tika-s01_04t:422_15	nivattiyā vā pakāsananti dhammasaṅgāhakehi udānapāḷiyaṃ na saṅgītanti daṭṭhabbaṃ.	4221	
PA_tika-s01_04t:422_16	Udānapāḷiyaṃ pana aṭṭhasu vaggesu dasa dasa katvā asītiyeva suttantā saṅgītā. Tathā	4221	
PA_tika-s01_04t:422_17	hi tadaṭṭhakathāyaṃ vuttaṃ –	4221	
PA_tika-s01_04t:423	“Asītiyeva suttantā, vaggā aṭṭha samāsato”ti..	42	
PA_tika-s01_04t:424_0	Idha pana “dveasīti suttantā”ti vuttaṃ, taṃ udānapāḷiyā na sameti, tasmā “asīti suttantā”ti	424	
PA_tika-s01_04t:424_1	pāṭhena bhavitabbaṃ. Apica na kevalaṃ idheva, atha kho aññāsupi vinayābhidhammaṭṭhakathāsu	424	
PA_tika-s01_04t:424_2	tathāyeva vuttattā “appakaṃ pana ūnamadhikaṃ vā gaṇanūpagaṃ na hotī”ti pariyāyena	424	
PA_tika-s01_04t:424_3	anekaṃsena vuttaṃ siyā. Yathā vā tathā vā anumānena gaṇanameva hi tattha tattha ūnādhikasaṅkhyā,	424	
PA_tika-s01_04t:424_4	itarathā tāyeva na siyuntipi vadanti, pacchā pamādalekhavacanaṃ vā etaṃ.	424	
PA_tika-s01_04t:425_0	Vuttañhetaṃ bhagavatātiādinayappavattāti ettha ādisaddena “vuttañhetaṃ bhagavatā,	425	
PA_tika-s01_04t:425_1	vuttamarahatāti me sutaṃ. Ekadhammaṃ bhikkhave, pajahatha, ahaṃ vo pāṭibhogo anāgāmitāya.	425	
PA_tika-s01_04t:425_2	Katamaṃ ekadhammaṃ? Lobhaṃ bhikkhave, ekadhammaṃ pajahatha, ahaṃ vo pāṭibhogo anāgāmitāyā”ti	425	
PA_tika-s01_04t:425_3	evamādinā ekadukatikacatukkanipātavasena vuttaṃ dvādasuttarasatasuttasamūhaṃ saṅgaṇhāti.	425	
PA_tika-s01_04t:425_4	Tathā hi itivuttakapāḷiyameva udānagāthāhi dvādasuttarasatasuttāni gaṇetvā saṅgītāni,	425	
PA_tika-s01_04t:425_5	tadaṭṭhakathāyampi tathāyeva vuttaṃ. Tasmā “dvādasuttarasatasuttantā” icceva pāṭhena	425	
PA_tika-s01_04t:425_6	bhavitabbaṃ, yathāvuttanayena vā anekaṃsato vuttantipi vattuṃ sakkā, tathāpi īdise	425	
PA_tika-s01_04t:425_7	ṭhāne pamāṇaṃ dassentena yāthāvatova niyametvā dassetabbanti “dasuttarasatasuttantā”ti	425	
PA_tika-s01_04t:425_8	idaṃ pacchā pamādalekhamevāti gahetabbanti vadanti. Iti evaṃ bhagavatā vuttaṃ itivuttaṃ.	425	
PA_tika-s01_04t:425_9	Itivuttanti saṅgītaṃ itivuttakaṃ. Ruḷhināmaṃ vā etaṃ yathā “yevāpanakaṃ, natumhākavaggo”ti,	425	
PA_tika-s01_04t:425_10	vuttañhetaṃ bhagavatā, vuttamarahatāti me sutanti nidānavacanena saṅgītaṃ yathāvuttasuttasamūhaṃ.	4251	
PA_tika-s01_04t:426_0	Jātaṃ bhūtaṃ purāvutthaṃ bhagavato pubbacaritaṃ kāyati katheti pakāseti etenāti jātakaṃ,	426	
PA_tika-s01_04t:426_1	taṃ pana imānīti dassetuṃ “apaṇṇakajātakādīnī”tiādimāha. Tattha “paññāsādhikāni pañcajātakasatānī”ti	426	
PA_tika-s01_04t:426_2	idaṃ appakaṃ pana ūnamadhikaṃ vā gaṇanūpagaṃ na hotīti katvā anekaṃsena, vohārasukhatāmattena	426	
PA_tika-s01_04t:426_3	ca vuttaṃ. Ekaṃsato hi sattacattālīsādhikāniyeva yathāvuttagaṇanato tīhi ūnattā.	426	
PA_tika-s01_04t:426_4	Tathā hi ekanipāte paññāsasataṃ, dukanipāte sataṃ, tikanipāte paññāsa, tathā catukkanipāte,	426	
PA_tika-s01_04t:426_5	pañcakanipāte pañcavīsa, chakkanipāte vīsa, sattanipāte ekavīsa, aṭṭhanipāte dasa,	426	
PA_tika-s01_04t:426_6	navanipāte dvādasa, dasanipāte soḷasa, ekādasanipāte nava, dvādasanipāte dasa, tathā	426	
PA_tika-s01_04t:426_7	terasanipāte, pakiṇṇakanipāte terasa, vīsatinipāte cuddasa, tiṃsanipāte dasa, cattālīsanipāte	426	
PA_tika-s01_04t:426_8	pañca, paṇṇāsanipāte tīṇi, saṭṭhinipāte dve, tathā sattatinipāte, asītinipāte pañca,	426	
PA_tika-s01_04t:426_9	mahānipāte dasāti sattacattālīsādhikāneva pañca jātakasatāni saṅgītānīti.	426	
PA_tika-s01_04t:427	Abbhuto dhammo sabhāvo vutto yatthāti abbhutadhammaṃ, taṃ panidanti āha “cattārome”tiādi. Ādisaddena cettha –	42	
PA_tika-s01_04t:428_0	“Cattārome bhikkhave, acchariyā abbhutā dhammā ānande. Katame cattāro? Sace bhikkhave,	428	
PA_tika-s01_04t:428_1	bhikkhuparisā ānandaṃ dassanāya upasaṅkamati, dassanenapi sā attamanā hoti. Tatra	428	
PA_tika-s01_04t:428_2	ce ānando, dhammaṃ bhāsati, bhāsitenapi sā attamanā hoti, atittāva bhikkhave bhikkhuparisā	428	
PA_tika-s01_04t:428_3	hoti, atha ānando tuṇhī bhavati. Sace bhikkhave, bhikkhunīparisā…pe… upāsakaparisā…pe…	428	
PA_tika-s01_04t:428_4	upāsikā – parisā…pe… tuṇhī bhavati. Ime kho bhikkhave…pe… ānande”ti –	428	
PA_tika-s01_04t:429	Evamādinayappavattaṃ tattha tattha bhāsitaṃ sabbampi acchariyabbhutadhammapaṭisaṃyuttaṃ suttantaṃ saṅgaṇhāti.	42	
PA_tika-s01_04t:430_0	Cūḷavedallādīsu visākhena nāma upāsakena puṭṭhāya dhammadinnāya nāma bhikkhuniyā	430	
PA_tika-s01_04t:430_1	bhāsitaṃ suttaṃ cūḷavedallaṃ nāma. Mahākoṭṭhikattherena pucchitena āyasmatā sāriputtattherena	430	
PA_tika-s01_04t:430_2	bhāsitaṃ mahāvedallaṃ nāma. Sammādiṭṭhisuttampi bhikkhūhi puṭṭhena teneva bhāsitaṃ,	430	
PA_tika-s01_04t:430_3	etāni majjhimanikāyapariyāpannāni. Sakkapañhaṃ pana sakkena puṭṭho bhagavā abhāsi,	430	
PA_tika-s01_04t:430_4	taṃ dīghanikāyapariyāpannaṃ. Mahāpuṇṇamasuttaṃ pana tadahuposathe pannarase puṇṇamāya	430	
PA_tika-s01_04t:430_5	rattiyā aññatarena bhikkhunā puṭṭhena bhagavatā bhāsitaṃ, taṃ majjhimanikāyapariyāpannaṃ.	430	
PA_tika-s01_04t:430_6	Evamādayo sabbepi tattha tatthāgatā vedañca tuṭṭhiñca laddhā laddhā pucchitasuttantā	430	
PA_tika-s01_04t:430_7	“vedalla”nti veditabbaṃ. Vedanti ñāṇaṃ. Tuṭṭhinti yathābhāsitadhammadesanaṃ viditvā	430	
PA_tika-s01_04t:430_8	“sādhu ayye sādhāvuso”tiādinā abbhanumodanavasappavattaṃ pītisomanassaṃ. Laddhā laddhāti	430	
PA_tika-s01_04t:430_9	labhitvā labhitvā, punappunaṃ labhitvāti vuttaṃ hoti, etena vedasaddo ñāṇe, somanasse	430	
PA_tika-s01_04t:430_10	ca ekasesanayena, sāmaññaniddesena vā pavattati, vedamhi nissitaṃ tassa labhāpanavasenāti	4301	
PA_tika-s01_04t:430_11	vedallanti ca dasseti.	4301	
PA_tika-s01_04t:431_0	Evaṃ aṅgavasena sakalampi buddhavacanaṃ vibhajitvā idāni dhammakkhandhavasena vibhajitukāmo	431	
PA_tika-s01_04t:431_1	“katha”ntiādimāha. Tattha dhammakkhandhavasenāti dhammarāsivasena. “Dvāsītī”ti ayaṃ	431	
PA_tika-s01_04t:431_2	gāthā vuttatthāva. Evaṃ paridīpitadhammakkhandhavasenāti gopakamoggallānena nāma	431	
PA_tika-s01_04t:431_3	brāhmaṇena puṭṭhena gopakamoggallānasutte attano guṇappakāsanatthaṃ vā theragāthāyaṃ	431	
PA_tika-s01_04t:431_4	āyasmatā ānandattherena samantato dīpitadhammakkhandhavasena iminā evaṃ tena aparidīpitāpi	431	
PA_tika-s01_04t:431_5	dhammakkhandhā santīti pakāseti, tasmā kathāvatthuppakaraṇa mādhuriyasuttādīnaṃ vimānavatthādīsu	431	
PA_tika-s01_04t:431_6	kesañci gāthānañca vasena caturāsītisahassatopi dhammakkhandhānaṃ adhikatā veditabbā.	431	
PA_tika-s01_04t:432_0	Ettha ca subhasuttaṃ, gopakamoggallānasuttañca parinibbute bhagavati ānandattherena	432	
PA_tika-s01_04t:432_1	bhāsitattā caturāsītidhammakkhandhasahassesu antogadhaṃ hoti, na hotīti? Paṭisambhidāgaṇṭhipade	432	
PA_tika-s01_04t:432_2	tāva idaṃ vuttaṃ “sayaṃ vuttadhammakkhandhānampi bhikkhuto gahiteyeva saṅgahetvā	432	
PA_tika-s01_04t:432_3	evamāhāti daṭṭhabba”nti, bhagavatā pana dinnanaye ṭhatvā bhāsitattā “sayaṃ vuttampi	432	
PA_tika-s01_04t:432_4	cetaṃ suttadvayaṃ bhagavato gahiteyeva saṅgahetvā vutta”nti evampi vattuṃ yuttataraṃ	432	
PA_tika-s01_04t:432_5	viya dissati. Bhagavatā hi dinnanaye ṭhatvā sāvakā dhammaṃ desenti, teneva sāvakabhāsitampi	432	
PA_tika-s01_04t:432_6	kathāvatthādikaṃ buddhabhāsitaṃ nāma jātaṃ, tatoyeva ca attanā bhāsitampi subhasuttādikaṃ	432	
PA_tika-s01_04t:432_7	saṅgītimāropentena āyasmatā ānandattherena “evaṃ me suta”nti vuttaṃ.	432	
PA_tika-s01_04t:433_0	Ekānusandhikaṃ suttaṃ satipaṭṭhānādi. Satipaṭṭhānasuttañhi “ekāyano ayaṃ bhikkhave,	433	
PA_tika-s01_04t:433_1	maggo sattānaṃ visuddhiyā”tiādinā cattāro satipaṭṭhāne ārabhitvā tesaṃyeva vibhāgadassanavasena	433	
PA_tika-s01_04t:433_2	pavattattā “ekānusandhika”nti vuccati. Anekānusandhikaṃ parinibbānasuttādi parinibbānasuttañhi	433	
PA_tika-s01_04t:433_3	nānāṭhānesu nānādhammadesanānaṃ vasena pavattattā “anekānusandhika”nti vuccati.	433	
PA_tika-s01_04t:434	“Kati chinde kati jahe, kati cuttari bhāvaye;	43	
PA_tika-s01_04t:435	Kati saṅgātigo bhikkhu, ‘oghatiṇṇo’ti vuccatī”ti. ; –	43	
PA_tika-s01_04t:436	Evamādinā pañhāpucchanaṃ gāthābandhesu eko dhammakkhandho.	43	
PA_tika-s01_04t:437	“Pañca chinde pañca jahe, pañca cuttari bhāvaye;	43	
PA_tika-s01_04t:438	Pañca saṅgātigo bhikkhu, ‘oghatiṇṇo’ti vuccatī”ti. ; –	43	
PA_tika-s01_04t:439	Evamādinā ca vissajjanaṃ eko dhammakkhandho.	43	
PA_tika-s01_04t:440	Tikadukabhājanaṃ dhammasaṅgaṇiyaṃ nikkhepakaṇḍaaṭṭhakathākaṇḍavasena gahetabbaṃ. Tasmā yaṃ kusalattikamātikāpadassa vibhajanavasena nikkhepakaṇḍe vuttaṃ –	44	
PA_tika-s01_04t:441_0	“Katame dhammā kusalā? Tīṇi kusalamūlāni…pe… ime dhammā kusalā. Katame dhammā akusalā?	441	
PA_tika-s01_04t:441_1	Tīṇi akusalamūlāni…pe… ime dhammā akusalā. Katame dhammā abyākatā”? Kusalākusalānaṃ	441	
PA_tika-s01_04t:441_2	dhammānaṃ vipākā…pe… ime dhammā abyākatā”ti,	441	
PA_tika-s01_04t:442	Ayameko dhammakkhandho. Esa nayo sesattikadukapadavibhajanesupi. Yadapi aṭṭhakathākaṇḍe vuttaṃ –	44	
PA_tika-s01_04t:443_0	“Katame dhammā kusalā? Catūsu bhūmīsu kusalaṃ. Ime dhammā kusalā. Katame dhammā akusalā?	443	
PA_tika-s01_04t:443_1	Dvādasa akusalacittuppādā. Ime dhammā akusalā. Katame dhammā abyākatā? Catūsu bhūmīsu	443	
PA_tika-s01_04t:443_2	vipāko tīsu bhūmīsu kiriyābyākataṃ rūpañca nibbānañca. Ime dhammā abyākatā”ti,	443	
PA_tika-s01_04t:444_0	Ayaṃ kusalattikamātikāpadassa vibhajanavasena pavatto eko dhammakkhandho. Esa nayo	444	
PA_tika-s01_04t:444_1	sesesupi. Cittavārabhājanaṃ pana cittuppādakaṇḍa vasena gahetabbaṃ. Yañhi tattha	444	
PA_tika-s01_04t:444_2	vuttaṃ kusalacittavibhajanatthaṃ –	444	
PA_tika-s01_04t:445_0	“Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ	445	
PA_tika-s01_04t:445_1	ñāṇasampayuttaṃ rūpārammaṇaṃ vā…pe… tasmiṃ samaye phasso hoti…pe… avikkhepo hotī”ti,	445	
PA_tika-s01_04t:446_0	Ayameko dhammakkhandho. Evaṃ sesacittavāravibhajanesu. Eko dhammakkhandhoti (ekameko	446	
PA_tika-s01_04t:446_1	dhammakkhandho chaḷa aṭṭha.) ca ekeko dhammakkhandhoti attho. “Ekamekaṃ tikadukabhājanaṃ,	446	
PA_tika-s01_04t:446_2	ekamekaṃ cittavārabhājana”nti ca vacanato hi “ekeko”ti avuttepi ayamattho sāmatthiyato viññāyamānova hoti.	446	
PA_tika-s01_04t:447_0	Vatthu nāma sudinnakaṇḍādi. Mātikā nāma “yo pana bhikkhu bhikkhūnaṃ sikkhāsājīvasamāpanno”tiādinā	447	
PA_tika-s01_04t:447_1	tasmiṃ tasmiṃ ajjhācāre paññattaṃ uddesa sikkhāpadaṃ. Padabhājaniyanti tassa tassa	447	
PA_tika-s01_04t:447_2	sikkhāpadassa “yo panāti yo yādiso”tiādi nayappavattaṃ padavibhajanaṃ. Antarāpattīti	447	
PA_tika-s01_04t:447_3	“paṭilātaṃ ukkhipati, āpatti dukkaṭassā”ti evamādinā sikkhāpadantaresu paññattā āpatti.	447	
PA_tika-s01_04t:447_4	Āpattīti taṃtaṃsikkhāpadānurūpaṃ vutto tikacchedamutto āpattivāro. Anāpattīti “anāpatti	447	
PA_tika-s01_04t:447_5	ajānantassa asādiyantassa khittacittassa vedanāṭṭassa ādikammikassā”tiādi nayappavatto	447	
PA_tika-s01_04t:447_6	anāpattivāro. Tikacchedoti “dasāhātikkante atikkantasaññī nissaggiyaṃ pācittiyaṃ,	447	
PA_tika-s01_04t:447_7	dasāhātikkante vematiko…pe… dasāhātikkante anatikkantasaññī nissaggiyaṃ pācittiya”nti	447	
PA_tika-s01_04t:447_8	evamādinayappavatto tikapācittiya-tika-dukkaṭādibhedo tikaparicchedo. Tatthāti tesu vatthumātikādīsu.	447	
PA_tika-s01_04t:448_0	Evaṃ anekanayasamalaṅkataṃ saṅgītippakāraṃ dassetvā “ayaṃ dhammo, ayaṃ vinayo…pe…	448	
PA_tika-s01_04t:448_1	imāni caturāsīti dhammakkhandhasahassānī”ti buddhavacanaṃ dhammavinayādibhedena vavatthapetvā	448	
PA_tika-s01_04t:448_2	saṅgāyantena mahākassapappamukhena vasīgaṇena anekacchariyapātubhāvapaṭimaṇḍitāya	448	
PA_tika-s01_04t:448_3	saṅgītiyā imassa dīghāgamassa dhammabhāvo, majjhimabuddhavacanādibhāvo ca vavatthāpitoti	448	
PA_tika-s01_04t:448_4	dassento “evameta”ntiādimāha. Sādhāraṇavacanena dassitepi hi “yadatthaṃ saṃvaṇṇetuṃ	448	
PA_tika-s01_04t:448_5	idamārabhati, soyeva padhānavasena dassito”ti ācariyehi ayaṃ sambandho vutto. Aparo	448	
PA_tika-s01_04t:448_6	nayo – heṭṭhā vuttesu ekavidhādibhedabhinnesu pakāresu dhammavinayādibhāvo saṅgītikārake	448	
PA_tika-s01_04t:448_7	heva saṅgītikāle vavatthāpito, na pacchā kappanamattasiddhoti dassento “evameta”ntiādimāhātipi	448	
PA_tika-s01_04t:448_8	vattabbo. Na kevalaṃ yathāvuttappakārameva vavatthāpetvā saṅgītaṃ, atha kho aññampīti	448	
PA_tika-s01_04t:448_9	dasseti “na kevalañcā”tiādinā. Udānasaṅgaho nāma paṭhamapārājikādīsu āgatānaṃ vinītavatthuādīnaṃ	448	
PA_tika-s01_04t:448_10	saṅkhepato saṅgahadassanavasena dhammasaṅgāhakehi ṭhapitā –	4481	
PA_tika-s01_04t:449	“Makkaṭī vajjiputtā ca, gihī naggo ca titthiyā;	44	
PA_tika-s01_04t:450	Dārikuppalavaṇṇā ca, byañjanehi pare duve”ti. ādikā ; –	45	
PA_tika-s01_04t:451_0	Gāthāyo. Vuccamānassa hi vuttassa vā atthassa vippakiṇṇabhāvena pavattituṃ adatvā	451	
PA_tika-s01_04t:451_1	uddhaṃ dānaṃ rakkhaṇaṃ udānaṃ, saṅgahavacananti attho. Sīlakkhandhavaggamūlapariyāyavaggādivasena	451	
PA_tika-s01_04t:451_2	vaggasaṅgaho. Vaggoti hi dhammasaṅgāhakeheva katā suttasamudāyassa samaññā. Uttarimanussapeyyālanīlapeyyālādivasena	451	
PA_tika-s01_04t:451_3	peyyālasaṅgaho. Pātuṃ rakkhituṃ, vitthārituṃ vā alanti hi peyyālaṃ, saṅkhipitvā dassanavacanaṃ.	451	
PA_tika-s01_04t:451_4	Aṅguttaranikāyādīsu nipātasaṅgaho, gāthaṅgādivasena nipātanaṃ. Samudāyakaraṇañhi	451	
PA_tika-s01_04t:451_5	nipāto. Devatāsaṃyuttādivasena saṃyuttasaṅgaho. Vaggasamudāye eva dhammasaṅgāhakehi	451	
PA_tika-s01_04t:451_6	katā saṃyuttasamaññā. Mūlapaṇṇāsakādivasena paṇṇāsasaṅgaho, paññāsa paññāsa suttāni	451	
PA_tika-s01_04t:451_7	gaṇetvā saṅgahoti vuttaṃ hoti. Ādisaddena tassaṃ tassaṃ pāḷiyaṃ dissamānaṃ saṅgītikārakavacanaṃ	451	
PA_tika-s01_04t:451_8	saṅgaṇhāti. Udānasaṅgaha…pe… paṇṇāsasaṅgahādīhi anekavidhaṃ tathā. Sattahi māsehīti	451	
PA_tika-s01_04t:451_9	kiriyāpavagge tatiyā “ekāheneva bārāṇasiṃ pāyāsi. Navahi māsehi vihāraṃ niṭṭhāpesī”tiādīsu	451	
PA_tika-s01_04t:451_10	viya. Kiriyāya āsuṃ pariniṭṭhāpanañhi kiriyāpavaggo.	4511	
PA_tika-s01_04t:452_0	Tadā anekacchariyapātubhāvadassanena sādhūnaṃ pasādajananatthamāha “saṅgītipariyosāne	452	
PA_tika-s01_04t:452_1	cassā”tiādi. Assa buddhavacanassa saṅgītipariyosāne sañjātappamodā viya, sādhukāraṃ	452	
PA_tika-s01_04t:452_2	dadamānā viya ca saṅkampi…pe… pāturahesunti sambandho. Viyāti hi ubhayattha yojetabbaṃ.	452	
PA_tika-s01_04t:452_3	Pavattane, pavattanāya vā samatthaṃ pavattanasamatthaṃ. Udakapariyantanti pathavīsandhārakaudakapariyosānaṃ	452	
PA_tika-s01_04t:452_4	katvā, saha tena udakena, taṃ vā udakaṃ āhaccāti vuttaṃ hoti, tena ekadesakampanaṃ	452	
PA_tika-s01_04t:452_5	nivāreti. Saṅkampīti uddhaṃ uddhaṃ gacchantī suṭṭhu kampi. Sampakampīti uddhamadho	452	
PA_tika-s01_04t:452_6	ca gacchantī sammā pakārena kampi. Sampavedhīti catūsu disāsu gacchantī suṭṭhu bhiyyo	452	
PA_tika-s01_04t:452_7	pavedhi. Evaṃ etena padattayena chappakāraṃ pathavīcalanaṃ dasseti. Atha vā puratthimato,	452	
PA_tika-s01_04t:452_8	pacchimato ca unnamanaonamanavasena saṅkampi. Uttarato, dakkhiṇato ca unnamanaonamanavasena	452	
PA_tika-s01_04t:452_9	sampakampi. Majjhimato, pariyantato ca unnamanaonamanavasena sampavedhi. Evampi chappakāraṃ	452	
PA_tika-s01_04t:452_10	pathavīcalanaṃ dasseti, yaṃ sandhāya aṭṭhakathāsu vuttaṃ –-	4521	
PA_tika-s01_04t:453_0	“Puratthimato unnamati pacchimato onamati, pacchimato unnamati puratthimato onamati,	453	
PA_tika-s01_04t:453_1	uttarato unnamati dakkhiṇato onamati, dakkhiṇato unnamati uttarato onamati, majjhimato	453	
PA_tika-s01_04t:453_2	unnamati pariyantato onamati, pariyantato unnamati majjhimato onamatīti evaṃ chappakāraṃ…pe… akampitthā”ti.	453	
PA_tika-s01_04t:454_0	Accharaṃ paharituṃ yuttāni acchariyāni, pupphavassacelukkhepādīni aññāyapi sā samaññāya	454	
PA_tika-s01_04t:454_1	pākaṭāti dassento āha “yā loke”tiādi. Yā paṭhamamahāsaṅgīti dhammasaṅgāhakehi mahākassapādīhi	454	
PA_tika-s01_04t:454_2	pañcahi satehi yena katā saṅgītā, tena pañca satāni etissāti “pañcasatā”ti ca thereheva	454	
PA_tika-s01_04t:454_3	katattā therā mahākassapādayo etissā, therehi vā katāti “therikā”ti ca loke pavuccati,	454	
PA_tika-s01_04t:454_4	ayaṃ paṭhamamahāsaṅgīti nāmāti sambandho.	454	
PA_tika-s01_04t:455_0	Evaṃ paṭhamamahāsaṅgīti dassetvā yadatthaṃ sā idha dassitā, idāni taṃ nidānaṃ nigamanavasena	455	
PA_tika-s01_04t:455_1	dassento “imissā”tiādimāha. Ādinikāyassāti suttantapiṭakapariyāpannesu pañcasu nikāyesu	455	
PA_tika-s01_04t:455_2	ādibhūtassa dīghanikāyassa. Khuddakapariyāpanno hi vinayo paṭhamaṃ saṅgīto. Tathā	455	
PA_tika-s01_04t:455_3	hi vuttaṃ “suttanta piṭake”ti. Tenāti tathāvuttattā, iminā yathāvuttapaṭhamamahāsaṅgītiyaṃ	455	
PA_tika-s01_04t:455_4	tathāvacanameva sandhāya mayā heṭṭhā evaṃ vuttanti pubbāparasambandhaṃ, yathāvuttavitthāravacanassa vā guṇaṃ dassetīti.	455	
PA_tika-s01_04t:456_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	456	
PA_tika-s01_04t:456_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhanti	456	
PA_tika-s01_04t:456_2	vīriyādidhammasamaṅginā sāṭṭhakathe piṭakattaye asaṅgāsaṃhīravisāradañāṇacārinā anekappabhedasakasamayasamayantaragahanajjhogāhinā	456	
PA_tika-s01_04t:456_3	mahāgaṇinā mahāveyyākaraṇena ñāṇābhivaṃsadhammasenāpatināmatherena mahādhammarājādhirājagarunā	456	
PA_tika-s01_04t:456_4	katāya sādhuvilāsiniyā nāma līnatthapakāsaniyā bāhiranidānavaṇṇanāya līnatthapakāsanā.	456	
PA_tika-s01_04t:457	Nidānakathāvaṇṇanā niṭṭhitā.	45	
PA_tika-s01_04t:458	1. Brahmajālasuttaṃ	45	
PA_tika-s01_04t:459	Paribbājakakathāvaṇṇanā	45	
PA_tika-s01_04t:460_0	1. Ettāvatā ca paramasaṇhasukhumagambhīraduddasānekavidhanayasamalaṅkataṃ brahmajālassa	460	
PA_tika-s01_04t:460_1	sādhāraṇato bāhiranidānaṃ dassetvā idāni abbhantaranidānaṃ saṃvaṇṇento atthādhigamassa	460	
PA_tika-s01_04t:460_2	sunikkhittapadamūlakattā, sunikkhittapadabhāvassa ca “idameva”nti sabhāvavibhāvanena	460	
PA_tika-s01_04t:460_3	padavibhāgena sādhetabbattā paṭhamaṃ tāva padavibhāgaṃ dassetuṃ “tattha eva”ntiādimāha.	460	
PA_tika-s01_04t:460_4	Padavibhāgena hi “idaṃ nāma etaṃ pada”nti vijānanena taṃtaṃpadānurūpaṃ liṅgavibhatti	460	
PA_tika-s01_04t:460_5	vacana kālapayogādikaṃ sammāpatiṭṭhāpanato yathāvuttassa padassa sunikkhittatā hoti,	460	
PA_tika-s01_04t:460_6	tāya ca atthassa samadhigamiyatā. Yathāha “sunikkhittassa bhikkhave – padabyañjanassa	460	
PA_tika-s01_04t:460_7	atthopi sunayohotī”tiādi. Apica sambandhato, padato, padavibhāgato, padatthato anuyogato,	460	
PA_tika-s01_04t:460_8	parihārato cāti chahākārehi atthavaṇṇanā kātabbā. Tattha sambandho nāma desanāsambandho,	460	
PA_tika-s01_04t:460_9	yaṃ lokiyā “ummugghāto”tipi vadanti, so pana pāḷiyā nidānapāḷivasena, nidānapāḷiyā	460	
PA_tika-s01_04t:460_10	ca saṅgītivasena veditabbo. Paṭhamamahāsaṅgītiṃ dassentena hi nidānapāḷiyā sambandho	4601	
PA_tika-s01_04t:460_11	dassito, tasmā padādivaseneva saṃvaṇṇanaṃ karonto “eva”ntiādimāha. Ettha ca “evanti	4601	
PA_tika-s01_04t:460_12	nipātapadantiādinā padato, padavibhāgato ca saṃvaṇṇanaṃ karoti padānaṃ tabbisesānañca	4601	
PA_tika-s01_04t:460_13	dassitattā. Padavibhāgoti hi padānaṃ visesoyeva adhippeto, na padaviggaho. Padāni	4601	
PA_tika-s01_04t:460_14	ca padavibhāgo ca padavibhāgo. Atha vā padavibhāgo ca padaviggaho ca padavibhāgoti	4601	
PA_tika-s01_04t:460_15	ekasesavasena padapadaviggahāpi padavibhāgasaddena vuttāti daṭṭhabbaṃ. Padaviggahato	4601	
PA_tika-s01_04t:460_16	pana “bhikkhūnaṃ saṅgho”tiādinā upari saṃvaṇṇanaṃ karissati, tathā padatthānuyogaparihārehipi.	4601	
PA_tika-s01_04t:460_17	Evanti ettha luttaniddiṭṭhaiti-saddo ādiattho antarāsadda ca saddādīnampi saṅgahitattā,	4601	
PA_tika-s01_04t:460_18	nayaggahaṇena vā te gahitā. Tenāha “metiādīni nāmapadānī”ti. Itarathā hi antarāsaddaṃ	4601	
PA_tika-s01_04t:460_19	ca saddādīnampi nipātabhāvo vattabbo siyā. Metiādīnīti ettha pana ādi-saddena yāva	4601	
PA_tika-s01_04t:460_20	paṭisaddo, tāva tadavasiṭṭhāyeva saddā saṅgahitā. Paṭīti upasaggapadaṃ patisaddassa kāriyabhāvato.	4602	
PA_tika-s01_04t:461	Idāni atthuddhārakkamena padatthato saṃvaṇṇanaṃ karonto “atthato panā”tiādimāha. Imasmiṃ pana ṭhāne sotūnaṃ saṃvaṇṇanānayakosallatthaṃ saṃvaṇṇanāppakārā vattabbā. Kathaṃ?	46	
PA_tika-s01_04t:462	Ekanāḷikā kathā ca, caturassā tathāpi ca;	46	
PA_tika-s01_04t:463	Nisinnavattikā ceva, tidhā saṃvaṇṇanaṃ vade.	46	
PA_tika-s01_04t:464_0	Tattha pāḷiṃ vatvā ekekapadassa atthakathanaṃ ekāya nāḷiyā minitasadisattā, ekekaṃ	464	
PA_tika-s01_04t:464_1	vā padaṃ nāḷaṃ mūlaṃ, ekamekaṃ padaṃ vā nāḷikā atthaniggamanamaggo etissāti katvā	464	
PA_tika-s01_04t:464_2	ekanāḷikā nāma. Paṭipakkhaṃ dassetvā, paṭipakkhassa ca upamaṃ dassetvā, sapakkhaṃ	464	
PA_tika-s01_04t:464_3	dassetvā, sapakkhassa ca upamaṃ dassetvā, kathanaṃ catūhi bhāgehi vuttattā, cattāro	464	
PA_tika-s01_04t:464_4	vā rassā sallakkhaṇūpāyā etissāti katvā caturassā nāma, visabhāgadhammavaseneva pariyosānaṃ	464	
PA_tika-s01_04t:464_5	gantvā puna sabhāgadhammavaseneva pariyosānagamanaṃ nisīdāpetvā patiṭṭhāpetvā āvattanayuttattā,	464	
PA_tika-s01_04t:464_6	niyamato vā nisinnassa āraddhassa vatto saṃvatto etissāti katvā nisinnavattikā nāma,	464	
PA_tika-s01_04t:464_7	yathāraddhassa atthassa visuṃ visuṃ pariyosānāpi niyuttāti vuttaṃ hoti, sodāharaṇā	464	
PA_tika-s01_04t:464_8	pana kathā aṅguttaraṭṭhakathāya taṭṭīkāyaṃ ekādasanipāte gopālakasuttavaṇṇanāto gahetabbā.	464	
PA_tika-s01_04t:465	Bhedakathā tatvakathā, pariyāyakathāpi ca;	46	
PA_tika-s01_04t:466	Iti atthakkame vidvā, tidhā saṃvaṇṇanaṃ vade.	46	
PA_tika-s01_04t:467_0	Tattha pakatiādivicāraṇā bhedakathā yathā “bujjhatīti buddho”tiādi. Sarūpavicāraṇā	467	
PA_tika-s01_04t:467_1	tatvakathā yathā “buddhoti yo so bhagavā sayambhū anācariyako”tiādi. Vevacanavicāraṇā	467	
PA_tika-s01_04t:467_2	pariyāyakathā yathā “buddho bhagavā sabbaññū lokanāyako”tiādi.	467	
PA_tika-s01_04t:468	Payojanañca piṇḍattho, anusandhi ca codanā;	46	
PA_tika-s01_04t:469	Parihāro ca sabbattha, pañcadhā vaṇṇanaṃ vade.	46	
PA_tika-s01_04t:470_0	Tattha payojanaṃ nāma desanāphalaṃ, taṃ pana sutamayañāṇādi. Piṇḍattho nāma vippakiṇṇassa	470	
PA_tika-s01_04t:470_1	atthassa suvijānanatthaṃ sampiṇḍetvā kathanaṃ. Anusandhi nāma pucchānusandhādi. Codanā	470	
PA_tika-s01_04t:470_2	nāma yathāvuttassa vacanassa virodhikathanaṃ. Parihāro nāma tassa avirodhikathanaṃ.	470	
PA_tika-s01_04t:471	Ummugghāto padañceva, padattho padaviggaho;	47	
PA_tika-s01_04t:472	Cālanā paccupaṭṭhānaṃ, chadhā saṃvaṇṇanaṃ vade. ;	47	
PA_tika-s01_04t:473_0	Tattha ajjhattikādinidānaṃ ummugghāto. “Evamida”nti nānāvidhena padavisesatākathanaṃ	473	
PA_tika-s01_04t:473_1	padaṃ, saddatthādhippāyatthādi padattho. Anekadhā nibbacanaṃ padaviggaho. Cālanā	473	
PA_tika-s01_04t:473_2	nāma codanā. Paccupaṭṭhānaṃ parihāro.	473	
PA_tika-s01_04t:474	Samuṭṭhānaṃ padattho ca, bhāvānuvādavidhayo;	47	
PA_tika-s01_04t:475	Virodho parihāro ca, nigamananti aṭṭhadhā.	47	
PA_tika-s01_04t:476_0	Tattha samuṭṭhānanti ajjhattikādinidānaṃ. Padatthoti adhippetānadhippetādivasena	476	
PA_tika-s01_04t:476_1	anekadhā padassa attho. Bhāvoti adhippāyo. Anuvādavidhayoti paṭhamavacanaṃ vidhi,	476	
PA_tika-s01_04t:476_2	tadāvikaraṇavasena pacchā vacanaṃ anuvādo, visesanavisesyānaṃ vā vidhānuvāda samaññā.	476	
PA_tika-s01_04t:476_3	Virodhoti atthanicchayanatthaṃ codanā. Parihāroti tassā sodhanā. Nigamananti anusandhiyā anurūpaṃ appanā.	476	
PA_tika-s01_04t:477	Ādito tassa nidānaṃ, vattabbaṃ tappayojanaṃ;	47	
PA_tika-s01_04t:478	Piṇḍattho ceva padattho, sambandho adhippāyako;	47	
PA_tika-s01_04t:479	Codanā sodhanā ceti, aṭṭhadhā vaṇṇanaṃ vade.	47	
PA_tika-s01_04t:480	Tattha sambandho nāma pubbāparasambandho, yo “anusandhī”ti vuccati. Sesā vuttatthāva, evamādinā tattha tatthāgate saṃvaṇṇanāppakāre ñatvā sabbattha yathārahaṃ vicetabbāti.	48	
PA_tika-s01_04t:481_0	Evamanekatthappabhedatā payogatova ñātabbāti tabbasena taṃ samatthetuṃ “tathā hesā”tiādi	481	
PA_tika-s01_04t:481_1	vuttaṃ. Atha vā ayaṃ saddo imassatthassa vācakoti saṅketavavatthitāyeva saddā taṃ	481	
PA_tika-s01_04t:481_2	tadatthassa vācakā, saṅketo ca nāma payogavasena siddhoti dassetumpi idaṃ vuttanti	481	
PA_tika-s01_04t:481_3	daṭṭhabbaṃ. Evamīdisesu. Nanu ca –	481	
PA_tika-s01_04t:482	“Yathāpi puppharāsimhā, kayirā mālāguṇe bahū;	48	
PA_tika-s01_04t:483	Evaṃ jātena maccena, kattabbaṃ kusalaṃ bahu”nti. ;	48	
PA_tika-s01_04t:484_0	Ettha evaṃ-saddena upamākārasseva vuttattā ākāratthoyeva evaṃ-saddo siyāti? Na, visesasabbhāvato.	484	
PA_tika-s01_04t:484_1	“Evaṃ byā kho”tiādīsu hi ākāramattavācakoyeva ākāratthoti adhippeto, na pana ākāravisesavācako.	484	
PA_tika-s01_04t:484_2	Ettha hi kiñcāpi puppharāsisadisato manussūpapatti sappurisūpanissaya saddhammasavana	484	
PA_tika-s01_04t:484_3	yonisomanasikārabhogasampattiādidānādipuññakiriyāhetusamudāyato sobhāsugandhatādiguṇayogena	484	
PA_tika-s01_04t:484_4	mālāguṇasadisiyo bahukā puññakiriyā maritabbasabhāvatāya maccena sattena kattabbāti	484	
PA_tika-s01_04t:484_5	atthassa jotitattā puppharāsimālāguṇāva upamā nāma upamīyati etāyāti katvā, tesaṃ	484	
PA_tika-s01_04t:484_6	upamākāro ca yathāsaddena aniyamato jotito, tasmā “evaṃ-saddo niyamato upamākāranigamanattho”ti	484	
PA_tika-s01_04t:484_7	vattuṃ yuttaṃ, tathāpi so upamākāro niyamiyamāno atthato upamāva hoti nissayabhūtaṃ	484	
PA_tika-s01_04t:484_8	tamantarena nissitabhūtassa upamākārassa alabbhamānattāti adhippāyenāha “upamāyaṃ	484	
PA_tika-s01_04t:484_9	āgato”ti. Atha vā upamīyanaṃ sadisīkaraṇanti katvā puppharāsimālāguṇehi sadisabhāvasaṅkhāto	484	
PA_tika-s01_04t:484_10	upamākāroyeva upamā nāma. “Saddhammattaṃ siyopamā”ti hi vuttaṃ, tasmā ākāramattavācakova	4841	
PA_tika-s01_04t:484_11	ākārattho evaṃ-saddo. Upamāsaṅkhātaākāravisesavācako pana upamātthoyevāti vuttaṃ “upamāyaṃ āgato”ti.	4841	
PA_tika-s01_04t:485_0	Tathā “evaṃ iminā ākārena abhikkamitabba”ntiādinā upadisiyamānāya samaṇasāruppāya	485	
PA_tika-s01_04t:485_1	ākappasampattiyā upadisanākāropi atthato upadesoyevāti āha “evaṃ…pe… upadese”ti.	485	
PA_tika-s01_04t:485_2	Evametanti ettha pana bhagavatā yathāvuttamatthaṃ aviparītato jānantehi kataṃ tattha	485	
PA_tika-s01_04t:485_3	saṃvijjamānaguṇānaṃ pakārehi haṃsanaṃ udaggatākaraṇaṃ sampahaṃsanaṃ. Tattha sampahaṃsanākāropi	485	
PA_tika-s01_04t:485_4	atthato sampahaṃsanamevāti vuttaṃ “sampahaṃsaneti. Evameva panāyanti ettha ca dosavibhāvanena	485	
PA_tika-s01_04t:485_5	gārayhavacanaṃ garahaṇaṃ, tadākāropi atthato garahaṇaṃ nāma, tasmā “garahaṇe”ti vuttaṃ.	485	
PA_tika-s01_04t:485_6	So cettha garahaṇākāro “vasalī”tiādikhuṃsanasaddasannidhānato evaṃ-saddena pakāsitoti	485	
PA_tika-s01_04t:485_7	viññāyati, yathā cettha evaṃ upamākārādayopi upamādivasena vuttānaṃ puppharāsiādisaddānaṃ	485	
PA_tika-s01_04t:485_8	sannidhānatoti daṭṭhabbaṃ. Jotakamattā hi nipātāti. Evamevāti ca adhunā bhāsitākāreneva.	485	
PA_tika-s01_04t:485_9	Ayaṃ vasalaguṇayogato vasalī kāḷakaṇṇī yasmiṃ vā tasmiṃ vā ṭhāne bhāsatīti sambandho.	485	
PA_tika-s01_04t:485_10	Evaṃ bhanteti sādhu bhante, suṭṭhu bhanteti vuttaṃ hoti. Ettha pana dhammassa sādhukaṃ	4851	
PA_tika-s01_04t:485_11	savanamanasikāre sanniyojitehi bhikkhūhi tattha attano ṭhitabhāvassa paṭijānanameva	4851	
PA_tika-s01_04t:485_12	vacanasampaṭiggaho, tadākāropi atthato vacanasampaṭiggahoyeva nāma, tenāha “vacanasampaṭiggahe”ti.	4851	
PA_tika-s01_04t:486_0	Evaṃ byā khoti evaṃ viya kho. Evaṃ khoti hi imesaṃ padānamantare viyasaddassa byāpadesoti	486	
PA_tika-s01_04t:486_1	neruttikā “va-kārassa, ba-kāraṃ, ya-kārasaṃyogañca katvā dīghavasena padasiddhī”tipi	486	
PA_tika-s01_04t:486_2	vadanti. Ākāreti ākāramatte. Appābādhanti visabhāgavedanābhāvaṃ. Appātaṅkanti kicchajīvitakararogābhāvaṃ.	486	
PA_tika-s01_04t:486_3	Lahuṭṭhānanti niggelaññatāya lahutāyuttaṃ uṭṭhānaṃ. Balanti kāyabalaṃ. Phāsuvihāranti	486	
PA_tika-s01_04t:486_4	catūsu iriyāpathesu sukhavihāraṃ. Vitthāro dasama subhasuttaṭṭhakathāya meva āvi	486	
PA_tika-s01_04t:486_5	bhavissati. Evañca vadehīti yathāhaṃ vadāmi, evampi samaṇaṃ ānandaṃ vadehi. “Sādhu	486	
PA_tika-s01_04t:486_6	kira bhava”ntiādikaṃ idāni vattabbavacanaṃ, so ca vadanākāro idha evaṃ-saddena nidassīyatīti	486	
PA_tika-s01_04t:486_7	vuttaṃ “nidassane”ti. Kālāmāti kālāmagottasambandhe jane ālapati. “Ime…pe… vā”ti	486	
PA_tika-s01_04t:486_8	yaṃ mayā vuttaṃ, taṃ kiṃ maññathāti attho. Samattāti paripūritā. Samādinnāti samādiyitā.	486	
PA_tika-s01_04t:486_9	Saṃvattanti vā no vā saṃvattanti ettha vacanadvaye kathaṃ vo tumhākaṃ mati hotīti	486	
PA_tika-s01_04t:486_10	yojetabbaṃ. Evaṃ noti evameva amhākaṃ mati ettha hoti, amhākamettha mati hoti yevātipi	4861	
PA_tika-s01_04t:486_11	attho. Ettha ca tesaṃ yathāvuttadhammānaṃ ahitadukkhāvahabhāve sanniṭṭhānajananatthaṃ	4861	
PA_tika-s01_04t:486_12	anumatiggahaṇavasena “saṃvattanti no vā, kathaṃ vo ettha hotī”ti pucchāya katāya	4861	
PA_tika-s01_04t:486_13	“evaṃ no ettha hotī”ti vuttattā tadākārasanniṭṭhānaṃ evaṃ-saddena vibhāvitaṃ, so	4861	
PA_tika-s01_04t:486_14	ca tesaṃ dhammānaṃ ahitāya dukkhāya saṃvattanākāro niyamiyamāno atthato avadhāraṇamevāti	4861	
PA_tika-s01_04t:486_15	vuttaṃ “avadhāraṇe”ti. Ākāratthamaññatra sabbattha vuttanayena codanā, sodhanā ca veditabbā.	4861	
PA_tika-s01_04t:487_0	Ādisaddena cettha idamatthapucchāparimāṇādiatthānaṃ saṅgaho daṭṭhabbo. Tathā hi “evaṃgatāni,	487	
PA_tika-s01_04t:487_1	evaṃvidho, evamākāro”ti ca ādīsu idamatthe, gatavidhākārasaddā pana pakārapariyāyā.	487	
PA_tika-s01_04t:487_2	Gatavidhayuttākārasadde hi lokiyā pakāratthe vadanti. “Evaṃ su te sunhātā suvilittā	487	
PA_tika-s01_04t:487_3	kappitakesamassū āmuttamaṇikuṇḍalābharaṇā odātavatthavasanā pañcahi kāmaguṇehi samappitā	487	
PA_tika-s01_04t:487_4	samaṅgībhūtā paricārenti, seyyathāpi tvaṃ etarahi sācariyakoti? No hidaṃ bho gotamā”tiādīsu	487	
PA_tika-s01_04t:487_5	pucchāyaṃ. “Evaṃ lahuparivattaṃ, evamāyupariyanto”ti ca ādīsu parimāṇe. Etthāpi “sunhātā	487	
PA_tika-s01_04t:487_6	suvilittā”tiādivacanaṃ pucchā, lahuparivattaṃ, āyūnaṃ pamāṇañca parimāṇaṃ, tadākāropi	487	
PA_tika-s01_04t:487_7	atthato pucchā ca parimāṇañca nāma, tasmā etesu pucchattho, parimāṇattho ca evaṃsaddo	487	
PA_tika-s01_04t:487_8	veditabboti. Idha pana so katamesu bhavati, sabbattha vā, aniyamato padese vāti codanāya	487	
PA_tika-s01_04t:487_9	“svāyamidhā”tiādi vuttaṃ.	487	
PA_tika-s01_04t:488_0	Nanu ekasmiṃyeva atthe siyā, kasmā tīsupīti ca, hotu tibbidhesu atthesu, kena kimatthaṃ	488	
PA_tika-s01_04t:488_1	dīpetīti ca anuyogaṃ pariharanto “tatthā”tiādimāha. Tatthāti tesu tīsu atthesu. Ekattanānattaabyāpāraevaṃdhammatāsaṅkhātā,	488	
PA_tika-s01_04t:488_2	nandiyāvattatipukkhalasīhavikkīḷitaaṅkusadisālocanasaṅkhātā vā ādhārādibhedavasena	488	
PA_tika-s01_04t:488_3	nānāvidhā nayā nānānayā, pāḷigatiyo vā nayā, tā ca paññattianupaññatti ādivasena,	488	
PA_tika-s01_04t:488_4	saṅkhepavitthārādivasena, saṃkilesabhāgiyādilokiyāditadubhayavomissakādivasena, kusalādivasena,	488	
PA_tika-s01_04t:488_5	khandhādivasena, saṅgahādivasena, samayavimuttādivasena, ṭhapanādivasena, kusalamūlādivasena,	488	
PA_tika-s01_04t:488_6	tikapaṭṭhānādivasena ca piṭakattayānurūpaṃ nānāppakārāti nānānayā. Tehi nipuṇaṃ saṇhaṃ	488	
PA_tika-s01_04t:488_7	sukhumaṃ tathā. Āsayova ajjhāsayo, te ca sassatādibhedena, tattha ca apparajakkhatādivasena	488	
PA_tika-s01_04t:488_8	anekā, attajjhāsayādayo eva vā samuṭṭhānamuppattihetu etassāti tathā, upanetabbābhāvato	488	
PA_tika-s01_04t:488_9	atthabyañjane hi sampannaṃ paripuṇṇaṃ tathā. Apica saṅkāsanapakāsanavivaraṇavibhajanauttānīkaraṇapaññattivasena	488	
PA_tika-s01_04t:488_10	chahi atthapadehi, akkharapadabyañjanaākāraniruttiniddesavasena chahi byañjanapadehi	4881	
PA_tika-s01_04t:488_11	ca sampannaṃ samannāgataṃ tathā. Atha vā viññūnaṃ hadayaṅgamato, savane atittijananato,	4881	
PA_tika-s01_04t:488_12	byañjanarasavasena paramagambhīrabhāvato, vicāraṇe atittijananato, attharasavasena	4881	
PA_tika-s01_04t:488_13	ca sampannaṃ sādurasaṃ tathā.	4881	
PA_tika-s01_04t:489_0	Pāṭihāriyapadassa vacanatthaṃ “paṭipakkhaharaṇato rāgādikilesāpanayanato pāṭihāriya”nti	489	
PA_tika-s01_04t:489_1	vadanti. Bhagavato pana paṭipakkhā rāgādayo na santi, ye haritabbā bodhimūleyeva	489	
PA_tika-s01_04t:489_2	savāsanasakalasaṃkilesānaṃ pahīnattā. Puthujjanānampi ca vigatūpakkilese aṭṭhaguṇasamannāgate	489	
PA_tika-s01_04t:489_3	citte hatapaṭipakkhe satiyeva iddhividhaṃ pavattati, tasmā puthujjanesu pavattavohārenapi	489	
PA_tika-s01_04t:489_4	na sakkā idha “pāṭihāriya”nti vattuṃ, sace pana mahākāruṇikassa bhagavato veneyyagatāva	489	
PA_tika-s01_04t:489_5	kilesā paṭipakkhā saṃsārapaṅkanimuggassa sattanikāyassa samuddharitukāmato, tasmā	489	
PA_tika-s01_04t:489_6	tesaṃ veneyyagatakilesasaṅkhātānaṃ paṭipakkhānaṃ haraṇato pāṭihāriyanti vuttaṃ assa,	489	
PA_tika-s01_04t:489_7	evaṃ sati yuttametaṃ.	489	
PA_tika-s01_04t:490_0	Atha vā bhagavato sāsanassa paṭipakkhā titthiyā, tesaṃ titthiyabhūtānaṃ paṭipakkhānaṃ	490	
PA_tika-s01_04t:490_1	haraṇato pāṭihāriyantipi yujjati. Kāmañcettha titthiyā haritabbā nāssu, tesaṃ pana	490	
PA_tika-s01_04t:490_2	santānagatadiṭṭhiharaṇavasena diṭṭhippakāsane asamatthatākāraṇena ca iddhiādesanānusāsanīsaṅkhātehi	490	
PA_tika-s01_04t:490_3	tīhipi pāṭihāriyehi te haritā apanītā nāma honti. Paṭīti vā ayaṃ saddo “pacchā”ti	490	
PA_tika-s01_04t:490_4	etassa atthaṃ bodheti “tasmiṃ paṭipaviṭṭhamhi, añño āgañchi brāhmaṇo”tiādīsu viya,	490	
PA_tika-s01_04t:490_5	tasmā samāhite citte vigatūpaklese katakiccena pacchā haritabbaṃ pavattetabbanti	490	
PA_tika-s01_04t:490_6	paṭihāriyaṃ, tadeva dīghavasena, sakatthavuttipaccayavasena vā pāṭihāriyaṃ, attano	490	
PA_tika-s01_04t:490_7	vā upaklesesu catutthajjhānamaggehi haritesu pacchā tadaññesaṃ haraṇaṃ pāṭihāriyaṃ	490	
PA_tika-s01_04t:490_8	vuttanayena. Iddhiādesanānusāsaniyo hi vigatūpaklesena, katakiccena ca sattahitatthaṃ	490	
PA_tika-s01_04t:490_9	puna pavattetabbā, hatesu ca attano upaklesesu parasattānaṃ upaklesaharaṇāni ca hontīti	490	
PA_tika-s01_04t:490_10	tadubhayampi nibbacanaṃ yujjati.	4901	
PA_tika-s01_04t:491_0	Apica yathāvuttehi nibbacanehi iddhiādesanānusāsanīsaṅkhāto samudāyo paṭihāriyaṃ	491	
PA_tika-s01_04t:491_1	nāma. Ekekaṃ pana tasmiṃ bhavaṃ “pāṭihāriya”nti vuccati visesatthajotakapaccayantarena	491	
PA_tika-s01_04t:491_2	saddaracanāvisesasambhavato, paṭihāriyaṃ vā catutthajjhānaṃ, maggo ca paṭipakkhaharaṇato,	491	
PA_tika-s01_04t:491_3	tattha jātaṃ, tasmiṃ vā nimittabhūte, tato vā āgatanti pāṭihāriyaṃ. Vicitrā hi taddhitavutti.	491	
PA_tika-s01_04t:491_4	Tassa pana iddhiādesanānusāsanībhedena, visayabhedena ca bahuvidhassa bhagavato desanāya	491	
PA_tika-s01_04t:491_5	labbhamānattā “vividhapāṭihāriyanti vuttaṃ. Bhagavā hi kadāci iddhivasenāpi desanaṃ	491	
PA_tika-s01_04t:491_6	karoti nimmitabuddhena saha pucchāvissajjanādīsu, kadāci ādesanāvasenāpi āmagandhabrāhmaṇassa	491	
PA_tika-s01_04t:491_7	dhammadesanādīsu, yebhuyyena pana anusāsaniyā. Anusāsanīpāṭihāriyañhi buddhānaṃ satataṃ	491	
PA_tika-s01_04t:491_8	dhammadesanā. Iti taṃtaṃdesanākārena anekavidhapāṭihāriyatā desanāya labbhati. Ayamattho	491	
PA_tika-s01_04t:491_9	upari ekādasamassa kevaṭṭasuttassa vaṇṇanāya āvi bhavissati. Atha vā tassa vividhassāpi	491	
PA_tika-s01_04t:491_10	pāṭihāriyassa bhagavato desanāya saṃsūcanato “vividhapāṭihāriya”nti vuttaṃ, anekavidhapāṭihāriyadassananti attho.	4911	
PA_tika-s01_04t:492_0	Dhammaniruttiyāva bhagavati dhammaṃ desente sabbesaṃ suṇantānaṃ nānābhāsitānaṃ taṃtaṃbhāsānurūpato	492	
PA_tika-s01_04t:492_1	desanā sotapathamāgacchatīti āha “sabba…pe… māgacchanta”nti. Sotameva sotapatho,	492	
PA_tika-s01_04t:492_2	savanaṃ vā sotaṃ, tassa patho tathā, sotadvāranti attho. Sabbākārenāti yathādesitākārena.	492	
PA_tika-s01_04t:492_3	Ko samattho viññātuṃ, asamatthoyeva, tasmāti pāṭhaseso. Panāti ekaṃsatthe, tena saddhāsatidhitivīriyādibalasaṅkhātena	492	
PA_tika-s01_04t:492_4	sabbathāmena ekaṃseneva sotukāmatāsaṅkhātakusalacchandassa jananaṃ dasseti. Janetvāpīti	492	
PA_tika-s01_04t:492_5	ettha pi-saddo, api-saddo vā sambhāvanattho “buddhopi buddhabhāvaṃ bhāvetvā”tiādīsu	492	
PA_tika-s01_04t:492_6	viya, tena “sabbathāmena ekaṃseneva sotukāmataṃ janetvāpi nāma ekenākārena sutaṃ,	492	
PA_tika-s01_04t:492_7	kimaṅgaṃ pana aññathā”ti tathāsute dhamme sambhāvanaṃ karoti. Keci pana “edisesu	492	
PA_tika-s01_04t:492_8	garahattho”ti vadanti, tadayuttameva garahatthassa avijjamānattā, vijjamānatthasseva	492	
PA_tika-s01_04t:492_9	ca upasagganipātānaṃ jotakattā. “Nānānayanipuṇa”ntiādinā hi sabbappakārena sotumasakkuṇeyyabhāvena	492	
PA_tika-s01_04t:492_10	dhammassa idha sambhāvanameva karoti, tasmā “api dibbesu kāmesu, ratiṃ so nādhigacchatī”tiādīsuyeva	4921	
PA_tika-s01_04t:492_11	garahatthasambhavesu garahattho veditabboti. Api-saddo ca īdisesu ṭhānesu nipātoyeva,	4921	
PA_tika-s01_04t:492_12	na upasaggo. Tathā hi “api-saddo ca nipātapakkhiko kātabbo, yattha kiriyāvācakato	4921	
PA_tika-s01_04t:492_13	pubbo na hotī”ti akkharacintakā vadanti. Mayāpīti ettha pana na kevalaṃ mayāva, atha	4921	
PA_tika-s01_04t:492_14	kho aññehipi tathārūpehīti sampiṇḍanattho gahetabbo.	4921	
PA_tika-s01_04t:493_0	Sāmaṃ bhavatīti sayambhū, anācariyako. Na mayaṃ idaṃ sacchikatanti ettha pana “na	493	
PA_tika-s01_04t:493_1	attano ñāṇeneva attanā sacchikata”nti pakaraṇato attho viññāyati. Sāmaññavacanassāpi	493	
PA_tika-s01_04t:493_2	hi sampayogavippayogasahacaraṇavirodhasaddantarasannidhānaliṅgaocityakāladesapakaraṇādivasena	493	
PA_tika-s01_04t:493_3	visesatthaggahaṇaṃ sambhavati. Evaṃ sabbattha. Parimocentoti “puna caparaṃ bhikkhave,	493	
PA_tika-s01_04t:493_4	idhekacco pāpabhikkhu tathāgatappaveditaṃ dhammavinayaṃ pariyāpuṇitvā attano dahatī”ti	493	
PA_tika-s01_04t:493_5	vuttadosato parimocāpanahetu. Hetvatthe hi anta-saddo “asambudhaṃ buddhanisevita”ntiādīsu	493	
PA_tika-s01_04t:493_6	viya. Imassa suttassa saṃvaṇṇanāppakāravicāraṇena attano ñāṇassa paccakkhataṃ sandhāya	493	
PA_tika-s01_04t:493_7	“idāni vattabba”nti vuttaṃ. Esā hi saṃvaṇṇanākārānaṃ pakati, yadidaṃ saṃvaṇṇetabbadhamme	493	
PA_tika-s01_04t:493_8	sabbattha “ayamimassa attho, evamidha saṃvaṇṇayissāmī”ti puretarameva saṃvaṇṇanāppakāravicāraṇā.	493	
PA_tika-s01_04t:494_0	Etadaggapadassattho vuttova. “Bahussutāna”ntiādīsu pana aññepi therā bahussutā, satimanto,	494	
PA_tika-s01_04t:494_1	gatimanto, dhitimanto, upaṭṭhākā ca atthi, ayaṃ panāyasmā buddhavacanaṃ gaṇhanto	494	
PA_tika-s01_04t:494_2	dasabalassa sāsane bhaṇḍāgārikapariyattiyaṃ ṭhatvā gaṇhi, tasmā bahussutānaṃ aggo	494	
PA_tika-s01_04t:494_3	nāma jāto. Imassa ca therassa buddhavacanaṃ uggahetvā dhāraṇasati aññehi therehi	494	
PA_tika-s01_04t:494_4	balavatarā ahosi, tasmā satimantānaṃ aggo nāma jāto. Ayamevāyasmā ekapade ṭhatvā	494	
PA_tika-s01_04t:494_5	saṭṭhipadasahassāni gaṇhanto satthārā kathitaniyāmena sabbapadāni jānāti, tasmā gatimantānaṃ	494	
PA_tika-s01_04t:494_6	aggo nāma jāto. Tasseva cāyasmato buddhavacanaṃ uggaṇhanavīriyaṃ, sajjhāyanavīriyañca	494	
PA_tika-s01_04t:494_7	aññehi asadisaṃ ahosi, tasmā dhitimantānaṃ aggo nāma jāto. Tathāgataṃ upaṭṭhahanto	494	
PA_tika-s01_04t:494_8	cesa na aññesaṃ upaṭṭhākabhikkhūnaṃ upaṭṭhahanākārena upaṭṭhahati. Aññepi hi tathāgataṃ	494	
PA_tika-s01_04t:494_9	upaṭṭhahiṃsu, na ca pana buddhānaṃ manaṃ gahetvā upaṭṭhahituṃ sakkonti, ayaṃ pana	494	
PA_tika-s01_04t:494_10	thero upaṭṭhākaṭṭhānaṃ laddhadivasato paṭṭhāya āraddhavīriyo hutvā tathāgatassa manaṃ	4941	
PA_tika-s01_04t:494_11	gahetvā upaṭṭhahi, tasmā upaṭṭhākānaṃ aggo nāma jāto. Atthakusaloti bhāsitatthe,	4941	
PA_tika-s01_04t:494_12	payojanatthe ca cheko. Dhammoti pāḷidhammo, nānāvidho vā hetu. Byañjananti akkharaṃ	4941	
PA_tika-s01_04t:494_13	atthassa byañjanato. Padena hi byañjitopi attho akkharamūlakattā padassa “akkharena	4941	
PA_tika-s01_04t:494_14	byañjito”ti vuccati. Atthassa viyañjanato vā vākyampi idha byañjanaṃ nāma. Vākyena	4941	
PA_tika-s01_04t:494_15	hi attho paripuṇṇaṃ byañjīyati, yato “byañjanehi vivaratī”ti āyasmatā mahākaccāyanattherena	4941	
PA_tika-s01_04t:494_16	vuttaṃ. Niruttīti nibbacanaṃ, pañcavidhā vā niruttinayā. Tesampi hi saddaracanāvisesena	4941	
PA_tika-s01_04t:494_17	atthādhigamahetuto idha gahaṇaṃ yujjati. Pubbāparaṃ nāma pubbāparānusandhi, suttassa	4941	
PA_tika-s01_04t:494_18	vā pubbabhāgena aparabhāgassa saṃsandanaṃ. Bhagavatā ca pañcavidhaetadaggaṭṭhānena	4941	
PA_tika-s01_04t:494_19	dhammasenāpatinā ca pañcavidhakosallena pasaṭṭhabhāvānurūpanti sambandho. Dhāraṇabalanti	4941	
PA_tika-s01_04t:494_20	dhāraṇasaṅkhātaṃ balaṃ, dhāraṇe vā balaṃ, ubhayatthāpi dhāretuṃ sāmatthiyanti vuttaṃ	4942	
PA_tika-s01_04t:494_21	hoti. Dassento hutvā, dassanahetūtipi attho. Tañca kho atthato vā byañjanato vā anūnamanadhikanti	4942	
PA_tika-s01_04t:494_22	avadhāraṇaphalamāha. Na aññathā daṭṭhabbanti pana nivattetabbatthaṃ. Na aññathāti	4942	
PA_tika-s01_04t:494_23	ca bhagavato sammukhā sutākārato na aññathā, na pana bhagavatā desitākārato. Acinteyyānubhāvā	4942	
PA_tika-s01_04t:494_24	hi bhagavato desanā, evañca katvā “sabbappakārena ko samattho viññātu”nti heṭṭhā	4942	
PA_tika-s01_04t:494_25	vuttavacanaṃ samatthitaṃ hoti, itarathā bhagavatā desitākāreneva sotuṃ samatthattā	4942	
PA_tika-s01_04t:494_26	tadetaṃ na vattabbaṃ siyā. Yathāvuttena pana atthena dhāraṇabaladassanañca na virujjhati	4942	
PA_tika-s01_04t:494_27	sutākārāvirujjhanavasena dhāraṇassa adhippetattā, aññathā bhagavatā desitākāreneva	4942	
PA_tika-s01_04t:494_28	dhārituṃ samatthanato heṭṭhā vuttavacanena virujjheyya. Na hettha dvinnaṃ atthānaṃ	4942	
PA_tika-s01_04t:494_29	atthantaratāparihāro yutto tesaṃ dvinnampi atthānaṃ sutabhāvadīpanena ekavisayattā,	4942	
PA_tika-s01_04t:494_30	itarathā thero bhagavato desanāya sabbathā paṭiggahaṇe pacchimatthavasena samattho,	4943	
PA_tika-s01_04t:494_31	purimatthavasena ca asamatthoti āpajjeyyāti.	4943	
PA_tika-s01_04t:495_0	“Yo paro na hoti, so attā”ti vuttāya niyakajjhattasaṅkhātāya santatiyā pavattanako	495	
PA_tika-s01_04t:495_1	tividhopi me-saddo, tasmā kiñcāpi niyakajjhattasantativasena ekasmiṃ yevatthe me-saddo	495	
PA_tika-s01_04t:495_2	dissati, tathāpi karaṇasampadānasāminiddesavasena vijjamānavibhattibhedaṃ sandhāya	495	
PA_tika-s01_04t:495_3	vuttaṃ “tīsu atthesu dissatī”ti, tīsu vibhattiyatthesu attanā saññuttavibhattito	495	
PA_tika-s01_04t:495_4	dissatīti attho. Gāthābhigītanti gāthāya abhigītaṃ abhimukhaṃ gāyitaṃ. Abhojaneyyanti	495	
PA_tika-s01_04t:495_5	bhojanaṃ kātumanaraharūpaṃ. Abhigītapadassa kattupekkhattā mayāti attho. Evaṃ sesesupi	495	
PA_tika-s01_04t:495_6	yathārahaṃ. Sutasaddassa kammabhāvasādhanavasena dvādhippāyikapadattā yathāyogaṃ	495	
PA_tika-s01_04t:495_7	“mayā suta”nti ca “mama suta”nti ca atthadvaye yujjati.	495	
PA_tika-s01_04t:496_0	Kiñcāpi upasaggo kiriyaṃ viseseti, jotakamattabhāvato pana satipi tasmiṃ sutasaddoyeva	496	
PA_tika-s01_04t:496_1	taṃ taṃ atthaṃ vadatīti anupasaggassa sutasaddassa atthuddhāre saupasaggassa gahaṇaṃ	496	
PA_tika-s01_04t:496_2	na virujjhatīti āha “saupasaggo ca anupasaggo cā”ti. Assāti sutasaddassa. Upasaggavasenapi	496	
PA_tika-s01_04t:496_3	dhātusaddo visesatthavācako yathā “anubhavati parābhavatī”ti vuttaṃ “gacchantoti	496	
PA_tika-s01_04t:496_4	attho”ti. Tathā anupasaggopi dhātusaddo saupasaggo viya visesatthavācakoti āha “vissutadhammassāti	496	
PA_tika-s01_04t:496_5	attho”ti. Evamīdisesu. Sotaviññeyyanti sotadvāranissitena viññāṇena viññātabbaṃ,	496	
PA_tika-s01_04t:496_6	sasambhārakathā vā esā, sotadvārena viññātabbanti attho. Sotadvārānusāraviññātadharoti	496	
PA_tika-s01_04t:496_7	sotadvārānusārena manoviññāṇena viññātadhammadharo. Na hi sotadvāranissitaviññāṇamattena	496	
PA_tika-s01_04t:496_8	dhammo viññāyati, atha kho tadanusāramanoviññāṇeneva, sutadharoti ca tathā viññātadhammadharo	496	
PA_tika-s01_04t:496_9	vutto, tasmā tadatthoyeva sambhavatīti evaṃ vuttaṃ. Kammabhāvasādhanāni sutasadde	496	
PA_tika-s01_04t:496_10	sambhavantīti dassetuṃ “idha panā”tiādimāha. Pubbāparapadasambandhavasena atthassa	4961	
PA_tika-s01_04t:496_11	upapannatā, anupapannatā ca viññāyati, tasmā sutasaddasseva vasena ayamattho “upapanno,	4961	
PA_tika-s01_04t:496_12	anupapanno”ti vā na viññātabboti codanāya pubbāparapadasambandhavasena etadatthassa	4961	
PA_tika-s01_04t:496_13	upapannataṃ dassetuṃ “me-saddassa hī”tiādi vuttaṃ. Mayāti atthe satīti kattutthe	4961	
PA_tika-s01_04t:496_14	karaṇaniddesavasena mayāti atthe vattabbe sati, yadā me-saddassa kattuvasena karaṇaniddeso,	4961	
PA_tika-s01_04t:496_15	tadāti vuttaṃ hoti. Mamāti atthe satīti sambandhīyatthe sāminiddesavasena mamāti	4961	
PA_tika-s01_04t:496_16	atthe vattabbe sati, yadā sambandhavasena sāmi niddeso, tadāti vuttaṃ hoti.	4961	
PA_tika-s01_04t:497_0	Evaṃ saddato ñātabbamatthaṃ viññāpetvā idāni tehi dassetabbamatthaṃ nidassento “evametesū”tiādimāha.	497	
PA_tika-s01_04t:497_1	Sutasaddasannidhāne payuttena evaṃ-saddena savanakiriyājotakeneva bhavitabbaṃ vijjamānatthassa	497	
PA_tika-s01_04t:497_2	jotakamattattā nipātānanti vuttaṃ “evanti sotaviññāṇādiviññāṇakiccanidassana”nti.	497	
PA_tika-s01_04t:497_3	Savanāya eva hi ākāro, nidassanaṃ, avadhāraṇampi, tasmā yathāvutto evaṃ-saddassa	497	
PA_tika-s01_04t:497_4	tividhopi attho savanakiriyājotakabhāvena idhādhippetoti. Ādi-saddena cettha sampaṭicchanādīnaṃ	497	
PA_tika-s01_04t:497_5	sotadvārikaviññāṇānaṃ, tadabhinipātānañca manodvārika viññāṇānaṃ gahaṇaṃ veditabbaṃ,	497	
PA_tika-s01_04t:497_6	yato sotadvārānusāraviññātatthe idha sutasaddoti vutto. Avadhāraṇaphalattā saddapayogassa	497	
PA_tika-s01_04t:497_7	sabbampi vākyaṃ antogadhāvadhāraṇaṃ, tasmā “suta”nti etassa sutamevāti ayamattho	497	
PA_tika-s01_04t:497_8	labbhatīti āha “assavanabhāvapaṭikkhepato”ti. Etena hi vacanena avadhāraṇena nirākataṃ	497	
PA_tika-s01_04t:497_9	dasseti. Yathā pana yaṃ sutaṃ sutamevāti niyametabbaṃ, tathā ca taṃ sutaṃ sammā sutaṃ	497	
PA_tika-s01_04t:497_10	hotīti avadhāraṇaphalaṃ dassetuṃ vuttaṃ “anūnādhikāviparītaggahaṇanidassana”nti.	4971	
PA_tika-s01_04t:497_11	Atha vā saddantaratthāpohanavasena saddo atthaṃ vadati, tasmā “suta”nti etassa asutaṃ	4971	
PA_tika-s01_04t:497_12	na hotīti ayamattho labbhatīti sandhāya “assavanabhāvapaṭikkhepato”ti vuttaṃ, iminā	4971	
PA_tika-s01_04t:497_13	diṭṭhādinivattanaṃ karoti diṭṭhādīnaṃ “asuta”nti saddantaratthabhāvena nivattetabbattā.	4971	
PA_tika-s01_04t:497_14	Idaṃ vuttaṃ hoti – na idaṃ mayā attano ñāṇena diṭṭhaṃ, na ca sayambhuñāṇena sacchikataṃ,	4971	
PA_tika-s01_04t:497_15	atha kho sutaṃ, tañca kho sutaṃ sammadevāti. Tadeva sammā sutabhāvaṃ sandhāyāha “anūnā…pe…	4971	
PA_tika-s01_04t:497_16	dassana”nti. Hoti cettha –	4971	
PA_tika-s01_04t:498	“Evādisattiyā ceva, aññatthāpohanena ca;	49	
PA_tika-s01_04t:499	Dvidhā saddo atthantaraṃ, nivatteti yathāraha”nti.	49	
PA_tika-s01_04t:500_0	Apica avadhāraṇatthe evaṃ-sadde ayamatthayojanā karīyatīti tadapekkhassa sutasaddassa	500	
PA_tika-s01_04t:500_1	sāvadhāraṇattho vutto “assavanabhāvapaṭikkhepato”ti, tadavadhāraṇaphalaṃ dasseti	500	
PA_tika-s01_04t:500_2	“anū…pe… dassana”nti iminā. Savana-saddo cettha bhāvasaddena yogato kammasādhano	500	
PA_tika-s01_04t:500_3	veditabbo “suyyatī”ti. Anūnādhikatāya bhagavato sammukhā sutākārato aviparītaṃ, aviparītassa	500	
PA_tika-s01_04t:500_4	vā suttassa gahaṇaṃ, tassa nidassanaṃ tathā, iti savanahetu suṇantapuggalasavanavisesavasena ayaṃ yojanā katā.	500	
PA_tika-s01_04t:501_0	Evaṃ padattayassa ekena pakārena atthayojanaṃ dassetvā idāni pakārantarenāpi taṃ	501	
PA_tika-s01_04t:501_1	dassetuṃ “tathā”tiādi vuttaṃ. Tattha tassāti yā bhagavato sammukhā dhammassavanākārena	501	
PA_tika-s01_04t:501_2	pavattā manodvārikaviññāṇavīthi, tassā. Sā hi nānāppakārena ārammaṇe pavattituṃ samatthā,	501	
PA_tika-s01_04t:501_3	na sotadvārika viññāṇavīthi ekārammaṇeyeva pavattanato, tathā ceva vuttaṃ “sotadvārānusārenā”ti.	501	
PA_tika-s01_04t:501_4	Tena hi sotadvārikaviññāṇavīthi nivattati. Nānappakārenāti vakkhamānena anekavihitena	501	
PA_tika-s01_04t:501_5	byañjanatthaggahaṇākārasaṅkhātena nānāvidhena ākārena, etena imissā yojanāya ākārattho	501	
PA_tika-s01_04t:501_6	evaṃ-saddo gahitoti dasseti. Pavattibhāvappakāsananti pavattiyā atthibhāvappakāsanaṃ.	501	
PA_tika-s01_04t:501_7	Yasmiṃ pakāre vuttappakārā viññāṇavīthi nānappakārena pavattā, tadeva ārammaṇaṃ sandhāya	501	
PA_tika-s01_04t:501_8	“dhammappakāsana”nti vuttaṃ, na pana sutasaddassa dhammatthaṃ, tena vuttaṃ “ayaṃ	501	
PA_tika-s01_04t:501_9	dhammo suto”ti. Tassā hi viññāṇavīthiyā ārammaṇameva “ayaṃ dhammo suto”ti vuccati.	501	
PA_tika-s01_04t:501_10	Tañca niyamiyamānaṃ yathāvuttāya viññāṇavīthiyā ārammaṇabhūtaṃ suttameva. Ayañhetthātiādi	5011	
PA_tika-s01_04t:501_11	vuttassevatthassa pākaṭīkaraṇaṃ. Tappākaṭīkaraṇattho hettha hi-saddo. Viññāṇavīthiyā	5011	
PA_tika-s01_04t:501_12	karaṇabhūtāya mayā na aññaṃ kataṃ, idaṃ pana ārammaṇaṃ kataṃ. Kiṃ pana tanti ce?	5011	
PA_tika-s01_04t:501_13	Ayaṃ dhammo sutoti. Ayaṃ panetthādhippāyo – ākāratthe evaṃ-sadde “ekenākārenā”ti	5011	
PA_tika-s01_04t:501_14	yo ākāro vutto, so atthato sotadvārānusāraviññāṇavīthiyā nānappakārena ārammaṇe pavattibhāvoyeva,	5011	
PA_tika-s01_04t:501_15	tena ca tadārammaṇabhūtassa dhammasseva savanaṃ kataṃ, na aññanti. Evaṃ savanakiriyāya	5011	
PA_tika-s01_04t:501_16	karaṇakattukammaviseso imissā yojanāya dassito.	5011	
PA_tika-s01_04t:502_0	Aññampi yojanamāha “tathā”tiādinā. Nidassanatthaṃ evaṃ-saddaṃ gahetvā nidassanena	502	
PA_tika-s01_04t:502_1	ca nidassitabbassāvinābhāvato “evanti nidassitabbappakāsana”nti vuttaṃ. Iminā hi	502	
PA_tika-s01_04t:502_2	tadavinābhāvato evaṃsaddena sakalampi suttaṃ paccāmaṭṭhanti dasseti, sutasaddassa	502	
PA_tika-s01_04t:502_3	kiriyāparattā, savanakiriyāya ca sādhāraṇaviññāṇappabandhapaṭibaddhattā tasmiñca	502	
PA_tika-s01_04t:502_4	viññāṇappabandhe puggalavohāroti vuttaṃ “puggalakiccappakāsana”nti. Sādhāraṇaviññāṇappabandho	502	
PA_tika-s01_04t:502_5	hi paṇṇattiyā idha puggalo nāma, savanakiriyā pana tassa kiccaṃ nāma. Na hi puggalavohārarahite	502	
PA_tika-s01_04t:502_6	dhammappabandhe savanakiriyā labbhati vohāravisayattā tassā kiriyāyāti daṭṭhabbaṃ.	502	
PA_tika-s01_04t:502_7	“Ida”ntiādi piṇḍatthadassanaṃ mayāti yathāvuttaviññāṇappabandhasaṅkhātapuggalabhūtena	502	
PA_tika-s01_04t:502_8	mayā. Sutanti savanakiriyāsaṅkhātena puggalakiccena yojitaṃ, imissā pana yojanāya	502	
PA_tika-s01_04t:502_9	puggalabyāpāravisayassa puggalassa, puggalabyāpārassa ca nidassanaṃ katanti daṭṭhabbaṃ.	502	
PA_tika-s01_04t:503_0	Ākāratthameva evaṃ-saddaṃ gahetvā purimayojanāya aññathāpi atthayojanaṃ dassetuṃ	503	
PA_tika-s01_04t:503_1	“tathā”tiādi vuttaṃ. Cittasantānassāti yathāvuttaviññāṇappabandhassa. Nānākārappavattiyāti	503	
PA_tika-s01_04t:503_2	nānappakārena ārammaṇe pavattiyā. Nānappakāraṃ atthabyañjanassa gahaṇaṃ, nānappakārassa	503	
PA_tika-s01_04t:503_3	vā atthabyañjanassa gahaṇaṃ tathā, tatoyeva sā “ākārapaññattī”ti vuttāti tadevatthaṃ	503	
PA_tika-s01_04t:503_4	samattheti “evanti hī”tiādinā. Ākārapaññattīti ca upādāpaññattiyeva, dhammānaṃ pana	503	
PA_tika-s01_04t:503_5	pavattiākāramupādāya paññattattā tadaññāya upādāpaññattiyā visesanatthaṃ “ākārapaññattī”ti	503	
PA_tika-s01_04t:503_6	vuttā visayaniddesoti uppattiṭṭhānaniddeso. Sotabbabhūto hi dhammo savanakiriyākattubhūtassa	503	
PA_tika-s01_04t:503_7	puggalassa savanakiriyāvasena pavattiṭṭhānaṃ kiriyāya kattukammaṭṭhattā tabbasena	503	
PA_tika-s01_04t:503_8	ca tadādhārassāpi dabbassa ādhārabhāvassa icchitattā, idha pana kiriyāya kattupavattiṭṭhānabhāvo	503	
PA_tika-s01_04t:503_9	icchitoti kammameva ādhāravasena vuttaṃ, tenāha “kattu visayaggahaṇasanniṭṭhāna”nti,	503	
PA_tika-s01_04t:503_10	ārammaṇameva vā visayo. Ārammaṇañhi tadārammaṇikassa pavattiṭṭhānaṃ. Evampi hi attho	5031	
PA_tika-s01_04t:503_11	suviññeyyataro hoti. Yathāvuttavacane piṇḍatthaṃ dassetuṃ “ettāvatā”tiādi vuttaṃ.	5031	
PA_tika-s01_04t:503_12	Ettāvatā ettakena yathāvuttatthena padattayena, kataṃ hotīti sambandho. Nānākārappavattenāti	5031	
PA_tika-s01_04t:503_13	nānappakārena ārammaṇe pavattena. Cittasantānenāti yathāvuttaviññāṇavīthisaṅkhātena	5031	
PA_tika-s01_04t:503_14	cittappabandhena. Gahaṇasadde cetaṃ karaṇaṃ. Cittasantānavinimuttassa kassaci kattu	5031	
PA_tika-s01_04t:503_15	paramatthato abhāvepi saddavohārena buddhiparikappitabhedavacanicchāya cittasantānato	5031	
PA_tika-s01_04t:503_16	aññamiva taṃsamaṅgiṃ katvā abhedepi bhedavohārena “cittasantānena taṃsamaṅgino”ti	5031	
PA_tika-s01_04t:503_17	vuttaṃ. Vohāravisayo hi saddo nekantaparamatthikoti (kārakarūpasiddhiyaṃ yo kāreti	5031	
PA_tika-s01_04t:503_18	sahetusuttaṃ passitabbaṃ) savanakiriyāvisayopi sotabbadhammo savanakiriyāvasena pavattacittasantānassa	5031	
PA_tika-s01_04t:503_19	idha paramatthato kattubhāvato tassa visayoyevāti vuttaṃ “kattu visayaggahaṇasanniṭṭhāna”nti.	5031	
PA_tika-s01_04t:504_0	Apica savanavasena cittappavattiyā eva savanakiriyābhāvato taṃvasena tadaññanāmarūpadhammasamudāyabhūtassa	504	
PA_tika-s01_04t:504_1	taṃkiriyākattu ca visayo hotīti katvā tathā vuttaṃ. Idaṃ vuttaṃ hoti – purimanaye	504	
PA_tika-s01_04t:504_2	savanakiriyā, takkattā ca paramatthato tathāpavattacittasantānameva, tasmā kiriyāvisayopi	504	
PA_tika-s01_04t:504_3	“kattu visayo”ti vutto. Pacchimanaye pana tathāpavattacittasantānaṃ kiriyā, tadaññadhammasamudāyo	504	
PA_tika-s01_04t:504_4	pana kattā, tasmā kāmaṃ ekantato kiriyāvisayoyevesa dhammo, tathāpi kiriyāvasena	504	
PA_tika-s01_04t:504_5	“tabbantakattu visayo”ti vuttoti. Taṃsamaṅginoti tena cittasantānena samaṅgino. Kattūti	504	
PA_tika-s01_04t:504_6	kattārassa. Visayoti ārammaṇavasena pavattiṭṭhānaṃ, ārammaṇameva vā. Sutākārassa	504	
PA_tika-s01_04t:504_7	ca therassa sammā nicchitabhāvato “gahaṇasanniṭṭhāna”nti vuttaṃ.	504	
PA_tika-s01_04t:505_0	Aparo nayo – yassa…pe… ākārapaññattīti ākāratthena evaṃ-saddena yojanaṃ katvā tadeva	505	
PA_tika-s01_04t:505_1	avadhāraṇatthampi gahetvā imasmiṃyeva naye yojetuṃ “gahaṇaṃ kataṃ” icceva avatvā	505	
PA_tika-s01_04t:505_2	“gahaṇasanniṭṭhānaṃ kata”nti vuttanti daṭṭhabbaṃ. Avadhāraṇena hi sanniṭṭhānamidhādhippetaṃ,	505	
PA_tika-s01_04t:505_3	tasmā “ettāvatā”tiādinā avadhāraṇatthampi evaṃ-saddaṃ gahetvā ayameva yojanā katāti	505	
PA_tika-s01_04t:505_4	dassetīti veditabbaṃ, imissā pana yojanāya gahaṇākāragāhakatabbisayavisesanidassanaṃ katanti daṭṭhabbaṃ.	505	
PA_tika-s01_04t:506_0	Aññampi yojanamāha “atha vā”tiādinā. Pubbe attanā sutānaṃ nānāvihitānaṃ suttasaṅkhātānaṃ	506	
PA_tika-s01_04t:506_1	atthabyañjanānaṃ upadhāritarūpassa ākārassa nidassanassa, avadhāraṇassa vā pakāsanasabhāvo	506	
PA_tika-s01_04t:506_2	evaṃ-saddoti tadākārādibhūtassa upadhāraṇassa puggalapaññattiyā upādānabhūtadhammappabandhabyāpāratāya	506	
PA_tika-s01_04t:506_3	“puggalakiccaniddeso”ti vuttaṃ attanā sutānañhi atthabyañjanānaṃ puna upadhāraṇaṃ	506	
PA_tika-s01_04t:506_4	ākārādittayaṃ, tañca evaṃ-saddassa attho. So pana yaṃ dhammappabandhaṃ upādāya puggalapaññatti	506	
PA_tika-s01_04t:506_5	pavattā, tassa byāpārabhūtaṃ kiccameva, tasmā evaṃ-saddena puggalakiccaṃ niddisīyatīti.	506	
PA_tika-s01_04t:506_6	Kāmaṃ savanakiriyā puggalabyāpāropi avisesena, tathāpi visesato viññāṇabyāpārovāti	506	
PA_tika-s01_04t:506_7	vuttaṃ “viññāṇakiccaniddeso”ti. Tathā hi puggalavādīnampi savanakiriyā viññāṇanirapekkhā	506	
PA_tika-s01_04t:506_8	natthi savanādīnaṃ visesato viññāṇabyāpārabhāvena icchitattā. Meti saddappavattiyā	506	
PA_tika-s01_04t:506_9	ekanteneva sattavisayattā, viññāṇakiccassa ca sattaviññāṇānamabhedakaraṇavasena tattheva	506	
PA_tika-s01_04t:506_10	samodahitabbato “ubhayakiccayuttapuggalaniddeso”ti vuttaṃ. “Aya”ntiādi tappākaṭīkaraṇaṃ.	5061	
PA_tika-s01_04t:506_11	Ettha hi savanakiccaviññāṇasamaṅgināti evaṃ-saddena niddiṭṭhaṃ puggalakiccaṃ sandhāya	5061	
PA_tika-s01_04t:506_12	vuttaṃ, taṃ pana puggalassa savanakiccaviññāṇasamaṅgībhāvena puggalakiccaṃ nāmāti	5061	
PA_tika-s01_04t:506_13	dassetuṃ “puggalakiccasamaṅginā”ti avatvā “savanakiccaviññāṇasamaṅginā”ti āha, tasmā	5061	
PA_tika-s01_04t:506_14	“puggalakicca”nti niddiṭṭhasavanakiccavatā viññāṇena samaṅgināti attho. Viññāṇavasena,	5061	
PA_tika-s01_04t:506_15	laddhasavanakiccavohārenāti ca sutasaddena niddiṭṭhaṃ viññāṇakiccaṃ sandhāya vuttaṃ.	5061	
PA_tika-s01_04t:506_16	Savanameva kiccaṃ yassāti tathā. Savanakiccanti vohāro savanakiccavohāro, laddho	5061	
PA_tika-s01_04t:506_17	so yenāti tathā. Laddhasavanakiccavohārena viññāṇasaṅkhātena vasena sāmatthiyenāti	5061	
PA_tika-s01_04t:506_18	attho. Ayaṃ pana sambandho – savanakiccaviññāṇasamaṅginā puggalena mayā laddhasavanakiccavohārena	5061	
PA_tika-s01_04t:506_19	viññāṇavasena karaṇabhūtena sutanti.	5061	
PA_tika-s01_04t:507_0	Apica “eva”nti saddassattho avijjamānapaññatti, “suta”nti saddassattho vijjamānapaññatti,	507	
PA_tika-s01_04t:507_1	tasmā te tathārūpapaññatti upādānabhūtapuggalabyāpārabhāveneva dassento āha “evanti	507	
PA_tika-s01_04t:507_2	puggalakiccaniddeso. Sutanti viññāṇakiccaniddeso”ti. Na hi paramatthatoyeva niyamiyamāne	507	
PA_tika-s01_04t:507_3	sati puggalakiccaviññāṇakiccavasena ayaṃ vibhāgo labbhatīti. Imissā pana yojanāya	507	
PA_tika-s01_04t:507_4	kattubyāpārakaraṇabyāpārakattuniddeso katoti veditabbo.	507	
PA_tika-s01_04t:508_0	Sabbassāpi saddādhigamanīyassa atthassa paññattimukheneva paṭipajjitabbattā, sabbāsañca	508	
PA_tika-s01_04t:508_1	paññattīnaṃ vijjamānādivasena chasu paññattibhedesu antogadhattā tāsu “eva”ntiādīnaṃ	508	
PA_tika-s01_04t:508_2	paññattīnaṃ sarūpaṃ niddhāretvā dassento “evanti cā”tiādimāha. Tattha “eva”nti ca	508	
PA_tika-s01_04t:508_3	“me”ti ca vuccamānassa atthassa ākārādibhūtassa dhammānaṃ asallakkhaṇabhāvato avijjamānapaññattibhāvoti	508	
PA_tika-s01_04t:508_4	āha “saccikaṭṭhaparamatthavasena avijjamānapaññattī”ti. Saccikaṭṭhaparamatthavasenāti	508	
PA_tika-s01_04t:508_5	ca bhūtatthauttamatthavasenāti attho. Idaṃ vuttaṃ hoti – yo māyāmarīciādayo viya	508	
PA_tika-s01_04t:508_6	abhūtattho, anussavādīhi gahetabbo viya anuttamattho ca na hoti, so rūpasaddādisabhāvo,	508	
PA_tika-s01_04t:508_7	ruppanānubhavanādisabhāvo vā attho “saccikaṭṭho, paramattho”ti ca vuccati, “evaṃ	508	
PA_tika-s01_04t:508_8	me”ti padānaṃ pana attho abhūtattā, anuttamattā ca na tathā vuccati, tasmā bhūtatthauttamatthasaṅkhātena	508	
PA_tika-s01_04t:508_9	saccikaṭṭhaparamatthavasena visesanabhūtena avijjamānapaññattiyevāti. Etena ca visesanena	508	
PA_tika-s01_04t:508_10	bālajanehi “atthī”ti parikappitaṃ paññattimattaṃ nivatteti. Tadevatthaṃ pākaṭaṃ karoti,	5081	
PA_tika-s01_04t:508_11	hetunā vā sādheti “kiñhettha ta”ntiādinā. Yaṃ dhammajātaṃ, atthajātaṃ vā “eva”nti	5081	
PA_tika-s01_04t:508_12	vā “me”ti vā niddesaṃ labhetha, taṃ ettha rūpaphassādidhammasamudāye, “evaṃ me”ti	5081	
PA_tika-s01_04t:508_13	padānaṃ vā atthe. Paramatthato na atthīti yojanā. Rūpaphassādibhāvena niddiṭṭho paramatthato	5081	
PA_tika-s01_04t:508_14	ettha attheva, “evaṃ me”ti pana niddiṭṭho natthīti adhippāyo. Sutanti pana saddāyatanaṃ	5081	
PA_tika-s01_04t:508_15	sandhāyāha “vijjamānapaññattī”ti. “Saccikaṭṭhaparamatthavasenā”ti cettha adhikāro.	5081	
PA_tika-s01_04t:508_16	“Yañhī”tiādi tappākaṭīkaraṇaṃ, hetudassanaṃ vā. Yaṃ taṃ saddāyatanaṃ sotena sotadvārena,	5081	
PA_tika-s01_04t:508_17	tannissitaviññāṇena vā upaladdhaṃ adhigamitabbanti attho. Tena hi saddāyatanamidha	5081	
PA_tika-s01_04t:508_18	gahitaṃ kammasādhanenāti dasseti.	5081	
PA_tika-s01_04t:509_0	Evaṃ aṭṭhakathānayena paññattisarūpaṃ niddhāretvā idāni aṭṭhakathāmuttakenāpi nayena	509	
PA_tika-s01_04t:509_1	vuttesu chasu paññattibhedesu “eva”ntiādīnaṃ paññattīnaṃ sarūpaṃ niddhārento “tathā”tiādimāha.	509	
PA_tika-s01_04t:509_2	Upādāpaññatti ādayo hi porāṇaṭṭhakathāto muttā saṅgahakāreneva ācariyena vuttā. Vitthāro	509	
PA_tika-s01_04t:509_3	abhidhammaṭṭhakathāya gahetabbo. Taṃ tanti taṃ taṃ dhammajātaṃ, sotapathamāgate dhamme	509	
PA_tika-s01_04t:509_4	upādāya tesaṃ upadhāritākāranidassanāvadhāraṇassa paccāmasanavasena evanti ca sasantatipariyāpanne	509	
PA_tika-s01_04t:509_5	khandhe upādāya meti ca vattabbattāti attho. Rūpavedanādibhedehi dhamme upādāya nissāya	509	
PA_tika-s01_04t:509_6	kāraṇaṃ katvā paññatti upādāpaññatti yathā “tāni tāni aṅgāni upādāya ratho gehaṃ,	509	
PA_tika-s01_04t:509_7	te te rūparasādayo upādāya ghaṭo paṭo, candimasūriyaparivattādayo upādāya kālo disā”tiādi.	509	
PA_tika-s01_04t:509_8	Paññapetabbaṭṭhena cesā paññatti nāma, na paññāpanaṭṭhena. Yā pana tassa atthassa	509	
PA_tika-s01_04t:509_9	paññāpanā, ayaṃ avijjamānapaññattiyeva. Diṭṭhādīni upanidhāya vattabbatoti diṭṭhamutaviññāte	509	
PA_tika-s01_04t:509_10	upanidhāya upatthambhaṃ katvā apekkhitvā vattabbattā. Diṭṭhādisabhāvavirahite saddāyatane	5091	
PA_tika-s01_04t:509_11	vattamānopi hi sutavohāro “dutiyaṃ tatiya”ntiādiko viya paṭhamādīni diṭṭhamutaviññāte	5091	
PA_tika-s01_04t:509_12	apekkhitvā pavatto “upanidhāpaññatī”ti vuccate. Sā panesā anekavidhā tadaññapekkhūpanidhā	5091	
PA_tika-s01_04t:509_13	hatthagatūpanidhā sampayuttūpanidhāsamāropitūpanidhā avidūragatūpanidhā paṭibhāgūpanidhā	5091	
PA_tika-s01_04t:509_14	tabbahulūpanidhātabbisiṭṭhūpanidhā”tiādinā. Tāsu ayaṃ “dutiyaṃ tatiya”ntiādikā viya	5091	
PA_tika-s01_04t:509_15	paṭhamādīnaṃ diṭṭhādīnaṃ aññamaññamapekkhitvā vuttattā tadaññapekkhūpanidhāpaññatti nāma.	5091	
PA_tika-s01_04t:510_0	Evaṃ paññattiyāpi atthādhigamanīyatāsaṅkhātaṃ dassetabbatthaṃ dassetvā idāni saddasāmatthiyena	510	
PA_tika-s01_04t:510_1	dīpetabbamatthaṃ niddhāretvā dīpento “ettha cā”tiādimāha. Etthāti etasmiṃ vacanattaye.	510	
PA_tika-s01_04t:510_2	Ca-saddo upanyāso atthantaraṃ ārabhitukāmena yojitattā. “Suta”nti vutte asutaṃ na	510	
PA_tika-s01_04t:510_3	hotīti pakāsitoyamattho, tasmā tathā suta-saddena pakāsitā attanā paṭividdhasuttassa	510	
PA_tika-s01_04t:510_4	pakāravisesā “eva”nti therena paccāmaṭṭhāti tena evaṃ-saddena asammoho dīpito nāma,	510	
PA_tika-s01_04t:510_5	tenāha “evanti vacanena asammohaṃ dīpetī”ti. Asammohanti ca yathāsute sutte asammohaṃ.	510	
PA_tika-s01_04t:510_6	Tadeva yuttiyā, byatirekena ca samatthehi “na hī”tiādinā vakkhamānañca suttaṃ nānappakāraṃ	510	
PA_tika-s01_04t:510_7	duppaṭividdhañca. Evaṃ nānappakāre duppaṭividdhe sutte kathaṃ sammūḷho nānappakārapaṭivedhasamattho	510	
PA_tika-s01_04t:510_8	bhavissati. Imāya yuttiyā, iminā ca byatirekena therassa tattha asammūḷhabhāvasaṅkhāto	510	
PA_tika-s01_04t:510_9	dīpetabbo attho viññāyatīti vuttaṃ hoti. Evamīdisesu yathārahaṃ. Bhagavato sammukhā	510	
PA_tika-s01_04t:510_10	sutākārassa yāthāvato upari therena dassiyamānattā “suttassa asammosaṃ dīpetī”ti	5101	
PA_tika-s01_04t:510_11	vuttaṃ. Kālantarenāti sutakālato aparena kālena. Yassa…pe… paṭijānāti, therassa pana	5101	
PA_tika-s01_04t:510_12	suvaṇṇabhājane pakkhittasīhavasā viya anassamānaṃ asammuṭṭhaṃ tiṭṭhati, tasmā so	5101	
PA_tika-s01_04t:510_13	evaṃ paṭijānātīti vuttaṃ hoti. Evaṃ dīpitena pana atthena kiṃ pakāsitanti āha “iccassā”tiādi.	5101	
PA_tika-s01_04t:510_14	Tattha iccassāti iti assa, tasmā asammohassa, asammosassa ca dīpitattā assa therassapaññāsiddhītiādinā	5101	
PA_tika-s01_04t:510_15	sambandho. Asammohenāti sammohābhāvena. Paññāvajjitasamādhiādidhammajātena taṃsampayuttāya	5101	
PA_tika-s01_04t:510_16	paññāya siddhi sahajātādisattiyā sijjhanato. Sammohapaṭipakkhena vā paññāsaṅkhātena	5101	
PA_tika-s01_04t:510_17	dhammajātena. Savanakālasambhūtāya hi paññāya taduttarikālapaññāsiddhi upanissayādikoṭiyā	5101	
PA_tika-s01_04t:510_18	sijjhanato. Itaratthāpi yathārahaṃ nayo netabbo.	5101	
PA_tika-s01_04t:511_0	Evaṃ pakāsitena pana atthena kiṃ vibhāvitanti āha “tatthā”tiādi. Tatthāti tesu dubbidhesu	511	
PA_tika-s01_04t:511_1	dhammesu. Byañjanānaṃ paṭivijjhitabbo ākāro nātigambhīro, yathāsutadhāraṇameva tattha	511	
PA_tika-s01_04t:511_2	karaṇīyaṃ, tasmā tattha satiyā byāpāro adhiko, paññā pana guṇībhūtāti vuttaṃ “paññāpubbaṅgamāyā”tiādi.	511	
PA_tika-s01_04t:511_3	Paññāya pubbaṅgamā paññāpubbaṅgamāti hi nibbacanaṃ, pubbaṅgamatā cettha padhānabhāvo	511	
PA_tika-s01_04t:511_4	“manopubbaṅgamā dhammā”tiādīsu viya. Apica yathā cakkhuviññāṇādīsu āvajjanādayo pubbaṅgamā	511	
PA_tika-s01_04t:511_5	samānāpi tadārammaṇassa avijānanato appadhānabhūtā, evaṃ pubbaṅgamāyapi appadhānatte	511	
PA_tika-s01_04t:511_6	sati paññāpubbaṅgamā etissāti nibbacanampi yujjati. Pubbaṅgamatā cettha purecāribhāvo.	511	
PA_tika-s01_04t:511_7	Iti sahajātapubbaṅgamo purejātapubbaṅgamoti duvidhopi pubbaṅgamo idha sambhavati,	511	
PA_tika-s01_04t:511_8	yathā cettha, evaṃ sati “pubbaṅgamāyā”ti etthāpi yathāsambhavamesa nayo veditabbo.	511	
PA_tika-s01_04t:511_9	Evaṃ vibhāvitena samatthatāvacanena kimanubhāvitanti āha “tadubhayasamatthatāyogenā”tiādi.	511	
PA_tika-s01_04t:511_10	Tattha atthabyañjanasampannassāti atthabyañjanena paripuṇṇassa, saṅkāsanādīhi vā	5111	
PA_tika-s01_04t:511_11	chahi atthapadehi, akkharādīhi ca chahi byañjanapadehi samannāgatassa, atthabyañjanasaṅkhātena	5111	
PA_tika-s01_04t:511_12	vā rasena sādurasassa. Pariyattidhammoyeva navalokuttararatanasannidhānato sattavidhassa,	5111	
PA_tika-s01_04t:511_13	dasavidhassa vā ratanassa sannidhāno koso viyāti dhammakoso, tathā dhammabhaṇḍāgāro,	5111	
PA_tika-s01_04t:511_14	tattha niyuttoti dhammabhaṇḍāgāriko. Atha vā nānārājabhaṇḍarakkhako bhaṇḍāgāriko	5111	
PA_tika-s01_04t:511_15	viyāti bhaṇḍāgāriko, dhammassa anurakkhako bhaṇḍāgārikoti tameva sadisatākāraṇadassanena	5111	
PA_tika-s01_04t:511_16	visesetvā “dhammabhaṇḍāgāriko”ti vutto. Yathāha –	5111	
PA_tika-s01_04t:512	“Bahussuto dhammadharo, sabbapāṭhī ca sāsane;	51	
PA_tika-s01_04t:513	Ānando nāma nāmena, dhammārakkho tavaṃ mune”ti. ;	51	
PA_tika-s01_04t:514_0	Aññathāpi dīpetabbamatthaṃ dīpeti “aparo nayo”tiādinā, evaṃ saddena vuccamānānaṃ	514	
PA_tika-s01_04t:514_1	ākāranidassanāvadhāraṇatthānaṃ aviparītasaddhammavisayattā tabbisayehi tehi atthehi	514	
PA_tika-s01_04t:514_2	yoniso manasikārassa dīpanaṃ yuttanti vuttaṃ “yoni…pe… dīpetī”ti. “Ayoniso”tiādinā	514	
PA_tika-s01_04t:514_3	byatirekena ñāpakahetudassanaṃ. Tattha katthaci hi-saddo dissati, so kāraṇe, kasmāti	514	
PA_tika-s01_04t:514_4	attho, iminā vacaneneva yoniso manasikaroto nānappakārapaṭivedhasambhavato aggi viya	514	
PA_tika-s01_04t:514_5	dhūmena kāriyena kāraṇabhūto so viññāyatīti tadanvayampi atthāpattiyā dasseti. Esa	514	
PA_tika-s01_04t:514_6	nayo sabbattha yathārahaṃ. “Brahmajālaṃ āvuso kattha bhāsita”ntiādi pucchāvasena	514	
PA_tika-s01_04t:514_7	adhunā pakaraṇappattassa vakkhamānassa suttassa “suta”nti padena vuccamānaṃ bhagavato	514	
PA_tika-s01_04t:514_8	sammukhā savanaṃ samādhānamantarena na sambhavatīti katvā vuttaṃ “avikkhepaṃ dīpetī”ti.	514	
PA_tika-s01_04t:514_9	“Vikkhittacittassā”tiādinā byatirekakāraṇena ñāpakahetuṃ dassetvā tadeva samattheti	514	
PA_tika-s01_04t:514_10	“tathā hī”tiādinā. Sabbasampattiyāti sabbena atthabyañjanadesakapayojanādinā sampattiyā.	5141	
PA_tika-s01_04t:514_11	Kiṃ iminā pakāsitanti āha “yoniso manasikārena cetthā”tiādi. Etthāti etasmiṃ dhammadvaye.	5141	
PA_tika-s01_04t:514_12	“Na hi vikkhittacitto”tiādinā kāraṇabhūtena avikkhepena, sappurisūpanissayena ca	5141	
PA_tika-s01_04t:514_13	phalabhūtassa saddhammassavanassa siddhiyā eva samatthanaṃ vuttaṃ, avikkhepena pana	5141	
PA_tika-s01_04t:514_14	sappurisūpanissayassa siddhiyā samatthanaṃ na vuttaṃ. Kasmāti ce? Vikkhittacittānaṃ	5141	
PA_tika-s01_04t:514_15	sappurise payirupāsanābhāvassa atthato siddhattā. Atthavaseneva hi so pākaṭoti na vutto.	5141	
PA_tika-s01_04t:515_0	Etthāha – yathā yoniso manasikārena phalabhūtena attasammāpaṇidhipubbekatapuññatānaṃ	515	
PA_tika-s01_04t:515_1	kāraṇabhūtānaṃ siddhi vuttā tadavinābhāvato, evaṃ avikkhepena phalabhūtena saddhammassavanasappurisūpanissayānaṃ	515	
PA_tika-s01_04t:515_2	kāraṇabhūtānaṃ siddhi vattabbā siyā assutavato, sappurisūpanissayavirahitassa ca	515	
PA_tika-s01_04t:515_3	tadabhāvato. Evaṃ santepi “na hi vikkhittacitto”tiādisamatthanavacanena avikkhepena,	515	
PA_tika-s01_04t:515_4	sappurisūpanissayena ca kāraṇabhūtena saddhammassavanasseva phalabhūtassa siddhi	515	
PA_tika-s01_04t:515_5	vuttā, kasmā panevaṃ vuttāti? Vuccate – adhippāyantarasambhavato hi tathā siddhi	515	
PA_tika-s01_04t:515_6	vuttā. Ayaṃ panetthādhippāyo – saddhammassavanasappurisūpanissayā na ekantena avikkhepassa	515	
PA_tika-s01_04t:515_7	kāraṇaṃ bāhirakāraṇattā, avikkhepo pana sappurisūpanissayo viya saddhammassavanassa	515	
PA_tika-s01_04t:515_8	ekantakāraṇaṃ ajjhattikakāraṇattā, tasmā ekantakāraṇe honte kimatthiyā anekantakāraṇaṃ	515	
PA_tika-s01_04t:515_9	pati phalabhāvaparikappanāti tathāyevetassa siddhi vuttāti. Ettha ca paṭhamaṃ phalena	515	
PA_tika-s01_04t:515_10	kāraṇassa siddhidassanaṃ nadīpūrena viya upari vuṭṭhisabbhāvassa, dutiyaṃ kāraṇena	5151	
PA_tika-s01_04t:515_11	phalassa siddhidassanaṃ ekantavassinā viya meghavuṭṭhānena vuṭṭhipavattiyā.	5151	
PA_tika-s01_04t:516_0	“Aparo nayo”tiādinā aññathāpi dīpetabbatthamāha, yasmā na hotīti sambandho. Evanti…pe…	516	
PA_tika-s01_04t:516_1	nānākāraniddesoti heṭṭhā vuttaṃ, so ca ākāroti sotadvārānusāraviññāṇavīthisaṅkhātassa	516	
PA_tika-s01_04t:516_2	cittasantānassa nānākārena ārammaṇe pavattiyā nānatthabyañjanaggahaṇasaṅkhāto so	516	
PA_tika-s01_04t:516_3	bhagavato vacanassa atthabyañjanappabhedaparicchedavasena sakalasāsanasampattiogāhanākāro.	516	
PA_tika-s01_04t:516_4	Evaṃ bhaddakoti niravasesaparahitapāripūribhāvakāraṇattā evaṃ yathāvuttena nānatthabyañjanaggahaṇena	516	
PA_tika-s01_04t:516_5	sundaro seṭṭho, samāsapadaṃ vā etaṃ evaṃ īdiso bhaddo yassāti katvā. Na paṇihito	516	
PA_tika-s01_04t:516_6	appaṇihito, sammā appaṇi hito attā yassāti tathā, tassa. Pacchimacakkadvayasampattinti	516	
PA_tika-s01_04t:516_7	attasammāpaṇidhipubbekatapuññatāsaṅkhātaguṇadvayasampattiṃ. Guṇasseva hi aparāparavuttiyā	516	
PA_tika-s01_04t:516_8	pavattanaṭṭhena cakkabhāvo. Caranti vā etena sattā sampattibhavaṃ, sampattibhavesūti	516	
PA_tika-s01_04t:516_9	vā cakkaṃ. Yaṃ sandhāya vuttaṃ “cattārimāni bhikkhave, cakkāni, yehi samannāgatānaṃ	516	
PA_tika-s01_04t:516_10	devamanussānaṃ catucakkaṃ vattatī”tiādi pacchimabhāvo cettha desanākkamavaseneva.	5161	
PA_tika-s01_04t:516_11	Purimacakkadvayasampattinti patirūpadesavāsasappurisūpanissayasaṅkhātaguṇadvayasampattiṃ.	5161	
PA_tika-s01_04t:516_12	Sesaṃ vuttanayameva. Tasmāti purimakāraṇaṃ purimassevāti idha kāraṇamāha “na hī”tiādinā.	5161	
PA_tika-s01_04t:517_0	Tena kiṃ pakāsitanti āha “iccassā”tiādi. Iti imāya catucakkasampattiyā kāraṇabhūtāya.	517	
PA_tika-s01_04t:517_1	Assa therassa. Pacchimacakkadvayasiddhiyāti pacchimacakkadvayassa atthibhāvena siddhiyā.	517	
PA_tika-s01_04t:517_2	Āsayasuddhīti vipassanāñāṇasaṅkhātāya anulomikakhantiyā, kammassakatāñāṇa-maggañāṇasaṅkhātassa	517	
PA_tika-s01_04t:517_3	yathābhūtañāṇassa cāti duvidhassāpi āsayassa asuddhihetubhūtānaṃ kilesānaṃ dūrībhāvena	517	
PA_tika-s01_04t:517_4	suddhi. Tadeva hi dvayaṃ vivaṭṭanissitānaṃ suddhasattānaṃ āsayo. Sammāpaṇihitatto	517	
PA_tika-s01_04t:517_5	hi pubbe ca katapuñño suddhāsayo hoti. Tathā hi vuttaṃ “sammāpaṇihitaṃ cittaṃ, seyyaso	517	
PA_tika-s01_04t:517_6	naṃ tato kare”ti, “katapuññosi tvaṃ ānanda, padhānamanuyuñja khippaṃ hohisi anāsavo”ti	517	
PA_tika-s01_04t:517_7	ca. Keci pana “kattukamyatāchando āsayo”ti vadanti, tadayuttameva “tāya ca āsayasuddhiyā	517	
PA_tika-s01_04t:517_8	adhigamabyattisiddhī”ti vacanena virodhato. Evampi maggañāṇasaṅkhātassa āsayassa	517	
PA_tika-s01_04t:517_9	suddhi na yuttā tāya adhigamabyattisiddhiyā avattabbatoti? No na yutto purimassa	517	
PA_tika-s01_04t:517_10	maggassa, pacchimānaṃ maggānaṃ, phalānañca kāraṇabhāvato. Payogasuddhīti yonisomanasikārapubbaṅgamassa	5171	
PA_tika-s01_04t:517_11	dhammassavanapayogassa visadabhāvena suddhi, sabbassa vā kāyavacīpayogassa niddosabhāvena	5171	
PA_tika-s01_04t:517_12	suddhi. Patirūpadesavāsī, hi sappurisasevī ca yathāvuttavisuddhapayogo hoti. Tathāvisuddhena	5171	
PA_tika-s01_04t:517_13	yonisomanasikārapubbaṅgamena dhammassavanapayogena, vippaṭisārābhāvāvahena ca kāyavacīpayogena	5171	
PA_tika-s01_04t:517_14	avikkhittacitto pariyattiyaṃ visārado hoti, tathābhūto ca thero, tena viññāyati purimacakkadvayasiddhiyā	5171	
PA_tika-s01_04t:517_15	therassa payogasuddhi siddhāvāti. Tena kiṃ vibhāvitanti āha “tāya cā”tiādi. Adhigamabyattisiddhīti	5171	
PA_tika-s01_04t:517_16	paṭivedhasaṅkhāte adhigame chekabhāvasiddhi. Adhigametabbato hi paṭivijjhitabbato	5171	
PA_tika-s01_04t:517_17	paṭivedho “adhigamo”ti aṭṭhakathāsu vutto, āgamoti ca pariyatti āgacchanti attatthaparatthādayo	5171	
PA_tika-s01_04t:517_18	etena, ābhuso vā gamitabbo ñātabboti katvā.	5171	
PA_tika-s01_04t:518_0	Tena kimanubhāvitanti āha “itī”tiādi. Itīti evaṃ vuttanayena, tasmā siddhattāti vā	518	
PA_tika-s01_04t:518_1	kāraṇaniddeso. Vacananti nidānavacanaṃ lokato, dhammato ca siddhāya upamāya tamatthaṃ	518	
PA_tika-s01_04t:518_2	ñāpetuṃ “aruṇuggaṃ viyā”tiādimāha. “Upamāya midhekacce, atthaṃ jānanti paṇḍitā”ti	518	
PA_tika-s01_04t:518_3	hi vuttaṃ. Aruṇoti sūriyassa udayato pubbabhāge uṭṭhitaraṃsi, tassa uggaṃ uggamanaṃ	518	
PA_tika-s01_04t:518_4	udayato udayantassa udayāvāsamuggacchato sūriyassa pubbaṅgamaṃ purecaraṃ bhavituṃ	518	
PA_tika-s01_04t:518_5	arahati viyāti sambandho. Idaṃ vuttaṃ hoti – āgamādhigamabyattiyā īdisassa therassa	518	
PA_tika-s01_04t:518_6	vuttanidānavacanaṃ bhagavato vacanassa pubbaṅgamaṃ bhavitumarahati, nidānabhāvaṃ	518	
PA_tika-s01_04t:518_7	gataṃ hotīti idamatthajātaṃ anubhāvitanti.	518	
PA_tika-s01_04t:519_0	Idāni aparampi pubbe vuttassa asammohāsammosasaṅkhātassa dīpetabbassatthassa dīpakehi	519	
PA_tika-s01_04t:519_1	evaṃ-sadda suta-saddehi pakāsetabbamatthaṃ pakāsento “aparo nayo”tiādimāha. Tattha	519	
PA_tika-s01_04t:519_2	hi “nānappakārapaṭivedhadīpakena, sotabbappabhedapaṭivedhadīpakenā”ti ca iminā tehi	519	
PA_tika-s01_04t:519_3	saddehi pubbe dīpitaṃ asammohāsammosasaṅkhātaṃ dīpetabbatthamāha asammohena nānappakārapaṭivedhassa,	519	
PA_tika-s01_04t:519_4	asammosena ca sotabbappabhedapaṭivedhassa sijjhanato. “Attano”tiādīhi pana pakāsetabbatthaṃ.	519	
PA_tika-s01_04t:519_5	Tena vuttaṃ ācariyadhammapālattherena “nānappakārapaṭivedhadīpakenātiādinā evaṃ-sadda	519	
PA_tika-s01_04t:519_6	suta-saddānaṃ therassa atthabyañjanesu asammohāsammosadīpanato catupaṭisambhidāvasena	519	
PA_tika-s01_04t:519_7	atthayojanaṃ dassetī”ti. Hetugabbhañcetaṃ padadvayaṃ, nānappakārapaṭivedhasaṅkhātassa,	519	
PA_tika-s01_04t:519_8	sotabbappabheda-paṭivedhasaṅkhātassa ca dīpetabbatthassa dīpakattāti vuttaṃ hoti.	519	
PA_tika-s01_04t:519_9	Santassa vijjamānassa bhāvo sabbhāvo, atthapaṭibhānapaṭisambhidāhi sampattiyā sabbhāvo	519	
PA_tika-s01_04t:519_10	tathā. “Sambhava”ntipi pāṭho, sambhavanaṃ sambhavo, atthapaṭibhānapaṭisambhidāsampattīnaṃ	5191	
PA_tika-s01_04t:519_11	sambhavo tathā. Evaṃ itaratthāpi. “Sotabbappabhedapaṭivedhadīpakenā”ti etena pana	5191	
PA_tika-s01_04t:519_12	ayaṃ suta-saddo evaṃ-saddasannidhānato, vakkhamānāpekkhāya vā sāmaññeneva vuttepi	5191	
PA_tika-s01_04t:519_13	sotabbadhammavisesaṃ āmasatīti dasseti. Ettha ca sotabbadhammasaṅkhātāya pāḷiyā nidassetabbānaṃ	5191	
PA_tika-s01_04t:519_14	bhāsitatthapayojanatthānaṃ, tīsu ca ñāṇesu pavattañāṇassa nānappakārabhāvato tabbhāvapaṭivedhadīpakena	5191	
PA_tika-s01_04t:519_15	evaṃ-saddena atthapaṭibhānapaṭisambhidāsampattisabbhāvadīpanaṃ yuttaṃ, sotabbadhammassa	5191	
PA_tika-s01_04t:519_16	pana atthādhigamahetuto, taṃvasena ca tadavasesahetuppabhedassa gahitattā, niruttibhāvato	5191	
PA_tika-s01_04t:519_17	ca sotabbappabhedadīpakena suta-saddena dhammaniruttipaṭisambhidāsampattisabbhāvadīpanaṃ	5191	
PA_tika-s01_04t:519_18	yuttanti veditabbaṃ. Tadevatthañhi ñāpetuṃ “asammohadīpakena, asammosadīpakenā”ti	5191	
PA_tika-s01_04t:519_19	ca avatvā tathā vuttanti.	5191	
PA_tika-s01_04t:520_0	Evaṃ asammohāsammosasaṅkhātassa dīpetabbassatthassa dīpakehi evaṃ-sadda suta-saddehi	520	
PA_tika-s01_04t:520_1	pakāsetabbamatthaṃ pakāsetvā idāni yonisomanasikārāvikkhepasaṅkhātassa dīpetabbassatthassa	520	
PA_tika-s01_04t:520_2	dīpakehipi tehi pakāsetabbamatthaṃ pakāsento “evanti cā”tiādimāha. Tattha hi “evanti…pe…	520	
PA_tika-s01_04t:520_3	bhāsamāno, sutanti idaṃ…pe… bhāsamāno”ti ca iminā tehi saddehi pubbe dīpitaṃ yonisomanasikārāvikkhepasaṅkhātaṃ	520	
PA_tika-s01_04t:520_4	dīpetabbatthamāha, “ete mayā”tiādīhi pana pakāsetabbatthaṃ savanayogadīpakanti ca	520	
PA_tika-s01_04t:520_5	avikkhepavasena savanayogassa sijjhanato tadeva sandhāyāha. Tathā hi ācariyadhammapālattherena	520	
PA_tika-s01_04t:520_6	vuttaṃ “savanadhāraṇavacīparicariyā pariyattidhammānaṃ visesena sotāvadhāraṇapaṭibaddhāti	520	
PA_tika-s01_04t:520_7	te avikkhepadīpakena sutasaddena yojetvā”ti. Manodiṭṭhīhi pariyattidhammānaṃ anupekkhanasuppaṭivedhā	520	
PA_tika-s01_04t:520_8	visesato manasikārapaṭibaddhā, tasmā taddīpakavacaneneva ete mayā dhammā manasānupekkhitā	520	
PA_tika-s01_04t:520_9	diṭṭhiyā suppaṭividdhāti imamatthaṃ pakāsetīti vuttaṃ “evanti ca…pe… dīpetī”ti tattha	520	
PA_tika-s01_04t:520_10	dhammāti pariyattidhammā. Manasānupekkhitāti “idha sīlaṃ kathitaṃ, idha samādhi,	5201	
PA_tika-s01_04t:520_11	idha paññā, ettakāva ettha anusandhayo”tiādibhedena manasā anupekkhitā. Diṭṭhiyā	5201	
PA_tika-s01_04t:520_12	suppaṭividdhāti nijjhānakkhantisaṅkhātāya, ñātapariññāsaṅkhātāya vā diṭṭhiyā tattha	5201	
PA_tika-s01_04t:520_13	vuttarūpārūpadhamme “iti rūpaṃ, ettakaṃ rūpa”ntiādinā suṭṭhu vavatthāpetvā paṭividdhā.	5201	
PA_tika-s01_04t:521_0	Savanadhāraṇavacīparicariyā ca pariyattidhammānaṃ visesena sotāvadhāraṇapaṭibaddhā,	521	
PA_tika-s01_04t:521_1	tasmā taddīpakavacaneneva bahū mayā dhammā sutā dhātā vacasā paricitāti imamatthaṃ	521	
PA_tika-s01_04t:521_2	pakāsetīti vuttaṃ “sutanti idaṃ…pe… dīpetī”ti. Tattha sutāti sotadvārānusārena viññātā.	521	
PA_tika-s01_04t:521_3	Dhātāti suvaṇṇabhājane pakkhittasīhavasā viya manasi suppatiṭṭhitabhāvasādhanena	521	
PA_tika-s01_04t:521_4	upadhāritā. Vacasā paricitāti paguṇatāsampādanena vācāya paricitā sajjhāyitā. Idāni	521	
PA_tika-s01_04t:521_5	pakāsetabbatthadvayadīpakena yathāvuttasaddadvayena vibhāvetabbamatthaṃ vibhāvento	521	
PA_tika-s01_04t:521_6	“tadubhayenapī”tiādimāha. Tattha tadubhayenāti purimanaye, pacchimanaye ca yathāvuttassa	521	
PA_tika-s01_04t:521_7	pakāsetabbassatthassa pakāsakena tena dubbidhena saddena. Atthabyañjanapāripūriṃ	521	
PA_tika-s01_04t:521_8	dīpentoti ādarajananassa kāraṇavacanaṃ. Tadeva kāraṇaṃ byatirekena vivarati, yuttiyā	521	
PA_tika-s01_04t:521_9	vā daḷhaṃ karoti “atthabyañjanaparipuṇṇañhī”tiādinā. Asuṇantoti cettha lakkhaṇe,	521	
PA_tika-s01_04t:521_10	hetumhi vā anta-saddo. Mahatā hitāti mahantato hitasmā. Paribāhiroti sabbato bhāgena bāhiro.	5211	
PA_tika-s01_04t:522_0	Etena pana vibhāvetabbatthadīpakena saddadvayena anubhāvetabbatthamanubhāvento “evaṃ	522	
PA_tika-s01_04t:522_1	me sutanti iminā”tiādimāha. Pubbe visuṃ visuṃ atthe yojitāyeva ete saddā idha ekassevānubhāvatthassa	522	
PA_tika-s01_04t:522_2	anubhāvakabhāvena gahitāti ñāpetuṃ “sakalenā”ti vuttaṃ. Kāmañca me-saddo imasmiṃ	522	
PA_tika-s01_04t:522_3	ṭhāne pubbena yojito, tadapekkhānaṃ pana evaṃ-sadda suta-saddānaṃ sahacaraṇato, avinābhāvato	522	
PA_tika-s01_04t:522_4	ca tathā vuttanti daṭṭhabbaṃ. Tathāgatappaveditanti tathāgatena pakārato viditaṃ,	522	
PA_tika-s01_04t:522_5	bhāsitaṃ vā. Attano adahantoti attani “mameda”nti aṭṭhapento. Bhummatthe cetaṃ sāmivacanaṃ.	522	
PA_tika-s01_04t:522_6	Asappurisabhūminti asappurisavisayaṃ, so ca atthato apakataññutāsaṅkhātā “idhekacco	522	
PA_tika-s01_04t:522_7	pāpabhikkhu tathāgatappaveditaṃ dhammavinayaṃ pariyāpuṇitvā attano dahatī”ti evaṃ	522	
PA_tika-s01_04t:522_8	mahācoradīpakena bhagavatā vuttā anariyavohārāvatthā, tathā cāha “tathāgata…pe… adahanto”ti.	522	
PA_tika-s01_04t:522_9	Hutvāti cettha seso. Tathā sāvakattaṃ paṭijānantoti sappurisabhūmiokkamanasarūpakathanaṃ.	522	
PA_tika-s01_04t:522_10	Nanu ca ānandattherassa “mametaṃ vacana”nti adhimānassa, mahākassapattherādīnañca	5221	
PA_tika-s01_04t:522_11	tadāsaṅkāya abhāvato asappurisabhūmisamatikkamādivacanaṃ niratthakaṃ siyāti? Nayidamevaṃ	5221	
PA_tika-s01_04t:522_12	“evaṃ me suta”nti vadantena ayampi attho anubhāvitoti atthasseva dassanato. Tena	5221	
PA_tika-s01_04t:522_13	hi anubhāvetabbamatthaṃyeva tathā dasseti, na pana ānandattherassa adhimānassa, mahākassapattherādīnañca	5221	
PA_tika-s01_04t:522_14	tadāsaṅkāya sambhavanti niṭṭhamettha gantabbaṃ. Keci pana “devatānaṃ parivitakkāpekkhaṃ	5221	
PA_tika-s01_04t:522_15	tathāvacanaṃ, tasmā edisī codanā anavakāsā”ti vadanti. Tasmiṃ kira samaye ekaccānaṃ	5221	
PA_tika-s01_04t:522_16	devatānaṃ evaṃ cetaso parivitakko udapādi “bhagavā ca parinibbuto, ayañcāyasmā ānando	5221	
PA_tika-s01_04t:522_17	desanākusalo, idāni dhammaṃ deseti, sakyakulappasuto tathāgatassa bhātā, cūḷapituputto	5221	
PA_tika-s01_04t:522_18	ca, kiṃ nu kho so sayaṃ sacchikataṃ dhammaṃ deseti, udāhu bhagavatoyeva vacanaṃ yathāsuta”nti,	5221	
PA_tika-s01_04t:522_19	tesameva cetoparivitakkamaññāya tadabhipariharaṇatthaṃ asappurisabhūmisamatikkamanādiattho	5221	
PA_tika-s01_04t:522_20	anubhāvitoti. Sāyeva yathāvuttā anariyavohārāvatthā asaddhammo, tadavatthānokkamanasaṅkhātā	5222	
PA_tika-s01_04t:522_21	ca sāvakattapaṭijānanā saddhammo. Evaṃ sati pariyāyantarena purimatthameva dassetīti	5222	
PA_tika-s01_04t:522_22	gahetabbaṃ. Apica kuhanalapanādivasena pavatto akusalarāsi asaddhammo, tabbirahitabhāvo	5222	
PA_tika-s01_04t:522_23	ca saddhammo. “Kevala”ntiādināpi vuttassevatthassa pariyāyantarena dassanaṃ, yathāvuttāya	5222	
PA_tika-s01_04t:522_24	anariyavohārāvatthāya parimoceti. Sāvakattaṃ paṭijānanena satthāraṃ apadisatīti attho.	5222	
PA_tika-s01_04t:522_25	Apica satthukappādikiriyato attānaṃ parimoceti takkiriyāsaṅkāya sambhavato. “Satthu	5222	
PA_tika-s01_04t:522_26	bhagavatoyeva vacanaṃ mayāsuta”nti satthāraṃ apadisatīti atthantaramanubhāvanaṃ hoti.	5222	
PA_tika-s01_04t:522_27	“Jinavacana”ntiādipi pariyāyantaradassanaṃ, atthantaramanubhāvanameva vā. Appetīti	5222	
PA_tika-s01_04t:522_28	nidasseti. Diṭṭhadhammikasamparāyikaparamatthesu yathārahaṃ satte netīti netti, dhammoyeva	5222	
PA_tika-s01_04t:522_29	netti tathā. Vuttanayena cettha ubhayathā adhippāyo veditabbo.	5222	
PA_tika-s01_04t:523_0	Aparampi anubhāvetabbamatthamanubhāveti “apicā”tiādinā. Tattha uppāditabhāvatanti	523	
PA_tika-s01_04t:523_1	desanāvasena pavattitabhāvaṃ. Purimavacanaṃ vivarantoti bhagavatā desitavasena purimataraṃ	523	
PA_tika-s01_04t:523_2	saṃvijjamānaṃ bhagavatā vacanameva uttāniṃ karonto, idaṃ vacananti sambandho. Catūhi	523	
PA_tika-s01_04t:523_3	vesārajjañāṇehi visāradassa, visāradahetubhūtacatuvesārajjañāṇasampannassa vā. Dasañāṇabaladharassa.	523	
PA_tika-s01_04t:523_4	Sammāsambuddhabhāvasaṅkhāte uttamaṭṭhāne ṭhitassa, usabhassa idanti vā atthena āsabhasaṅkhāte	523	
PA_tika-s01_04t:523_5	akampanasabhāvabhūte ṭhāne ṭhitassa. “Evameva kho bhikkhave, yadā tathāgato loke	523	
PA_tika-s01_04t:523_6	uppajjati…pe… so dhammaṃ desetī”tiādinā sīhopamasuttādīsu āgatena anekanayena sīhanādanadino.	523	
PA_tika-s01_04t:523_7	Sabbasattesu, sabbasattānaṃ vā uttamassa. Na cettha niddhāraṇalakkhaṇābhāvato niddhāraṇavasena	523	
PA_tika-s01_04t:523_8	samāso. Sabbattha hi sakkataganthesu, sāsanaganthesu ca evameva vuttaṃ. Dhammena	523	
PA_tika-s01_04t:523_9	sattānamissarassa. Dhammasseva issarassa taduppādanavasenātipi vadanti. Sesapadadvayaṃ	523	
PA_tika-s01_04t:523_10	tassevatthassa pariyāyantaradīpanaṃ. Dhammena lokassa padīpamiva bhūtassa, taduppādakabhāvena	5231	
PA_tika-s01_04t:523_11	vā dhammasaṅkhātapadīpasampannassa. “Dhammakāyoti bhikkhave, tathāgatassetaṃ adhivacana”nti	5231	
PA_tika-s01_04t:523_12	hi vuttaṃ. Dhammena lokapaṭisaraṇabhūtassa, dhammasaṅkhātena vā paṭisaraṇena sampannassa.	5231	
PA_tika-s01_04t:523_13	“Yaṃnūnāhaṃ…pe… tameva dhammaṃ sakkatvā garuṃ katvā mānetvā pūjetvā upanissāya vihareyya”nti	5231	
PA_tika-s01_04t:523_14	hi vuttaṃ. Saddhindriyādisaddhammasaṅkhātassa varacakkassa pavattino, saddhammānametassa	5231	
PA_tika-s01_04t:523_15	vā āṇācakkavarassa pavattino sammāsambuddhassa tassa bhagavato idaṃ vacanaṃ sammukhāva	5231	
PA_tika-s01_04t:523_16	mayā paṭiggahitanti yojetabbaṃ. Byañjaneti padasamudāyabhūte vākye. Kaṅkhā vā vimati	5231	
PA_tika-s01_04t:523_17	vāti ettha daḷhataraṃ niviṭṭhā vicikicchā kaṅkhā. Nātisaṃsappanaṃ matibhedamattaṃ	5231	
PA_tika-s01_04t:523_18	vimati. Sammukhā paṭiggahitamidaṃ mayāti tathā akattabbabhāvakāraṇavacanaṃ. Attanā	5231	
PA_tika-s01_04t:523_19	uppāditabhāvaṃ appaṭijānanto purimavacanaṃ vivarantoti pana assaddhiyavināsanassa,	5231	
PA_tika-s01_04t:523_20	saddhāsampadamuppādanassa ca kāraṇavacanaṃ. “Teneta”ntiādinā yathāvuttamevatthaṃ	5232	
PA_tika-s01_04t:523_21	udānavasena dasseti.	5232	
PA_tika-s01_04t:524_0	“Evaṃ me suta”nti evaṃ vadanto gotamagottassa sammāsambuddhassa sāvako, gotamagottasambandho	524	
PA_tika-s01_04t:524_1	vā sāvako āyasmā ānando bhagavatā bhāsitabhāvassa, sammukhā paṭiggahitabhāvassa ca	524	
PA_tika-s01_04t:524_2	sūcanato, tathāsūcaneneva ca khalitadunniruttādigahaṇadosābhāvassa sijjhanato sāsane	524	
PA_tika-s01_04t:524_3	assaddhaṃ vināsayati, saddhaṃ vaḍḍhetīti attho. Ettha ca pañcamādayo tisso atthayojanā	524	
PA_tika-s01_04t:524_4	ākārādiatthesu aggahitavisesameva evaṃ-saddaṃ gahetvā dassitā, tato parā tisso ākāratthameva	524	
PA_tika-s01_04t:524_5	evaṃ-saddaṃ gahetvā vibhāvitā, pacchimā pana tisso yathākkamaṃ ākāratthaṃ, nidassanatthaṃ,	524	
PA_tika-s01_04t:524_6	avadhāraṇatthañca evaṃ-saddaṃ gahetvā yojitāti daṭṭhabbaṃ. Honti cettha –	524	
PA_tika-s01_04t:525	“Dassanaṃ dīpanañcāpi, pakāsanaṃ vibhāvanaṃ;	52	
PA_tika-s01_04t:526	Anubhāvanamiccattho, kiriyāyogena pañcadhā.	52	
PA_tika-s01_04t:527	Dassito paramparāya, siddho nekatthavuttiyā;	52	
PA_tika-s01_04t:528	Evaṃ me sutamiccettha, padattaye nayaññunā”ti.	52	
PA_tika-s01_04t:529_0	Eka-saddo pana aññaseṭṭhāsahāyasaṅkhyādīsu dissati. Tathā hesa “sassato attā ca loko	529	
PA_tika-s01_04t:529_1	ca, idameva saccaṃ moghamaññanti ittheke abhivadantī”tiādīsu aññatthe dissati, “cetaso	529	
PA_tika-s01_04t:529_2	ekodibhāva”ntiādīsu seṭṭhe, “ekovūpakaṭṭho”tiādīsu asahāye, “ekova kho bhikkhave,	529	
PA_tika-s01_04t:529_3	khaṇo ca samayo ca brahmacariyavāsāyā”tiādīsu saṅkhyāyaṃ, idhāpi saṅkhyāyamevāti	529	
PA_tika-s01_04t:529_4	dassento āha “ekanti gaṇanaparicchedaniddeso”ti ekoyevesa samayo, na dve vā tayo	529	
PA_tika-s01_04t:529_5	vāti ūnādhikābhāvena gaṇanassa paricchedaniddeso ekanti ayaṃ saddoti attho, tena	529	
PA_tika-s01_04t:529_6	kassa paricchindananti anuyoge sati “samaya”nti vuttanti dassento āha “samayanti	529	
PA_tika-s01_04t:529_7	paricchinnaniddeso”ti. Evaṃ paricchedaparicchinnavasena vuttepi “ayaṃ nāma samayo”ti	529	
PA_tika-s01_04t:529_8	sarūpato aniyamitattā aniyamitavacanamevāti dasseti “ekaṃ…pe…. dīpana”nti iminā.	529	
PA_tika-s01_04t:530_0	Idāni samayasaddassa anekatthavuttitaṃ atthuddhāravasena dassetvā idhādhippetamatthaṃ	530	
PA_tika-s01_04t:530_1	niyamento “tatthā”tiādimāha. Tatthāti tasmiṃ “ekaṃ samaya”nti padadvaye, samabhiniviṭṭho	530	
PA_tika-s01_04t:530_2	samaya saddoti sambandho. Na pana dissatīti tesvekasmiṃyeva atthe idha pavattanato.	530	
PA_tika-s01_04t:530_3	Samavāyeti paccayasāmaggiyaṃ, kāraṇasamavāyeti attho. Khaṇeti okāse. Hetudiṭṭhīsūti	530	
PA_tika-s01_04t:530_4	hetumhi ceva laddhiyañca. Assāti samayasaddassa. Kālañca samayañca upādāyāti ettha	530	
PA_tika-s01_04t:530_5	kālo nāma upasaṅkamanassa yuttakālo. Samayo nāma tasseva paccayasāmaggī, atthato	530	
PA_tika-s01_04t:530_6	pana tadanurūpasarīrabalañceva tappaccayaparissayābhāvo ca. Upādānaṃ nāma ñāṇena	530	
PA_tika-s01_04t:530_7	tesaṃ gahaṇaṃ, tasmā yathāvuttaṃ kālañca samayañca paññāya gahetvā upadhāretvāti	530	
PA_tika-s01_04t:530_8	attho. Idaṃ vuttaṃ hoti – sace amhākaṃ sve gamanassa yuttakālo bhavissati, kāye balamattā	530	
PA_tika-s01_04t:530_9	ca pharissati, gamanapaccayā ca añño aphāsuvihāro na bhavissati, athetaṃ kālañca	530	
PA_tika-s01_04t:530_10	gamanakāraṇasamavāyasaṅkhātaṃ samayañca upadhāretvā appeva nāma svepi āgaccheyyāmāti.	5301	
PA_tika-s01_04t:530_11	Khaṇoti okāso. Tathāgatuppādādiko hi maggabrahmacariyassa okāso tappaccayapaṭilābhahetuttā.	5301	
PA_tika-s01_04t:530_12	Khaṇo eva ca samayo. Yo “khaṇo”ti ca “samayo”ti ca vuccati, so ekovāti adhippāyo.	5301	
PA_tika-s01_04t:530_13	Diyaḍḍho māso seso gimhānaṃ uṇhasamayo. Vassānassa paṭhamo māso pariḷāhasamayo. Mahāsamayoti	5301	
PA_tika-s01_04t:530_14	mahāsamūho. Samāso vā esa, byāso vā. Pavuṭṭhaṃ vanaṃ pavanaṃ, tasmiṃ, kapilavatthusāmante	5301	
PA_tika-s01_04t:530_15	mahāvanasaṅkhāte vanasaṇḍeti attho. Samayopi khoti ettha samayoti sikkhāpadapūraṇassa	5301	
PA_tika-s01_04t:530_16	hetu. Bhaddālīti tassa bhikkhussa nāmaṃ. Idaṃ vuttaṃ hoti – tayā bhaddāli paṭivijjhitabbayuttakaṃ	5301	
PA_tika-s01_04t:530_17	ekaṃ kāraṇaṃ atthi, tampi te na paṭividdhaṃ na sallakkhitanti. Kiṃ taṃ kāraṇanti	5301	
PA_tika-s01_04t:530_18	āha “bhagavāpi kho”tiādi.	5301	
PA_tika-s01_04t:531_0	“Uggahamāno”tiādīsu mānoti tassa paribbājakassa pakatināmaṃ, kiñci kiñci pana sippaṃ	531	
PA_tika-s01_04t:531_1	uggahetuṃ samatthatāya “uggahamāno”ti naṃ sañjānanti, tasmā “uggahamāno”ti vuccati.	531	
PA_tika-s01_04t:531_2	Samaṇamuṇḍikassa putto samaṇamuṇḍikāputto. So kira devadattassa upaṭṭhāko. Samayaṃ	531	
PA_tika-s01_04t:531_3	diṭṭhiṃ pakārena vadanti etthāti samayappavādako, tasmiṃ, diṭṭhippavādaketi attho.	531	
PA_tika-s01_04t:531_4	Tasmiṃ kira ṭhāne caṅkītārukkhapokkharasātippabhūtayo brāhmaṇā, nigaṇṭhācelakaparibbājakādayo	531	
PA_tika-s01_04t:531_5	ca pabbajitā sannipatitvā attano attano samayaṃ pakārena vadanti kathenti dīpenti,	531	
PA_tika-s01_04t:531_6	tasmā so ārāmo “samayappavādako”ti vuccati. Sveva tindukācīrasaṅkhātāya timbarūsakarukkhapantiyā	531	
PA_tika-s01_04t:531_7	parikkhittattā “tindukācīro”ti vuccati. Ekā sālā etthāti ekasālako. Yasmā panettha	531	
PA_tika-s01_04t:531_8	paṭhamaṃ ekā sālā ahosi, pacchā pana mahāpuññaṃ poṭṭhapādaparibbājakaṃ nissāya bahū	531	
PA_tika-s01_04t:531_9	sālā katā, tasmā tameva paṭhamaṃ kataṃ ekaṃ sālaṃ upādāya laddhapubbanāmavasena “ekasālako”ti	531	
PA_tika-s01_04t:531_10	vuccati. Mallikāya nāma pasenadirañño deviyā uyyānabhūto so pupphaphalasacchanno	5311	
PA_tika-s01_04t:531_11	ārāmo, tena vuttaṃ “mallikāya ārāme”ti. Paṭivasatīti tasmiṃ phāsutāya vasati.	5311	
PA_tika-s01_04t:532_0	Diṭṭhe dhammeti paccakkhe attabhāve. Atthoti vuḍḍhi. Kammakilesavasena samparetabbato	532	
PA_tika-s01_04t:532_1	sammā pāpuṇitabbato samparāyo, paraloko, tattha niyutto samparāyiko, paralokattho.	532	
PA_tika-s01_04t:532_2	Atthābhisamayāti yathāvuttaubhayatthasaṅkhātahitapaṭilābhā. Samparāyikopi hi attho	532	
PA_tika-s01_04t:532_3	kāraṇassa nipphannattā paṭiladdho nāma hotīti taṃ atthadvayamekato katvā “atthābhisamayā”ti	532	
PA_tika-s01_04t:532_4	vuttaṃ. Dhiyā paññāya taṃtadatthe rāti gaṇhāti, dhī vā paññā etassatthīti dhīro.	532	
PA_tika-s01_04t:532_5	Paṇḍā vuccati paññā. Sā hi sukhumesupi atthesu paḍati gacchati, dukkhādīnaṃ vā pīḷanādiākāraṃ	532	
PA_tika-s01_04t:532_6	jānātīti paṇḍā. Tāya ito gatoti paṇḍito. Atha vā itā sañjātā paṇḍā etassa, paḍati	532	
PA_tika-s01_04t:532_7	vā ñāṇagatiyā gacchatīti paṇḍito. Sammā mānābhisamayāti mānassa sammā pahānena. Sammāti	532	
PA_tika-s01_04t:532_8	cettha aggamaggañāṇena samucchedappahānaṃ vuttaṃ. Antanti avasānaṃ. Pīḷanaṃ taṃsamaṅgino	532	
PA_tika-s01_04t:532_9	hiṃsanaṃ avipphāritākaraṇaṃ. Tadeva attho tathā ttha-kārassa ṭṭha-kāraṃ katvā. Samecca	532	
PA_tika-s01_04t:532_10	paccayehi katabhāvo saṅkhataṭṭho. Dukkhadukkhatādivasena santāpanaṃ paridahanaṃ santāpaṭṭho.	5321	
PA_tika-s01_04t:532_11	Jarāya, maraṇena cāti dvidhā vipariṇāmetabbo vipariṇāmaṭṭho. Abhisametabbo paṭivijjhitabbo	5321	
PA_tika-s01_04t:532_12	abhisamayaṭṭho, pīḷanādīniyeva. Tāni hi abhisametabbabhāvena ekībhāvamupanetvā “abhisamayaṭṭho”ti	5321	
PA_tika-s01_04t:532_13	vuttāni. Abhisamayassa vā paṭivedhassa attho gocaro abhisamayaṭṭhoti tāniyeva tabbisaya-bhāvūpagamana-sāmaññato	5321	
PA_tika-s01_04t:532_14	ekattena vuttāni. Ettha ca upasaggānaṃ jotakamattattā tassa tassa atthassa vācako	5321	
PA_tika-s01_04t:532_15	samayasaddo evāti samayasaddassa atthuddhārepi saupasaggo abhisamayo vutto.	5321	
PA_tika-s01_04t:533_0	Tesu pana atthesu ayaṃ vacanattho – sahakārīkāraṇavasena sannijjhaṃ sameti samavetīti	533	
PA_tika-s01_04t:533_1	samayo, samavāyo. Sameti samāgacchati maggabrahmacariyamettha tadādhārapuggalavasenāti	533	
PA_tika-s01_04t:533_2	samayo, khaṇo. Samenti ettha, etena vā saṃgacchanti dhammā, sattā vā sahajātādīhi,	533	
PA_tika-s01_04t:533_3	uppādādīhi cāti samayo, kālo. Dhammappavattimattatāya hi atthato abhūtopi kālo dhammappavattiyā	533	
PA_tika-s01_04t:533_4	adhikaraṇaṃ, karaṇaṃ viya ca parikappanāmattasiddhena rūpena voharīyati. Samaṃ, sammā	533	
PA_tika-s01_04t:533_5	vā avayavānaṃ ayanaṃ pavatti avaṭṭhānanti samayo, samūho yathā “samudāyo”ti. Avayavānaṃ	533	
PA_tika-s01_04t:533_6	sahāvaṭṭhānameva hi samūho, na pana avayavavinimutto samūho nāma koci paramatthato	533	
PA_tika-s01_04t:533_7	atthi. Paccayantarasamāgame eti phalaṃ uppajjati, pavattati vā etasmāti samayo, hetu	533	
PA_tika-s01_04t:533_8	yathā “samudayo”ti. So hi paccayantarasamāgamaneneva attano phalaṃ uppādaṭṭhitisamaṅgībhāvaṃ	533	
PA_tika-s01_04t:533_9	karoti. Sameti saṃyojanabhāvato sambandho hutvā eti attano visaye pavattati, daḷhaggaṇabhāvato	533	
PA_tika-s01_04t:533_10	vā taṃsaññuttā sattā ayanti etena yathābhinivesaṃ pavattantīti samayo, diṭṭhi. Diṭṭhisaṃyojanena	5331	
PA_tika-s01_04t:533_11	hi sattā ativiya bajjhanti. Samiti saṅgati samodhānaṃ samayo, paṭilābho. Samassa	5331	
PA_tika-s01_04t:533_12	nirodhassa yānaṃ pāpuṇanaṃ, sammā vā yānaṃ apagamo appavatti samayo, pahānaṃ. Abhimukhaṃ	5331	
PA_tika-s01_04t:533_13	ñāṇena sammā etabbo abhigantabboti abhisamayo, dhammānaṃ aviparīto sabhāvo. Abhimukhabhāvena	5331	
PA_tika-s01_04t:533_14	taṃ taṃ sabhāvaṃ sammā eti gacchati bujjhatīti abhisamayo, dhammānaṃ yathābhūtasabhāvāvabodho.	5331	
PA_tika-s01_04t:534_0	Nanu ca atthamattaṃ yathādhippetaṃ pati saddā abhinivisantīti na ekena saddena aneke	534	
PA_tika-s01_04t:534_1	atthā abhidhīyanti, atha kasmā idha samayasaddassa anekadhā attho vuttoti? Saccametaṃ	534	
PA_tika-s01_04t:534_2	saddavisese apekkhite saddavisese hi apekkhite na ekena saddena anekatthābhidhānaṃ	534	
PA_tika-s01_04t:534_3	sambhavati. Na hi yo kālādiattho samaya-saddo, soyeva samūhādiatthaṃ vadati. Ettha	534	
PA_tika-s01_04t:534_4	pana tesaṃ tesamatthānaṃ samayasaddavacanīyatāsāmaññamupādāya anekatthatā samaya-saddassa	534	
PA_tika-s01_04t:534_5	vuttāti. Evaṃ sabbattha atthuddhāre. Hoti cettha –	534	
PA_tika-s01_04t:535	“Sāmaññavacanīyataṃ, upādāya anekadhā;	53	
PA_tika-s01_04t:536	Atthaṃ vade na hi saddo, eko nekatthako siyā”ti.	53	
PA_tika-s01_04t:537_0	Samavāyādiatthānaṃ idha asambhavato, kālasseva ca apadisitabbattā “idha panassa kālo	537	
PA_tika-s01_04t:537_1	attho”ti vuttaṃ. Desadesakādīnaṃ viya hi kālassa nidānabhāvena adhippetattā sopi	537	
PA_tika-s01_04t:537_2	idha apadisīyati. ‘Iminā kīdisaṃ kālaṃ dīpetīti āha “tenā”tiādi. Tenāti kālatthena	537	
PA_tika-s01_04t:537_3	samaya-saddena. Aḍḍhamāso pakkhavasena vutto, pubbaṇhādiko divasabhāgavasena, paṭhamayāmādiko	537	
PA_tika-s01_04t:537_4	pahāravasena. Ādi-saddena khaṇalayādayo saṅgahitā, aniyamitavasena ekaṃ kālaṃ dīpetīti attho.	537	
PA_tika-s01_04t:538_0	Kasmā panettha aniyamitavasena kālo niddiṭṭho, na utusaṃvaccharādinā niyamitavasenāti	538	
PA_tika-s01_04t:538_1	āha “tattha kiñcāpī”tiādi. Kiñcāpi paññāya viditaṃ suvavatthāpitaṃ, tathāpīti sambandho.	538	
PA_tika-s01_04t:538_2	Vacasā dhāretuṃ vā sayaṃ uddisituṃ vā parena uddisāpetuṃ vā na sakkā nānappakārabhāvato	538	
PA_tika-s01_04t:538_3	bahu ca vattabbaṃ hoti yāva kālappabhedo, tāva vattabbattā. “Ekaṃ samaya”nti vutte	538	
PA_tika-s01_04t:538_4	pana na so kālappabhedo atthi, yo etthānantogadho siyāti dasseti “ekeneva padena	538	
PA_tika-s01_04t:538_5	tamatthaṃ samodhānetvā”ti iminā. Evaṃ lokiyasammatakālavasena samayatthaṃ dassetvā	538	
PA_tika-s01_04t:538_6	idāni sāsane pākaṭakālavasena samayatthaṃ dassetuṃ “ye vā ime”tiādi vuttaṃ. Apica	538	
PA_tika-s01_04t:538_7	utusaṃvaccharādivasena niyamaṃ akatvā samayasaddassa vacane ayampi guṇo laddhoyevāti	538	
PA_tika-s01_04t:538_8	dassento “ye vā ime”tiādimāha. Sāmaññajotanā hi visese avatiṭṭhati tassā visesaparihāravisayattā.	538	
PA_tika-s01_04t:538_9	Tattha ye ime samayāti sambandho. Bhagavato mātukucchiokkamanakālo cettha gabbhokkantisamayo.	538	
PA_tika-s01_04t:538_10	Cattāri nimittāni passitvā saṃvejanakālo saṃvegasamayo. Chabbassāni sambodhisamadhigamāya	5381	
PA_tika-s01_04t:538_11	cariyakālo dukkarakārikasamayo. Devasikaṃ jhānaphalasamāpattīhi vītināmanakālo diṭṭhadhammasukhavihārasamayo,	5381	
PA_tika-s01_04t:538_12	visesato pana sattasattāhāni jhānasamāpattivaḷañjanakālo. Pañcacattālīsavassāni taṃtaṃdhammadesanākālo	5381	
PA_tika-s01_04t:538_13	desanāsamayo. Ādi-saddena yamakapāṭihāriyasamayādayo saṅgaṇhāti. Pakāsāti dasasahassilokadhātupakampanaobhāsapātubhāvādīhi	5381	
PA_tika-s01_04t:538_14	pākaṭā. “Ekaṃ samaya”nti vutte tadaññepi samayā santīti atthāpattito tesu samayesu	5381	
PA_tika-s01_04t:538_15	idha desanāsamayasaṅkhāto samayaviseso “ekaṃ samaya”nti vuttoti dīpetīti adhippāyo.	5381	
PA_tika-s01_04t:539_0	Yathāvuttappabhedesuyeva samayesu ekadesaṃ pakārantarehi saṅgahetvā dassetuṃ “yo	539	
PA_tika-s01_04t:539_1	cāya”ntiādi vuttaṃ. Tattha hi ñāṇakiccasamayo, attahitapaṭipattisamayo ca abhisambodhisamayoyeva.	539	
PA_tika-s01_04t:539_2	Ariyatuṇhībhāvasamayo diṭṭhadhammasukhavihārasamayo. Karuṇākiccaparahitapaṭipattidhammikathāsamayo	539	
PA_tika-s01_04t:539_3	desanāsamayo, tasmā tesu vuttappabhedesu samayesu ekadesova pakārantarena dassitoti	539	
PA_tika-s01_04t:539_4	daṭṭhabbaṃ. “Sannipatitānaṃ vo bhikkhave dvayaṃ karaṇīyaṃ dhammī kathā vā ariyo vā	539	
PA_tika-s01_04t:539_5	tuṇhībhāvo”ti vuttasamaye sandhāya “sannipatitānaṃ karaṇīyadvayasamayesū”ti vuttaṃ.	539	
PA_tika-s01_04t:539_6	Tesupi samayesūti karuṇākiccaparahitapaṭipattidhammikathādesanāsamayesupi. Aññataraṃ	539	
PA_tika-s01_04t:539_7	samayaṃ sandhāya “ekaṃ samaya”nti vuttaṃ atthato abhedattā.	539	
PA_tika-s01_04t:540_0	Aññattha viya bhummavacanena ca karaṇavacanena ca niddesamakatvā idha upayogavacanena	540	
PA_tika-s01_04t:540_1	niddesapayojanaṃ niddhāretukāmo parammukhena codanaṃ samuṭṭhapeti “kasmā panetthā”tiādinā.	540	
PA_tika-s01_04t:540_2	Etthāti “ekaṃ samaya”nti imasmiṃ pade, karaṇavacanena niddeso kato yathāti sambandho.	540	
PA_tika-s01_04t:540_3	Bhavanti etthāti bhummaṃ, okāso, tattha pavattaṃ vacanaṃ vibhatti bhummavacanaṃ.	540	
PA_tika-s01_04t:540_4	Karoti kiriyamabhinipphādebhi etenāti karaṇaṃ, kiriyānipphattikāraṇaṃ. Upayujjitabbo	540	
PA_tika-s01_04t:540_5	kiriyāyāti upayogo, kammaṃ, tattha vacanaṃ tathā. “Tatthā”tiādinā yathāvuttacodanaṃ	540	
PA_tika-s01_04t:540_6	pariharati. Tatthāti tesu abhidhammatadaññasuttapadavinayesu. Tathāti bhummavacanakaraṇavacanehi	540	
PA_tika-s01_04t:540_7	atthasambhavato cāti yojetabbaṃ, adhikaraṇabhāvenabhāvalakkhaṇatthānaṃ, hetukaraṇatthānañca	540	
PA_tika-s01_04t:540_8	sambhavatoti attho. Idhāti idhasmiṃ suttapade. Aññathāti upayogavacanena. Atthasambhavatoti	540	
PA_tika-s01_04t:540_9	accantasaṃyogatthassa sambhavato.	540	
PA_tika-s01_04t:541_0	“Tattha hī”tiādi tabbivaraṇaṃ. Itoti “ekaṃ samaya”nti suttapadato. Adhikaraṇatthoti	541	
PA_tika-s01_04t:541_1	ādhārattho. Bhavanaṃ bhāvo, kiriyā, kiriyāya kiriyantaralakkhaṇaṃ bhāvenabhāvalakkhaṇaṃ,	541	
PA_tika-s01_04t:541_2	tadevattho tathā. Kena samayatthena idaṃ atthadvayaṃ sambhavatīti anuyoge sati tadatthadvayasambhavānurūpena	541	
PA_tika-s01_04t:541_3	samayatthena, taṃ daḷhaṃ karonto “adhikaraṇañhī”tiādimāha. Padatthatoyeva hi yathāvuttamatthadvayaṃ	541	
PA_tika-s01_04t:541_4	siddhaṃ, vibhatti pana jotakamattā. Tattha kālasaṅkhāto, kālasaddassa vā attho yassāti	541	
PA_tika-s01_04t:541_5	kālattho. Samūhasaṅkhāto, ‘samūhasaddassa vā attho yassāti samūhattho, ko so? Samayo.	541	
PA_tika-s01_04t:541_6	Idaṃ vuttaṃ hoti – kālattho, samūhattho ca samayo tattha abhidhamme vuttānaṃ phassādidhammānaṃ	541	
PA_tika-s01_04t:541_7	adhikaraṇaṃ ādhāroti, yasmiṃ kāle, dhammapuñje vā kāmāvacaraṃ kusalaṃ cittaṃ uppannaṃ	541	
PA_tika-s01_04t:541_8	hoti, tasmiṃyeva kāle, dhammapuñje vā phassādayopi hontīti ayañhi tattha attho. Nanu	541	
PA_tika-s01_04t:541_9	cāyaṃ upādāpaññattimatto kālo, vohāramatto ca samūho, so kathaṃ adhikaraṇaṃ siyā	541	
PA_tika-s01_04t:541_10	tattha vuttadhammānanti? Nāyaṃ doso. Yathā hi kālo sayaṃ paramatthato avijjamānopi	5411	
PA_tika-s01_04t:541_11	sabhāvadhammaparicchinnattā ādhārabhāvena paññāto, sabhāvadhammaparicchinno ca taṅkhaṇappavattānaṃ	5411	
PA_tika-s01_04t:541_12	tato pubbe, parato ca abhāvato “pubbaṇhejāto, sāyanhe āgacchatī”tiādīsu, samūho ca	5411	
PA_tika-s01_04t:541_13	avayavavinimutto visuṃ avijjamānopi kappanāmattasiddhattā avayavānaṃ ādhārabhāvena	5411	
PA_tika-s01_04t:541_14	paññāpīyati “rukkhe sākhā, yavarāsiyaṃ pattasambhūto”tiādīsu, evamidhāpi sabhāvadhammaparicchinnattā,	5411	
PA_tika-s01_04t:541_15	kappanāmattasiddhattā ca tadubhayaṃ tattha vuttadhammānaṃ adhikaraṇabhāvena paññāpīyatīti.	5411	
PA_tika-s01_04t:542_0	“Khaṇasamavāyahetusaṅkhātassā”tiādi bhāvenabhāvalakkhaṇatthasambhavadassanaṃ. Tattha	542	
PA_tika-s01_04t:542_1	khaṇo nāma aṭṭhakkhaṇavinimutto navamo buddhuppādakkhaṇo, yāni vā panetāni “cattārimāni	542	
PA_tika-s01_04t:542_2	bhikkhave, cakkāni, yehi samannāgatānaṃ devamussānaṃ catucakkaṃ pavattatī”ti ettha	542	
PA_tika-s01_04t:542_3	patirūpadesavāso sappurisūpanissayo attasammāpaṇīdhi pubbekatapuññatāti cattāri cakkāni	542	
PA_tika-s01_04t:542_4	vuttāni, tāni ekajjhaṃ katvā okāsaṭṭhena “khaṇo”ti veditabbāni. Tāni hi kusaluppattiyā	542	
PA_tika-s01_04t:542_5	okāsabhūtāni. Samavāyo nāma “cakkhuñca paṭicca rūpe ca uppajjati cakkhuviññāṇa”ntiādinā	542	
PA_tika-s01_04t:542_6	niddiṭṭhā cakkhuviññāṇādisādhāraṇaphalanipphādakattena saṇṭhitā cakkhurūpādipaccayasāmaggī.	542	
PA_tika-s01_04t:542_7	Cakkhurūpādīnañhi cakkhuviññāṇādi sādhāraṇaphalaṃ. Hetu nāma yonisomanasikārādijanakahetu.	542	
PA_tika-s01_04t:542_8	Yathāvuttassa khaṇasaṅkhātassa, samavāyasaṅkhātassa, hetusaṅkhātassa ca samayassa	542	
PA_tika-s01_04t:542_9	sattāsaṅkhātena bhāvena tesaṃ phassādīnaṃ dhammānaṃ sattāsaṅkhāto bhāvo lakkhīyati	542	
PA_tika-s01_04t:542_10	viññāyatīti attho. Idaṃ vuttaṃ hoti – yathā “gāvīsu duyhamānāsu gato, duddhāsu āgato”ti	5421	
PA_tika-s01_04t:542_11	ettha dohanakiriyāya gamanakiriyā lakkhīyati, evamidhāpi yathāvuttassa samayassa	5421	
PA_tika-s01_04t:542_12	sattākiriyāya cittassa uppādakiriyā, phassādīnaṃ bhavanakiriyā ca lakkhīyatīti. Nanu	5421	
PA_tika-s01_04t:542_13	cettha sattākiriyā avijjamānāva, kathaṃ tāya lakkhīyatīti? Saccaṃ, tathāpi “yasmiṃ	5421	
PA_tika-s01_04t:542_14	samaye”ti ca vutte satīti ayamattho viññāyamāno evahoti aññakiriyāsambandhābhāve	5421	
PA_tika-s01_04t:542_15	padatthassa sattāvirahābhāvato, tasmā atthato gamyamānāya tāya sattākiriyāya lakkhīyatīti.	5421	
PA_tika-s01_04t:542_16	Ayañhi tattha attho – yasmiṃ yathāvutte khaṇe, paccayasamavāye, hetumhi vā sati kāmāvacaraṃ	5421	
PA_tika-s01_04t:542_17	kusalaṃ cittaṃ uppannaṃ hoti, tasmiṃyeva khaṇe, paccayasamavāye, hetumhi vā sati	5421	
PA_tika-s01_04t:542_18	phassādayopi hontīti. Ayaṃ pana attho abhidhammeyeva nidassanavasena vutto, yathārahamesa	5421	
PA_tika-s01_04t:542_19	nayo aññesupi suttapadesūti. Tasmāti adhikaraṇatthassa, bhāvenabhāvalakkhaṇatthassa	5421	
PA_tika-s01_04t:542_20	ca sambhavato. Tadatthajotanatthanti tadubhayatthassa samayasaddatthabhāvena vijjamānasseva	5422	
PA_tika-s01_04t:542_21	bhummavacanavasena dīpanatthaṃ. Vibhattiyo hi padīpo viya vatthuno vijjamānasseva	5422	
PA_tika-s01_04t:542_22	atthassa jotakāti, ayamattho saddasatthesu pākaṭoyeva.	5422	
PA_tika-s01_04t:543_0	Hetuattho, karaṇattho ca sambhavatīti “annena vasati, vijjāya vasatī”tiādīsu viya	543	
PA_tika-s01_04t:543_1	hetuattho, “pharasunā chindati, kudālena khaṇatī”tiādīsu viya karaṇattho ca sambhavati.	543	
PA_tika-s01_04t:543_2	Kathaṃ pana sambhavatīti āha “yo hi so”tiādi. Vinaye āgatasikkhāpadapaññattiyācanavatthuvasena	543	
PA_tika-s01_04t:543_3	theraṃ mariyādaṃ katvā “sāriputtādīhipi duviññeyyo”ti vuttaṃ. Tena samayena hetubhūtena	543	
PA_tika-s01_04t:543_4	karaṇabhūtenāti ettha pana taṃtaṃvatthuvītikkamova sikkhāpadapaññattiyā hetu ceva	543	
PA_tika-s01_04t:543_5	karaṇañca. Tathā hi yadā bhagavā sikkhāpadapaññattiyā paṭhamameva tesaṃ tesaṃ tattha	543	
PA_tika-s01_04t:543_6	tattha sikkhāpadapaññattihetubhūtaṃ taṃ taṃ vītikkamaṃ apekkhamāno viharati, tadā	543	
PA_tika-s01_04t:543_7	taṃ taṃ vītikkamaṃ apekkhitvā tadatthaṃ vasatīti siddho vatthuvītikkamassa sikkhāpadapaññattihetubhāvo	543	
PA_tika-s01_04t:543_8	“annenavasatī”tiādīsu annamapekkhitvā tadatthaṃ vasatītiādinā kāraṇena annādīnaṃ	543	
PA_tika-s01_04t:543_9	hetubhāvo viya. Sikkhāpadapaññattikāle pana teneva pubbasiddhena vītikkamena sikkhāpadaṃ	543	
PA_tika-s01_04t:543_10	paññapeti, tasmā sikkhāpadapaññattiyā sādhakatamattā karaṇabhāvopi vītikkamasseva	5431	
PA_tika-s01_04t:543_11	siddho “asinā chindatī”tiādīsu asinā chindanakiriyaṃ sādhetītiādinā kāraṇena asiādīnaṃ	5431	
PA_tika-s01_04t:543_12	karaṇabhāvo viya. Evaṃ santepi vītikkamaṃ apekkhamāno teneva saddhiṃ tannissitampi	5431	
PA_tika-s01_04t:543_13	kālaṃ apekkhitvā viharatīti kālassāpi idha hetubhāvo vutto, sikkhāpadaṃ paññapento	5431	
PA_tika-s01_04t:543_14	ca taṃ taṃ vītikkamakālaṃ anatikkamitvā teneva kālena sikkhāpadaṃ paññapetīti vītikkamanissayassa	5431	
PA_tika-s01_04t:543_15	kālassāpi karaṇabhāvo vutto, tasmā iminā pariyāyena kālassāpi hetubhāvo, karaṇabhāvo	5431	
PA_tika-s01_04t:543_16	ca labbhatīti vuttaṃ “tena samayena hetubhūtena karaṇabhūtenā”ti, nippariyāyena pana	5431	
PA_tika-s01_04t:543_17	vītikkamoyeva hetubhūto, karaṇabhūto ca. So hi vītikkamakkhaṇe hetu hutvā pacchā	5431	
PA_tika-s01_04t:543_18	sikkhāpadapaññāpanakkhaṇe karaṇampi hotīti. Sikkhāpadāni paññāpayantoti vītikkamaṃ	5431	
PA_tika-s01_04t:543_19	pucchitvā bhikkhusaṅghaṃ sannipātāpetvā otiṇṇavatthuṃ taṃ puggalaṃ paṭipucchitvā,	5431	
PA_tika-s01_04t:543_20	vigarahitvā ca taṃ taṃ vatthuotiṇṇakālaṃ anatikkamitvā teneva kālena karaṇabhūtena	5432	
PA_tika-s01_04t:543_21	sikkhāpadāni paññapento. Sikkhāpadapaññattihetuñca apekkhamānoti tatiyapārājikādīsu	5432	
PA_tika-s01_04t:543_22	viya sikkhāpadapaññattiyā hetubhūtaṃ taṃ taṃ vatthuvītikkamasamayaṃ apekkhamāno tena	5432	
PA_tika-s01_04t:543_23	samayena hetubhūtena bhagavā tattha tattha vihāsīti attho.	5432	
PA_tika-s01_04t:544_0	“Sikkhāpadāni paññāpayanto, sikkhāpadapaññattihetuñca apekkhamāno”ti idaṃ yathākkamaṃ	544	
PA_tika-s01_04t:544_1	karaṇabhāvassa, hetubhāvassa ca samatthanavacanaṃ, tasmā tadanurūpaṃ “tenasamayena	544	
PA_tika-s01_04t:544_2	karaṇabhūtena hetubhūtenā”ti evaṃ vattabbepi paṭhamaṃ “hetubhūtenā”ti uppaṭipāṭivacanaṃ	544	
PA_tika-s01_04t:544_3	tattha hetubhāvassa sātisayamadhippetattā vuttanti veditabbaṃ. “Bhagavā hi verañjāyaṃ	544	
PA_tika-s01_04t:544_4	viharanto dhammasenāpatittherassa sikkhāpadapaññattiyācanahetubhūtaṃ parivitakkasamayaṃ	544	
PA_tika-s01_04t:544_5	apekkhamāno tena samayena hetubhūtena vihāsī”ti tīsupi kira gaṇṭhipadesu vuttaṃ.	544	
PA_tika-s01_04t:544_6	“Kiṃ panettha yutticintāya, ācariyassa idha kamavacanicchā natthīti evametaṃ gahetabbaṃ	544	
PA_tika-s01_04t:544_7	– aññāsupi hi aṭṭhakathāsu ayameva anukkamo vutto, na ca tāsu ‘tena samayena verañjāyaṃ	544	
PA_tika-s01_04t:544_8	viharatī’ti vinayapāḷipade hetuatthasseva sātisayaṃ adhippetabhāvadīpanatthaṃ vutto	544	
PA_tika-s01_04t:544_9	avisayattā, sikkhāpadāni paññāpayanto hetubhūtena, karaṇabhūtena ca samayena vihāsi,	544	
PA_tika-s01_04t:544_10	sikkhāpadapaññattihetuñca apekkhamāno hetubhūtena samayena vihāsīti evamettha yathālābhaṃ	5441	
PA_tika-s01_04t:544_11	sambandhabhāvato evaṃ vutto”tipi vadanti. Tasmāti yathāvuttassa duvidhassāpi atthassa	5441	
PA_tika-s01_04t:544_12	sambhavato. Tadatthajotanatthanti vuttanayena karaṇavacanena tadubhayatthassa jotanatthaṃ.	5441	
PA_tika-s01_04t:544_13	Tatthāti tasmiṃ vinaye. Ettha ca sikkhāpadapaññattiyā eva vītikkamasamayassa sādhakatamattā	5441	
PA_tika-s01_04t:544_14	tassa karaṇabhāve “sikkhāpadāni paññāpayanto”ti ajjhāharitapadena sambandho, hetubhāve	5441	
PA_tika-s01_04t:544_15	pana tadapekkhanamattattā “viharatī”ti padenevāti daṭṭhabbaṃ. Tathāyeva hi vuttaṃ	5441	
PA_tika-s01_04t:544_16	“tena samayena hetubhūtena, karaṇabhūtena ca sikkhāpadāni paññāpayanto, sikkhāpadapaññattihetuñca	5441	
PA_tika-s01_04t:544_17	apekkhamāno bhagavā tattha tattha vihāsī”ti. Karaṇañhi kiriyatthaṃ, na hetu viya	5441	
PA_tika-s01_04t:544_18	kiriyākāraṇaṃ. Hetu pana kiriyākāraṇaṃ, na karaṇaṃ viya kiriyatthoti.	5441	
PA_tika-s01_04t:545_0	“Idha panā”tiādinā upayogavacanassa accantasaṃyogatthasambhavadassanaṃ, accantameva	545	
PA_tika-s01_04t:545_1	dabbaguṇakiriyāhi saṃyogo accantasaṃyogo, nirantarameva tehi saṃyuttabhāvoti vuttaṃ	545	
PA_tika-s01_04t:545_2	hoti. Soyevattho tathā. Evaṃjātiketi evaṃsabhāve. Kathaṃ sambhavatīti āha “yañhī”tiādi.	545	
PA_tika-s01_04t:545_3	Accantamevāti ārabbhato paṭṭhāya yāva desanāniṭṭhānaṃ, tāva ekaṃsameva, nirantaramevāti	545	
PA_tika-s01_04t:545_4	attho. Karuṇāvihārenāti parahitapaṭipattisaṅkhātena karuṇāvihārena. Tathā hi karuṇānidānattā	545	
PA_tika-s01_04t:545_5	desanāya idha parahitapaṭipatti “karuṇāvihāro”ti vuttā, na pana karuṇāsamāpattivihāro.	545	
PA_tika-s01_04t:545_6	Na hi desanākāle desetabbadhammavisayassa desanāñāṇassa sattavisayāya mahākaruṇāya	545	
PA_tika-s01_04t:545_7	sahuppatti sambhavati bhinnavisayattā, tasmā karuṇāya pavatto vihāroti katvā parahitapaṭipattivihāro	545	
PA_tika-s01_04t:545_8	idha “karuṇāvihāro”ti veditabbo. Tasmāti accantasaṃyogatthasambhavato. Tadatthajotanatthanti	545	
PA_tika-s01_04t:545_9	vuttanayena upayogavibhattiyā tadatthassa jotanatthaṃ upayoganiddeso kato yathā “māsaṃ	545	
PA_tika-s01_04t:545_10	sajjhāyati, divasaṃ bhuñjatī”ti. Tenāti yena kāraṇena abhidhamme, ito aññesu ca suttapadesu	5451	
PA_tika-s01_04t:545_11	bhummavacanassa adhikaraṇattho, bhāvenabhāvalakkhaṇattho ca, vinaye karaṇavacanassa	5451	
PA_tika-s01_04t:545_12	hetuattho, karaṇattho ca idha upayogavacanassa accantasaṃyogattho sambhavati, tenāti	5451	
PA_tika-s01_04t:545_13	attho. Etanti yathā vuttassatthassa saṅgahagāthāpadaṃ aññatrāti abhidhamme ito aññesu	5451	
PA_tika-s01_04t:545_14	suttapadesu, vinaye ca. Samayoti samayasaddo. Saddeyeva hi vibhattiparā bhavatiatthe	5451	
PA_tika-s01_04t:545_15	asambhavato. Soti sveva samayasaddo.	5451	
PA_tika-s01_04t:546_0	Evaṃ attano matiṃ dassetvā idāni porāṇācariyamatiṃ dassetuṃ “porāṇā panā”tiādi vuttaṃ.	546	
PA_tika-s01_04t:546_1	Porāṇāti ca purimā aṭṭhakathācariyā. “Tasmiṃ samaye”ti vā…pe… “ekaṃ samaya”nti vā	546	
PA_tika-s01_04t:546_2	esa bhedoti sambandho. Abhilāpamattabhedoti vacanamattena bhedo viseso, na pana atthena,	546	
PA_tika-s01_04t:546_3	tenāha “sabbattha bhummamevattho”ti, sabbesupi atthato ādhāro eva atthoti vuttaṃ	546	
PA_tika-s01_04t:546_4	hoti. Iminā ca vacanena suttavinayesu vibhattivipariṇāmo kato, bhummatthe vā upayogakaraṇavibhattiyo	546	
PA_tika-s01_04t:546_5	siddhāti dasseti. “Tasmā”tiādinā tesaṃ matidassane guṇamāha.	546	
PA_tika-s01_04t:547_0	Bhāriyaṭṭhena garu. Tadevatthaṃ saṅketato samattheti “garuṃ hī”tiādinā saṅketavisayo	547	
PA_tika-s01_04t:547_1	hi saddo taṃvavatthitoyeva cesa atthabodhakoti. Garunti garukātabbaṃ janaṃ. “Loke”ti	547	
PA_tika-s01_04t:547_2	iminā na kevalaṃ sāsaneyeva, lokepi garukātabbaṭṭhena bhagavāti saṅketasiddhīti dasseti.	547	
PA_tika-s01_04t:547_3	Yadi garukātabbaṭṭhena bhagavā, atha ayameva sātisayaṃ bhagavā nāmāti dassento “ayañcā”tiādimāha.	547	
PA_tika-s01_04t:547_4	Tathā hi lokanātho aparimitanirupamappabhāvasīlādiguṇavisesasamaṅgitāya, sabbānatthaparihārapubbaṅgamāya	547	
PA_tika-s01_04t:547_5	niravasesahitasukhavidhānatapparāya niratisayāya payogasampattiyā sadevamanussāya	547	
PA_tika-s01_04t:547_6	pajāya accantupakāritāya ca aparimāṇāsu lokadhātūsu aparimāṇānaṃ sattānaṃ uttamaṃ	547	
PA_tika-s01_04t:547_7	gāravaṭṭhānanti. Na kevalaṃ lokeyeva, atha kho sāsanepīti dasseti “porāṇehī”tiādinā,	547	
PA_tika-s01_04t:547_8	porāṇehīti ca aṭṭhakathācariyehīti attho. Seṭṭhavācakavacanampi seṭṭhaguṇasahacaraṇato	547	
PA_tika-s01_04t:547_9	seṭṭhamevāti vuttaṃ “bhagavāti vacanaṃ seṭṭha”nti. Vuccati attho, etenāti hi vacanaṃ,	547	
PA_tika-s01_04t:547_10	saddo. Atha vā vuccatīti vacanaṃ, attho, tasmā yo “bhagavā”ti vacanena vacanīyo attho,	5471	
PA_tika-s01_04t:547_11	so seṭṭhoti attho. Bhagavāti vacanamuttamanti etthāpi eseva nayo. Gāravayuttoti garubhāvayutto	5471	
PA_tika-s01_04t:547_12	garuguṇayogattā, sātisayaṃ vā garukaraṇārahatāya gāravayutto, gāravārahoti attho.	5471	
PA_tika-s01_04t:547_13	Yena kāraṇattayena so tathāgato garu bhāriyaṭṭhena, tena “bhagavā”ti vuccatīti sambandho.	5471	
PA_tika-s01_04t:547_14	Garutākāraṇadassanañhetaṃ padattayaṃ. “Sippādisikkhāpakāpi garūyeva nāma honti, na	5471	
PA_tika-s01_04t:547_15	ca gāravayuttā, ayaṃ pana tādiso na hoti, tasmā garūti katvā ‘gāravayutto’ti vutta”nti	5471	
PA_tika-s01_04t:547_16	keci. Evaṃ sati tadetaṃ visesanapadamattaṃ, purimapadadvayameva kāraṇadassanaṃ siyā.	5471	
PA_tika-s01_04t:548	Apicāti atthantaravikappatthe nipāto, aparo nayoti attho. Tattha –	54	
PA_tika-s01_04t:549	“Vaṇṇagamo vaṇṇavipariyāyo,	54	
PA_tika-s01_04t:550	Dve cāpare vaṇṇavikāranāsā;	55	
PA_tika-s01_04t:551	Dhātūnamatthātisayena yogo,	55	
PA_tika-s01_04t:552	Taduccate pañcavidhā niruttī”ti. –	55	
PA_tika-s01_04t:553_0	Vuttaṃ niruttilakkhaṇaṃ gahetvā, “pisodarādīni yathopadiṭṭha”nti vuttasaddanayena	553	
PA_tika-s01_04t:553_1	vā pisodarādiākatigaṇapakkhepalakkhaṇaṃ gahetvā lokiya lokuttarasukhābhinibbattakaṃ	553	
PA_tika-s01_04t:553_2	sīlādipārappattaṃ bhāgyamassa atthīti “bhāgyavā”ti vattabbe “bhagavā”ti vuttanti	553	
PA_tika-s01_04t:553_3	āha “bhāgyavā”ti. Tathā anekabhedabhinnakilesasatasahassāni, saṅkhepato vā pañcamāre	553	
PA_tika-s01_04t:553_4	abhañjīti “bhaggavā”ti vattabbe “bhagavā”ti vuttanti dasseti “bhaggavā”ti iminā.	553	
PA_tika-s01_04t:553_5	Loke ca bhaga-saddo issariyadhammayasasirīkāmapayattesu chasu dhammesu pavattati,	553	
PA_tika-s01_04t:553_6	te ca bhagasaṅkhātā dhammā assa santīti bhagavāti atthaṃ dassetuṃ “yutto bhagehi	553	
PA_tika-s01_04t:553_7	cā”ti vuttaṃ. Kusalādīhi anekabhedehi sabbadhamme vibhaji vibhajitvā vivaritvā desesīti	553	
PA_tika-s01_04t:553_8	“vibhattavā”ti vattabbe “bhagavā”ti vuttanti āha “vibhattavā”ti. Dibbabrahmaariyavihāre,	553	
PA_tika-s01_04t:553_9	kāyacittaupadhiviveke, suññatānimittāppaṇihitavimokkhe, aññe ca lokiyalokuttare uttarimanussadhamme	553	
PA_tika-s01_04t:553_10	bhaji sevi bahulamakāsīti “bhattavā”ti vattabbe “bhagavā”ti vuttanti dasseti “bhattavā”ti	5531	
PA_tika-s01_04t:553_11	iminā. Tīsu bhavesu taṇhāsaṅkhātaṃ gamanamanena vantaṃ vamitanti “bhavesu vantagamano”ti	5531	
PA_tika-s01_04t:553_12	vattabbe bhavasaddato bha-kāraṃ gamanasaddato ga-kāraṃ vantasaddato va-kāraṃ ādāya,	5531	
PA_tika-s01_04t:553_13	tassa ca dīghaṃ katvā vaṇṇavipariyāyena “bhagavā”ti vuttanti dassetuṃ “vantagamano	5531	
PA_tika-s01_04t:553_14	bhavesū”ti vuttaṃ. “Yato bhāgyavā, tato bhagavā”tiādinā paccekaṃ yojetabbaṃ. Assa	5531	
PA_tika-s01_04t:553_15	padassāti “bhagavā”ti padassa. Vitthāratthoti vitthārabhūto attho. “So cā”tiādinā	5531	
PA_tika-s01_04t:553_16	ganthamahattaṃ pariharati. Vuttoyeva, na pana idha pana vattabbo visuddhimaggassa	5531	
PA_tika-s01_04t:553_17	imissā aṭṭhakathāya ekadesabhāvatoti adhippāyo.	5531	
PA_tika-s01_04t:554_0	Apica bhage vani, vamīti vā bhagavā. So hi bhage sīlādiguṇe vani bhaji sevi, te vā	554	
PA_tika-s01_04t:554_1	bhagasaṅkhāte sīlādiguṇe vineyyasantānesu “kathaṃ nu kho uppajjeyyu”nti vani yāci	554	
PA_tika-s01_04t:554_2	patthayi, evaṃ bhage vanīti bhagavā, bhage vā siriṃ, issariyaṃ, yasañca vami kheḷapiṇḍaṃ	554	
PA_tika-s01_04t:554_3	viya chaḍḍayi. Tathā hi bhagavā hatthagataṃ cakkavattisiriṃ, catudīpissariyaṃ, cakkavattisampattisannissayañca	554	
PA_tika-s01_04t:554_4	sattaratanasamujjalaṃ yasaṃ anapekkho chaḍḍayi. Atha vā bhāni nāma nakkhattāni, tehi	554	
PA_tika-s01_04t:554_5	samaṃ gacchanti pavattantīti bhagā ākārassa rassaṃ katvā, sineruyugandharādigatā	554	
PA_tika-s01_04t:554_6	bhājanalokasobhā. Tā bhagā vami tappaṭibaddhachandarāgappahānena pajahi, evaṃ bhage	554	
PA_tika-s01_04t:554_7	vamīti bhagavāti evamādīhi tattha tatthāgatanayehi cassa attho vattabbo, amhehi pana	554	
PA_tika-s01_04t:554_8	so ganthabhīrujanānuggahaṇatthaṃ, ganthagarutāpariharaṇatthañca ajjhupekkhitoti.	554	
PA_tika-s01_04t:555_0	Evametesaṃ avayavatthaṃ dassetvā idāni samudāyatthaṃ dassento purimapadattayassa	555	
PA_tika-s01_04t:555_1	samudāyatthena vuttāvasesena tesamatthānaṃ paṭiyogitāya tenāpi saha dassetuṃ “ettāvatā”tiādimāha.	555	
PA_tika-s01_04t:555_2	Ettāvatāti etassa “evaṃ me suta”nti vacanena “ekaṃ samayaṃ bhagavā” tivacanenāti	555	
PA_tika-s01_04t:555_3	imehi sambandho. Etthāti etasmiṃ nidānavacane. Yathāsutaṃ dhammaṃ desentoti ettha	555	
PA_tika-s01_04t:555_4	anta-saddo hetuattho. Tathādesitattā hi paccakkhaṃ karoti nāma. Esa nayo aparatthāpi.	555	
PA_tika-s01_04t:555_5	“Yo kho ānanda, mayā dhammo ca…pe… satthā”ti vacanato dhammassa satthubhāvapariyāyo	555	
PA_tika-s01_04t:555_6	vijjatevāti katvā “dhammasarīraṃ paccakkhaṃ karotī”ti vuttaṃ. Dhammakāyanti hi bhagavato	555	
PA_tika-s01_04t:555_7	sambandhībhūtaṃ dhammasaṅkhātaṃ kāyanti attho. Tathā ca vuttaṃ “dhammakāyoti bhikkhave,	555	
PA_tika-s01_04t:555_8	tathāgatassetaṃ adhivacana”nti. Taṃ pana kimatthiyanti āha “tenā”tiādi. Tenāti ca	555	
PA_tika-s01_04t:555_9	tādisena paccakkhakaraṇenāti attho. Idaṃ adhunā vakkhamānasuttaṃ pāvacanaṃ pakaṭṭhaṃ	555	
PA_tika-s01_04t:555_10	uttamaṃ buddhassa bhagavato vacanaṃ nāma. Tasmā tumhākaṃ atikkantasatthukaṃ atītasatthukabhāvo	5551	
PA_tika-s01_04t:555_11	na hotīti attho. Bhāvappadhāno hi ayaṃ niddeso, bhāvalopo vā, itarathā pāvacanameva	5551	
PA_tika-s01_04t:555_12	anatikkantasatthukaṃ, satthuadassanena pana ukkaṇṭhitassa janassa atikkantasatthukabhāvoti	5551	
PA_tika-s01_04t:555_13	attho āpajjeyya, evañca sati “ayaṃ vo satthāti satthuadassanena ukkaṇṭhitaṃ janaṃ	5551	
PA_tika-s01_04t:555_14	samassāsetī” tivacanena saha virodho bhaveyyāti vadanti. Idaṃ pāvacanaṃ satthukiccanipphādanena	5551	
PA_tika-s01_04t:555_15	na atītasatthukanti pana attho. Satthūti kammatthe chaṭṭhī, samāsapadaṃ vā etaṃ satthuadassanenāti.	5551	
PA_tika-s01_04t:555_16	Ukkaṇṭhanaṃ ukkaṇṭho, kicchajīvitā. “Kaṭha kicchajīvane”ti hi vadanti. Tamito pattoti	5551	
PA_tika-s01_04t:555_17	ukkaṇṭhito, anabhiratiyā vā pīḷito vikkhittacitto hutvā sīsaṃ ukkhipitvā uddhaṃ kaṇṭhaṃ	5551	
PA_tika-s01_04t:555_18	katvā ito cito ca olokento āhiṇḍati, viharati cāti ukkaṇṭhito niruttinayena, taṃ	5551	
PA_tika-s01_04t:555_19	ukkaṇṭhitaṃ. Saddasāmatthiyādhigatamatto cesa, vohārato pana anabhiratiyā pīḷitanti	5551	
PA_tika-s01_04t:555_20	attho. Esa nayo sabbattha. Samassāsetīti assāsaṃ janeti.	5552	
PA_tika-s01_04t:556_0	Tasmiṃ samayeti imassa suttassa saṅgītisamaye. Kāmaṃ vijjamānepi bhagavati evaṃ vattumarahati,	556	
PA_tika-s01_04t:556_1	idha pana avijjamāneyeva tasmiṃ evaṃ vadati, tasmā sandhāyabhāsitavasena tadatthaṃ	556	
PA_tika-s01_04t:556_2	dassetīti āha “avijjamānabhāvaṃ dassento”ti. Parinibbānanti anupādisesanibbānadhātuvasena	556	
PA_tika-s01_04t:556_3	khandhaparinibbānaṃ. Tenāti tathāsādhanena. Evaṃvidhassāti evaṃpakārassa, evaṃsabhāvassātipi	556	
PA_tika-s01_04t:556_4	attho. Nāma-saddo garahāyaṃ nipāto “atthi nāma ānanda theraṃ bhikkhuṃ vihesiyamānaṃ	556	
PA_tika-s01_04t:556_5	ajjhupekkhissathā”tiādīsu viya, tena ediso api bhagavā parinibbuto, kā nāma kathā	556	
PA_tika-s01_04t:556_6	aññesanti garahatthaṃ joteti. Ariyadhammassāti ariyānaṃ dhammassa, ariyabhūtassa	556	
PA_tika-s01_04t:556_7	vā dhammassa. Dasavidhassa kāyabalassa, ñāṇabalassa ca vasena dasabaladharo. Vajirassa	556	
PA_tika-s01_04t:556_8	nāma maṇivisesassa saṅghāto samūho ekagghano, tena samāno kāyo yassāti tathā. Idaṃ	556	
PA_tika-s01_04t:556_9	vuttaṃ hoti – yathā vajirasaṅghāto nāma na aññena maṇinā vā pāsāṇena vā bhejjo, api	556	
PA_tika-s01_04t:556_10	tu soyeva aññaṃ maṇiṃ vā pāsāṇaṃ vā bhindati. Teneva vuttaṃ “vajirassa natthi koci	5561	
PA_tika-s01_04t:556_11	abhejjo maṇi vā pāsāṇo vā”ti, evaṃ bhagavāpi kenaci abhejjasarīro. Na hi bhagavato	5561	
PA_tika-s01_04t:556_12	rūpakāye kenaci antarāyo kātuṃ sakkāti. Nāmasaddassa garahājotakattā pi-saddo sampiṇḍanajotako	5561	
PA_tika-s01_04t:556_13	“na kevalaṃ bhagavāyeva, atha kho aññepī”ti. Ettha ca evaṃguṇasamannāgatattā aparinibbutasabhāvena	5561	
PA_tika-s01_04t:556_14	bhavituṃ yuttopi esa parinibbuto evāti pakaraṇānurūpamatthaṃ dassetuṃ “eva”ntiādi	5561	
PA_tika-s01_04t:556_15	vuttanti daṭṭhabbaṃ. Āsā patthanā kena janetabbā, na janetabbā evāti attho. “Ahaṃ	5561	
PA_tika-s01_04t:556_16	ciraṃ jīviṃ, ciraṃ jīvāmi, ciraṃ jīvissāmi, sukhaṃ jīviṃ, sukhaṃ jīvāmi, sukhaṃ jīvissāmī”ti	5561	
PA_tika-s01_04t:556_17	majjanavasena uppanno māno jīvitamado nāma, tena matto pamatto tathā. Saṃvejetīti	5561	
PA_tika-s01_04t:556_18	saṃvegaṃ janeti, tatoyeva assa janassa saddhamme ussāhaṃ janeti. Saṃvejanañhi ussāhahetu	5561	
PA_tika-s01_04t:556_19	“saṃviggo yoniso padahatī”ti vacanato.	5561	
PA_tika-s01_04t:557_0	Desanāsampattiṃ niddisati vakkhamānassa sakalasuttassa “eva”nti nidassanato. Sāvakasampattinti	557	
PA_tika-s01_04t:557_1	suṇantapuggalasampattiṃ niddisati paṭisambhidāppattena pañcasu ṭhānesu bhagavatā	557	
PA_tika-s01_04t:557_2	etadagge ṭhapitena, pañcasu ca kosallesu āyasmatā dhammasenāpatinā pasaṃsitena mayā	557	
PA_tika-s01_04t:557_3	mahāsāvakena sutaṃ, tañca kho sayameva sutaṃ na anussutaṃ, na ca paramparābhatanti	557	
PA_tika-s01_04t:557_4	atthassa dīpanato. Kālasampattiṃ niddisati bhagavātisadasannidhāne payuttassa samayasaddassa	557	
PA_tika-s01_04t:557_5	buddhuppāda-paṭimaṇḍita-samaya-bhāva-dīpanato. Buddhuppādaparamā hi kālasampadā. Tenetaṃ vuccati –	557	
PA_tika-s01_04t:558	“Kappakasāyakaliyuge, buddhuppādo aho mahacchariyaṃ;	55	
PA_tika-s01_04t:559	Hutavahamajjhe jātaṃ, samuditamakarandamaravinda”nti. ;	55	
PA_tika-s01_04t:560_0	Tassāyamattho – kappasaṅkhātakālasañcayassa lekhanavasena pavatte kaliyugasaṅkhāte	560	
PA_tika-s01_04t:560_1	sakarājasammate vassādisamūhe jāto buddhuppādakhaṇasaṅkhāto dinasamūho andhassa pabbatārohanamiva	560	
PA_tika-s01_04t:560_2	kadāci pavattanaṭṭhena, accharaṃ paharituṃ yuttaṭṭhena ca mahacchariyaṃ hoti. Kimiva	560	
PA_tika-s01_04t:560_3	jātanti ce? Hutavahasaṅkhātassa pāvakassa majjhe sammā uditamadhumantaṃ aravindasaṅkhātaṃ	560	
PA_tika-s01_04t:560_4	vārijamiva jātanti. Desakasampattiṃ niddisati guṇavisiṭṭhasattuttamagāravādhivacanato.	560	
PA_tika-s01_04t:561_0	Evaṃ padachakkassa padānukkamena nānappakārato atthavaṇṇanaṃ katvā idāni “antarā	561	
PA_tika-s01_04t:561_1	ca rājagaha”ntiādīnaṃ padānamatthavaṇṇanaṃ karonto “antarā cā”tiādimāha. Antarā ca	561	
PA_tika-s01_04t:561_2	rājagahaṃ antarā ca nāḷandanti ettha samabhiniviṭṭho antarā-saddo dissati sāmaññavacanīyatthamapekkhitvā	561	
PA_tika-s01_04t:561_3	pakaraṇādisāmatthiyādigatatthamantarenāti attho. Evaṃ panassa nānatthabhāvo payogato	561	
PA_tika-s01_04t:561_4	avagamīyatīti dasseti “tadantara”ntiādinā. Tattha tadantaranti taṃ kāraṇaṃ. Mañca	561	
PA_tika-s01_04t:561_5	tañca mantenti, kimantaraṃ kiṃ kāraṇanti attho. Vijjantarikāyāti vijjuniccharaṇakkhaṇe.	561	
PA_tika-s01_04t:561_6	Dhovantī itthī addasāti sambandho. Antaratoti hadaye. Kopāti cittakālussiyakaraṇato	561	
PA_tika-s01_04t:561_7	cittapakopā rāgādayo. Antarā vosānanti ārambhanipphattīnaṃ vemajjhe pariyosānaṃ āpādi.	561	
PA_tika-s01_04t:561_8	Apicāti tathāpi, evaṃ pabhavasampannepīti attho. Dvinnaṃ mahānirayānanti lohakumbhīniraye	561	
PA_tika-s01_04t:561_9	sandhāyāha. Antarikāyāti antarena. Rājagahanagaraṃ kira āvijjhitvā mahāpetaloko.	561	
PA_tika-s01_04t:561_10	Tattha dvinnaṃ mahālohakumbhīnirayānaṃ antarena ayaṃ tapodā nadī āgacchati, tasmā	5611	
PA_tika-s01_04t:561_11	sā kuthitā sandatīti. Svāyamidha vivare pavattati tadaññesamasambhavato. Ettha ca	5611	
PA_tika-s01_04t:561_12	“tadantaraṃ ko jāneyya, etesaṃ antarā kappā, gaṇanāto asaṅkhiyā, antarantarā kathaṃ	5611	
PA_tika-s01_04t:561_13	opātetī”tiādīsu viya kāraṇavemajjhesu vattamānā antarāsaddāyeva udāharitabbā siyuṃ,	5611	
PA_tika-s01_04t:561_14	na pana cittakhaṇavivaresu vattamānā antarikaantarasaddā. Antarāsaddassa hi ayamatthuddhāroti.	5611	
PA_tika-s01_04t:561_15	Ayaṃ panetthādhippāyo siyā – yesu atthesu antarikasaddo, antarasaddo ca pavattati,	5611	
PA_tika-s01_04t:561_16	tesu antarāsaddopīti samānatthattā antarāsaddatthe vattamāno antarikasaddo, antarasaddo,	5611	
PA_tika-s01_04t:561_17	ca udāhaṭoti. Atha vā antarāsaddoyeva “yassantarato”ti ettha gāthābandhasukhatthaṃ	5611	
PA_tika-s01_04t:561_18	rassaṃ katvā vutto –	5611	
PA_tika-s01_04t:562	“Yassantarato na santi kopā,	56	
PA_tika-s01_04t:563	Itibhavābhavatañca vītivatto;	56	
PA_tika-s01_04t:564	Taṃ vigatabhayaṃ sukhiṃ asokaṃ,	56	
PA_tika-s01_04t:565	Devā nānubhavanti dassanāyā”ti. ; –	56	
PA_tika-s01_04t:566_0	Hi ayaṃ udāne bhaddiyasutte gāthā. Soyeva ika-saddena sakatthapavattena padaṃ vaḍḍhetvā	566	
PA_tika-s01_04t:566_1	“antarikāyā”ti ca vutto, tasmā udāharaṇodāharitabbānamettha virodhābhāvo veditabboti.	566	
PA_tika-s01_04t:566_2	Kimatthaṃ atthavisesaniyamo katoti āha “tasmā”tiādi. Nanu cettha upayogavacanameva,	566	
PA_tika-s01_04t:566_3	atha kasmā sambandhīyattho vutto, sambandhīyatthe vā kasmā upayogavacanaṃ katanti	566	
PA_tika-s01_04t:566_4	anuyogasambhavato taṃ pariharituṃ “antarāsaddena panā”tiādi vuttaṃ, tena sambandhīyatthe	566	
PA_tika-s01_04t:566_5	sāmivacanappasaṅge saddantarayogena laddhamidaṃ upayogavacananti dasseti, na kevalaṃ	566	
PA_tika-s01_04t:566_6	sāsaneva, lokepi evamevidaṃ laddhanti dassento “īdisesu cā”tiādimāha. Visesayogatādassanamukhena	566	
PA_tika-s01_04t:566_7	hi ayamatthopi dassito. Ekenapi antarā-saddena yuttattā dve upayogavacanāni kātabbāni.	566	
PA_tika-s01_04t:566_8	Dvīhi pana yoge kā kathāti atthassa sijjhanato. Akkharaṃ cintenti liṅgavibhattiyādīhīti	566	
PA_tika-s01_04t:566_9	akkharacintakā, saddavidū. Akkhara-saddena cettha tammūlakāni padādīnipi gahetabbāni.	566	
PA_tika-s01_04t:566_10	Yadipi saddato ekameva yujjanti, atthato pana so dvikkhattuṃ yojetabbo ekassāpi padassa	5661	
PA_tika-s01_04t:566_11	āvuttiyādinayena anekadhā sampajjanatoti dasseti “dutiyapadenapī”tiādinā. Ko pana	5661	
PA_tika-s01_04t:566_12	doso ayojiteti āha “ayojiyamāne upayogavacanaṃ na pāpuṇātī”ti. Dutiyapadaṃ na pāpuṇātīti	5661	
PA_tika-s01_04t:566_13	attho saddantarayogavasā saddeyeva sāmivacanappasaṅge upayogavibhattiyā icchitattā.	5661	
PA_tika-s01_04t:566_14	Saddādhikāro hi vibhattipayogo.	5661	
PA_tika-s01_04t:567_0	Addhāna-saddo dīghapariyāyoti āha “dīghamagga”nti. Kittāvatā pana so dīgho nāma tadatthabhūtoti	567	
PA_tika-s01_04t:567_1	codanamapaneti “addhānagamanasamayassa hī”tiādinā. Addhānagamanasamayassa vibhaṅgeti	567	
PA_tika-s01_04t:567_2	gaṇabhojanasikkhāpadādīsu addhānagamanasamayasaddassa padabhājanīyabhūte vibhaṅge.	567	
PA_tika-s01_04t:567_3	Aḍḍhayojanampi addhānamaggo, pageva taduttari. Aḍḍhameva yojanassa aḍḍhayojanaṃ,	567	
PA_tika-s01_04t:567_4	dvigāvutamattaṃ. Idha pana catugāvutappamāṇaṃ yojanameva, tasmā “addhānamaggapaṭipanno”ti vadatīti adhippāyo.	567	
PA_tika-s01_04t:568_0	Mahantasaddo uttamattho, bahvattho ca idhādhippetoti āha “mahatā”tiādi. Guṇamahattenāti	568	
PA_tika-s01_04t:568_1	appicchatādiguṇamahantabhāvena. Saṅkhyāmahattenāti gaṇanamahantabhāvena. Tadevatthaṃ	568	
PA_tika-s01_04t:568_2	samattheti “so hī”tiādinā. So bhikkhusaṅghoti idha āgato tadā parivārabhūto bhikkhusaṅgho.	568	
PA_tika-s01_04t:568_3	Mahāti uttamo. Vākyepi hi tamicchanti payogavasā. Appicchatāti nillobhatā saddo cettha	568	
PA_tika-s01_04t:568_4	sāvaseso, attho pana niravaseso. Na hi “appalobhatāti abhitthavitumarahatī”ti aṭṭhakathāsu	568	
PA_tika-s01_04t:568_5	vuttaṃ. Majjhimāgamaṭīkākāro pana ācariyadhammapālatthero evamāha “appasaddassa parittapariyāyaṃ	568	
PA_tika-s01_04t:568_6	manasi katvā ‘byañjanaṃ sāvasesaṃ viyā’ti aṭṭhakathāyaṃ vuttaṃ. Appasaddo panettha	568	
PA_tika-s01_04t:568_7	‘abhāvattho’ tipi sakkā viññātuṃ ‘appābādhatañcasañjānāmī’tiādīsu viyā”ti. Saṅkhyāyapi	568	
PA_tika-s01_04t:568_8	mahāti gaṇanāyapi bahu ahosi, “bhikkhusaṅgho”ti padāvatthikantavacanavasena saṃvaṇṇetabbapadassa	568	
PA_tika-s01_04t:568_9	chedanamiva hotīti tadaparāmasitvā “tena bhikkhusaṅghenā”ti puna vākyāvatthikantavacanavasena	568	
PA_tika-s01_04t:568_10	saṃvaṇṇetabbapadena sadisīkaraṇaṃ. Esā hi saṃvaṇṇanakānaṃ pakati, yadidaṃ vibhattiyānapekkhāvasena	5681	
PA_tika-s01_04t:568_11	yathārahaṃ saṃvaṇṇetabbapadatthaṃ saṃvaṇṇetvā puna tattha vijjamānavibhattivasena	5681	
PA_tika-s01_04t:568_12	parivattetvā nikkhipananti. Diṭṭhisīlasāmaññena saṃhatattā saṅghoti imamatthaṃ vibhāvento	5681	
PA_tika-s01_04t:568_13	āha “diṭṭhisīlasāmaññasaṅghātena samaṇagaṇenā”ti. Ettha pana “yāyaṃ diṭṭhi ariyā	5681	
PA_tika-s01_04t:568_14	niyyānikā niyyāti takkarassa sammā dukkhakkhayāya, tathārūpāya diṭṭhiyā diṭṭhisāmaññagato	5681	
PA_tika-s01_04t:568_15	viharatī”ti evaṃ vuttāya diṭṭhiyā. “Yāni tāni sīlāni akhaṇḍāni acchiddāni asabalāni	5681	
PA_tika-s01_04t:568_16	akammāsāni bhujissāni viññuppasatthāni aparāmaṭṭhāni samādhisaṃvattanikāni, tathārūpesu	5681	
PA_tika-s01_04t:568_17	sīlesu sīlasāmaññagato viharatī”ti evaṃ vuttānañca sīlānaṃ sāmaññena saṅghāto saṅghaṭito	5681	
PA_tika-s01_04t:568_18	sametoti diṭṭhisīlasāmaññasaṅghāto, samaṇagaṇo, diṭṭhisīlasāmaññena saṃhatoti vuttaṃ	5681	
PA_tika-s01_04t:568_19	hoti. “Diṭṭhisīlasāmaññasaṅghāṭasaṅkhātenā” tipi pāṭho. Tathā saṅkhātena katitenāti	5681	
PA_tika-s01_04t:568_20	attho. Tathā hi diṭṭhisīlādīnaṃ niyatasabhāvattā sotāpannāpi aññamaññaṃ diṭṭhisīlasāmaññena	5682	
PA_tika-s01_04t:568_21	saṃhatā, pageva sakadāgāmiādayo, tathā ca vuttaṃ “niyato sambodhiparāyaṇo”ti, “aṭṭhānametaṃ	5682	
PA_tika-s01_04t:568_22	bhikkhave, anavakāso, yaṃ diṭṭhisampanno puggalo sañciccapāṇaṃ jīvitā voropeyya,	5682	
PA_tika-s01_04t:568_23	netaṃ ṭhānaṃ vijjatī”ti ca ādi. Ariyapuggalassa hi yattha katthaci dūre ṭhitāpi attano	5682	
PA_tika-s01_04t:568_24	guṇasāmaggiyā saṃhatatāyeva, “tathārūpāya diṭṭhiyā diṭṭhisāmaññagato viharati, tathārūpesu	5682	
PA_tika-s01_04t:568_25	sīlesu sīlasāmaññagato viharatī”ti vacanato pana puthujjanānampi diṭṭhisīlasāmaññena	5682	
PA_tika-s01_04t:568_26	saṃhatabhāvo labbhatiyeva. Saddhiṃ-saddo ekatoti atthe nipāto. Pañca…pe… mattānīti	5682	
PA_tika-s01_04t:568_27	pañca-saddena mattasaddaṃ saṅkhipitvā bāhiratthasamāso vutto. Etesanti bhikkhusatānaṃ.	5682	
PA_tika-s01_04t:568_28	Puna pañca mattā pamāṇāti byāso, nikāralopo cettha napuṃsakaliṅgattā.	5682	
PA_tika-s01_04t:569_0	Suppiyoti tassa nāmameva, na guṇādi. Na kevalaṃ bhikkhusaṅghena saddhiṃ bhagavāyeva,	569	
PA_tika-s01_04t:569_1	atha kho suppiyopi paribbājako brahmadattena māṇavena saddhinti puggalaṃ sampiṇḍeti,	569	
PA_tika-s01_04t:569_2	tañca kho maggapaṭipannasabhāgatāya eva, na sīlācārādisabhāgatāyāti vuttaṃ “pi-kāro”tiādi.	569	
PA_tika-s01_04t:569_3	Sukhuccāraṇavasena pubbāparapadānaṃ sambandhamattakarabhāvaṃ sandhāya “padasandhikaro”ti	569	
PA_tika-s01_04t:569_4	vuttaṃ, na pana sarabyañjanādisandhibhāvaṃ, tenāha “byañjanasiliṭṭhatāvasena vutto”ti,	569	
PA_tika-s01_04t:569_5	etena padapūraṇamattanti dasseti. Apica avadhāraṇatthopi kho-saddo yutto “assosi	569	
PA_tika-s01_04t:569_6	kho verañjo brāhmaṇo”tiādīsu viya, tena addhānamaggapaṭipanno ahosiyeva, nāssa maggapaṭipattiyā	569	
PA_tika-s01_04t:569_7	koci antarāyo ahosīti ayamattho dīpito hoti. Sañjayassāti rājagahavāsino sañjayanāmassa	569	
PA_tika-s01_04t:569_8	paribbājakassa, yassa santike paṭhamaṃ upatissakolitāpi pabbajiṃsu channaparibbājakova,	569	
PA_tika-s01_04t:569_9	na acelakaparibbājako. “Yadā, tadā”ti ca etena samakālameva addhānamaggapaṭipannataṃ	569	
PA_tika-s01_04t:569_10	dasseti. Atītakālattho pāḷiyaṃ hotisaddo yogavibhāgena, taṃkālāpekkhāya vā evaṃ vuttaṃ, tadā hotīti attho.	5691	
PA_tika-s01_04t:570_0	Anteti samīpe. Vasatīti vattapaṭivattādikaraṇavasena sabbiriyāpathasādhāraṇavacanaṃ,	570	
PA_tika-s01_04t:570_1	avacaratīti vuttaṃ hoti, tenevāha “samīpacāro santikāvacaro sisso”ti. Coditā devadūtehīti	570	
PA_tika-s01_04t:570_2	daharakumāro jarājiṇṇasatto gilāno kammakāraṇā, kammakāraṇikā vā matasattoti imehi	570	
PA_tika-s01_04t:570_3	pañcahi devadūtehi coditā ovaditā saṃvegaṃ uppāditā samānāpi. Te hi devā viya dūtā,	570	
PA_tika-s01_04t:570_4	visuddhidevānaṃ vā dūtāti devadūtā. Hīnakāyūpagāti apāyakāyamupagatā. Narasaṅkhātā	570	
PA_tika-s01_04t:570_5	te māṇavāti sambandho. Sāmaññavasena cettha satto “māṇavo”ti vutto, itare pana visesavasena.	570	
PA_tika-s01_04t:570_6	Pakaraṇādhigato hesa atthuddhāroti. Katakammehīti katacorakammehi. Taruṇoti soḷasavassato	570	
PA_tika-s01_04t:570_7	paṭṭhāya pattavīsativasso, udānaṭṭhakathāyañhi “sattā jātadivasato paṭṭhāya yāva	570	
PA_tika-s01_04t:570_8	pañcadasavassakā, tāva ‘kumārakā, bālā’ti ca vuccanti. Tato paraṃ vīsativassāni ‘yuvāno”’ti	570	
PA_tika-s01_04t:570_9	vuttaṃ. Taruṇo, māṇavo, yuvāti ca atthato ekaṃ, lokiyā pana “dvādasavassato paṭṭhāya	570	
PA_tika-s01_04t:570_10	yāva jaramappatto, tāva taruṇo”tipi vadanti.	5701	
PA_tika-s01_04t:571_0	Tesu vā dvīsu janesūti niddhāraṇe bhummaṃ. Yo vā “ekaṃ samaya”nti pubbe adhigato	571	
PA_tika-s01_04t:571_1	kālo, tassa paṭiniddeso tatrāti yañhi samayaṃ bhagavā antarā rājagahañca nāḷandañca	571	
PA_tika-s01_04t:571_2	addhānamaggapaṭipanno, tasmiṃyeva samaye suppiyopi taṃ addhānamaggaṃ paṭipanno avaṇṇaṃ	571	
PA_tika-s01_04t:571_3	bhāsati, brahmadatto ca vaṇṇaṃ bhāsatīti. Nipātamattanti ettha mattasaddena visesatthābhāvato	571	
PA_tika-s01_04t:571_4	padapūraṇattaṃ dasseti. Madhupiṇḍikapariyāyoti madhupiṇḍikadesanā nāma iti naṃ suttantaṃ	571	
PA_tika-s01_04t:571_5	dhārehi, rājaññāti pāyāsirājaññanāmakaṃ rājānamālapati. Pariyāyati parivattatīti	571	
PA_tika-s01_04t:571_6	pariyāyo, vāro. Pariyāyeti desetabbamatthaṃ paṭipādetīti pariyāyo, desanā. Pariyāyati	571	
PA_tika-s01_04t:571_7	attano phalaṃ paṭiggahetvā pavattatīti pariyāyo, kāraṇaṃ. Anekasaddeneva anekavidhenāti	571	
PA_tika-s01_04t:571_8	attho viññāyati adhippāyamattenāti āha “anekavidhenā”ti. Kāraṇañcettha kāraṇapatirūpakameva,	571	
PA_tika-s01_04t:571_9	na ekaṃsakāraṇaṃ avaṇṇakāraṇassa abhūtattā, tasmā kāraṇenāti kāraṇapatirūpakenāti	571	
PA_tika-s01_04t:571_10	attho. Tathā hi vakkhati “akāraṇameva ‘kāraṇa’nti vatvā”ti. Jātivasenidaṃ bahvatthe	5711	
PA_tika-s01_04t:571_11	ekavacananti dasseti “bahūhī”tiādinā.	5711	
PA_tika-s01_04t:572_0	“Avaṇṇavirahitassa asamānavaṇṇasamannāgatassapī”ti vakkhamānakāraṇassa akāraṇabhāvahetudassanatthaṃ	572	
PA_tika-s01_04t:572_1	vuttaṃ, dosavirahitassapi asadisaguṇasamannāgatassāpīti attho. Buddhassa bhagavato	572	
PA_tika-s01_04t:572_2	avaṇṇaṃ dosaṃ nindanti sambandho. “Yaṃ loke”tiādinā arasarūpanibbhogaakiriyavādaucchedavādajegucchīvenayikatapassīapagabbhabhāvānaṃ	572	
PA_tika-s01_04t:572_3	kāraṇapatirūpakaṃ dasseti. Tasmāti hi etaṃ “arasarūpo…pe… apagabbho”ti imehi padehi	572	
PA_tika-s01_04t:572_4	sambandhitabbaṃ. Idaṃ vuttaṃ hoti – lokasammato abhivādanapaccuṭṭhānaañjalīkammasāmīcikammaāsanābhinimantanasaṅkhāto	572	
PA_tika-s01_04t:572_5	sāmaggīraso samaṇassa gotamassa natthi, tasmā so sāmaggīrasasaṅkhātena rasena asampannasabhāvo,	572	
PA_tika-s01_04t:572_6	tena sāmaggīrasasaṅkhātena paribhogena asamannāgato. Tassa akattabbatāvādo, ucchijjitabbatāvādo	572	
PA_tika-s01_04t:572_7	ca, taṃ sabbaṃ gūthaṃ viya maṇḍanajātiyo puriso jegucchī. Tassa vināsako sova tadakaraṇato	572	
PA_tika-s01_04t:572_8	vinetabbo. Tadakaraṇena vayovuḍḍhe tāpeti tadācāravirahitatāya vā kapaṇapuriso. Tadakaraṇena	572	
PA_tika-s01_04t:572_9	devalokagabbhato apagato, tadakaraṇato vā so hīnagabbho cāti evaṃ tadeva abhivādanādiakaraṇaṃ	572	
PA_tika-s01_04t:572_10	arasarūpatādīnaṃ kāraṇapatirūpakaṃ daṭṭhabbaṃ. “Natthi…pe… viseso”ti etassa pana	5721	
PA_tika-s01_04t:572_11	“sundarikāya nāma paribbājikāya maraṇānavabodho, saṃsārassa ādikoṭiyā apaññāyanapaṭiññā,	5721	
PA_tika-s01_04t:572_12	ṭhapanīyapucchāya abyākatavatthubyākaraṇa”nti evamādīni kāraṇapatirūpakāni niddhāritabbāni,	5721	
PA_tika-s01_04t:572_13	tathā “takkapariyāhataṃ samaṇo…pe… sayampaṭibhāna”nti etassa “anācariyakena sāmaṃ	5721	
PA_tika-s01_04t:572_14	paṭivedhena tattha tattha tathā tathā dhammadesanā, katthaci paresaṃ paṭipucchākathanaṃ,	5721	
PA_tika-s01_04t:572_15	mahāmoggallānādīhi ārocitanayeneva byākaraṇa”nti evamādīni, “samaṇo…pe… na aggapuggalo”ti	5721	
PA_tika-s01_04t:572_16	etesaṃ pana “sabbadhammānaṃ kameneva anavabodho, lokantassa ajānanaṃ, attanā icchitatapacārābhāvo”ti	5721	
PA_tika-s01_04t:572_17	evamādīni. Jhānavimokkhādi heṭṭhā vuttanayena uttarimanussadhammo. Ariyaṃ visuddhaṃ,	5721	
PA_tika-s01_04t:572_18	uttamaṃ vā ñāṇasaṅkhātaṃ dassanaṃ, alaṃ kilesaviddhaṃsanasamatthaṃ ariyañāṇadassanaṃ	5721	
PA_tika-s01_04t:572_19	ettha, etassāti vā alamariyañāṇadassano. Sveva viseso tathā. Ariyañāṇadassanameva	5721	
PA_tika-s01_04t:572_20	vā visesaṃ vuttanayena alaṃ pariyattaṃ yassa, yasminti vā alamariyañāṇadassanaviseso,	5722	
PA_tika-s01_04t:572_21	uttarimanussadhammova. Takkapariyāhatanti kappanāmattena samantato āharitaṃ, vitakkena	5722	
PA_tika-s01_04t:572_22	vā parighaṭitaṃ. Vīmaṃsānucaritanti vīmaṃsanāya punappunaṃ parimajjitaṃ. Sayampaṭibhānanti	5722	
PA_tika-s01_04t:572_23	sayameva attano vibhūtaṃ, tādisaṃ dhammanti sambandho. Akāraṇanti ayuttaṃ anupapattiṃ.	5722	
PA_tika-s01_04t:572_24	Kāraṇapade cetaṃ visesanaṃ. Na hi arasarūpatādayo dosā bhagavati saṃvijjanti, dhammasaṅghesu	5722	
PA_tika-s01_04t:572_25	ca durakkhātaduppaṭipannādayo akāraṇanti vā yuttikāraṇarahitaṃ attanā paṭiññāmattaṃ.	5722	
PA_tika-s01_04t:572_26	Pakatikammapadañcetaṃ. Imasmiñca atthe kāraṇaṃ vatvāti ettha kāraṇaṃ ivāti iva-saddattho	5722	
PA_tika-s01_04t:572_27	rūpakanayena yojetabbo patirūpakakāraṇassa adhippetattā. Tathā tathāti jātivuḍḍhānamanabhivādanādinā	5722	
PA_tika-s01_04t:572_28	tena tena ākārena. Vaṇṇasaddassa guṇapasaṃsāsu pavattanato yathākkamaṃ “avaṇṇaṃ dosaṃ ninda”nti vuttaṃ.	5722	
PA_tika-s01_04t:573_0	Durakkhātoti duṭṭhumākkhāto, tathā duppaṭivedito. Vaṭṭato niyyātīti niyyānaṃ, tadeva	573	
PA_tika-s01_04t:573_1	niyyāniko, tato vā niyyānaṃ nissaraṇaṃ, tattha niyuttoti niyyāniko. Vaṭṭato vā niyyātīti	573	
PA_tika-s01_04t:573_2	niyyāniko ya-kārassa ka-kāraṃ, ī-kārassa ca rassaṃ katvā. “Anīya-saddo hi bahulā	573	
PA_tika-s01_04t:573_3	kattuabhidhāyako”ti saddavidū vadanti, na niyyāniko tathā. Saṃsāradukkhassa anupasamasaṃvattaniko	573	
PA_tika-s01_04t:573_4	vuttanayena. Paccanīkapaṭipadanti sammāpaṭipattiyā viruddhapaṭipadaṃ. Ananulomapaṭipadanti	573	
PA_tika-s01_04t:573_5	sappurisānaṃ ananulomapaṭipadaṃ. Adhammānulomapaṭipadanti lokuttaradhammassa ananulomapaṭipadaṃ.	573	
PA_tika-s01_04t:573_6	Kasmā panettha “avaṇṇaṃ bhāsati, vaṇṇaṃ bhāsatī”ti ca vattamānakālaniddeso kato,	573	
PA_tika-s01_04t:573_7	nanu saṅgītikālato so avaṇṇavaṇṇānaṃ bhāsanakālo atītoti? Saccametaṃ, “addhānamaggapaṭipanno	573	
PA_tika-s01_04t:573_8	hotī”ti ettha hoti-saddo viya atītakālatthattā pana bhāsati-saddassa evaṃ vuttanti	573	
PA_tika-s01_04t:573_9	daṭṭhabbaṃ. Atha vā yasmiṃ kāle tehi avaṇṇo vaṇṇo ca bhāsīyati, tamapekkhitvā evaṃ	573	
PA_tika-s01_04t:573_10	vuttaṃ, evañca katvā “tatrā”ti padassa kālapaṭiniddesavikappanaṃ aṭṭhakathāyaṃ avuttampi supapannaṃ hoti.	5731	
PA_tika-s01_04t:574_0	“Suppiyassa pana…pe… bhāsatī”ti pāḷiyā sambandhadassanaṃ “antevāsī panassā”tiādivacanaṃ.	574	
PA_tika-s01_04t:574_1	Aparāmasitabbaṃ ariyūpavādakammaṃ, tathā anakkamitabbaṃ. Svāyanti so ācariyo. Asidhāranti	574	
PA_tika-s01_04t:574_2	asinā tikhiṇabhāgaṃ. Kakacadanta pantiyanti khandhakakacassa dantasaṅkhātāya visamapantiyā.	574	
PA_tika-s01_04t:574_3	Hatthena vā pādena vā yena kenaci vā aṅgapaccaṅgena paharitvā kīḷamāno viya. Akkhikaṇṇakosasaṅkhātaṭṭhānavasena	574	
PA_tika-s01_04t:574_4	tīhi pakārehi bhinno mado yassāti pabhinnamado, taṃ. Avaṇṇaṃ bhāsamānoti avaṇṇaṃ	574	
PA_tika-s01_04t:574_5	bhāsanahetu. Hetuattho hi ayaṃ māna-saddo. Na ayo vuḍḍhi anayo. Soyeva byasanaṃ,	574	
PA_tika-s01_04t:574_6	atirekabyasananti attho, taṃ pāpuṇissati ekantamahāsāvajjattā ratanattayopavādassa. Tenevāha –	574	
PA_tika-s01_04t:575	“Yo nindiyaṃ pasaṃsati,	57	
PA_tika-s01_04t:576	Taṃ vā nindati yo pasaṃsiyo;	57	
PA_tika-s01_04t:577	Vicināti mukhena so kaliṃ,	57	
PA_tika-s01_04t:578	Kalinā tena sukhaṃ na vindatī”ti. ;	57	
PA_tika-s01_04t:579_0	“Amhākaṃ ācariyo”tiādinā brahmadattassa saṃveguppattiṃ, attano ācariye ca kāruññappavattiṃ	579	
PA_tika-s01_04t:579_1	dassetvā kiñcāpi antevāsinā ācariyassa anukūlena bhavitabbaṃ, ayaṃ pana paṇḍitajātikattā	579	
PA_tika-s01_04t:579_2	na īdisesu ṭhānesu tamanuvattatīti idānissa kammassakatāñāṇappavattiṃ dassento “ācariye	579	
PA_tika-s01_04t:579_3	kho panā”tiādimāha. Halāhalanti taṅkhaṇaññeva māraṇakaṃ visaṃ. Hanatīti hi halo na-kārassa	579	
PA_tika-s01_04t:579_4	la-kāraṃ katvā, halānampi viseso halo halāhalo majjhedīghavasena, etena ca aññe aṭṭhavidhe	579	
PA_tika-s01_04t:579_5	vise nivatteti. Vuttañca –	579	
PA_tika-s01_04t:580	“Pume paṇḍe ca kākola, kāḷakūṭahalāhalā;	58	
PA_tika-s01_04t:581	Sarotthikosuṅkike yo, brahmaputto padīpano;	58	
PA_tika-s01_04t:582	Dārado vacchanābho ca, visabhedā ime navā”ti.	58	
PA_tika-s01_04t:583_0	Kharodakanti caṇḍasotodakaṃ. “Khārodaka”ntipi pāṭho, atiloṇatāya tittodakanti attho.	583	
PA_tika-s01_04t:583_1	Narakapapātanti corapapātaṃ. Māṇavakāti attānameva ovadituṃ ālapati “samayopi kho	583	
PA_tika-s01_04t:583_2	te bhaddāli appaṭividdhoahosī”tiādīsu viya. “Kammassakā”ti kammameva attasantakabhāvaṃ	583	
PA_tika-s01_04t:583_3	vatvā tadeva vivarati “attano kammānurūpameva gatiṃ gacchantī”tiādinā. Yonisoti upāyena	583	
PA_tika-s01_04t:583_4	ñāyena. Ummujjitvāti ācariyo viya ayoniso ariyūpavāde animmujjanto yoniso ariyūpavādato	583	
PA_tika-s01_04t:583_5	ummujjitvā, uddhaṃ hutvāti attho. Maddamānoti maddanto bhindanto. Ekaṃsakāraṇameva	583	
PA_tika-s01_04t:583_6	idha kāraṇanti dassetukāmena “sammā”ti vuttaṃ. “Yathā ta”ntiādinā tassa samāraddhabhāvaṃ	583	
PA_tika-s01_04t:583_7	dasseti, nti ca nipātamattaṃ. Idaṃ vuttaṃ hoti – yathā añño paṇḍitasabhāvo jāti ācāravasena	583	
PA_tika-s01_04t:583_8	kulaputto anekapariyāyena tiṇṇaṃ ratanānaṃ vaṇṇaṃ bhāsitumārabhati, tathā ayampi	583	
PA_tika-s01_04t:583_9	āraddho, tañca kho api nāmāyamācariyo ettakenāpi ratanattayāvaṇṇabhāsato orameyyāti.	583	
PA_tika-s01_04t:584_0	Sapparājavaṇṇanti ahirājavaṇṇaṃ. Vaṇṇapokkharatāyāti vaṇṇasundaratāya, vaṇṇasarīrena	584	
PA_tika-s01_04t:584_1	vā. Vārijaṃ kamalaṃ na paharāmi na bhañjāmi, ārā dūratova upasiṅghāmīti attho. Athāti	584	
PA_tika-s01_04t:584_2	evaṃ santepi. Gandhatthenoti gandhacoro. Saññūḷhāti ganthitā bandhitā. Gahapatīti	584	
PA_tika-s01_04t:584_3	upāligahapatiṃ nāṭaputtassa ālapanaṃ. Ettha ca vaṇṇitabbo “ayamīdiso”ti pakāsetabboti	584	
PA_tika-s01_04t:584_4	vaṇṇo, saṇṭhānaṃ. Vaṇṇīyati asaṅkarato vavatthāpīyatīti vaṇṇo, jāti. Vaṇṇeti vikāramāpajjamānaṃ	584	
PA_tika-s01_04t:584_5	hadayaṅgatabhāvaṃ pakāsetīti vaṇṇo, rūpāyatanaṃ. Vaṇṇīyati phalametena yathāsabhāvato	584	
PA_tika-s01_04t:584_6	vibhāvīyatīti vaṇṇo, kāraṇaṃ. Vaṇṇīyati appamahantādivasena pamīyatīti vaṇṇo, pamāṇaṃ.	584	
PA_tika-s01_04t:584_7	Vaṇṇīyati pasaṃsīyatīti vaṇṇo, guṇo. Vaṇṇanaṃ guṇasaṃkittanaṃ vaṇṇo, pasaṃsā. Evaṃ	584	
PA_tika-s01_04t:584_8	tattha tattha vaṇṇasaddassuppatti veditabbā. Ādisaddena jātarūpapuḷinakkharādayo	584	
PA_tika-s01_04t:584_9	saṅgaṇhāti. “Idha guṇopi pasaṃsāpī”ti vuttameva samattheti “ayaṃ kirā”tiādinā. Kirāti	584	
PA_tika-s01_04t:584_10	cettha anussavanatthe, padapūraṇamatte vā. Guṇūpasañhitanti guṇopasaññutaṃ. “Guṇūpasañhitaṃ	5841	
PA_tika-s01_04t:584_11	pasaṃsa”nti pana vadanto pasaṃsāya eva guṇabhāsanaṃ siddhaṃ tassā tadavinābhāvato,	5841	
PA_tika-s01_04t:584_12	tasmā idamatthadvayaṃ yujjatīti dasseti.	5841	
PA_tika-s01_04t:585_0	Kathaṃ bhāsatīti āha “tatthā”tiādi. Eko ca so puggalo cāti ekapuggalo. Kenaṭṭhena	585	
PA_tika-s01_04t:585_1	ekapuggalo? Asadisaṭṭhena, guṇavisiṭṭhaṭṭhena, asamasamaṭṭhena ca. So hi paṭhamābhinīhārakāle	585	
PA_tika-s01_04t:585_2	dasannaṃ pāramīnaṃ paṭipāṭiyā āvajjanaṃ ādiṃ katvā bodhisambhārasambharaṇaguṇehi	585	
PA_tika-s01_04t:585_3	ceva buddhaguṇehi ca sesamahājanena asadiso. Ye cassa guṇā, tepi aññasattānaṃ guṇehi	585	
PA_tika-s01_04t:585_4	visiṭṭhā, purimakā ca sammāsambuddhā sabbasattehi asamā, tehi pana ayameveko rūpakāyanāmakāyehi	585	
PA_tika-s01_04t:585_5	samo. Loketi sattaloke. “Uppajjamāno uppajjatī”ti pana idaṃ ubhayampi vippakatavacanameva	585	
PA_tika-s01_04t:585_6	uppādakiriyāya vattamānakālikattā. Uppajjamāno bahujanahitāya uppajjati, na aññena	585	
PA_tika-s01_04t:585_7	kāraṇenāti evaṃ panettha attho veditabbo. Lakkhaṇe hesa māna-saddo, evarūpañcettha	585	
PA_tika-s01_04t:585_8	lakkhaṇaṃ na sakkā aññena saddalakkhaṇena paṭibāhituṃ. Apica uppajjamāno nāma, uppajjati	585	
PA_tika-s01_04t:585_9	nāma, uppanno nāmāti ayamettha bhedo veditabbo. Esa hi dīpaṅkarapādamūlato paṭṭhāya	585	
PA_tika-s01_04t:585_10	yāva anāgāmiphalaṃ, tāva uppajjamāno nāma, arahattamaggakkhaṇe uppajjati nāma, arahattaphalakkhaṇe	5851	
PA_tika-s01_04t:585_11	uppanno nāma. Buddhānañhi sāvakānaṃ viya na paṭipāṭiyā iddhividhañāṇādīni uppajjanti,	5851	
PA_tika-s01_04t:585_12	saheva pana arahattamaggena sakalopi sabbaññuguṇarāsi āgatova nāma hoti, tasmā nibbattasabbakiccattā	5851	
PA_tika-s01_04t:585_13	arahattaphalakkhaṇe uppanno nāma, tadanibbattattā tadaññakkhaṇe yathārahaṃ “uppajjamāno	5851	
PA_tika-s01_04t:585_14	uppajjati” cceva vuccati. Imasmimpi sutte arahattaphalakkhaṇaṃyeva sandhāya “uppajjatī”ti	5851	
PA_tika-s01_04t:585_15	vuttaṃ. Atītakālikassāpi vattamānapayogassa katthaci diṭṭhattā uppanno hotīti ayañhettha	5851	
PA_tika-s01_04t:585_16	attho. Evaṃ sati “uppajjamāno”ti cettha māna-saddo sāmatthiyattho. Yāvatā sāmatthiyena	5851	
PA_tika-s01_04t:585_17	mahābodhisattānaṃ carimabhave uppatti icchitabbā, tāvatā sāmatthiyena bodhisambhārabhūtena	5851	
PA_tika-s01_04t:585_18	paripuṇṇena samannāgato hutvāti attho. Tathāsāmatthiyayogena hi uppajjamāno nāmāti.	5851	
PA_tika-s01_04t:585_19	Sabbasattehi asamo, asamehi purimabuddheheva samo majjhe bhinnasuvaṇṇa nikkhaṃ viya	5851	
PA_tika-s01_04t:585_20	nibbisiṭṭho, “ekapuggalo”ti cetassa visesanaṃ. Ālayasaṅkhātaṃ taṇhaṃ samugghāteti	5852	
PA_tika-s01_04t:585_21	samucchindatīti ālayasamugghāto. Vaṭṭaṃ upacchindatīti vaṭṭupacchedo.	5852	
PA_tika-s01_04t:586_0	Pahontenāti sakkontena. “Pañcanikāye”ti vatvāpi anekāvayavattā tesaṃ na ettakena	586	
PA_tika-s01_04t:586_1	sabbathā pariyādānanti “navaṅgaṃ satthusāsanaṃ caturāsīti dhammakkhandhasahassānī”ti	586	
PA_tika-s01_04t:586_2	vuttaṃ. Atitthenāti anotaraṇaṭṭhānena. Na vattabbo aparimāṇavaṇṇattā buddhādīnaṃ,	586	
PA_tika-s01_04t:586_3	niravasesānañca tesaṃ idha pakāsanena pāḷisaṃvaṇṇanāya eva sampajjanato, cittasampahaṃsanakammaṭṭhānasampajjanavasena	586	
PA_tika-s01_04t:586_4	ca saphalattā. Thāmo veditabbo sabbathāmena pakāsitattā. Kiṃ pana so tathā ogāhetvā	586	
PA_tika-s01_04t:586_5	bhāsatīti āha. “Brahmadatto panā”tiādi. Anukkamena punappunaṃ vā savanaṃ anussavo,	586	
PA_tika-s01_04t:586_6	paramparasavanaṃ. Ādi-saddena ākāraparivitakkadiṭṭhinijjhānakkhantiyo saṅgaṇhāti.	586	
PA_tika-s01_04t:586_7	Tattha “sundaramidaṃ kāraṇa”nti evaṃ sayameva kāraṇaparivitakkanaṃ ākāraparivitakko.	586	
PA_tika-s01_04t:586_8	Attano diṭṭhiyā nijjhāyitvā khamanaṃ ruccanaṃ diṭṭhinijjhānakkhantīti aṭṭhakathāsu	586	
PA_tika-s01_04t:586_9	vuttaṃ, tehiyeva sambandhitenāti attho. Matta-saddo hettha visesanivattiattho, tena	586	
PA_tika-s01_04t:586_10	yathāvuttaṃ kāraṇaṃ nivatteti. Attano thāmenāti attano ñāṇabaleneva, na pana buddhādīnaṃ	5861	
PA_tika-s01_04t:586_11	guṇānurūpanti adhippāyo. Asaṅkhyeyyāparimeyyappabhedā hi buddhādīnaṃ guṇā. Vuttañhetaṃ –	5861	
PA_tika-s01_04t:587	“Buddhopi buddhassa bhaṇeyya vaṇṇaṃ,	58	
PA_tika-s01_04t:588	Kappampi ce aññamabhāsamāno;	58	
PA_tika-s01_04t:589	Khīyetha kappo ciradīghamantare,	58	
PA_tika-s01_04t:590	Vaṇṇo na khīyetha tathāgatassā”ti. ;	59	
PA_tika-s01_04t:591	Idhāpi vakkhati “appamattakaṃ kho paneta”ntiādi.	59	
PA_tika-s01_04t:592_0	Iti-saddo nidassanattho vuttappakāraṃ nidasseti. Ha-kāro nipātamattanti āha “evaṃ	592	
PA_tika-s01_04t:592_1	te”ti. Aññamaññassā”ti idaṃ ruḷhipadaṃ “eko ekāyā”ti padaṃ viyāti dassento “aññoaññassā”ti	592	
PA_tika-s01_04t:592_2	ruḷhipadeneva vivarati. “Ujumevā”ti sāvadhāraṇasamāsataṃ vatvā tena nivattetabbatthaṃ	592	
PA_tika-s01_04t:592_3	āha “īsakampi apariharitvā”ti, thokatarampi avirajjhitvāti attho. Kathanti āha “ācariyena	592	
PA_tika-s01_04t:592_4	hī”tiādi. Pubbe ekavāramiva avaṇṇavaṇṇabhāsane niddiṭṭhepi “ujuvipaccanīkavādā”ti	592	
PA_tika-s01_04t:592_5	vuttattā anekavārameva te evaṃ bhāsantīti veditabbanti dassetuṃ “puna itaro avaṇṇaṃ	592	
PA_tika-s01_04t:592_6	itaro vaṇṇa”nti vuttaṃ. Tena hi visaddassa vividhatthataṃ samattheti. Sāraphalaketi	592	
PA_tika-s01_04t:592_7	sāradāruphalake, uttamaphalake vā. Visarukkhaāṇinti visadārumayapaṭāṇiṃ. Iriyāpathānubandhanena	592	
PA_tika-s01_04t:592_8	anubandhā honti, na sammāpaṭipattianubandhanena.	592	
PA_tika-s01_04t:593_0	Sīsānulokinoti sīsena anulokino, sīsaṃ ukkhipitvā maggānukkamena olokayamānāti attho.	593	
PA_tika-s01_04t:593_1	Tasmiṃ kāleti yamhi saṃvacchare, utumhi, māse, pakkhe vā bhagavā taṃ addhānamaggaṃ	593	
PA_tika-s01_04t:593_2	paṭipanno, tasmiṃ kāle. Tena hi aniyamato saṃvaccharautumāsaḍḍhamāsāva niddisitā	593	
PA_tika-s01_04t:593_3	“taṃ divasa”nti divasassa visuṃ niddiṭṭhattā, muhuttādīnañca divasapariyāpannato.	593	
PA_tika-s01_04t:593_4	“Taṃ addhānaṃ paṭipanno”ti cettha ādhāravacanametaṃ. Teneva hi kiriyāvicchedadassanavasena	593	
PA_tika-s01_04t:593_5	“rājagahe piṇḍāya caratī”ti saha pubbakālakiriyāhi vattamānaniddeso kato, itarathā	593	
PA_tika-s01_04t:593_6	tasmiṃ kāle rājagahe piṇḍāya carati, taṃ addhānamaggañca paṭipannoti anadhippetattho	593	
PA_tika-s01_04t:593_7	āpajjeyya. Na hi asamānavisayā kiriyā ekādhārā sambhavanti, yā cettha adhippetā addhānapaṭipajjanakiriyā,	593	
PA_tika-s01_04t:593_8	sā ca aniyamitā na yuttāti. Rājagahaparivattakesūti rājagahaṃ parivattetvā ṭhitesu.	593	
PA_tika-s01_04t:593_9	“Aññatarasmi”nti iminā tesu bhagavato anibaddhavāsaṃ dasseti. Soti evaṃ rājagahe	593	
PA_tika-s01_04t:593_10	vasamāno so bhagavā. Piṇḍāya caraṇenapi hi tattha paṭibaddhabhāvavacanato sannivāsattameva	5931	
PA_tika-s01_04t:593_11	dasseti. Yadi pana “piṇḍāya caramāno so bhagavā”ti paccāmaseyya, yathāvuttova anadhippetattho	5931	
PA_tika-s01_04t:593_12	āpajjeyyāti. Taṃ divasanti yaṃ divasaṃ addhānamaggaṃ paṭipanno, taṃ divasa. Taṃ addhānaṃ	5931	
PA_tika-s01_04t:593_13	paṭipannoti ettha accantasaṃyogavacanametaṃ. Bhattabhuñjanato pacchā pacchābhattaṃ,	5931	
PA_tika-s01_04t:593_14	tasmiṃ pacchābhattasamaye. Piṇḍapātapaṭikkantoti yattha piṇḍapātatthāya caritvā bhuñjanti,	5931	
PA_tika-s01_04t:593_15	tato apakkanto. Taṃ addhānaṃ paṭipannoti “nāḷandāyaṃ veneyyānaṃ vividhahitasukhanipphattiṃ	5931	
PA_tika-s01_04t:593_16	ākaṅkhamāno imissā aṭṭhuppattiyā tividhasīlālaṅkataṃ nānāvidhakuhanalapanādimicchājīvaviddhaṃsanaṃ	5931	
PA_tika-s01_04t:593_17	dvāsaṭṭhidiṭṭhijālaviniveṭhanaṃ dasasahassilokadhātupakampanaṃ brahmajālasuttaṃ desessāmī”ti	5931	
PA_tika-s01_04t:593_18	taṃ yathāvuttaṃ dīghamaggaṃ paṭipanno, idaṃ pana kāraṇaṃ pakaraṇatova pākaṭanti na	5931	
PA_tika-s01_04t:593_19	vuttaṃ. Ettāvatā “kasmā pana bhagavā taṃ addhānaṃ paṭipanno”ti codanā visodhitā hoti.	5931	
PA_tika-s01_04t:594_0	Idāni itarampi codanaṃ visodhituṃ “suppiyopī”ti vuttaṃ. Tasmiṃ kāle, taṃ divasaṃ	594	
PA_tika-s01_04t:594_1	anubandhoti ca vuttanayena sambandho. Pāto asitabboti pātarāso, so bhutto yenāti	594	
PA_tika-s01_04t:594_2	bhuttapātarāso. Iccevāti evameva manasi sannidhāya, na pana “bhagavantaṃ, bhikkhusaṅghañca	594	
PA_tika-s01_04t:594_3	piṭṭhito piṭṭhito anubandhissāmī”ti. Tena vuttaṃ “bhagavato taṃ maggaṃ paṭipannabhāvaṃ	594	
PA_tika-s01_04t:594_4	ajānantovā”ti, tathā ajānanto eva hutvā anubandhoti attho. Na hi so bhagavantaṃ daṭṭhumeva	594	
PA_tika-s01_04t:594_5	icchati, tenāha “sace pana jāneyya, nānubandheyyā”ti. Ettāvatā “kasmā ca suppiyo	594	
PA_tika-s01_04t:594_6	anubandho”ti codanā visodhitā hoti. “So”tiādinā aparampi codanaṃ visodheti. Kadāci	594	
PA_tika-s01_04t:594_7	pana bhagavā aññataraveseneva gacchati aṅgulimāladamanapakkusātiabhiggamanādīsu,	594	
PA_tika-s01_04t:594_8	kadāci buddhasiriyā, idhāpi īdisāya buddhasiriyāti dassetuṃ “buddhasiriyā sobhamāna”ntiādi	594	
PA_tika-s01_04t:594_9	vuttaṃ. Sirīti cettha sarīrasobhaggādisampatti, tadeva upamāvasena dasseti “rattakambalaparikkhittamivā”tiādinā.	594	
PA_tika-s01_04t:594_10	Gacchatīti jaṅgamo yathā “caṅkamo”ti. Cañcalamāno gacchanto giri, tādisassa kanakagirino	5941	
PA_tika-s01_04t:594_11	sikharamivāti attho.	5941	
PA_tika-s01_04t:595_0	“Tasmiṃ kirā”tiādi tabbivaraṇaṃ, pāḷiyaṃ adassitattā, porāṇaṭṭhakathāyañca anāgatattā	595	
PA_tika-s01_04t:595_1	anussavasiddhā ayaṃ kathāti dassetuṃ “kirā”ti vuttanti vadanti, tathā vā hotu aññathā	595	
PA_tika-s01_04t:595_2	vā, attanā adiṭṭhaṃ, asutaṃ, amutañca anussavamevāti daṭṭhabbaṃ. Nīlapītalohitodātamañjiṭṭhapabhassaravasena	595	
PA_tika-s01_04t:595_3	chabbaṇṇā. Samantāti samantato dasahi disāhi. Asītihatthappamāṇeti tesaṃ rasmīnaṃ	595	
PA_tika-s01_04t:595_4	pakatiyā pavattiṭṭhānavasena vuttaṃ, tasmā samantato, upari ca paccekaṃ asītihatthamatte	595	
PA_tika-s01_04t:595_5	padese pakatiyāva ghanībhūtā rasmiyo tiṭṭhantīti daṭṭhabbaṃ, vinayaṭīkāyaṃ pana “tāyeva	595	
PA_tika-s01_04t:595_6	byāmappabhā nāma. Yato chabbaṇṇā rasmiyo taḷākato mātikā viya dasasu disāsu dhāvanti,	595	
PA_tika-s01_04t:595_7	sā yasmā byāmamattā viya khāyati, tasmā byāmappabhāti vuccatī”ti vuttaṃ, saṅgītisuttavaṇṇanāyaṃ	595	
PA_tika-s01_04t:595_8	pana vakkhati “puratthimakāyato suvaṇṇavaṇṇā rasmi uṭṭhahitvā asītihatthaṃ ṭhānaṃ	595	
PA_tika-s01_04t:595_9	gaṇhāti. Pacchimakāyato. Dakkhiṇahatthato. Vāmahatthato suvaṇṇavaṇṇā rasmi uṭṭhahitvā	595	
PA_tika-s01_04t:595_10	asītihatthaṃ ṭhānaṃ gaṇhāti. Upari kesantato paṭṭhāya sabbakesāvaṭṭehi moragīvavaṇṇā	5951	
PA_tika-s01_04t:595_11	rasmi uṭṭhahitvā gaganatale asītihatthaṃ ṭhānaṃ gaṇhāti. Heṭṭhā pādatalehi pavāḷavaṇṇā	5951	
PA_tika-s01_04t:595_12	rasmi uṭṭhahitvā ghanapathaviyaṃ asītihatthaṃ ṭhānaṃ gaṇhāti. Evaṃ samantā asītihatthamattaṃ	5951	
PA_tika-s01_04t:595_13	ṭhānaṃ chabbaṇṇā buddharasmiyo vijjotamānā vipphandamānā vidhāvantī”ti keci pana	5951	
PA_tika-s01_04t:595_14	aññathāpi parikappanāmattena vadanti, taṃ na gahetabbaṃ tathā aññattha anāgatattā,	5951	
PA_tika-s01_04t:595_15	ayuttattā ca. Tāsaṃ pana buddharasmīnaṃ tadā aniggūhitabhāvadassanatthaṃ “tasmiṃ	5951	
PA_tika-s01_04t:595_16	kira samaye”ti vuttaṃ. Pakkusātiabhiggamanādīsu viya hi tadā tāsaṃ niggūhane kiñci	5951	
PA_tika-s01_04t:595_17	kāraṇaṃ natthi. Ādhāvantīti abhimukhaṃ disaṃ dhāvanti. Vidhāvantīti vividhā hutvā vidisaṃ dhāvanti.	5951	
PA_tika-s01_04t:596_0	Tasmiṃ vanantare dissamānākārena tāsaṃ rasmīnaṃ sobhā viññāyatīti āha “ratanāveḷā”tiādi.	596	
PA_tika-s01_04t:596_1	Ratanāveḷā nāma ratanamayavaṭaṃsakaṃ muddhaṃ avati rakkhatīti hi aveḷā, āveḷā vā,	596	
PA_tika-s01_04t:596_2	muddhamālā. Ukkā nāma yā sajotibhūtā, tāsaṃ sataṃ, nipatanaṃ nipāto, tassa nipāto,	596	
PA_tika-s01_04t:596_3	tena samākulaṃ tathā. Pisitabbattā piṭṭhaṃ, cīnadese jātaṃ piṭṭhaṃ cīnapiṭṭhaṃ, rattacuṇṇaṃ,	596	
PA_tika-s01_04t:596_4	yaṃ “sindūro”tipi vuccati, cīnapiṭṭhameva cuṇṇaṃ. Vāyuno vegena ito cito ca khittaṃ	596	
PA_tika-s01_04t:596_5	tanti tathā. Indassa dhanu lokasaṅketavasenāti indadhanu, sūriyarasmivasena gagane	596	
PA_tika-s01_04t:596_6	paññāyamānākāraviseso. Kuṭilaṃ aciraṭṭhāyittā virūpaṃ hutvā javati dhāvatīti vijju,	596	
PA_tika-s01_04t:596_7	sāyeva latā taṃsadisabhāvenāti tathā, vāyuvegato valāhakaghaṭṭaneneva jātarasmi.	596	
PA_tika-s01_04t:596_8	Tāyati avijahanavasena ākāsaṃ pāletīti tārā, gaṇasaddo paccekaṃ yojetabbo. Tassa	596	
PA_tika-s01_04t:596_9	pabhā tathā. Vipphuritaviccharitamivāti ābhāya vividhaṃ pharamānaṃ, vijjotayamānaṃ	596	
PA_tika-s01_04t:596_10	viya ca. Vanassa antaraṃ vivaraṃ vanantaraṃ, bhagavatā pattapattavanappadesanti vuttaṃ hoti.	5961	
PA_tika-s01_04t:597_0	Asītiyā anubyañjanehi tambanakhatādīhi anurañjitaṃ tathā. Kamalaṃ padumapuṇḍarīkāni,	597	
PA_tika-s01_04t:597_1	avasesaṃ nīlarattasetabhedaṃ saroruhaṃ uppalaṃ, iti pañcavidhā paṅkajajāti pariggahitā	597	
PA_tika-s01_04t:597_2	hoti. Vikasitaṃ phullitaṃ tadubhayaṃ yassa sarassa tathā. Sabbena pakārena parito	597	
PA_tika-s01_04t:597_3	samantato phullati vikasatīti sabbapāliphullaṃ a-kārassa ā-kāraṃ, ra-kārassa ca la-kāraṃ	597	
PA_tika-s01_04t:597_4	katvā yathā “pālibhaddo”ti, tārānaṃ marīci pabhā, tāya vikasitaṃ vijjotitaṃ tathā.	597	
PA_tika-s01_04t:597_5	Byāmappabhāya parikkhepo parimaṇḍalo, tena vilāsinī sobhinī tathā. Mahāpurisalakkhaṇāni	597	
PA_tika-s01_04t:597_6	aññamaññapaṭibaddhattā mālākāreneva ṭhitānīti vuttaṃ “dvattiṃsavaralakkhaṇamālā”ti.	597	
PA_tika-s01_04t:597_7	Dvattiṃsacandādīnaṃ mālā kenaci ganthetvā paṭipāṭiyā ca ṭhapitāti na vattabbā “yadi	597	
PA_tika-s01_04t:597_8	siyā”ti parikappanāmattena hi “ganthetvā ṭhapitadvattiṃsacandamālāyā”tiādi vuttaṃ.	597	
PA_tika-s01_04t:597_9	Parikappopamā hesā, lokepi ca dissati.	597	
PA_tika-s01_04t:598	“Mayeva mukhasobhāsse, tyalaminduvikatthanā;	59	
PA_tika-s01_04t:599	Yatombujepi sātthīti, parikappopamā aya”nti.	59	
PA_tika-s01_04t:600	Dvattiṃsacandamālāya siriṃ attano siriyā abhibhavantī ivāti sambandho. Esa nayo sesesupi.	60	
PA_tika-s01_04t:601_0	Evaṃ bhagavato tadā sobhaṃ dassetvā idāni bhikkhusaṅghassāpi sobhaṃ dassento “tañca	601	
PA_tika-s01_04t:601_1	panā”tiādimāha. Catubbidhāya appicchatāya appicchā. Dvādasahi santosehi santuṭṭhā.	601	
PA_tika-s01_04t:601_2	Tividhena vivekena pavivittā. Rājarājamahāmattādīhi asaṃsaṭṭhā. Duppaṭipattikānaṃ	601	
PA_tika-s01_04t:601_3	codakā. Pāpe akusale garahino paresaṃ hitapaṭipattiyā vattāro. Paresañca vacanakkhamā.	601	
PA_tika-s01_04t:601_4	Vimuttiñāṇadassanaṃ nāma paccavekkhaṇañāṇaṃ. “Tesa”ntiādinā tadabhisambandhena bhagavato	601	
PA_tika-s01_04t:601_5	sobhaṃ dasseti. Rattapadumānaṃ saṇḍo samūho vanaṃ, tassa majjhe gatā tathā. “Rattaṃ	601	
PA_tika-s01_04t:601_6	padumaṃ, setaṃ puṇḍarīka”nti pattaniyamamantarena tathā vuttaṃ, pattaniyamena pana	601	
PA_tika-s01_04t:601_7	satapattaṃ padumaṃ, ūnakasatapattaṃ puṇḍarīkaṃ. Pavāḷaṃ viddumo, tena katāya vedikāya	601	
PA_tika-s01_04t:601_8	parikkhitto viya. Migapakkhīnampīti pi-saddo, api-saddo vā sambhāvanāyaṃ, tenāha	601	
PA_tika-s01_04t:601_9	“pageva devamanussāna”nti. Mahātherāti mahāsāvake sandhāyāha. Surañjitabhāvena īsakaṃ	601	
PA_tika-s01_04t:601_10	kaṇhavaṇṇatāya meghavaṇṇaṃ. Ekaṃsaṃ karitvāti ekaṃsapārupanavasena vāmaṃse karitvā.	6011	
PA_tika-s01_04t:601_11	Kattarassa jiṇṇassa ālambano daṇḍo kattaradaṇḍo, bāhullavasenāyaṃ samaññā. Suvammaṃ	6011	
PA_tika-s01_04t:601_12	nāma sobhaṇuracchado, tena vammitā sannaddhāti suvammavammitā, idaṃ tesaṃ paṃsukūladhāraṇanidassanaṃ.	6011	
PA_tika-s01_04t:601_13	Yesaṃ kucchigataṃ sabbampi tiṇapalāsādi gandhajātameva hoti, te gandhahatthino nāma,	6011	
PA_tika-s01_04t:601_14	ye “hemavatā”tipi vuccanti, tesampi therānaṃ sīlādiguṇagandhatāya taṃsadisatā. Antojaṭābahijaṭāsaṅkhātāya	6011	
PA_tika-s01_04t:601_15	taṇhājaṭāya vijaṭitabhāvato vijaṭitajaṭā. Taṇhābandhanāya chinnattā chinnabandhanā.	6011	
PA_tika-s01_04t:601_16	“So”tiādi yathāvuttavacanassa guṇadassanaṃ. Anubuddhehīti buddhānamanubuddhehi. Tepi	6011	
PA_tika-s01_04t:601_17	hi ekadesena bhagavatā paṭividdhapaṭibhāgeneva cattāri saccāni bujjhanti. Pattaparivāritanti	6011	
PA_tika-s01_04t:601_18	pupphadalena parivāritaṃ. Kaṃ vuccati kamalādi, tasmiṃ sarati virājatīti kesaraṃ,	6011	
PA_tika-s01_04t:601_19	kiñjakkho. Kaṇṇe karīyatīti kaṇṇikā. Kaṇṇālaṅkāro, taṃsadisaṇṭhānatāya kaṇṇikā, bījakoso.	6011	
PA_tika-s01_04t:601_20	Channaṃ haṃsakulānaṃ seṭṭho dhataraṭṭho haṃsarājā viya, hārito nāma mahābrahmā viya.	6012	
PA_tika-s01_04t:602_0	Evaṃ gacchantaṃ bhagavantaṃ, bhikkhū ca disvā attano parisaṃ olokesīti sambandho.	602	
PA_tika-s01_04t:602_1	Kājadaṇḍaketi kājasaṅkhāte bhārāvahadaṇḍake, kājasmiṃ vā bhāralaggitadaṇḍake. Khuddakaṃ	602	
PA_tika-s01_04t:602_2	pīṭhaṃ pīṭhakaṃ. Mūle, agge ca tidhā kato daṇḍo tidaṇḍo. Morahatthako morapiñchaṃ.	602	
PA_tika-s01_04t:602_3	Khuddakaṃ pasibbaṃ pasibbakaṃ. Kuṇḍikā kamaṇḍalu. Sā hi kaṃ udakaṃ udeti pasaveti,	602	
PA_tika-s01_04t:602_4	rakkhatīti vā kuṇḍikā niruttinayena. Gahitaṃ omakato lujjitaṃ, vividhaṃ lujjitañca	602	
PA_tika-s01_04t:602_5	pīṭhaka…pe… kuṇḍikādianekaparikkhārasaṅkhātaṃ bhāraṃ bharati vahatīti gahita…pe…	602	
PA_tika-s01_04t:602_6	bhārabharitā. Itīti nidassanattho. Evanti idamattho. Evaṃ idaṃ vacanamādi yassa vacanassa	602	
PA_tika-s01_04t:602_7	tathā, tadeva niratthakaṃ vacanaṃ yassāti evamādiniratthakavacanā. Mukhaṃ etassa	602	
PA_tika-s01_04t:602_8	atthīti mukharā, sabbepi mukhavantā eva, ayaṃ pana pharusābhilāpamukhavatī, tasmā	602	
PA_tika-s01_04t:602_9	evaṃ vuttaṃ. Nindāyañhi ayaṃ rapaccayo. Mukhena vā amanāpaṃ kammaṃ rāti gaṇhātīti	602	
PA_tika-s01_04t:602_10	mukharā. Vividhā kiṇṇā vācā yassāti vikiṇṇavācā. Tassāti suppiyassa paribbājakassa.	6021	
PA_tika-s01_04t:602_11	Nti yathāvuttappakāraṃ parisaṃ.	6021	
PA_tika-s01_04t:603_0	Idānīti tassa tathārūpāya parisāya dassanakkhaṇe. Panāti arucisaṃsūcanattho, tathāpīti	603	
PA_tika-s01_04t:603_1	attho. Lābha…pe… hāniyā ceva hetubhūtāya. Kathaṃ hānīti āha “aññatitthiyānañhī”tiādi.	603	
PA_tika-s01_04t:603_2	Nissirīkatanti nisobhataṃ, ayamattho morajātakādīhipi dīpetabbo. “Upatissakolitānañcā”tiādinā	603	
PA_tika-s01_04t:603_3	pakkhahānitāya vitthāro. Āyasmato sāriputtassa, mahāmoggallānassa ca bhagavato santike	603	
PA_tika-s01_04t:603_4	pabbajjaṃ sandhāya “tesu pana pakkantesū”ti vuttaṃ. Tesaṃ pabbajitakāleyeva aḍḍhateyyasataṃ	603	
PA_tika-s01_04t:603_5	paribbājakaparisā pabbaji, tato parampi tadanupabbajitā paribbājakaparisā aparimāṇāti	603	
PA_tika-s01_04t:603_6	dasseti “sāpi tesaṃ parisā bhinnā”ti iminā. Yāya kāyaci hi paribbājakaparisāya pabbajitāya	603	
PA_tika-s01_04t:603_7	tassa parisā bhinnāyeva nāma samānagaṇattāti tathā vuttaṃ. “Imehī”tiādinā lābhapakkhahāniṃ	603	
PA_tika-s01_04t:603_8	nigamanavasena dasseti. Usūyasaṅkhātassa visassa uggāro uggilanaṃ usūyavisuggāro,	603	
PA_tika-s01_04t:603_9	taṃ. Ettha ca “yasmā panesā”tiādināva “kasmā ca so ratanattayassa avaṇṇaṃ bhāsatī”ti	603	
PA_tika-s01_04t:603_10	codanaṃ visodheti, “sace”tiādikaṃ pana sabbampi tapparivāravacanamevāti tehipi sā	6031	
PA_tika-s01_04t:603_11	visodhitāyeva nāma. Bhagavato virodhānunayābhāvavīmaṃsanatthaṃ ete avaṇṇaṃ vaṇṇaṃ	6031	
PA_tika-s01_04t:603_12	bhāsanti. “Mārena anvāviṭṭhā evaṃ bhāsantī”ti ca keci vadanti, tadayuttameva aṭṭhakathāya	6031	
PA_tika-s01_04t:603_13	ujuvipaccanīkattā. Pākaṭoyevāyamatthoti.	6031	
PA_tika-s01_04t:604	2. Yasmā atthaṅgato sūriyo, tasmā akālo dāni gantunti sambandho.	60	
PA_tika-s01_04t:605_0	Ambalaṭṭhikāti sāmīpikavohāro yathā “varuṇanagaraṃ, godāgāmo”ti āha “tassa kirā”tiādi.	605	
PA_tika-s01_04t:605_1	Taruṇapariyāyo laṭṭhikā-saddo rukkhavisaye yathā “mahāvanaṃ ajjhogāhetvā beluvalaṭṭhikāya	605	
PA_tika-s01_04t:605_2	mūle divāvihāraṃ nisīdī”tiādīsūti dasseti” “taruṇambarukkho”ti iminā. Keci pana “ambalaṭṭhikā	605	
PA_tika-s01_04t:605_3	nāma vuttanayena eko gāmo”ti vadanti, tesaṃ mate ambalaṭṭhikāyanti samīpatthe bhummavacanaṃ.	605	
PA_tika-s01_04t:605_4	Chāyūdakasampannanti chāyāya ceva udakena ca sampannaṃ. Mañjusāti peḷā. Paṭibhānacittavicittanti	605	
PA_tika-s01_04t:605_5	itthipurisasaññogādinā paṭibhānacittena vicittaṃ, etena rañño agāraṃ, tadeva rājāgārakanti	605	
PA_tika-s01_04t:605_6	dasseti. Rājāgārakaṃ nāma vessavaṇamahārājassa devāyatananti eke.	605	
PA_tika-s01_04t:606_0	Bahuparissayoti bahupaddavo. Kehīti vuttaṃ “core’hipī”tiādi. Handāti vacanavossaggatthe	606	
PA_tika-s01_04t:606_1	nipāto, tadānubhāvato nipparissayatthāya idāni upagantvā sve gamissāmīti adhippāyo.	606	
PA_tika-s01_04t:606_2	“Saddhiṃ antevāsinā brahmadattena māṇavenā” ticceva sīhaḷaṭṭhakathāyaṃ vuttaṃ, tañca	606	
PA_tika-s01_04t:606_3	kho pāḷiāruḷhavaseneva, na pana tadā suppiyassa parisāya abhāvatoti imamatthaṃ dassetuṃ	606	
PA_tika-s01_04t:606_4	“saddhiṃ attano parisāyā”ti idha vuttaṃ. Kasmā panettha brahmadattoyeva pāḷiyamāruḷho,	606	
PA_tika-s01_04t:606_5	na pana tadavasesā suppiyassa parisāti? Desanānadhīnabhāvena payojanābhāvato. Yathā	606	
PA_tika-s01_04t:606_6	cetaṃ, evaṃ aññampi edisaṃ payojanābhāvato saṅgītikārakehi na saṅgītanti daṭṭhabbaṃ.	606	
PA_tika-s01_04t:606_7	Keci pana “pāḷiyaṃ vutta”nti ādhāraṃ vatvā ‘tadetaṃ na sīhaḷaṭṭhakathānayadassanaṃ,	606	
PA_tika-s01_04t:606_8	pāḷiyaṃ vuttabhāvadassanamevā’ti” vadanti, taṃ na yujjati. Pāḷiāruḷhavaseneva pāḷiyaṃ	606	
PA_tika-s01_04t:606_9	vuttanti adhippetatthassa āpajjanato. Tasmā yathāvuttanayeneva attho gahetabboti.	606	
PA_tika-s01_04t:606_10	“Vuttanti vā amhehipi idha vattabbanti attho. Evañhi tadā aññāyapi parisāya vijjamānabhāvadassanatthaṃ	6061	
PA_tika-s01_04t:606_11	evaṃ vuttaṃ, pāḷiyamāruḷhavasena pana aññathāpi idha vattabbanti adhippāyo yutto”ti vadanti.	6061	
PA_tika-s01_04t:607_0	Idāni “tatrāpi suda”ntiādipāḷiyā sambandhaṃ dassetuṃ “evaṃ vāsaṃ upagato panā”tiādi	607	
PA_tika-s01_04t:607_1	vuttaṃ. Parivāretvā nisinno hotīti sambandho. Kucchitaṃ kattabbanti kukataṃ, tassa	607	
PA_tika-s01_04t:607_2	bhāvo kukkuccaṃ, kucchitakiriyā, ito cito ca cañcalananti attho, hatthassa kukkuccaṃ	607	
PA_tika-s01_04t:607_3	tathā. “Sā hī”tiādinā tathābhūtatāya kāraṇaṃ dasseti. Nivāteti vātavirahitaṭṭhāne.	607	
PA_tika-s01_04t:607_4	Yathāvuttadosābhāvena niccalā. Taṃ vibhūtinti tādisaṃ sobhaṃ. Vippalapantīti sativossaggavasena	607	
PA_tika-s01_04t:607_5	vividhā lapanti. Nillālitajivhāti ito cito ca nikkhantajivhā. Kākacchamānāti kākānaṃ	607	
PA_tika-s01_04t:607_6	saddasadisaṃ saddaṃ kurumānā. Gharugharupassāsinoti gharugharuiti saddaṃ janetvā	607	
PA_tika-s01_04t:607_7	passasantā. Issāvasenāti yathāvuttehi dvīhi kāraṇehi usūyanavasena. “Sabbaṃ vattabba”nti	607	
PA_tika-s01_04t:607_8	iminā “ādipeyyālanayoya”nti dasseti.	607	
PA_tika-s01_04t:608_0	3. Sammā pahonti taṃ taṃ kammanti sampahulā, bahavo, tenāha “bahukāna”nti. Sabbantimena	608	
PA_tika-s01_04t:608_1	paricchedena catuvaggasaṅgheneva vinayakammassa kattabbattā “vinayapariyāyenā”tiādi	608	
PA_tika-s01_04t:608_2	vuttaṃ. Tayo janāti cesa upalakkhaṇaniddeso dvinnampi sampahulattā. Tattha tattha	608	
PA_tika-s01_04t:608_3	tathāyevāgatattā “suttantapariyāyenā”tiādimāha. Taṃ taṃ pāḷiyā āgatavohāravasena	608	
PA_tika-s01_04t:608_4	hi ayaṃ bhedo. Tayo janā tayo eva nāma, tato paṭṭhāya uttari catupañcajanādikā sampahulāti	608	
PA_tika-s01_04t:608_5	attho. Tatoti cāyaṃ mariyādāvadhi. Maṇḍalamāḷoti anekatthapavattā samaññā, idha pana	608	
PA_tika-s01_04t:608_6	īdisāya evāti niyamento āha “katthacī”tiādi. Kaṇṇikā vuccati kūṭaṃ. Haṃsavaṭṭakacchannenāti	608	
PA_tika-s01_04t:608_7	haṃsamaṇḍalākārachannena. Tadeva channaṃ aññattha “supaṇṇavaṅkacchadana”nti vuttaṃ.	608	
PA_tika-s01_04t:608_8	Kūṭena yutto agāro, soyeva sālāti kūṭāgārasālā. Thambhapantiṃ parikkhipitvāti thambhamālaṃ	608	
PA_tika-s01_04t:608_9	parivāretvā, parimaṇḍalākārena thambhapantiṃ katvāti vuttaṃ hoti. Upaṭṭhānasālā nāma	608	
PA_tika-s01_04t:608_10	payirupāsanasālā. Yattha upaṭṭhānamattaṃ karonti, na ekarattadirattādivasena nisīdanaṃ,	6081	
PA_tika-s01_04t:608_11	idha pana tathā katā nisīdanasālāyevāti dasseti “idha panā”tiādinā. Teneva pāḷiyaṃ	6081	
PA_tika-s01_04t:608_12	“sannipatitāna” ntveva avatvā “sannisinnāna”ntipi vuttaṃ. Mānitabboti māḷo, mīyati	6081	
PA_tika-s01_04t:608_13	pamīyatīti vā māḷo. Maṇḍalākārena paṭicchanno māḷoti maṇḍalamāḷo, anekakoṇavanto	6081	
PA_tika-s01_04t:608_14	paṭissayaviseso. “Sannisinnāna”nti nisajjanavasena vuttaṃ, nisajjanavasena vā “sannisinnāna”nti	6081	
PA_tika-s01_04t:608_15	saṃvaṇṇetabbapadamajjhāharitvā sambandho. Iminā nisīdanairiyāpathaṃ, kāyasāmaggīvasena	6081	
PA_tika-s01_04t:608_16	ca samodhānaṃ sandhāya padadvayametaṃ vuttanti dasseti. Saṅkhiyā vuccati kathā sammā	6081	
PA_tika-s01_04t:608_17	khiyanato kathanato. Kathādhammoti kathāsabhāvo, upaparikkhā vidhīti keci.	6081	
PA_tika-s01_04t:609_0	“Acchariya”ntiādi tassa rūpadassananti āha “katamo pana so”tiādi. Soti kathādhammo.	609	
PA_tika-s01_04t:609_1	“Nīyatīti nayo, attho, saddasatthaṃ anugato nayo saddanayo”ti ācariyadhammapālattherena	609	
PA_tika-s01_04t:609_2	vuttaṃ. Nīyati attho etenāti vā nayo, upāyo, saddasatthe āgato nayo atthagahaṇūpāyo	609	
PA_tika-s01_04t:609_3	saddanayo. Tattha hi anabhiṇhavuttike acchariya-saddo icchito ruḷhivasena. Tenevāha	609	
PA_tika-s01_04t:609_4	“andhassa pabbatārohaṇaṃ viyā”tiādi. Tassa hi tadārohaṇaṃ na niccaṃ, kadāciyeva siyā,	609	
PA_tika-s01_04t:609_5	evamidampi. Accharāyoggaṃ acchariyaṃ niruttinayena yoggasaddassa lopato, taddhitavasena	609	
PA_tika-s01_04t:609_6	vā ṇiyapaccayassa vicitravuttito, so pana porāṇaṭṭhakathāyameva āgatattā “aṭṭhakathānayo”ti	609	
PA_tika-s01_04t:609_7	vutto. Pubbe abhūtanti abhūtapubbaṃ, etena na bhūtaṃ abhūtanti nibbacanaṃ, bhūta-saddassa	609	
PA_tika-s01_04t:609_8	ca atītatthaṃ dasseti. Yāvañcidanti sandhivasena niggahitāgamoti āha “yāva ca ida”nti,	609	
PA_tika-s01_04t:609_9	etassa ca “suppaṭividitā”ti etena sambandho. Yāva cayattakaṃ idaṃ ayaṃ nānādhimuttikatā	609	
PA_tika-s01_04t:609_10	suppaṭividitā, taṃ “ettakamevā”ti na sakkā amhehi paṭivijjhituṃ, akkhātuñcāti sapāṭhasesattho.	6091	
PA_tika-s01_04t:609_11	Tenevāha “tena suppaṭividitatāya appameyyataṃ dassetī”ti.	6091	
PA_tika-s01_04t:610_0	“Bhagavatā”tiādīhi padehi samānādhikaraṇabhāvena vuttattā tenāti ettha ta-saddo sakatthapaṭiniddeso,	610	
PA_tika-s01_04t:610_1	tasmā yena abhisambuddhabhāvena bhagavā pakato samāno supākaṭo nāma hoti, tadabhisambuddhabhāvaṃ	610	
PA_tika-s01_04t:610_2	saddhiṃ āgamanapaṭipadāya tassa atthabhāvena dassento “yo so”tiādimāha. Na hettha	610	
PA_tika-s01_04t:610_3	so pubbe vutto atthi, yo attho tehi therehi ta-saddena parāmasitabbo bhaveyya. Tasmā	610	
PA_tika-s01_04t:610_4	yathāvuttaguṇasaṅkhātaṃ sakatthaṃyevesa padhānabhāvena parāmasatīti daṭṭhabbaṃ. Anuttaraṃ	610	
PA_tika-s01_04t:610_5	sammāsambodhinti aggamaggañāṇapadaṭṭhānaṃ anāvaraṇañāṇaṃ, anāvaraṇañāṇapadaṭṭhānañca	610	
PA_tika-s01_04t:610_6	aggamaggañāṇaṃ. Tadubhayañhi sammā aviparītaṃ sayameva bujjhati, sammā vā pasaṭṭhā	610	
PA_tika-s01_04t:610_7	sundaraṃ bujjhatīti sammāsambodhi. Sā pana buddhānaṃ sabbaguṇasampattiṃ deti abhiseko	610	
PA_tika-s01_04t:610_8	viya rañño sabbalokissariyabhāvaṃ, tasmā “anuttarā sammāsambodhī”ti vuccati. Abhisambuddhoti	610	
PA_tika-s01_04t:610_9	abbhaññāsi paṭivijjhi, tena tādisena bhagavatāti attho. Satipi ñāṇadassanānaṃ idha	610	
PA_tika-s01_04t:610_10	paññāvevacanabhāve tena tena visesena nesaṃ visayavisesappavattiṃ dassento “tesaṃ	6101	
PA_tika-s01_04t:610_11	tesaṃ sattāna”ntiādimāha. Ettha hi paṭhamamatthaṃ asādhāraṇañāṇavasena dasseti. Āsayānusayañāṇena	6101	
PA_tika-s01_04t:610_12	jānatā sabbaññutānāvaraṇañāṇehi passatāti attho.	6101	
PA_tika-s01_04t:611_0	Dutiyaṃ vijjattayavasena. Pubbenivāsādīhīti pubbenivāsāsavakkhayañāṇehi. Tatiyaṃ	611	
PA_tika-s01_04t:611_1	abhiññānāvaraṇañāṇavasena. Abhiññāpariyāpannepi “tīhi vijjāhī”ti tāsaṃ rāsibhedadassanatthaṃ	611	
PA_tika-s01_04t:611_2	vuttaṃ. Anāvaraṇañāṇasaṅkhātena samantacakkhunā passatāti attho. Catutthaṃ sabbaññutaññāṇamaṃsacakkhuvasena.	611	
PA_tika-s01_04t:611_3	Paññāyāti sabbaññutaññāṇena. Kuṭṭassa bhittiyā tiro paraṃ, anto vā, tadādīsu gatāni.	611	
PA_tika-s01_04t:611_4	Ativisuddhenāti ativiya visuddhena pañcavaṇṇasamannāgatena sunīlapāsādikaakkhilomasamalaṅkatena	611	
PA_tika-s01_04t:611_5	rattiñceva divā ca samantā yojanaṃ passantena maṃsacakkhunā. Pañcamaṃ paṭivedhadesanāñāṇavasena.	611	
PA_tika-s01_04t:611_6	“Attahitasādhikāyā”ti ekaṃsato vuttaṃ, pariyāyato panesā parahitasādhikāpi hoti.	611	
PA_tika-s01_04t:611_7	Tāya hi dhammasabhāvapaṭicchādakakilesasamugghātāya desanāñāṇādi sambhavati. Paṭivedhapaññāyāti	611	
PA_tika-s01_04t:611_8	ariyamaggapaññāya. Vipassanāsahagato samādhi padaṭṭhānaṃ āsannakāraṇametissāti samādhipadaṭṭhānā,	611	
PA_tika-s01_04t:611_9	tāya. Desanāpaññāyāti desanākiccanipphādakena sabbaññutaññāṇena. Arīnanti kilesārīnaṃ,	611	
PA_tika-s01_04t:611_10	pañcamārānaṃ vā, sāsanapaccatthikānaṃ vā aññatitthiyānaṃ. Tesaṃ hananaṃ pāṭihāriyehi	6111	
PA_tika-s01_04t:611_11	abhibhavanaṃ appaṭibhānatākaraṇaṃ, ajjhupekkhanañca majjhimapaṇṇāsake pañcamavagge	6111	
PA_tika-s01_04t:611_12	saṅgītaṃ caṅkīsuttañcettha nidassanaṃ, etena arayo hatā anenāti niruttinayena padasiddhimāha.	6111	
PA_tika-s01_04t:611_13	Ato nāvacanassa tābyappadeso mahāvisayenāti daṭṭhabbaṃ. Apica arayo hanatīti antasaddena	6111	
PA_tika-s01_04t:611_14	padasiddhi, ikārassa ca akāro. Paccayādīnaṃ sampadānabhūtānaṃ, tesaṃ vā paṭiggahaṇaṃ,	6111	
PA_tika-s01_04t:611_15	paṭiggahituṃ vā arahatīti arahanti dasseti “paccayādīnañca arahattā”ti iminā. Sammāti	6111	
PA_tika-s01_04t:611_16	aviparītaṃ. Sāmañcāti sayameva, aparaneyyo hutvāti vuttaṃ hoti. Kathaṃ panettha “sabbadhammāna”nti	6111	
PA_tika-s01_04t:611_17	ayaṃ viseso labbhatīti? Sāmaññajotanāya visese avaṭṭhānato, visesatthinā ca visesassa	6111	
PA_tika-s01_04t:611_18	anupayojetabbato yajjevaṃ “dhammāna”nti visesovānupayojito siyā, kasmā sabbadhammānanti	6111	
PA_tika-s01_04t:611_19	ayamattho anupayojīyatīti? Ekadesassa aggahaṇato. Padesaggahaṇe hi asati gahetabbassa	6111	
PA_tika-s01_04t:611_20	nippadesatā viññāyati yathā “dikkhito na dadātī”ti, esa nayo īdisesu.	6112	
PA_tika-s01_04t:612_0	Idāni ca catūhi padehi catuvesārajjavasena attanā adhippetataraṃ chaṭṭhamatthaṃ dassetuṃ	612	
PA_tika-s01_04t:612_1	“antarāyikadhamme vā”tiādi vuttaṃ. Tathā hi tadeva nigamanaṃ karoti “eva”ntiādinā.	612	
PA_tika-s01_04t:612_2	Tattha antarāyakaradhammañāṇena jānatā, niyyānikadhammañāṇena passatā, āsavakkhayañāṇena	612	
PA_tika-s01_04t:612_3	arahatā, sabbaññutaññāṇena sammāsambuddhenaāti yathākkamaṃ yojetabbaṃ. Anatthacaraṇena	612	
PA_tika-s01_04t:612_4	kilesā eva arayoti kilesārayo, tesaṃ kilesārīnaṃ. Etthāha – yassa ñāṇassa vasena	612	
PA_tika-s01_04t:612_5	sammā sāmañca sabbadhammānaṃ buddhattā bhagavā sammāsambuddho nāma jāto, kiṃ panidaṃ	612	
PA_tika-s01_04t:612_6	ñāṇaṃ sabbadhammānaṃ bujjhanavasena pavattamānaṃ sakiṃyeva sabbasmiṃ visaye pavattati,	612	
PA_tika-s01_04t:612_7	udāhu kamenāti. Kiñcettha – yadi tāva sakiṃyeva sabbasmiṃ visaye pavattati, evaṃ	612	
PA_tika-s01_04t:612_8	sati atītānāgatapaccuppannaajjhattabahiddhādibhedabhinnānaṃ saṅkhatadhammānaṃ, asaṅkhatasammutidhammānañca	612	
PA_tika-s01_04t:612_9	ekajjhaṃ upaṭṭhāne dūrato cittapaṭaṃ pekkhantassa viya paṭibhāgenāvabodho na siyā,	612	
PA_tika-s01_04t:612_10	tathā ca sati “sabbe dhammā anattā”ti vipassantānaṃ anattākārena viya sabbe dhammā	6121	
PA_tika-s01_04t:612_11	anirūpitarūpena bhagavato ñāṇavisayā hontīti āpajjati. Yepi “sabbañeyyadhammānaṃ	6121	
PA_tika-s01_04t:612_12	ṭhitilakkhaṇavisayaṃ vikapparahitaṃ sabbakālaṃ buddhānaṃ ñāṇaṃ pavattati, tena te	6121	
PA_tika-s01_04t:612_13	‘sabbavidū’ti vuccanti. Evañca katvā –	6121	
PA_tika-s01_04t:613	‘Gacchaṃ samāhito nāgo, ṭhito nāgo samāhito;	61	
PA_tika-s01_04t:614	Seyyaṃ samāhito nāgo, nisinnopi samāhito’ti. ; –	61	
PA_tika-s01_04t:615_0	Idampi sabbadā ñāṇappavattidīpakaṃ aṅguttarāgame nāgopamasuttavacanaṃ suvuttaṃ nāma	615	
PA_tika-s01_04t:615_1	hotī”ti vadanti, tesampi vāde vuttadosā nātivatti. Ṭhitilakkhaṇārammaṇatāya ca atītānāgatadhammānaṃ	615	
PA_tika-s01_04t:615_2	tadabhāvato ekadesavisayameva bhagavato ñāṇaṃ siyā, tasmā sakiññeva sabbasmiṃ visaye	615	
PA_tika-s01_04t:615_3	ñāṇaṃ pavattatīti na yujjati. Atha kamena sabbasmimpi visaye ñāṇaṃ pavattati, evampi	615	
PA_tika-s01_04t:615_4	na yujjati. Na hi jātibhūmisabhāvādivasena, disādesakālādivasena ca anekabhedabhinne	615	
PA_tika-s01_04t:615_5	ñeyye kamena gayhamāne tassa anavasesapaṭivedho sambhavati apariyantabhāvato ñeyyassa.	615	
PA_tika-s01_04t:615_6	Ye pana “atthassa avisaṃvādanato ñeyyassa ekadesaṃ paccakkhaṃ katvā sesepi evanti	615	
PA_tika-s01_04t:615_7	adhimuccitvā vavatthāpanena sabbaññū nāma bhagavā jāto, tañca ñāṇaṃ na anumānikaṃ	615	
PA_tika-s01_04t:615_8	nāma saṃsayābhāvato. Saṃsayānubaddhañhi ñāṇaṃ loke anumānika”nti vadanti, tesampi	615	
PA_tika-s01_04t:615_9	taṃ na yuttameva. Sabbassa hi appaccakkhabhāve atthāvisaṃvādanena ñeyyassa ekadesaṃ	615	
PA_tika-s01_04t:615_10	paccakkhaṃ katvā sesepi evanti adhimuccitvā vavatthāpanasseva asambhavato tathā asakkuṇeyyattā	6151	
PA_tika-s01_04t:615_11	ca. Yañhi sesaṃ, tadapaccakkhameva, atha tampi paccakkhaṃ, tassa sesabhāvo eva na	6151	
PA_tika-s01_04t:615_12	siyā, apariyantabhāvato ñeyyassa tathāvavatthitumeva na sakkāti? Sabbametaṃ akāraṇaṃ.	6151	
PA_tika-s01_04t:615_13	Kasmā? Avisayavicāraṇabhāvato. Vuttañhetaṃ bhagavatā “buddhānaṃ bhikkhave, buddhavisayo	6151	
PA_tika-s01_04t:615_14	acinteyyo na cintetabbo, yaṃ cintento ummādassa vighātassa bhāgī assā”ti idaṃ panettha	6151	
PA_tika-s01_04t:615_15	sanniṭṭhānaṃ – yaṃ kiñci bhagavatā ñātuṃ icchitaṃ, sakalamekadeso vā, tattha tattha	6151	
PA_tika-s01_04t:615_16	appaṭihatavuttitāya paccakkhato ñāṇaṃ pavattati niccasamādhānañca vikkhepābhāvato,	6151	
PA_tika-s01_04t:615_17	ñātuṃ icchitassa ca sakalassa avisayabhāve tassa ākaṅkhāpaṭibaddhavuttitā na siyā,	6151	
PA_tika-s01_04t:615_18	ekanteneva sā icchitabbā, sabbe dhammā buddhassa bhagavato āvajjanapaṭibaddhā ākaṅkhāpaṭibaddhā	6151	
PA_tika-s01_04t:615_19	manasikārapaṭibaddhā cittuppādapaṭibaddhāti vacanato. Atītānāgatavisayampi bhagavato	6151	
PA_tika-s01_04t:615_20	ñāṇaṃ anumānāgamatakkagahaṇavirahitattā paccakkhameva.	6152	
PA_tika-s01_04t:616_0	Nanu ca etasmimpi pakkhe yadā sakalaṃ ñātuṃ icchitaṃ, tadā sakiṃyeva sakalavisayatāya	616	
PA_tika-s01_04t:616_1	anirūpitarūpena bhagavato ñāṇaṃ pavatteyyāti vuttadosā nātivattiyevāti? Na, tassa	616	
PA_tika-s01_04t:616_2	visodhitattā. Visodhito hi so buddhavisayo acinteyyoti. Aññathā pacurajanañāṇasamānavuttitāya	616	
PA_tika-s01_04t:616_3	buddhānaṃ bhagavantānaṃ ñāṇassa acinteyyatā na siyā, tasmā sakaladhammārammaṇampi	616	
PA_tika-s01_04t:616_4	taṃ ekadhammārammaṇaṃ viya suvavatthāpiteyeva te dhamme katvā pavattatīti idamettha	616	
PA_tika-s01_04t:616_5	acinteyyaṃ, “yāvatakaṃ neyyaṃ, tāvatakaṃ ñāṇaṃ. Yāvatakaṃ ñāṇaṃ, tāvatakaṃ neyyaṃ.	616	
PA_tika-s01_04t:616_6	Neyyapariyantikaṃ ñāṇaṃ, ñāṇapariyantikaṃ neyyaṃ. Neyyaṃ atikkamitvā ñāṇaṃ nappavattati,	616	
PA_tika-s01_04t:616_7	ñāṇaṃ atikkamitvā neyyapatho natthi. Aññamaññapariyantaṭṭhāyino te dhammā, yathā	616	
PA_tika-s01_04t:616_8	dvinnaṃ samuggapaṭalānaṃ sammā phusitānaṃ heṭṭhimaṃ samuggapaṭalaṃ uparimaṃ nātivattati,	616	
PA_tika-s01_04t:616_9	uparimaṃ samuggapaṭalaṃ heṭṭhimaṃ nātivattati. Aññamaññapariyantaṭṭhāyino, evameva	616	
PA_tika-s01_04t:616_10	buddhassa bhagavato neyyañca ñāṇañca aññamaññapariyantaṭṭhāyino…pe… te dhammā”ti	6161	
PA_tika-s01_04t:616_11	evamekajjhaṃ, visuṃ, sakiṃ, kamena vā icchānurūpaṃ pavattassa tassa ñāṇassa vasena	6161	
PA_tika-s01_04t:616_12	sammā sāmañca sabbadhammānaṃ buddhattā bhagavā sammāsambuddho nāma jātoti.	6161	
PA_tika-s01_04t:617_0	Ayaṃ panettha aṭṭhakathāmuttako nayo – ṭhānāṭhānādīni chabbisayāni chahi ñāṇehi jānatā,	617	
PA_tika-s01_04t:617_1	yathākammūpage satte cutūpapātadibbacakkhuñāṇehi passatā, savāsanānamāsavānaṃ āsavakkhayañāṇena	617	
PA_tika-s01_04t:617_2	khīṇattā arahatā, jhānādidhamme saṃkilesavodānavasena sāmaṃyeva aviparītāvabodhato	617	
PA_tika-s01_04t:617_3	sammāsambuddhena, evaṃ dasabalañāṇavasena catūhākārehi thomitena. Apica tīsu kālesu	617	
PA_tika-s01_04t:617_4	appaṭihatañāṇatāya jānatā, tiṇṇampi kammānaṃ ñāṇānuparivattito nisammakāritāya passatā,	617	
PA_tika-s01_04t:617_5	davādīnaṃ channamabhāvasādhikāya pahānasampadāya arahatā, chandādīnaṃ channamahānihetubhūtāya	617	
PA_tika-s01_04t:617_6	aparikkhayapaṭibhānasādhikāya sabbaññutāya sammāsambuddhena, evaṃ aṭṭhārasāveṇikabuddhadhammavasena	617	
PA_tika-s01_04t:617_7	catūhākārehi thomitenāti evamādinā tesaṃ tesaṃ ñāṇadassanapahānabodhanatthehi saṅgahitānaṃ	617	
PA_tika-s01_04t:617_8	buddhaguṇānaṃ vasena yojanā kātabbāti.	617	
PA_tika-s01_04t:618_0	Catuvesārajjaṃ sandhāya “catūhākārehī”ti vuttaṃ. “Thomitenā”ti etena imesaṃ “bhagavatā”ti	618	
PA_tika-s01_04t:618_1	padassa visesanataṃ dasseti. Yadipi hīnapaṇītabhedena duvidhāva adhimutti pāḷiyaṃ	618	
PA_tika-s01_04t:618_2	vuttā, pavattiākāravasena pana anekabhedabhinnāvāti āha “nānādhimuttikatā”ti. Sā	618	
PA_tika-s01_04t:618_3	pana adhimutti ajjhāsayadhātuyeva, tadapi tathā tathā dassanaṃ, khamanaṃ, rocanañcāti	618	
PA_tika-s01_04t:618_4	atthaṃ viññāpeti “nānajjhāsayatā”ti iminā. Tathā hi vakkhati “nānādhimuttikatā nānajjhāsayatā	618	
PA_tika-s01_04t:618_5	nānādiṭṭhikatā nānakkhantitā nānārucitā”ti. “Yāvañcida”nti etassa “suppaṭividitā”ti	618	
PA_tika-s01_04t:618_6	iminā sambandho. Tattha ca idanti padapūraṇamattaṃ, “nānādhimuttikatā”ti etena vā	618	
PA_tika-s01_04t:618_7	padena samānādhikaraṇaṃ, tassattho pana pākaṭoyevāti āha “yāva ca suṭṭhu paṭividitā”ti.	618	
PA_tika-s01_04t:619_0	“Yā ca aya”ntiādinā dhātusaṃyuttapāḷiṃ dassento tadeva saṃyuttaṃ manasi karitvā tesaṃ	619	
PA_tika-s01_04t:619_1	avaṇṇavaṇṇabhāsanena saddhiṃ ghaṭetvā therānamayaṃ saṅkhiyadhammo udapādīti dasseti.	619	
PA_tika-s01_04t:619_2	Ato assa bhagavato dhātusaṃyuttadesanānayena tāsaṃ suppaṭividitabhāvaṃ samatthanavasena	619	
PA_tika-s01_04t:619_3	dassetuṃ “ayaṃ hī”tiādimāhāti attho daṭṭhabbo. Suppaṭividitabhāvasamatthanañhi “ayaṃ	619	
PA_tika-s01_04t:619_4	hī”tiādivacanaṃ. Tattha yā ayaṃ nānādhimuttikatā…pe… rucitāti sambandho. Dhātusoti	619	
PA_tika-s01_04t:619_5	ajjhāsayadhātuyā. Saṃsandantīti sambandhenti vissāsenti. Samentīti sammā, saha vā	619	
PA_tika-s01_04t:619_6	bhavanti. “Hīnādhimuttikā”tiādi tathābhāvavibhāvanaṃ. Atītampi addhānanti atītasmiṃ	619	
PA_tika-s01_04t:619_7	kāle, accantasaṃyoge vā etaṃ upayogavacanaṃ. Nānādhimuttikatā-padassa nānajjhāsayatāti	619	
PA_tika-s01_04t:619_8	atthavacanaṃ. Nānādiṭṭhi…pe… rucitāti tassa sarūpadassanaṃ. Sassatādiladdhivasena	619	
PA_tika-s01_04t:619_9	nānādiṭṭhikatā. Pāpācārakalyāṇācārādipakativasena nānakkhantitā. Pāpicchāappicchādivasena	619	
PA_tika-s01_04t:619_10	nānārucitā. Nāḷiyāti tumbena, āḷhakena vā. Tulāyāti mānena. Nānādhimuttikatāñāṇanti	6191	
PA_tika-s01_04t:619_11	cettha sabbaññutaññāṇameva adhippetaṃ, na dasabalañāṇanti āha “sabbaññutaññāṇenā”ti.	6191	
PA_tika-s01_04t:619_12	Evaṃ ācariyadhammapālattherena vuttaṃ, abhidhammaṭṭhakathāyaṃ, dasabalasuttaṭṭhakathāsu ca evamāgataṃ.	6191	
PA_tika-s01_04t:620_0	Paravādī panāha “dasabalañāṇaṃ nāma pāṭiyekkaṃ natthi, sabbaññutaññāṇassevāyaṃ pabhedo”ti,	620	
PA_tika-s01_04t:620_1	taṃ tathā na daṭṭhabbaṃ. Aññameva hi dasabalañāṇaṃ, aññaṃ sabbaññutaññāṇaṃ. Dasabalañāṇañhi	620	
PA_tika-s01_04t:620_2	sakakiccameva jānāti, sabbaññutaññāṇaṃ pana tampi tato avasesampi jānāti. Dasabalañāṇesu	620	
PA_tika-s01_04t:620_3	hi paṭhamaṃ kāraṇākāraṇameva jānāti, dutiyaṃ kammantaravipākantarameva, tatiyaṃ kammaparicchedameva,	620	
PA_tika-s01_04t:620_4	catutthaṃ dhātunānattakāraṇameva, pañcamaṃ sattānamajjhāsayādhimuttimeva, chaṭṭhaṃ	620	
PA_tika-s01_04t:620_5	indriyānaṃ tikkhamudubhāvameva, sattamaṃ jhānādīhi saddhiṃ tesaṃ saṃkilesādimeva,	620	
PA_tika-s01_04t:620_6	aṭṭhamaṃ pubbenivutthakkhandhasantatimeva, navamaṃ sattānaṃ cutipaṭisandhimeva, dasamaṃ	620	
PA_tika-s01_04t:620_7	saccaparicchedameva, sabbaññutaññāṇaṃ pana etehi jānitabbañca tato uttariñca jānāti,	620	
PA_tika-s01_04t:620_8	etesaṃ pana kiccaṃ na sabbaṃ karoti. Tañhi jhānaṃ hutvā appetuṃ na sakkoti, iddhi	620	
PA_tika-s01_04t:620_9	hutvā vikubbituṃ na sakkoti, maggo hutvā kilese khepetuṃ na sakkoti. Apica paravādī	620	
PA_tika-s01_04t:620_10	evaṃ pucchitabbo “dasabalañāṇaṃ nāma etaṃ savitakkasavicāraṃ avitakkavicāramattaṃ	6201	
PA_tika-s01_04t:620_11	avitakkaavicāraṃ, kāmāvacaraṃ rūpāvacaraṃ arūpāvacaraṃ, lokiyaṃ lokuttara”nti. Jānanto	6201	
PA_tika-s01_04t:620_12	paṭipāṭiyā satta ñāṇāni “savitakkasavicārānī”ti vakkhati, tato parāni dve “avitakkaavicārānī”ti	6201	
PA_tika-s01_04t:620_13	vakkhati, āsavakkhayañāṇaṃ “siyā savitakkasavicāraṃ, siyā avitakkavicāramattaṃ, siyā	6201	
PA_tika-s01_04t:620_14	avitakkaavicāra”nti vakkhati, tathā paṭipāṭiyā satta kāmāvacarāni, tato paraṃ dve	6201	
PA_tika-s01_04t:620_15	rūpāvacarāni, avasāne ekaṃ “lokuttara’nti vakkhati, sabbaññutaññāṇaṃ pana savitakkasavicārameva,	6201	
PA_tika-s01_04t:620_16	kāmāvacarameva, lokiyamevāti. Iti aññadeva dasabalañāṇaṃ, aññaṃ sabbaññutaññāṇanti,	6201	
PA_tika-s01_04t:620_17	tasmā pañcamabalañāṇasaṅkhātena nānādhimuttikatāñāṇena ca sabbaññutaññāṇena ca viditāti	6201	
PA_tika-s01_04t:620_18	attho veditabbo. Ca-kāropi hi potthakesu dissati. Sāti yathāvuttā nānādhimuttikatā.	6201	
PA_tika-s01_04t:620_19	“Dvepi nāmā”tiādinā yathāvuttasuttassatthaṃ saṅkhepena dassetvā “imesu cāpī”tiādinā	6201	
PA_tika-s01_04t:620_20	tassa saṅkhiyadhammassa tadabhisambandhataṃ āvi karoti. Iti ha meti ettha evaṃsaddatthe	6202	
PA_tika-s01_04t:620_21	iti-saddo, ha-kāro nipātamattaṃ, āgamo vā. Sandhivasena ikāralopo, akārādeso vāti	6202	
PA_tika-s01_04t:620_22	dasseti “evaṃ ime”ti iminā.	6202	
PA_tika-s01_04t:621_0	4. “Viditvā”ti ettha pakatiyatthabhūtā vijānanakiriyā sāmaññena abhedavatīpi samānā	621	
PA_tika-s01_04t:621_1	taṃtaṃkaraṇayogyatāya anekappabhedāti dassetuṃ “bhagavā hī”tiādi vuttaṃ. Vatthūnīti	621	
PA_tika-s01_04t:621_2	gharavatthūni. “Sabbaññutaññāṇena disvā aññāsī”ti ca vohāravacanamattametaṃ. Na hi	621	
PA_tika-s01_04t:621_3	tena dassanato aññaṃ jānanaṃ nāma natthi. Tadidaṃ ñāṇaṃ āvajjanapaṭibaddhaṃ ākaṅkhāpaṭibaddhaṃ	621	
PA_tika-s01_04t:621_4	manasikārapaṭibaddhaṃ cittuppādapaṭibaddhaṃ hutvā pavattati. Kiṃ nāma karonto bhagavā	621	
PA_tika-s01_04t:621_5	tena ñāṇena āvajjanādipaṭibaddhena aññāsīti sotūnamatthassa suviññāpanatthaṃ parammukhā	621	
PA_tika-s01_04t:621_6	viya codanaṃ samuṭṭhāpeti “kiṃ karonto aññāsī”ti iminā, pacchimayāmakiccaṃ karonto	621	
PA_tika-s01_04t:621_7	taṃ ñāṇaṃ āvajjanādipaṭibaddhaṃ hutvā tena tathā aññāsīti vuttaṃ hoti. Sāmaññasmiṃ	621	
PA_tika-s01_04t:621_8	sati visesavacanaṃ sātthakaṃ siyāti anuyogenāha “kiccañcanāmeta”ntiādi. Arahattamaggena	621	
PA_tika-s01_04t:621_9	samugghātaṃ kataṃ tassa samuṭṭhāpakakilesasamugghāṭanena, yato “natthi abyāvaṭamano”ti	621	
PA_tika-s01_04t:621_10	aṭṭhārasasu buddhadhammesu vuccati. Niratthako cittasamudācāro natthīti hettha attho.	6211	
PA_tika-s01_04t:621_11	Evampi vuttānuyogo tadavatthoyevāti codanamapaneti “taṃ pañcavidha”ntiādinā. Tattha	6211	
PA_tika-s01_04t:621_12	purimakiccadvayaṃ divasabhāgavasena, itarattayaṃ rattibhāgavasena gahetabbaṃ tathāyeva vakkhamānattā.	6211	
PA_tika-s01_04t:622_0	“Upaṭṭhākānuggahaṇatthaṃ, sarīraphāsukatthañcā”ti etena anekakappasamupacitapuññasambhārajanitaṃ	622	
PA_tika-s01_04t:622_1	bhagavato mukhavaraṃ duggandhādidosaṃ nāma natthi, tadubhayatthameva pana mukhadhovanādīni	622	
PA_tika-s01_04t:622_2	karotīti dasseti. Sabbopi hi buddhānaṃ kāyo bāhirabbhantarehi malehi anupakkiliṭṭho	622	
PA_tika-s01_04t:622_3	sudhotamaṇi viya hoti. Vivittāsaneti phalasamāpattīnamanurūpe vivekānubrūhanāsane.	622	
PA_tika-s01_04t:622_4	Vītināmetvāti phalasamāpattīhi vītināmanaṃ vuttaṃ, tampi na vivekaninnatāya, paresañca	622	
PA_tika-s01_04t:622_5	diṭṭhānugati āpajjanatthaṃ. Surattadupaṭṭaṃ antaravāsakaṃ vihāranivāsanaparivattanavasena	622	
PA_tika-s01_04t:622_6	nivāsetvā vijjulatāsadisaṃ kāyabandhanaṃ bandhitvā meghavaṇṇaṃ sugatacīvaraṃ pārupitvā	622	
PA_tika-s01_04t:622_7	selamayapattaṃ ādāyāti adhippāyo. Tathāyeva hi tattha tattha vutto. “Kadāci ekako”tiādi	622	
PA_tika-s01_04t:622_8	tesaṃ tesaṃ vineyyānaṃ vinayanānukūlaṃ bhagavato upasaṅkamanadassanaṃ. Gāmaṃ vā nigamaṃ	622	
PA_tika-s01_04t:622_9	vāti ettha vā-saddo vikappanattho, tena nagarampi vikappeti. Yathāruci vattamānehi	622	
PA_tika-s01_04t:622_10	anekehi pāṭihāriyehi pavisatīti sambandho.	6221	
PA_tika-s01_04t:623_0	“Seyyathida”ntiādinā pacchimapakkhaṃ vitthāreti. Seyyathidanti ca taṃ katamanti atthe	623	
PA_tika-s01_04t:623_1	nipāto, idaṃ vā sappāṭihīrapavisanaṃ katamantipi vaṭṭati. Mudugatavātāti mudubhūtā,	623	
PA_tika-s01_04t:623_2	mudubhāvena vā gatā vātā. Udakaphusitānīti udakabindūni. Muñcantāti osiñcantā. Reṇuṃ	623	
PA_tika-s01_04t:623_3	vūpasametvāti rajaṃ sannisīdāpetvā upari vitānaṃ hutvā tiṭṭhanti caṇḍa-vātātapa-himapātādi-haraṇena	623	
PA_tika-s01_04t:623_4	vitānakiccanipphādakattā, tato tato himavantādīsu pupphūpagarukkhato upasaṃharitvāti	623	
PA_tika-s01_04t:623_5	atthassa viññāyamānattā tathā na vuttaṃ. Samabhāgakaraṇamattena onamanti, unnamanti	623	
PA_tika-s01_04t:623_6	ca, tatoyeva pādanikkhepasamaye samāva bhūmi hoti. Nidassanamattañcetaṃ sakkharakathalakaṇṭakasaṅkukalalādiapagamanassāpi	623	
PA_tika-s01_04t:623_7	sambhavato, tañca suppatiṭṭhitapādatālakkhaṇassa nissandaphalaṃ, na iddhinimmānaṃ.	623	
PA_tika-s01_04t:623_8	Padumapupphāni vāti ettha vā-saddo vikappanattho, tena “yadi yathāvuttanayena samā	623	
PA_tika-s01_04t:623_9	bhūmi hoti, evaṃ sati tāni na paṭiggaṇhanti, tathā pana asatiyeva paṭiggaṇhantī”ti	623	
PA_tika-s01_04t:623_10	bhagavato yathāruci pavattanaṃ dasseti. Sabbadāva bhagavato gamanaṃ paṭhamaṃ dakkhiṇapāduddharaṇasaṅkhātānubyañjanapaṭimaṇḍitanti	6231	
PA_tika-s01_04t:623_11	āha “ṭhapitamatte dakkhiṇapāde”ti. Buddhānaṃ sabbadakkhiṇatāya tathā vuttanti ācariyadhammapālatthero,	6231	
PA_tika-s01_04t:623_12	ācariyasāriputtatthero ca vadati, sabbesaṃ uttamatāya evaṃ vuttanti attho. Evaṃ sati	6231	
PA_tika-s01_04t:623_13	uttamapurisānaṃ tathāpakatitāyāti āpajjati. Ṭhapitamatte nikkhamitvā dhāvantīti sambandho.	6231	
PA_tika-s01_04t:623_14	Idañca yāvadeva vineyyajanavinayanatthaṃ satthu pāṭihāriyanti tesaṃ dassanaṭṭhānaṃ	6231	
PA_tika-s01_04t:623_15	sandhāya vuttaṃ. “Chabbaṇṇarasmiyo”ti vatvāpi “suvaṇṇarasapiñjarāni viyā”ti vacanaṃ	6231	
PA_tika-s01_04t:623_16	bhagavato sarīre pītābhāya yebhuyyatāyāti daṭṭhabbaṃ. “Rasa-saddo cettha udakapariyāyo,	6231	
PA_tika-s01_04t:623_17	piñjara-saddo hemavaṇṇapariyāyo, suvaṇṇajaladhārā viya suvaṇṇavaṇṇānīti attho”ti	6231	
PA_tika-s01_04t:623_18	sāratthadīpaniyaṃ vuttaṃ. Pāsādakūṭāgārādīni tesu tesu gāmanigamādīsu saṃvijjamānāni	6231	
PA_tika-s01_04t:623_19	alaṅkarontiyo hutvā.	6231	
PA_tika-s01_04t:624_0	“Tathā”tiādinā sayameva dhammatāvasena tesaṃ saddakaraṇaṃ dasseti. Tadā kāyaṃ upagacchantīti	624	
PA_tika-s01_04t:624_1	kāyūpagāni, na yattha katthaci ṭhitāni. “Antaravīthi”nti iminā bhagavato piṇḍāya	624	
PA_tika-s01_04t:624_2	gamanānurūpavīthiṃ dasseti. Na hi bhagavā loluppacārapiṇḍacāriko viya yattha katthaci	624	
PA_tika-s01_04t:624_3	gacchati. Ye paṭhamaṃ gatā, ye vā tadanucchavikaṃ piṇḍapātaṃ dātuṃ samatthā, te bhagavatopi	624	
PA_tika-s01_04t:624_4	pattaṃ gaṇhantīti veditabbaṃ. Paṭimānentīti patissamānasā pūjenti, bhagavantaṃ vā	624	
PA_tika-s01_04t:624_5	paṭimānāpenti paṭimānantaṃ karonti. Vohāramattañcetaṃ, bhagavato pana apaṭimānanā	624	
PA_tika-s01_04t:624_6	nāma natthi. Cittasantānānīti atīte, etarahi ca pavattacittasantānāni. Yathā keci	624	
PA_tika-s01_04t:624_7	arahatte patiṭṭhahanti, tathā dhammaṃ desetīti sambandho. Keci pabbajitvāti ca arahattasamāpannānaṃ	624	
PA_tika-s01_04t:624_8	pabbajjāsaṅkhepagatadassanatthaṃ, na pana gihīnaṃ arahattasamāpannatāpaṭikkhepanatthaṃ.	624	
PA_tika-s01_04t:624_9	Ayañhi arahattappattānaṃ gihīnaṃ sabhāvo, yā tadaheva pabbajjā vā, kālaṃ kiriyāvāti.	624	
PA_tika-s01_04t:624_10	Tathā hi vuttaṃ āyasmatā nāgasenattherena “visamaṃ mahārāja, gihiliṅgaṃ, visame liṅge	6241	
PA_tika-s01_04t:624_11	liṅgadubbalatāya arahattaṃ patto gihī tasmiṃyeva divase pabbajati vā parinibbāyati	6241	
PA_tika-s01_04t:624_12	vā neso mahārāja, doso arahattassa, gihiliṅgasseveso doso yadidaṃ liṅgadubbalatā”ti	6241	
PA_tika-s01_04t:624_13	sabbaṃ vattabbaṃ. Ettha ca sappāṭihīrappavesanasambandheneva mahājanānuggahaṇaṃ dassitaṃ,	6241	
PA_tika-s01_04t:624_14	appāṭihīrappavesanena ca pana “te sunivatthā supārutā”tiādivacanaṃ yathārahaṃ sambandhitvā	6241	
PA_tika-s01_04t:624_15	mahājanānuggahaṇaṃ atthato vibhāvetabbaṃ hoti. Tampi hi purebhattakiccamevāti. Upaṭṭhānasālā	6241	
PA_tika-s01_04t:624_16	cettha maṇḍalamāḷo. Tattha gantvā maṇḍalamāḷeti idha pāṭho likhito. “Gandhamaṇḍalamāḷe”tipi	6241	
PA_tika-s01_04t:624_17	manorathapūraṇiyā dissati, taṭṭīkāyañca “catujjātiyagandhena paribhaṇḍe maṇḍalamāḷe”ti	6241	
PA_tika-s01_04t:624_18	vuttaṃ. Gandhakuṭiṃ pavisatīti ca pavisanakiriyāsambandhatāya, tassamīpatāya ca vuttaṃ,	6241	
PA_tika-s01_04t:624_19	tasmā pavisituṃ gacchatīti attho daṭṭhabbo, na pana anto tiṭṭhatīti. Evañhi “atha	6241	
PA_tika-s01_04t:624_20	kho bhagavā”tiādivacanaṃ sūpapannaṃ hoti.	6242	
PA_tika-s01_04t:625_0	Atha khoti evaṃ gandhakuṭiṃ pavisituṃ gamanakāle. Upaṭṭhāneti samīpapadese. “Pāde	625	
PA_tika-s01_04t:625_1	pakkhāletvā pādapīṭhe ṭhatvā bhikkhusaṅghaṃ ovadatī”ti ettha pāde pakkhālentova pādapīṭhe	625	
PA_tika-s01_04t:625_2	tiṭṭhanto ovadatīti veditabbaṃ. Etadatthaṃyeva hi bhikkhūnaṃ bhattakiccapariyosānaṃ	625	
PA_tika-s01_04t:625_3	āgamayamāno nisīdi. Dullabhā sampattīti satipi manussattapaṭilābhe patirūpadesavāsaindriyāvekallasaddhāpaṭilābhādayo	625	
PA_tika-s01_04t:625_4	sampattisaṅkhātā guṇā dullabhāti attho. Potthakesu pana “dullabhā saddhāsampattī”ti	625	
PA_tika-s01_04t:625_5	pāṭho dissati, so ayuttova. Tatthāti tasmiṃ pādapīṭhe ṭhatvā ovadanakāle, tesu vā	625	
PA_tika-s01_04t:625_6	bhikkhūsu, rattiyā vasanaṃ ṭhānaṃ rattiṭṭhānaṃ, tathā divāṭhānaṃ. “Kecī”tiādi tabbivaraṇaṃ.	625	
PA_tika-s01_04t:625_7	Cātumahārājikabhavananti cātumahārājikadevaloke suññavimānāni sandhāya vuttaṃ. Esa	625	
PA_tika-s01_04t:625_8	nayo tāvatiṃsabhavanādīsupi. Tato bhagavā gandhakuṭiṃ pavisitvā pacchābhattaṃ tayo	625	
PA_tika-s01_04t:625_9	bhāge katvā paṭhamabhāge sace ākaṅkhati, dakkhiṇena passena sīhaseyyaṃ kappeti, sace	625	
PA_tika-s01_04t:625_10	nākaṅkhati, buddhāciṇṇaṃ phalasamāpattiṃ samāpajjati, atha yathākālaparicchedaṃ tato	6251	
PA_tika-s01_04t:625_11	vuṭṭhahitvā dutiyabhāge pacchimayāmassa tatiyakoṭṭhāse viya lokaṃ voloketi veneyyānaṃ	6251	
PA_tika-s01_04t:625_12	ñāṇaparipākaṃ passituṃ, tenāha “sace ākaṅkhatī”tiādi. Sīhaseyyantiādīnamattho heṭṭhā	6251	
PA_tika-s01_04t:625_13	vuttova. Yañhi apubbaṃ padaṃ anuttānaṃ, tadeva vaṇṇayissāma. Sammā assāsitabboti	6251	
PA_tika-s01_04t:625_14	gāhāpanavasena upatthambhitabboti samassāsito. Tādiso kāyo yassāti tathā. Dhammassavanatthaṃ	6251	
PA_tika-s01_04t:625_15	sannipatati. Tassā parisāya cittācāraṃ ñatvā katabhāvaṃ sandhāyāha “sampattaparisāyaanurūpena	6251	
PA_tika-s01_04t:625_16	pāṭihāriyenā”ti. Yattha dhammaṃ saha bhāsanti, sā dhammasabhā nāma. Kālayuttanti	6251	
PA_tika-s01_04t:625_17	“imissā velāya imassa evaṃ vattabba”nti taṃtaṃkālānurūpaṃ. Samayayuttanti tasseva	6251	
PA_tika-s01_04t:625_18	vevacanaṃ, aṭṭhuppattianurūpaṃ vā samayayuttaṃ. Atha vā samayayuttanti hetudāharaṇehi	6251	
PA_tika-s01_04t:625_19	yuttaṃ. Kālena sāpadesañhi bhagavā dhammaṃ deseti. Kālaṃ viditvā parisaṃ uyyojeti,	6251	
PA_tika-s01_04t:625_20	na yāva samandhakārā dhammaṃ desetīti adhippāyo. “Samayaṃ viditvā parisaṃ uyyojesī”tipi	6252	
PA_tika-s01_04t:625_21	katthaci pariyāyavacanapāṭho dissati, so pacchā pamādalikhito.	6252	
PA_tika-s01_04t:626_0	Gattānīti kāyoyeva anekāvayavattā vutto. “Utuṃ gaṇhāpetī”ti iminā utugaṇhāpanatthameva	626	
PA_tika-s01_04t:626_1	osiñcanaṃ, na pana malavikkhālanatthanti dasseti. Na hi bhagavato kāye rajojallaṃ	626	
PA_tika-s01_04t:626_2	upalimpatīti. Catujjātikena gandhena paribhāvitā kuṭī gandhakuṭī. Tassā pariveṇaṃ	626	
PA_tika-s01_04t:626_3	tathā. Phalasamāpattīhi muhuttaṃ paṭisallīno. Tato tatoti attano attano rattiṭṭhānadivāṭhānato,	626	
PA_tika-s01_04t:626_4	upagantvā, samīpe vā ṭhānaṃ upaṭṭhānaṃ, bhajanaṃ sevananti attho. Tatthāti tasmiṃ	626	
PA_tika-s01_04t:626_5	nisīdanaṭṭhāne, purimayāme vā, tesu vā bhikkhūsu.	626	
PA_tika-s01_04t:627_0	Pañhākathanādivasena adhippāyaṃ sampādento “dasasahassilokadhātū”ti evaṃ avatvā tassā	627	
PA_tika-s01_04t:627_1	anekāvayavasaṅgahaṇatthaṃ “sakaladasasahassilokadhātū”ti vuttaṃ. Purebhattapacchābhattapurimayāmesu	627	
PA_tika-s01_04t:627_2	manussaparisābāhullato okāsaṃ alabhitvā idāni majjhimayāmeyeva okāsaṃ labhamānā,	627	
PA_tika-s01_04t:627_3	bhagavatā vā katokāsatāya okāsaṃ labhamānāti adhippāyo. Kīdisaṃ pana pucchantīti	627	
PA_tika-s01_04t:627_4	āha “yathābhisaṅkhataṃ antamaso caturakkharampī”ti. Yathābhisaṅkhatanti abhisaṅkhatānurūpaṃ,	627	
PA_tika-s01_04t:627_5	tadanatikkamma vā, etena yathā tathā attano paṭibhānānurūpaṃ pucchantīti dasseti.	627	
PA_tika-s01_04t:628_0	Pacchābhattakālassa tīsu bhāgesu paṭhamabhāge sīhaseyyākappanaṃ ekantaṃ na hotīti	628	
PA_tika-s01_04t:628_1	āha “purebhattato paṭṭhāya nisajjāya pīḷitassa sarīrassā”ti. Teneva hi pubbe “sace	628	
PA_tika-s01_04t:628_2	ākaṅkhatī”ti tadā sīhaseyyākappanassa anibaddhatā vibhāvitā. Kilāsubhāvo kilamatho.	628	
PA_tika-s01_04t:628_3	Sarīrassa kilāsubhāvamocanatthaṃ caṅkamena vītināmeti sīhaseyyaṃ kappetīti sambandho.	628	
PA_tika-s01_04t:628_4	Buddhacakkhunāti āsayānusayaindriyaparopariyattañāṇasaṅkhātena pañcamachaṭṭhabalabhūtena	628	
PA_tika-s01_04t:628_5	buddhacakkhunā. Tena hi lokavolokanabāhullatāya taṃ “buddhacakkhū”ti vuccati, idañca	628	
PA_tika-s01_04t:628_6	pacchimayāme bhagavato bahulaṃ āciṇṇavasena vuttaṃ. Appekadā avasiṭṭhabalañāṇehi,	628	
PA_tika-s01_04t:628_7	sabbaññutaññāṇeneva ca bhagavā tamatthaṃ sādheti.	628	
PA_tika-s01_04t:629_0	“Pacchimayāmakiccaṃ karonto aññāsī”ti pubbe vuttamatthaṃ samatthento “tasmiṃ pana	629	
PA_tika-s01_04t:629_1	divase”tiādimāha. Buddhānaṃ bhagavantānaṃ yattha katthaci vasantānaṃ idaṃ pañcavidhaṃ	629	
PA_tika-s01_04t:629_2	kiccaṃ avijahitameva hoti sabbakālaṃ suppatiṭṭhitasatisampajaññattā, tasmā tadahepi	629	
PA_tika-s01_04t:629_3	tadavijahanabhāvadassanatthaṃ idha pañcavidhakiccapayojananti daṭṭhabbaṃ. Caṅkamanti	629	
PA_tika-s01_04t:629_4	tattha caṅkamanānurūpaṭṭhānaṃ. Caṅkamamāno aññāsīti yojetabbaṃ. Pubbe vutte atthadvaye	629	
PA_tika-s01_04t:629_5	pacchimatthaññeva gahetvā “sabbaññutaññāṇaṃ ārabbhā”ti vuttaṃ. Purimattho hi pakaraṇādhigatattā suviññeyyoti.	629	
PA_tika-s01_04t:630_0	“Atha kho bhagavā tesaṃ bhikkhūnaṃ imaṃ saṅkhiyadhammaṃ viditvā yena maṇḍalamāḷo,	630	
PA_tika-s01_04t:630_1	tenupasaṅkamī”ti ayaṃ sāvasesapāṭho, tasmā etaṃ viditvā, evaṃ cintetvā ca upasaṅkamīti	630	
PA_tika-s01_04t:630_2	attho veditabboti dassetuṃ “ñatvā ca panassā”tiādi vuttaṃ. Tattha assa etadahosīti	630	
PA_tika-s01_04t:630_3	assa bhagavato etaṃ parivitakkanaṃ, eso vā cetaso parivitakko ahosi, liṅgavipallāsoyaṃ	630	
PA_tika-s01_04t:630_4	“etadagga”ntiādīsu viya. Sabbaññutaññāṇakiccaṃ na sabbathā pākaṭaṃ. Nirantaranti	630	
PA_tika-s01_04t:630_5	anupubbārocanavasena nibbivaraṃ, yathābhāsitassa vā ārocanavasena nibbisesaṃ. Bhāvanapuṃsakañcetaṃ.	630	
PA_tika-s01_04t:630_6	Taṃ aṭṭhuppattiṃ katvāti taṃ yathārocitaṃ vacanaṃ imassa suttassa uppattikāraṇaṃ	630	
PA_tika-s01_04t:630_7	katvā, imassa vā suttassa desanāya uppannaṃ kāraṇaṃ katvātipi attho. Attha-saddo	630	
PA_tika-s01_04t:630_8	cettha kāraṇe, tena imassa suttassa aṭṭhuppattikaṃ nikkhepaṃ dasseti. Dvāsaṭṭhiyā	630	
PA_tika-s01_04t:630_9	ṭhānesūti dvāsaṭṭhidiṭṭhigataṭṭhānesu. Appaṭivattiyanti samaṇena vā brāhmaṇena vā	630	
PA_tika-s01_04t:630_10	devena vā mārena vā brahmunā vā kenaci vā lokasmiṃ anivattiyaṃ. Sīhanādaṃ nadantoti	6301	
PA_tika-s01_04t:630_11	seṭṭhanādasaṅkhātaṃ abhītanādaṃ nadanto. Yaṃ pana lokiyā vadanti –	6301	
PA_tika-s01_04t:631	“Uttarasmiṃ pade byagghapuṅgavosabhakuñjarā;	63	
PA_tika-s01_04t:632	Sīhasaddūlanāgādyā, pume seṭṭhatthagocarā”ti.	63	
PA_tika-s01_04t:633_0	Taṃ yebhuyyavasenāti daṭṭhabbaṃ. Sīhanādasadisaṃ vā nādaṃ nadanto. Ayamattho sīhanādasuttena	633	
PA_tika-s01_04t:633_1	dīpetabbo. Yathā vā kesaro migarājā sahanato, hananato, ca “sīho”ti vuccati, evaṃ	633	
PA_tika-s01_04t:633_2	tathāgatopi lokadhammānaṃ sahanato, parappavādānaṃ hananato ca “sīho”ti vuccati.	633	
PA_tika-s01_04t:633_3	Tasmā sīhassa tathāgatassa nādaṃ nadantotipi attho daṭṭhabbo. Yathā hi sīho sīhabalena	633	
PA_tika-s01_04t:633_4	samannāgato sabbattha visārado vigatalomahaṃso sīhanādaṃ nadati, evaṃ tathāgatasīhopi	633	
PA_tika-s01_04t:633_5	tathāgatabalehi samannāgato aṭṭhasu parisāsu visārado vigatalomahaṃso “ime diṭṭhiṭṭhānā”tiādinā	633	
PA_tika-s01_04t:633_6	nayena nānāvidhadesanāvilāsasampannaṃ sīhanādaṃ nadati. Yaṃ sandhāya vuttaṃ “sīhoti	633	
PA_tika-s01_04t:633_7	kho bhikkhave, tathāgatassetaṃ adhivacanaṃ arahato sammāsambuddhassa. Yaṃ kho bhikkhave,	633	
PA_tika-s01_04t:633_8	tathāgato parisāya dhammaṃ deseti, idamassa hoti sīhanādasmi”nti. “Ime diṭṭhiṭṭhānā”tiādikā	633	
PA_tika-s01_04t:633_9	hi idha vakkhamānadesanāyeva sīhanādo. Tesaṃ “vedanāpaccayā taṇhā”tiādinā vakkhamānanayena	633	
PA_tika-s01_04t:633_10	paccayākārassa samodhānampi veditabbaṃ. Sineruṃ…pe… viya cāti upamādvayena brahmajāladesanāya	6331	
PA_tika-s01_04t:633_11	anaññasādhāraṇattā sudukkarataṃ dasseti. Suvaṇṇakūṭenāti suvaṇṇamayapaharaṇopakaraṇavisesena.	6331	
PA_tika-s01_04t:633_12	Ratananikūṭena viya agāraṃ arahattanikūṭena brahmajālasuttantaṃ niṭṭhapento, nikūṭenāti	6331	
PA_tika-s01_04t:633_13	ca niṭṭhānagatena accuggatakūṭenāti attho. Idañca arahattaphalapariyosānattā sabbaguṇānaṃ	6331	
PA_tika-s01_04t:633_14	tadeva sabbesaṃ uttaritaranti vuttaṃ. Purimo pana me-saddo desanāpekkhoti parinibbutassāpi	6331	
PA_tika-s01_04t:633_15	me sā desanā aparabhāge pañcavassasahassānīti attho yutto. Savanauggahaṇadhāraṇavācanādivasena	6331	
PA_tika-s01_04t:633_16	paricayaṃ karonte, tathā ca paṭipanne nibbānaṃ sampāpikā bhavissatīti adhippāyo.	6331	
PA_tika-s01_04t:634_0	Yadaggena yenāti karaṇaniddeso, tadaggena tenā tipi daṭṭhabbaṃ. Etanti “yena tenā”ti	634	
PA_tika-s01_04t:634_1	etaṃ padadvayaṃ. Tatthāti hi tasmiṃ maṇḍalamāḷeti attho. Yenāti vā bhummatthe karaṇavacanaṃ.	634	
PA_tika-s01_04t:634_2	Tenāti pana upayogatthe. Tasmā tatthāti taṃ maṇḍalamāḷantipi vadanti. Upasaṅkamīti	634	
PA_tika-s01_04t:634_3	ca upasaṅkamantoti attho paccuppannakālassa adhippetattā, tadupasaṅkamanassa pana	634	
PA_tika-s01_04t:634_4	atītabhāvassa sūcanato “upasaṅkamī”ti takkālāpekkhanavasena atītapayogo vutto. Evañhi	634	
PA_tika-s01_04t:634_5	“upasaṅkamitvā”ti vacanaṃ sūpapannaṃ hoti. Itarathā dvinnampi vacanānaṃ atītakālikattā	634	
PA_tika-s01_04t:634_6	tathāvattabbameva na siyā. Upasaṅkamanassa ca gamanaṃ, upagamanañcāti dvidhā attho,	634	
PA_tika-s01_04t:634_7	idha pana gamanameva. Sampattukāmatāya hi yaṃ kiñci ṭhānaṃ gacchanto taṃ taṃ padesātikkamanavasena	634	
PA_tika-s01_04t:634_8	“taṃ ṭhānaṃ upasaṅkami upasaṅkamanto”ti vattabbataṃ labhati, tenāha “tattha gato”ti,	634	
PA_tika-s01_04t:634_9	tena upagamanatthaṃ nivatteti. Yañhi ṭhānaṃ pattumicchanto gacchati, taṃ pattatāyeva	634	
PA_tika-s01_04t:634_10	“upagamana”nti vuccati. Yamettha na saṃvaṇṇitaṃ “upasaṅkamitvā”ti padaṃ, taṃ upasaṅkamanapariyosānadīpanaṃ.	6341	
PA_tika-s01_04t:634_11	Atha vā gatoti upagato. Anupasaggopi hi saddo saupasaggo viya atthantaraṃ vadati	6341	
PA_tika-s01_04t:634_12	saupasaggopi anupasaggo viyāti. Ato “upasaṅkamitvā”ti padassa evaṃ upagato tato āsannataraṃ	6341	
PA_tika-s01_04t:634_13	bhikkhūnaṃ samīpasaṅkhātaṃ pañhaṃ vā kathetuṃ, dhammaṃ vā desetuṃ sakkuṇeyyaṭṭhānaṃ	6341	
PA_tika-s01_04t:634_14	upagantvāti attho veditabbo. Apica yenāti hetumhi karaṇavacanaṃ. Yena kāraṇena bhagavatā	6341	
PA_tika-s01_04t:634_15	so maṇḍalamāḷo upasaṅkamitabbo, tena kāraṇena upasaṅkamīti attho. Kāraṇaṃ pana “ime	6341	
PA_tika-s01_04t:634_16	bhikkhū”tiādinā aṭṭhakathāyaṃ vuttameva.	6341	
PA_tika-s01_04t:635_0	Paññatte āsane nisīdīti ettha kenidaṃ paññattanti anuyoge sati bhikkhūhīti dassetuṃ	635	
PA_tika-s01_04t:635_1	“buddhakāle kirā”tiādimāha. Tattha buddhakāleti dharamānassa bhagavato kāle. Visesanti	635	
PA_tika-s01_04t:635_2	yathāladdhato uttari jhānamaggaphalaṃ. Athāti saṃsayatthe nipāto, yadi passatīti	635	
PA_tika-s01_04t:635_3	attho. Vitakkayamānaṃ naṃ bhikkhunti sambandho, tathā tato passanahetu dassetvā,	635	
PA_tika-s01_04t:635_4	ovaditvāti ca. Anamataggeti anādimati. Ākāsaṃ uppatitvāti ākāse uggantvā. Īdisesu	635	
PA_tika-s01_04t:635_5	hi bhummattho eva yujjatīti udānaṭṭhakathāyaṃ vuttaṃ. Bhāroti taṅkhaṇeyeva bhagavato	635	
PA_tika-s01_04t:635_6	anucchavikāsanassa dullabhattā garukammaṃ. Phalakanti nisīdanatthāya kataṃ phalaṃ.	635	
PA_tika-s01_04t:635_7	Kaṭṭhakanti nisīdanayogyaṃ phalakato aññaṃ dārukkhandhaṃ. Saṅkaḍḍhitvāti saṃharitvā.	635	
PA_tika-s01_04t:635_8	Tatthāti purāṇapaṇṇesu, kevalaṃ tesu eva nisīditumananucchavikattā tathā vuttaṃ,	635	
PA_tika-s01_04t:635_9	tatthāti vā tesu pīṭhādīsu. Evaṃ sati saṅkaḍḍhitvā paññapentīti atthavasā vibhattiṃ	635	
PA_tika-s01_04t:635_10	vipariṇāmetvā sambandho. Papphoṭetvāti yathāṭhitaṃ rajojallādi-saṃkiṇṇamananurūpanti	6351	
PA_tika-s01_04t:635_11	tabbisodhanatthaṃ sañcāletvā. “Amhākaṃ īdisā kathā aññatarissā desanāya kāraṇaṃ bhavituṃ	6351	
PA_tika-s01_04t:635_12	yuttā, avassaṃ bhagavā āgamissatī”ti ñatvā yathānisīdanaṃ sandhāya evaṃ vuttaṃ. Ettha	6351	
PA_tika-s01_04t:635_13	ca “idhāgato samaṇo vā brāhmaṇo vā tāvakālikaṃ gaṇhitvā paribhuñjatū”ti raññā ṭhapitaṃ,	6351	
PA_tika-s01_04t:635_14	tena ca āgatakāle paribhuttaṃ āsanaṃ rañño nisīdanāsananti veditabbaṃ. Na hi tathā	6351	
PA_tika-s01_04t:635_15	aṭṭhapitaṃ bhikkhūhi paribhuñjituṃ, bhagavato ca paññapetuṃ vaṭṭati. Tasmā tādisaṃ	6351	
PA_tika-s01_04t:635_16	rañño nisīdanāsanaṃ pāḷiyaṃ kathitanti dassetuṃ “taṃ sandhāyā”tiādi vuttaṃ. Adhimuttiñāṇanti	6351	
PA_tika-s01_04t:635_17	ca sattānaṃ nānādhimuttikatārammaṇaṃ sabbaññutaññāṇaṃ, balañāṇañca, vuttovāyamattho.	6351	
PA_tika-s01_04t:636_0	“Nisajjā”ti idaṃ nisīdanapariyosānadīpananti dasseti “eva”ntiādinā. “Tesaṃ bhikkhūnaṃ	636	
PA_tika-s01_04t:636_1	ime saṅkhiyadhammaṃ viditvā”ti vuttattā jānantoyeva pucchīti ayamattho siddhoti āha	636	
PA_tika-s01_04t:636_2	“jānantoyevā”ti. Asati kathāvatthumhi tadanurūpā uparūpari vattabbā visesakathā na	636	
PA_tika-s01_04t:636_3	samūpabrūhatīti kathāsamuṭṭhāpanatthaṃ pucchanaṃ veditabbaṃ. Nu-iti pucchanatthe.	636	
PA_tika-s01_04t:636_4	Asa-saddo pavattanattheti vuttaṃ “katamāya nu…pe… bhavathā”ti. Etthāti etasmiṃ ṭhāne	636	
PA_tika-s01_04t:636_5	sandhivasena ukārassa okārādesova, na paṭhamāya pāḷiyā atthato visesoti dasseti “tassāpi	636	
PA_tika-s01_04t:636_6	purimoyeva attho”ti iminā. Purimoyevatthoti ca “katamāya nu bhavathā”ti evaṃ vutto attho.	636	
PA_tika-s01_04t:637_0	“Kā ca panā”ti ettha ca-saddo byatireke “yo ca buddhañca dhammañca, saṅghañca saraṇaṃ	637	
PA_tika-s01_04t:637_1	gato”tiādīsu viya. Byatireko ca nāma pubbe vuttatthāpekkhako visesātirekattho, so	637	
PA_tika-s01_04t:637_2	ca taṃ pubbe yathāpucchitāya kathāya vakkhamānaṃ vippakatabhāvasaṅkhātaṃ byatirekatthaṃ	637	
PA_tika-s01_04t:637_3	joteti. Pana-saddo vacanālaṅkāro. Tādiso pana attho saddasatthatova suviññeyyoti	637	
PA_tika-s01_04t:637_4	katvā tadaññesameva atthaṃ dassetuṃ “antarākathāti kammaṭṭhāna…pe… kathā”tiādimāha.	637	
PA_tika-s01_04t:637_5	Kammaṭṭhānamanasikārauddesaparipucchādayo samaṇakaraṇīyabhūtāti antarāsaddena apekkhite	637	
PA_tika-s01_04t:637_6	karaṇīyavisese sambandhāpādānabhāvena vattabbe tesameva vattabbarūpattā “kammaṭṭhānamanasikārauddesaparipucchādīna”nti	637	
PA_tika-s01_04t:637_7	vuttaṃ. Yāya hi kathāya te bhikkhū sannisinnā, sā eva antarākathā vippakatā visesena	637	
PA_tika-s01_04t:637_8	puna pucchīyati, na tadaññe kammaṭṭhānamanasikārauddesaparipucchādayoti. Antarāsaddassa	637	
PA_tika-s01_04t:637_9	aññatthamāha “aññā, ekā”ti ca. Pariyāyavacanañhetaṃ padadvayaṃ. Yasmā aññatthe ayaṃ	637	
PA_tika-s01_04t:637_10	antarāsaddo “bhūmantaraṃ, samayantara”ntiādīsu viya. Tasmā “kammaṭṭhānamanasikārauddesaparipucchādīna”nti	6371	
PA_tika-s01_04t:637_11	nissakkatthe sāmivacanaṃ daṭṭhabbaṃ. Vemajjhe vā antarāsaddo, sā pana tesaṃ vemajjhabhūtattā	6371	
PA_tika-s01_04t:637_12	aññāyeva, tehi ca asammissattā visuṃ ekāyevāti adhippāyaṃ dassetuṃ “aññā, ekā”ti	6371	
PA_tika-s01_04t:637_13	ca vuttaṃ. Pakārena karaṇaṃ pakato, tato vigatā, vigataṃ vā pakataṃ yassāti vippakatā,	6371	
PA_tika-s01_04t:637_14	apariniṭṭhitā. Sikhanti pariyosānaṃ. Ayaṃ pana tadabhisambandhavasena uttari kathetukamyatāpucchā,	6371	
PA_tika-s01_04t:637_15	taṃ sandhāyāha “nāha”ntiādi. Kathābhaṅgatthanti kathāya bhañjanatthaṃ. Atthato āpannattā	6371	
PA_tika-s01_04t:637_16	sabbaññupavāraṇaṃ pavāreti. Aniyyānikattā saggamokkhamaggānaṃ tiracchānabhūtā kathā	6371	
PA_tika-s01_04t:637_17	tiracchānakathā. Tiracchānabhūtāti ca tirokaraṇabhūtā, vibandhanabhūtāti attho. Ādi-saddena	6371	
PA_tika-s01_04t:637_18	cettha coramahāmattasenābhayakathādikaṃ anekavihitaṃ niratthakakathaṃ saṅgaṇhāti.	6371	
PA_tika-s01_04t:637_19	Ayaṃ kathā evāti antogadhāvadhāraṇataṃ, aññatthāpohanaṃ vā sandhāya cetaṃ vuttaṃ.	6371	
PA_tika-s01_04t:637_20	Athāti tassā avippakatakāleyeva. “Taṃ no”tiādinā atthato āpannamāha. Esa nayo īdisesu.	6372	
PA_tika-s01_04t:637_21	Nanu ca tehi bhikkhūhi sā kathā “iti ha me”tiādinā yathādhippāyaṃ niṭṭhāpitāyevāti?	6372	
PA_tika-s01_04t:637_22	Na niṭṭhāpitā bhagavato upasaṅkamanena upacchinnattā. Yadi hi bhagavā tasmiṃ khaṇe	6372	
PA_tika-s01_04t:637_23	na upasaṅkameyya, bhiyyopi tappaṭibaddhāyeva tathā pavatteyyuṃ, bhagavato upasaṅkamanena	6372	
PA_tika-s01_04t:637_24	pana na pavattesuṃ, tenevāha “ayaṃ no…pe… anuppatto”ti.	6372	
PA_tika-s01_04t:638_0	Idāni nidānassa, nidānavaṇṇanāya vā pariniṭṭhitabhāvaṃ dassento tassa bhagavato vacanassānukūlabhāvampi	638	
PA_tika-s01_04t:638_1	samatthetuṃ “ettāvatā”tiādimāha. Ettāvatāti hi ettakena “evaṃ me suta”ntiādivacanakkamena	638	
PA_tika-s01_04t:638_2	yaṃ nidānaṃ bhāsitanti vā ettakena “tattha evanti nipātapada”ntiādivacanakkamena	638	
PA_tika-s01_04t:638_3	atthavaṇṇanā samattāti vā dvidhā attho daṭṭhabbo. “Kamala…pe… salilāyā”tiādinā pana	638	
PA_tika-s01_04t:638_4	tassa nidānassa bhagavato vacanassānukūlabhāvaṃ dīpeti. Tattha kamalakuvalayujjalavimalasādhurasasalilāyāti	638	
PA_tika-s01_04t:638_5	kamalasaṅkhātehi padumapuṇḍarīkasetuppalarattuppalehi ceva kuvalayasaṅkhātena nīluppalena	638	
PA_tika-s01_04t:638_6	ca ujjalavimalasādhurasasalilavatiyā. Nimmalasilātalaracanavilāsasobhitaratanasopānanti	638	
PA_tika-s01_04t:638_7	nimmalena silātalena racanāya vilāsena līlāya sobhitaratanasopānavantaṃ, nimmalasilātalena	638	
PA_tika-s01_04t:638_8	vā racanavilāsena, susaṅkhatakiriyāsobhena ca sobhitaratanasopānaṃ, vilāsasobhitasaddehi	638	
PA_tika-s01_04t:638_9	vā ativiya sobhitabhāvo vutto. Vippakiṇṇamuttātalasadisavālukācuṇṇapaṇḍarabhūmibhāganti	638	
PA_tika-s01_04t:638_10	vividhena pakiṇṇāya muttāya talasadisānaṃ vālukānaṃ cuṇṇehi paṇḍaravaṇṇabhūmibhāgavantaṃ.	6381	
PA_tika-s01_04t:638_11	Suvibhattabhittivicitravedikāparikkhittassāti suṭṭhu vibhattāhi bhittīhi vicitrassa,	6381	
PA_tika-s01_04t:638_12	vedikāhi parikkhittassa ca. Uccatarena nakkhattapathaṃ ākāsaṃ phusitukāmatāya viya,	6381	
PA_tika-s01_04t:638_13	vijambhitasaddena cetassa sambandho. Vijambhitasamussayassāti vikkīḷanasamūhavantassa.	6381	
PA_tika-s01_04t:638_14	Dantamayasaṇhamuduphalakakañcanalatāvinaddhamaṇigaṇappabhāsamudayujjalasobhanti dantamaye	6381	
PA_tika-s01_04t:638_15	ativiya siniddhaphalake kañcanamayāhi latāhi vinaddhānaṃ maṇīnaṃ gaṇappabhāsamudāyena	6381	
PA_tika-s01_04t:638_16	samujjalasobhāsampannaṃ. Suvaṇṇavalayanupurādisaṅghaṭṭanasaddasammissitakathitahasita-	6381	
PA_tika-s01_04t:638_17	madhurassaragehajanavicaritassāti suvaṇṇamayaniyurapādakaṭakādīnaṃ aññamaññaṃ saṅghaṭṭanena	6381	
PA_tika-s01_04t:638_18	janitasaddehi sammissitakathitasarahasitasarasaṅkhātena madhurassarena sampannānaṃ	6381	
PA_tika-s01_04t:638_19	gehanivāsīnaṃ naranārīnaṃ vicaritaṭṭhānabhūtassa. Uḷārissariyavibhavasobhitassāti	6381	
PA_tika-s01_04t:638_20	uḷāratāsampannajanaissariyasampannajanavibhavasampannajanehi, tannivāsīnaṃ vā naranārīnaṃ	6382	
PA_tika-s01_04t:638_21	uttamādhipaccabhogehi sobhitassa. Suvaṇṇarajatamaṇimuttāpavāḷādijutivissaravijjotitasuppatiṭṭhitavisāla	6382	
PA_tika-s01_04t:638_22	dvārabāhanti suvaṇṇarajatanānāmaṇimuttāpavāḷādīnaṃ jutīhi pabhassaravijjotitasuppatiṭṭhitavitthatadvārabāhaṃ.	6382	
PA_tika-s01_04t:639_0	Tividhasīlādidassanavasena buddhassa guṇānubhāvaṃ sammā sūcetīti buddhaguṇānubhāvasaṃsūcakaṃ,	639	
PA_tika-s01_04t:639_1	tassa. Kālo ca deso ca desako ca vatthu ca parisā ca, tāsaṃ apadesena nidassanena paṭimaṇḍitaṃ tathā.	639	
PA_tika-s01_04t:640_0	Kimatthaṃ panettha dhammavinayasaṅgahe kariyamāne nidānavacanaṃ vuttaṃ, nanu bhagavatā	640	
PA_tika-s01_04t:640_1	bhāsitavacanasseva saṅgaho kātabboti? Vuccate – desanāya ṭhitiasammosasaddheyyabhāvasampādanatthaṃ.	640	
PA_tika-s01_04t:640_2	Kāladesadesakavatthuparisāpadesehi upanibandhitvā ṭhapitā hi desanā ciraṭṭhitikā	640	
PA_tika-s01_04t:640_3	hoti, asammosadhammā, saddheyyā ca desakālavatthuhetunimittehi upanibandho viya vohāravinicchayo,	640	
PA_tika-s01_04t:640_4	teneva cāyasmatā mahākassapena “brahmajālaṃ āvuso ānanda kattha bhāsita”ntiādinā	640	
PA_tika-s01_04t:640_5	desādipucchāsu katāsu tāsaṃ vissajjanaṃ karontena dhammabhaṇḍāgārikena āyasmatā ānandattherena	640	
PA_tika-s01_04t:640_6	nidānaṃ bhāsitanti tadevidhāpi vuttaṃ “kāladesadesakavatthuparisāpadesapaṭimaṇḍitaṃ nidāna”nti.	640	
PA_tika-s01_04t:641_0	Apica satthusampattipakāsanatthaṃ nidānavacanaṃ. Tathāgatassa hi bhagavato pubba-racanā-numānāgama-takkābhāvato	641	
PA_tika-s01_04t:641_1	sammāsambuddhattasiddhi. Sammāsambuddhabhāvena hissa puretaraṃ racanāya, “evampi	641	
PA_tika-s01_04t:641_2	nāma bhaveyyā”ti anumānassa, āgamantaraṃ nissāya parivitakkassa ca abhāvo sabbattha	641	
PA_tika-s01_04t:641_3	appaṭihatañāṇacāratāya ekappamāṇattā ñeyyadhammesu. Tathā ācariyamuṭṭhidhammamacchariyasāsanasāvakānurodhabhāvato	641	
PA_tika-s01_04t:641_4	khīṇāsavattasiddhi. Khīṇāsavatāya hi ācariyamuṭṭhiādīnamabhāvo, visuddhā ca parānuggahappavatti.	641	
PA_tika-s01_04t:641_5	Iti desakasaṃkilesabhūtānaṃ diṭṭhisīlasampattidūsakānaṃ avijjātaṇhānaṃ abhāvasaṃsūcakehi,	641	
PA_tika-s01_04t:641_6	ñāṇappahānasampadābhibyañjanakehi ca sambuddhavisuddhabhāvehi purimavesārajjadvayasiddhi.	641	
PA_tika-s01_04t:641_7	Tatoyeva ca antarāyikaniyyānikesu sammohābhāvasiddhito pacchimavesārajjadvayasiddhīti	641	
PA_tika-s01_04t:641_8	bhagavato catuvesārajjasamannāgamo, attahitaparahitapaṭipatti ca nidānavacanena pakāsitā	641	
PA_tika-s01_04t:641_9	hoti sampattaparisāya ajjhāsayānurūpaṃ ṭhānuppattikapaṭibhānena dhammadesanādīpanato,	641	
PA_tika-s01_04t:641_10	“jānatā passatā”tiādivacanato ca, tena vuttaṃ “satthusampattipakāsanatthaṃ nidānavacana”nti.	6411	
PA_tika-s01_04t:642_0	Apica sāsanasampattipakāsanatthaṃ nidānavacanaṃ. Ñāṇakaruṇāpariggahitasabbakiriyassa	642	
PA_tika-s01_04t:642_1	hi bhagavato natthi niratthikā pavatti, attahitatthā vā, tasmā paresaṃyeva hitāya	642	
PA_tika-s01_04t:642_2	pavattasabbakiriyassa sammāsambuddhassa sakalampi kāyavacīmanokammaṃ yathāpavattaṃ	642	
PA_tika-s01_04t:642_3	vuccamānaṃ diṭṭhadhammikasamparāyikaparamatthehi yathārahaṃ sattānaṃ anusāsanaṭṭhena	642	
PA_tika-s01_04t:642_4	sāsanaṃ, na kabbaracanā. Tayidaṃ satthu caritaṃ kāladesadesakavatthuparisāpadesehi	642	
PA_tika-s01_04t:642_5	saddhiṃ tattha tattha nidānavacanehi yathāsambhavaṃ pakāsīyati. Atha vā satthuno	642	
PA_tika-s01_04t:642_6	pamāṇabhāvappakāsanena sāsanassa pamāṇabhāvappakāsanatthaṃ nidānavacanaṃ, tañcassa	642	
PA_tika-s01_04t:642_7	pamāṇabhāvadassanaṃ “bhagavā”ti iminā tathāgatassa guṇavisiṭṭhasabbasattuttamabhāvadīpanena	642	
PA_tika-s01_04t:642_8	ceva “jānatā passatā”tiādinā āsayānusayañāṇādipayogadīpanena ca vibhāvitaṃ hoti,	642	
PA_tika-s01_04t:642_9	idamettha nidānavacanapayojanassa mukhamattanidassanaṃ. Ko hi samattho buddhānubuddhena	642	
PA_tika-s01_04t:642_10	dhammabhaṇḍāgārikena bhāsitassa nidānassa payojanāni niravasesato vibhāvitunti. Honti cettha –	6421	
PA_tika-s01_04t:643	“Desanāciraṭṭhitatthaṃ, asammosāya bhāsitaṃ;	64	
PA_tika-s01_04t:644	Saddhāya cāpi nidānaṃ, vedehena yasassinā.	64	
PA_tika-s01_04t:645	Satthusampattiyā ceva, sāsanasampadāya ca;	64	
PA_tika-s01_04t:646	Tassa pamāṇabhāvassa, dassanatthampi bhāsita”nti.	64	
PA_tika-s01_04t:647_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	647	
PA_tika-s01_04t:647_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhantivīriyādidhammasamaṅginā	647	
PA_tika-s01_04t:647_2	sāṭṭhakathe piṭakattaye asaṅgāsaṃhīravisāradañāṇacārinā anekappabhedasakasamayasamayantaragahanajjhogāhinā	647	
PA_tika-s01_04t:647_3	mahāgaṇinā mahāveyyākaraṇena ñāṇābhivaṃsadhammasenāpatināmatherena mahādhammarājādhirājagarunā	647	
PA_tika-s01_04t:647_4	katāya sādhuvilāsiniyā nāma līnatthapakāsaniyā abbhantaranidānavaṇṇanāya līnatthapakāsanā.	647	
PA_tika-s01_04t:648	Nidānavaṇṇanā niṭṭhitā.	64	
PA_tika-s01_04t:649_0	5. Evaṃ abbhantaranidānasaṃvaṇṇanaṃ katvā idāni yathānikkhittassa suttassa saṃvaṇṇanaṃ	649	
PA_tika-s01_04t:649_1	karonto anupubbāvirodhinī saṃvaṇṇanā kamānatikkamanena byākuladosappahāyinī, viññūnañca	649	
PA_tika-s01_04t:649_2	cittārādhinī, āgatabhāro ca avassaṃ āvahitabboti saṃvaṇṇakassa sampattabhārāvahanena	649	
PA_tika-s01_04t:649_3	paṇḍitācārasamatikkamābhāvavibhāvinī, tasmā tadāvikaraṇasādhakaṃ saṃvaṇṇanokāsavicāraṇaṃ	649	
PA_tika-s01_04t:649_4	kātumāha “idānī”tiādi. Nikkhittassāti desitassa, “desanā nikkhepo”ti hi etaṃ atthato	649	
PA_tika-s01_04t:649_5	bhinnampi sarūpato ekameva, desanāpi hi desetabbassa sīlādiatthassa veneyyasantānesu	649	
PA_tika-s01_04t:649_6	nikkhipanato “nikkhepo”ti vuccati. Nanu suttameva saṃvaṇṇīyatīti āha “sā panesā”tiādi.	649	
PA_tika-s01_04t:649_7	Idaṃ vuttaṃ hoti – suttanikkhepaṃ vicāretvā vuccamānā saṃvaṇṇanā “ayaṃ desanā evaṃsamuṭṭhānā”ti	649	
PA_tika-s01_04t:649_8	suttassa sammadeva nidānaparijjhānena tabbaṇṇanāya suviññeyyattā pākaṭā hoti, tasmā	649	
PA_tika-s01_04t:649_9	tadeva sādhāraṇato paṭhamaṃ vicārayissāmāti. Yā hi sā kathā suttatthasaṃvaṇṇanāpākaṭakārinī,	649	
PA_tika-s01_04t:649_10	sā sabbāpi saṃvaṇṇakena vattabbā. Tadatthavijānanupāyattā ca sā pariyāyena saṃvaṇṇanāyevāti.	6491	
PA_tika-s01_04t:649_11	Idha pana tasmiṃ vicārite yassā aṭṭhuppattiyā idaṃ suttaṃ nikkhittaṃ, tassā vibhāgavasena	6491	
PA_tika-s01_04t:649_12	“mamaṃ vā bhikkhave”tiādinā, “appamattakaṃ kho paneta”ntiādinā, “atthi bhikkhave”tiādinā	6491	
PA_tika-s01_04t:649_13	ca vuttānaṃ suttapadesānaṃ saṃvaṇṇanā vuccamānā taṃtaṃanusandhidassanasukhatāya suviññeyyāti	6491	
PA_tika-s01_04t:649_14	daṭṭhabbaṃ. Tattha yathā anekasataanekasahassabhedānipi suttantāni saṃkilesabhāgiyādisāsanapaṭṭhānanayena	6491	
PA_tika-s01_04t:649_15	soḷasavidhabhāvaṃ nātivattanti, evaṃ attajjhāsayādi-sutta-nikkhepavasena catubbidhabhāvanti	6491	
PA_tika-s01_04t:649_16	āha “cattāro suttanikkhepā”ti. Nanu saṃsaggabhedopi sambhavati, atha kasmā “cattāro	6491	
PA_tika-s01_04t:649_17	suttanikkhepā”ti vuttanti? Saṃsaggabhedassa sabbattha alabbhamānattā. Attajjhāsayassa,	6491	
PA_tika-s01_04t:649_18	hi aṭṭhuppattiyā ca parajjhāsayapucchāvasikehi saddhiṃ saṃsaggabhedo sambhavati.	6491	
PA_tika-s01_04t:649_19	“Attajjhāsayo ca parajjhāsayo ca, attajjhāsayo ca pucchāvasiko ca, attajjhāsayo ca	6491	
PA_tika-s01_04t:649_20	parajjhāsayo ca pucchāvasiko ca, aṭṭhuppattiko ca parajjhāsayo ca aṭṭhuppattiko ca	6492	
PA_tika-s01_04t:649_21	pucchāvasiko ca, aṭṭhuppattiko ca parajjhāsayo ca pucchāvasiko cā”ti ajjhāsayapucchānusandhisabbhāvato.	6492	
PA_tika-s01_04t:649_22	Attajjhāsayaṭṭhuppattīnaṃ pana aññamaññaṃ saṃsaggo natthi, tasmā niravasesaṃ patthāranayena	6492	
PA_tika-s01_04t:649_23	saṃsaggabhedassa alabbhanato evaṃ vuttanti daṭṭhabbaṃ.	6492	
PA_tika-s01_04t:650_0	Atha vā aṭṭhuppattiyā attajjhāsayenapi siyā saṃsaggabhedo, tadantogadhattā pana saṃsaggavasena	650	
PA_tika-s01_04t:650_1	vuttānaṃ sesanikkhepānaṃ mūlanikkhepeyeva sandhāya “cattāro suttanikkhepā”ti vuttaṃ.	650	
PA_tika-s01_04t:650_2	Imasmiṃ pana atthavikappe yathārahaṃ ekakadukatikacatukavasena sāsanapaṭṭhānanayena	650	
PA_tika-s01_04t:650_3	suttanikkhepā vattabbāti nayamattaṃ dassetīti veditabbaṃ. Tatrāyaṃ vacanattho – nikkhipanaṃ	650	
PA_tika-s01_04t:650_4	kathanaṃ nikkhepo, suttassa nikkhepo suttanikkhepo, suttadesanāti attho. Nikkhipīyatīti	650	
PA_tika-s01_04t:650_5	vā nikkhepo, suttameva nikkhepo suttanikkhepo. Attano ajjhāsayo attajjhāsayo, so	650	
PA_tika-s01_04t:650_6	assa atthi kāraṇavasenāti attajjhāsayo, attano ajjhāsayo vā etassa yathāvuttanayenāti	650	
PA_tika-s01_04t:650_7	attajjhāsayo. Parajjhāsayepi eseva nayo. Pucchāya vaso pucchāvaso, so etassa atthi	650	
PA_tika-s01_04t:650_8	yathāvuttanayenāti pucchāvasiko. Araṇīyato avagantabbato attho vuccati suttadesanāya	650	
PA_tika-s01_04t:650_9	vatthu, tassa uppatti atthuppatti, sā eva aṭṭhuppatti ttha-kārassa ṭṭha-kāraṃ katvā,	650	
PA_tika-s01_04t:650_10	sā etassa atthi vuttanayenāti aṭṭhuppattiko. Apica nikkhipīyati suttametenāti nikkhepo,	6501	
PA_tika-s01_04t:650_11	attajjhāsayādisuttadesanākāraṇameva. Etasmiṃ pana atthavikappe attano ajjhāsayo attajjhāsayo.	6501	
PA_tika-s01_04t:650_12	Paresaṃ ajjhāsayo parajjhāsayo. Pucchīyatīti pucchā, pucchitabbo attho. Tassā pucchāya	6501	
PA_tika-s01_04t:650_13	vasena pavattaṃ dhammapaṭiggāhakānaṃ vacanaṃ pucchāvasikaṃ. Tadeva nikkhepasaddāpekkhāya	6501	
PA_tika-s01_04t:650_14	pulliṅgavasena vuttaṃ “pucchāvasiko”ti. Vuttanayena aṭṭhuppattiyeva aṭṭhuppattikoti	6501	
PA_tika-s01_04t:650_15	evaṃ attho daṭṭhabbo.	6501	
PA_tika-s01_04t:651_0	Ettha ca paresaṃ indriyaparipākādikāraṇaṃ nirapekkhitvā attano ajjhāsayeneva dhammatantiṭhapanatthaṃ	651	
PA_tika-s01_04t:651_1	pavattitadesanattā attajjhāsayassa visuṃ nikkhepabhāvo yutto. Teneva vakkhati “attano	651	
PA_tika-s01_04t:651_2	ajjhāsayeneva kathetī”ti. Parajjhāsayapucchāvasikānaṃ pana paresaṃ ajjhāsayapucchānaṃ	651	
PA_tika-s01_04t:651_3	desanānimittabhūtānaṃ uppattiyaṃ pavattattā kathaṃ aṭṭhuppattike anavarodho siyā,	651	
PA_tika-s01_04t:651_4	pucchāvasikaṭṭhuppattikānaṃ vā parajjhāsayānurodhena pavattitadesanattā kathaṃ parajjhāsaye	651	
PA_tika-s01_04t:651_5	anavarodho siyāti na codetabbametaṃ. Paresañhi abhinīhāraparipucchādivinimuttasseva	651	
PA_tika-s01_04t:651_6	suttadesanākāraṇuppādassa aṭṭhuppattivasena gahitattā parajjhāsayapucchāvasikānaṃ	651	
PA_tika-s01_04t:651_7	visuṃ gahaṇaṃ. Tathā hi dhammadāyādasuttādīnaṃ āmisuppādādidesanānimittaṃ “aṭṭhuppattī”ti	651	
PA_tika-s01_04t:651_8	vuccati. Paresaṃ pucchaṃ vinā ajjhāsayameva nimittaṃ katvā desito parajjhāsayo. Pucchāvasena	651	
PA_tika-s01_04t:651_9	desito pucchāvasikoti pākaṭovāyamattho.	651	
PA_tika-s01_04t:652_0	Anajjhiṭṭhoti pucchādinā anajjhesito ayācito, attano ajjhāsayeneva katheti dhammatantiṭhapanatthanti	652	
PA_tika-s01_04t:652_1	adhippāyo. Hāroti āvaḷi yathā “muttāhāro”ti, sveva hārako, sammappadhānasuttantānaṃ	652	
PA_tika-s01_04t:652_2	hārako tathā. Anupubbena hi saṃyuttake niddiṭṭhānaṃ sammappadhānapaṭisaṃyuttānaṃ	652	
PA_tika-s01_04t:652_3	suttantānaṃ āvaḷi “sammappadhānasuttantahārako”ti vuccati, tathā iddhipādahārakādi.	652	
PA_tika-s01_04t:652_4	Iddhipādaindriyabalabojjhaṅgamaggaṅgasuttantahārakoti pubbapadesu parapadalopo, dvandagabbhasamāso	652	
PA_tika-s01_04t:652_5	vā eso, peyyālaniddeso vā. Tesanti yathāvuttasuttānaṃ.	652	
PA_tika-s01_04t:653_0	Paripakkāti pariṇatā. Vimuttiparipācanīyāti arahattaphalaṃ paripācentā saddhindriyādayo	653	
PA_tika-s01_04t:653_1	dhammā. Khayeti khayanatthaṃ, khayakāraṇabhūtāya vā dhammadesanāya. Ajjhāsayanti	653	
PA_tika-s01_04t:653_2	adhimuttiṃ. Khantinti diṭṭhinijjhānakkhantiṃ. Mananti cittaṃ. Abhinīhāranti paṇidhānaṃ.	653	
PA_tika-s01_04t:653_3	Bujjhanabhāvanti bujjhanasabhāvaṃ, bujjhanākāraṃ vā. Avekkhitvāti paccavekkhitvā, apekkhitvā vā.	653	
PA_tika-s01_04t:654	Cattāro vaṇṇāti cattāri kulāni, cattāro vā rūpādipamāṇā sattā. Mahārājānoti cattāro mahārājāno devā. Vuccanti kiṃ, pañcupādānakkhandhā kinti attho.	65	
PA_tika-s01_04t:655_0	Kasmāti āha “aṭṭhuppattiyaṃ hī”tiādi. Vaṇṇāvaṇṇeti nimitte bhummaṃ, vaṇṇasaddena	655	
PA_tika-s01_04t:655_1	cettha “acchariyaṃ āvuso”tiādinā bhikkhusaṅghena vuttopi vaṇṇo saṅgahito. Tampi hi	655	
PA_tika-s01_04t:655_2	aṭṭhuppattiṃ katvā “atthi bhikkhave aññe dhammā”tiādinā upari desanaṃ ārabhissati.	655	
PA_tika-s01_04t:655_3	Tadeva vivarati “ācariyo”tiādinā. “Mamaṃ vā bhikkhave, pare vaṇṇaṃ bhāseyyu”nti imissā	655	
PA_tika-s01_04t:655_4	desanāya brahmadattena vuttaṃ vaṇṇaṃ aṭṭhuppattiṃ katvā desitattā āha “antevāsī vaṇṇa”nti.	655	
PA_tika-s01_04t:655_5	Idāni pāḷiyā sambandhaṃ dassetuṃ “itī”tiādi vuttaṃ. Desanākusaloti “imissā aṭṭhuppattiyā	655	
PA_tika-s01_04t:655_6	ayaṃ desanā sambhavatī”ti desanāya kusalo, etena pakaraṇānuguṇaṃ bhagavato thomanamakāsi.	655	
PA_tika-s01_04t:655_7	Esā hi saṃvaṇṇanakānaṃ pakati, yadidaṃ tattha tattha pakaraṇādhigataguṇena bhagavato	655	
PA_tika-s01_04t:655_8	thomanā. Vā-saddo cettha upamānasamuccayasaṃsayavacanavossaggapadapūraṇasadisavikappādīsu	655	
PA_tika-s01_04t:655_9	bahūsvatthesu dissati. Tathā hesa “paṇḍitovāpi tena so”tiādīsu upamāne dissati, sadisabhāveti	655	
PA_tika-s01_04t:655_10	attho. “Taṃ vāpi dhīrā muniṃ pavedayantī”tiādīsu samuccaye. “Ke vā ime kassa vā”tiādīsu	6551	
PA_tika-s01_04t:655_11	saṃsaye. “Ayaṃ vā (ayañca) imesaṃ samaṇabrāhmaṇānaṃ sabbabālo sabbamūḷho”tiādīsu	6551	
PA_tika-s01_04t:655_12	vacanavossagge. “Na vāyaṃ kumārako mattamaññāsī”tiādīsu padapūraṇe. “Madhuṃ vā maññati	6551	
PA_tika-s01_04t:655_13	bālo, yāva pāpaṃ na paccatī”tiādīsu sadise. “Ye hi keci bhikkhave, samaṇā vā brāhmaṇā	6551	
PA_tika-s01_04t:655_14	vā”tiādīsu vikappe. Idhāpi vikappeyeva. Mama vā dhammassa vā saṅghassa vāti vividhā	6551	
PA_tika-s01_04t:655_15	visuṃ vikappanassa jotakattāti āha “vā-saddo vikappanattho”ti. Para-saddo pana attheva	6551	
PA_tika-s01_04t:655_16	aññattho “ahañceva kho pana dhammaṃ deseyyaṃ, pare ca me na ājāneyyu”ntiādīsu atthi	6551	
PA_tika-s01_04t:655_17	adhikattho “indriyaparopariyatta”ntiādīsu atthi pacchābhāgattho “parato āgamissatī”tiādīsu.	6551	
PA_tika-s01_04t:655_18	Atthi paccanīkattho “uppannaṃ parappavādaṃ sahadhammena suniggahitaṃ niggahetvā”tiādīsu	6551	
PA_tika-s01_04t:655_19	idhāpi paccanīkatthoti dasseti “paṭiviruddhā sattā”ti iminā. Sāsanassa paccanīkabhūtā	6551	
PA_tika-s01_04t:655_20	paccatthikā sattāti attho. Ta-saddo pareti vuttamatthaṃ avaṇṇabhāsanakiriyāvisiṭṭhaṃ	6552	
PA_tika-s01_04t:655_21	parāmasatīti vuttaṃ “ye avaṇṇaṃ vadanti, tesū”ti.	6552	
PA_tika-s01_04t:656_0	Nanu tesaṃ āghāto natthi guṇamahattattā, atha kasmā evaṃ vuttanti codanālesaṃ dassetvā	656	
PA_tika-s01_04t:656_1	tadapaneti “kiñcāpī”tiādinā. Kiñcāpi natthi, atha kho tathāpīti attho. Īdisesupīti	656	
PA_tika-s01_04t:656_2	ettha pi-saddo sambhāvanattho, tena ratanattayanimittampi akusalacittaṃ na uppādetabbaṃ,	656	
PA_tika-s01_04t:656_3	pageva vaṭṭāmisalokāmisanimittanti sambhāveti. Pariyattidhammoyeva saddhammanayanaṭṭhena	656	
PA_tika-s01_04t:656_4	nettīti dhammanetti. Āhanatīti ābhuso ghaṭṭeti, hiṃsati vā, vibādhati, upatāpeti	656	
PA_tika-s01_04t:656_5	cāti attho. Katthaci “etthā”ti pāṭho dissati, so pacchālikhito porāṇapāṭhānugatāya	656	
PA_tika-s01_04t:656_6	ṭīkāya virodhattā, atthayuttiyā ca abhāvato. Yadipi domanassādayo ca āhananti, kopeyeva	656	
PA_tika-s01_04t:656_7	panāyaṃ niruḷhoti dasseti “kopassetaṃ adhivacana”nti iminā. Avayavatthañhi dassetvā	656	
PA_tika-s01_04t:656_8	tattha pariyāyena atthaṃ dassento evamāha. Adhivacananti ca adhikicca pavattaṃ vacanaṃ,	656	
PA_tika-s01_04t:656_9	pasiddhaṃ vā vacanaṃ, nāmanti attho. Evamitaresupi. Ettha ca sabhāvadhammato aññassa	656	
PA_tika-s01_04t:656_10	kattuabhāvajotanatthaṃ “āhanatī”ti kattutthe āghātasaddaṃ dasseti. Āhanati etena,	6561	
PA_tika-s01_04t:656_11	āhananamattaṃ vā āghātoti karaṇabhāvatthāpi sambhavantiyeva. “Appatītā”ti etassattho	6561	
PA_tika-s01_04t:656_12	“atuṭṭhā asomanassikā”ti vutto, idaṃ pana pākaṭapariyāyena apaccayasaddassa nibbacanadassanaṃ,	6561	
PA_tika-s01_04t:656_13	tammukhena pana na pacceti tenāti appaccayoti kātabbaṃ. Abhirādhayatīti sādhayati.	6561	
PA_tika-s01_04t:656_14	Etthāti etesu tīsu padesu. Dvīhīti āghātaanabhiraddhipadehi. Ekenāti apaccayapadena.	6561	
PA_tika-s01_04t:656_15	Ettakesu gahitesu taṃsampayuttā aggahitā siyuṃ, na ca sakkā tepi aggahituṃ ekuppādādisabhāvattāti	6561	
PA_tika-s01_04t:656_16	codanaṃ visodhetuṃ “tesa”ntiādi vuttaṃ, tesanti yathāvuttānaṃ saṅkhārakkhandhavedanākkhandhekadesānaṃ.	6561	
PA_tika-s01_04t:656_17	Sesānanti saññāviññāṇāvasiṭṭhasaṅkhārakkhandhekadesānaṃ. Karaṇanti uppādanaṃ. Āghātādīnañhi	6561	
PA_tika-s01_04t:656_18	pavattiyā paccayasamavāyanaṃ idha “karaṇa”nti vuttaṃ, taṃ pana atthato uppādanameva.	6561	
PA_tika-s01_04t:656_19	Tadanuppādanañhi sandhāya pāḷiyaṃ “na karaṇīyā”ti vuttaṃ. Paṭikkhittameva yathārahaṃ	6561	
PA_tika-s01_04t:656_20	ekuppādanirodhārammaṇavatthubhāvato.	6562	
PA_tika-s01_04t:657_0	Tatthāti tasmiṃ manopadose. “Tesu avaṇṇabhāsakesū”ti iminā ādhāratthe bhummaṃ dasseti.	657	
PA_tika-s01_04t:657_1	Nimittatthe, bhāvalakkhaṇe vā etaṃ bhummanti āha “tasmiṃ vā avaṇṇe”ti. Na hi aguṇo,	657	
PA_tika-s01_04t:657_2	nindā vā kopadomanassānaṃ ādhāro sambhavati tabbhāsakāyattattā tesaṃ. Assathāti sattamiyā	657	
PA_tika-s01_04t:657_3	rūpaṃ ce-saddayogena parikappanavisayattāti dasseti “bhaveyyāthā”ti iminā. “Bhaveyyātha	657	
PA_tika-s01_04t:657_4	ce, yadi bhaveyyāthā’ti ca vadanto ‘yathākkamaṃ pubbāparayogino ete saddā’ti ñāpetī”ti	657	
PA_tika-s01_04t:657_5	vadanti. “Kupitā kopena anattamanā domanassenā”ti iminā “evaṃ paṭhamena nayenā”tiādinā	657	
PA_tika-s01_04t:657_6	vuttavacanaṃ atthantarābhāvadassanena samattheti. “Tumhāka”nti iminā samānattho “tumha”nti	657	
PA_tika-s01_04t:657_7	eko saddo “amhāka”nti iminā samānattho “amha”nti saddo viya yathā “tasmā hi amhaṃ	657	
PA_tika-s01_04t:657_8	daharā na mīyare”ti āha “tumhākaṃyevā”ti. Atthavasā liṅgavipariyāyoti katvā “tāya	657	
PA_tika-s01_04t:657_9	ca anattamanatāyā”ti vuttaṃ. “Antarāyo”ti vutte samaṇadhammavisesānanti atthassa	657	
PA_tika-s01_04t:657_10	pakaraṇato viññāyamānattā, viññāyamānatthassa ca saddassa payoge kāmacārattā “paṭhamajjhānādīnaṃ	6571	
PA_tika-s01_04t:657_11	antarāyo”ti vuttaṃ. Ettha ca “antarāyo”ti idaṃ manopadosassa akaraṇīyatāya kāraṇavacanaṃ.	6571	
PA_tika-s01_04t:657_12	Yasmā tumhākameva tena kopādinā paṭhamajjhānādīnamantarāyo bhaveyya, tasmā te kopādipariyāyena	6571	
PA_tika-s01_04t:657_13	vuttā āghātādayo na karaṇīyāti adhippāyo, tena “nāhaṃ sabbaññū”ti issarabhāvena tumhe	6571	
PA_tika-s01_04t:657_14	tato nivāremi, atha kho imināva kāraṇenāti dasseti. Taṃ pana kāraṇavacanaṃ yasmā	6571	
PA_tika-s01_04t:657_15	ādīnavavibhāvanaṃ hoti, tasmā “ādīnavaṃ dassento”ti heṭṭhā vuttanti daṭṭhabbaṃ.	6571	
PA_tika-s01_04t:658_0	So pana manopadoso na kevalaṃ kālantarabhāvinoyeva hitasukhassa antarāyakaro, atha	658	
PA_tika-s01_04t:658_1	kho taṅkhaṇapavattanārahassapi hitasukhassa antarāyakaroti manopadose ādīnavaṃ daḷhataraṃ	658	
PA_tika-s01_04t:658_2	katvā dassetuṃ “api nū”tiādimāhātipi sambandho vattabbo. Paresanti ye attato aññe,	658	
PA_tika-s01_04t:658_3	tesanti attho, na pana “pare avaṇṇaṃ bhāseyyu”ntiādīsu viya paṭiviruddhasattānanti	658	
PA_tika-s01_04t:658_4	āha “yesaṃ kesañcī”ti. Tadevatthaṃ samattheti “kupito hī”tiādinā. Pāḷiyaṃ subhāsitadubbhāsitavacanajānanampi	658	
PA_tika-s01_04t:658_5	tadatthajānaneneva siddhanti āha “subhāsitadubbhāsitassa attha”nti.	658	
PA_tika-s01_04t:659_0	Andhaṃtamanti andhabhāvakaraṃ tamaṃ, ativiya vā tamaṃ. Yaṃ naraṃ sahate abhibhavati,	659	
PA_tika-s01_04t:659_1	tassa andhatamanti sambandho. Yanti vā bhummatthe paccattavacanaṃ, yasmiṃ kāle sahate,	659	
PA_tika-s01_04t:659_2	tadā andhatamaṃ hotīti attho, kāraṇaniddeso vā, yena kāraṇena sahate, tena andhatamanti.	659	
PA_tika-s01_04t:659_3	Evaṃ sati yaṃtaṃ-saddānaṃ niccasambandhattā “yadā”ti ajjhāharitabbaṃ. Kiriyāparāmasanaṃ	659	
PA_tika-s01_04t:659_4	vā etaṃ, “kodho sahate”ti yadetaṃ kodhassa abhibhavanaṃ vuttaṃ, etaṃ andhatamanti.	659	
PA_tika-s01_04t:659_5	Tato ca kuddho atthaṃ na jānāti, kuddho dhammaṃ na passatīti yojetabbaṃ. Atthaṃ dhammanti	659	
PA_tika-s01_04t:659_6	pāḷiatthaṃ, pāḷidhammañca. Cittappakopanoti cittassa pakatibhāvavijahanena padūsako.	659	
PA_tika-s01_04t:659_7	Antaratoti abbhantarato, cittato vā kodhavasena bhayaṃ jātaṃ. Nti tathāsabhāvaṃ kodhaṃ,	659	
PA_tika-s01_04t:659_8	kodhassa vā anatthajananādippakāraṃ.	659	
PA_tika-s01_04t:660_0	Sabbatthāpīti sabbesupi paṭhamadutiyatatiyanayesu. “Avaṇṇe paṭipajjitabbākāra”nti	660	
PA_tika-s01_04t:660_1	adhikāro. Avaṇṇabhāsakānamavisayattā “tatrā”ti padassa tasmiṃ avaṇṇeti atthova dassito.	660	
PA_tika-s01_04t:660_2	Abhūtanti kattubhūtaṃ vacanaṃ, yaṃ vacanaṃ abhūtaṃ hotīti attho. Abhūtatoti pana	660	
PA_tika-s01_04t:660_3	abhūtatākiriyāva bhāvappadhānattā, bhāvalopattā cāti dasseti “abhūtabhāvenevā”ti	660	
PA_tika-s01_04t:660_4	iminā. “Itipeta”ntiādi nibbeṭhanākāranidassananti dassetuṃ “katha”ntiādi vuttaṃ.	660	
PA_tika-s01_04t:660_5	Tatrāti tasmiṃ vacane. Yojanāti adhippāyapayojanā. Tuṇhīti abhāsanatthe nipāto, bhāvanapuṃsako	660	
PA_tika-s01_04t:660_6	cesa. “Itipetaṃ abhūta”nti vatvā “yaṃ tumhehī”tiādinā tadatthaṃ vivarati. Imināpīti	660	
PA_tika-s01_04t:660_7	pi-saddena anekavidhaṃ kāraṇaṃ sampiṇḍeti. Kāraṇasarūpamāha “sabbaññuyevā”tiādinā.	660	
PA_tika-s01_04t:660_8	Eva-saddo tīsupi padesu yojetabbo, sabbaññubhāvato na asabbaññū, svākkhātattā na	660	
PA_tika-s01_04t:660_9	durakkhāto, suppaṭipannattā na duppaṭipannoti imināpi kāraṇena nibbeṭhetabbanti vuttaṃ	660	
PA_tika-s01_04t:660_10	hoti. “Kasmā pana sabbaññū”tiādipaṭicodanāyapi taṃkāraṇadassanena nibbeṭhetabbamevāti	6601	
PA_tika-s01_04t:660_11	āha “tatra idañcidañca kāraṇa”nti. Tatrāti tesu sabbaññutādīsu. Idañca idañca kāraṇanti	6601	
PA_tika-s01_04t:660_12	anekavidhena kāraṇānukāraṇaṃ dassetvā “na sabbaññū”tiādivacanaṃ nibbeṭhetabbanti	6601	
PA_tika-s01_04t:660_13	attho. Tatridaṃ kāraṇaṃ – sabbaññū eva amhākaṃ satthā aviparītadhammadesanattā. Svākkhāto	6601	
PA_tika-s01_04t:660_14	eva dhammo ekantaniyyānikattā. Suppaṭipanno eva saṅgho saṃkilesarahitattāti. Kāraṇānukāraṇadassanampettha	6601	
PA_tika-s01_04t:660_15	asabbaññutādivacana-nibbeṭhanameva tathādassanassa tesampi kāraṇabhāvatoti daṭṭhabbaṃ.	6601	
PA_tika-s01_04t:660_16	Kāraṇakāraṇampi hi “kāraṇa”ntveva vuccati, patiṭṭhānapatiṭṭhānampi “patiṭṭhāna”ntveva	6601	
PA_tika-s01_04t:660_17	yathā “tiṇehi bhattaṃ siniddhaṃ, pāsāde dhammamajjhāyatī”ti. Dutiyaṃ padanti “ataccha”nti	6601	
PA_tika-s01_04t:660_18	padaṃ. Paṭhamassa padassāti “abhūta”nti padassa. Catutthanti “na ca panetaṃ amhesu	6601	
PA_tika-s01_04t:660_19	saṃvijjatī”ti padaṃ. Tatiyassāti “natthi cetaṃ amhesū”ti padassa. Vividhamekattheyeva	6601	
PA_tika-s01_04t:660_20	pavattaṃ vacanaṃ vivacanaṃ, tadeva vevacanaṃ, vacananti vā attho saddena vacanīyattā	6602	
PA_tika-s01_04t:660_21	“bhagavāti vacanaṃ seṭṭhaṃ, bhagavāti vacanamuttama”ntiādīsu viya. Nānāsabhāvato	6602	
PA_tika-s01_04t:660_22	vigataṃ vacanaṃ yassāti vevacanaṃ vuttanayena, pariyāyavacananti attho.	6602	
PA_tika-s01_04t:661_0	Etthāha – kasmā panettha pariyāyavacanaṃ vuttaṃ, nanu ekekapadavaseneva adhippeto	661	
PA_tika-s01_04t:661_1	attho siddho, evaṃ siddhe sati kimete tena pariyāyavacanena. Tadetañhi ganthagāravādianekadosakaraṃ,	661	
PA_tika-s01_04t:661_2	yadi ca taṃ vattabbaṃ siyā, tadeva vuttaṃ assa, na tadaññanti? Vuccate – desanākāle,	661	
PA_tika-s01_04t:661_3	hi āyatiñca kassaci kathañci tadatthapaṭivedhanatthaṃ pariyāyavacanaṃ vuttaṃ. Desanāpaṭiggāhakesu	661	
PA_tika-s01_04t:661_4	hi yo tesaṃ pariyāyavacanānaṃ yaṃ pubbe saṅketaṃ karoti “idamimassatthassa vacana”nti,	661	
PA_tika-s01_04t:661_5	tassa teneva tadatthapaṭivedho hoti. Apica tasmiṃ khaṇe vikkhittacittānaṃ aññavihitānaṃ	661	
PA_tika-s01_04t:661_6	vipariyāyānaṃ aññena pariyāyena tadatthāvabodhanatthampi pariyāyavacanaṃ vuttaṃ.	661	
PA_tika-s01_04t:661_7	Yañhi ye na suṇanti, tapparihāyanavasena tesaṃ sabbathā paripuṇṇassa yathāvuttassa	661	
PA_tika-s01_04t:661_8	atthassa anavabodho siyā, pariyāyavacane pana vutte tabbasena paripuṇṇamatthāvabodho	661	
PA_tika-s01_04t:661_9	hoti. Atha vā mandabuddhīnaṃ punappunaṃ tadatthalakkhaṇena asammohanatthaṃ pariyāyavacanaṃ	661	
PA_tika-s01_04t:661_10	vuttaṃ. Mandabuddhīnañhi ekeneva padena ekatthassa sallakkhaṇena sammoho hoti, anekena	6611	
PA_tika-s01_04t:661_11	pariyāyena pana ekatthassa sallakkhaṇena tathāsammoho na hoti anekappavattinimittena	6611	
PA_tika-s01_04t:661_12	ekattheyeva pavattasaddena yathādhippetassa atthassa nicchitattā.	6611	
PA_tika-s01_04t:662_0	Aparo nayo – “anekepi atthā samānabyañjanā hontī”ti yā atthantaraparikappanā siyā,	662	
PA_tika-s01_04t:662_1	tassā parivajjanatthampi pariyāyavacanaṃ vuttanti veditabbaṃ. Anekesampi hi atthānaṃ	662	
PA_tika-s01_04t:662_2	ekapadavacanīyatāvasena samānabyañjanattā yathāvuttassa padassa “ayamattho nu kho	662	
PA_tika-s01_04t:662_3	adhippeto, udāhu ayamatthovā”ti pavattaṃ sotūnamatthantaraparikappanaṃ vevacanaṃ	662	
PA_tika-s01_04t:662_4	aññamaññaṃ bhedakavasena parivajjeti. Vuttañca –	662	
PA_tika-s01_04t:663	“Nekatthavuttiyā saddo, na visesatthañāpako;	66	
PA_tika-s01_04t:664	Pariyāyena yutto tu, pariyāyo ca bhedako”ti.	66	
PA_tika-s01_04t:665_0	Aparo nayo – anaññassāpi pariyāyavacanassa vacane anekāhi tāhi tāhi nāmapaññattīhi	665	
PA_tika-s01_04t:665_1	tesaṃ tesaṃ atthānaṃ paññāpanatthampi pariyāyavacanaṃ vattabbaṃ hoti. Tathā hi pariyāyavacane	665	
PA_tika-s01_04t:665_2	vutte “imassatthassa idamidampi nāma”nti sotūnaṃ anekadhā nāmapaññattivijānanaṃ.	665	
PA_tika-s01_04t:665_3	Tato ca taṃtaṃpaññattikosallaṃ hoti seyyathāpi nighaṇṭusatthe paricayataṃ. Apica	665	
PA_tika-s01_04t:665_4	dhammakathikānaṃ tantiatthupanibandhanaparāvabodhanānaṃ sukhasiddhiyāpi pariyāyavacanaṃ.	665	
PA_tika-s01_04t:665_5	Tabbacanena hi dhammadesakānaṃ tantiatthassa attano citte upanibandhanena ṭhapanena	665	
PA_tika-s01_04t:665_6	paresaṃ sotūnamavabodhanaṃ sukhasiddhaṃ hoti. Atha vā sammāsambuddhassa attano dhammaniruttipaṭisambhidāsampattiyā	665	
PA_tika-s01_04t:665_7	vibhāvanatthaṃ, veneyyānañca tattha bījavāpanatthaṃ pariyāyavacanaṃ bhagavā niddisati.	665	
PA_tika-s01_04t:665_8	Tadasampattikassa hi tathāvacanaṃ na sambhavati. Tena ca pariyāyavacanena yathāsutena	665	
PA_tika-s01_04t:665_9	tassaṃ dhammaniruttipaṭisambhidāsampattiyaṃ tapparicaraṇena, tadaññasucaritasamupabrūhanena	665	
PA_tika-s01_04t:665_10	ca puññasaṅkhātassa bījassa vapanaṃ sambhavati. Ko hi īdisāya sampattiyā viññāyamānāya	6651	
PA_tika-s01_04t:665_11	tadetaṃ nābhipattheyyāti, kiṃ vā bahunā. Yassā dhammadhātuyā suppaṭividdhattā sammāsambuddho	6651	
PA_tika-s01_04t:665_12	yathā sabbasmiṃ atthe appaṭihatañāṇacāro, tathā sabbasmiṃ saddavohāreti ekampi atthaṃ	6651	
PA_tika-s01_04t:665_13	anekehi pariyāyehi bodheti, natthi tattha dandhāyitattaṃ vitthāritattaṃ, nāpi dhammadesanāya	6651	
PA_tika-s01_04t:665_14	hāni, āveṇiko cāyaṃ buddhadhammo. Sabbaññutaññāṇassa hi suppaṭividitabhāvena paṭisambhidāñāṇehi	6651	
PA_tika-s01_04t:665_15	viya tenapi ñāṇena atthe, dhamme, niruttiyā ca appaṭihatavuttitāya buddhalīḷāya ekampi	6651	
PA_tika-s01_04t:665_16	atthaṃ anekehi pariyāyehi bodheti, na pana tasmiṃ saddavohāre, tathābodhane vā mandabhāvo	6651	
PA_tika-s01_04t:665_17	sammābodhanassa sādhanattā, na ca tena atthassa vitthārabhāvo ekassevatthassa desetabbassa	6651	
PA_tika-s01_04t:665_18	subbijānanakāraṇattā, nāpi tabbacanena dhammadesanāhāni tassa desanāsampattibhāvato.	6651	
PA_tika-s01_04t:665_19	Tasmā sātthakaṃ pariyāyavacanaṃ, na cāpi taṃ ganthagāravādianekadosakaranti daṭṭhabbaṃ.	6651	
PA_tika-s01_04t:665_20	Yaṃ panetaṃ vuttaṃ “yadi ca taṃ vattabbaṃ siyā, tadeva vuttaṃ assa, na tadañña”nti,	6652	
PA_tika-s01_04t:665_21	tampi na yuttaṃ payojanantarasambhavato. Tadeva hi avatvā tadaññassa vacanena desanākkhaṇe	6652	
PA_tika-s01_04t:665_22	samāhitacittānampi sammadeva paṭiggaṇhantānaṃ taṃtaṃpadantogadhapavattinimittamārabbha	6652	
PA_tika-s01_04t:665_23	tadatthādhigamo hoti, itarathā tasmiṃyeva pade punappunaṃ vutte tesaṃ tadatthānadhigatatā	6652	
PA_tika-s01_04t:665_24	siyāti. Honti cettha –	6652	
PA_tika-s01_04t:666	“Yena kenaci atthassa, bodhāya aññasaddato;	66	
PA_tika-s01_04t:667	Vikkhittakamanānampi, pariyāyakathā katā.	66	
PA_tika-s01_04t:668	Mandānañca amūḷhatthaṃ, atthantaranisedhayā;	66	
PA_tika-s01_04t:669	Taṃtaṃnāmaniruḷhatthaṃ, pariyāyakathā katā.	66	
PA_tika-s01_04t:670	Desakānaṃ sukaratthaṃ, tantiatthāvabodhane;	67	
PA_tika-s01_04t:671	Dhammaniruttibodhatthaṃ, pariyāyakathā katā.	67	
PA_tika-s01_04t:672	Veneyyānaṃ tattha bījavāpanatthañca attano;	67	
PA_tika-s01_04t:673	Dhammadhātuyā līḷāya, pariyāyakathā katā.	67	
PA_tika-s01_04t:674	Tadeva tu avatvāna, tadaññehi pabodhanaṃ;	67	
PA_tika-s01_04t:675	Sammāpaṭiggaṇhantānaṃ, atthādhigamāya kata”nti.	67	
PA_tika-s01_04t:676_0	Idaṃ pana nibbeṭhanaṃ īdiseyeva, na sabbattha kātabbanti dassento “idañcā”tiādimāha.	676	
PA_tika-s01_04t:676_1	Tattha avaṇṇeyevāti kāraṇapatirūpaṃ vatvā, avatvā vā dosapatiṭṭhāpanavasena nindāya	676	
PA_tika-s01_04t:676_2	eva. Na sabbatthāti na kevalaṃ akkosanakhuṃsanavambhanādīsu sabbattha nibbeṭhanaṃ	676	
PA_tika-s01_04t:676_3	kātabbanti attho. Tadevatthaṃ “yadi hī”tiādinā pākaṭaṃ karoti. “Sāsaṅkanīyo hotī”ti	676	
PA_tika-s01_04t:676_4	vuttaṃ tathānibbeṭhetabbatāya kāraṇameva “tasmā”ti paṭiniddisati. “Oṭṭhosī”tiādi	676	
PA_tika-s01_04t:676_5	“na sabbatthā”ti etassa vivaraṇaṃ. Jātināmagottakammasippaābādha liṅga kilesa āpatti	676	
PA_tika-s01_04t:676_6	akkosanasaṅkhātehi dasahi akkosavatthūhi. Adhivāsanameva khanti, na diṭṭhinijjhānakkhamanādayoti adhivāsanakhanti.	676	
PA_tika-s01_04t:677_0	6. Evaṃ avaṇṇabhūmiyā saṃvaṇṇanaṃ katvā idāni vaṇṇabhūmiyāpi saṃvaṇṇanaṃ kātumāha	677	
PA_tika-s01_04t:677_1	“eva”ntiādi. Tattha avaṇṇabhūmiyanti avaṇṇappakāsanaṭṭhāne. Tādilakkhaṇanti ettha	677	
PA_tika-s01_04t:677_2	“pañcahākārehi tādī iṭṭhāniṭṭhe tādī, cattāvīti tādī, tiṇṇāvīti tādī, muttāvīti tādī,	677	
PA_tika-s01_04t:677_3	taṃniddesā tādī”ti niddesanayena pañcasu atthesu idha paṭhamenatthena tādī. Tatrāyaṃ niddeso –	677	
PA_tika-s01_04t:678_0	Kathaṃ arahā iṭṭhāniṭṭhe tādī, arahā lābhepi tādī, alābhepi tādī, yasepi, ayasepi,	678	
PA_tika-s01_04t:678_1	pasaṃsāyapi, nindāyapi, sukhepi, dukkhepi tādī, ekañce bāhaṃ gandhena limpeyyuṃ,	678	
PA_tika-s01_04t:678_2	ekañce bāhaṃ vāsiyā taccheyyuṃ, amusmiṃ natthi rāgo, amusmiṃ natthi paṭigho, anunayapaṭighavippahīno	678	
PA_tika-s01_04t:678_3	ugghāṭinigghāṭivītivatto, anurodhavirodhasamatikkanto, evaṃ arahā iṭṭhāniṭṭhe tādīti.	678	
PA_tika-s01_04t:679_0	Vacanattho pana tamiva dissatīti tādī, iṭṭhamiva aniṭṭhampi passatīti attho. Tassa	679	
PA_tika-s01_04t:679_1	lakkhaṇaṃ tādilakkhaṇaṃ, iṭṭhāniṭṭhesu samapekkhanasabhāvo. Atha vā tamiva dissate	679	
PA_tika-s01_04t:679_2	tādī, so eva sabhāvo, tadeva lakkhaṇaṃ tādilakkhaṇanti. Vaṇṇabhūmiyaṃ tādilakkhaṇaṃ	679	
PA_tika-s01_04t:679_3	dassetunti sambandho. Para-saddo aññattheti āha “ye kecī”tiādi. Ānandanti bhusaṃ	679	
PA_tika-s01_04t:679_4	pamodanti taṃsamaṅgino sattā etenāti ānandasaddassa karaṇatthataṃ dasseti. Sobhanamano	679	
PA_tika-s01_04t:679_5	sumano, cittaṃ, sobhanaṃ vā mano yassāti sumano, taṃsamaṅgīpuggalo. Nanu ca cittavācakabhāve	679	
PA_tika-s01_04t:679_6	sati cetasikasukhassa bhāvatthatā yuttā, puggalavācakabhāve pana cittameva bhāvattho	679	
PA_tika-s01_04t:679_7	siyā, na cetasikasukhaṃ, sumanasaddassa dabbanimittaṃ pati pavattattā yathā “daṇḍittaṃ	679	
PA_tika-s01_04t:679_8	sikhitta”ntiādīti? Saccametaṃ dabbe apekkhite, idha pana tadanapekkhitvā tena dabbena	679	
PA_tika-s01_04t:679_9	yuttaṃ mūlanimittabhūtaṃ cetasikasukhameva apekkhitvā sumanasaddo pavatto, tasmā	679	
PA_tika-s01_04t:679_10	etthāpi cetasikasukhameva bhāvattho sambhavati, tenāha “cetasikasukhassetaṃ adhivacana”nti.	6791	
PA_tika-s01_04t:679_11	Etena hi vacanena tadaññacetasikānampi cittapaṭibaddhattā, cittakiriyattā ca yathāsambhavaṃ	6791	
PA_tika-s01_04t:679_12	somanassabhāvo āpajjatīti codanaṃ nāpajjateva ruḷhisaddattā tassa yathā “paṅkaja”nti	6791	
PA_tika-s01_04t:679_13	pariharati. Ubbilayatīti ubbilaṃ, bhindati purimāvatthāya visesaṃ āpajjatīti attho.	6791	
PA_tika-s01_04t:679_14	Tadeva ubbilāvitaṃ paccayantarāgamādivasena. Uddhaṃ palavatīti vā ubbilāvitaṃ akārānaṃ	6791	
PA_tika-s01_04t:679_15	ikāraṃ, ākārañca katvā, cittameva “cetaso”ti vuttattā. Taddhite pana siddhe taṃ abyatirittaṃ	6791	
PA_tika-s01_04t:679_16	tasmiṃ pade vacanīyassa sāmaññabhāvato, tassa vā saddassa nāmapadattā, tasmā kassāti	6791	
PA_tika-s01_04t:679_17	sambandhīvisesānuyoge “cetaso”ti vuttanti dassetuṃ “kassā”tiādi vuttaṃ. Esa nayo	6791	
PA_tika-s01_04t:679_18	īdisesu. Yāya uppannāya kāyacittaṃ vātapūritabhastā viya uddhumāyanākārappattaṃ hoti	6791	
PA_tika-s01_04t:679_19	tassā gehasitāya odagyapītiyā etaṃ adhivacananti sarūpaṃ dasseti “uddhaccāvahāyā”tiādinā.	6791	
PA_tika-s01_04t:679_20	Uddhaccāvahāyāti uddhatabhāvāvahāya. Uppilāpeti cittaṃ uppilāvitaṃ karotīti ubbilāpanā,	6792	
PA_tika-s01_04t:679_21	sā eva pīti, tassā. Khandhavasena dhammavisesattaṃ āha “idhāpī”tiādinā. Avaṇṇabhūmimapekkhāya	6792	
PA_tika-s01_04t:679_22	api-saddo “ayampi pārājiko”tiādīsu viya, idha ca kiñcāpi tesaṃ bhikkhūnaṃ ubbilāvitameva	6792	
PA_tika-s01_04t:679_23	natthi, atha kho āyatiṃ kulaputtānaṃ edisesupi ṭhānesu akusaluppattiṃ paṭisedhento	6792	
PA_tika-s01_04t:679_24	dhammanettiṃ ṭhapetīti. Dvīhi padehi saṅkhārakkhandho, ekena vedanākkhandho vuttoti	6792	
PA_tika-s01_04t:679_25	etthāpi “tesaṃ vasena sesānaṃ sampayuttadhammānaṃ karaṇaṃ paṭikkhittamevā”ti ca aṭṭhakathāyaṃ	6792	
PA_tika-s01_04t:679_26	vuttanayena sakkā viññātunti na vuttaṃ. “Pi-saddo sambhāvanattho”tiādinā vuttanayena	6792	
PA_tika-s01_04t:679_27	cettha attho yathāsambhavaṃ veditabbo.	6792	
PA_tika-s01_04t:680_0	Tumhaṃyevassa tena antarāyoti etthāpi “antarāyo”ti idaṃ “ubbilāvitattassa akaraṇīyatākāraṇavacana”tiādinā	680	
PA_tika-s01_04t:680_1	heṭṭhā avaṇṇapakkhe amhehi vuttanayānusārena attho daṭṭhabbo. Ettha ca “ānandino	680	
PA_tika-s01_04t:680_2	ubbilāvitā”ti dīpitaṃ pītimeva gahetvā “tena ubbilāvitattenā”ti vacanaṃ somanassarahitāya	680	
PA_tika-s01_04t:680_3	pītiyā abhāvato tabbacaneneva “sumanā”ti dīpitaṃ somanassampi siddhamevāti katvā	680	
PA_tika-s01_04t:680_4	vuttaṃ. Atha vā somanassassa antarāyakaratā pākaṭā, na tathā pītiyāti evaṃ vuttanti	680	
PA_tika-s01_04t:680_5	daṭṭhabbaṃ. Kasmā panetanti yathāvuttaṃ atthaṃ avibhāgato manasi katvā codeti. Ācariyo	680	
PA_tika-s01_04t:680_6	“sacca”nti tamatthaṃ paṭijānitvā “taṃ panā”tiādinā vibhajjabyākaraṇavasena pariharati.	680	
PA_tika-s01_04t:681_0	Tattha etanti ānandādīnamakaraṇīyatāvacanaṃ, nanu bhagavatā vaṇṇitanti sambandho.	681	
PA_tika-s01_04t:681_1	Buddhoti kittayantassāti “buddho”ti vacanaṃ guṇānussaraṇavasena kathentassa sādhujanassa.	681	
PA_tika-s01_04t:681_2	Kasiṇenāti kasiṇatāya sakalabhāvena. Jambudīpassāti cetassa avayavabhāvena sambandhīvacanaṃ.	681	
PA_tika-s01_04t:681_3	Apare pana “jambudīpassāti karaṇavacanatthe sāmivacana”ti vadanti, tesaṃ matena kasiṇajambudīpasaddānaṃ	681	
PA_tika-s01_04t:681_4	samānādhikaraṇabhāvo daṭṭhabbo, karaṇavacanañca nissakkatthe. Pageva ekadesato panāti	681	
PA_tika-s01_04t:681_5	api-saddo sambhāvane. Ādi-saddena cettha –	681	
PA_tika-s01_04t:682_0	“Mā soci udāyi, ānando avītarāgo kālaṃ kareyya, tena cittappasādena sattakkhattuṃ	682	
PA_tika-s01_04t:682_1	devarajjaṃ kāreyya, sattakkhattuṃ imasmiṃyeva jambudīpe mahārajjaṃ kāreyya, apica	682	
PA_tika-s01_04t:682_2	udāyi ānando diṭṭheva dhamme parinibbāyissatī”tiādisuttaṃ –	682	
PA_tika-s01_04t:683_0	Saṅgahitaṃ. Nti suttantare vuttaṃ pītisomanassaṃ. Nekkhammassitanti kāmato nikkhamane	683	
PA_tika-s01_04t:683_1	kusaladhamme nissitaṃ. Idhāti imasmiṃ sutte. Gehassitanti gehavāsīnaṃ samudāciṇṇato	683	
PA_tika-s01_04t:683_2	gehasaṅkhāte kāmaguṇe nissitaṃ. Kasmā tadevidhādhippetanti āha “idañhī”tiādi. “Āyasmato	683	
PA_tika-s01_04t:683_3	channassa uppannasadisa”nti vuttamatthaṃ pākaṭaṃ kātuṃ, samatthetuṃ vā “tenevā”tiādi	683	
PA_tika-s01_04t:683_4	vuttaṃ. Visesaṃ nibbattetuṃ nāsakkhi bhagavati, dhamme ca pavattagehassitapematāya.	683	
PA_tika-s01_04t:683_5	Parinibbānakāleti parinibbānāsannakāle bhagavatā paññattena tajjitoti vā sambandho.	683	
PA_tika-s01_04t:683_6	Parinibbānakāleti vā bhagavato parinibbutakāle saṅghena tajjito nibbattetīti vā sambandho.	683	
PA_tika-s01_04t:683_7	Brahmadaṇḍenāti “bhikkhūhi itthannāmo neva vattabbo, na ovaditabbo, nānusāsitabbo”ti	683	
PA_tika-s01_04t:683_8	katena brahmadaṇḍena. Tajjitoti saṃvejito. Tasmāti yasmā gehassitapītisomanassaṃ	683	
PA_tika-s01_04t:683_9	jhānādīnaṃ antarāyakaraṃ, tasmā. Vuttañhetaṃ bhagavatā sakkapañhasutte “somanassaṃpāhaṃ	683	
PA_tika-s01_04t:683_10	devānaminda, duvidhena vadāmi sevitabbampi asevitabbampī”ti.	6831	
PA_tika-s01_04t:684_0	“Ayañhī”tiādinā tadevatthaṃ kāraṇato samattheti. Rāgasahitattā hi sā antarāyakarāti.	684	
PA_tika-s01_04t:684_1	Ettha pana “idañhi rāgasañhitaṃ pītisomanassa”nti vattabbaṃ siyā, tathāpi pītiggahaṇena	684	
PA_tika-s01_04t:684_2	somanassampi gahitameva hoti somanassarahitāya pītiyā abhāvatoti heṭṭhā vuttanayena	684	
PA_tika-s01_04t:684_3	pītiyeva gahitā. Apica sevitabbāsevitabbavibhāgassa sutte vacanato somanassassa pākaṭo	684	
PA_tika-s01_04t:684_4	antarāyakarabhāvo, na tathā pītiyāti sāyeva rāgasahitatthena visesetvā vuttā. Avaṇṇabhūmiyā	684	
PA_tika-s01_04t:684_5	saddhiṃ sambandhitvā pākaṭaṃ kātuṃ “lobho cā”tiādi vuttaṃ. Kodhasadisovāti avaṇṇabhūmiyaṃ	684	
PA_tika-s01_04t:684_6	vuttakodhasadiso eva. “Luddho”tiādigāthānaṃ “kuddho”tiādigāthāsu vuttanayena attho daṭṭhabbo.	684	
PA_tika-s01_04t:685_0	“Mamaṃ vā bhikkhave pare vaṇṇaṃ bhāseyyuṃ, dhammassa vā vaṇṇaṃ bhāseyyuṃ, saṅghassa	685	
PA_tika-s01_04t:685_1	vā vaṇṇaṃ bhāseyyuṃ, tatra ce tumhe assatha ānandino sumanā ubbilāvitā, api nu tumhe	685	
PA_tika-s01_04t:685_2	paresaṃ subhāsitadubbhāsitaṃ ājāneyyāthāti? No hetaṃ bhante”ti ayaṃ tatiyavāro nāma	685	
PA_tika-s01_04t:685_3	avaṇṇabhūmiyaṃ vuttanayavasena tatiyavāraṭṭhāne nīharitabbattā, so desanākāle tena	685	
PA_tika-s01_04t:685_4	vārena bodhetabbapuggalābhāvato desanāya anāgatopi tadatthasambhavato atthato āgatoyeva.	685	
PA_tika-s01_04t:685_5	Yathā taṃ vitthāravasena kathāvatthuppakaraṇanti dassetuṃ “tatiyavāro panā”tiādi	685	
PA_tika-s01_04t:685_6	vuttaṃ, etena saṃvaṇṇanākāle tathābujjhanakasattānaṃ vasena so vāro ānetvā saṃvaṇṇetabboti	685	
PA_tika-s01_04t:685_7	dasseti. “Yatheva hī”tiādinā tadevatthasambhavaṃ vibhāveti. Kuddho atthaṃ na jānāti	685	
PA_tika-s01_04t:685_8	yathevāti sambandho.	685	
PA_tika-s01_04t:686_0	Paṭipajjitabbākāradassanavāreti yathāvuttaṃ tatiyavāraṃ upādāya vattabbe catutthavāre.	686	
PA_tika-s01_04t:686_1	“Tumhākaṃ satthā”ti vacanato pabhuti yāva “imināpi kāraṇena taccha”nti vacanaṃ, tāva	686	
PA_tika-s01_04t:686_2	yojanā. “So hi bhagavā”tiādi tabbivaraṇaṃ. Tattha itipīti imināpi kāraṇena. Vitthāro	686	
PA_tika-s01_04t:686_3	visuddhimagge “anāpatti upasampannassa bhūtaṃ ārocetī”ti vuttepi sabhāgānameva ārocanaṃ	686	
PA_tika-s01_04t:686_4	yuttanti āha “sabhāgānaṃ bhikkhūnaṃyeva paṭijānitabba”nti. Teyeva hi tassa atthakāmā,	686	
PA_tika-s01_04t:686_5	saddheyyavacanattañca maññanti, tato ca “sāsanassa amoghatā dīpitā hotī”ti vuttatthasamatthanaṃ	686	
PA_tika-s01_04t:686_6	siyā. “Evañhī”tiādi kāraṇavacanaṃ. Pāpicchatā ceva parivajjitā, kattubhūtā vā sā,	686	
PA_tika-s01_04t:686_7	hotīti sambandho. Amoghatāti niyyānikabhāvena atucchatā. Vuttanayenāti “tatra tumhehīti	686	
PA_tika-s01_04t:686_8	tasmiṃ vaṇṇe tumhehī”tiādinā ceva “dutiyaṃ padaṃ paṭhamassa padassa, catutthañca	686	
PA_tika-s01_04t:686_9	tatiyassa vevacana”ntiādinā ca vuttanayena.	686	
PA_tika-s01_04t:687	Cūḷasīlavaṇṇanā	68	
PA_tika-s01_04t:688_0	7. Ko anusandhīti pucchā “nanu ettakeneva yathāvuttehi avaṇṇavaṇṇehi sambandhā desanāmatthakaṃ	688	
PA_tika-s01_04t:688_1	pattā”ti anuyogasambhavato katā. Vaṇṇena ca avaṇṇena cāti tadubhayapadena. Atthaniddeso	688	
PA_tika-s01_04t:688_2	viya hi saddaniddesopīti akkharacintakā. Atha vā tathābhāsanassa kāraṇattā, koṭṭhāsattā	688	
PA_tika-s01_04t:688_3	ca “padehī”ti vuttaṃ. Avaṇṇena ca vaṇṇena cāti pana aguṇaguṇavasena, nindāpasaṃsāvasena	688	
PA_tika-s01_04t:688_4	ca sarūpadassanaṃ. “Nivatto amūlakatāya vissajjetabbatābhāvato”ti ācariyadhammapālattherena	688	
PA_tika-s01_04t:688_5	vuttaṃ. Taṃ vitthāretvā desanāya bodhetabbapuggalābhāvato ettakāva sā yuttarūpāti	688	
PA_tika-s01_04t:688_6	bhagavato ajjhāsayeneva adesanābhāvena nivatto, yathā taṃ vaṇṇabhūmiyaṃ tatiyavārotipi	688	
PA_tika-s01_04t:688_7	daṭṭhabbaṃ. Tathā bodhetabbapuggalasambhavena vissajjetabbatāya adhigatabhāvato anuvattatiyeva.	688	
PA_tika-s01_04t:688_8	Itipetaṃ bhūtanti ettha iti-saddo ādiattho taduparipi anuvattakattā, tena vakkhati	688	
PA_tika-s01_04t:688_9	“idha panā”tiādi. Ettāvatā ayaṃ vaṇṇānusandhīti dassetvā duvidhesu pana tesu vaṇṇesu	688	
PA_tika-s01_04t:688_10	brahmadattassa vaṇṇānusandhīti dassento “so panā”tiādimāha. Upari suññatāpakāsane	6881	
PA_tika-s01_04t:688_11	anusandhiṃ dassessati “atthi bhikkhave”tiādinā.	6881	
PA_tika-s01_04t:689_0	Evaṃ pucchāvissajjanāmukhena samudāyatthataṃ vatvā idāni avayavatthataṃ dasseti “tatthā”tiādinā.	689	
PA_tika-s01_04t:689_1	Appameva parito samantato khaṇḍitattā parittaṃ nāmāti āha “appamattakanti parittassa	689	
PA_tika-s01_04t:689_2	nāma”nti. Mattā vuccati pamāṇaṃ mīyate parimīyateti katvā. Samāsantakakārena appamattakaṃ	689	
PA_tika-s01_04t:689_3	yathā “bahuputtako”ti, evaṃ oramattakepi. Eteneva “appā mattā appamattā, sā etassāti	689	
PA_tika-s01_04t:689_4	appamattaka”ntiādinā kapaccayassa sātthakatampi dasseti atthato abhinnattā. Mattakasaddassa	689	
PA_tika-s01_04t:689_5	anatthakabhāvato sīlameva sīlamattakaṃ. Anatthakabhāvoti ca sakatthatā purimapadattheyeva	689	
PA_tika-s01_04t:689_6	pavattanato. Na hi saddā kevalaṃ anatthakā bhavantīti akkharacintakā. Nanu ca bhagavato	689	
PA_tika-s01_04t:689_7	pāramitānubhāvena niratthakamekakkharampi mukhavaraṃ nārohati, sakalañca pariyattisāsanaṃ	689	
PA_tika-s01_04t:689_8	pade pade catusaccappakāsananti vuttaṃ, kathaṃ tassa anatthakatā sambhavatīti? Saccaṃ,	689	
PA_tika-s01_04t:689_9	tampi padantarābhihitassa atthassa visesanavasena tadabhihitaṃ atthaṃ vadati eva,	689	
PA_tika-s01_04t:689_10	so pana attho vināpi tena padantareneva sakkā viññātunti anatthakamicceva vuttanti.	6891	
PA_tika-s01_04t:689_11	Nanu avocumha “anatthakabhāvo…pe… pavattanato”ti. Apica vineyyajjhāsayānurūpavasena	6891	
PA_tika-s01_04t:689_12	bhagavato desanā pavattati, vineyyā ca anādimatisaṃsāre lokiyesuyeva saddesu paribhāvitacittā,	6891	
PA_tika-s01_04t:689_13	loke ca asatipi atthantarāvabodhe vācāsiliṭṭhatādivasena saddapayogo dissati “labbhati	6891	
PA_tika-s01_04t:689_14	palabbhati, khañjati nikhañjati, āgacchati paccāgacchatī”tiādinā. Tathāparicitānañca	6891	
PA_tika-s01_04t:689_15	tathāvidheneva saddapayogena atthāvagamo sukho hotīti anatthakasaddapayogo vuttoti.	6891	
PA_tika-s01_04t:689_16	Evaṃ sabbattha. Hoti cettha –	6891	
PA_tika-s01_04t:690	“Padantaravacanīya-ssatthassa visesanāya;	69	
PA_tika-s01_04t:691	Bodhanāya vineyyānaṃ, tathānatthapadaṃ vade”ti.	69	
PA_tika-s01_04t:692_0	Atha vā sīlamattakanti ettha matta-saddo visesanivattiattho “avitakkavicāramattā	692	
PA_tika-s01_04t:692_1	dhammā manomattā dhātu manodhātū”ti ca ādīsu viya. “Appamattakaṃ oramattaka”nti padadvayena	692	
PA_tika-s01_04t:692_2	sāmaññato vuttoyeva hi attho “sīlamattaka”nti padena visesato vutto, tena ca sīlaṃ	692	
PA_tika-s01_04t:692_3	eva sīlamattaṃ, tadeva sīlamattakanti nibbacanaṃ kātabbanti dassetuṃ “sīlameva sīlamattaka”nti vuttaṃ.	692	
PA_tika-s01_04t:693_0	Ayaṃ pana aṭṭhakathāmuttako nayo – oramattakanti ettha oranti apārabhāgo “orato bhogaṃ	693	
PA_tika-s01_04t:693_1	oraṃ pāra”ntiādīsu viya. Atha vā heṭṭhāattho orasaddo oraṃ āgamanāya ye paccayā,	693	
PA_tika-s01_04t:693_2	te orambhāgiyāni saṃyojanānītiādīsu viya. Sīlañhi samādhipaññāyo apekkhitvā apārabhāge,	693	
PA_tika-s01_04t:693_3	heṭṭhābhāge ca hoti, ubhayatthāpi “ore pavattaṃ mattaṃ yassā”tiādinā viggaho. Sīlamattakanti	693	
PA_tika-s01_04t:693_4	etthāpi mattasaddo amahatthavācako “bhesajjamattā”tiādīsu viya. Atha vā sīlepi tadekadesasseva	693	
PA_tika-s01_04t:693_5	saṅgahaṇatthaṃ amahatthavācako ettha mattasaddo vutto. Tathā hi indriyasaṃvarapaccayasannissitasīlāni	693	
PA_tika-s01_04t:693_6	idha desanaṃ anāruḷhāni. Kasmāti ce? Yasmā tāni pātimokkhasaṃvaraājīvapārisuddhisīlāni	693	
PA_tika-s01_04t:693_7	viya na sabbaputhujjanesu pākaṭānīti. Mattanti cettha visesanivattiatthe napuṃsakaliṅgaṃ.	693	
PA_tika-s01_04t:693_8	Pamāṇappakatthesu pana “matta”nti vā “mattā”ti vā napuṃsakitthiliṅgaṃ.	693	
PA_tika-s01_04t:694_0	“Idaṃ vuttaṃ hotī”tiādinā saha yojanāya piṇḍatthaṃ dasseti. Yena sīlena vadeyya,	694	
PA_tika-s01_04t:694_1	etaṃ sīlamattakaṃ nāmāti sambandho. “Vaṇṇaṃ vadāmīti ussāhaṃ katvāpī”ti idaṃ “vaṇṇaṃ	694	
PA_tika-s01_04t:694_2	vadamāno”ti etassa vivaraṇaṃ. Etena hi “ekapuggalo bhikkhave, loke uppajjamāno uppajjatī”tiādīsu	694	
PA_tika-s01_04t:694_3	viya mānasaddassa sāmatthiyatthataṃ dasseti. “Ussāhaṃ kurumāno”ti avatvā “katvā”ti	694	
PA_tika-s01_04t:694_4	ca vacanaṃ tvādipaccayantapadānamiva mānantapaccayantapadānampi parakiriyāpekkhamevāti	694	
PA_tika-s01_04t:694_5	dassanatthaṃ. “Tattha siyā”tiādinā sandhāyabhāsitamatthaṃ ajānitvā nītatthameva gahetvā	694	
PA_tika-s01_04t:694_6	suttantaravirodhitaṃ maññamānassa kassaci īdisī codanā siyāti dasseti. Tatthāti tasmiṃ	694	
PA_tika-s01_04t:694_7	“appamattakaṃ kho paneta”ntiādivacane. Kammaṭṭhānabhāvane yuñjati sīlenāti yogī, tassa.	694	
PA_tika-s01_04t:695_0	Alaṅkaraṇaṃ vibhūsanaṃ alaṅkāro, pasādhanakiriyā. Alaṃ karoti etenevāti vā alaṅkāro,	695	
PA_tika-s01_04t:695_1	kuṇḍalādipasādhanaṃ. Maṇḍīyate maṇḍanaṃ, ūnaṭṭhānapūraṇaṃ. Maṇḍīyati etenāti vā maṇḍanaṃ,	695	
PA_tika-s01_04t:695_2	mukhacuṇṇādiūnapūraṇopakaraṇaṃ. Idha pana sadisavohārena, taddhitavasena vā sīlameva	695	
PA_tika-s01_04t:695_3	tathā vuttaṃ. Maṇḍaneti maṇḍanahetu, maṇḍanakiriyānimittaṃ gatoti attho. Atha vā	695	
PA_tika-s01_04t:695_4	maṇḍati sīlenāti maṇḍano, maṇḍanajātiko puriso. Bahumhi cetaṃ jātyāpekkhāya ekavacanaṃ.	695	
PA_tika-s01_04t:695_5	Ubbāhanatthepi hi ekavacanamicchanti keci, tadayuttameva saddasatthe anāgatattā,	695	
PA_tika-s01_04t:695_6	atthayuttiyā ca abhāvato. Kathañhi ekavacananiddiṭṭhato ubbāhanakaraṇaṃ yuttaṃ siyā	695	
PA_tika-s01_04t:695_7	ekasmiṃ yevatthe ubbāhitabbassa aññassatthassa abhāvato. Tasmā vipallāsavasena bahvatthe	695	
PA_tika-s01_04t:695_8	idaṃ ekavacanaṃ daṭṭhabbaṃ, maṇḍanasīlesūti attho. Ācariyadhammapālattherenapi hi	695	
PA_tika-s01_04t:695_9	ayamevidha vinicchayo vutto. Aggatanti uttamabhāvaṃ.	695	
PA_tika-s01_04t:696	Assaṃ bhavissāmīti ākaṅkheyyāti sambandho. Assāti bhaveyya. Paripūrakārīti cettha iti-saddo ādiattho, pakārattho vā, tena sakalampi sīlathomanasuttaṃ dasseti.	69	
PA_tika-s01_04t:697	Kikīva aṇḍanti etthāpi tadatthena iti-saddena –	69	
PA_tika-s01_04t:698	“Kikīva aṇḍaṃ camarīva vāladhiṃ,	69	
PA_tika-s01_04t:699	Piyaṃva puttaṃ nayanaṃva ekakaṃ;	69	
PA_tika-s01_04t:700	Tatheva sīlaṃ anurakkhamānā,	70	
PA_tika-s01_04t:701	Supesalā hotha sadā sagāravā”ti. ; –	70	
PA_tika-s01_04t:702_0	Gāthaṃ saṅgaṇhāti. “Pupphagandho”ti vatvā tadekadesena dassetuṃ “na candana”ntiādi	702	
PA_tika-s01_04t:702_1	vuttaṃ. Candanaṃ tagaraṃ mallikāti hi taṃsahacaraṇato tesaṃ gandhova vutto. Pupphagandhoti	702	
PA_tika-s01_04t:702_2	ca pupphañca tadavaseso gandho cāti attho. Tagaramallikāhi vā avasiṭṭho “pupphagandho”ti	702	
PA_tika-s01_04t:702_3	vutto. Satañca gandhoti ettha sīlameva sadisavohārena vā taddhitavasena vā gandho.	702	
PA_tika-s01_04t:702_4	Sīlanibandhano vā thutighoso vuttanayena “gandho”ti adhippeto. Sīlañhi kittiyā nimittaṃ.	702	
PA_tika-s01_04t:702_5	Yathāha “sīlavato kalyāṇo kittisaddo abbhuggacchatī”ti. Sappuriso pavāyati pakārehi	702	
PA_tika-s01_04t:702_6	gandhati tassa gandhūpagarukkhapaṭibhāgattā.	702	
PA_tika-s01_04t:703	Vassikīti sumanapupphaṃ, “vassika”ntipi pāṭho, tadatthova. Gandhā eva gandhajātā, gandhappakārā vā. Yvāyanti yadidaṃ, uttamo gandho vātīti sambandho.	70	
PA_tika-s01_04t:704	Sammadaññā vimuttānanti sammā aññāya jānitvā, aggamaggena vā vimuttānaṃ. Maggaṃ na vindatīti kāraṇaṃ na labhati, na jānāti vā.	70	
PA_tika-s01_04t:705_0	“Sīle patiṭṭhāyā”ti gāthāya paṭisandhipaññāya sapañño ātāpī vīriyavā pārihārikapaññāya	705	
PA_tika-s01_04t:705_1	nipako narasaṅkhāto bhikkhu sīle patiṭṭhāya cittaṃ tappadhānena vuttaṃ samādhiṃ bhāvayaṃ	705	
PA_tika-s01_04t:705_2	bhāvayanto bhāvanāhetu tathā paññaṃ vipassanañca imaṃ antojaṭābahijaṭāsaṅkhātaṃ jaṭaṃ	705	
PA_tika-s01_04t:705_3	vijaṭaye vijaṭeyya vijaṭituṃ samattheyyāti saṅkhepattho.	705	
PA_tika-s01_04t:706	Pathaviṃ nissāyāti pathaviṃ rasaggahaṇavasena nissāya, sīlasmiṃ pana paripūraṇavasena nissāya patiṭṭhānaṃ daṭṭhabbaṃ.	70	
PA_tika-s01_04t:707_0	Appakamahantatāya pārāpārādi viya upanidhāpaññattibhāvato aññamaññaṃ upanidhāya āhāti	707	
PA_tika-s01_04t:707_1	vissajjetuṃ “upari guṇe upanidhāyā”ti vuttaṃ. Sīlañhīti ettha hi-saddo kāraṇattho,	707	
PA_tika-s01_04t:707_2	tenidaṃ kāraṇaṃ dasseti “yasmā sīlaṃ kiñcāpi patiṭṭhābhāvena samādhissa bahūpakāraṃ,	707	
PA_tika-s01_04t:707_3	pabhāvādiguṇavisese panassa upanidhāya kalampi bhāgaṃ na upeti, tathā samādhi ca	707	
PA_tika-s01_04t:707_4	paññāyā”ti. Tenevāha “tasmā”tiādi. Na pāpuṇātīti guṇasamabhāvena na sampāpuṇāti,	707	
PA_tika-s01_04t:707_5	na sametīti vuttaṃ hoti. Uparimanti samādhipaññaṃ. Upanidhāyāti upatthambhaṃ katvā.	707	
PA_tika-s01_04t:707_6	Tañhi tādisāya paññattiyā upatthambhanaṃ hoti. Heṭṭhimanti sīlasamādhidvayaṃ.	707	
PA_tika-s01_04t:708_0	“Katha”ntiādi vitthāravacanaṃ. Kaṇḍambamūlikapāṭihāriyakathanañcettha yathākathañcipi	708	
PA_tika-s01_04t:708_1	sīlassa samādhimapāpuṇatāsiddhiyevidhādhippetāti pākaṭatarapāṭihāriyabhāvena, nidassananayena	708	
PA_tika-s01_04t:708_2	cāti daṭṭhabbaṃ. “Abhi…pe… titthiyamaddana”nti idaṃ pana tassa yamakapāṭihāriyassa	708	
PA_tika-s01_04t:708_3	supākaṭabhāvadassanatthaṃ, aññehi bodhimūle ñātisamāgamādīsu ca katapāṭihāriyehi	708	
PA_tika-s01_04t:708_4	visesadassanatthañca vuttaṃ. Sambodhito hi aṭṭhamepi divase devatānaṃ “buddho vā	708	
PA_tika-s01_04t:708_5	no vā”ti uppannakaṅkhāvidhamanatthaṃ ākāse ratanacaṅkamaṃ māpetvā caṅkamanto pāṭihāriyaṃ	708	
PA_tika-s01_04t:708_6	akāsi, tato dutiyasaṃvacchare kulanagaragato kapilavatthupure nigrodhārāme ñātīnaṃ	708	
PA_tika-s01_04t:708_7	samāgamepi tesaṃ mānamadappahānatthaṃ yamakapāṭihāriyaṃ akāsi. Tattha abhisambodhitoti	708	
PA_tika-s01_04t:708_8	abhisambujjhanakālato. Sāvatthinagaradvāreti sāvatthinagarassa dakkhiṇadvāre. Kaṇḍambarukkhamūleti	708	
PA_tika-s01_04t:708_9	kaṇḍena nāma pasenadirañño uyyānapālena ropitattā kaṇḍambanāmakassa rukkhassa mūle.	708	
PA_tika-s01_04t:708_10	Yamakapāṭihāriyakaraṇatthāya bhagavato citte uppanne “tadanucchavikaṃ ṭhānaṃ icchitabba”nti	7081	
PA_tika-s01_04t:708_11	ratanamaṇḍapādi sakkena devaraññā āṇattena vissakammunā katanti vadanti keci. Bhagavatā	7081	
PA_tika-s01_04t:708_12	nimmitanti apare. Aṭṭhakathāsu pana anekāsu “sakkena devānamindena āṇāpitena vissakammadevaputtena	7081	
PA_tika-s01_04t:708_13	maṇḍapo kato, caṅkamo pana bhagavatā nimmito”ti vuttaṃ. Dibbasetacchatte devatāhi	7081	
PA_tika-s01_04t:708_14	dhāriyamāneti attho viññāyati aññesamasambhavato. “Dvādasayojanāya parisāyā”ti idaṃ	7081	
PA_tika-s01_04t:708_15	catūsu disāsu paccekaṃ dvādasayojanaṃ manussaparisaṃ sandhāya vuttaṃ. Tadā kira dasasahassilokadhātuto	7081	
PA_tika-s01_04t:708_16	cakkavāḷagabbhaṃ paripūretvā devabrahmānopi sannipatiṃsu. Yo koci evarūpaṃ pāṭihāriyaṃ	7081	
PA_tika-s01_04t:708_17	kātuṃ samattho ce, so āgacchatūti codanāsadisattā vuttaṃ “attādānaparidīpana”nti.	7081	
PA_tika-s01_04t:708_18	Attādānañhi anuyogo paṭipakkhassa attassa ādānaṃ gahaṇanti katvā. Titthiyamaddananti	7081	
PA_tika-s01_04t:708_19	“pāṭihāriyaṃ karissāmā”ti kuhāyanavasena pubbe uṭṭhitānaṃ titthiyānaṃ maddanaṃ, tañca	7081	
PA_tika-s01_04t:708_20	tathā kātuṃ asamatthatāsampādanameva. Tadetaṃ padadvayaṃ “yamakapāṭihāriya”nti etena	7082	
PA_tika-s01_04t:708_21	sambandhitabbaṃ. Rājagahaseṭṭhino candanaghaṭikuppattito paṭṭhāya sabbameva cettha vattabbaṃ.	7082	
PA_tika-s01_04t:709	Uparimakāyatotiādi paṭisambhidāmagge āgatanayadassanaṃ, tena vuttaṃ “itiādinayappavatta”nti, “sabbaṃ vitthāretabba”nti ca. Tatthāyaṃ pāḷiseso –	70	
PA_tika-s01_04t:710_0	“Heṭṭhimakāyato aggikkhandho pavattati, uparimakāyato udakadhārā pavattati. Puratthimakāyato	710	
PA_tika-s01_04t:710_1	aggi, pacchimakāyato udakaṃ. Pacchimakāyato aggi, puratthimakāyato udakaṃ. Dakkhiṇaakkhito	710	
PA_tika-s01_04t:710_2	aggi, vāmaakkhito udakaṃ. Vāmaakkhito aggi, dakkhiṇaakkhito udakaṃ. Dakkhiṇakaṇṇasotato	710	
PA_tika-s01_04t:710_3	aggi, vāmakaṇṇasotato udakaṃ. Vāmakaṇṇasotato aggi, dakkhiṇakaṇṇasotato udakaṃ. Dakkhiṇanāsikāsotato	710	
PA_tika-s01_04t:710_4	aggi, vāmanāsikāsotato udakaṃ. Vāmanāsikāsotato aggi, dakkhiṇanāsikāsotato udakaṃ.	710	
PA_tika-s01_04t:710_5	Dakkhiṇaaṃsakūṭato aggi, vāmaaṃsakūṭato udakaṃ. Vāmaaṃsakūṭato aggi, dakkhiṇaaṃsakūṭato	710	
PA_tika-s01_04t:710_6	udakaṃ. Dakkhiṇahatthato aggi, vāmahatthato udakaṃ. Vāmahatthato aggi, dakkhiṇahatthato	710	
PA_tika-s01_04t:710_7	udakaṃ. Dakkhiṇapassato aggi, vāmapassato udakaṃ. Vāmapassato aggi, dakkhiṇapassato	710	
PA_tika-s01_04t:710_8	udakaṃ. Dakkhiṇapādato aggi, vāmapādato udakaṃ. Vāmapādato aggi, dakkhiṇapādato udakaṃ.	710	
PA_tika-s01_04t:710_9	Aṅgulaṅgulehi aggi, aṅgulantarikāhi udakaṃ. Aṅgulantarikāhi aggi, aṅgulaṅgulehi udakaṃ.	710	
PA_tika-s01_04t:710_10	Ekekalomato aggi, ekekalomato udakaṃ. Lomakūpato lomakūpato aggikkhandho pavattati,	7101	
PA_tika-s01_04t:710_11	lomakūpato lomakūpato udakadhārā pavattatī”ti.	7101	
PA_tika-s01_04t:711	Aṭṭhakathāyaṃ pana “ekekalomakūpato” icceva āgataṃ.	71	
PA_tika-s01_04t:712_0	Channaṃ vaṇṇānanti etthāpi nīlānaṃ pītakānaṃ lohitakānaṃ odātānaṃ mañjiṭṭhānaṃ pabhassarānanti	712	
PA_tika-s01_04t:712_1	ayaṃ sabbopi pāḷiseso peyyālanayena, ādi-saddena ca dassito. Ettha ca channaṃ vaṇṇānaṃ	712	
PA_tika-s01_04t:712_2	ubbāhanabhūtānaṃ yamakā yamakā vaṇṇā pavattantīti pāṭhasesena sambandho, tena vakkhati	712	
PA_tika-s01_04t:712_3	“dutiyā dutiyā rasmiyo”tiādi. Tattha hi tāsaṃ yamakaṃ yamakaṃ pavattanākārena saha	712	
PA_tika-s01_04t:712_4	āvajjanaparikammādhiṭṭhānānaṃ visuṃ pavatti dassitā. Keci pana “channaṃ vaṇṇāna”nti	712	
PA_tika-s01_04t:712_5	etassa “aggikkhandho udakadhārā”ti purimehi padehi sambandhaṃ vadanti, tadayuttameva	712	
PA_tika-s01_04t:712_6	aggikkhandhaudakadhārānaṃ atthāya tejokasiṇavāyokasiṇānaṃ samāpajjanassa vakkhamānattā.	712	
PA_tika-s01_04t:712_7	Channaṃ vaṇṇānaṃ chabbaṇṇā pavattantīti kattuvasena vā sambandho yathā “ekassa cepi	712	
PA_tika-s01_04t:712_8	bhikkhuno na paṭibhāseyya taṃ bhikkhuniṃ apasādetu”nti. Kattukammesu hi bahulā sāmivacanaṃ	712	
PA_tika-s01_04t:712_9	ākhyātapayogepi icchanti neruttikā.	712	
PA_tika-s01_04t:713_0	Evaṃ pāḷinayena yamakapāṭihāriyaṃ dassetvā idāni taṃ aṭṭhakathānayena vivaranto paccāsattinayena	713	
PA_tika-s01_04t:713_1	“channaṃ vaṇṇāna”nti padameva paṭhamaṃ vivarituṃ “tassā”tiādimāha. Tattha tassāti	713	
PA_tika-s01_04t:713_2	bhagavato. “Suvaṇṇavaṇṇā rasmiyo”ti idaṃ tāsaṃ pītābhānaṃ yebhuyyatāya vuttaṃ, chabbaṇṇāhi	713	
PA_tika-s01_04t:713_3	rasmīhi alaṅkaraṇakālo viyāti attho. Tāpi hi cakkavāḷagabbhato uggantvā brahmalokamāhacca	713	
PA_tika-s01_04t:713_4	paṭinivattitvā cakkavāḷamukhavaṭṭimeva gaṇhiṃsu. Ekacakkavāḷagabbhaṃ vaṅkagopānasikaṃ	713	
PA_tika-s01_04t:713_5	viya bodhigharaṃ ahosi ekālokaṃ. Dutiyā dutiyā rasmiyoti purimapurimato pacchā pacchā	713	
PA_tika-s01_04t:713_6	nikkhantā rasmiyo. Kasmā sadisākāravasena “viyā”ti vacanaṃ vuttanti āha “dvinnañcā”tiādi.	713	
PA_tika-s01_04t:713_7	Dvinnañca cittānaṃ ekakkhaṇe pavatti nāma natthi, yehi tā evaṃ siyuṃ, tathāpi iminā	713	
PA_tika-s01_04t:713_8	kāraṇadvayena evameva khāyantīti adhippāyo. Bhavaṅgaparivāsassāti bhavaṅgavasena	713	
PA_tika-s01_04t:713_9	parivasanassa, bhavaṅgasaṅkhātassa parivasanassa vā, bhavaṅgapatanassāti vuttaṃ hoti.	713	
PA_tika-s01_04t:713_10	Āciṇṇavasitāyāti āvajjanasamāpajjanādīhi pañcahākārehi samāciṇṇaparicayatāya. Nanu	7131	
PA_tika-s01_04t:713_11	ca ekassāpi cittassa pavattiyā dve kisso rasmiyopi sambhaveyyunti anuyogamapaneti	7131	
PA_tika-s01_04t:713_12	“tassā tassā pana rasmiyā”tiādinā. Cittavāranānattā āvajjanaparikammacittāni, kasiṇanānattā	7131	
PA_tika-s01_04t:713_13	adhiṭṭhānacittavārānipi visuṃ visuṃyeva pavattanti. Āvajjanāvasāne tikkhattuṃ pavattajavanāni	7131	
PA_tika-s01_04t:713_14	parikammanāmeneva idha vuttāni.	7131	
PA_tika-s01_04t:714_0	Kathanti āha “nīlarasmiatthāya hī”tiādi. “Mañjiṭṭharasmiatthāya lohitakasiṇaṃ, pabhassararasmiatthāya	714	
PA_tika-s01_04t:714_1	pītakasiṇa”nti idaṃ lohitapītarasmīnaṃ kāraṇeyeva vutte siddhanti na vuttaṃ. Tāsameva	714	
PA_tika-s01_04t:714_2	hi mañjiṭṭhapabhassararasmiyo visesapabhedabhūtāti. “Aggikkhandhatthāyā”tiādinā “uparimakāyato”tiādīnaṃ	714	
PA_tika-s01_04t:714_3	vivaraṇaṃ. Aggikkhandhaudakakkhandhāpi aññamaññaasammissā yāva brahmalokā uggantvā	714	
PA_tika-s01_04t:714_4	cakkavāḷamukhavaṭṭiyaṃ patiṃsu, taṃ divasaṃ pana satthā yo yo yasmiṃ yasmiṃ dhamme	714	
PA_tika-s01_04t:714_5	ca pāṭihāriye ca pasanno, tassa tassa ajjhāsayavasena taṃ taṃ dhammañca kathesi,	714	
PA_tika-s01_04t:714_6	pāṭihāriyañca dassesi, evaṃ dhamme bhāsiyamāne, pāṭihāriye ca kariyamāne mahājano	714	
PA_tika-s01_04t:714_7	dhammābhisamayo ahosi. Tasmiñca samāgame attano manaṃ gahetvā pañhaṃ pucchituṃ samatthaṃ	714	
PA_tika-s01_04t:714_8	adisvā nimmitaṃ buddhaṃ māpesi, tena pucchitaṃ pañhaṃ satthā vissajjesi. Satthārā	714	
PA_tika-s01_04t:714_9	pucchitaṃ pañhaṃ so vissajjesi, satthu caṅkamanakāle nimmito ṭhānādīsu aññataraṃ	714	
PA_tika-s01_04t:714_10	kappesi, tassa caṅkamanakāle satthā ṭhānādīsu aññataraṃ kappesīti etamatthaṃ dassetuṃ	7141	
PA_tika-s01_04t:714_11	“satthā caṅkamatī”tiādi vuttaṃ. “Sabbaṃ vitthāretabba”nti etena “satthā tiṭṭhati,	7141	
PA_tika-s01_04t:714_12	nimmito caṅkamati vā nisīdati vā seyyaṃ vā kappetī”tiādinā catūsu iriyāpathesu ekekamūlakā	7141	
PA_tika-s01_04t:714_13	satthupakkhe cattāro, nimmitapakkhe cattāroti sabbe aṭṭha vārā vitthāretvā vattabbāti	7141	
PA_tika-s01_04t:714_14	dasseti. Yasmā sīlaṃ samādhissa patiṭṭhāmattameva hutvā nivattati, samādhiyeva tattha	7141	
PA_tika-s01_04t:714_15	patiṭṭhāya yathāvuttaṃ sabbaṃ pāṭihāriyakiccaṃ pavatteti, tasmā tadetaṃ samādhikiccamevāti	7141	
PA_tika-s01_04t:714_16	vuttaṃ “ettha ekampī”tiādi.	7141	
PA_tika-s01_04t:715_0	“Yaṃ panā”tiādinā samādhissa paññamapāpuṇatā vibhāvitā, yaṃ pana paṭivijjhi, idaṃ	715	
PA_tika-s01_04t:715_1	paṭivijjhanaṃ paññākiccanti attho. Taṃ anukkamato dasseti “bhagavā”tiādinā. “Kappasatasahassādhikāni	715	
PA_tika-s01_04t:715_2	cattāri asaṅkhyeyyānī”ti idaṃ dīpaṅkarapādamūle katapaṭhamābhinīhārato paṭṭhāya vuttaṃ,	715	
PA_tika-s01_04t:715_3	tato pubbepi yattakena tasmiṃ bhave icchanto sāvakabodhiṃ pattuṃ sakkuṇeyya, tattakaṃ	715	
PA_tika-s01_04t:715_4	puññasambhāraṃ samupacinīti veditabbaṃ. Tatoyeva hi “manussattaṃ liṅgasampatti, hetu	715	
PA_tika-s01_04t:715_5	satthāradassana”ntiādinā vuttesu aṭṭhadhammesu hetusampannatā ahosi. Keci pana manopaṇidhānavacīpaṇidhānavasena	715	
PA_tika-s01_04t:715_6	anekadhā asaṅkhyeyyaparicchedaṃ katvā pubbasambhāraṃ vadanti, tadayuttameva saṅgahāruḷhāsu	715	
PA_tika-s01_04t:715_7	aṭṭhakathāsu tathā avuttattā. Tāsu hi yathāvuttanayena paṭhamābhinīhārato pubbe hetusampannatāyeva	715	
PA_tika-s01_04t:715_8	dassitā. Ekūnatiṃsavassakāle nikkhamma pabbajitvāti sambandho. Cakkaratanārahapuññavantatāya	715	
PA_tika-s01_04t:715_9	bodhisatto cakkavattisirisampannoti tassa nivāsabhavanaṃ “cakkavattisirinivāsabhūta”nti	715	
PA_tika-s01_04t:715_10	vuttaṃ. Bhavanāti rammasurammasubhasaṅkhātā niketanā. Padhānayoganti dukkaracariyāya	7151	
PA_tika-s01_04t:715_11	uttamavīriyānuyogaṃ.	7151	
PA_tika-s01_04t:716_0	Uruvelāyaṃ kira senānigame kuṭumbikassa dhītā sujātā nāma dārikā vayappattā nerañjarāya	716	
PA_tika-s01_04t:716_1	tīre nigrodhamūle patthanamakāsi “sacāhaṃ samajātikaṃ kulagharaṃ gantvā paṭhamagabbhe	716	
PA_tika-s01_04t:716_2	puttaṃ labhissāmi, khīrapāyāsena balikammaṃ karissāmī”ti, tassā sā patthanā samijjhi.	716	
PA_tika-s01_04t:716_3	Sā satta dhenuyo laṭṭhivane khādāpetvā tāsampi dhītaro gāviyo laddhā tatheva khādāpetvā	716	
PA_tika-s01_04t:716_4	puna tāsampi dhītaro tathevāti sattaputtinattipanattiparamparāgatāhi dhenūhi khīraṃ	716	
PA_tika-s01_04t:716_5	gahetvā khīrapāyāsaṃ pacitumārabhi. Tasmiṃ khaṇe mahābrahmā tiyojanikaṃ setacchattaṃ	716	
PA_tika-s01_04t:716_6	upari dhāresi, sakko devarājā aggiṃ ujjālesi, sakalaloke vijjamānarasaṃ devatā pakkhipiṃsu,	716	
PA_tika-s01_04t:716_7	pāyāsaṃ dakkhiṇāvaṭṭaṃ hutvā pacati, taṃ sā suvaṇṇapātiyā satasahassagghanikāya saheva	716	
PA_tika-s01_04t:716_8	bodhisattassa datvā pakkāmi. Atha bodhisatto taṃ gahetvā nerañjarāya tīre suppatiṭṭhite	716	
PA_tika-s01_04t:716_9	nāma titthe ekatālaṭṭhippamāṇe ekūnapaññāsapiṇḍe karonto paribhuñji, taṃ sandhāya	716	
PA_tika-s01_04t:716_10	vuttaṃ “visākhāpuṇṇamāyaṃ uruvelagāme sujātāya dvinnaṃ pakkhittadibbojaṃ madhupāyāsaṃ	7161	
PA_tika-s01_04t:716_11	paribhuñjitvā”ti. Tattha sujātāyāti āyasmato yasattherassa mātubhūtāya pacchā saraṇagamanaṭṭhāne	7161	
PA_tika-s01_04t:716_12	etadaggappattāya sujātāya nāma seṭṭhibhariyāya. Aṅgamaṅgānusārino rasassa sāro upatthambhabalakaro	7161	
PA_tika-s01_04t:716_13	bhūtanissito eko viseso ojā nāma, sā divi bhavā pakkhittā etthāti pakkhittadibbojo,	7161	
PA_tika-s01_04t:716_14	taṃ. Pātabbo ca so asitabbo cāti pāyāso, rasaṃ katvā pivituṃ, ālopaṃ katvā ca bhuñjituṃ	7161	
PA_tika-s01_04t:716_15	yutto bhojanaviseso, madhunā sitto pāyāso madhupāyāso, taṃ.	7161	
PA_tika-s01_04t:717_0	Tato nerañjarāya tīre mahāsālavane nānāsamāpattīhi divāvihārassa katattā “sāyanhasamaye”tiādi	717	
PA_tika-s01_04t:717_1	vuttaṃ. Vitthāro tattha tattha gahetabbo. Dakkhiṇuttarenāti divāvihārato bodhiyā	717	
PA_tika-s01_04t:717_2	pavisanamaggaṃ sandhāyāha, ujukaṃ dakkhiṇuttaragatena devatāhi alaṅkatena maggenāti	717	
PA_tika-s01_04t:717_3	attho. Evampi vadanti “dakkhiṇuttarenāti dakkhiṇapacchimuttarena ādiavasānagahaṇena	717	
PA_tika-s01_04t:717_4	majjhimassāpi gahitattā, tathā luttapayogassa ca dassanato. Evañhi sati ‘dakkhiṇapacchimuttaradisābhāgena	717	
PA_tika-s01_04t:717_5	bodhimaṇḍaṃ pavisitvā tiṭṭhatī’ti jātakanidāne vuttavacanena sametī”ti. Dakkhiṇadisato	717	
PA_tika-s01_04t:717_6	gantabbo uttaradisābhāgo dakkhiṇuttaro, tena pavisitvāti apare. Keci pana “uttarasaddo	717	
PA_tika-s01_04t:717_7	cettha maggavācako. Yadi hi disāvācako bhaveyya, ‘dakkhiṇuttarāyā’ti vadeyyā”ti,	717	
PA_tika-s01_04t:717_8	taṃ na “uttarena nadī sīdā, gambhīrā duratikkamā”tiādinā disāvācakassāpi enayogassa	717	
PA_tika-s01_04t:717_9	dassanato, uttarasaddassa ca maggavācakassa anāgatattā. Apica disābhāgaṃ sandhāya	717	
PA_tika-s01_04t:717_10	evaṃ vuttaṃ. Disābhāgopi hi disā evāti. Atha antarāmagge sotthiyena nāma tiṇahārakabrāhmaṇena	7171	
PA_tika-s01_04t:717_11	dinnā aṭṭha kusatiṇamuṭṭhiyo gahetvā asitañcanagirisaṅkāsaṃ sabbabodhisattānamassāsajananaṭṭhāne	7171	
PA_tika-s01_04t:717_12	samāviruḷhaṃ bodhiyā maṇḍanabhūtaṃ bodhimaṇḍamupagantvā tikkhattuṃ padakkhiṇaṃ katvā	7171	
PA_tika-s01_04t:717_13	dakkhiṇadisābhāge aṭṭhāsi, so pana padeso paduminipatte udakabindu viya pakampittha,	7171	
PA_tika-s01_04t:717_14	tato pacchimadisābhāgaṃ, uttaradisābhāgañca gantvā tiṭṭhantepi mahāpurise tatheva	7171	
PA_tika-s01_04t:717_15	te akampiṃsu, tato “nāyaṃ sabbopi padeso mama guṇaṃ sandhāretuṃ samattho”ti puratthimadisābhāgamagamāsi,	7171	
PA_tika-s01_04t:717_16	tattha pallaṅkappamāṇaṃ niccalamahosi, tasseva ca nippariyāyena bodhimaṇḍasamaññā,	7171	
PA_tika-s01_04t:717_17	mahāpuriso “idaṃ kilesaviddhaṃsanaṭṭhāna”nti sanniṭṭhānaṃ katvā pubbuttaradisābhāge	7171	
PA_tika-s01_04t:717_18	ṭhito tattha akampanappadese tāni tiṇāni agge gahetvā sañcālesi, tāvadeva cuddasahattho	7171	
PA_tika-s01_04t:717_19	pallaṅko ahosi, tānipi tiṇāni vicittākārena tūlikāya lekhā gahitāni viya ahesuṃ.	7171	
PA_tika-s01_04t:717_20	So tattha tisandhipallaṅkaṃ ābhujitvā caturaṅgasamannāgataṃ mettākammaṭṭhānaṃ pubbaṅgamaṃ	7172	
PA_tika-s01_04t:717_21	katvā caturaṅgikaṃ vīriyaṃ adhiṭṭhahitvā nisīdi, tamatthaṃ saṅkhipitvā dassento “bodhimaṇḍaṃ	7172	
PA_tika-s01_04t:717_22	pavisitvā”tiādimāha.	7172	
PA_tika-s01_04t:718_0	Tattha bodhi vuccati arahattamaggañāṇaṃ, sabbaññutaññāṇañca, sā maṇḍati thāmagatatāya	718	
PA_tika-s01_04t:718_1	pasīdati etthāti bodhimaṇḍo, nippariyāyena yathāvuttappadeso, pariyāyena pana idha	718	
PA_tika-s01_04t:718_2	dumarājā. Tathā hi ācariyānandattherena vuttaṃ “bodhimaṇḍasaddopaṭhamābhisambuddhaṭṭhāne	718	
PA_tika-s01_04t:718_3	eva daṭṭhabbo, na yattha katthaci bodhirukkhassa patiṭṭhitaṭṭhāne”ti, taṃ.	718	
PA_tika-s01_04t:719_0	Māravijayasabbaññutaññāṇapaṭilābhādīhi bhagavantaṃ assāsetīti assattho. Āpubbañhi	719	
PA_tika-s01_04t:719_1	sāsasaddaṃ anusiṭṭhitosanesu icchanti, yaṃ tu loke “caladalo, kuñjarāsano” tipi vadanti.	719	
PA_tika-s01_04t:719_2	Accuggatabhāvena, ajeyyabhūmisīsagatabhāvena, sakalasabbaññuguṇapaṭilābhaṭṭhānaviruḷhabhāvena	719	
PA_tika-s01_04t:719_3	ca dumānaṃ rājāti dumarājā, assattho ca so dumarājā cāti assatthadumarājā taṃ. Dvinnaṃ	719	
PA_tika-s01_04t:719_4	ūrujāṇusandhīnaṃ, ūrumūlakaṭisandhissa ca vasena tayo sandhayo, saṇṭhānavasena vā	719	
PA_tika-s01_04t:719_5	tayo koṇā yassāti tisandhi, sveva pallaṅko ūrubaddhāsanaṃ parisamantato aṅkanaṃ āsananti	719	
PA_tika-s01_04t:719_6	atthena ra-kārassa la-kāraṃ, dvibhāvañca katvā, tīhi vā sandhīhi lakkhito pallaṅko	719	
PA_tika-s01_04t:719_7	tisandhipallaṅko, taṃ. Ābhujitvāti ābandhitvā, ubho pāde samañchite katvāti vuttaṃ	719	
PA_tika-s01_04t:719_8	hoti. Vitthāro sāmaññaphalasuttavaṇṇanāyaṃ āgamissati. Attā, mitto, majjhatto, verīti	719	
PA_tika-s01_04t:719_9	catūsupi samappavattanavasena caturaṅgasamannāgataṃ mettākammaṭṭhānaṃ. “Caturaṅgasamannāgata”nti	719	
PA_tika-s01_04t:719_10	idaṃ pana “vīriyādhiṭṭhāna”nti etenāpi yojetabbaṃ. Tampi hi –	7191	
PA_tika-s01_04t:720_0	Kāmaṃ taco ca nhāru ca aṭṭhi ca avasissatu, upasussatu sarīre maṃsalohitaṃ, yaṃ taṃ	720	
PA_tika-s01_04t:720_1	purisathāmena purisavīriyena purisaparakkamena pattabbaṃ, na taṃ apāpuṇitvā vīriyassa	720	
PA_tika-s01_04t:720_2	saṇṭhānaṃ bhavissatī”ti –	720	
PA_tika-s01_04t:721	Vuttanayena caturaṅgasamannāgatameva.	72	
PA_tika-s01_04t:722_0	Cuddasa hatthā vitthatappamāṇabhāvena yassāti cuddasahattho. Parisamantato aṅkīyate	722	
PA_tika-s01_04t:722_1	lakkhīyate paricchedavasenāti pallaṅko ra-kārassa la-kāraṃ, tassa ca dvittaṃ katvā.	722	
PA_tika-s01_04t:722_2	Apica “idaṃ kilesaviddhaṃsanaṭṭhāna”nti aṭṭhakathāsu vacanato pallaṃ kilesaviddhaṃsanaṃ	722	
PA_tika-s01_04t:722_3	karoti etthāti pallaṅko niggahitāgamavasena, aluttasamāsavasena vā, cuddasahattho	722	
PA_tika-s01_04t:722_4	ca so pallaṅko ca, sveva uttamaṭṭhena patthanīyaṭṭhena ca varoti cuddasahatthapallaṅkavaro,	722	
PA_tika-s01_04t:722_5	tattha gato pavatto nisinno tathā. Cuddasahatthatā cettha vitthāravasena gahetabbā.	722	
PA_tika-s01_04t:722_6	Tāniyeva hi tiṇāni aparimitapuññānubhāvato cuddasahatthavitthatapallaṅkabhāvena pavattāni,	722	
PA_tika-s01_04t:722_7	na ca tāni aṭṭhamuṭṭhippamāṇāni cuddasahatthaaccuggatāni sambhavanti. Tatoyeva ca	722	
PA_tika-s01_04t:722_8	idha “tiṇasantharaṃ santharitvā”ti vuttaṃ, dhammapadaṭṭhakathādīsu ca “tiṇāni santharitvā…pe…	722	
PA_tika-s01_04t:722_9	puratthimābhimukho nisīditvā”ti. Aññattha ca “tiṇāsane cuddasahatthasammate”ti. Keci	722	
PA_tika-s01_04t:722_10	pana “accuggatabhāveneva cuddasahattho”ti yathā tathā parikappanāvasena vadanti,	7221	
PA_tika-s01_04t:722_11	taṃ na gahetabbaṃ yathāvuttena kāraṇena, sādhakena ca viruddhattā. Kāmañca manorathapūraṇiyā	7221	
PA_tika-s01_04t:722_12	caturaṅguttaravaṇṇanāya “tikkhattuṃ bodhiṃ padakkhiṇaṃ katvā bodhimaṇḍaṃ āruyha cuddasahatthubbedhe	7221	
PA_tika-s01_04t:722_13	ṭhāne tiṇasantharaṃ santharitvā caturaṅgavīriyaṃ adhiṭṭhāya nisinnakālato”ti pāṭho	7221	
PA_tika-s01_04t:722_14	dissati, tathāpi tattha ubbedhasaddo vitthāravācakoti veditabbo, yathā “tiriyaṃ soḷasubbedho,	7221	
PA_tika-s01_04t:722_15	uddhamāhu sahassadhā”ti mahāpanādajātake. Tathā hi tadaṭṭhakathāyaṃ vuttaṃ “tiriyaṃ	7221	
PA_tika-s01_04t:722_16	soḷasubbedhoti vitthārato soḷasakaṇḍapātavitthāro ahosī”ti (jātaka aṭṭha. 2-302 piṭṭhe).	7221	
PA_tika-s01_04t:722_17	Aññathā hi ākāseyeva ukkhipitvā tiṇasantharaṇaṃ kataṃ, na acalapadeseti attho āpajjeyya	7221	
PA_tika-s01_04t:722_18	santharaṇakiriyādhārabhāvato tassa, so cattho anadhippeto aññattha anāgatattāti.	7221	
PA_tika-s01_04t:723_0	Rajatakkhandhaṃ piṭṭhito katvā viyāti sambandho. Atthanti pacchimapabbataṃ. Mārabalanti	723	
PA_tika-s01_04t:723_1	māraṃ, mārabalañca, mārassa vā sāmatthiyaṃ. Pubbenivāsanti pubbe nivutthakkhandhaṃ.	723	
PA_tika-s01_04t:723_2	Dibbacakkhunti dibbacakkhuñāṇaṃ. “Kicchaṃ vatāyaṃ loko āpanno”tiādinā jarāmaraṇamukhena	723	
PA_tika-s01_04t:723_3	paccayākāre ñāṇaṃ otāretvā. Ānāpānacatutthajjhānanti etthāpi “sabbabuddhānaṃ āciṇṇa”nti	723	
PA_tika-s01_04t:723_4	vibhattivipariṇāmaṃ katvā yojetabbaṃ. Tampi hi buddhānamāciṇṇamevāti vadanti. Pādakaṃ	723	
PA_tika-s01_04t:723_5	katvāti kāraṇaṃ, patiṭṭhānaṃ vā katvā. “Vipassanaṃ vaḍḍhetvāti chattiṃsakoṭisatasahassamukhena	723	
PA_tika-s01_04t:723_6	āsavakkhayañāṇasaṅkhātamahāvajirañāṇagabbhaṃ gaṇhāpanavasena vipassanaṃ bhāvetvā.	723	
PA_tika-s01_04t:723_7	Sabbaññutaññāṇādhigamāya anupadadhammavipassanāvasena anekākāravokāre saṅkhāre sammasato	723	
PA_tika-s01_04t:723_8	chattiṃsakoṭisatasahassamukhena pavattaṃ vipassanāñāṇampi hi “mahāvajirañāṇa”nti	723	
PA_tika-s01_04t:723_9	vuccati, catuvīsatikoṭisatasahassasaṅkhyāya devasikaṃ vaḷañjanakasamāpattīnaṃ purecarānucarañāṇampi.	723	
PA_tika-s01_04t:723_10	Idha pana maggañāṇameva, visesato ca aggamaggañāṇaṃ, tasmā tasseva vipassanāgabbhabhāvo	7231	
PA_tika-s01_04t:723_11	veditabboti. Sabbabuddhaguṇeti sabbaññutādiniravasesabuddhaguṇe. Tassā pādakaṃ katvā	7231	
PA_tika-s01_04t:723_12	samādhi nivattoti vuttaṃ “idamassa paññākicca”nti. Assāti bhagavato.	7231	
PA_tika-s01_04t:724_0	“Tattha yathā hatthe”tiādinā upamāya pākaṭīkaraṇaṃ. Hattheti hatthapasate, karapuṭe	724	
PA_tika-s01_04t:724_1	vā. Pātiyanti sarāvake. Ghaṭeti udakaharaṇaghaṭe. Dvattiṃsadoṇagaṇhanappamāṇaṃ kuṇḍaṃ	724	
PA_tika-s01_04t:724_2	kolambo. Tato mahatarā cāṭi. Tatopi mahatī mahākumbhī. Soṇḍī kusobbho. Nadībhāgo	724	
PA_tika-s01_04t:724_3	kandaro. Cakkavāḷapādesu samuddo cakkavāḷamahāsamuddo. Sinerupādake mahāsamuddeti	724	
PA_tika-s01_04t:724_4	sīdantarasamuddaṃ sandhāyāha. “Pātiya”ntiādināpi tadevatthaṃ pakārantarena vibhāveti.	724	
PA_tika-s01_04t:724_5	Parittaṃ hoti yathāti sambandho. Yassā pāḷiyā atthavibhāvanatthāya yā saṃvaṇṇanā	724	
PA_tika-s01_04t:724_6	vuttā, tadeva tassā guṇabhāvena dassetuṃ “tenāhā”tiādi vuttaṃ. Evaṃ sabbattha.	724	
PA_tika-s01_04t:725_0	“Duve puthujjanā”tiādi puthujjanesu labbhamānavibhāgadassanatthameva vuttaṃ, na pana	725	
PA_tika-s01_04t:725_1	mūlapariyāyasaṃvaṇṇanādīsu viya puthujjanavisesaniddhāraṇatthaṃ niravasesaputhujjanasseva	725	
PA_tika-s01_04t:725_2	idha adhippetattā. Sabbopi hi puthujjano bhagavato upariguṇe vibhāvetuṃ na sakkoti,	725	
PA_tika-s01_04t:725_3	tiṭṭhatu tāva puthujjano, ariyasāvakapaccekabuddhānampi avisayā eva buddhaguṇā. Tathā	725	
PA_tika-s01_04t:725_4	hi vakkhati “sotāpanno”tiādi. Gottasambandhatāya ādiccassa sūriyadevaputtassa bandhūti	725	
PA_tika-s01_04t:725_5	ādiccabandhu, tena vuttaṃ niddese –	725	
PA_tika-s01_04t:726	“Ādicco vuccati sūriyo. Sūriyo gotamo gottena, bhagavāpi gotamo gottena, bhagavā sūriyassa gottañātako gottabandhu, tasmā buddho ādiccabandhū”ti.	72	
PA_tika-s01_04t:727_0	Saddavidū pana “buddhassādiccabandhunā”ti pāṭhamicchanti. Ādiccassa bandhunā gottena	727	
PA_tika-s01_04t:727_1	samāno gottasaṅkhāto bandhu yassa, buddho ca so ādiccabandhu cāti katvā. Yasmā pana	727	
PA_tika-s01_04t:727_2	khandhakathādikosallenāpi upakkilesānupakkilesānaṃ jānanahetubhūtaṃ bāhusaccaṃ hoti, yathāha –	727	
PA_tika-s01_04t:728	“Kittāvatā nu kho bhante bahussuto hotīti? Yato kho bhikkhu khandhakusalo hoti. Dhātu…pe… āyatana…pe… paṭiccasamuppādakusalo hoti, ettāvatā kho bhikkhu bahussuto hotī”ti.	72	
PA_tika-s01_04t:729_0	Tasmā “yassa khandhadhātuāyatanādīsū”tiādi vuttaṃ. Ādi-saddena cettha yāva paṭiccasamuppādā	729	
PA_tika-s01_04t:729_1	saṅgaṇhāti. Tattha vācuggatakaraṇaṃ uggaho. Atthassa paripucchanaṃ paripucchā. Aṭṭhakathāvasena	729	
PA_tika-s01_04t:729_2	atthassa sotadvārapaṭibaddhatākaraṇaṃ savanaṃ. Byañjanatthānaṃ sunikkhepasunayanena	729	
PA_tika-s01_04t:729_3	dhammassa pariharaṇaṃ dhāraṇaṃ. Evaṃ sutadhātaparicitānaṃ vitakkanaṃ manasānupekkhanaṃ paccavekkhaṇaṃ.	729	
PA_tika-s01_04t:730_0	Evaṃ pabhedaṃ dassetvā vacanatthampi dasseti “duvidho”tiādinā. Puthūnanti anekavidhānaṃ	730	
PA_tika-s01_04t:730_1	kilesādīnaṃ. Puthujjanantogadhattāti bahūnaṃ janānaṃ abbhantare samavarodhabhāvato	730	
PA_tika-s01_04t:730_2	puthujjanoti sambandho. Puthucāyaṃ janoti puthu eva visuṃyeva ayaṃ saṅkhyaṃ gato.	730	
PA_tika-s01_04t:730_3	Itīti tasmā puthujjanoti sambandho. Evaṃ gāthābandhena saṅkhepato dassitamatthaṃ	730	
PA_tika-s01_04t:730_4	“so hī”tiādinā vivarati. “Nānappakārāna”nti iminā puthu-saddo idha bahvatthoti dasseti.	730	
PA_tika-s01_04t:731_0	Ādi-saddena saṅgahitamatthaṃ, tadatthassa ca sādhakaṃ ambasecanagarusinānanayena	731	
PA_tika-s01_04t:731_1	niddesapāḷiyā dassento “yathāhā”tiādimāha. Avihatā sakkāyadiṭṭhiyo, puthu bahukā	731	
PA_tika-s01_04t:731_2	tā etesanti puthuavihatasakkāyadiṭṭhikā, etena avihatattā puthu sakkāyadiṭṭhiyo janenti,	731	
PA_tika-s01_04t:731_3	puthūhi vā sakkāyadiṭṭhīhi janitāti atthaṃ dasseti. Avihatatthameva vā janasaddo	731	
PA_tika-s01_04t:731_4	vadati, tasmā puthu sakkāyadiṭṭhiyo janenti na vihananti, janā vā avihatā puthu sakkāyadiṭṭhiyo	731	
PA_tika-s01_04t:731_5	etesanti atthaṃ dassetītipi vaṭṭati, visesanaparanipātanañcettha daṭṭhabbaṃ yathā	731	
PA_tika-s01_04t:731_6	“agyāhito”ti. “Puthu satthārānaṃ mukhullokikā”ti etena puthu bahavo janā satthāro	731	
PA_tika-s01_04t:731_7	etesanti nibbacanaṃ dassitaṃ. Puthu sabbagatīhi avuṭṭhitāti ettha pana kammakilesehi	731	
PA_tika-s01_04t:731_8	janetabbā, jāyanti vā sattā etthāti janā, gatiyo, puthu sabbā eva janā gatiyo etesanti	731	
PA_tika-s01_04t:731_9	vacanattho. “Puthu nānābhisaṅkhāre abhisaṅkharontī”ti etena ca jāyanti etehi sattāti	731	
PA_tika-s01_04t:731_10	janā, puññābhisaṅkhārādayo, puthu nānāvidhā janā saṅkhārā etesaṃ vijjanti, puthu	7311	
PA_tika-s01_04t:731_11	vā nānābhisaṅkhāre janenti abhisaṅkharontīti atthamāha. Tato paraṃ pana “puthu nānāoghehi	7311	
PA_tika-s01_04t:731_12	vuyhantī”tiādiatthattayaṃ janenti etehi sattāti janā, kāmoghādayo, rāgasantāpādayo,	7311	
PA_tika-s01_04t:731_13	rāgapariḷāhādayo ca, sabbepi vā kilesapariḷāhā. Puthu nānappakārā te etesaṃ vijjanti,	7311	
PA_tika-s01_04t:731_14	tehi vā janenti vuyhanti, santāpenti, pariḍahanti cāti nibbacanaṃ dassetuṃ vuttaṃ.	7311	
PA_tika-s01_04t:731_15	“Rattā giddhā”tiādi pariyāyavacanaṃ.	7311	
PA_tika-s01_04t:732_0	Api ca rattāti vatthaṃ viya raṅgajātena cittassa vipariṇāmakarena chandarāgena rattā.	732	
PA_tika-s01_04t:732_1	Giddhāti abhikaṅkhanasabhāvena abhigijjhanena giddhā. Gathitāti ganthitā viya dummocanīyabhāvena	732	
PA_tika-s01_04t:732_2	tattha paṭibaddhā. Mucchitāti kilesāvisanavasena visaññībhūtā viya anaññakiccamohaṃ	732	
PA_tika-s01_04t:732_3	samāpannā. Ajjhosannāti anaññāsādhāraṇe viya katvā gilitvā pariniṭṭhapetvā ṭhitā.	732	
PA_tika-s01_04t:732_4	Laggāti gāvo kaṇṭake viya āsattā, mahāpalipe vā patanena nāsikaggapalipannapuriso	732	
PA_tika-s01_04t:732_5	viya uddharitumasakkuṇeyyabhāvena nimuggā. Laggitāti makkaṭālepena viya makkaṭo pañcannaṃ	732	
PA_tika-s01_04t:732_6	indriyānaṃ vasena āsaṅgitā, palibuddhāti sambaddhā, upaddutā vāti ayamattho aṅguttaraṭīkāyaṃ	732	
PA_tika-s01_04t:732_7	vutto. Etena jāyatīti jano, “rāgo gedho”ti evamādiko, puthu nānāvidho jano rāgādiko	732	
PA_tika-s01_04t:732_8	etesaṃ, puthūsu vā pañcasu kāmaguṇesu janā rattā giddhā…pe… palibuddhāti atthaṃ dasseti.	732	
PA_tika-s01_04t:733_0	“Āvutā”tiādipi pariyāyavacanameva. Apica “āvutāti āvaritā. Nivutāti nivāritā. Ophutāti	733	
PA_tika-s01_04t:733_1	paliguṇṭhitā, pariyonaddhā vā. Pihitāti pidahitā. Paṭicchannāti chāditā. Paṭikujjitāti	733	
PA_tika-s01_04t:733_2	heṭṭhāmukhajātā”ti tattheva vuttaṃ. Ettha ca janenti etehīti janā, nīvaraṇā, puthu	733	
PA_tika-s01_04t:733_3	nānāvidhā janā nīvaraṇā etesaṃ, puthūhi vā nīvaraṇehi janā āvutā…pe… paṭikujjitāti	733	
PA_tika-s01_04t:733_4	nibbacanaṃ dasseti. Puthūsu nīcadhammasamācāresu jāyati, puthūnaṃ vā abbhantare jano	733	
PA_tika-s01_04t:733_5	antogadho, puthu vā bahuko janoti atthaṃ dasseti “puthūna”ntiādinā, etena ca tatiyapādaṃ	733	
PA_tika-s01_04t:733_6	vivarati, samattheti vā. “Puthuvā”tiādinā pana catutthapādaṃ. Puthu visaṃsaṭṭho eva	733	
PA_tika-s01_04t:733_7	jano puthujjanoti ayañhettha vacanattho.	733	
PA_tika-s01_04t:734_0	Yehi guṇavisesehi nimittabhūtehi bhagavati “tathāgato”ti ayaṃ samaññā pavattā, taṃ	734	
PA_tika-s01_04t:734_1	dassanatthaṃ “aṭṭhahi kāraṇehi bhagavā tathāgato”tiādi vuttaṃ. Ekopi hi saddo anekapavattinimittamadhikicca	734	
PA_tika-s01_04t:734_2	anekadhā atthappakāsako, bhagavato ca sabbepi nāmasaddā anekaguṇanemittikāyeva. Yathāha –	734	
PA_tika-s01_04t:735	“Asaṅkhyeyyāni nāmāni, saguṇena mahesino;	73	
PA_tika-s01_04t:736	Guṇena nāmamuddheyyaṃ, api nāmasahassato”ti. ;	73	
PA_tika-s01_04t:737_0	Kāni pana tānīti anuyoge sati paṭhamaṃ tassarūpaṃ saṅkhepato uddisitvā “katha”ntiādinā	737	
PA_tika-s01_04t:737_1	niddisati. Tathā āgatoti ettha ākāraniyamanavasena opammasampaṭipādanattho tathā-saddo.	737	
PA_tika-s01_04t:737_2	Sāmaññajotanāya visesāvaṭṭhānato, visesatthinā ca sāmaññasaddassāpi visesattheyeva	737	
PA_tika-s01_04t:737_3	anupayujjitabbato paṭipadāgamanattho āgata saddo daṭṭhabbo, na ñāṇagamanattho tathalakkhaṇaṃ	737	
PA_tika-s01_04t:737_4	āgato”tiādīsu viya, nāpi kāyagamanādi attho “āgato kho mahāsamaṇo, māgadhānaṃ giribbaja”ntiādīsu	737	
PA_tika-s01_04t:737_5	viya. Tattha yassa ākārassa niyamanavasena opammasampaṭipādanattho tathā-saddo, tadākāraṃ	737	
PA_tika-s01_04t:737_6	karuṇāpadhānattā tassa mahākaruṇāmukhena purimabuddhānaṃ āgamanapaṭipadāya udāharaṇavasena	737	
PA_tika-s01_04t:737_7	sāmaññato dassento “yathā sabbaloke”tiādimāha. Yaṃtaṃ-saddānaṃ ekantasambandhabhāvato	737	
PA_tika-s01_04t:737_8	cettha tathā-saddassatthadassane yathā-saddena attho vibhāvito. Tadeva vitthāreti	737	
PA_tika-s01_04t:737_9	“yathā vipassī bhagavā”tiādinā, vipassīādīnañcettha channaṃ sammāsambuddhānaṃ mahāpadānasuttādīsu	737	
PA_tika-s01_04t:737_10	sampahulaniddesena supākaṭattā, āsannattā ca tesaṃ vasena taṃ paṭipadaṃ dassetīti	7371	
PA_tika-s01_04t:737_11	daṭṭhabbaṃ. Āgato yathā, tathā āgatoti sabbatra sambandho. “Kiṃ vuttaṃ hotī”tiādināpi	7371	
PA_tika-s01_04t:737_12	tadeva paṭiniddisati. Tattha yena abhinīhārenāti manussattaliṅgasampattihetusatthāradassanapabbajjāguṇasampattiadhikārachandānaṃ	7371	
PA_tika-s01_04t:737_13	vasena aṭṭhaṅgasamannāgatena mahāpaṇidhānena. Sabbesañhi buddhānaṃ paṭhamapaṇidhānaṃ	7371	
PA_tika-s01_04t:737_14	imināva nīhārena samijjhati. Abhinīhāroti cettha mūlapaṇidhānassetaṃ adhivacananti daṭṭhabbaṃ.	7371	
PA_tika-s01_04t:738_0	Evaṃ mahābhinīhāravasena “tathāgato”ti padassa atthaṃ dassetvā idāni pāramīpūraṇavasenapi	738	
PA_tika-s01_04t:738_1	dassetuṃ “atha vā”tiādimāha. “Ettha ca suttantikānaṃ mahābodhiyānapaṭipadāya kosallajananatthaṃ	738	
PA_tika-s01_04t:738_2	pāramīsu ayaṃ vitthārakathā”tiādinā ācariyadhammapālattherena yā pāramīsu vinicchayakathā	738	
PA_tika-s01_04t:738_3	vuttā, kiñcāpi sā amhehi idha vuccamānā ganthavitthārakarā viya bhavissati, yasmā	738	
PA_tika-s01_04t:738_4	panāyaṃ saṃvaṇṇanā etissaṃ pacchā pamādalekhavisodhanavasena, tadavasesatthapariyādānavasena	738	
PA_tika-s01_04t:738_5	ca pavattā, tasmā sāpi pāramīkathā idha vattabbāyevāti tato ceva cariyāpiṭakaṭṭhakathāto	738	
PA_tika-s01_04t:738_6	ca āharitvā yathārahaṃ gāthābandhehi samalaṅkaritvā atthamadhippāyañca visodhayamānā bhavissati. Kathaṃ?	738	
PA_tika-s01_04t:739	Kā panetā pāramiyo, kenaṭṭhena katīvidhā;	73	
PA_tika-s01_04t:740	Ko ca tāsaṃ kamo kāni, lakkhaṇādīni sabbathā.	74	
PA_tika-s01_04t:741	Ko paccayo, saṃkileso, vodānaṃ paṭipakkhako;	74	
PA_tika-s01_04t:742	Paṭipattivibhāgo ca, saṅgaho sampadā tathā.	74	
PA_tika-s01_04t:743	Kittakena sampādanaṃ, ānisaṃso ca kiṃ phalaṃ;	74	
PA_tika-s01_04t:744	Pañhametaṃ vissajjitvā, bhavissati vinicchayo.	74	
PA_tika-s01_04t:745	Tatridaṃ vissajjanaṃ –	74	
PA_tika-s01_04t:746	Kā panetā pāramiyoti –	74	
PA_tika-s01_04t:747	Taṇhāmānādimaññatra, upāyakusalena yā;	74	
PA_tika-s01_04t:748	Ñāṇena pariggahitā, pāramī sā vibhāvitā.	74	
PA_tika-s01_04t:749	Taṇhāmānādinā hi anupahatā karuṇūpāyakosallapariggahitā dānādayo guṇasaṅkhātā etā kiriyā “pāramī”ti vibhāvitā.	74	
PA_tika-s01_04t:750	Kenaṭṭhena pāramiyoti –	75	
PA_tika-s01_04t:751	Paramo uttamaṭṭhena, tassāyaṃ pāramī tathā;	75	
PA_tika-s01_04t:752	Kammaṃ bhāvoti dānādi, taddhitato tidhā matā.	75	
PA_tika-s01_04t:753	Pūreti mavati pare, paraṃ majjati mayati;	75	
PA_tika-s01_04t:754	Munāti minoti tathā, minātīti vā paramo.	75	
PA_tika-s01_04t:755	Pāre majjati sodheti, mavati mayatīti vā;	75	
PA_tika-s01_04t:756	Māyeti taṃ vā munāti, minoti mināti tathā.	75	
PA_tika-s01_04t:757	Pāramīti mahāsatto, vuttānusārato pana;	75	
PA_tika-s01_04t:758	Taddhitatthattayeneva, pāramīti ayaṃ matā.	75	
PA_tika-s01_04t:759_0	Dānasīlādiguṇavisesayogena hi sattuttamatāya mahābodhisatto paramo, tassa ayaṃ, bhāvo,	759	
PA_tika-s01_04t:759_1	kammanti vā pāramī, dānādikiriyā. Atha vā parati pūretīti paramo niruttinayena, dānādiguṇānaṃ	759	
PA_tika-s01_04t:759_2	pūrako, pālako ca bodhisatto, paramassa ayaṃ, bhāvo, kammaṃ vā pāramī. Apica pare	759	
PA_tika-s01_04t:759_3	satte mavati attani bandhati guṇavisesayogena, paraṃ vā atirekaṃ majjati saṃkilesamalato,	759	
PA_tika-s01_04t:759_4	paraṃ vā seṭṭhaṃ nibbānaṃ visesena mayati gacchati, paraṃ vā lokaṃ pamāṇabhūtena	759	
PA_tika-s01_04t:759_5	ñāṇavisesena idhalokamiva munāti paricchindati, paraṃ vā ativiya sīlādiguṇagaṇaṃ	759	
PA_tika-s01_04t:759_6	attano santāne minoti pakkhipati, paraṃ vā attabhūtato dhammakāyato aññaṃ, paṭipakkhaṃ	759	
PA_tika-s01_04t:759_7	vā tadanatthakaraṃ kilesacoragaṇaṃ mināti hiṃsatīti paramo, mahāsatto, “paramassa	759	
PA_tika-s01_04t:759_8	aya”ntiādinā vuttanayena pāramī. Pāre vā nibbāne majjati sujjhati, satte ca sodheti,	759	
PA_tika-s01_04t:759_9	tattha vā satte mavati bandhati yojeti, taṃ vā mayati gacchati, satte ca māyeti gameti,	759	
PA_tika-s01_04t:759_10	taṃ vā yāthāvato munāti paricchindati, tattha vā satte minoti pakkhipati, tattha	7591	
PA_tika-s01_04t:759_11	vā sattānaṃ kilesāriṃ mināti hiṃsatīti pāramī, mahāsatto, “tassa aya”ntiādinā dānādikiriyāva	7591	
PA_tika-s01_04t:759_12	pāramīti. Iminā nayena pāramīnaṃ vacanattho veditabbo.	7591	
PA_tika-s01_04t:760	Katividhāti saṅkhepato dasavidhā, tā pana buddhavaṃsapāḷiyaṃ sarūpato āgatāyeva. Yathāha “vicinanto tadādakkhiṃ, paṭhamaṃ dānapārami”ntiādi. Yathā cāha –	76	
PA_tika-s01_04t:761_0	“Kati nu kho bhante buddhakārakā dhammāti? Dasa kho sāriputta buddhakārakā dhammā,	761	
PA_tika-s01_04t:761_1	katame dasa? Dānaṃ kho sāriputta buddhakārako dhammo, sīlaṃ nekkhammaṃ paññā vīriyaṃ	761	
PA_tika-s01_04t:761_2	khanti saccaṃ adhiṭṭhānaṃ mettā upekkhā buddhakārako dhammo, ime kho sāriputta dasa	761	
PA_tika-s01_04t:761_3	buddhakārakā dhammāti. Idamavoca bhagavā, idaṃ vatvāna sugato athāparaṃ etadavoca satthā –	761	
PA_tika-s01_04t:762	‘Dānaṃ sīlañca nekkhammaṃ, paññāvīriyena pañcamaṃ;	76	
PA_tika-s01_04t:763	Khantisaccamadhiṭṭhānaṃ, mettupekkhāti te dasā’ti”. ;	76	
PA_tika-s01_04t:764	Keci pana “chabbidhā”ti vadanti, taṃ etāsaṃ saṅgahavasena vuttaṃ. So pana saṅgaho parato āvi bhavissati.	76	
PA_tika-s01_04t:765_0	Ko ca tāsaṃ kamoti ettha kamo nāma desanākkamo, so ca paṭhamasamādānahetuko, samādānaṃ	765	
PA_tika-s01_04t:765_1	pavicayahetukaṃ, iti yathā ādimhi paṭhamābhinīhārakāle pavicitā, samādinnā ca, tathā	765	
PA_tika-s01_04t:765_2	desitā. Yathāha “vicinanto tadādakkhiṃ, paṭhamaṃ dānapārami”ntiādi tenetaṃ vuccati –	765	
PA_tika-s01_04t:766	“Paṭhamaṃ samādānatā-vasenāyaṃ kamo ruto;	76	
PA_tika-s01_04t:767	Atha vā aññamaññassa, bahūpakāratopi cā”ti.	76	
PA_tika-s01_04t:768_0	Tattha hi dānaṃ sīlassa bahūpakāraṃ, sukarañcāti taṃ ādimhi vuttaṃ. Dānaṃ pana sīlapariggahitaṃ	768	
PA_tika-s01_04t:768_1	mahapphalaṃ hoti mahānisaṃsanti dānānantaraṃ sīlaṃ vuttaṃ. Sīlaṃ nekkhammapariggahitaṃ…pe…	768	
PA_tika-s01_04t:768_2	nekkhammaṃ paññāpariggahitaṃ…pe… paññā vīriyapariggahitā…pe… vīriyaṃ khantipariggahitaṃ…pe…	768	
PA_tika-s01_04t:768_3	khanti saccapariggahitā…pe… saccaṃ adhiṭṭhānapariggahitaṃ…pe… adhiṭṭhānaṃ mettāpariggahitaṃ…pe…	768	
PA_tika-s01_04t:768_4	mettā upekkhāpariggahitā mahapphalā hoti mahānisaṃsāti mettānantaraṃ upekkhā vuttā.	768	
PA_tika-s01_04t:768_5	Upekkhā pana karuṇāpariggahitā, karuṇā ca upekkhāpariggahitāti veditabbā. Kathaṃ	768	
PA_tika-s01_04t:768_6	pana mahākāruṇikā bodhisattā sattesu upekkhakā hontīti? Upekkhitabbayuttakesu kañci	768	
PA_tika-s01_04t:768_7	kālaṃ upekkhakā honti, na pana sabbattha, sabbadā cāti keci. Apare pana na ca sattesu	768	
PA_tika-s01_04t:768_8	upekkhakā, sattakatesu pana vippakāresu upekkhakā hontīti, idamevettha yuttaṃ.	768	
PA_tika-s01_04t:769	Aparo nayo –	76	
PA_tika-s01_04t:770	Sabbasādhāraṇatādi-kāraṇehipi īritaṃ;	77	
PA_tika-s01_04t:771	Dānaṃ ādimhi sesā tu, purimepi apekkhakā.	77	
PA_tika-s01_04t:772_0	Pacurajanesupi hi pavattiyā sabbasattasādhāraṇattā, appaphalattā, sukarattā ca dānaṃ	772	
PA_tika-s01_04t:772_1	ādimhi vuttaṃ. Sīlena dāyakapaṭiggāhakasuddhito parānuggahaṃ vatvā parapīḷānivattivacanato,	772	
PA_tika-s01_04t:772_2	kiriyadhammaṃ vatvā akiriyadhammavacanato, bhogasampattihetuṃ vatvā bhavasampattihetuvacanato	772	
PA_tika-s01_04t:772_3	ca dānassānantaraṃ sīlaṃ vuttaṃ. Nekkhammena sīlasampattisiddhito, kāyavacīsucaritaṃ	772	
PA_tika-s01_04t:772_4	vatvā manosucaritavacanato, visuddhasīlassa sukheneva jhānasamijjhanato, kammāparādhappahānena	772	
PA_tika-s01_04t:772_5	payogasuddhiṃ vatvā kilesāparādhappahānena āsayasuddhivacanato, vītikkamappahāne	772	
PA_tika-s01_04t:772_6	ṭhitassa pariyuṭṭhānappahānavacanato ca sīlassānantaraṃ nekkhammaṃ vuttaṃ. Paññāya	772	
PA_tika-s01_04t:772_7	nekkhammassa siddhiparisuddhito, jhānābhāve paññābhāvavacanato. Samādhipadaṭṭhānā	772	
PA_tika-s01_04t:772_8	hi paññā, paññāpaccupaṭṭhāno ca samādhi. Samathanimittaṃ vatvā upekkhānimittavacanato,	772	
PA_tika-s01_04t:772_9	parahitajjhānena parahitakaraṇūpāyakosallavacanato ca nekkhammassānantaraṃ paññā	772	
PA_tika-s01_04t:772_10	vuttā. Vīriyārambhena paññākiccasiddhito, sattasuññatādhammanijjhānakkhantiṃ vatvā	7721	
PA_tika-s01_04t:772_11	sattahitāya ārambhassa acchariyatāvacanato, upekkhānimittaṃ vatvā paggahanimittavacanato,	7721	
PA_tika-s01_04t:772_12	nisammakāritaṃ vatvā uṭṭhānavacanato ca. Nisammakārino hi uṭṭhānaṃ phalavisesamāvahatīti	7721	
PA_tika-s01_04t:772_13	paññāyānantaraṃ vīriyaṃ vuttaṃ.	7721	
PA_tika-s01_04t:773_0	Vīriyena titikkhāsiddhito. Vīriyavā hi āraddhavīriyattā sattasaṅkhārehi upanītaṃ	773	
PA_tika-s01_04t:773_1	dukkhaṃ abhibhuyya viharati. Vīriyassa titikkhālaṅkārabhāvato. Vīriyavato hi titikkhā	773	
PA_tika-s01_04t:773_2	sobhati. Paggahanimittaṃ vatvā samathanimittavacanato, accārambhena uddhaccadosappahānavacanato.	773	
PA_tika-s01_04t:773_3	Dhammanijjhānakkhantiyā hi uddhaccadoso pahīyati. Vīriyavato sātaccakaraṇavacanato.	773	
PA_tika-s01_04t:773_4	Khantibahulo hi anuddhato sātaccakārī hoti. Appamādavato parahitakiriyārambhe paccupakārataṇhābhāvavacanato.	773	
PA_tika-s01_04t:773_5	Yāthāvato dhammanijjhāne hi sati taṇhā na hoti. Parahitārambhe paramepi parakatadukkhasahanatāvacanato	773	
PA_tika-s01_04t:773_6	ca vīriyassānantaraṃ khanti vuttā. Saccena khantiyā cirādhiṭṭhānato, apakārino apakārakhantiṃ	773	
PA_tika-s01_04t:773_7	vatvā tadupakārakaraṇe avisaṃvādavacanato, khantiyā apavādavācāvikampanena bhūtavāditāya	773	
PA_tika-s01_04t:773_8	avijahanavacanato, sattasuññatādhamma-nijjhānakkhantiṃ vatvā tadupabrūhitañāṇasaccassa	773	
PA_tika-s01_04t:773_9	vacanato ca khantiyānantaraṃ saccaṃ vuttaṃ. Adhiṭṭhānena saccasiddhito. Acalādhiṭṭhānassa	773	
PA_tika-s01_04t:773_10	hi virati sijjhati. Avisaṃvāditaṃ vatvā tattha acalabhāvavacanato. Saccasandho hi	7731	
PA_tika-s01_04t:773_11	dānādīsu paṭiññānurūpaṃ niccalo pavattati. Ñāṇasaccaṃ vatvā sambhāresu pavattiniṭṭhāpanavacanato.	7731	
PA_tika-s01_04t:773_12	Yathābhūtañāṇavā hi bodhisambhāresu adhiṭṭhāti, te ca niṭṭhāpeti. Paṭipakkhehi akampiyabhāvato	7731	
PA_tika-s01_04t:773_13	ca saccassānantaraṃ adhiṭṭhānaṃ vuttaṃ. Mettāya parahitakaraṇasamādānādhiṭṭhānasiddhito,	7731	
PA_tika-s01_04t:773_14	adhiṭṭhānaṃ vatvā hitūpasaṃhāravacanato. Bodhisambhāre hi adhitiṭṭhamāno mettāvihārī	7731	
PA_tika-s01_04t:773_15	hoti. Acalādhiṭṭhānassa samādānāvikopanena samādānasambhavato ca adhiṭṭhānassānantaraṃ	7731	
PA_tika-s01_04t:773_16	mettā vuttā. Upekkhāya mettāvisuddhito, sattesu hitūpasaṃhāraṃ vatvā tadaparādhesu	7731	
PA_tika-s01_04t:773_17	udāsīnatāvacanato, mettābhāvanaṃ vatvā tannissandabhāvanāvacanato, “hitakāmasattepi	7731	
PA_tika-s01_04t:773_18	upekkhako”ti acchariyaguṇatāvacanato ca mettāyānantaraṃ upekkhā vuttāti evametāsaṃ kamo veditabbo.	7731	
PA_tika-s01_04t:774	Kāni lakkhaṇādīni sabbathāti ettha pana avisesena –	77	
PA_tika-s01_04t:775	Paresamanuggahaṇaṃ, lakkhaṇanti pavuccati;	77	
PA_tika-s01_04t:776	Upakāro akampo ca, raso hitesitāpi ca.	77	
PA_tika-s01_04t:777	Buddhattaṃ paccupaṭṭhānaṃ, dayā ñāṇaṃ pavuccati;	77	
PA_tika-s01_04t:778	Padaṭṭhānanti tāsantu, paccekaṃ tāni bhedato.	77	
PA_tika-s01_04t:779_0	Sabbāpi hi pāramiyo parānuggahalakkhaṇā, paresaṃ upakārakaraṇarasā, avikampanarasā	779	
PA_tika-s01_04t:779_1	vā, hitesitāpaccupaṭṭhānā, buddhattapaccupaṭṭhānā vā, mahākaruṇāpadaṭṭhānā, karuṇūpāyakosallapadaṭṭhānā vā.	779	
PA_tika-s01_04t:780_0	Visesena pana yasmā karuṇūpāyakosallapariggahitā attupakaraṇapariccāgacetanā dānapāramī.	780	
PA_tika-s01_04t:780_1	Karuṇūpāyakosallapariggahitaṃ kāyavacīsucaritaṃ atthato akattabbavirati, kattabbakaraṇacetanādayo	780	
PA_tika-s01_04t:780_2	ca sīlapāramī. Karuṇūpāyakosallapariggahito ādīnavadassanapubbaṅgamo kāmabhavehi	780	
PA_tika-s01_04t:780_3	nikkhamanacittuppādo nekkhammapāramī. Karuṇūpāyakosallapariggahito dhammānaṃ sāmaññavisesalakkhaṇāvabodho	780	
PA_tika-s01_04t:780_4	paññāpāramī. Karuṇūpāyakosallapariggahito kāyacittehi parahitārambho vīriyapāramī.	780	
PA_tika-s01_04t:780_5	Karuṇūpāyakosallapariggahito sattasaṅkhārāparādhasahanasaṅkhāto adosappadhāno tadākārappavatto	780	
PA_tika-s01_04t:780_6	cittuppādo khantipāramī. Karuṇūpāyakosallapariggahitaṃ viraticetanādibhedaṃ avisaṃvādanaṃ	780	
PA_tika-s01_04t:780_7	saccapāramī. Karuṇūpāyakosallapariggahito acalasamādānādhiṭṭhānasaṅkhāto tadākārappavatto	780	
PA_tika-s01_04t:780_8	cittuppādo adhiṭṭhānapāramī. Karuṇūpāyakosallapariggahito lokassa hitasukhūpasaṃhāro	780	
PA_tika-s01_04t:780_9	atthato abyāpādo mettāpāramī. Karuṇūpāyakosallapariggahitā anunayapaṭighaviddhaṃsanasaṅkhātā	780	
PA_tika-s01_04t:780_10	iṭṭhāniṭṭhesu sattasaṅkhāresu samappavatti upekkhāpāramī.	7801	
PA_tika-s01_04t:781_0	Tasmā pariccāgalakkhaṇaṃ dānaṃ, deyyadhamme lobhaviddhaṃsanarasaṃ, anāsattipaccupaṭṭhānaṃ,	781	
PA_tika-s01_04t:781_1	bhavavibhavasampattipaccupaṭṭhānaṃ vā, pariccajitabbavatthupadaṭṭhānaṃ. Sīlanalakkhaṇaṃ	781	
PA_tika-s01_04t:781_2	sīlaṃ, samādhānalakkhaṇaṃ, patiṭṭhānalakkhaṇaṃ vāti vuttaṃ hoti. Dussīlyaviddhaṃsanarasaṃ,	781	
PA_tika-s01_04t:781_3	anavajjarasaṃ vā, soceyyapaccupaṭṭhānaṃ, hirottappapadaṭṭhānaṃ. Kāmato, bhavato ca	781	
PA_tika-s01_04t:781_4	nikkhamanalakkhaṇaṃ nekkhammaṃ, tadādīnavavibhāvanarasaṃ, tatoyeva vimukhabhāvapaccupaṭṭhānaṃ,	781	
PA_tika-s01_04t:781_5	saṃvegapadaṭṭhānaṃ. Yathāsabhāvapaṭivedhalakkhaṇā paññā, akkhalitapaṭivedhalakkhaṇā	781	
PA_tika-s01_04t:781_6	vā kusalissāsakhittausupaṭivedho viya, visayobhāsanarasā padīpo viya, asammohapaccupaṭṭhānā	781	
PA_tika-s01_04t:781_7	araññagatasudesako viya, samādhipadaṭṭhānā, catusaccapadaṭṭhānā vā. Ussāhalakkhaṇaṃ	781	
PA_tika-s01_04t:781_8	vīriyaṃ, upatthambhanarasaṃ, asaṃsīdanapaccupaṭṭhānaṃ, vīriyārambhavatthupadaṭṭhānaṃ,	781	
PA_tika-s01_04t:781_9	saṃvegapadaṭṭhānaṃ vā.	781	
PA_tika-s01_04t:782_0	Khamanalakkhaṇā khanti, iṭṭhāniṭṭhasahanarasā, adhivāsanapaccupaṭṭhānā, avirodhapaccupaṭṭhānā	782	
PA_tika-s01_04t:782_1	vā, yathābhūtadassanapadaṭṭhānā. Avisaṃvādanalakkhaṇaṃ saccaṃ, yāthāvavibhāvanarasaṃ,	782	
PA_tika-s01_04t:782_2	sādhutāpaccupaṭṭhānaṃ, soraccapadaṭṭhānaṃ. Bodhisambhāresu adhiṭṭhānalakkhaṇaṃ adhiṭṭhānaṃ,	782	
PA_tika-s01_04t:782_3	tesaṃ paṭipakkhābhibhavanarasaṃ, tattha acalatāpaccupaṭṭhānaṃ, bodhisambhārapadaṭṭhānaṃ.	782	
PA_tika-s01_04t:782_4	Hitākārappavattilakkhaṇā mettā, hitūpasaṃhārarasā, āghātavinayanarasā vā, sommabhāvapaccupaṭṭhānā,	782	
PA_tika-s01_04t:782_5	sattānaṃ manāpabhāvadassanapadaṭṭhānā. Majjhattākārappavattilakkhaṇā upekkhā, samabhāvadassanarasā,	782	
PA_tika-s01_04t:782_6	paṭighānunayavūpasamapaccupaṭṭhānā, kammassakatāpaccavekkhaṇapadaṭṭhānā. Ettha ca	782	
PA_tika-s01_04t:782_7	karuṇūpāyakosallapariggahitatā dānādīnaṃ pariccāgādilakkhaṇassa visesanabhāvena vattabbā,	782	
PA_tika-s01_04t:782_8	yato tāni pāramīsaṅkhyaṃ labhanti. Na hi sammāsambodhiyādipatthanamaññatra akaruṇūpāyakosallapariggahitāni	782	
PA_tika-s01_04t:782_9	vaṭṭagāmīni dānādīni pāramīsaṅkhyaṃ labhantīti.	782	
PA_tika-s01_04t:783	Ko paccayoti –	78	
PA_tika-s01_04t:784	Abhinīhāro ca tāsaṃ, dayā ñāṇañca paccayo;	78	
PA_tika-s01_04t:785	Ussāhummaṅgavatthānaṃ, hitācārādayo tathā.	78	
PA_tika-s01_04t:786_0	Abhinīhāro tāva pāramīnaṃ sabbāsampi paccayo. Yo hi ayaṃ “manussattaṃ liṅgasampattī”tiādi	786	
PA_tika-s01_04t:786_1	aṭṭhadhammasamodhānasampādito “tiṇṇo tāreyyaṃ mutto moceyyaṃ, buddho bodheyyaṃ suddho	786	
PA_tika-s01_04t:786_2	sodheyyaṃ, danto dameyyaṃ, santo sameyyaṃ, assattho assāseyyaṃ, parinibbuto parinibbāpeyya”ntiādinā	786	
PA_tika-s01_04t:786_3	pavatto abhinīhāro, so avisesena sabbapāramīnaṃ paccayo. Tappavattiyā hi uddhaṃ pāramīnaṃ	786	
PA_tika-s01_04t:786_4	pavicayupaṭṭhānasamādānādhiṭṭhānanipphattiyo mahāpurisānaṃ sambhavanti, abhinīhāro	786	
PA_tika-s01_04t:786_5	ca nāmesa atthato bhesamaṭṭhaṅgānaṃ samodhānena tathāpavatto cittuppādo, “aho vatāhaṃ	786	
PA_tika-s01_04t:786_6	anuttaraṃ sammāsambodhiṃ abhisambujjheyyaṃ, sabbasattānaṃ hitasukhaṃ nipphādeyya”ntiādipatthanāsaṅkhāto	786	
PA_tika-s01_04t:786_7	acinteyyaṃ buddhabhūmiṃ, aparimāṇaṃ lokahitañca ārabbha pavattiyā sabbabuddhakārakadhammamūlabhūto	786	
PA_tika-s01_04t:786_8	paramabhaddako paramakalyāṇo aparimeyyappabhāvo puññavisesoti daṭṭhabbo.	786	
PA_tika-s01_04t:787_0	Tassa ca uppattiyā saheva mahāpuriso mahābodhiyānapaṭipattiṃ otiṇṇo nāma hoti, niyatabhāvasamadhigamanato,	787	
PA_tika-s01_04t:787_1	tato ca anivattanasabhāvato “bodhisatto”ti samaññaṃ labhati, sabbabhāgena sammāsambodhiyaṃ	787	
PA_tika-s01_04t:787_2	sammāsattamānasatā, bodhisambhāre sikkhāsamatthatā cassa santiṭṭhati. Yathāvuttābhinīhārasamijjhanena	787	
PA_tika-s01_04t:787_3	hi mahāpurisā sabbaññutaññāṇādhigamanapubbaliṅgena sayambhuñāṇena sammadeva sabbapāramiyo	787	
PA_tika-s01_04t:787_4	vicinitvā samādāya anukkamena paripūrenti, yathā taṃ katamahābhinīhāro sumedhapaṇḍito. Yathāha –	787	
PA_tika-s01_04t:788	“Handa buddhakare dhamme, vicināmi ito cito;	78	
PA_tika-s01_04t:789	Uddhaṃ adho dasa disā, yāvatā dhammadhātuyā;	78	
PA_tika-s01_04t:790	Vicinanto tadā dakkhiṃ, paṭhamaṃ dānapārami”nti. ; –	79	
PA_tika-s01_04t:791_0	Vitthāro. Lakkhaṇādito panesa sammadeva sammāsambodhipaṇidhānalakkhaṇo, “aho vatāhaṃ	791	
PA_tika-s01_04t:791_1	anuttaraṃ sammāsambodhiṃ abhisambujjheyyaṃ, sabbasattānaṃ hitasukhaṃ nipphādeyya”ntiādipatthanāraso,	791	
PA_tika-s01_04t:791_2	bodhisambhārahetubhāvapaccupaṭṭhāno, mahākaruṇāpadaṭṭhāno, upanissayasampattipadaṭṭhāno vā.	791	
PA_tika-s01_04t:792_0	Tassa pana abhinīhārassa cattāro paccayā, cattāro hetū, cattāri ca balāni veditabbāni.	792	
PA_tika-s01_04t:792_1	Tattha katame cattāro paccayā mahābhinīhārāya? Idha mahāpuriso passati tathāgataṃ	792	
PA_tika-s01_04t:792_2	mahatā buddhānubhāvena acchariyabbhutaṃ pāṭihāriyaṃ karontaṃ, tassa taṃ nissāya taṃ	792	
PA_tika-s01_04t:792_3	ārammaṇaṃ katvā mahābodhiyaṃ cittaṃ santiṭṭhati “mahānubhāvā vatāyaṃ dhammadhātu,	792	
PA_tika-s01_04t:792_4	yassā suppaṭividdhattā bhagavā evaṃ acchariyabbhutadhammo, acinteyyānubhāvo cā”ti,	792	
PA_tika-s01_04t:792_5	so tameva mahānubhāvadassanaṃ nissāya taṃ paccayaṃ katvā sambodhiyaṃ adhimuccanto	792	
PA_tika-s01_04t:792_6	tattha cittaṃ ṭhapeti, ayaṃ paṭhamo paccayo mahābhinīhārāya.	792	
PA_tika-s01_04t:793_0	Na heva kho passati tathāgatassa yathāvuttaṃ mahānubhāvataṃ, apica kho suṇāti “ediso	793	
PA_tika-s01_04t:793_1	ca ediso ca bhagavā”ti, so taṃ nissāya taṃ paccayaṃ katvā sambodhiyaṃ adhimuccanto	793	
PA_tika-s01_04t:793_2	tattha cittaṃ ṭhapeti, ayaṃ dutiyo paccayo mahābhinīhārāya.	793	
PA_tika-s01_04t:794_0	Na heva kho passati tathāgatassa yathāvuttaṃ mahānubhāvataṃ, nāpi taṃ parato suṇāti,	794	
PA_tika-s01_04t:794_1	apica kho tathāgatassa dhammaṃ desentassa “dasabalasamannāgato bhikkhave, tathāgato”tiādinā	794	
PA_tika-s01_04t:794_2	buddhānubhāvapaṭisaṃyuttaṃ dhammaṃ suṇāti, so taṃ nissāya…pe… ayaṃ tatiyo paccayo mahābhinīhārāya.	794	
PA_tika-s01_04t:795_0	Na heva kho passati tathāgatassa yathāvuttaṃ mahānubhāvataṃ, nāpi taṃ parato suṇāti,	795	
PA_tika-s01_04t:795_1	nāpi tathāgatassa dhammaṃ suṇāti, apica kho uḷārajjhāsayo kalyāṇādhimuttiko “ahametaṃ	795	
PA_tika-s01_04t:795_2	buddhavaṃsaṃ buddhatantiṃ buddhapaveṇiṃ buddadhammataṃ paripālessāmī”ti yāvadeva	795	
PA_tika-s01_04t:795_3	dhammaññeva sakkaronto garuṃ karonto mānento pūjento dhammaṃ apacayamāno taṃ nissāya…pe…	795	
PA_tika-s01_04t:795_4	ṭhapeti, ayaṃ catuttho paccayo mahābhinīhārāyāti.	795	
PA_tika-s01_04t:796_0	Katame cattāro hetū mahābhinīhārāya? Idha mahāpuriso pakatiyā upanissayasampanno	796	
PA_tika-s01_04t:796_1	hoti purimakesu buddhesu katādhikāro, ayaṃ paṭhamo hetu mahābhinīhārāya. Puna caparaṃ	796	
PA_tika-s01_04t:796_2	mahāpuriso pakatiyāpi karuṇājjhāsayo hoti karuṇādhimutto sattānaṃ dukkhaṃ apanetukāmo,	796	
PA_tika-s01_04t:796_3	apica attano kāyañca jīvitañca pariccaji, ayaṃ dutiyo hetu mahābhinīhārāya. Puna	796	
PA_tika-s01_04t:796_4	caparaṃ mahāpuriso sakalatopi vaṭṭadukkhato sattahitāya dukkaracariyato sucirampi	796	
PA_tika-s01_04t:796_5	kālaṃ ghaṭento vāyamanto anibbinno hoti anutrāsī, yāva icchitatthanipphatti, ayaṃ	796	
PA_tika-s01_04t:796_6	tatiyo hetu mahābhinīhārāya. Puna caparaṃ mahāpuriso kalyāṇamittasannissito hoti,	796	
PA_tika-s01_04t:796_7	yo ahitato naṃ nivāreti, hite patiṭṭhāpeti, ayaṃ catuttho hetu mahābhinīhārāya.	796	
PA_tika-s01_04t:797_0	Tatrāyaṃ mahāpurisassa upanissayasampadā – ekantenevassa yathā ajjhāsayo sambodhininno	797	
PA_tika-s01_04t:797_1	hoti sambodhipoṇo sambodhipabbhāro, tathā sattānaṃ hitacariyāya, yato anena purimabuddhānaṃ	797	
PA_tika-s01_04t:797_2	santike sambodhiyā paṇidhānaṃ kataṃ hoti manasā, vācāya ca “ahampi ediso sammāsambuddho	797	
PA_tika-s01_04t:797_3	hutvā sammadeva sattānaṃ hitasukhaṃ nipphādeyya”nti. Evaṃ sampannūpanissayassa panassa	797	
PA_tika-s01_04t:797_4	imāni upanissayasampattiyā liṅgāni sambhavanti, yehi samannāgatassa sāvakabodhisattehi,	797	
PA_tika-s01_04t:797_5	paccekabodhisattehi ca mahāviseso mahantaṃ nānākaraṇaṃ paññāyati indriyato, paṭipattito,	797	
PA_tika-s01_04t:797_6	kosallato ca. Idha hi upanissayasampanno mahāpuriso yathā visadindriyo hoti visadañāṇo,	797	
PA_tika-s01_04t:797_7	na tathā itare. Parahitāya paṭipanno hoti, no attahitāya. Tathā hi so yathā bahujanahitāya	797	
PA_tika-s01_04t:797_8	bahujanasukhāya lokānukampāya atthāya hitāya sukhāya devamanussānaṃ paṭipajji, na	797	
PA_tika-s01_04t:797_9	tathā itare, tattha ca kosallaṃ āvahati ṭhānuppattikapaṭibhānena, ṭhānāṭhānakusalatāya ca.	797	
PA_tika-s01_04t:798_0	Tathā mahāpuriso pakatiyā dānajjhāsayo hoti dānābhirato, sati deyyadhamme detiyeva,	798	
PA_tika-s01_04t:798_1	na dānato saṅkocaṃ āpajjati, satataṃ samitaṃ saṃvibhāgasīlo hoti, pamuditova deti	798	
PA_tika-s01_04t:798_2	ādarajāto, na udāsīnacitto, mahantampi dānaṃ datvā neva dānena santuṭṭho hoti, pageva	798	
PA_tika-s01_04t:798_3	appaṃ. Paresañca ussāhaṃ janento dāne vaṇṇaṃ bhāsati, dānapaṭisaṃyuttaṃ dhammakathaṃ	798	
PA_tika-s01_04t:798_4	karoti, aññe ca paresaṃ dente disvā attamano hoti, bhayaṭṭhānesu ca paresaṃ abhayaṃ	798	
PA_tika-s01_04t:798_5	detīti evamādīni dānajjhāsayassa mahāpurisassa dānapāramiyā liṅgāni.	798	
PA_tika-s01_04t:799_0	Tathā pāṇātipātādīhi pāpadhammehi hirīyati ottappati, sattānaṃ aviheṭhanajātiko hoti,	799	
PA_tika-s01_04t:799_1	sorato sukhasīlo asaṭho amāyāvī ujujātiko subbaco sovacassakaraṇīyehi dhammehi samannāgato	799	
PA_tika-s01_04t:799_2	mudujātiko athaddho anatimānī, parasantakaṃ nādiyati antamaso tiṇasalākamupādāya,	799	
PA_tika-s01_04t:799_3	attano hatthe nikkhittaṃ iṇaṃ vā gahetvā paraṃ na visaṃvādeti, parasmiṃ vā attano	799	
PA_tika-s01_04t:799_4	santake byāmūḷhe, vissarite vā taṃ saññāpetvā paṭipādeti yathā taṃ na parahatthagataṃ	799	
PA_tika-s01_04t:799_5	hoti, aloluppo hoti, parapariggahitesu pāpakaṃ cittampi na uppādeti, itthibyasanādīni	799	
PA_tika-s01_04t:799_6	dūrato parivajjeti, saccavādī saccasandho bhinnānaṃ sandhātā sahitānaṃ anuppadātā	799	
PA_tika-s01_04t:799_7	piyavādī mihitapubbaṅgamo pubbabhāsī atthavādī dhammavādī anabhijjhālu abyāpannacitto	799	
PA_tika-s01_04t:799_8	aviparītadassano kammassakatāñāṇena, saccānulomikañāṇena ca, kataññū katavedī vuḍḍhāpacāyī	799	
PA_tika-s01_04t:799_9	suvisuddhājīvo dhammakāmo, paresampi dhamme samādapetā sabbena sabbaṃ akiccato satte	799	
PA_tika-s01_04t:799_10	nivāretā kiccesu patiṭṭhapetā attanā ca tattha kicce yogaṃ āpajjitā, katvā vā pana	7991	
PA_tika-s01_04t:799_11	sayaṃ akattabbaṃ sīghaññeva tato paṭivirato hotīti evamādīni sīlajjhāsayassa mahāpurisassa	7991	
PA_tika-s01_04t:799_12	sīlapāramiyā liṅgāni.	7991	
PA_tika-s01_04t:800_0	Tathā mandakileso hoti mandanīvaraṇo pavivekajjhāsayo avikkhepabahulo, na tassa pāpakā	800	
PA_tika-s01_04t:800_1	vitakkā cittamanvāssavanti, vivekagatassa cassa appakasireneva cittaṃ samādhiyati,	800	
PA_tika-s01_04t:800_2	amittapakkhepi tuvaṭaṃ mettacittatā santiṭṭhati, pageva itarasmiṃ, satimā ca hoti	800	
PA_tika-s01_04t:800_3	cirakatampi cirabhāsitampi susaritā anussaritā, medhāvī ca hoti dhammojapaññāya samannāgato,	800	
PA_tika-s01_04t:800_4	nipako ca hoti tāsu tāsu itikattabbatāsu, āraddhavīriyo ca hoti sattānaṃ hitakiriyāsu,	800	
PA_tika-s01_04t:800_5	khantibalasamannāgato ca hoti sabbasaho, acalādhiṭṭhāno ca hoti daḷhasamādāno, ajjhupekkhako	800	
PA_tika-s01_04t:800_6	ca hoti upekkhāṭhānīyesu dhammesūti evamādīni mahāpurisassa nekkhammajjhāsayādīnaṃ	800	
PA_tika-s01_04t:800_7	vasena nekkhammapāramiyādīnaṃ liṅgāni veditabbāni.	800	
PA_tika-s01_04t:801_0	Evametehi bodhisambhāraliṅgehi samannāgatassa mahāpurisassa yaṃ vuttaṃ “mahābhinīhārāya	801	
PA_tika-s01_04t:801_1	kalyāṇamittasannissayo hetū”ti, tatridaṃ saṅkhepato kalyāṇamittalakkhaṇaṃ – idha	801	
PA_tika-s01_04t:801_2	kalyāṇamitto saddhāsampanno hoti sīlasampanno sutasampanno cāgavīriyasatisamādhipaññāsampanno.	801	
PA_tika-s01_04t:801_3	Tattha saddhāsampattiyā saddahati tathāgatassa bodhiṃ kammaṃ, kammaphalañca, tena	801	
PA_tika-s01_04t:801_4	sammāsambodhiyā hetubhūtaṃ sattesu hitesitaṃ na pariccajati. Sīlasampattiyā sattānaṃ	801	
PA_tika-s01_04t:801_5	piyo hoti manāpo garu bhāvanīyo codako pāpagarahiko vattā vacanakkhamo. Sutasampattiyā	801	
PA_tika-s01_04t:801_6	sattānaṃ hitasukhāvahaṃ gambhīraṃ dhammakathaṃ kattā hoti. Cāgasampattiyā appiccho	801	
PA_tika-s01_04t:801_7	hoti samāhito santuṭṭho pavivitto asaṃsaṭṭho. Vīriyasampattiyā āraddhavīriyo hoti	801	
PA_tika-s01_04t:801_8	sattānaṃ hitapaṭipattiyā. Satisampattiyā upaṭṭhitassatī hoti anavajjesu dhammesu.	801	
PA_tika-s01_04t:801_9	Samādhisampattiyā avikkhitto hoti samāhitacitto. Paññāsampattiyā aviparītaṃ pajānāti.	801	
PA_tika-s01_04t:801_10	So satiyā kusalānaṃ dhammānaṃ gatiyo samanvesamāno paññāya sattānaṃ hitāhitaṃ yathābhūtaṃ	8011	
PA_tika-s01_04t:801_11	jānitvā samādhinā tattha ekaggacitto hutvā vīriyena ahitā satte nisedhetvā hite niyojeti. Tenāha –	8011	
PA_tika-s01_04t:802	“Piyo garu bhāvanīyo, vattā ca vacanakkhamo;	80	
PA_tika-s01_04t:803	Gambhīrañca kathaṃ kattā, no caṭṭhāne niyojako”ti. ;	80	
PA_tika-s01_04t:804_0	Evaṃ guṇasamannāgataṃva kalyāṇamittaṃ upanissāya mahāpuriso attano upanissayasampattiṃ	804	
PA_tika-s01_04t:804_1	sammadeva pariyodapeti. Suvisuddhāsayapayogova hutvā catūhi balehi samannāgato nacireneva	804	
PA_tika-s01_04t:804_2	aṭṭhaṅge samodhānetvā mahābhinīhāraṃ karonto bodhisattabhāve patiṭṭhahati anivattidhammo	804	
PA_tika-s01_04t:804_3	niyato sambodhiparāyaṇo.	804	
PA_tika-s01_04t:805_0	Tassimāni cattāri balāni ajjhattikabalaṃ yā sammāsambodhiyaṃ attasannissayā dhammagāravena	805	
PA_tika-s01_04t:805_1	abhiruci ekantaninnajjhāsayatā, yāya mahāpuriso attādhipatilajjāsannissayo, abhinīhārasampanno	805	
PA_tika-s01_04t:805_2	ca hutvā pāramiyo pūretvā sammāsambodhiṃ pāpuṇāti. Bāhirabalaṃ yā sammāsambodhiyaṃ	805	
PA_tika-s01_04t:805_3	parasannissayā abhiruci ekantaninnajjhāsayatā, yāya mahāpuriso lokādhipatiottappanasannissayo,	805	
PA_tika-s01_04t:805_4	abhinīhārasampanno ca hutvā pāramiyo pūretvā sammāsambodhiṃ pāpuṇāti. Upanissayabalaṃ	805	
PA_tika-s01_04t:805_5	yā sammāsambodhiyaṃ upanissayasampattiyā abhiruci ekantaninnajjhāsayatā, yāya mahāpuriso	805	
PA_tika-s01_04t:805_6	tikkhindriyo, visadadhātuko, satisannissayo, abhinīhārasampanno ca hutvā pāramiyo	805	
PA_tika-s01_04t:805_7	pūretvā sammāsambodhiṃ pāpuṇāti. Payogabalaṃ yā sammāsambodhiyā tajjā payogasampadā	805	
PA_tika-s01_04t:805_8	sakkaccakāritā sātaccakāritā, yāya mahāpuriso visuddhapayogo, nirantarakārī, abhinīhārasampanno	805	
PA_tika-s01_04t:805_9	ca hutvā pāramiyo pūretvā sammāsambodhiṃ pāpuṇāti. Evamayaṃ catūhi paccayehi, catūhi	805	
PA_tika-s01_04t:805_10	hetūhi, catūhi ca balehi sampannasamudāgamo aṭṭhaṅgasamodhānasampādito abhinīhāro	8051	
PA_tika-s01_04t:805_11	pāramīnaṃ paccayo hoti mūlakāraṇabhāvato.	8051	
PA_tika-s01_04t:806_0	Yassa ca pavattiyā mahāpurise cattāro acchariyā abbhutā dhammā patiṭṭhahanti, sabbaṃ	806	
PA_tika-s01_04t:806_1	sattanikāyaṃ attano orasaputtaṃ viya piyacittena pariggaṇhāti, na cassa cittaṃ puna	806	
PA_tika-s01_04t:806_2	saṃkilesavasena saṃkilissati, sattānaṃ hitasukhāvaho cassa ajjhāsayo, payogo ca hoti,	806	
PA_tika-s01_04t:806_3	attano ca buddhakārakadhammā uparūpari vaḍḍhanti, paripaccanti ca, yato mahāpuriso	806	
PA_tika-s01_04t:806_4	uḷāratarena puññābhisandena kusalābhisandena pavaḍḍhiyā [pavattiyā ] paccayena sukhassāhārena	806	
PA_tika-s01_04t:806_5	samannāgato sattānaṃ dakkhiṇeyyo uttamaṃ gāravaṭṭhānaṃ, asadisaṃ puññakkhettañca	806	
PA_tika-s01_04t:806_6	hoti. Evamanekaguṇo anekānisaṃso mahābhinīhāro pāramīnaṃ paccayoti veditabbo.	806	
PA_tika-s01_04t:807_0	Yathā ca mahābhinīhāro, evaṃ mahākaruṇā, upāyakosallañca. Tattha upāyakosallaṃ nāma	807	
PA_tika-s01_04t:807_1	dānādīnaṃ bodhisambhārabhāvassa nimittabhūtā paññā, yāhi mahākaruṇūpāyakosallatāhi	807	
PA_tika-s01_04t:807_2	mahāpurisānaṃ attasukhanirapekkhatā, nirantaraṃ parasukhakaraṇapasutatā, sudukkarehi	807	
PA_tika-s01_04t:807_3	mahābodhisattacaritehi visādābhāvo, pasādasaṃvuddhidassanasavanānussaraṇāvatthāsupi	807	
PA_tika-s01_04t:807_4	sattānaṃ hitasukhapaṭilābhahetubhāvo ca sampajjati. Tathā hi tassa paññāya buddhabhāvasiddhi,	807	
PA_tika-s01_04t:807_5	karuṇāya buddhakammasiddhi. Paññāya sayaṃ tarati, karuṇāya pare tāreti. Paññāya paradukkhaṃ	807	
PA_tika-s01_04t:807_6	parijānāti, karuṇāya paradukkhapaṭikāraṃ ārabhati. Paññāya dukkhaṃ nibbindati, karuṇāya	807	
PA_tika-s01_04t:807_7	dukkhaṃ sampaṭicchati. Paññāya nibbānābhimukho hoti, karuṇāya taṃ na pāpuṇāti. Tathā	807	
PA_tika-s01_04t:807_8	karuṇāya saṃsārābhimukho hoti, paññāya tatra nābhiramati. Paññāya sabbattha virajjati,	807	
PA_tika-s01_04t:807_9	karuṇānugatattā na ca na sabbesamanuggahāya pavatto, karuṇāya sabbepi anukampati,	807	
PA_tika-s01_04t:807_10	paññānugatattā na ca na sabbattha virattacitto. Paññāya ahaṃkāramamaṃkārābhāvo, karuṇāya ālasiyadīnatābhāvo.	8071	
PA_tika-s01_04t:808_0	Tathā paññākaruṇāhi yathākkamaṃ attanāthaparanāthatā, dhīravīrabhāvo, anattantapāparantapatā,	808	
PA_tika-s01_04t:808_1	attahitaparahitanipphatti, nibbhayābhīsanakabhāvo, dhammādhipatilokādhipatitā, kataññupubbakāribhāvo,	808	
PA_tika-s01_04t:808_2	mohataṇhāvigamo, vijjācaraṇasiddhi, balavesārajjanipphattīti sabbassāpi pāramitāphalassa	808	
PA_tika-s01_04t:808_3	visesena upāyabhāvato paññā karuṇā pāramīnaṃ paccayo. Idaṃ pana dvayaṃ pāramīnaṃ	808	
PA_tika-s01_04t:808_4	viya paṇidhānassāpi paccayo.	808	
PA_tika-s01_04t:809_0	Tathā ussāhaummaṅgaavatthānahitacariyā ca pāramīnaṃ paccayoti veditabbo. Yā ca buddhabhāvassa	809	
PA_tika-s01_04t:809_1	uppattiṭṭhānatāya “buddhabhūmiyo”ti vuccanti. Tattha ussāho nāma bodhisambhārānaṃ	809	
PA_tika-s01_04t:809_2	abbhussāhanavīriyaṃ. Ummaṅgo nāma bodhisambhāresu upāyakosallabhūtā paññā. Avatthānaṃ	809	
PA_tika-s01_04t:809_3	nāma adhiṭṭhānaṃ, acalādhiṭṭhānatā. Hitacariyā nāma mettābhāvanā, karuṇābhāvanā ca. Yathāha –	809	
PA_tika-s01_04t:810_0	“Kati pana bhante, buddhabhūmiyoti? Catasso kho sāriputta, buddhabhūmiyo. Katamā	810	
PA_tika-s01_04t:810_1	catasso? Ussāho ca hoti vīriyaṃ, ummaṅgo ca hoti paññābhāvanā, avatthānañca hoti	810	
PA_tika-s01_04t:810_2	adhiṭṭhānaṃ, hitacariyā ca hoti mettābhāvanā. Imā kho sāriputta, catasso buddhabhūmiyo”ti.	810	
PA_tika-s01_04t:811	Tathā nekkhammapavivekaalobhādosāmohanissaraṇappabhedā ca cha ajjhāsayā. Vuttañhetaṃ –	81	
PA_tika-s01_04t:812_0	“Nekkhammajjhāsayā ca bodhisattā kāmesu, gharāvāse ca dosadassāvino, pavivekajjhāsayā	812	
PA_tika-s01_04t:812_1	ca bodhisattā saṅgaṇikāya dosadassāvino. Alobha…pe… lobhe…pe… adosa…pe… dose…pe…	812	
PA_tika-s01_04t:812_2	amoha…pe… mohe…pe… nissaraṇa…pe… sabbabhavesu dosadassāvino”ti.	812	
PA_tika-s01_04t:813_0	Tasmā ete ca cha ajjhāsayāpi pāramīnaṃ paccayāti veditabbā. Na hi lobhādīsu ādīnavadassanena,	813	
PA_tika-s01_04t:813_1	alobhādīnaṃ adhikabhāvena ca vinā dānādipāramiyo sambhavanti. Alobhādīnañhi adhikabhāvena	813	
PA_tika-s01_04t:813_2	pariccāgādininnacittatā, alobhajjhāsayāditā cāti, yathā cete, evaṃ dānajjhāsayatādayopi. Yathāha –	813	
PA_tika-s01_04t:814_0	“Kati pana bhante bodhāya carantānaṃ bodhisattānaṃ ajjhāsayāti? Dasa kho sāriputta,	814	
PA_tika-s01_04t:814_1	bodhāya carantānaṃ bodhisattānaṃ ajjhāsayā. Katame dasa? Dānajjhāsayā sāriputta,	814	
PA_tika-s01_04t:814_2	bodhisattā macchere dosadassāvino. Sīla…pe… asaṃvare…pe… nekkhamma…pe… kāmesu…pe…	814	
PA_tika-s01_04t:814_3	yathābhūtañāṇa…pe… vicikicchāya.…Pe… vīriya …pe… kosajje…pe… khanti…pe… akkhantiyaṃ…pe…	814	
PA_tika-s01_04t:814_4	sacca…pe… visaṃvādane…pe… adhiṭṭhāna…pe… anadhiṭṭhāne…pe… mettā…pe… byāpāde…pe… upekkhā…pe…	814	
PA_tika-s01_04t:814_5	sukhadukkhesu ādīnavadassāvino”ti.	814	
PA_tika-s01_04t:815_0	Etesu hi maccheraasaṃvarakāmavicikicchākosajjaakkhantivisaṃvādanaanadhiṭṭhāna- byāpādasukhadukkhasaṅkhātesu	815	
PA_tika-s01_04t:815_1	ādīnavadassanapubbaṅgamā dānādininnacittatāsaṅkhātā dānajjhāsayatādayo dānādipāramīnaṃ	815	
PA_tika-s01_04t:815_2	nibbattiyā paccayo. Tathā apariccāgapariccāgādīsu yathākkamaṃ ādīnavānisaṃsapaccavekkhaṇampi	815	
PA_tika-s01_04t:815_3	dānādipāramīnaṃ paccayo hoti.	815	
PA_tika-s01_04t:816_0	Tatrāyaṃ paccavekkhaṇāvidhi – khettavatthuhiraññasuvaṇṇagomahiṃ sadāsīdāsaputtadārādipariggahabyāsattacittānaṃ	816	
PA_tika-s01_04t:816_1	sattānaṃ khettādīnaṃ vatthukāmabhāvena bahupatthanīyabhāvato, rājacorādisādhāraṇabhāvato,	816	
PA_tika-s01_04t:816_2	vivādādhiṭṭhānato, sapattakaraṇato, nissārato, paṭilābhaparipālanesu paraviheṭhanahetubhāvato,	816	
PA_tika-s01_04t:816_3	vināsanimittañcasokādianekavihitabyasanāvahato tadāsattinidānañca maccheramalapariyuṭṭhitacittānaṃ	816	
PA_tika-s01_04t:816_4	apāyūpapattihetubhāvatoti evaṃ vividhavipulānatthāvahāni pariggahitavatthūni nāma,	816	
PA_tika-s01_04t:816_5	tesaṃ pariccāgoyeveko sotthibhāvoti pariccāge appamādo karaṇīyo.	816	
PA_tika-s01_04t:817_0	Apica “yācako yācamāno attano guyhassa ācikkhanato mayhaṃ vissāsiko”ti ca “pahāya	817	
PA_tika-s01_04t:817_1	gamanīyaṃ attano santakaṃ gahetvā paralokaṃ yāhītiupadisanato mayhaṃ upadesako”ti	817	
PA_tika-s01_04t:817_2	ca “āditte viya agāre maraṇagginā āditte loke tato mayhaṃ santakassa apaharaṇato	817	
PA_tika-s01_04t:817_3	apavāhakasahāyo”ti ca “apavāhitassa cassa ajjhāpananikkhepaṭṭhānabhūto”ti ca “dānasaṅkhāte	817	
PA_tika-s01_04t:817_4	kalyāṇakammasmiṃ sahāyabhāvato, sabbasampattīnaṃ aggabhūtāya paramadullabhāya buddhabhūmiyā	817	
PA_tika-s01_04t:817_5	sampattihetubhāvato ca paramo kalyāṇamitto”ti ca paccavekkhitabbaṃ.	817	
PA_tika-s01_04t:818_0	Tathā “uḷāre kammani anenāhaṃ sambhāvito, tasmā sā sambhāvanā avitathā kātabbā”ti	818	
PA_tika-s01_04t:818_1	ca “ekantabheditāya jīvitassa āyācitenāpi mayā dātabbaṃ, pageva yācitenā”ti ca “uḷārajjhāsayehi	818	
PA_tika-s01_04t:818_2	gavesitvāpi dātabbo, [dātabbato ] sayamevāgato mama puññenā”ti ca “yācakassa dānāpadesena	818	
PA_tika-s01_04t:818_3	mayhamevāyamanuggaho”ti ca “ahaṃ viya ayaṃ sabbopi loko mayā anuggahetabbo”ti ca	818	
PA_tika-s01_04t:818_4	“asati yācake kathaṃ mayhaṃ dānapāramī pūreyyā”ti ca “yācakānamevatthāya mayā sabbopi	818	
PA_tika-s01_04t:818_5	pariggahetabbo”ti ca “ayācitvāpi maṃ mama santakaṃ yācakā kadā sayameva gaṇheyyu”nti	818	
PA_tika-s01_04t:818_6	ca “kathamahaṃ yācakānaṃ piyo cassaṃ manāpo”ti ca “kathaṃ vā te mayhaṃ piyā cassu	818	
PA_tika-s01_04t:818_7	manāpā”ti ca “kathaṃ vāhaṃ dadamāno datvāpi ca attamano assaṃ pamudito pītisomanassajāto”ti	818	
PA_tika-s01_04t:818_8	ca “kathaṃ vā me yācakā bhaveyyuṃ, uḷāro ca dānajjhāsayo”ti ca “kathaṃ vāhamayācito	818	
PA_tika-s01_04t:818_9	eva yācakānaṃ hadayamaññāya dadeyya”nti “sati dhane, yācake ca apariccāgo mahatī	818	
PA_tika-s01_04t:818_10	mayhaṃ vañcanā”ti ca “kathamahaṃ attano aṅgāni, jīvitañcāpi pariccajeyya”nti ca cāganinnatā upaṭṭhapetabbā.	8181	
PA_tika-s01_04t:819_0	Apica “attho nāmāyaṃ nirapekkhaṃ dāyakamanugacchati yathā taṃ nirapekkhaṃ khepakaṃ	819	
PA_tika-s01_04t:819_1	kiṭako”ti atthe nirapekkhatāya cittaṃ uppādetabbaṃ. Yācamāno pana yadi piyapuggalo	819	
PA_tika-s01_04t:819_2	hoti “piyo maṃ yācatī”ti somanassaṃ uppādetabbaṃ. Atha udāsīnapuggalo hoti “ayaṃ	819	
PA_tika-s01_04t:819_3	maṃ yācamāno addhā iminā pariccāgena mitto hotī”ti somanassaṃ uppādetabbaṃ. Dadanto	819	
PA_tika-s01_04t:819_4	hi yācakānaṃ piyo hotīti. Atha pana verīpuggalo yācati, “paccatthiko maṃ yācati,	819	
PA_tika-s01_04t:819_5	ayaṃ maṃ yācamāno addhā iminā pariccāgena verīpi piyo mitto hotī”ti visesato somanassaṃ	819	
PA_tika-s01_04t:819_6	uppādetabbaṃ. Evaṃ piyapuggale viya majjhattaverīpuggalesupi mettāpubbaṅgamaṃ karuṇaṃ	819	
PA_tika-s01_04t:819_7	upaṭṭhapetvāva dātabbaṃ.	819	
PA_tika-s01_04t:820_0	Sace panassa cirakālaṃ paribhāvitattā lobhassa deyyadhammavisayā lobhadhammā uppajjeyyuṃ,	820	
PA_tika-s01_04t:820_1	tena bodhisattapaṭiññena iti paṭisañcikkhitabbaṃ “nanu tayā sappurisa sambodhāya	820	
PA_tika-s01_04t:820_2	abhinīhāraṃ karontena sabbasattānamupakārāya ayaṃ kāyo nissaṭṭho, tappariccāgamayañca	820	
PA_tika-s01_04t:820_3	puññaṃ, tattha nāma te bāhirepi vatthusmiṃ abhisaṅgappavatti hatthisinānasadisī hoti,	820	
PA_tika-s01_04t:820_4	tasmā tayā na katthaci abhisaṅgo uppādetabbo. Seyyathāpi nāma mahato bhesajjarukkhassa	820	
PA_tika-s01_04t:820_5	tiṭṭhato mūlaṃ mūlatthikā haranti, papaṭikaṃ, tacaṃ, khandhaṃ, viṭapaṃ, sākhaṃ, palāsaṃ,	820	
PA_tika-s01_04t:820_6	pupphaṃ, phalaṃ phalatthikā haranti, na tassa rukkhassa ‘mayhaṃ santakaṃ ete harantī’ti	820	
PA_tika-s01_04t:820_7	vitakkasamudācāro hoti, evameva sabbalokahitāya ussukkamāpajjantena mayā mahādukkhe	820	
PA_tika-s01_04t:820_8	akataññuke niccāsucimhi kāye paresaṃ upakārāya viniyujjamāne aṇumattopi micchāvitakko	820	
PA_tika-s01_04t:820_9	na uppādetabbo. Ko vā ettha viseso ajjhattikabāhiresu mahābhūtesu ekantabhedanavikiraṇaviddhaṃsanadhammesu.	820	
PA_tika-s01_04t:820_10	Kevalaṃ pana sammohavijambhitametaṃ, yadidaṃ ‘etaṃ mama, esohamasmi, eso me attā’ti	8201	
PA_tika-s01_04t:820_11	abhiniveso, tasmā bāhiresu mahābhūtesu viya ajjhattikesupi karacaraṇanayanādīsu,	8201	
PA_tika-s01_04t:820_12	maṃsādīsu ca anapekkhena hutvā ‘taṃ tadatthikā harantū’ti nissaṭṭhacittena bhavitabba”nti.	8201	
PA_tika-s01_04t:820_13	Evaṃ paṭisañcikkhato cassa sambodhāya pahitattassa kāyajīvitesu nirapekkhassa appakasireneva	8201	
PA_tika-s01_04t:820_14	kāyavacīmanokammāni suvisuddhāni honti, so visuddhakāyavacīmanokammanto visuddhājīvo	8201	
PA_tika-s01_04t:820_15	ñāyapaṭipattiyaṃ ṭhito āyāpāyupāyakosallasamannāgamena bhiyyoso mattāya deyyadhammapariccāgena,	8201	
PA_tika-s01_04t:820_16	abhayadānasaddhammadānehi ca sabbasatte anuggaṇhituṃ samattho hoti, ayaṃ tāva dānapāramiyaṃ paccavekkhaṇānayo.	8201	
PA_tika-s01_04t:821_0	Sīlapāramiyaṃ pana evaṃ paccavekkhitabbaṃ – “idañhi sīlaṃ nāma gaṅgodakādīhi visodhetuṃ	821	
PA_tika-s01_04t:821_1	asakkuṇeyyassa dosamalassa vikkhālanajalaṃ, haricandanādīhi vinetuṃ asakkuṇeyyassa	821	
PA_tika-s01_04t:821_2	rāgādipariḷāhassa vinayanaṃ, muttāhāramakuṭakuṇḍalādīhi pacurajanālaṅkārehi asādhāraṇo	821	
PA_tika-s01_04t:821_3	sādhūnamalaṅkāraviseso, sabbadisāvāyanako atikittimo [sabbadisāvāyanato akittimo	821	
PA_tika-s01_04t:821_4	] sabbakālānurūpo ca surabhigandho, khattiyamahāsālādīhi, devatāhi ca vandanīyādibhāvāvahanato	821	
PA_tika-s01_04t:821_5	paramo vasīkaraṇamanto, cātumahārājikādidevalokārohaṇasopānapanti, jhānābhiññānaṃ	821	
PA_tika-s01_04t:821_6	adhigamūpāyo, nibbānamahānagarassa sampāpakamaggo, sāvakabodhipaccekabodhisammāsambodhīnaṃ	821	
PA_tika-s01_04t:821_7	patiṭṭhānabhūmi, yaṃ yaṃ vā panicchitaṃ patthitaṃ, tassa tassa samijjhanūpāyabhāvato	821	
PA_tika-s01_04t:821_8	cintāmaṇikapparukkhādike ca atiseti. Vuttañhetaṃ bhagavatā “ijjhati bhikkhave, sīlavato	821	
PA_tika-s01_04t:821_9	cetopaṇidhi visuddhattā”ti. Aparampi vuttaṃ “ākaṅkheyya ce bhikkhave, bhikkhu sabrahmacārīnaṃ	821	
PA_tika-s01_04t:821_10	piyo ca assaṃ manāpo ca garu ca bhāvanīyo cāti, sīlesvevassa paripūrakārī”tiādi.	8211	
PA_tika-s01_04t:821_11	Tathā “avippaṭisāratthāni kho ānanda kusalāni sīlānī”ti, “pañcime gahapatayo, ānisaṃsā	8211	
PA_tika-s01_04t:821_12	sīlavato sīlasampadāyā”tiādisuttānañca vasena sīlaguṇā paccavekkhitabbā. Tathā aggikkhandhopamasuttādīnaṃ	8211	
PA_tika-s01_04t:821_13	vasena sīlavirahe ādīnavā.	8211	
PA_tika-s01_04t:822_0	Apica pītisomanassanimittato, attānuvādaparānuvādadaṇḍaduggatibhayābhāvato, viññūhi	822	
PA_tika-s01_04t:822_1	pāsaṃsabhāvato, avippaṭisārahetuto, paramasotthiṭṭhānato, kulasāpateyyādhipateyyajīvitarūpaṭṭhānabandhumittasampattīnaṃ	822	
PA_tika-s01_04t:822_2	atisayanato ca sīlaṃ paccavekkhitabbaṃ. Sīlavato hi attano sīlasampadāhetu mahantaṃ	822	
PA_tika-s01_04t:822_3	pītisomanassaṃ uppajjati “kataṃ vata mayā kusalaṃ, kataṃ kalyāṇaṃ, kataṃ bhīruttāṇa”nti.	822	
PA_tika-s01_04t:823_0	Tathā sīlavato attā na upavadati, na ca pare viññū, daṇḍaduggatibhayānañca sambhavoyeva	823	
PA_tika-s01_04t:823_1	natthi, “sīlavā purisapuggalo kalyāṇadhammo”ti viññūnaṃ pāsaṃso ca hoti. Tathā sīlavato	823	
PA_tika-s01_04t:823_2	yvāyaṃ “kataṃ vata mayā pāpaṃ, kataṃ luddaṃ, kataṃ kibbisa”nti dussīlassa vippaṭisāro	823	
PA_tika-s01_04t:823_3	uppajjati, so na hoti. Sīlañca nāmetaṃ appamādādhiṭṭhānato, bhogabyasanādiparihāramukhena	823	
PA_tika-s01_04t:823_4	mahato atthassa sādhanato, maṅgalabhāvato, paramaṃ sotthiṭṭhānaṃ. Nihīnajaccopi sīlavā	823	
PA_tika-s01_04t:823_5	khattiyamahāsālādīnaṃ pūjanīyo hotīti kulasampattiṃ atiseti sīlasampadā, “taṃ kiṃ	823	
PA_tika-s01_04t:823_6	maññasi mahārāja, idha te assa dāso kammakaro”tiādi vakkhamānasāmaññasuttavacanañcettha	823	
PA_tika-s01_04t:823_7	sādhakaṃ, corādīhi asādhāraṇato, paralokānugamanato, mahapphalabhāvato, samathādiguṇādhiṭṭhānato	823	
PA_tika-s01_04t:823_8	ca bāhiradhanaṃ sāpateyyaṃ atiseti sīlaṃ. Paramassa cittissariyassa adhiṭṭhānabhāvato	823	
PA_tika-s01_04t:823_9	khattiyādīnamissariyaṃ atiseti sīlaṃ. Sīlanimittañhi taṃtaṃsattanikāyesu sattānamissariyaṃ,	823	
PA_tika-s01_04t:823_10	vassasatādidīghappamāṇato ca jīvitato ekāhampi sīlavato jīvitassa visiṭṭhatāvacanato,	8231	
PA_tika-s01_04t:823_11	satipi jīvite sikkhānikkhipanassa maraṇatāvacanato ca sīlaṃ jīvitato visiṭṭhataraṃ.	8231	
PA_tika-s01_04t:823_12	Verīnampi manuññabhāvāvahanato, jarārogavipattīhi anabhibhavanīyato ca rūpasampattiṃ	8231	
PA_tika-s01_04t:823_13	atiseti sīlaṃ. Pāsādahammiyādiṭṭhānappabhede rājayuvarājasenāpatiādiṭhānavisese ca	8231	
PA_tika-s01_04t:823_14	sukhavisesādhiṭṭhānabhāvato atiseti sīlaṃ. Sabhāvasiniddhe santikāvacarepi bandhujane,	8231	
PA_tika-s01_04t:823_15	mittajane ca ekantahitasampādanato, paralokānugamanato ca atiseti sīlaṃ. “Na taṃ	8231	
PA_tika-s01_04t:823_16	mātā pitā kayirā”tiādi vacanañcettha sādhakaṃ. Tathā hatthiassarathapattibalakāyehi,	8231	
PA_tika-s01_04t:823_17	mantāgadasotthānapayogehi ca durārakkhānamanāthānaṃ attādhīnato, anaparādhīnato,	8231	
PA_tika-s01_04t:823_18	mahāvisayato ca ārakkhabhāvena sīlameva visiṭṭhataraṃ. Tenevāha “dhammo have rakkhati	8231	
PA_tika-s01_04t:823_19	dhammacāri”ntiādi. Evamanekaguṇasamannāgataṃ sīlanti paccavekkhantassa aparipuṇṇā	8231	
PA_tika-s01_04t:823_20	ceva sīlasampadā pāripūriṃ gacchati, aparisuddhā ca pārisuddhiṃ.	8232	
PA_tika-s01_04t:824_0	Sace panassa dīgharattaṃ paricayena sīlapaṭipakkhadhammā dosādayo antarantarā uppajjeyyuṃ,	824	
PA_tika-s01_04t:824_1	tena bodhisattapaṭiññena evaṃ paṭisañcikkhitabbaṃ “nanu tayā bodhāya paṇidhānaṃ kataṃ,	824	
PA_tika-s01_04t:824_2	sīlavekallena ca na sakkā na ca sukarā lokiyāpi sampattiyo pāpuṇituṃ, pageva lokuttarā”ti.	824	
PA_tika-s01_04t:824_3	Sabbasampattīnamaggabhūtāya sammāsambodhiyā adhiṭṭhānabhūtena sīlena paramukkaṃsagatena	824	
PA_tika-s01_04t:824_4	bhavitabbaṃ, tasmā “kikīva aṇḍa”ntiādinā vuttanayena sammadeva sīlaṃ rakkhantena	824	
PA_tika-s01_04t:824_5	suṭṭhu tayā pesalena bhavitabbaṃ.	824	
PA_tika-s01_04t:825_0	Apica tayā dhammadesanāya yānattaye sattānamavatāraṇaparipācanāni kātabbāni, sīlavekallassa	825	
PA_tika-s01_04t:825_1	ca vacanaṃ na paccetabbaṃ hoti, asappāyāhāravicārassa viya vejjassa tikicchanaṃ,	825	
PA_tika-s01_04t:825_2	tasmā “kathāhaṃ saddheyyo hutvā sattānamavatāraṇaparipācanāni kareyya”nti sabhāvaparisuddhasīlena	825	
PA_tika-s01_04t:825_3	bhavitabbaṃ. Kiñca jhānādiguṇavisesayogena me sattānamupakārakaraṇasamatthatā, paññāpāramīādiparipūraṇañca	825	
PA_tika-s01_04t:825_4	jhānādayo guṇā ca sīlapārisuddhiṃ vinā na sambhavantīti sammadeva sīlaṃ sodhetabbaṃ.	825	
PA_tika-s01_04t:826_0	Tathā “sambādho gharāvāso rajopatho”tiādinā gharāvāse, “aṭṭhikaṅkalūpamā kāmā”tiādinā	826	
PA_tika-s01_04t:826_1	“mātāpi puttena vivadatī”tiādinā ca kāmesu, “seyyathāpi puriso iṇaṃ ādāya kammante	826	
PA_tika-s01_04t:826_2	payojeyyā”tiādinā kāmacchandādīsu ādīnavadassanapubbaṅgamā, vuttavipariyāyena “abbhokāso	826	
PA_tika-s01_04t:826_3	pabbajjā”tiādinā pabbajjādīsu ānisaṃsāpaṭisaṅkhāvasena nekkhammapāramiyaṃ paccavekkhaṇā	826	
PA_tika-s01_04t:826_4	kātabbā. Ayamettha saṅkhepo, vitthāro pana dukkhakkhandhaāsivisopamasuttādi vasena veditabbo.	826	
PA_tika-s01_04t:827_0	Tathā “paññāya vinā dānādayo dhammā na visujjhanti, yathāsakaṃ byāpārasamatthā ca	827	
PA_tika-s01_04t:827_1	na hontī”ti paññāya guṇā manasi kātabbā. Yatheva hi jīvitena vinā sarīrayantaṃ na	827	
PA_tika-s01_04t:827_2	sobhati, na ca attano kiriyāsu paṭipattisamatthaṃ hoti. Yathā ca cakkhādīni indriyāni	827	
PA_tika-s01_04t:827_3	viññāṇena vinā yathāsakaṃ visayesu kiccaṃ kātuṃ nappahonti, evaṃ saddhādīni indriyāni	827	
PA_tika-s01_04t:827_4	paññāya vinā sakakiccapaṭipattiyamasamatthānīti pariccāgādipaṭipattiyaṃ paññā padhānakāraṇaṃ.	827	
PA_tika-s01_04t:827_5	Ummīlitapaññācakkhukā hi mahāsattā bodhisattā attano aṅgapaccaṅgānipi datvā anattukkaṃsakā,	827	
PA_tika-s01_04t:827_6	aparavambhakā ca honti, bhesajjarukkhā viya vikapparahitā kālattayepi somanassajātā.	827	
PA_tika-s01_04t:827_7	Paññāvasena hi upāyakosallayogato pariccāgo parahitapavattiyā dānapāramibhāvaṃ upeti.	827	
PA_tika-s01_04t:827_8	Attatthañhi dānaṃ muddhasadisaṃ [vuddhisadisaṃ ] hoti.	827	
PA_tika-s01_04t:828_0	Tathā paññāya abhāvena taṇhādisaṃkilesāviyogato sīlassa visuddhiyeva na sambhavati,	828	
PA_tika-s01_04t:828_1	kuto sabbaññuguṇādhiṭṭhānabhāvo. Paññavā eva ca gharāvāse kāmaguṇesu saṃsāre ca ādīnavaṃ,	828	
PA_tika-s01_04t:828_2	pabbajjāya jhānasamāpattiyaṃ nibbāne ca ānisaṃsaṃ suṭṭhu sallakkhento pabbajitvā	828	
PA_tika-s01_04t:828_3	jhānasamāpattiyo nibbattetvā nibbānaninno, pare ca tattha patiṭṭhapeti.	828	
PA_tika-s01_04t:829_0	Vīriyañca paññārahitaṃ yathicchitamatthaṃ na sādheti durārambhabhāvato. Anārambhoyeva	829	
PA_tika-s01_04t:829_1	hi durārambhato seyyo, paññāsahitena pana vīriyena na kiñci duradhigamaṃ upāyapaṭipattito.	829	
PA_tika-s01_04t:829_2	Tathā paññavā eva parāpakārādīnamadhivāsakajātiyo hoti, na duppañño. Paññāvirahitassa	829	
PA_tika-s01_04t:829_3	ca parehi upanītā apakārā khantiyā paṭipakkhameva anubrūhenti. Paññavato pana te	829	
PA_tika-s01_04t:829_4	khantisampattiyā anubrūhanavasena assā thirabhāvāya saṃvattanti. Paññavā eva tīṇipi	829	
PA_tika-s01_04t:829_5	saccāni tesaṃ kāraṇāni paṭipakkhe ca yathābhūtaṃ jānitvā paresaṃ avisaṃvādako hoti.	829	
PA_tika-s01_04t:829_6	Tathā paññābalena attānamupatthambhetvā dhitisampadāya sabbapāramīsu acalasamādānādhiṭṭhāno	829	
PA_tika-s01_04t:829_7	hoti. Paññavā eva ca piyamajjhattaverivibhāgamakatvā sabbattha hitūpasaṃhārakusalo	829	
PA_tika-s01_04t:829_8	hoti. Tathā paññāvasena lābhālābhādilokadhammasannipāte nibbikāratāya majjhatto hoti.	829	
PA_tika-s01_04t:829_9	Evaṃ sabbāsaṃ pāramīnaṃ paññāva pārisuddhihetūti paññāguṇā paccavekkhitabbā.	829	
PA_tika-s01_04t:830_0	Apica paññāya vinā na dassanasampatti, antarena ca diṭṭhisampadaṃ na sīlasampadā,	830	
PA_tika-s01_04t:830_1	sīladiṭṭhisampadārahitassa ca na samādhisampadā, asamāhitena ca na sakkā attahitamattampi	830	
PA_tika-s01_04t:830_2	sādhetuṃ, pageva ukkaṃsagataṃ parahitanti. “Nanu tayā parahitāya paṭipannena sakkaccaṃ	830	
PA_tika-s01_04t:830_3	paññāpārisuddhiyā āyogo karaṇīyo”ti bodhisattena attā ovaditabbo. Paññānubhāvena	830	
PA_tika-s01_04t:830_4	hi mahāsatto caturadhiṭṭhānādhiṭṭhito catūhi saṅgahavatthūhi lokaṃ anuggaṇhanto satte	830	
PA_tika-s01_04t:830_5	niyyānamagge avatāreti, indriyāni ca nesaṃ paripāceti. Tathā paññābalena khandhāyatanādīsu	830	
PA_tika-s01_04t:830_6	pavicayabahulo pavattinivattiyo yāthāvato parijānanto dānādayo guṇavisese nibbedhabhāgiyabhāvaṃ	830	
PA_tika-s01_04t:830_7	nayanto bodhisattasikkhāya paripūrakārī hotīti evamādinā anekākāravokāre paññāguṇe	830	
PA_tika-s01_04t:830_8	vavatthapetvā paññāpāramī anubrūhetabbā.	830	
PA_tika-s01_04t:831_0	Tathā dissamānapārānipi lokiyāni kammāni nihīnavīriyena pāpuṇitumasakkuṇeyyāni, agaṇitakhedena	831	
PA_tika-s01_04t:831_1	pana āraddhavīriyena duradhigamaṃ nāma natthi. Nihīnavīriyo hi “saṃsāramahoghato	831	
PA_tika-s01_04t:831_2	sabbasatte santāressāmī”ti ārabhitumeva na sakkuṇoti. Majjhimo pana ārabhitvāna antarāvosānamāpajjati.	831	
PA_tika-s01_04t:831_3	Ukkaṭṭhavīriyo pana attasukhanirapekkho ārabhitvā pāramadhigacchatīti vīriyasampatti paccavekkhitabbā.	831	
PA_tika-s01_04t:832_0	Apica “yassa attano eva saṃsārapaṅkato samuddharaṇatthamārambho, tassāpi vīriyassa	832	
PA_tika-s01_04t:832_1	sithilabhāvena manorathānaṃ matthakappatti na sakkā sambhāvetuṃ, pageva sadevakassa	832	
PA_tika-s01_04t:832_2	lokassa samuddharaṇatthaṃ katābhinīhārenā”ti ca “rāgādīnaṃ dosagaṇānaṃ mattamahānāgānamiva	832	
PA_tika-s01_04t:832_3	dunnivāraṇabhāvato, tannidānānañca kammasamādānānaṃ ukkhittāsikavadhakasadisabhāvato,	832	
PA_tika-s01_04t:832_4	tannimittānañca duggatīnaṃ sabbadā vivaṭamukhabhāvato, tattha niyojakānañca pāpamittānaṃ	832	
PA_tika-s01_04t:832_5	sadā sannihitabhāvato, tadovādakāritāya ca vasalassa puthujjanabhāvassa sati sambhave	832	
PA_tika-s01_04t:832_6	yuttaṃ sayameva saṃsāradukkhato nissaritu”nti ca “micchāvitakkā vīriyānubhāvena dūrī	832	
PA_tika-s01_04t:832_7	bhavantī”ti ca “yadi pana sambodhiṃ attādhīnena vīriyena sakkā samadhigantuṃ, kimettha	832	
PA_tika-s01_04t:832_8	dukkara”nti ca evamādinā nayena vīriyaguṇā paccavekkhitabbā.	832	
PA_tika-s01_04t:833_0	Tathā “khanti nāmāyaṃ niravasesaguṇapaṭipakkhassa kodhassa vidhamanato guṇasampādane	833	
PA_tika-s01_04t:833_1	sādhūnaṃ appaṭihatamāyudhaṃ, parābhibhavane samatthānamalaṅkāro, samaṇabrāhmaṇānaṃ	833	
PA_tika-s01_04t:833_2	balasampadā, kodhaggivinayanā udakadhārā, kalyāṇakittisaddassa sañjātideso, pāpapuggalānaṃ	833	
PA_tika-s01_04t:833_3	vacīvisavūpasamakaro mantāgado, saṃvare ṭhitānaṃ paramā dhīrapakati, gambhīrāsayatāya	833	
PA_tika-s01_04t:833_4	sāgaro, dosamahāsāgarassa velā, apāyadvārassa pidhānakavāṭaṃ devabrahmalokānaṃ ārohaṇasopānaṃ,	833	
PA_tika-s01_04t:833_5	sabbaguṇānamadhivāsabhūmi, uttamā kāyavacīmanovisuddhī”ti manasi kātabbaṃ. Apica	833	
PA_tika-s01_04t:833_6	“ete sattā khantisampattiyā abhāvato idhaloke tapanti, paraloke ca tapanīyadhammānuyogato”ti	833	
PA_tika-s01_04t:833_7	ca “yadipi parāpakāranimittaṃ dukkhaṃ uppajjati, tassa pana dukkhassa khettabhūto	833	
PA_tika-s01_04t:833_8	attabhāvo, bījabhūtañca kammaṃ mayāva abhisaṅkhata”nti ca “tassa ca dukkhassa āṇaṇyakaraṇameta”nti	833	
PA_tika-s01_04t:833_9	ca “apakārake asati kathaṃ mayhaṃ khantisampadā sambhavatī”ti ca “yadipāyaṃ etarahi	833	
PA_tika-s01_04t:833_10	apakārako, ayaṃ nāma pubbe anena mayhaṃ upakāro kato”ti ca “apakāro eva vā khantinimittatāya	8331	
PA_tika-s01_04t:833_11	upakāro”ti ca “sabbepime sattā mayhaṃ puttasadisā, puttakatāparādhesu ca ko kujjhissatī”ti	8331	
PA_tika-s01_04t:833_12	ca “yena kodhabhūtāvesena ayaṃ mayhaṃ aparajjhati, svāyaṃ kodhabhūtāveso mayā vinetabbo”ti	8331	
PA_tika-s01_04t:833_13	ca “yena apakārena idaṃ mayhaṃ dukkhaṃ uppannaṃ, tassa ahampi nimitta”nti ca “yehi	8331	
PA_tika-s01_04t:833_14	dhammehi apakāro kato, yattha ca kato, sabbepi te tasmiṃyeva khaṇe niruddhā, kassidāni	8331	
PA_tika-s01_04t:833_15	kena kopo kātabbo”ti ca “anattatāya sabbadhammānaṃ ko kassa aparajjhatī”ti ca paccavekkhantena	8331	
PA_tika-s01_04t:833_16	khantisampadā brūhetabbā.	8331	
PA_tika-s01_04t:834_0	Yadi panassa dīgharattaṃ paricayena parāpakāranimittako kodho cittaṃ pariyādāya tiṭṭheyya,	834	
PA_tika-s01_04t:834_1	tena iti paṭisañcikkhitabbaṃ “khanti nāmesā parāpakārassa paṭipakkhapaṭipattīnaṃ	834	
PA_tika-s01_04t:834_2	paccupakārakāraṇa”nti ca “apakāro ca mayhaṃ dukkhuppādanena dukkhupanisāya saddhāya,	834	
PA_tika-s01_04t:834_3	sabbaloke anabhiratisaññāya ca paccayo”ti ca “indriyapakatiresā, yadidaṃ iṭṭhāniṭṭhavisayasamāyogo,	834	
PA_tika-s01_04t:834_4	tattha aniṭṭhavisayasamāyogo mayhaṃ na siyāti taṃ kutettha labbhā”ti ca “kodhavasiko	834	
PA_tika-s01_04t:834_5	satto kodhena ummatto vikkhittacitto, tattha kiṃ paccapakārenā”ti ca “sabbepime sattā	834	
PA_tika-s01_04t:834_6	sammāsambuddhena orasaputtā viya paripālitā, tasmā na tattha mayā cittakopo kātabbo”ti	834	
PA_tika-s01_04t:834_7	ca “aparādhake ca sati guṇe guṇavati mayā kopo na kātabbo”ti ca “asati guṇe kassacipi	834	
PA_tika-s01_04t:834_8	guṇassābhāvato visesena karuṇāyitabbo”ti ca “kopena mayhaṃ guṇayasā nihīyantī”ti	834	
PA_tika-s01_04t:834_9	ca “kujjhanena mayhaṃ dubbaṇṇadukkhaseyyādayo sapattakantā āgacchantī”ti ca “kodho	834	
PA_tika-s01_04t:834_10	ca nāmāyaṃ sabbadukkhāhitakārako sabbasukhahitavināsako balavā paccatthiko”ti ca	8341	
PA_tika-s01_04t:834_11	“sati ca khantiyā na koci paccatthiko”ti ca “aparādhakena aparādhanimittaṃ yaṃ dukkhaṃ	8341	
PA_tika-s01_04t:834_12	āyatiṃ laddhabbaṃ, sati ca khantiyā mayhaṃ tadabhāvo”ti ca “cintentena, kujjhantena	8341	
PA_tika-s01_04t:834_13	ca mayā paccatthikoyeva anuvattito”ti ca “kodhe ca mayā khantiyā abhibhūte tassa	8341	
PA_tika-s01_04t:834_14	dāsabhūto paccatthiko sammadeva abhibhūto”ti ca “kodhanimittaṃ khantiguṇapariccāgo	8341	
PA_tika-s01_04t:834_15	mayhaṃ na yutto”ti ca “sati ca kodhe guṇavirodhapaccanīkadhamme kathaṃ me sīlādidhammā	8341	
PA_tika-s01_04t:834_16	pāripūriṃ gaccheyyuṃ, asati ca tesu kathāhaṃ sattānaṃ upakārabahulo paṭiññānurūpaṃ	8341	
PA_tika-s01_04t:834_17	uttamaṃ sampattiṃ pāpuṇissāmī”ti ca “khantiyā ca sati bahiddhā vikkhepābhāvato samāhitassa	8341	
PA_tika-s01_04t:834_18	sabbe saṅkhārā aniccato dukkhato sabbe dhammā anattato nibbānaṃ asaṅkhatāmatasantapaṇītatādibhāvato	8341	
PA_tika-s01_04t:834_19	nijjhānaṃ khamanti, ‘buddhadhammā ca acinteyyāparimeyyappabhavā’ti”, tato ca “anulomikakhantiyaṃ	8341	
PA_tika-s01_04t:834_20	ṭhito ‘kevalā ime attattaniyabhāvarahitā dhammamattā yathāsakaṃ paccayehi uppajjanti	8342	
PA_tika-s01_04t:834_21	vinassanti, na kutoci āgacchanti, na kuhiñci gacchanti, na ca katthaci patiṭṭhitā,	8342	
PA_tika-s01_04t:834_22	na cettha koci kassaci byāpāro’ti ahaṃkāramamaṃkārānadhiṭṭhānatā nijjhānaṃ khamati,	8342	
PA_tika-s01_04t:834_23	yena bodhisatto bodhiyā niyato anāvattidhammo hotī”ti evamādinā khantipāramiyā paccavekkhaṇā veditabbā.	8342	
PA_tika-s01_04t:835_0	Tathā “saccena vinā sīlādīnamasambhavato, paṭiññānurūpapaṭipattiyā abhāvato, saccadhammātikkame	835	
PA_tika-s01_04t:835_1	ca sabbapāpadhammānaṃ samosaraṇabhāvato, asaccasandhassa appaccayikabhāvato, āyatiñca	835	
PA_tika-s01_04t:835_2	anādeyyavacanatāvahanato, sampannasaccassa sabbaguṇādhiṭṭhānabhāvato, saccādhiṭṭhānena	835	
PA_tika-s01_04t:835_3	sabbasambodhisambhārānaṃ pārisuddhipāripūrisamanvāyato, sabhāvadhammāvisaṃvādanena	835	
PA_tika-s01_04t:835_4	sabbabodhisambhārakiccakaraṇato, bodhisattapaṭipattiyā ca parinipphattito”tiādinā	835	
PA_tika-s01_04t:835_5	saccapāramiyā sampattiyo paccavekkhitabbā.	835	
PA_tika-s01_04t:836_0	Tathā “dānādīsu daḷhasamādānaṃ, tappaṭipakkhasannipāte ca nesaṃ acalādhiṭṭhānaṃ,	836	
PA_tika-s01_04t:836_1	tattha ca dhīravīrabhāvaṃ vinā na dānādisambhārā sambodhinimittā sambhavantī”tiādinā	836	
PA_tika-s01_04t:836_2	adhiṭṭhānaguṇā paccavekkhitabbā.	836	
PA_tika-s01_04t:837_0	Tathā “attahitamatte avatiṭṭhantenāpi sattesu hitacittataṃ vinā na sakkā idhalokaparalokasampattiyo	837	
PA_tika-s01_04t:837_1	pāpuṇituṃ, pageva sabbasatte nibbānasampattiyaṃ patiṭṭhāpetukāmenā”ti ca “pacchā	837	
PA_tika-s01_04t:837_2	sabbasattānaṃ lokuttarasampattimākaṅkhantena idāni lokiyasampattimākaṅkhā yuttarūpā”ti	837	
PA_tika-s01_04t:837_3	ca “idāni āsayamattena paresaṃ hitasukhūpasaṃhāraṃ kātumasakkonto kadā payogena taṃ	837	
PA_tika-s01_04t:837_4	sādhayissāmī”ti ca “idāni mayā hitasukhūpasaṃhārena saṃvaddhitā pacchā dhammasaṃvibhāgasahāyā	837	
PA_tika-s01_04t:837_5	mayhaṃ bhavissantī”ti ca “etehi vinā na mayhaṃ bodhisambhārā sambhavanti, tasmā sabbabuddhaguṇavibhūtinipphattikāraṇattā	837	
PA_tika-s01_04t:837_6	mayhaṃ ete paramaṃ puññakkhettaṃ anuttaraṃ kusalāyatanaṃ uttamaṃ gāravaṭṭhāna”nti	837	
PA_tika-s01_04t:837_7	ca “savisesaṃ sabbesupi sattesu hitajjhāsayatā paccupaṭṭhapetabbā, kiñca karuṇādhiṭṭhānatopi	837	
PA_tika-s01_04t:837_8	sabbasattesu mettā anubrūhetabbā. Vimariyādīkatena hi cetasā sattesu hitasukhūpasaṃhāraniratassa	837	
PA_tika-s01_04t:837_9	tesaṃ ahitadukkhāpanayanakāmatā balavatī uppajjati daḷhamūlā, karuṇā ca sabbesaṃ	837	
PA_tika-s01_04t:837_10	buddhakārakadhammānaṃ ādi caraṇaṃ patiṭṭhā mūlaṃ mukhaṃ pamukha”nti evamādinā mettāguṇā paccavekkhitabbā.	8371	
PA_tika-s01_04t:838_0	Tathā “upekkhāya abhāve sattehi katā vippakārā cittassa vikāraṃ uppādeyyuṃ, sati	838	
PA_tika-s01_04t:838_1	ca cittavikāre dānādisambhārānaṃ sambhavo eva natthī”ti ca “mettāsinehena sinehite	838	
PA_tika-s01_04t:838_2	citte upekkhāya vinā sambhārānaṃ pārisuddhi na hotī”ti ca “anupekkhako saṅkhāresu	838	
PA_tika-s01_04t:838_3	puññasambhāraṃ, tabbipākañca sattahitatthaṃ pariṇāmetuṃ na sakkotī”ti ca upekkhāya	838	
PA_tika-s01_04t:838_4	abhāve deyyadhammapaṭiggāhakānaṃ vibhāgamakatvā pariccajituṃ na sakkotī”ti ca “upekkhārahitena	838	
PA_tika-s01_04t:838_5	jīvitaparikkhārānaṃ, jīvitassa vā antarāyaṃ amanasikaritvā sīlavisodhanaṃ kātuṃ na	838	
PA_tika-s01_04t:838_6	sakkā”ti ca tathā “upekkhāvasena aratiratisahasseva nekkhammabalasiddhito, upapattito	838	
PA_tika-s01_04t:838_7	ikkhanavaseneva sabbasambhārakiccanipphattito, accāraddhavīriyassa anupekkhane padhānakiccākaraṇato,	838	
PA_tika-s01_04t:838_8	upekkhato eva titikkhānijjhānasambhavato, upekkhāvasena sattasaṅkhārānaṃ avisaṃvādanato,	838	
PA_tika-s01_04t:838_9	lokadhammānaṃ ajjhupekkhanena samādinnadhammesu acalādhiṭṭhānasiddhito, parāpakārādīsu	838	
PA_tika-s01_04t:838_10	anābhogavaseneva mettāvihāranipphattitoti sabbasambodhisambhārānaṃ samādānādhiṭṭhānapāripūrinipphattiyo	8381	
PA_tika-s01_04t:838_11	upekkhānubhāvena sampajjantī”ti evamādinā nayena upekkhāpāramī paccavekkhitabbā.	8381	
PA_tika-s01_04t:838_12	Evaṃ apariccāgapariccāgādīsu yathākkamaṃ ādīnavānisaṃsapaccavekkhaṇā dānādipāramīnaṃ	8381	
PA_tika-s01_04t:838_13	paccayoti daṭṭhabbaṃ.	8381	
PA_tika-s01_04t:839_0	Tathā saparikkhārā pañcadasa caraṇadhammā pañca ca abhiññāyo. Tattha caraṇadhammā	839	
PA_tika-s01_04t:839_1	nāma sīlasaṃvaro, indriyesu guttadvāratā, bhojane mattaññutā jāgariyānuyogo, satta	839	
PA_tika-s01_04t:839_2	saddhammā, cattāri jhānāni ca. Tesu sīlādīnaṃ catunnaṃ terasapi dhutaṅgadhammā, appicchatādayo	839	
PA_tika-s01_04t:839_3	ca parikkhārā. Saddhammesu saddhāya buddhadhammasaṅghasīlacāgadevatupasamānussati	839	
PA_tika-s01_04t:839_4	lūkhapuggalaparivajjanā, siniddhapuggalasevanā, sampasādanīyadhammapaccavekkhaṇā,	839	
PA_tika-s01_04t:839_5	tadadhimuttatā ca parikkhārā. Hirottappānaṃ akusalādīnavapaccavekkhaṇā, apāyādīnavapaccavekkhaṇā,	839	
PA_tika-s01_04t:839_6	kusaladhammūpatthambhabhāvapaccavekkhaṇā, hirottapparahitapuggalaparivajjanā, hirottappasampannapuggalasevanā,	839	
PA_tika-s01_04t:839_7	tadadhimuttatā ca. Bāhusaccassa pubbayogo, paripucchakabhāvo, saddhammābhiyogo, anavajjavijjāṭṭhānādiparicayo,	839	
PA_tika-s01_04t:839_8	paripakkindriyatā, kilesadūrībhāvo, appassutapuggalaparivajjanā bahussutapuggalasevanā,	839	
PA_tika-s01_04t:839_9	tadadhimuttatā ca. Vīriyassa apāyabhayapaccavekkhaṇā, gamanavīthipaccavekkhaṇā, dhammamahattapaccavekkhaṇā,	839	
PA_tika-s01_04t:839_10	thinamiddhavinodanā, kusītapuggalaparivajjanā, āraddhavīriyapuggalasevanā, sammappadhānapaccavekkhaṇā,	8391	
PA_tika-s01_04t:839_11	tadadhimuttatā ca. Satiyā satisampajaññaṃ, muṭṭhassatipuggalaparivajjanā upaṭṭhitassatipuggalasevanā,	8391	
PA_tika-s01_04t:839_12	tadadhimuttatā ca. Paññāya paripucchakabhāvo, vatthuvisadakiriyā, indriyasamattapaṭipādanā,	8391	
PA_tika-s01_04t:839_13	duppaññapuggalaparivajjanā, paññavantapuggalasevanā, gambhīrañāṇacariyasuttantapaccavekkhaṇā,	8391	
PA_tika-s01_04t:839_14	dhammamahattapaccavekkhaṇā, tadadhimuttatā ca. Catunnaṃ jhānānaṃ sīlādicatukkaṃ,	8391	
PA_tika-s01_04t:839_15	aṭṭhatiṃsāya ārammaṇesu pubbabhāgabhāvanā, āvajjanādivasībhāvakaraṇañca parikkhārā.	8391	
PA_tika-s01_04t:840_0	Tattha sīlādīhi payogasuddhiyā sattānaṃ abhayadāne, āsayasuddhiyā āmisadāne, ubhayasuddhiyā	840	
PA_tika-s01_04t:840_1	dhammadāne samatthohotītiādinā caraṇādīnaṃ dānādisambhārapaccayatā yathārahaṃ niddhāretabbā.	840	
PA_tika-s01_04t:840_2	Ativitthārabhayena pana mayaṃ na vitthārayimha. Tathā sampatticakkādayopi dānādīnaṃ	840	
PA_tika-s01_04t:840_3	paccayoti veditabbā.	840	
PA_tika-s01_04t:841	Ko saṃkilesoti ettha –	84	
PA_tika-s01_04t:842	Taṇhādīhi parāmaṭṭha-bhāvo tāsaṃ kilissanaṃ;	84	
PA_tika-s01_04t:843	Sāmaññato visesena, yathārahaṃ vikappatā.	84	
PA_tika-s01_04t:844_0	Avisesena hi taṇhādīhi parāmaṭṭhabhāvo pāramīnaṃ saṃkileso. Visesena pana deyyadhammapaṭiggāhakavikappā	844	
PA_tika-s01_04t:844_1	dānapāramiyā saṃkileso. Sattakālavikappā sīlapāramiyā. Kāmabhavatadupasamesu abhiratianabhirativikappā	844	
PA_tika-s01_04t:844_2	nekkhammapāramiyā. “Ahaṃ mamā”ti vikappā paññāpāramiyā. Līnuddhaccavikappā vīriyapāramiyā.	844	
PA_tika-s01_04t:844_3	Attaparavikappā khantipāramiyā. Adiṭṭhādīsu diṭṭhādivikappā saccapāramiyā. Bodhisambhāratabbipakkhesu	844	
PA_tika-s01_04t:844_4	dosaguṇavikappā adhiṭṭhānapāramiyā. Hitāhitavikappā mettāpāramiyā. Iṭṭhāniṭṭhavikappā	844	
PA_tika-s01_04t:844_5	upekkhāpāramiyā saṃkilesoti veditabbo.	844	
PA_tika-s01_04t:845	Kiṃ vodānanti –	84	
PA_tika-s01_04t:846	Taṇhādīhi aghātatā, rahitatā vikappānaṃ;	84	
PA_tika-s01_04t:847	Vodānanti vijāniyā, sabbāsameva tāsampi.	84	
PA_tika-s01_04t:848_0	Anupaghātā hi taṇhā māna diṭṭhi kodhu panāha makkha palāsa issāmacchariya māyā sāṭheyya	848	
PA_tika-s01_04t:848_1	thambha sārambha mada pamādādīhi kilesehi deyyapaṭiggāhakavikappādirahitā ca dānādipāramiyo	848	
PA_tika-s01_04t:848_2	parisuddhā pabhassarā bhavantīti.	848	
PA_tika-s01_04t:849	Ko paṭipakkhoti –	84	
PA_tika-s01_04t:850	Akusalā kilesā ca, paṭipakkhā abhedato;	85	
PA_tika-s01_04t:851	Bhedato pana pubbepi, vuttā macchariyādayo.	85	
PA_tika-s01_04t:852_0	Avisesena hi sabbepi akusalā dhammā, sabbepi kilesā ca etāsaṃ paṭipakkhā. Visesena	852	
PA_tika-s01_04t:852_1	pana pubbe vuttā macchariyādayoti veditabbā. Apica deyyapaṭiggāhakadānaphalesu alobhādosāmohaguṇayogato	852	
PA_tika-s01_04t:852_2	lobhadosamohapaṭipakkhaṃ dānaṃ, kāyādidosattayavaṅkāpagamato lobhādipaṭipakkhaṃ sīlaṃ,	852	
PA_tika-s01_04t:852_3	kāmasukhaparūpaghātaattakilamathaparivajjanato dosattayapaṭipakkhaṃ nekkhammaṃ, lobhādīnaṃ	852	
PA_tika-s01_04t:852_4	andhīkaraṇato, ñāṇassa ca anandhīkaraṇato lobhādipaṭipakkhā paññā, alīnānuddhatañāyārambhavasena	852	
PA_tika-s01_04t:852_5	lobhādipaṭipakkhaṃ vīriyaṃ, iṭṭhāniṭṭhasuññatānaṃ khamanato lobhādipaṭipakkhā khanti,	852	
PA_tika-s01_04t:852_6	satipi paresaṃ upakāre, apakāre ca yathābhūtappavattiyā lobhādipaṭipakkhaṃ saccaṃ,	852	
PA_tika-s01_04t:852_7	lokadhamme abhibhuyya yathāsamādinnesu sambhāresu acalanato lobhādipaṭipakkhaṃ adhiṭṭhānaṃ,	852	
PA_tika-s01_04t:852_8	nīvaraṇavivekato lobhādipaṭipakkhā mettā, iṭṭhāniṭṭhesu anunayapaṭighaviddhaṃsanato,	852	
PA_tika-s01_04t:852_9	samappavattito ca lobhādipaṭipakkhā upekkhāti daṭṭhabbaṃ.	852	
PA_tika-s01_04t:853	Kā paṭipattīti –	85	
PA_tika-s01_04t:854	Dānākārādayo eva, uppāditā anekadhā;	85	
PA_tika-s01_04t:855	Paṭipattīti viññeyyā, pāramīpūraṇakkame.	85	
PA_tika-s01_04t:856_0	Dānapāramiyā hi tāva sukhūpakaraṇasarīrajīvitapariccāgena, bhayāpanayanena, dhammopadesena	856	
PA_tika-s01_04t:856_1	ca bahudhā sattānaṃ anuggahakaraṇaṃ paṭipatti. Tattha āmisadānaṃ abhayadānaṃ dhammadānanti	856	
PA_tika-s01_04t:856_2	dātabbavatthuvasena tividhaṃ dānaṃ. Tesu bodhisattassa dātabbavatthu ajjhattikaṃ,	856	
PA_tika-s01_04t:856_3	bāhiranti duvidhaṃ. Tattha bāhiraṃ annaṃ pānaṃ vatthaṃ yānaṃ mālā gandhaṃ vilepanaṃ	856	
PA_tika-s01_04t:856_4	seyyā āvasathaṃ padīpeyyanti dasavidhaṃ. Annādīnaṃ khādanīyabhojanīyādivibhāgena	856	
PA_tika-s01_04t:856_5	anekavidhañca. Tathā rūpārammaṇaṃ yāva dhammārammaṇanti ārammaṇato chabbidhaṃ. Rūpārammaṇādīnañca	856	
PA_tika-s01_04t:856_6	nīlādivibhāgena anekavidhaṃ. Tathā maṇikanakarajatamuttāpavāḷādikhettavatthuārāmādi	856	
PA_tika-s01_04t:856_7	dāsīdāsagomahiṃsādinānāvidhavatthūpakaraṇavasena anekavidhaṃ.	856	
PA_tika-s01_04t:857_0	Tattha mahāpuriso bāhiraṃ vatthuṃ dento “yo yena atthiko, taṃ tasseva deti. Dento	857	
PA_tika-s01_04t:857_1	ca tassa atthiko”ti sayameva jānanto ayācitopi deti, pageva yācito. Muttacāgo deti,	857	
PA_tika-s01_04t:857_2	no amuttacāgo. Pariyattaṃ deti, no apariyattaṃ. Sati deyyadhamme paccupakārasannissito	857	
PA_tika-s01_04t:857_3	na deti, asati deyyadhamme, pariyatte ca saṃvibhāgārahaṃ vibhajati. Na ca deti parūpaghātāvahaṃ	857	
PA_tika-s01_04t:857_4	satthavisamajjādikaṃ, nāpi kīḷanakaṃ, yaṃ anatthupasaṃhitaṃ, pamādāvahañca, na ca	857	
PA_tika-s01_04t:857_5	gilānassa yācakassa pānabhojanādiasappāyaṃ, pamāṇarahitaṃ vā deti, pamāṇayuttaṃ pana sappāyameva deti.	857	
PA_tika-s01_04t:858_0	Tathā yācito gahaṭṭhānaṃ gahaṭṭhānucchavikaṃ deti, pabbajitānaṃ pabbajitānucchavikaṃ	858	
PA_tika-s01_04t:858_1	deti. Mātāpitaro ñātisālohitā mittāmaccā puttadāradāsakammakarāti etesu kassaci pīḷaṃ	858	
PA_tika-s01_04t:858_2	ajanento deti, na ca uḷāraṃ deyyadhammaṃ paṭijānitvā lūkhaṃ deti, na ca lābhasakkārasilokasannissito	858	
PA_tika-s01_04t:858_3	deti, na ca paccupakārasannissito deti, na ca phalapāṭikaṅkhī deti aññatra sammāsambodhiyā,	858	
PA_tika-s01_04t:858_4	na ca yācito, deyyadhammaṃ vā jigucchanto deti, na ca asaññatānaṃ yācakānaṃ akkosakaparibhāsakānampi	858	
PA_tika-s01_04t:858_5	apaviddhā dānaṃ deti, aññadatthu pasannacitto anukampanto sakkaccameva deti, na ca	858	
PA_tika-s01_04t:858_6	kotūhalamaṅgaliko hutvā deti, kammaphalameva pana saddahanto deti, nāpi yācake payirupāsanādīhi	858	
PA_tika-s01_04t:858_7	saṃkilametvā deti, aparikilamento eva pana deti, na ca paresaṃ vañcanādhippāyo, bhedādhippāyo	858	
PA_tika-s01_04t:858_8	vā dānaṃ deti, asaṃkiliṭṭhacittova deti, nāpi pharusavāco bhākuṭikamukho dānaṃ deti,	858	
PA_tika-s01_04t:858_9	piyavādī ca pana pubbabhāsī mihitasitavacano hutvā deti, yasmiṃ ce deyyadhamme uḷāramanuññatāya	858	
PA_tika-s01_04t:858_10	vā ciraparicayena vā gedhasabhāvatāya vā lobhadhammo adhimatto hoti, jānanto bodhisatto	8581	
PA_tika-s01_04t:858_11	taṃ khippameva paṭivinodayitvā yācake pariyesetvāpi deti, yañca deyyavatthu parittaṃ,	8581	
PA_tika-s01_04t:858_12	yācakopi paccupaṭṭhito, taṃ acintetvā api attānaṃ dhāvitvā dento yācakaṃ sammāneti	8581	
PA_tika-s01_04t:858_13	yathā taṃ akittipaṇḍito, na ca mahāpuriso attano puttadāradāsakammakaraporise yācito	8581	
PA_tika-s01_04t:858_14	te asaññāpite domanassappatte yācakānaṃ deti, sammadeva pana saññāpite somanassappatte	8581	
PA_tika-s01_04t:858_15	deti, dento ca yakkharakkhasapisācādīnaṃ vā manussānaṃ vā kurūrakammantānaṃ jānanto	8581	
PA_tika-s01_04t:858_16	na deti, tathā rajjampi tādisānaṃ na deti, ye lokassa ahitāya dukkhāya anatthāya	8581	
PA_tika-s01_04t:858_17	paṭipajjanti, ye pana dhammikā dhammena lokaṃ pālenti, tesaṃ rajjadānaṃ deti. Evaṃ	8581	
PA_tika-s01_04t:858_18	tāva bāhiradāne paṭipatti veditabbā.	8581	
PA_tika-s01_04t:859_0	Ajjhattikadānampi dvīhākārehi veditabbaṃ. Kathaṃ? Yathā nāma koci puriso ghāsacchādanahetu	859	
PA_tika-s01_04t:859_1	attānaṃ parassa nissajjati, vidheyyabhāvaṃ upagacchati dāsabyaṃ, evameva mahāpuriso	859	
PA_tika-s01_04t:859_2	sambodhihetu nirāmisacitto sattānaṃ anuttaraṃ hitasukhaṃ icchanto attano dānapāramiṃ	859	
PA_tika-s01_04t:859_3	paripūretukāmo attānaṃ parassa nissajjati, vidheyyabhāvaṃ upagacchati yathākāmakaraṇīyataṃ,	859	
PA_tika-s01_04t:859_4	karacaraṇanayanādiaṅgapaccaṅgaṃ tena tena atthikānaṃ akampito alīno anuppadeti, na	859	
PA_tika-s01_04t:859_5	tattha sajjati, na saṅkocaṃ āpajjati yathā taṃ bāhiravatthusmiṃ. Tathā hi mahāpuriso	859	
PA_tika-s01_04t:859_6	dvīhākārehi bāhiravatthuṃ pariccajati yathāsukhaṃ paribhogāya vā yācakānaṃ, tesaṃ	859	
PA_tika-s01_04t:859_7	manorathaṃ pūrento attano vasībhāvāya vā. Tattha sabbena sabbaṃ muttacāgo evamāha	859	
PA_tika-s01_04t:859_8	“nissaṅgabhāvenāhaṃ sambodhiṃ pāpuṇissāmī”ti, evaṃ ajjhattikavatthusmimpi veditabbaṃ.	859	
PA_tika-s01_04t:860_0	Tattha yaṃ ajjhattikavatthu diyyamānaṃ yācakassa ekanteneva hitāya saṃvattati, taṃ	860	
PA_tika-s01_04t:860_1	deti, na itaraṃ. Na ca mahāpuriso mārassa, mārakāyikānaṃ vā devatānaṃ vihiṃsādhippāyānaṃ	860	
PA_tika-s01_04t:860_2	attano attabhāvaṃ, aṅgapaccaṅgāni vā jānamāno deti “mā tesaṃ anattho ahosī”ti. Yathā	860	
PA_tika-s01_04t:860_3	ca mārakāyikānaṃ, evaṃ tehi anvāviṭṭhānampi na deti, nāpi ummattakānaṃ, itaresaṃ	860	
PA_tika-s01_04t:860_4	pana yāciyamāno samanantarameva deti tādisāya yācanāya dullabhabhāvato, tādisassa	860	
PA_tika-s01_04t:860_5	ca dānassa dukkarabhāvato.	860	
PA_tika-s01_04t:861	Abhayadānaṃ pana rājato corato aggito udakato verīpuggalato sīhabyagghādivāḷamigato nāgayakkharakkhasapisācādito sattānaṃ bhaye paccupaṭṭhite tato parittāṇabhāvena dātabbaṃ.	86	
PA_tika-s01_04t:862_0	Dhammadānaṃ pana asaṃkiliṭṭhacittassa aviparītadhammadesanā. Opāyiko hi tassa upadeso	862	
PA_tika-s01_04t:862_1	diṭṭhadhammikasamparāyikaparamatthavasena, yena sāsane anotiṇṇānaṃ avatāraṇaṃ otiṇṇānaṃ	862	
PA_tika-s01_04t:862_2	paripācanaṃ. Tatthāyaṃ nayo – saṅkhepato tāva dānakathā sīlakathā saggakathā kāmānaṃ	862	
PA_tika-s01_04t:862_3	ādīnavo saṃkileso okāro ca nekkhamme ānisaṃso. Vitthārato pana sāvakabodhiyaṃ adhimuttacittānaṃ	862	
PA_tika-s01_04t:862_4	saraṇagamanaṃ, sīlasaṃvaro, indriyesu guttadvāratā, bhojane mattaññutā, jāgariyānuyogo,	862	
PA_tika-s01_04t:862_5	satta saddhammā, aṭṭhatiṃsāya ārammaṇesu kammakaraṇavasena samathānuyogo, rūpamukhādīsu	862	
PA_tika-s01_04t:862_6	vipassanābhinivesesu yathārahaṃ abhinivesanamukhena vipassanānuyogo, tathā visuddhipaṭipadāya	862	
PA_tika-s01_04t:862_7	sammattagahaṇaṃ, tisso vijjā, cha abhiññā, catasso paṭisambhidā, sāvakabodhīti etesaṃ	862	
PA_tika-s01_04t:862_8	guṇasaṃkittanavasena yathārahaṃ tattha tattha patiṭṭhāpanā, pariyodapanā ca. Tathā	862	
PA_tika-s01_04t:862_9	paccekabodhiyaṃ, sammāsambodhiyañca adhimuttacittānaṃ yathārahaṃ dānādipāramīnaṃ	862	
PA_tika-s01_04t:862_10	sabhāvasarasalakkhaṇādisaṃkittanamukhena tīsupi avatthābhedesu tesaṃ buddhānaṃ mahānubhāvatāvibhāvanena	8621	
PA_tika-s01_04t:862_11	yānadvaye patiṭṭhāpanā, pariyodapanā ca. Evaṃ mahāpuriso sattānaṃ dhammadānaṃ deti.	8621	
PA_tika-s01_04t:863_0	Tathā mahāpuriso āmisadānaṃ dento “imināhaṃ dānena sattānaṃ āyuvaṇṇasukhabalapaṭibhānādisampattiñca	863	
PA_tika-s01_04t:863_1	ramaṇīyaṃ aggaphalasampattiñca nipphādeyya”nti annaṃ deti, tathā sattānaṃ kāmakilesapipāsavūpasamāya	863	
PA_tika-s01_04t:863_2	pānaṃ deti, tathā suvaṇṇavaṇṇatāya, hirottappālaṅkārassa ca nipphattiyā vatthāni	863	
PA_tika-s01_04t:863_3	deti, tathā iddhividhassa ceva nibbānasukhassa ca nipphattiyā yānaṃ deti, tathā sīlagandhanipphattiyā	863	
PA_tika-s01_04t:863_4	gandhaṃ deti, tathā buddhaguṇasobhānipphattiyā mālāvilepanaṃ deti, tathā bodhimaṇḍāsananipphattiyā	863	
PA_tika-s01_04t:863_5	āsanaṃ deti, tathāgataseyyanipphattiyā seyyaṃ deti, saraṇabhāvanipphattiyā āvasathaṃ	863	
PA_tika-s01_04t:863_6	deti, pañcacakkhupaṭilābhāya padīpeyyaṃ deti.	863	
PA_tika-s01_04t:864_0	Byāmappabhānipphattiyā rūpadānaṃ deti, brahmassaranipphattiyā saddadānaṃ deti, sabbalokassa	864	
PA_tika-s01_04t:864_1	piyabhāvāya rasadānaṃ deti, buddhasukhumālabhāvāya phoṭṭhabbadānaṃ deti, ajarāmaraṇabhāvāya	864	
PA_tika-s01_04t:864_2	bhesajjadānaṃ deti, kilesadāsabyavimocanatthaṃ dāsānaṃ bhujissatādānaṃ deti, saddhammābhiratiyā	864	
PA_tika-s01_04t:864_3	anavajjakhiḍḍāratihetudānaṃ deti, sabbepi satte ariyāya jātiyā attano puttabhāvūpanayanāya	864	
PA_tika-s01_04t:864_4	puttadānaṃ deti, sakalassāpi lokassa patibhāvūpagamanāya dāradānaṃ deti, subhalakkhaṇasampattiyā	864	
PA_tika-s01_04t:864_5	suvaṇṇamaṇimuttāpavāḷādidānaṃ, anubyañjanasampattiyā nānāvidhavibhūsanadānaṃ, saddhammakosādhigamāya	864	
PA_tika-s01_04t:864_6	vittakosadānaṃ, dhammarājabhāvāya rajjadānaṃ, dānādisampattiyā ārāmuyyānādivanadānaṃ,	864	
PA_tika-s01_04t:864_7	cakkaṅkitehi pādehi bodhimaṇḍūpasaṅkamanāya caraṇadānaṃ, caturoghanittharaṇe sattānaṃ	864	
PA_tika-s01_04t:864_8	saddhammahatthadānatthaṃ hatthadānaṃ, saddhindriyādipaṭilābhāya kaṇṇanāsādidānaṃ,	864	
PA_tika-s01_04t:864_9	samantacakkhupaṭilābhāya cakkhudānaṃ, “dassanasavanānussaraṇapāricariyādīsu sabbakālaṃ	864	
PA_tika-s01_04t:864_10	sabbasattānaṃ hitasukhāvaho sabbalokena ca upajīvitabbo me kāyo bhaveyyā”ti maṃsalohitādidānaṃ.	8641	
PA_tika-s01_04t:864_11	“Sabbalokuttamo bhaveyya”nti uttamaṅgadānaṃ deti.	8641	
PA_tika-s01_04t:865_0	Evaṃ dadanto ca na anesanāya deti, na paropaghātena, na bhayena, na lajjāya, na dakkhiṇeyyarosanena,	865	
PA_tika-s01_04t:865_1	na paṇīte sati lūkhaṃ, na attukkaṃsanena, na paravambhanena, na phalābhikaṅkhāya,	865	
PA_tika-s01_04t:865_2	na yācakajigucchāya, na acittīkārena, atha kho sakkaccaṃ deti, sahatthena deti, kālena	865	
PA_tika-s01_04t:865_3	deti, cittiṃ katvā deti, avibhāgena deti, tīsu kālesu somanassiko deti, tato eva	865	
PA_tika-s01_04t:865_4	ca datvā na pacchānutāpī hoti, na paṭiggāhakavasena mānāvamānaṃ karoti, paṭiggāhakānaṃ	865	
PA_tika-s01_04t:865_5	piyasamudācāro hoti vadaññū yācayogo saparivāradāyako. Annadānañhi dento “taṃ saparivāraṃ	865	
PA_tika-s01_04t:865_6	katvā dassāmī”ti vatthādīhi saddhiṃ deti, tathā vatthadānaṃ dento “taṃ saparivāraṃ	865	
PA_tika-s01_04t:865_7	katvā dassāmī”ti annādīhi saddhiṃ deti. Pānadānādīsupi eseva nayo, tathā rūpadānaṃ	865	
PA_tika-s01_04t:865_8	dento itarārammaṇānipi tassa parivāraṃ katvā deti, evaṃ sesesupi.	865	
PA_tika-s01_04t:866_0	Tattha rūpadānaṃ nāma nīlapītalohitodātādivaṇṇādīsu pupphavatthadhātūsu aññataraṃ	866	
PA_tika-s01_04t:866_1	labhitvā rūpavasena ābhujitvā “rūpadānaṃ dassāmi, rūpadānaṃ mayha”nti cintetvā tādise	866	
PA_tika-s01_04t:866_2	dakkhiṇeyye dānaṃ patiṭṭhāpeti, etaṃ rūpadānaṃ nāma.	866	
PA_tika-s01_04t:867_0	Saddadānaṃ pana bherīsaddādivasena veditabbaṃ. Tattha saddaṃ kandamūlāni viya uppāṭetvā,	867	
PA_tika-s01_04t:867_1	nīluppalahatthakaṃ viya ca hatthe ṭhapetvā dātuṃ na sakkoti, savatthukaṃ pana katvā	867	
PA_tika-s01_04t:867_2	dadanto saddadānaṃ deti nāma, tasmā yadā “saddadānaṃ dassāmī”ti bherīmudiṅgādīsu	867	
PA_tika-s01_04t:867_3	aññatarena tūriyena tiṇṇaṃ ratanānaṃ upahāraṃ karoti, kāreti ca, “saddadānaṃ dassāmi,	867	
PA_tika-s01_04t:867_4	saddadānaṃ me”ti bherīādīni ṭhapāpeti, dhammakathikānaṃ pana saddabhesajjaṃ, telaphāṇitādīni	867	
PA_tika-s01_04t:867_5	ca deti, dhammassavanaṃ ghoseti, sarabhaññaṃ bhaṇati, dhammakathaṃ katheti, upanisinnakathaṃ,	867	
PA_tika-s01_04t:867_6	anumodanakathañca karoti, kāreti ca, tadā saddadānaṃ nāma hoti.	867	
PA_tika-s01_04t:868_0	Tathā mūlagandhādīsu aññataraṃ rajanīyaṃ gandhavatthuṃ, pisitameva vā gandhaṃ yaṃ	868	
PA_tika-s01_04t:868_1	kiñci labhitvā gandhavasena ābhujitvā “gandhadānaṃ dassāmi, gandhadānaṃ mayha”nti	868	
PA_tika-s01_04t:868_2	buddharatanādīnaṃ pūjaṃ karoti, kāreti ca, gandhapūjanatthāya agarucandanādike gandhavatthuke	868	
PA_tika-s01_04t:868_3	pariccajati, idaṃ gandhadānaṃ.	868	
PA_tika-s01_04t:869_0	Tathā mūlarasādīsu yaṃ kiñci rajanīyaṃ rasavatthuṃ labhitvā rasavasena ābhujitvā	869	
PA_tika-s01_04t:869_1	“rasadānaṃ dassāmi, rasadānaṃ mayha”nti dakkhiṇeyyānaṃ deti, rasavatthumeva vā aññaṃ	869	
PA_tika-s01_04t:869_2	gavādikaṃ pariccajati, idaṃ rasadānaṃ.	869	
PA_tika-s01_04t:870_0	Tathā phoṭṭhabbadānaṃ mañcapīṭhādivasena, attharaṇapāvuraṇādivasena ca veditabbaṃ.	870	
PA_tika-s01_04t:870_1	Yadā hi mañcapīṭhabhisibibbohanādikaṃ, nivāsanapārupanādikaṃ vā sukhasamphassaṃ rajanīyaṃ	870	
PA_tika-s01_04t:870_2	anavajjaṃ phoṭṭhabbavatthuṃ labhitvā phoṭṭhabbavasena ābhujitvā “phoṭṭhabbadānaṃ	870	
PA_tika-s01_04t:870_3	dassāmi, phoṭṭhabbadānaṃ mayha”nti dakkhiṇeyyānaṃ deti. Yathāvuttaṃ phoṭṭhabbavatthuṃ	870	
PA_tika-s01_04t:870_4	labhitvā pariccajati, etaṃ phoṭṭhabbadānaṃ.	870	
PA_tika-s01_04t:871_0	Dhammadānaṃ pana dhammārammaṇassa adhippetattā ojāpānajīvitavasena veditabbaṃ. Ojādīsu	871	
PA_tika-s01_04t:871_1	hi aññataraṃ rajanīyaṃ dhammavatthuṃ labhitvā dhammārammaṇavasena ābhujitvā “dhammadānaṃ	871	
PA_tika-s01_04t:871_2	dassāmi, dhammadānaṃ mayha”nti sappinavanītādi ojadānaṃ deti, ambapānādiaṭṭhavidhaṃ	871	
PA_tika-s01_04t:871_3	pānadānaṃ deti, jīvitadānanti ābhujitvā salākabhattapakkhikabhattādīni deti. Aphāsukabhāvena	871	
PA_tika-s01_04t:871_4	abhibhūtānaṃ byādhikānaṃ vejjaṃ paṭṭhapeti, jālaṃ phālāpeti, kumīnaṃ viddhaṃsāpeti,	871	
PA_tika-s01_04t:871_5	sakuṇapañjaraṃ viddhaṃsāpeti, bandhanena baddhānaṃ sattānaṃ bandhanamokkhaṃ kāreti,	871	
PA_tika-s01_04t:871_6	māghātabheriṃ carāpeti, aññānipi sattānaṃ jīvitaparittāṇatthaṃ evarūpāni kammāni	871	
PA_tika-s01_04t:871_7	karoti, kārāpeti ca, idaṃ dhammadānaṃ nāma.	871	
PA_tika-s01_04t:872_0	Sabbampetaṃ yathāvuttadānasampadaṃ sakalalokahitasukhāya pariṇāmeti attano ca akuppāya	872	
PA_tika-s01_04t:872_1	vimuttiyā aparikkhayassa chandassa aparikkhayassa vīriyassa aparikkhayassa samādhissa	872	
PA_tika-s01_04t:872_2	aparikkhayassa paṭibhānassa aparikkhayassa jhānassa aparikkhayāya sammāsambodhiyā	872	
PA_tika-s01_04t:872_3	pariṇāmeti, imañca dānapāramiṃ paṭipajjantena mahāsattena jīvite aniccasaññā paccupaṭṭhapetabbā.	872	
PA_tika-s01_04t:872_4	Tathā bhogesu, bahusādhāraṇatā ca nesaṃ manasi kātabbā, sattesu ca mahākaruṇā satataṃ	872	
PA_tika-s01_04t:872_5	samitaṃ paccupaṭṭhapetabbā. Evañhi bhogehi gahetabbasāraṃ gaṇhanto ādittato viya	872	
PA_tika-s01_04t:872_6	agārato sabbaṃ sāpateyyaṃ, attānañca bahi nīharanto na kiñci seseti, na katthaci	872	
PA_tika-s01_04t:872_7	vibhāgaṃ karoti, aññadatthu nirapekkho nissajjati eva. Ayaṃ tāva dānapāramiyā paṭipattikkamo.	872	
PA_tika-s01_04t:873_0	Sīlapāramiyā pana ayaṃ paṭipattikkamo – yasmā sabbaññusīlālaṅkārehi satte alaṅkaritukāmena	873	
PA_tika-s01_04t:873_1	mahāpurisena ādito attano eva tāva sīlaṃ visodhetabbaṃ. Tattha catūhākārehi sīlaṃ	873	
PA_tika-s01_04t:873_2	visujjhati ajjhāsayavisuddhito, samādānato, avītikkamanato, sati vītikkame puna pākaṭīkaraṇato	873	
PA_tika-s01_04t:873_3	ca. Visuddhāsayatāya hi ekacco attādhipati hutvā pāpajigucchanasabhāvo ajjhattaṃ	873	
PA_tika-s01_04t:873_4	hiridhammaṃ paccupaṭṭhapetvā suparisuddhasamācāro hoti, tathā parato samādāne sati	873	
PA_tika-s01_04t:873_5	ekacco lokādhipati hutvā pāpato uttasanto ottappadhammaṃ paccupaṭṭhapetvā suparisuddhasamācāro	873	
PA_tika-s01_04t:873_6	hoti, iti ubhayathāpi ete avītikkamanato sīle patiṭṭhahanti. Atha ca pana kadāci	873	
PA_tika-s01_04t:873_7	satisammosena sīlassa khaṇḍādibhāvo siyā, tāyayeva yathāvuttāya hirottappasampattiyā	873	
PA_tika-s01_04t:873_8	khippameva naṃ vuṭṭhānādinā paṭipākatikaṃ karontīti.	873	
PA_tika-s01_04t:874_0	Tayidaṃ sīlaṃ vārittaṃ cārittanti duvidhaṃ. Tatthāyaṃ bodhisattassa vārittasīle paṭipattikkamo	874	
PA_tika-s01_04t:874_1	– tena sabbasattesu tathā dayāpannacittena bhavitabbaṃ, yathā supinantenapi na āghāto	874	
PA_tika-s01_04t:874_2	uppajjeyya, parūpakaraṇaviratatāya parasantako alagaddo viya na parāmasitabbo. Sace	874	
PA_tika-s01_04t:874_3	pabbajito hoti, abrahmacariyatopi ārācārī hoti sattavidhamethunasaṃyogavirato, pageva	874	
PA_tika-s01_04t:874_4	paradāragamanato. Gahaṭṭho samāno paresaṃ dāresu sadā pāpakaṃ cittampi na uppādeti.	874	
PA_tika-s01_04t:874_5	Kathento saccaṃ hitaṃ piyaṃ parimitameva ca kālena dhammiṃ kathaṃ bhāsitā hoti. Sabbattha	874	
PA_tika-s01_04t:874_6	anabhijjhālu, abyāpannacitto, aviparītadassano kammassakatāñāṇena ca samannāgato.	874	
PA_tika-s01_04t:874_7	Samaggatesu sammāpaṭipannesu niviṭṭhasaddho hoti niviṭṭhapemoti.	874	
PA_tika-s01_04t:875_0	Iti caturāpāyavaṭṭadukkhānaṃ pathabhūtehi akusalakammapathehi, akusaladhammehi ca	875	
PA_tika-s01_04t:875_1	oramitvā saggamokkhānaṃ pathabhūtesu kusalakammapathesu, kusaladhammesu ca patiṭṭhitassa	875	
PA_tika-s01_04t:875_2	mahāpurisassa parisuddhāsayapayogato yathābhipatthitā sattānaṃ hitasukhūpasañhitā	875	
PA_tika-s01_04t:875_3	manorathā sīghaṃ sīghaṃ abhinipphajjanti, pāramiyo paripūrenti. Evaṃbhūto hi ayaṃ.	875	
PA_tika-s01_04t:875_4	Tattha hiṃsānivattiyā sabbasattānaṃ abhayadānaṃ deti, appakasireneva mettābhāvanaṃ	875	
PA_tika-s01_04t:875_5	sampādeti, ekādasa mettānisaṃse adhigacchati, appābādho hoti appātaṅko, dīghāyuko	875	
PA_tika-s01_04t:875_6	sukhabahulo, lakkhaṇavisese pāpuṇāti, dosavāsanañca samucchindati. Tathā adinnādānanivattiyā	875	
PA_tika-s01_04t:875_7	corādīhi asādhāraṇe bhoge adhigacchati, parehi anāsaṅkanīyo, piyo, manāpo, vissāsanīyo,	875	
PA_tika-s01_04t:875_8	bhavasampattīsu alaggacitto pariccāgasīlo, lobhavāsanañca samucchindati. Abrahmacariyanivattiyā	875	
PA_tika-s01_04t:875_9	alobho hoti santakāyacitto, sattānaṃ piyo hoti manāpo aparisaṅkanīyo, kalyāṇo cassa	875	
PA_tika-s01_04t:875_10	kittisaddo abbhuggacchati, alaggacitto hoti mātugāmesu aluddhāsayo, nekkhammabahulo,	8751	
PA_tika-s01_04t:875_11	lakkhaṇavisese adhigacchati, lobhavāsanañca samucchindati.	8751	
PA_tika-s01_04t:876_0	Musāvādanivattiyā sattānaṃ pamāṇabhūto hoti paccayiko theto ādeyyavacano devatānaṃ	876	
PA_tika-s01_04t:876_1	piyo manāpo surabhigandhamukho asaddhammārakkhitakāyavacīsamācāro, lakkhaṇavisese	876	
PA_tika-s01_04t:876_2	adhigacchati, kilesavāsanañca samucchindati. Pesuññanivattiyā parūpakkamehi abhejjakāyo	876	
PA_tika-s01_04t:876_3	hoti abhejjaparivāro, saddhamme ca abhejjanakasaddho, daḷhamitto bhavantaraparicitānampi	876	
PA_tika-s01_04t:876_4	sattānaṃ ekantapiyo, asaṃkilesabahulo. Pharusavācānivattiyā sattānaṃ piyo hoti manāpo	876	
PA_tika-s01_04t:876_5	sukhasīlo madhuravacano sambhāvanīyo, aṭṭhaṅgasamannāgato cassa saro nibbattati.	876	
PA_tika-s01_04t:876_6	Samphappalāpanivattiyā sattānaṃ piyo hoti manāpo, garubhāvanīyo ca, ādeyyavacano	876	
PA_tika-s01_04t:876_7	parimitālāpo, mahesakkho ca hoti mahānubhāvo, ṭhānuppattikena paṭibhānena pañhābyākaraṇakusalo,	876	
PA_tika-s01_04t:876_8	buddhabhūmiyañca ekāya eva vācāya anekabhāsānaṃ sattānaṃ anekesaṃ pañhānaṃ byākaraṇasamattho hoti.	876	
PA_tika-s01_04t:877_0	Anabhijjhālutāya akicchalābhī hoti, uḷāresu ca bhogesu ruciṃ paṭilabhati, khattiyamahāsālādīnaṃ	877	
PA_tika-s01_04t:877_1	sammato hoti, paccatthikehi anabhibhavanīyo, indriyavekallaṃ na pāpuṇāti, appaṭipuggalo	877	
PA_tika-s01_04t:877_2	ca hoti. Abyāpādena piyadassano hoti sattānaṃ sambhāvanīyo, parahitābhinanditāya	877	
PA_tika-s01_04t:877_3	ca satte appakasireneva pasādeti, alūkhasabhāvo ca hoti mettāvihārī, mahesakkho ca	877	
PA_tika-s01_04t:877_4	hoti mahānubhāvo. Micchādassanābhāvena kalyāṇe sahāye paṭilabhati, sīsacchedaṃ pāpuṇantopi	877	
PA_tika-s01_04t:877_5	pāpakammaṃ na karoti, kammassakatādassanato akotūhalamaṅgaliko ca hoti, saddhamme	877	
PA_tika-s01_04t:877_6	cassa saddhā patiṭṭhitā hoti mūlajātā, saddahati ca tathāgatānaṃ bodhiṃ, samayantaresu	877	
PA_tika-s01_04t:877_7	nābhiramati ukkāraṭṭhāne rājahaṃso viya, lakkhaṇattayavijānane kusalo hoti, ante	877	
PA_tika-s01_04t:877_8	ca anāvaraṇañāṇalābhī, yāva ca bodhiṃ na pāpuṇāti, tāva tasmiṃ tasmiṃ sattanikāye	877	
PA_tika-s01_04t:877_9	ukkaṭṭhukkaṭṭho hoti, uḷāruḷārasampattiyo pāpuṇāti.	877	
PA_tika-s01_04t:878_0	“Iti hidaṃ sīlaṃ nāma sabbasampattīnaṃ adhiṭṭhānaṃ, sabbabuddhaguṇānaṃ pabhavabhūmi,	878	
PA_tika-s01_04t:878_1	sabbabuddhakārakadhammānaṃ ādi caraṇaṃ kāraṇaṃ mukhaṃ pamukha”nti bahumānaṃ uppādetvā	878	
PA_tika-s01_04t:878_2	kāyavacīsaṃyame, indriyadamane, ājīvapārisuddhiyaṃ, paccayaparibhoge ca satisampajaññabalena	878	
PA_tika-s01_04t:878_3	appamatto hoti, lābhasakkārasilokaṃ ukkhittāsikapaccatthikaṃ viya sallakkhetvā “kikīva	878	
PA_tika-s01_04t:878_4	aṇḍa”ntiādinā vuttanayena sakkaccaṃ sīlaṃ sampādetabbaṃ. Ayaṃ tāva vārittasīle paṭipattikkamo.	878	
PA_tika-s01_04t:879_0	Cārittasīle pana paṭipatti evaṃ veditabbā – idha bodhisatto kalyāṇamittānaṃ garuṭṭhāniyānaṃ	879	
PA_tika-s01_04t:879_1	abhivādanaṃ paccuṭṭhānaṃ añjalikammaṃ sāmīcikammaṃ kālena kālaṃ kattā hoti, tathā	879	
PA_tika-s01_04t:879_2	tesaṃ kālena kālaṃ upaṭṭhānaṃ kattā hoti, gilānānaṃ kāyaveyyāvaṭikaṃ, vācāya pucchanañca	879	
PA_tika-s01_04t:879_3	kattā hoti, subhāsitapadāni sutvā sādhukāraṃ kattā hoti, guṇavantānaṃ guṇe vaṇṇetā,	879	
PA_tika-s01_04t:879_4	paresaṃ apakāre khantā, upakāre anussaritā, puññāni anumoditā, attano puññāni sammāsambodhiyā	879	
PA_tika-s01_04t:879_5	pariṇāmetā, sabbakālaṃ appamādavihārī kusalesu dhammesu, sati accaye accayato disvā	879	
PA_tika-s01_04t:879_6	tādisānaṃ sahadhammikānaṃ yathābhūtaṃ āvi kattā, uttariñca sammāpaṭipattiṃ sammadeva paripūretā.	879	
PA_tika-s01_04t:880_0	Tathā attano anurūpāsu atthūpasaṃhitāsu sattānaṃ itikattabbatāpurekkhāro analaso	880	
PA_tika-s01_04t:880_1	sahāyabhāvaṃ upagacchati. Uppannesu ca sattānaṃ byādhiādidukkhesu yathārahaṃ patikāravidhāyako,	880	
PA_tika-s01_04t:880_2	ñātibhogādibyasanapatitesu sokapanodano, ullumpanasabhāvāvaṭṭhito hutvā niggahārahānaṃ	880	
PA_tika-s01_04t:880_3	dhammeneva niggaṇhanako yāvadeva akusalā vuṭṭhāpetvā kusale patiṭṭhāpanāya, paggahārahānaṃ	880	
PA_tika-s01_04t:880_4	dhammeneva paggaṇhanako. Yāni purimakānaṃ mahābodhisattānaṃ uḷāratamāni paramadukkarāni	880	
PA_tika-s01_04t:880_5	acinteyyānubhāvāni sattānaṃ ekantahitasukhāvahāni caritāni, yehi nesaṃ bodhisambhārā	880	
PA_tika-s01_04t:880_6	sammadeva paripākaṃ agamiṃsu, tāni sutvā anubbiggo anutrāso “tepi mahāpurisā manussā	880	
PA_tika-s01_04t:880_7	eva, anukkamena pana sikkhāpāripūriyā bhāvitattā tādisāya uḷāratamāya ānubhāvasampattiyā	880	
PA_tika-s01_04t:880_8	bodhisambhāresu ukkaṃsapāramippattā ahesuṃ, tasmā mayāpi sīlādisikkhāsu sammadeva	880	
PA_tika-s01_04t:880_9	tathā paṭipajjitabbaṃ, yāya paṭipattiyā ahampi anukkamena sikkhaṃ paripūretvā ekantato	880	
PA_tika-s01_04t:880_10	padaṃ anupāpuṇissāmī”ti saddhāpurecārikaṃ vīriyaṃ avissajjanto sammadeva sīlesu paripūrakārī hoti.	8801	
PA_tika-s01_04t:881_0	Tathā paṭicchannakalyāṇo hoti vivaṭāparādho, appiccho santuṭṭho pavivitto asaṃsaṭṭho	881	
PA_tika-s01_04t:881_1	dukkhasaho aviparītadassanajātiko anuddhato anunnaḷo acapalo amukharo avikiṇṇavāco	881	
PA_tika-s01_04t:881_2	saṃvutindriyo santamānaso kuhanādimicchājīvavirahito ācāragocarasampanno, aṇumattesu	881	
PA_tika-s01_04t:881_3	vajjesu bhayadassāvī samādāya sikkhati sikkhāpadesu, āraddhavīriyo pahitatto kāye	881	
PA_tika-s01_04t:881_4	ca jīvite ca nirapekkho, appamattakampi kāye, jīvite vā apekkhaṃ nādhivāseti pajahati	881	
PA_tika-s01_04t:881_5	vinodeti, pageva adhimattaṃ. Sabbepi dussīlyahetubhūte kodhupanāhādike kilesupakkilese	881	
PA_tika-s01_04t:881_6	pajahati vinodeti, appamattakena visesādhigamena aparituṭṭho hoti, na saṅkocaṃ āpajjati,	881	
PA_tika-s01_04t:881_7	uparūparivisesādhigamāya vāyamati.	881	
PA_tika-s01_04t:882_0	Yena yathāladdhā sampatti hānabhāgiyā vā ṭhitibhāgiyā vā na hoti, tathā mahāpuriso	882	
PA_tika-s01_04t:882_1	andhānaṃ pariṇāyako hoti, maggaṃ ācikkhati, badhirānaṃ hatthamuddāya saññaṃ deti,	882	
PA_tika-s01_04t:882_2	atthamanuggāheti, tathā mūgānaṃ. Pīṭhasappikānaṃ pīṭhaṃ deti, vāheti vā. Assaddhānaṃ	882	
PA_tika-s01_04t:882_3	saddhāpaṭilābhāya vāyamati, kusītānaṃ ussāhajananāya, muṭṭhassatīnaṃ satisamāyogāya.	882	
PA_tika-s01_04t:882_4	Vibbhantattānaṃ samādhisampadāya, duppaññānaṃ paññādhigamāya vāyamati. Kāmacchandapariyuṭṭhitānaṃ	882	
PA_tika-s01_04t:882_5	kāmacchandapaṭivinodanāya vāyamati. Byāpādathinamiddhauddhaccakukkuccavicikicchāpariyuṭṭhitānaṃ	882	
PA_tika-s01_04t:882_6	vicikicchāvinodanāya vāyamati. Kāmavitakkādipakatānaṃ kāmavitakkādimicchāvitakkavinodanāya	882	
PA_tika-s01_04t:882_7	vāyamati. Pubbakārīnaṃ sattānaṃ kataññutaṃ nissāya pubbabhāsī piyavādī saṅgāhako	882	
PA_tika-s01_04t:882_8	sadisena, adhikena vā paccupakāre sammānetā hoti.	882	
PA_tika-s01_04t:883_0	Āpadāsu sahāyakiccaṃ anutiṭṭhati, tesaṃ tesañca sattānaṃ pakatiṃ, sabhāvañca parijānitvā	883	
PA_tika-s01_04t:883_1	yehi yathā saṃvasitabbaṃ hoti, tehi tathā saṃvasati. Yesu ca yathā paṭipajjitabbaṃ	883	
PA_tika-s01_04t:883_2	hoti, tesu tathā paṭipajjati. Tañca kho akusalato vuṭṭhāpetvā kusale patiṭṭhāpanavasena,	883	
PA_tika-s01_04t:883_3	na aññathā. Paracittānurakkhaṇā hi bodhisattānaṃ yāvadeva kusalābhivaḍḍhiyā. Tathā	883	
PA_tika-s01_04t:883_4	hitajjhāsayenāpi paro na sāhasitabbo, na bhaṇḍitabbo, na maṅkubhāvamāpādetabbo, na	883	
PA_tika-s01_04t:883_5	parassa kukkuccaṃ uppādetabbaṃ, na niggahaṭṭhāne codetabbo, na nīcataraṃ paṭipannassa	883	
PA_tika-s01_04t:883_6	attā uccatare ṭhapetabbo, na ca paresu sabbena sabbaṃ asevinā bhavitabbaṃ, na atisevinā,	883	
PA_tika-s01_04t:883_7	na akālasevinā bhavitabbaṃ.	883	
PA_tika-s01_04t:884_0	Yutte pana satte desakālānurūpaṃ sevati, na ca paresaṃ purato piyepi garahati, appiye	884	
PA_tika-s01_04t:884_1	vā pasaṃsati, na adhiṭṭhāya vissāsī hoti, na dhammikaṃ upanimantanaṃ paṭikkhipati,	884	
PA_tika-s01_04t:884_2	na paññattiṃ upagacchati, nādhikaṃ paṭiggaṇhāti, saddhāsampanne saddhānisaṃsakathāya	884	
PA_tika-s01_04t:884_3	sampahaṃseti, sīlasutacāgapaññāsampanne paññānisaṃsakathāya sampahaṃseti. Sace pana	884	
PA_tika-s01_04t:884_4	bodhisatto abhiññābalappatto hoti, pamādāpanne satte abhiññābalena yathārahaṃ nirayādike	884	
PA_tika-s01_04t:884_5	dassento saṃvejetvā assaddhādike saddhādīsu patiṭṭhāpeti, sāsane otāreti, saddhādiguṇasampanne	884	
PA_tika-s01_04t:884_6	paripāceti. Evamassa mahāpurisassa cārittabhūto aparimāṇo puññābhisando kusalābhisando	884	
PA_tika-s01_04t:884_7	uparūpari abhivaḍḍhatīti veditabbaṃ.	884	
PA_tika-s01_04t:885_0	Apica yā sā “kiṃ sīlaṃ, kenaṭṭhena sīla”ntiādinā pucchaṃ katvā “pāṇātipātādīhi viramantassa,	885	
PA_tika-s01_04t:885_1	vattapaṭipattiṃ vā pūrentassa cetanādayo dhammā sīla”ntiādinā nayena nānappakārato	885	
PA_tika-s01_04t:885_2	sīlassa vitthārakathā visuddhimagge vuttā, sā sabbāpi idha āharitvā vattabbā. Kevalañhi	885	
PA_tika-s01_04t:885_3	tattha sāvakabodhisattavasena sīlakathā āgatā, idha mahābodhisattavasena karuṇūpāyakosallapubbaṅgamaṃ	885	
PA_tika-s01_04t:885_4	katvā vattabbāti ayameva viseso. Yato idaṃ sīlaṃ mahāpuriso yathā na attano duggatiyaṃ	885	
PA_tika-s01_04t:885_5	parikilesavimuttiyā, sugatiyampi na rajjasampattiyā, na cakkavattī, na deva, na sakka,	885	
PA_tika-s01_04t:885_6	na māra, na brahmasampattiyā pariṇāmeti, tathā na attano tevijjatāya, na chaḷabhiññatāya,	885	
PA_tika-s01_04t:885_7	na catupaṭisambhidādhigamāya, na sāvakabodhiyā, na paccekabodhiyā pariṇāmeti, atha	885	
PA_tika-s01_04t:885_8	kho sabbaññubhāvena sabbasattānaṃ anuttarasīlālaṅkārasampādanatthameva pariṇāmetīti	885	
PA_tika-s01_04t:885_9	ayaṃ sīlapāramiyā paṭipattikkamo.	885	
PA_tika-s01_04t:886_0	Tathā yasmā karuṇūpāyakosallapariggahitā ādīnavadassanapubbaṅgamā kāmehi ca bhavehi	886	
PA_tika-s01_04t:886_1	ca nikkhamanavasena pavattā kusalacittuppatti nekkhammapāramī, tasmā sakalasaṃkilesanivāsanaṭṭhānatāya,	886	
PA_tika-s01_04t:886_2	puttadārādīhi mahāsambādhatāya, kasivāṇijjādinānāvikammantādhiṭṭhānabyākulatāya ca	886	
PA_tika-s01_04t:886_3	gharāvāsassa nekkhammasukhādīnaṃ anokāsataṃ, kāmānañca “satthadhārālaggamadhubindu	886	
PA_tika-s01_04t:886_4	viya ca kadalī viya ca avaleyhamānaparittassādavipulānatthānubandhā”ti ca vijjulatobhāsena	886	
PA_tika-s01_04t:886_5	gahetabbaṃ naccaṃ viya parittakālūpalabbhā, ummattakālaṅkāro viya viparītasaññāya	886	
PA_tika-s01_04t:886_6	anubhavitabbā, karīsāvacchādanamukhaṃ viya paṭikārabhūtā, udake temitaṅguliyā nisārudakapānaṃ	886	
PA_tika-s01_04t:886_7	viya atittikarā, chātajjhattabhojanaṃ viya sābādhā, balisāmisaṃ viya byāsanupanipātakāraṇā	886	
PA_tika-s01_04t:886_8	(byasanasannipātakāraṇā – dī. ni. ṭī. 1.7), aggisantāpo viya kālattayepi dukkhuppattihetubhūtā,	886	
PA_tika-s01_04t:886_9	makkaṭālepo viya bandhananimittā, ghātakāvacchādanakimālayo viya anatthacchādanā,	886	
PA_tika-s01_04t:886_10	sapattagāmavāso viya bhayaṭṭhānabhūtā, paccatthikaposako viya kilesamārādīnaṃ āmisabhūtā,	8861	
PA_tika-s01_04t:886_11	chaṇasampattiyo viya vipariṇāmadukkhā, koṭaraggi viya antodāhakā, purāṇakūpāvalambabīraṇamadhupiṇḍaṃ	8861	
PA_tika-s01_04t:886_12	viya anekādīnavā, loṇūdakapānaṃ viya pipāsāhetubhūtā, surāmerayaṃ viya nīcajanasevitā,	8861	
PA_tika-s01_04t:886_13	appassādatāya aṭṭhikaṅkalūpamā”tiādinā ca nayena ādīnavaṃ sallakkhetvā tabbipariyāyena	8861	
PA_tika-s01_04t:886_14	nekkhamme ānisaṃsaṃ passantena nekkhammapavivekaupasamasukhādīsu ninnapoṇapabbhāracittena	8861	
PA_tika-s01_04t:886_15	nekkhammapāramiyaṃ paṭipajjitabbaṃ.	8861	
PA_tika-s01_04t:887_0	Yasmā pana nekkhammaṃ pabbajjāmūlakaṃ, tasmā pabbajjā tāva anuṭṭhātabbā. Pabbajjamanutiṭṭhantena	887	
PA_tika-s01_04t:887_1	mahāsattena asati buddhuppāde kammavādīnaṃ kiriyavādīnaṃ tāpasaparibbājakānaṃ pabbajjā	887	
PA_tika-s01_04t:887_2	anuṭṭhātabbā. Uppannesu pana sammāsambuddhesu tesaṃ sāsane eva pabbajitabbaṃ. Pabbajitvā	887	
PA_tika-s01_04t:887_3	ca yathāvutte sīle patiṭṭhitena tassā eva sīlapāramiyā vodāpanatthaṃ dhutaguṇā samādātabbā.	887	
PA_tika-s01_04t:887_4	Samādinnadhutadhammā hi mahāpurisā sammadeva te pariharantā appicchāsantuṭṭhasallekhapavivekaasaṃsaggavīriyārambhasubharatādiguṇasalilavikkhālitakilesamalatāya	887	
PA_tika-s01_04t:887_5	anavajjasīlavataguṇaparisuddhasamācārā porāṇe ariyavaṃsattaye patiṭṭhitā catutthaṃ	887	
PA_tika-s01_04t:887_6	bhāvanārāmatāsaṅkhātaṃ ariyavaṃsaṃ gantuṃ cattārīsāya ārammaṇesu yathārahaṃ upacārappanābhedaṃ	887	
PA_tika-s01_04t:887_7	jhānaṃ upasampajja viharanti. Evañhissa sammadeva nekkhammapāramī pāripūritā hoti.	887	
PA_tika-s01_04t:887_8	Imasmiṃ pana ṭhāne terasahi dhutadhammehi saddhiṃ dasa kasiṇāni dasāsubhāni dasānussatiyo	887	
PA_tika-s01_04t:887_9	cattāro brahmavihārā cattāro āruppā ekā saññā ekaṃ vavatthānanti cattārīsa samādhibhāvanākammaṭṭhānāni,	887	
PA_tika-s01_04t:887_10	bhāvanāvidhānañca vitthārato vattabbāni, taṃ panetaṃ sabbaṃ yasmā visuddhimagge sabbākārato	8871	
PA_tika-s01_04t:887_11	vitthāretvā vuttaṃ, tasmā tattha vuttanayeneva veditabbaṃ. Kevalañhi tattha sāvakabodhisattassa	8871	
PA_tika-s01_04t:887_12	vasena vuttaṃ, idha mahābodhisattassa vasena karuṇūpāyakosallapubbaṅgamaṃ katvā vattabbanti	8871	
PA_tika-s01_04t:887_13	ayameva viseso. Evamettha nekkhammapāramiyā paṭipattikkamo veditabbo.	8871	
PA_tika-s01_04t:888_0	Tathā paññāpāramiṃ sampādetukāmena yasmā paññā āloko viya andhakārena mohena saha	888	
PA_tika-s01_04t:888_1	na vattati, tasmā mohakāraṇāni tāva bodhisattena parivajjetabbāni. Tatthimāni mohakāraṇāni-arati	888	
PA_tika-s01_04t:888_2	tandī vijambhitā ālasiyaṃ gaṇasaṅgaṇikārāmatā niddāsīlatā anicchayasīlatā ñāṇasmiṃ	888	
PA_tika-s01_04t:888_3	akutūhalatā micchādhimāno aparipucchakatā kāyassa nasammāparihāro asamāhitacittatā	888	
PA_tika-s01_04t:888_4	duppaññānaṃ puggalānaṃ sevanā paññavantānaṃ apayirupāsanā attaparibhavo micchāvikappo	888	
PA_tika-s01_04t:888_5	viparītābhiniveso kāyadaḷhībahulatā asaṃvegasīlatā pañca nīvaraṇāni, saṅkhepato yevāpanadhamme	888	
PA_tika-s01_04t:888_6	āsevato anuppannā paññā nuppajjati, uppannā parihāyati, iti imāni mohakāraṇāni, tāni	888	
PA_tika-s01_04t:888_7	parivajjantena bāhusacce, jhānādīsu ca yogo karaṇīyo.	888	
PA_tika-s01_04t:889_0	Tatthāyaṃ bāhusaccassa visayavibhāgo – pañcakkhandhā dvādasāyatanāni aṭṭhārasa dhātuyo	889	
PA_tika-s01_04t:889_1	cattāri saccāni bāvīsatindriyāni dvādasapadiko paṭiccasamuppādo, tathā satipaṭṭhānādayo	889	
PA_tika-s01_04t:889_2	kusalādidhammappabhedā ca, yāni ca loke anavajjāni vijjāṭṭhānāni, yo ca sattānaṃ	889	
PA_tika-s01_04t:889_3	hitasukhavidhānanayo byākaraṇaviseso. Iti evaṃ pakāraṃ sakalameva sutavisayaṃ upāyakosallapubbaṅgamāya	889	
PA_tika-s01_04t:889_4	paññāya, satiyā, vīriyena ca sādhukaṃ uggahaṇasavanadhāraṇaparicayaparipucchāhi ogāhetvā	889	
PA_tika-s01_04t:889_5	tattha ca paresaṃ patiṭṭhāpanena sutamayā paññā nibbattetabbā, tathā sattānaṃ itikattabbatāsu	889	
PA_tika-s01_04t:889_6	ṭhānuppattikā paṭibhānabhūtā, āyāpāyaupāyakosallabhūtā ca paññā hitesitaṃ nissāya	889	
PA_tika-s01_04t:889_7	tattha tattha yathārahaṃ pavattetabbā, tathā khandhādīnaṃ sabhāvadhammānaṃ ākāraparitakkanamukhena	889	
PA_tika-s01_04t:889_8	ceva nijjhānaṃ khamāpentena ca cintāmayā paññā nibbattetabbā.	889	
PA_tika-s01_04t:890_0	Khandhādīnaṃyeva pana salakkhaṇasāmaññalakkhaṇapariggahaṇavasena lokiyapariññaṃ nibbattentena	890	
PA_tika-s01_04t:890_1	pubbabhāgabhāvanāpaññā sampādetabbā. Evañhi “nāmarūpamattamidaṃ, yathārahaṃ paccayehi	890	
PA_tika-s01_04t:890_2	uppajjati ceva nirujjhati ca, na ettha koci kattā vā kāretā vā, hutvā abhāvaṭṭhena	890	
PA_tika-s01_04t:890_3	aniccaṃ, udayabbayapaṭipīḷanaṭṭhena dukkhaṃ, avasavattanaṭṭhena anattā”ti ajjhattikadhamme,	890	
PA_tika-s01_04t:890_4	bāhirakadhamme ca nibbisesaṃ parijānanto tattha āsaṅgaṃ pajahanto, pare ca tattha	890	
PA_tika-s01_04t:890_5	taṃ pajahāpento kevalaṃ karuṇāvaseneva yāva na buddhaguṇā hatthatalaṃ āgacchanti,	890	
PA_tika-s01_04t:890_6	tāva yānattaye satte avatāraṇaparipācanehi patiṭṭhāpento, jhānavimokkhasamādhisamāpattiyo,	890	
PA_tika-s01_04t:890_7	abhiññāyo ca lokiyavasībhāvaṃ pāpento paññāya matthakaṃ pāpuṇāti.	890	
PA_tika-s01_04t:891_0	Tattha yācimā iddhividhañāṇaṃ dibbasotadhātuñāṇaṃ cetopariyañāṇaṃ pubbenivāsānussatiñāṇaṃ	891	
PA_tika-s01_04t:891_1	dibbacakkhuñāṇaṃ yathākammūpagañāṇaṃ anāgataṃsañāṇanti saparibhaṇḍā pañcalokiyābhiññāsaṅkhātā	891	
PA_tika-s01_04t:891_2	bhāvanāpaññā, yā ca khandhāyatanadhātuindriyasaccapaṭiccasamuppādādibhedesu catubhūmakesu	891	
PA_tika-s01_04t:891_3	dhammesu uggahaparipucchāvasena ñāṇaparicayaṃ katvā sīlavisuddhi cittavisuddhīti	891	
PA_tika-s01_04t:891_4	mūlabhūtāsu imāsu dvīsu visuddhīsu patiṭṭhāya diṭṭhivisuddhi kaṅkhāvitaraṇavisuddhi	891	
PA_tika-s01_04t:891_5	maggāmaggañāṇadassanavisuddhi paṭipadāñāṇadassanavisuddhi ñāṇadassanavisuddhīti sarīrabhūtā	891	
PA_tika-s01_04t:891_6	imā pañca visuddhiyo sampādentena bhāvetabbā lokiyalokuttarabhedā bhāvanāpaññā, tāsaṃ	891	
PA_tika-s01_04t:891_7	sampādanavidhānaṃ yasmā “tattha ‘ekopi hutvā bahudhā hotī’tiādikaṃ iddhivikubbanaṃ	891	
PA_tika-s01_04t:891_8	kātukāmena ādikammikena yoginā”tiādinā, “khandhāti pañcha khandhā rūpakkhandho vedanākkhandho	891	
PA_tika-s01_04t:891_9	saññākkhandho saṅkhārakkhandho viññāṇakkhandho”tiādinā ca visayavisayivibhāgena (visayavibhāgena	891	
PA_tika-s01_04t:891_10	– cariyā. aṭṭha. pakiṇṇakakathā) saddhiṃ visuddhimagge sabbākārato vitthāretvā vuttaṃ,	8911	
PA_tika-s01_04t:891_11	tasmā tattha vuttanayeneva veditabbaṃ. Kevalañhi tattha sāvakabodhisattassa vasena	8911	
PA_tika-s01_04t:891_12	paññā āgatā, idha mahābodhisattassa vasena karuṇūpāyakosallapubbaṅgamaṃ katvā vattabbā.	8911	
PA_tika-s01_04t:891_13	Ñāṇadassanavisuddhiṃ apāpetvā paṭipadāñāṇadassanavisuddhiyaṃyeva vipassanā ṭhapetabbāti	8911	
PA_tika-s01_04t:891_14	ayameva visesoti. Evamettha paññāpāramiyā paṭipattikkamo veditabbo.	8911	
PA_tika-s01_04t:892_0	Tathā yasmā sammāsambodhiyā katābhinīhārena mahāsattena pāramīparipūraṇatthaṃ sabbakālaṃ	892	
PA_tika-s01_04t:892_1	yuttappayuttena bhavitabbaṃ ābaddhaparikaraṇena, tasmā kālena kālaṃ “ko nu kho ajja	892	
PA_tika-s01_04t:892_2	mayā puññasambhāro, ñāṇasambhāro vā upacito, kiṃ vā mayā parahitaṃ kata”nti divase	892	
PA_tika-s01_04t:892_3	divase paccavekkhantena sattahitatthaṃ ussāho karaṇīyo, sabbesampi sattānaṃ upakārāya	892	
PA_tika-s01_04t:892_4	attano pariggahabhūtaṃ vatthuṃ, kāyaṃ, jīvitañca nirapekkhanacittena ossajjitabbaṃ,	892	
PA_tika-s01_04t:892_5	yaṃ kiñci kammaṃ karoti kāyena, vācāya vā, taṃ sabbaṃ sambodhiyaṃ ninnacitteneva	892	
PA_tika-s01_04t:892_6	kātabbaṃ, bodhiyā pariṇāmetabbaṃ, uḷārehi, ittarehi ca kāmehi vinivattacitteneva	892	
PA_tika-s01_04t:892_7	bhavitabbaṃ, sabbāsu ca itikattabbatāsu upāyakosallaṃ paccupaṭṭhapetvā paṭipajjitabbaṃ.	892	
PA_tika-s01_04t:893_0	Tasmiṃ tasmiñca sattahite āraddhavīriyena bhavitabbaṃ iṭṭhāniṭṭhādisabbasahena avisaṃvādinā.	893	
PA_tika-s01_04t:893_1	Sabbepi sattā anodhiso mettāya, karuṇāya ca pharitabbā. Yā kāci sattānaṃ dukkhuppatti,	893	
PA_tika-s01_04t:893_2	sabbā sā attani pāṭikaṅkhitabbā. Sabbesañca sattānaṃ puññaṃ abbhanumoditabbaṃ, buddhānaṃ	893	
PA_tika-s01_04t:893_3	mahantatā mahānubhāvatā abhiṇhaṃ paccavekkhitabbā, yañca kiñci kammaṃ karoti kāyena,	893	
PA_tika-s01_04t:893_4	vācāya vā, taṃ sabbaṃ bodhicittapubbaṅgamaṃ kātabbaṃ. Iminā hi upāyena dānādīsu yuttappayuttassa	893	
PA_tika-s01_04t:893_5	thāmavato daḷhaparakkamassa mahāsattassa bodhisattassa aparimeyyo puññasambhāro,	893	
PA_tika-s01_04t:893_6	ñāṇasambhāro ca divase divase upacīyati.	893	
PA_tika-s01_04t:894_0	Apica sattānaṃ paribhogatthaṃ, paripālanatthañca attano sarīraṃ, jīvitañca pariccajitvā	894	
PA_tika-s01_04t:894_1	khuppipāsasītuṇhavātātapādidukkhapatikāro pariyesitabbo ca uppādetabbo ca, yañca	894	
PA_tika-s01_04t:894_2	yathāvuttadukkhapatikārajaṃ sukhaṃ attanā paṭilabhati, tathā ramaṇīyesu ārāmuyyānapāsādataḷākādīsu,	894	
PA_tika-s01_04t:894_3	araññāyatanesu ca kāyacittasantāpābhāvena abhinibbutattā attanā sukhaṃ paṭilabhati,	894	
PA_tika-s01_04t:894_4	yañca suṇāti “buddhānubuddhapaccekabuddhā, mahābodhisattā ca nekkhammapaṭipattiyaṃ	894	
PA_tika-s01_04t:894_5	ṭhitā”ti ca “diṭṭhadhammikasukhavihārabhūtaṃ īdisaṃ nāma jhānasamāpattisukhamanubhavantī”ti	894	
PA_tika-s01_04t:894_6	ca, taṃ sabbaṃ sattesu anodhiso upasaṃharati. Ayaṃ tāva nayo asamāhitabhūmiyaṃ patiṭṭhitassa.	894	
PA_tika-s01_04t:895_0	Samāhitabhūmiyaṃ pana patiṭṭhito attanā yathānubhūtaṃ visesādhigamanibbattaṃ pītiṃ,	895	
PA_tika-s01_04t:895_1	passaddhiṃ, sukhaṃ, samādhiṃ, yathābhūtañāṇañca sattesu adhimuccanto upasaṃharati	895	
PA_tika-s01_04t:895_2	pariṇāmeti, tathā mahati saṃsāradukkhe, tassa ca nimittabhūte kilesābhisaṅkhāradukkhe	895	
PA_tika-s01_04t:895_3	nimuggaṃ sattanikāyaṃ disvā tatrāpi khādanachedanabhedanasedanapisanahiṃsanaaggisantāpādijanitā	895	
PA_tika-s01_04t:895_4	dukkhā tibbā kharā kaṭukā vedanā nirantaraṃ cirakālaṃ vedayante narake, aññamaññaṃ	895	
PA_tika-s01_04t:895_5	kujjhanasantāsanavisodhanahiṃsanaparādhīnatādīhi mahādukkhaṃ anubhavante tiracchānagate,	895	
PA_tika-s01_04t:895_6	jotimālākulasarīre khuppipāsavātātapādīhi ḍayhamāne, visussamāne ca vantakheḷādiāhāre,	895	
PA_tika-s01_04t:895_7	uddhabāhu viravante nijjhāmataṇhikādike mahādukkhaṃ vedayamāne pete ca pariyeṭṭhimūlakaṃ	895	
PA_tika-s01_04t:895_8	mahantaṃ anayabyasanaṃ pāpuṇante hatthacchedādikaraṇayogena dubbaṇṇaduddasikadaliddādibhāvena	895	
PA_tika-s01_04t:895_9	khuppipāsādiābādhayogena balavantehi abhibhavanīyato, paresaṃ vahanato, parādhīnato	895	
PA_tika-s01_04t:895_10	ca narake, pete, tiracchānagate ca atisayante apāyadukkhanibbisesaṃ dukkhamanubhavante	8951	
PA_tika-s01_04t:895_11	manusse ca tathā visayaparibhogavikkhittacittatāya rāgādipariḷāhena ḍayhamāne vātavegasamuṭṭhitajālāsamiddhasukkhakaṭṭhasannipāte	8951	
PA_tika-s01_04t:895_12	aggikkhandhe viya anupasantapariḷāhavuttike anupasantanihataparādhīne (anihataparādhīne	8951	
PA_tika-s01_04t:895_13	dī. ni. ṭī. 1.7) kāmāvacaradeve ca mahatā vāyāmena vidūramākāsaṃ vigāhitasakuntā	8951	
PA_tika-s01_04t:895_14	viya, balavatā dūre pāṇinā khittasarā viya ca “satipi cirappavattiyaṃ anaccantikatāya	8951	
PA_tika-s01_04t:895_15	pātapariyosānā anatikkantajātijarāmaraṇā evā”ti rūpāvacarārūpāvacaradeve ca passantena	8951	
PA_tika-s01_04t:895_16	mahantaṃ saṃvegaṃ paccupaṭṭhāpetvā mettāya, karuṇāya ca anodhiso sattā pharitabbā.	8951	
PA_tika-s01_04t:895_17	Evaṃ kāyena, vācāya, manasā ca bodhisambhāre nirantaraṃ upacinantena yathā pāramiyo	8951	
PA_tika-s01_04t:895_18	paripūrenti, evaṃ sakkaccakārinā sātaccakārinā anolīnavuttinā ussāho pavattetabbo,	8951	
PA_tika-s01_04t:895_19	vīriyapāramī paripūretabbā.	8951	
PA_tika-s01_04t:896_0	Apica “acinteyyāparimeyyavipuloḷāravimalanirupamanirupakkilesaguṇagaṇanicayanidānabhūtassa	896	
PA_tika-s01_04t:896_1	buddhabhāvassa ussakkitvā sampahaṃsanayoggaṃ vīriyaṃ nāma acinteyyānubhāvameva, yaṃ	896	
PA_tika-s01_04t:896_2	na pacurajanā sotumpi sakkuṇanti, pageva paṭipajjituṃ. Tathā hi tividhā abhinīhāracittuppatti,	896	
PA_tika-s01_04t:896_3	catasso buddhabhūmiyo, cattāri saṅgahavatthūni, karuṇekarasatā, buddhadhammesu sacchikaraṇena	896	
PA_tika-s01_04t:896_4	visesappaccayo, nijjhānakkhanti, sabbadhammesu nirupalepo, sabbasattesu piyaputtasaññā,	896	
PA_tika-s01_04t:896_5	saṃsāradukkhehi aparikhedo, sabbadeyyadhammapariccāgo, tena ca niratimānatā, adhisīlādiadhiṭṭhānaṃ,	896	
PA_tika-s01_04t:896_6	tattha ca acañcalatā, kusalakiriyāsu pītipāmojjatā, vivekaninnacittatā, jhānānuyogo,	896	
PA_tika-s01_04t:896_7	anavajjadhammesu atittiyatā, yathāsutassa dhammassa paresaṃ hitajjhāsayena desanāya	896	
PA_tika-s01_04t:896_8	ārambhadaḷhatā, dhīravīrabhāvo, parāpavādaparāpakāresu vikārābhāvo, saccādhiṭṭhānaṃ,	896	
PA_tika-s01_04t:896_9	samāpattīsu vasībhāvo, abhiññāsu balappatti, lakkhaṇattayāvabodho, satipaṭṭhānādīsu	896	
PA_tika-s01_04t:896_10	abhiyogena lokuttaramaggasambhārasambharaṇaṃ, navalokuttarāvakkantī”ti evamādikā	8961	
PA_tika-s01_04t:896_11	sabbāpi bodhisambhārapaṭipatti vīriyānubhāveneva samijjhatīti abhinīhārato yāva mahābodhi	8961	
PA_tika-s01_04t:896_12	anossajjantena sakkaccaṃ nirantaraṃ vīriyaṃ yathā uparūpari visesāvahaṃ hoti, evaṃ	8961	
PA_tika-s01_04t:896_13	sampādetabbaṃ. Sampajjamāne ca yathāvutte vīriye, khantisaccādhiṭṭhānādayo ca dānasīlādayo	8961	
PA_tika-s01_04t:896_14	ca sabbepi bodhisambhārā tadadhīnavuttitāya sampannā eva hontītikhantiādīsupi imināva	8961	
PA_tika-s01_04t:896_15	nayena paṭipatti veditabbā.	8961	
PA_tika-s01_04t:897_0	Iti sattānaṃ sukhūpakaraṇapariccāgena bahudhānuggahakaraṇaṃ dānena paṭipatti, sīlena	897	
PA_tika-s01_04t:897_1	tesaṃ jīvitasāpateyyadārarakkhābhedapiyahitavacanāvihiṃsādikaraṇāni, nekkhammena	897	
PA_tika-s01_04t:897_2	tesaṃ āmisapaṭiggahaṇadhammadānādinā anekavidhā hitacariyā, paññāya tesaṃ hitakaraṇūpāyakosallaṃ,	897	
PA_tika-s01_04t:897_3	vīriyena tattha ussāhārambhaasaṃhīrakaraṇāni, khantiyā tadaparādhasahanaṃ, saccena	897	
PA_tika-s01_04t:897_4	nesaṃ avañcanatadupakārakiriyāsamādānāvisaṃvādanādi, adhiṭṭhānena tadupakaraṇe anatthasampātepi	897	
PA_tika-s01_04t:897_5	acalanaṃ, mettāya nesaṃ hitasukhānucintanaṃ, upekkhāya nesaṃ upakārāpakāresu vikārānāpattīti	897	
PA_tika-s01_04t:897_6	evaṃ aparimāṇe satte ārabbha anukampitasabbasattassa bodhisattassa puthujjanehi asādhāraṇo	897	
PA_tika-s01_04t:897_7	aparimāṇo puññañāṇasambhārupacayo ettha paṭipattīti veditabbaṃ. Yo cetāsaṃ paccayo	897	
PA_tika-s01_04t:897_8	vutto, tattha ca sakkaccaṃ sampādanaṃ.	897	
PA_tika-s01_04t:898	Ko vibhāgoti –	89	
PA_tika-s01_04t:899	Sāmaññabhedato etā, dasavidhā vibhāgato;	89	
PA_tika-s01_04t:900	Tidhā hutvāna paccekaṃ, samatiṃsavidhā samaṃ.	90	
PA_tika-s01_04t:901_0	Dasa pāramiyo dasa upapāramiyo dasa paramatthapāramiyoti hi samatiṃsa pāramiyo. Tattha	901	
PA_tika-s01_04t:901_1	“katābhinīhārassa bodhisattassa parahitakaraṇābhininnāsayapayogassa kaṇhadhammavokiṇṇā	901	
PA_tika-s01_04t:901_2	sukkā dhammā pāramiyo, tehi avokiṇṇā sukkā dhammā upapāramiyo, akaṇhā asukkā dhammā	901	
PA_tika-s01_04t:901_3	paramatthapāramiyo”ti keci. “Samudāgamanakālesu pūriyamānā pāramiyo, bodhisattabhūmiyaṃ	901	
PA_tika-s01_04t:901_4	puṇṇā upapāramiyo, buddhabhūmiyaṃ sabbākāraparipuṇṇā paramatthapāramiyo. Bodhisattabhūmiyaṃ	901	
PA_tika-s01_04t:901_5	vā parahitakaraṇato pāramiyo, attahitakaraṇato upapāramiyo, buddhabhūmiyaṃ balavesārajjasamadhigamena	901	
PA_tika-s01_04t:901_6	ubhayahitaparipūraṇato paramatthapāramiyoti evaṃ ādimajjhapariyosānesu paṇidhānārambhapariniṭṭhānesu	901	
PA_tika-s01_04t:901_7	tesaṃ vibhāgo”ti apare. “Dosupasamakaruṇāpakatikānaṃ bhavasukhavimuttisukhaparamasukhappattānaṃ	901	
PA_tika-s01_04t:901_8	puññūpacayabhedato tabbibhāgo”ti aññe.	901	
PA_tika-s01_04t:902_0	“Lajjāsatimānāpassayānaṃ lokuttaradhammādhipatīnaṃ sīlasamādhipaññāgarukānaṃ tāritataritatārayitūnaṃ	902	
PA_tika-s01_04t:902_1	anubuddhapaccekabuddhasammāsambuddhānaṃ pāramīupapāramīparamatthapāramīhi bodhittayappattito	902	
PA_tika-s01_04t:902_2	yathāvuttavibhāgo”ti keci. “Cittapaṇidhito yāva vacīpaṇidhi, tāva pavattā sambhārā	902	
PA_tika-s01_04t:902_3	pāramiyo, vacīpaṇidhito yāva kāyapaṇidhi, tāva pavattā upapāramiyo, kāyapaṇidhito	902	
PA_tika-s01_04t:902_4	pabhuti paramatthapāramiyo”ti apare. Aññe pana “parapuññānumodanavasena pavattā sambhārā	902	
PA_tika-s01_04t:902_5	pāramiyo, paresaṃ kārāpanavasena pavattā upapāramiyo, sayaṃ karaṇavasena pavattā	902	
PA_tika-s01_04t:902_6	paramatthapāramiyo”ti vadanti. Tathā “bhavasukhāvaho puññañāṇasambhāro pāramī, attano	902	
PA_tika-s01_04t:902_7	nibbānasukhāvaho upapāramī, paresaṃ tadubhayasukhāvaho paramatthapāramī”ti eke.	902	
PA_tika-s01_04t:903_0	Puttadāradhanādiupakaraṇapariccāgo pana dānapāramī, attano aṅgapariccāgo dānaupapāramī,	903	
PA_tika-s01_04t:903_1	attano jīvitapariccāgo dānaparamatthapāramī. Tathā puttadārādikassa tividhassāpi	903	
PA_tika-s01_04t:903_2	hetu avītikkamanavasena tisso sīlapāramiyo, tesu eva tividhesu vatthūsu ālayaṃ upacchinditvā	903	
PA_tika-s01_04t:903_3	nikkhamanavasena tisso nekkhammapāramiyo, upakaraṇaaṅgajīvitataṇhaṃ samūhanitvā sattānaṃ	903	
PA_tika-s01_04t:903_4	hitāhitavinicchayakaraṇavasena tisso paññāpāramiyo, yathāvuttabhedānaṃ pariccāgādīnaṃ	903	
PA_tika-s01_04t:903_5	vāyamanavasena tisso vīriyapāramiyo, upakaraṇaaṅgajīvitantarāyakarānaṃ khamanavasena	903	
PA_tika-s01_04t:903_6	tisso khantipāramiyo, upakaraṇaaṅgajīvitahetu saccāpariccāgavasena tisso saccapāramiyo,	903	
PA_tika-s01_04t:903_7	dānādipāramiyo akuppādhiṭṭhānavaseneva samijjhantīti upakaraṇādivināsepi acalādhiṭṭhānavasena	903	
PA_tika-s01_04t:903_8	tisso adhiṭṭhānapāramiyo, upakaraṇādivighātakesupi sattesu mettāya avijahanavasena	903	
PA_tika-s01_04t:903_9	tisso mettāpāramiyo, yathāvuttavatthuttayassa upakārāpakāresu sattasaṅkhāresu majjhattatāpaṭilābhavasena	903	
PA_tika-s01_04t:903_10	tisso upekkhāpāramiyoti evamādinā etāsaṃ vibhāgo veditabbo.	9031	
PA_tika-s01_04t:904	Ko saṅgahoti ettha pana –	90	
PA_tika-s01_04t:905	Yathā vibhāgato tiṃsa-vidhā saṅgahato dasa;	90	
PA_tika-s01_04t:906	Chappakārāva etāsu, yugaḷādīhi sādhaye.	90	
PA_tika-s01_04t:907_0	Yathā hi esā vibhāgato tiṃsavidhāpi dānapāramiādibhāvato dasavidhā, evaṃ dānasīlakhantivīriyajhānapaññāsabhāvena	907	
PA_tika-s01_04t:907_1	chabbidhā. Etāsu hi nekkhammapāramī sīlapāramiyā saṅgahitā tassā pabbajjābhāve. Nīvaraṇavivekabhāve	907	
PA_tika-s01_04t:907_2	pana jhānapāramiyā, kusaladhammabhāve chahipi saṅgahitā, saccapāramī sīlapāramiyā	907	
PA_tika-s01_04t:907_3	ekadesā eva vacīsaccaviratisaccapakkhe. Ñāṇasaccapakkhe pana paññāpāramiyā saṅgahitā,	907	
PA_tika-s01_04t:907_4	mettāpāramī jhānapāramiyā eva, upekkhāpāramī jhānapaññāpāramīhi, adhiṭṭhānapāramī	907	
PA_tika-s01_04t:907_5	sabbāhipi saṅgahitāti.	907	
PA_tika-s01_04t:908_0	Etesañca dānādīnaṃ channaṃ guṇānaṃ aññamaññasambandhānaṃ pañcadasa yugaḷādīni pañcadasa	908	
PA_tika-s01_04t:908_1	yugaḷādisādhakāni honti. Seyyathidaṃ? Dānasīlayugaḷena parahitāhitānaṃ karaṇākaraṇayugaḷasiddhi,	908	
PA_tika-s01_04t:908_2	dānakhantiyugaḷena alobhādosayugaḷasiddhi, dānavīriyayugaḷena cāgasutayugaḷasiddhi,	908	
PA_tika-s01_04t:908_3	dānajhānayugaḷena kāmadosappahānayugaḷasiddhi, dānapaññāyugaḷena ariyayānadhurayugaḷasiddhi,	908	
PA_tika-s01_04t:908_4	sīlakhantidvayena payogāsayasuddhadvayasiddhi, sīlavīriyadvayena bhāvanādvayasiddhi,	908	
PA_tika-s01_04t:908_5	sīlajhānadvayena dussīlyapariyuṭṭhānappahānadvayasiddhi, sīlapaññādvayena dānadvayasiddhi,	908	
PA_tika-s01_04t:908_6	khantivīriyadvayena khamātejadvayasiddhi, khantijhānadukena virodhānurodhappahānadukasiddhi,	908	
PA_tika-s01_04t:908_7	khantipaññādukena suññatākhantipaṭivedhadukasiddhi, vīriyajhānadukena paggahāvikkhepadukasiddhi,	908	
PA_tika-s01_04t:908_8	vīriyapaññādukena saraṇadukasiddhi, jhānapaññādukena yānadukasiddhi. Dānasīlakhantitikena	908	
PA_tika-s01_04t:908_9	lobhadosamohappahānatikasiddhi, dānasīlavīriyatikena bhogajīvitakāyasārādānatikasiddhi,	908	
PA_tika-s01_04t:908_10	dānasīlajhānatikena puññakiriyavatthutikasiddhi, dānasīlapaññātikena āmisābhayadhammadānatikasiddhīti	9081	
PA_tika-s01_04t:908_11	evaṃ itarehipi tikehi, catukkādīhi ca yathāsambhavaṃ tikāni, catukkādīni ca yojetabbāni.	9081	
PA_tika-s01_04t:909_0	Evaṃ chabbidhānampi pana imāsaṃ pāramīnaṃ catūhi adhiṭṭhānehi saṅgaho veditabbo.	909	
PA_tika-s01_04t:909_1	Sabbapāramīnaṃ samūhasaṅgahato hi cattāri adhiṭṭhānāni. Seyyathidaṃ? Saccādhiṭṭhānaṃ,	909	
PA_tika-s01_04t:909_2	cāgādhiṭṭhānaṃ, upasamādhiṭṭhānaṃ, paññādhiṭṭhānanti. Tattha adhitiṭṭhati etena,	909	
PA_tika-s01_04t:909_3	ettha vā adhitiṭṭhati, adhiṭṭhānamattameva vā tanti adhiṭṭhānaṃ, saccañca taṃ adhiṭṭhānañca,	909	
PA_tika-s01_04t:909_4	saccassa vā adhiṭṭhānaṃ, saccaṃ vā adhiṭṭhānametassāti saccādhiṭṭhānaṃ. Evaṃ sesesupi.	909	
PA_tika-s01_04t:909_5	Tattha avisesato tāva katābhinīhārassa anukampitasabbasattassa mahāsattassa paṭiññānurūpaṃ	909	
PA_tika-s01_04t:909_6	sabbapāramīpariggahato saccādhiṭṭhānaṃ, tesaṃ paṭipakkhapariccāgato cāgādhiṭṭhānaṃ,	909	
PA_tika-s01_04t:909_7	sabbapāramitāguṇehi upasamanato upasamādhiṭṭhānaṃ. Tehi eva parahitesu upāyakosallato paññādhiṭṭhānaṃ.	909	
PA_tika-s01_04t:910_0	Visesato pana “yācakānaṃ janānaṃ avisaṃvādetvā dassāmī”ti paṭijānanato, paṭiññaṃ	910	
PA_tika-s01_04t:910_1	avisaṃvādetvā dānato, dānaṃ avisaṃvādetvā anumodanato, macchariyādipaṭipakkhapariccāgato,	910	
PA_tika-s01_04t:910_2	deyyapaṭiggāhakadānadeyyadhammakkhayesu lobhadosamohabhayavūpasamanato, yathārahaṃ	910	
PA_tika-s01_04t:910_3	yathākālaṃ yathāvidhānañca dānato, paññuttarato ca kusaladhammānaṃ caturadhiṭṭhānapadaṭṭhānaṃ	910	
PA_tika-s01_04t:910_4	dānaṃ. Tathā saṃvarasamādānassa avītikkamanato, dussīlyapariccāgato, duccaritavūpasamanato,	910	
PA_tika-s01_04t:910_5	paññuttarato ca caturadhiṭṭhānapadaṭṭhānaṃ sīlaṃ. Yathāpaṭiññaṃ khamanato, katāparādhavikappapariccāgato,	910	
PA_tika-s01_04t:910_6	kodhapariyuṭṭhānavūpasamanato, paññuttarato ca caturadhiṭṭhānapadaṭṭhānākhanti. Paṭiññānurūpaṃ	910	
PA_tika-s01_04t:910_7	parahitakaraṇato, visayapariccāgato, akusalavūpasamanato, paññuttarato ca caturadhiṭṭhānapadaṭṭhānaṃ	910	
PA_tika-s01_04t:910_8	vīriyaṃ. Paṭiññānurūpaṃ lokahitānucintanato, nīvaraṇapariccāgato, cittavūpasamanato,	910	
PA_tika-s01_04t:910_9	paññuttarato ca caturadhiṭṭhānapadaṭṭhānaṃ jhānaṃ. Yathāpaṭiññaṃ parahitūpāyakosallato,	910	
PA_tika-s01_04t:910_10	anupāyakiriyapariccāgato, mohajapariḷāhavūpasamanato, sabbaññutāpaṭilābhato ca caturadhiṭṭhānapadaṭṭhānā paññā.	9101	
PA_tika-s01_04t:911_0	Tattha ñeyyapaṭiññānuvidhānehi saccādhiṭṭhānaṃ, vatthukāmakilesakāmapariccāgehi cāgādhiṭṭhānaṃ,	911	
PA_tika-s01_04t:911_1	dosadukkhavūpasamehi upasamādhiṭṭhānaṃ, anubodhapaṭivedhehi paññādhiṭṭhānaṃ. Tividhasaccapariggahitaṃ	911	
PA_tika-s01_04t:911_2	dosattayavirodhi saccādhiṭṭhānaṃ, tividhacāgapariggahitaṃ dosattayavirodhi cāgādhiṭṭhānaṃ,	911	
PA_tika-s01_04t:911_3	tividhavūpasamapariggahitaṃ dosattayavirodhi upasamādhiṭṭhānaṃ, tividhañāṇapariggahitaṃ	911	
PA_tika-s01_04t:911_4	dosattayavirodhi paññādhiṭṭhānaṃ. Saccādhiṭṭhānapariggahitāni cāgūpasamapaññādhiṭṭhānāni	911	
PA_tika-s01_04t:911_5	avisaṃvādanato, paṭiññānuvidhānato ca. Cāgādhiṭṭhānapariggahitāni saccūpasamapaññādhiṭṭhānāni	911	
PA_tika-s01_04t:911_6	paṭipakkhapariccāgato, sabbapariccāgaphalattā ca. Upasamādhiṭṭhānapariggahitāni saccacāgapaññādhiṭṭhānāni	911	
PA_tika-s01_04t:911_7	kilesapariḷāhūpasamanato, kammapariḷāhūpasamanato ca. Paññādhiṭṭhānapariggahitāni	911	
PA_tika-s01_04t:911_8	saccacāgūpasamādhiṭṭhānāni ñāṇapubbaṅgamato, ñāṇānuparivattanato cāti evaṃ sabbāpi	911	
PA_tika-s01_04t:911_9	pāramiyo saccappabhāvitā cāgaparibyañjitā upasamopabrūhitā paññāparisuddhā. Saccañhi	911	
PA_tika-s01_04t:911_10	etāsaṃ janakahetu, cāgo paṭiggāhakahetu, upasamo paribuddhihetu paññā pārisuddhihetu.	9111	
PA_tika-s01_04t:911_11	Tathā ādimhi saccādhiṭṭhānaṃ saccapaṭiññattā, majjhe cāgādhiṭṭhānaṃ katapaṇidhānassa	9111	
PA_tika-s01_04t:911_12	parahitāya attapariccāgato, ante upasamādhiṭṭhānaṃ sabbūpasamapariyosānattā. Ādimajjhapariyosānesu	9111	
PA_tika-s01_04t:911_13	paññādhiṭṭhānaṃ tasmiṃ sati sambhavato, asati asambhavato, yathāpaṭiññañca sambhavato.	9111	
PA_tika-s01_04t:912_0	Tattha mahāpurisā satataṃ attahitaparahitakarehi garupiyabhāvakarehi saccacāgādhiṭṭhānehi	912	
PA_tika-s01_04t:912_1	gihibhūtā āmisadānena pare anuggaṇhanti. Tathā attahitaparahitakarehi, garupiyabhāvakarehi,	912	
PA_tika-s01_04t:912_2	upasamapaññādhiṭṭhānehi ca pabbajitabhūtā dhammadānena pare anuggaṇhanti.	912	
PA_tika-s01_04t:913_0	Tattha antimabhave bodhisattassa caturadhiṭṭhānaparipūraṇaṃ. Paripuṇṇacaturadhiṭṭhānassa	913	
PA_tika-s01_04t:913_1	hi carimakabhavūpapattīti eke. Tatrāpi hi gabbhāvakkantiabhinikkhamanesu paññādhiṭṭhānasamudāgamena	913	
PA_tika-s01_04t:913_2	sato sampajāno saccādhiṭṭhānapāripūriyā sampatijāto uttarābhimukho sattapadavītihārena	913	
PA_tika-s01_04t:913_3	gantvā sabbā disā oloketvā saccānuparivattinā vacasā “aggohamasmi lokassa, jeṭṭhohamasmi	913	
PA_tika-s01_04t:913_4	lokassa, seṭṭhohamasmi lokassā”ti tikkhattuṃ sīhanādaṃ nadi, upasamādhiṭṭhānasamudāgamena	913	
PA_tika-s01_04t:913_5	jiṇṇāturamatapabbajitadassāvino catudhammappadesakovidassa yobbanārogyajīvitasampattimadānaṃ	913	
PA_tika-s01_04t:913_6	upasamo, cāgādhiṭṭhānasamudāgamena mahato ñātiparivaṭṭassa, hatthagatassa ca cakkavattirajjassa	913	
PA_tika-s01_04t:913_7	anapekkhapariccāgoti.	913	
PA_tika-s01_04t:914_0	Dutiye ṭhāne abhisambodhiyaṃ caturadhiṭṭhānaparipūraṇanti keci. Tattha hi yathāpaṭiññaṃ	914	
PA_tika-s01_04t:914_1	saccādhiṭṭhānasamudāgamena catunnaṃ ariyasaccānaṃ abhisamayo. Tato hi saccādhiṭṭhānaṃ	914	
PA_tika-s01_04t:914_2	paripuṇṇaṃ. Cāgādhiṭṭhānasamudāgamena sabbakilesupakkilesapariccāgo. Tato hi cāgādhiṭṭhānaṃ	914	
PA_tika-s01_04t:914_3	paripuṇṇaṃ. Upasamādhiṭṭhānasamudāgamena paramūpasamasampatti. Tato hi upasamādhiṭṭhānaṃ	914	
PA_tika-s01_04t:914_4	paripuṇṇaṃ. Paññādhiṭṭhānasamudāgamena anāvaraṇañāṇapaṭilābho. Tato hi paññādhiṭṭhānaṃ	914	
PA_tika-s01_04t:914_5	paripuṇṇanti, taṃ asiddhaṃ abhisambodhiyāpi paramatthabhāvato.	914	
PA_tika-s01_04t:915_0	Tatiye ṭhāne dhammacakkappavattane caturadhiṭṭhānaṃ paripuṇṇanti aññe. Tattha hi	915	
PA_tika-s01_04t:915_1	saccādhiṭṭhānasamudāgatassa dvādasahi ākārehi ariyasaccadesanāya saccādhiṭṭhānaṃ	915	
PA_tika-s01_04t:915_2	paripuṇṇaṃ, cāgādhiṭṭhānasamudāgatassa saddhammamahāyāgakaraṇena cāgādhiṭṭhānaṃ paripuṇṇaṃ,	915	
PA_tika-s01_04t:915_3	upasamādhiṭṭhānasamudāgatassa sayaṃ upasantassa paresaṃ upasamanena upasamādhiṭṭhānaṃ	915	
PA_tika-s01_04t:915_4	paripuṇṇaṃ, paññādhiṭṭhānasamudāgatassa vineyyānaṃ āsayādiparijānanena paññādhiṭṭhānaṃ	915	
PA_tika-s01_04t:915_5	paripuṇṇanti, tadapi asiddhaṃ apariyositattā buddhakiccassa.	915	
PA_tika-s01_04t:916_0	Catutthe ṭhāne parinibbāne caturadhiṭṭhānaṃ paripuṇṇanti apare. Tatra hi parinibbutattā	916	
PA_tika-s01_04t:916_1	paramatthasaccasampattiyā saccādhiṭṭhānaparipūraṇaṃ, sabbūpadhipaṭinissaggena cāgādhiṭṭhānaparipūraṇaṃ,	916	
PA_tika-s01_04t:916_2	sabbasaṅkhārūpasamena upasamādhiṭṭhānaparipūraṇaṃ, paññāpayojanaparinibbānena paññādhiṭṭhānaparipūraṇanti.	916	
PA_tika-s01_04t:917_0	Tatra mahāpurisassa visesena mettākhette abhijātiyaṃ saccādhiṭṭhānasamudāgatassa	917	
PA_tika-s01_04t:917_1	saccādhiṭṭhānaparipūraṇamabhibyattaṃ, visesena karuṇākhette abhisambodhiyaṃ paññādhiṭṭhānasamudāgatassa	917	
PA_tika-s01_04t:917_2	paññādhiṭṭhānaparipūraṇamabhibyattaṃ, visesena muditākhette dhammacakkappavattane	917	
PA_tika-s01_04t:917_3	cāgādhiṭṭhānasamudāgatassa cāgādhiṭṭhānaparipūraṇamabhibyattaṃ, visesena upekkhākhette	917	
PA_tika-s01_04t:917_4	parinibbāne upasamādhiṭṭhānasamudāgatassa upasamādhiṭṭhānaparipūraṇamabhibyattanti daṭṭhabbaṃ.	917	
PA_tika-s01_04t:918_0	Tatrāpi saccādhiṭṭhānasamudāgatassa saṃvāsena sīlaṃ veditabbaṃ, cāgādhiṭṭhānasamudāgatassa	918	
PA_tika-s01_04t:918_1	saṃvohārena soceyyaṃ veditabbaṃ, upasamādhiṭṭhānasamudāgatassa āpadāsu thāmo veditabbo,	918	
PA_tika-s01_04t:918_2	paññādhiṭṭhānasamudāgatassa sākacchāya paññā veditabbā. Evaṃ sīlājīvacittadiṭṭhivisuddhiyo	918	
PA_tika-s01_04t:918_3	veditabbā. Tathā saccādhiṭṭhānasamudāgamena dosāgatiṃ na gacchati avisaṃvādanato,	918	
PA_tika-s01_04t:918_4	cāgādhiṭṭhānasamudāgamena chandāgatiṃ na gacchati anabhisaṅgato, upasamādhiṭṭhānasamudāgamena	918	
PA_tika-s01_04t:918_5	bhayāgatiṃ na gacchati anuparodhato, paññādhiṭṭhānasamudāgamena mohāgatiṃ na gacchati	918	
PA_tika-s01_04t:918_6	yathābhūtāvabodhato.	918	
PA_tika-s01_04t:919_0	Tathā paṭhamena aduṭṭho adhivāseti, dutiyena aluddho paṭisevati, tatiyena abhīto	919	
PA_tika-s01_04t:919_1	parivajjeti, catutthena asaṃmūḷho vinodeti. Paṭhamena nekkhammasukhuppatti, itarehi	919	
PA_tika-s01_04t:919_2	pavivekaupasamasambodhisukhuppattiyo honti. Tathā vivekajapītisukhasamādhijapītisukhaapītijakāyasukha	919	
PA_tika-s01_04t:919_3	satipārisuddhijaupekkhāsukhuppattiyo etehi catūhi yathākkamaṃ hontīti. Evamanekaguṇānubandhehi	919	
PA_tika-s01_04t:919_4	catūhi adhiṭṭhānehi sabbapāramisamūhasaṅgaho veditabbo. Yathā ca catūhi adhiṭṭhānehi	919	
PA_tika-s01_04t:919_5	sabbapāramisaṅgaho, evaṃ karuṇāpaññāhipīti daṭṭhabbaṃ. Sabbopi hi bodhisambhāro karuṇāpaññāhi	919	
PA_tika-s01_04t:919_6	saṅgahito. Karuṇāpaññāpariggahitā hi dānādiguṇā mahābodhisambhārā bhavanti buddhattasiddhipariyosānāti.	919	
PA_tika-s01_04t:919_7	Evametāsaṃ saṅgaho veditabbo.	919	
PA_tika-s01_04t:920	Ko sampādanūpāyoti –	92	
PA_tika-s01_04t:921	Sabbāsaṃ pana tāsampi, upāyoti sampādane;	92	
PA_tika-s01_04t:922	Avekallādayo atta-niyyātanādayo matā.	92	
PA_tika-s01_04t:923_0	Sakalassāpi hi puññādisambhārassa sammāsambodhiṃ uddissa anavasesasambharaṇaṃ avekallakāritāyogena,	923	
PA_tika-s01_04t:923_1	tattha ca sakkaccakāritā ādarabahumānayogena, sātaccakāritā nirantarapayogena, cirakālādiyogo	923	
PA_tika-s01_04t:923_2	ca antarā avosānāpajjanenāti. Taṃ panassa kālaparimāṇaṃ parato āvi bhavissati. Iti	923	
PA_tika-s01_04t:923_3	caturaṅgayogo etāsaṃ pāramīnaṃ sampādanūpāyo.	923	
PA_tika-s01_04t:924_0	Tathā mahāsattena bodhāya paṭipajjantena sammāsambodhāya buddhānaṃ puretarameva attā	924	
PA_tika-s01_04t:924_1	niyyātetabbo “imāhaṃ attabhāvaṃ buddhānaṃ niyyātemī”ti. Taṃ taṃ pariggahavatthuñca	924	
PA_tika-s01_04t:924_2	paṭilābhato puretarameva dānamukhe nissajjitabbaṃ “yaṃ kiñci mayhaṃ uppajjanakaṃ	924	
PA_tika-s01_04t:924_3	jīvitaparikkhārajātaṃ, taṃ sabbaṃ sati yācake dassāmi, tesaṃ pana dinnāvasesaṃ eva	924	
PA_tika-s01_04t:924_4	mayā paribhuñjitabba”nti.	924	
PA_tika-s01_04t:925_0	Evañhissa sammadeva pariccāgāya kate cittābhisaṅkhāre yaṃ uppajjati pariggahavatthu	925	
PA_tika-s01_04t:925_1	aviññāṇakaṃ, saviññāṇakaṃ vā, tattha ye ime pubbe dāne akataparicayo, pariggahavatthussa	925	
PA_tika-s01_04t:925_2	parittabhāvo, uḷāramanuññatā, parikkhayacintāti cattāro dānavinibandhā. Tesu yadā	925	
PA_tika-s01_04t:925_3	mahābodhisattassa saṃvijjamānesu deyyadhammesu, paccupaṭṭhite ca yācakajane dāne	925	
PA_tika-s01_04t:925_4	cittaṃ na pakkhandati na kamati, tena niṭṭhamettha gantabbaṃ “addhāhaṃ dāne pubbe	925	
PA_tika-s01_04t:925_5	akataparicayo, tena me etarahi dātukamyatā citte na saṇṭhātī”ti. So “evaṃ me ito	925	
PA_tika-s01_04t:925_6	paraṃ dānābhirataṃ cittaṃ bhavissati, handāhaṃ ito paṭṭhāya dānaṃ dassāmi, nanu mayā	925	
PA_tika-s01_04t:925_7	paṭikacceva pariggahavatthuṃ yācakānaṃ pariccatta”nti dānaṃ deti muttacāgo payatapāṇi	925	
PA_tika-s01_04t:925_8	vossaggarato yācayogo dānasaṃvibhāgarato. Evaṃ mahāsattassa paṭhamo dānavinibandho	925	
PA_tika-s01_04t:925_9	hato hoti vihato samucchinno.	925	
PA_tika-s01_04t:926_0	Tathā mahāsatto deyyadhammassa parittabhāve sati paccayavekalle iti paṭisañcikkhati	926	
PA_tika-s01_04t:926_1	“ahaṃ kho pubbe adānasīlatāya etarahi evaṃ paccayavekallo jāto, tasmā idāni mayā	926	
PA_tika-s01_04t:926_2	parittena vā hīnena vā yathāladdhena deyyadhammena attānaṃ pīḷetvāpi dānameva dātabbaṃ,	926	
PA_tika-s01_04t:926_3	yenāhaṃ āyatimpi dānapāramiṃ matthakaṃ pāpessāmī”ti so itarītarena dānaṃ deti muttacāgo	926	
PA_tika-s01_04t:926_4	payatapāṇi vossaggarato yācayogo dānasaṃvibhāgarato. Evaṃ mahāsattassa dutiyo dānavinibandho	926	
PA_tika-s01_04t:926_5	hato hoti vihato samucchinno.	926	
PA_tika-s01_04t:927_0	Tathā mahāsatto deyyadhammassa uḷāramanuññatāya adātukamyatācitte uppajjamāne iti	927	
PA_tika-s01_04t:927_1	paṭisañcikkhati “nanu tayā sappurisa uḷāratamā sabbaseṭṭhā sammāsambodhi abhipatthitā,	927	
PA_tika-s01_04t:927_2	tasmā tadatthaṃ tayā uḷāramanuññe eva deyyadhamme dātuṃ yuttarūpa”nti. So uḷāraṃ,	927	
PA_tika-s01_04t:927_3	manuññañca dānaṃ deti muttacāgo payatapāṇi vossaggarato yācayogo dānasaṃvibhāgarato.	927	
PA_tika-s01_04t:927_4	Evaṃ mahāpurisassa tatiyo dānavinibandho hato hoti vihato samucchinno.	927	
PA_tika-s01_04t:928_0	Tathā mahāsatto dānaṃ dento yadā deyyadhammassa parikkhayaṃ passati, so iti paṭisañcikkhati	928	
PA_tika-s01_04t:928_1	“ayaṃ kho bhogānaṃ sabhāvo, yadidaṃ khayadhammatā vayadhammatā, apica me pubbe tādisassa	928	
PA_tika-s01_04t:928_2	dānassa akatattā evaṃ bhogānaṃ parikkhayo dissati, handāhaṃ yathāladdhena deyyadhammena	928	
PA_tika-s01_04t:928_3	parittena vā, vipulena vā dānameva dadeyyaṃ, yenāhaṃ āyatiṃ dānapāramiyā matthakaṃ	928	
PA_tika-s01_04t:928_4	pāpuṇissāmī’ti. So yathāladdhena dānaṃ deti muttacāgo payatapāṇi vossaggarato yācayogo	928	
PA_tika-s01_04t:928_5	dānasaṃvibhāgarato. Evaṃ mahāsattassa catuttho dānavinibandho hato hoti vihato samucchinno.	928	
PA_tika-s01_04t:928_6	Evaṃ ye ye dānapāramiyā vinibandhabhūtā anatthā, tesaṃ tesaṃ yathārahaṃ paccavekkhitvā	928	
PA_tika-s01_04t:928_7	paṭivinodanaṃ upāyo. Yathā ca dānapāramiyā, evaṃ sīlapāramiādīsupi daṭṭhabbaṃ.	928	
PA_tika-s01_04t:929_0	Apica yaṃ mahāsattassa buddhānaṃ attasanniyyātanaṃ, taṃ sammadeva sabbapāramīnaṃ	929	
PA_tika-s01_04t:929_1	sampādanūpāyo, buddhānañca attānaṃ niyyātetvā ṭhito mahāpuriso tattha tattha bodhisambhārapāripūriyā	929	
PA_tika-s01_04t:929_2	ghaṭento vāyamanto sarīrassa, sukhūpakaraṇānañca upacchedakesu dussahesupi kiccesu	929	
PA_tika-s01_04t:929_3	(kicchesu cariyā. aṭṭha. pakiṇṇakakathā) durabhisambhavesupi sattasaṅkhārasamupanītesu	929	
PA_tika-s01_04t:929_4	anatthesu tibbesu pāṇaharesu “ayaṃ mayā attabhāvo buddhānaṃ pariccatto, yaṃ vā taṃ	929	
PA_tika-s01_04t:929_5	vā ettha hotū”ti tannimittaṃ na kampati na vedhati īsakampi aññathattaṃ na gacchati,	929	
PA_tika-s01_04t:929_6	kusalārambhe aññadatthu acalādhiṭṭhāno ca hoti, evaṃ attasanniyyātanampi etāsaṃ sampādanūpāyo.	929	
PA_tika-s01_04t:930_0	Apica samāsato katābhinīhārassa attani sinehassa pariyādānaṃ, (parisosanaṃ cariyā.	930	
PA_tika-s01_04t:930_1	aṭṭha. pakiṇṇakakathā) paresu ca sinehassa parivaḍḍhanaṃ etāsaṃ sampādanūpāyo. Sammāsambodhisamadhigamāya	930	
PA_tika-s01_04t:930_2	hi katamahāpaṇidhānassa mahāsattassa yāthāvato parijānanena sabbesu dhammesu anupalittassa	930	
PA_tika-s01_04t:930_3	attani sineho parikkhayaṃ pariyādānaṃ gacchati, mahākaruṇāsamāyogavasena (samāsevanena	930	
PA_tika-s01_04t:930_4	cariyā. aṭṭha. pakiṇṇakakathā) pana piyaputte viya sabbasatte sampassamānassa tesu	930	
PA_tika-s01_04t:930_5	mettākaruṇāsineho parivaḍḍhati, tato ca taṃ tadāvatthānurūpaṃ attaparasantānesu lobhadosamohavigamena	930	
PA_tika-s01_04t:930_6	vidūrīkatamacchariyādibodhisambhārapaṭipakkho mahāpuriso dānapiyavacanaatthacariyā	930	
PA_tika-s01_04t:930_7	samānattatāsaṅkhātehi catūhi saṅgahavatthūhi caturadhiṭṭhānānugatehi accantaṃ janassa	930	
PA_tika-s01_04t:930_8	saṅgahakaraṇena upari yānattaye avatāraṇaṃ, paripācanañca karoti.	930	
PA_tika-s01_04t:931_0	Mahāsattānañhi mahākaruṇā, mahāpaññā ca dānena alaṅkatā, dānaṃ piyavacanena, piyavacanaṃ	931	
PA_tika-s01_04t:931_1	atthacariyāya, atthacariyā samānattatāya alaṅkatā, saṅgahitā ca. Tesañhi sabbepi	931	
PA_tika-s01_04t:931_2	satte attanā nibbisese katvā bodhisambhāresu paṭipajjantānaṃ sabbattha samānasukhadukkhatāya	931	
PA_tika-s01_04t:931_3	samānattatāsiddhi. Buddhabhūtānampi ca teheva catūhi saṅgahavatthūhi caturadhiṭṭhānena	931	
PA_tika-s01_04t:931_4	paripūritābhibuddhehi janassa accantikasaṅgahakaraṇena abhivinayanaṃ sijjhati. Dānañhi	931	
PA_tika-s01_04t:931_5	sammāsambuddhānaṃ cāgādhiṭṭhānena paripūritābhibuddhaṃ. Piyavacanaṃ saccādhiṭṭhānena,	931	
PA_tika-s01_04t:931_6	atthacariyā paññādhiṭṭhānena, samānattatā upasamādhiṭṭhānena paripūritābhibuddhā.	931	
PA_tika-s01_04t:931_7	Tathāgatānañhi sabbasāvakapaccekabuddhehi samānattatā parinibbāne. Tatra hi nesaṃ	931	
PA_tika-s01_04t:931_8	avisesato ekībhāvo. Tenevāha “natthi vimuttiyā nānatta”ti. Honti cettha –	931	
PA_tika-s01_04t:932	“Sacco cāgī upasanto, paññavā anukampako;	93	
PA_tika-s01_04t:933	Sambhatasabbasambhāro, kaṃ nāmatthaṃ na sādhaye.	93	
PA_tika-s01_04t:934	Mahākāruṇiko satthā, hitesī ca upekkhako;	93	
PA_tika-s01_04t:935	Nirapekkho ca sabbattha, aho acchariyo jino.	93	
PA_tika-s01_04t:936	Viratto sabbadhammesu, sattesu ca upekkhako;	93	
PA_tika-s01_04t:937	Sadā sattahite yutto, aho acchariyo jino.	93	
PA_tika-s01_04t:938	Sabbadā sabbasattānaṃ, hitāya ca sukhāya ca;	93	
PA_tika-s01_04t:939	Uyyutto akilāsū ca, aho acchariyo jino”ti. ;	93	
PA_tika-s01_04t:940	Kittakena kālena sampādananti –	94	
PA_tika-s01_04t:941	Paññādhikādibhedena, ugghāṭitaññuādinā;	94	
PA_tika-s01_04t:942	Tiṇṇampi bodhisattānaṃ, vasā kālo tidhā mato.	94	
PA_tika-s01_04t:943_0	Heṭṭhimena hi tāva paricchedena cattāri asaṅkhyeyyāni, mahākappānaṃ satasahassañca,	943	
PA_tika-s01_04t:943_1	majjhimena aṭṭha asaṅkhyeyyāni, mahākappānaṃ satasahassañca, uparimena pana soḷasa	943	
PA_tika-s01_04t:943_2	asaṅkhyeyyāni, mahākappānaṃ satasahassañca. Ete ca bhedā yathākkamaṃ paññādhikasaddhādhikavīriyādhikavasena	943	
PA_tika-s01_04t:943_3	veditabbā. Paññādhikānañhi saddhā mandā hoti, paññā tikkhā. Saddhādhikānaṃ paññā	943	
PA_tika-s01_04t:943_4	majjhimā hoti. Vīriyādhikānaṃ paññā mandā. Paññānubhāvena ca sammāsambodhi abhigantabbāti	943	
PA_tika-s01_04t:943_5	aṭṭhakathāyaṃ vuttaṃ.	943	
PA_tika-s01_04t:944_0	Apare pana “vīriyassa tikkhamajjhimamudubhāvena bodhisattānaṃ ayaṃ kālavibhāgo”ti	944	
PA_tika-s01_04t:944_1	vadanti, avisesena pana vimuttiparipācanīyānaṃ dhammānaṃ tikkhamajjhimamudubhāvena	944	
PA_tika-s01_04t:944_2	yathāvuttakālabhedena bodhisambhārā tesaṃ pāripūriṃ gacchantīti tayopete kālabhedā	944	
PA_tika-s01_04t:944_3	yuttātipi vadanti. Evaṃ tividhā hi bodhisattā abhinīhārakkhaṇe bhavanti eko ugghaṭitaññū,	944	
PA_tika-s01_04t:944_4	eko vipañcitaññū, eko neyyoti. Tesu yo ugghaṭitaññū, so sammāsambuddhassa sammukhā	944	
PA_tika-s01_04t:944_5	catuppadagāthaṃ suṇanto gāthāya tatiyapade apariyosite eva chahi abhiññāhi saha paṭisambhidāhi	944	
PA_tika-s01_04t:944_6	arahattaṃ adhigantuṃ samatthupanissayo hoti, sace sāvakabodhiyaṃ adhimutto siyā.	944	
PA_tika-s01_04t:945_0	Dutiyo bhagavato sammukhā catuppadagāthaṃ suṇanto apariyosite eva gāthāya catutthapade	945	
PA_tika-s01_04t:945_1	chahi abhiññāhi arahattaṃ adhigantuṃ samatthupanissayo hoti, yadi sāvakabodhiyaṃ adhimutto siyā.	945	
PA_tika-s01_04t:946	Itaro pana bhagavato sammukhā catuppadagāthaṃ sutvā pariyositāya gāthāya chahi abhiññāhi arahattaṃ adhigantuṃ samatthupanissayo hoti.	94	
PA_tika-s01_04t:947_0	Tayopete vinā kālabhedena katābhinīhārā, buddhānaṃ santike laddhabyākaraṇā ca anukkamena	947	
PA_tika-s01_04t:947_1	pāramiyo pūrentā yathākkamaṃ yathāvuttabhedena kālena sammāsambodhiṃ pāpuṇanti. Tesu	947	
PA_tika-s01_04t:947_2	tesu pana kālabhedesu aparipuṇṇesu te te mahāsattā divase divase vessantaradānasadisaṃ	947	
PA_tika-s01_04t:947_3	mahādānaṃ dentāpi tadanurūpe sīlādisabbapāramidhamme ācinantāpi pañca mahāpariccāge	947	
PA_tika-s01_04t:947_4	pariccajantāpi ñātatthacariyaṃ lokatthacariyaṃ buddhatthacariyaṃ paramakoṭiṃ pāpentāpi	947	
PA_tika-s01_04t:947_5	antarāva sammāsambuddhā bhavissantīti netaṃ ṭhānaṃ vijjati. Kasmā? Ñāṇassa aparipaccanato,	947	
PA_tika-s01_04t:947_6	buddhakārakadhammānañca apariniṭṭhānato. Paricchinnakālanipphāditaṃ viya hi sassaṃ	947	
PA_tika-s01_04t:947_7	yathāvuttakālaparicchedena parinipphāditā sammāsambodhi tadantarā pana sabbussāhena	947	
PA_tika-s01_04t:947_8	vāyamantenāpi na sakkā adhigantunti pāramipāripūri yathāvuttakālavisesena sampajjatīti veditabbaṃ.	947	
PA_tika-s01_04t:948	Ko ānisaṃsoti –	94	
PA_tika-s01_04t:949	Ye te katābhinīhārānaṃ bodhisattānaṃ –	94	
PA_tika-s01_04t:950	“Evaṃ sabbaṅgasampannā, bodhiyā niyatā narā;	95	
PA_tika-s01_04t:951	Saṃsaraṃ dīghamaddhānaṃ, kappakoṭisatehipi.	95	
PA_tika-s01_04t:952	Avīcimhi nuppajjanti, tathā lokantaresu ca;	95	
PA_tika-s01_04t:953	Nijjhāmataṇhā khuppipāsā, na honti kālakañcikā. (kālakañcikā cariyā. aṭṭha. pakiṇṇakakathā);	95	
PA_tika-s01_04t:954	Na honti khuddakā pāṇā, upapajjantāpi duggatiṃ;	95	
PA_tika-s01_04t:955	Jāyamānā manussesu, jaccandhā na bhavanti te.	95	
PA_tika-s01_04t:956	Sotavekallatā natthi, na bhavanti mūgapakkhikā;	95	
PA_tika-s01_04t:957	Itthibhāvaṃ na gacchanti, ubhatobyañjanapaṇḍakā.	95	
PA_tika-s01_04t:958	Na bhavanti pariyāpannā, bodhiyā niyatā narā;	95	
PA_tika-s01_04t:959	Muttā ānantarikehi, sabbattha suddhagocarā.	95	
PA_tika-s01_04t:960	Micchādiṭṭhiṃ na sevanti, kammakiriyadassanā;	96	
PA_tika-s01_04t:961	Vasamānāpi saggesu, asaññaṃ nupapajjare.	96	
PA_tika-s01_04t:962	Suddhāvāsesu devesu, hetu nāma na vijjati;	96	
PA_tika-s01_04t:963	Nekkhammaninnā sappurisā, visaṃyuttā bhavābhave;	96	
PA_tika-s01_04t:964	Caranti lokatthacariyāyo, pūrenti sabbapāramī”ti. ; –	96	
PA_tika-s01_04t:965_0	Evaṃ saṃvaṇṇitā ānisaṃsā, ye ca “sato sampajāno ānanda bodhisatto tusitā kāyā cavitvā	965	
PA_tika-s01_04t:965_1	mātukucchiṃ okkamatī”tiādinā soḷasa acchariyabbhutadhammappakārā, ye ca “sītaṃ byapagataṃ	965	
PA_tika-s01_04t:965_2	hoti, uṇhañca vūpasamatī”tiādinā, “jāyamāne kho sāriputta, bodhisatte ayaṃ dasasahassilokadhātu	965	
PA_tika-s01_04t:965_3	saṅkampati sampakampati sampavedhatī”tiādinā ca dvattiṃsa pubbanimittappakārā, ye	965	
PA_tika-s01_04t:965_4	vā panaññepi bodhisattānaṃ adhippāyasamijjhanaṃ, kammādīsu ca vasibhāvoti evamādayo	965	
PA_tika-s01_04t:965_5	tattha tattha jātakabuddhavaṃsādīsu dassitappakārā ānisaṃsā, te sabbepi etāsaṃ ānisaṃsā,	965	
PA_tika-s01_04t:965_6	tathā yathānidassitabhedā alobhādosādiguṇayugaḷādayo cāti veditabbā.	965	
PA_tika-s01_04t:966_0	Apica yasmā bodhisatto abhinīhārato paṭṭhāya sabbasattānaṃ pitusamo hoti hitesitāya,	966	
PA_tika-s01_04t:966_1	dakkhiṇeyyako garu bhāvanīyo paramañca puññakkhettaṃ hoti guṇavisesayogena, yebhuyyena	966	
PA_tika-s01_04t:966_2	ca manussānaṃ piyo hoti, amanussānaṃ piyo hoti, devatāhi anupālīyati, mettākaruṇāparibhāvitasantānatāya	966	
PA_tika-s01_04t:966_3	vāḷamigādīhi ca anabhibhavanīyo hoti, yasmiṃ yasmiñca sattanikāye paccājāyati, tasmiṃ	966	
PA_tika-s01_04t:966_4	tasmiṃ uḷārena vaṇṇena uḷārena yasena uḷārena sukhena uḷārena balena uḷārena ādhipateyyena	966	
PA_tika-s01_04t:966_5	aññe satte abhibhavati puññavisesayogato.	966	
PA_tika-s01_04t:967_0	Appābādho hoti appātaṅko, suvisuddhā cassa saddhā hoti suvisadā, suvisuddhaṃ vīriyaṃ,	967	
PA_tika-s01_04t:967_1	sati samādhi paññā suvisadā, mandakileso hoti mandadaratho mandapariḷāho, kilesānaṃ	967	
PA_tika-s01_04t:967_2	mandabhāveneva subbaco hoti padakkhiṇaggāhī, khamo hoti sorato, sakhilo hoti paṭisandhārakusalo,	967	
PA_tika-s01_04t:967_3	akodhano hoti anupanāhī, amakkhī hoti apaḷāsī, anissukī hoti amaccharī, asaṭho hoti	967	
PA_tika-s01_04t:967_4	amāyāvī, athaddho hoti anatimānī, asāraddho hoti appamatto, parato upatāpasaho hoti	967	
PA_tika-s01_04t:967_5	paresaṃ anupatāpī, yasmiñca gāmakhette paṭivasati, tattha sattānaṃ bhayādayo upaddavā	967	
PA_tika-s01_04t:967_6	yebhuyyena anuppannā nuppajjanti, uppannā ca vūpasamanti, yesu ca apāyesu uppajjati,	967	
PA_tika-s01_04t:967_7	na tattha pacurajano viya dukkhena adhimattaṃ pīḷīyati, bhiyyoso mattāya saṃvegabhayamāpajjati.	967	
PA_tika-s01_04t:967_8	Tasmā mahāpurisassa yathārahaṃ tasmiṃ tasmiṃ bhave labbhamānā ete sattānaṃ pitusamatādakkhiṇeyyatādayo	967	
PA_tika-s01_04t:967_9	guṇavisesā ānisaṃsāti veditabbā.	967	
PA_tika-s01_04t:968_0	Tathā āyusampadā rūpasampadā kulasampadā issariyasampadā ādeyyavacanatā mahānubhāvatāti	968	
PA_tika-s01_04t:968_1	etepi mahāpurisassa pāramīnaṃ ānisaṃsāti veditabbā. Tattha āyusampadā nāma tassaṃ	968	
PA_tika-s01_04t:968_2	tassaṃ upapattiyaṃ dīghāyukatā ciraṭṭhitikatā, tāya yathāraddhāni kusalasamādānāni	968	
PA_tika-s01_04t:968_3	pariyosāpeti, bahuñca kusalaṃ upacinoti. Rūpasampadā nāma abhirūpatā dassanīyatā	968	
PA_tika-s01_04t:968_4	pāsādikatā, tāya rūpappamāṇānaṃ sattānaṃ pasādāvaho hoti sambhāvanīyo. Kulasampadā	968	
PA_tika-s01_04t:968_5	nāma uḷāresu kulesu abhinibbatti, tāya [jātimadādimadasattānampi (madamattānampi	968	
PA_tika-s01_04t:968_6	cariyā. aṭṭha. pakiṇṇakakathā)] upasaṅkamanīyo hoti payirupāsanīyo, tena te nibbisevane	968	
PA_tika-s01_04t:968_7	karonti. Issariyasampadā nāma mahāvibhavatā, mahesakkhatā, mahāparivāratā ca, tāhi	968	
PA_tika-s01_04t:968_8	saṅgahitabbe catūhi saṅgahavatthūhi saṅgahituṃ, niggahetabbe dhammena niggahetuñca	968	
PA_tika-s01_04t:968_9	samattho hoti. Ādeyyavacanatā nāma saddheyyatā paccayikatā, tāya sattānaṃ pamāṇabhūto	968	
PA_tika-s01_04t:968_10	hoti, alaṅghanīyā cassa āṇā hoti. Mahānubhāvatā nāma pabhāvamahantatā, tāya parehi	9681	
PA_tika-s01_04t:968_11	na abhibhuyyati, sayameva pana pare aññadatthu abhibhavati dhammena, samena, yathābhūtaguṇehi	9681	
PA_tika-s01_04t:968_12	ca, evametesaṃ āyusampadādayo mahāpurisassa pāramīnaṃ ānisaṃsā, sayañca aparimāṇassa	9681	
PA_tika-s01_04t:968_13	puññasambhārassa parivuddhihetubhūtā yānattaye sattānaṃ avatāraṇassa paripācanassa	9681	
PA_tika-s01_04t:968_14	kāraṇabhūtāti veditabbā.	9681	
PA_tika-s01_04t:969	Kiṃ phalanti –	96	
PA_tika-s01_04t:970	Sammāsambuddhatā tāsaṃ, jaññā phalaṃ samāsato;	97	
PA_tika-s01_04t:971	Vitthārato anantāpa-meyyā guṇagaṇā matā.	97	
PA_tika-s01_04t:972_0	Samāsato hi tāva sammāsambuddhabhāvo etāsaṃ phalaṃ. Vitthārato pana bāttiṃsamahāpurisalakkhaṇa	972	
PA_tika-s01_04t:972_1	asītānubyañjana, byāmappabhādianekaguṇagaṇasamujjalarūpakāyasampattiadhiṭṭhānā dasabala-	972	
PA_tika-s01_04t:972_2	catuvesārajja- chaasādhāraṇañāṇaaṭṭhārasāveṇikabuddhadhamma- pabhutianantāparimāṇaguṇasamudayopasobhinī	972	
PA_tika-s01_04t:972_3	dhammakāyasirī, yāvatā pana buddhaguṇā ye anekehipi kappehi sammāsambuddhenāpi vācāya	972	
PA_tika-s01_04t:972_4	pariyosāpetuṃ na sakkā, idameva tāsaṃ phalaṃ. Vuttañcetaṃ bhagavatā –	972	
PA_tika-s01_04t:973	“Buddhopi buddhassa bhaṇeyya vaṇṇaṃ,	97	
PA_tika-s01_04t:974	Kappampi ce aññamabhāsamāno;	97	
PA_tika-s01_04t:975	Khīyetha kappo ciradīghamantare,	97	
PA_tika-s01_04t:976	Vaṇṇo na khīyetha tathāgatassā”ti. –	97	
PA_tika-s01_04t:977	Evamettha pāramīsu pakiṇṇakakathā veditabbā.	97	
PA_tika-s01_04t:978_0	Evaṃ yathāvuttāya paṭipadāya yathāvuttavibhāgānaṃ pāramīnaṃ pūritabhāvaṃ sandhāyāha	978	
PA_tika-s01_04t:978_1	“samatiṃsa pāramiyo pūretvā”ti. Satipi mahāpariccāgānaṃ dānapāramibhāve pariccāgavisesabhāvadassanatthaṃ,	978	
PA_tika-s01_04t:978_2	visesasambhāratādassanatthaṃ, sudukkarabhāvadassanatthañca tesaṃ visuṃ gahaṇaṃ, tatoyeva	978	
PA_tika-s01_04t:978_3	ca aṅgapariccāgato nayanapariccāgassa, pariggahapariccāgabhāvasāmaññepi dhanarajjapariccāgato	978	
PA_tika-s01_04t:978_4	puttadārapariccāgassa visuṃ gahaṇaṃ kataṃ, tathāyeva ācariyadhammapālattherena vuttaṃ.	978	
PA_tika-s01_04t:978_5	Ācariyasāriputtattherenapi aṅguttaraṭīkāyaṃ, katthaci pana puttadārapariccāge visuṃ	978	
PA_tika-s01_04t:978_6	katvā nayanapariccāgamaññatra jīvitapariccāgaṃ vā pakkhipitvā rajjapariccāgamaññatra	978	
PA_tika-s01_04t:978_7	pañca mahāpariccāge vadanti.	978	
PA_tika-s01_04t:979_0	Gatapaccāgatikavattasaṅkhātāya pubbabhāgapaṭipadāya saddhiṃ abhiññāsamāpattinipphādanaṃ	979	
PA_tika-s01_04t:979_1	pubbayogo. Dānādīsuyeva sātisayapaṭipattinipphādanaṃ pubbacariyā. Yā vā cariyāpiṭakasaṅgahitā,	979	
PA_tika-s01_04t:979_2	sā pubbacariyā. Keci pana “abhinīhāro pubbayogo. Dānādipaṭipatti vā kāyavivekavasena	979	
PA_tika-s01_04t:979_3	ekacariyā vā pubbacariyā”ti vadanti. Dānādīnañceva appicchatādīnañca saṃsāranibbānesu	979	
PA_tika-s01_04t:979_4	ādīnavānisaṃsānañca vibhāvanavasena, sattānaṃ bodhittaye patiṭṭhāpanaparipācanavasena	979	
PA_tika-s01_04t:979_5	ca pavattā kathā dhammakkhānaṃ. Ñātīnamatthassa cariyā ñātatthacariyā, sāpi karuṇāyanavaseneva.	979	
PA_tika-s01_04t:979_6	Ādi-saddena lokatthacariyādayo saṅgaṇhāti. Kammassakatāñāṇavasena, anavajjakammāyatanasippāyatanavijjāṭṭhānaparicayavasena,	979	
PA_tika-s01_04t:979_7	khandhāyatanādiparicayavasena, lakkhaṇattayatīraṇavasena ca ñāṇacāro buddhicariyā,	979	
PA_tika-s01_04t:979_8	sā panatthato paññāpāramīyeva, ñāṇasambhāradassanatthaṃ pana visuṃ gahaṇaṃ. Koṭinti	979	
PA_tika-s01_04t:979_9	pariyantaṃ ukkaṃsaṃ. Tathā amhākampi bhagavā āgatoti etthāpi “dānapāramiṃ pūretvā”tiādinā sambandho.	979	
PA_tika-s01_04t:980_0	Evaṃ pāramipūraṇavasena “tathā āgato”ti padassatthaṃ dassetvā idāni bodhipakkhiyadhammavasenapi	980	
PA_tika-s01_04t:980_1	dassento “cattāro satipaṭṭhāne”tiādimāha. Tattha satipaṭṭhānādiggahaṇena āgamanapaṭipadaṃ	980	
PA_tika-s01_04t:980_2	matthakaṃ pāpetvā dasseti maggaphalapakkhikānaññeva gahetabbattā, vipassanāsaṅgahitā	980	
PA_tika-s01_04t:980_3	eva vā satipaṭṭhānādayo daṭṭhabbā pubbabhāgapaṭipadāya gahaṇato. Bhāvetvāti uppādetvā.	980	
PA_tika-s01_04t:980_4	Brūhetvāti vaḍḍhetvā. Ettha ca “yena abhinīhārenā”tiādinā āgamanapaṭipadāyaādiṃ dasseti,	980	
PA_tika-s01_04t:980_5	“dānapāramiṃ pūretvā”tiādinā majjhe, “cattāro satipaṭṭhāne”tiādinā pariyosānaṃ. Tasmā	980	
PA_tika-s01_04t:980_6	“āgato”ti vuttassa āgamanassa kāraṇabhūtapaṭipadāvisesadassanaṃyeva tiṇṇaṃ nayānaṃ	980	
PA_tika-s01_04t:980_7	visesoti daṭṭhabbaṃ. Idāni yathāvuttena atthayojanattayena siddhaṃ paṭhamakāraṇameva	980	
PA_tika-s01_04t:980_8	gāthābandhavasena dassetuṃ “yathevā”tiādi vuttaṃ. Tattha idhalokamhi vipassiādayo	980	
PA_tika-s01_04t:980_9	munayo sabbaññubhāvaṃ yathāvuttena kāraṇattayena āgatā yatheva, tathā pañcahi cakkhūhi	980	
PA_tika-s01_04t:980_10	cakkhumā ayaṃ sakyamunipi yena kāraṇena āgato, tenesa tathāgato nāma vuccatīti yojanā.	9801	
PA_tika-s01_04t:981_0	Sampatijātoti manussānaṃ hatthato muccitvā muhuttajāto, na pana mātukucchito nikkhantamatto	981	
PA_tika-s01_04t:981_1	mātukucchito nikkhantamattañhi mahāsattaṃ paṭhamaṃ brahmāno suvaṇṇajālena paṭiggaṇhiṃsu,	981	
PA_tika-s01_04t:981_2	tesaṃ hatthato cattāro mahārājāno ajinappaveṇiyā, tesaṃ hatthato manussā dukūlacumbaṭakena	981	
PA_tika-s01_04t:981_3	paṭiggaṇhiṃsu, “manussānaṃ hatthato muccitvā pathaviyaṃ patiṭṭhito”ti vakkhati. “Kathañcā”tiādi	981	
PA_tika-s01_04t:981_4	vitthāradassanaṃ. Yathāha bhagavā mahāpadānadesanāyaṃ. Setamhi chatteti dibbasetacchatte.	981	
PA_tika-s01_04t:981_5	Anuhīramāneti dhāriyamāne. “Anudhāriyamāne”tipi idāni pāṭho. “Ettha ca chattaggahaṇeneva	981	
PA_tika-s01_04t:981_6	khaggadīni pañca kakudhabhaṇḍānipi gahitānevāti daṭṭhabbaṃ. Khaggatālavaṇṭamorahatthakavālabījanīuṇhīsapaṭṭāpi	981	
PA_tika-s01_04t:981_7	hi chattena saha tadā upaṭṭhitā ahesuṃ. Chattādīniyeva ca tadā paññāyiṃsu, na chattādigāhakā”ti	981	
PA_tika-s01_04t:981_8	ācariyadhammapālattherena vuttaṃ, ācariyasāriputtattherenāpi aṅguttaraṭīkāyaṃ evaṃ	981	
PA_tika-s01_04t:981_9	sati tālavaṇṭādīnampi kakudhabhaṇḍasamaññā. Apica khaggādīni kakudhabhaṇḍāni, tadaññānipi	981	
PA_tika-s01_04t:981_10	tālavaṇṭādīni tadā upaṭṭhitānīti adhippāyena tathā vuttaṃ.	9811	
PA_tika-s01_04t:982_0	Sabbā ca disāti dasa disā. Anuviloketīti puññānubhāvena lokavivaraṇapāṭihāriye jāte	982	
PA_tika-s01_04t:982_1	paññāyamānaṃ dasasahassilokadhātuṃ maṃsacakkhunāva oloketīti attho. Nayidaṃ sabbadisānuvilokanaṃ	982	
PA_tika-s01_04t:982_2	sattapadavītihāruttarakālaṃ paṭhamamevānuvilokanato. Mahāsatto hi manussānaṃ hatthato	982	
PA_tika-s01_04t:982_3	muccitvā puratthimaṃ disaṃ olokesi. Tattha devamanussā gandhamālādīhi pūjayamānā	982	
PA_tika-s01_04t:982_4	“mahāpurisa idha tumhehi sadisopi natthi, kuto tayā uttaritaro”ti āhaṃsu. Evaṃ catasso	982	
PA_tika-s01_04t:982_5	disā catasso anudisā heṭṭhā uparīti sabbā disāanuviloketvā sabbattha attanā sadisamadisvā	982	
PA_tika-s01_04t:982_6	“ayaṃ uttarā disā”ti sattapadavītihārena agamāsīti ācariyadhammapālattherena ācariyasāriputtattherena	982	
PA_tika-s01_04t:982_7	ca vuttaṃ. Mahāpadānasuttaṭṭhakathāyampi evameva vaṇṇitaṃ. Tasmā sattapadavītihārato	982	
PA_tika-s01_04t:982_8	paṭhamaṃ sabbadisānuvilokanaṃ katvā sattapadavītihārena gantvā tadupari āsabhiṃ vācaṃ	982	
PA_tika-s01_04t:982_9	bhāsatīti daṭṭhabbaṃ. Idha, pana aññāsu ca aṭṭhakathāsu samehi pādehi patiṭṭhahanato	982	
PA_tika-s01_04t:982_10	paṭṭhāya yāva āsabhīvācābhāsanaṃ tāva yathākkamaṃ eva pubbanimittabhāvaṃ vibhāvento	9821	
PA_tika-s01_04t:982_11	“sattamapadūpari ṭhatvā sabbadisānuvilokanaṃ sabbaññutānāvaraṇañāṇapaṭilābhassā”tiādīni	9821	
PA_tika-s01_04t:982_12	vadati, evampi yathā na virujjhati, tathā eva attho gahetabbo. “Sattamapadūpari ṭhatvā”ti	9821	
PA_tika-s01_04t:982_13	ca pāṭho pacchā pamādalekhavasena edisena vacanakkamena mahāpadānaṭṭhakathāyamadissamānattāti.	9821	
PA_tika-s01_04t:982_14	Āsabhinti uttamaṃ, akampanikaṃ vā, nibbhayanti attho. Usabhassa idanti hi āsabhaṃ,	9821	
PA_tika-s01_04t:982_15	sūrabhāvo, tena yuttattā panāyaṃ vācā “āsabhī”ti vuccati. Aggoti sabbapaṭhamo. Jeṭṭho,	9821	
PA_tika-s01_04t:982_16	seṭṭhoti ca tasseva vevacanaṃ. Saddatthamattato pana aggoti guṇehi sabbapadhāno.	9821	
PA_tika-s01_04t:982_17	Jeṭṭhoti guṇavaseneva sabbesaṃ vuddhatamo, guṇehi mahallakatamoti vuttaṃ hoti. Seṭṭhoti	9821	
PA_tika-s01_04t:982_18	guṇavaseneva sabbesaṃ pasaṭṭhatamo. Lokassāti vibhattāvadhibhūte nissakkatthe sāmivacanaṃ.	9821	
PA_tika-s01_04t:982_19	Ayamantimā jāti, natthi dāni punabbhavoti imasmiṃ attabhāve pattabbaṃ arahattaṃ byākāsi	9821	
PA_tika-s01_04t:982_20	tabbaseneva punabbhavābhāvato.	9822	
PA_tika-s01_04t:983_0	Idāni tathāgamanaṃ sambhāvento “tañcassā”tiādimāha. Pubbanimittabhāvena tathaṃ avitathanti	983	
PA_tika-s01_04t:983_1	sambandho. Visesādhigamānanti guṇavisesādhigamānaṃ. Tadevatthaṃ vitthārato dasseti	983	
PA_tika-s01_04t:983_2	“yañhī”tiādinā. Tattha yanti kiriyāparāmasanaṃ, tena “patiṭṭhahī”ti ettha pakatiyatthaṃpatiṭṭhānakiriyaṃ	983	
PA_tika-s01_04t:983_3	parāmasati. Idamassāti idaṃ patiṭṭhahanaṃ assa bhagavato. Paṭilābhasadde sāminiddeso	983	
PA_tika-s01_04t:983_4	cesa, kattuniddeso vā. Pubbanimittanti tappaṭilābhasaṅkhātassa āyatiṃ uppajjamānakassa	983	
PA_tika-s01_04t:983_5	hitassa paṭhamaṃ pavattaṃ sañjānanakāraṇaṃ. Bhagavato hi acchariyabbhutaguṇavisesādhigamane	983	
PA_tika-s01_04t:983_6	pañca mahāsupinādayo viya etāni sañjānananimittāni pātubhavanti, yathā taṃ loke puññavantānaṃ	983	
PA_tika-s01_04t:983_7	puññaphalavisesādhigamaneti.	983	
PA_tika-s01_04t:984_0	Sabbalokuttarabhāvassāti sabbalokānamuttamabhāvassa, sabbalokātikkamanabhāvassa vā.	984	
PA_tika-s01_04t:984_1	Satta padāni sattapadaṃ, tassa vītihāro visesena atiharaṇaṃ sattapadavītihāro, sattapadanikkhepoti	984	
PA_tika-s01_04t:984_2	attho. So pana samagamane dvinnaṃ padānamantare muṭṭhiratanamattanti vuttaṃ.	984	
PA_tika-s01_04t:985	“Anekasākhañca sahassamaṇḍalaṃ,	98	
PA_tika-s01_04t:986	Chattaṃ marū dhārayumantalikkhe;	98	
PA_tika-s01_04t:987	Suvaṇṇadaṇḍā vītipatanti cāmarā,	98	
PA_tika-s01_04t:988	Na dissare cāmarachattagāhakā”ti. ; –	98	
PA_tika-s01_04t:989_0	Suttanipāte nāḷakasutte āyasmatā ānandattherena vuttaṃ nidānagāthāpadaṃ sandhāya	989	
PA_tika-s01_04t:989_1	“suvaṇṇadaṇḍā vītipatanti cāmarāti etthā”ti vuttaṃ. Etthāti hi etasmiṃ gāthāpadeti	989	
PA_tika-s01_04t:989_2	attho. Mahāpadānasutte anāgatattā pana cāmarukkhepassa tathā vacanaṃ daṭṭhabbaṃ.	989	
PA_tika-s01_04t:989_3	Tattha āgatānusārena hi idha pubbanimittabhāvaṃ vadati, camaro nāma migaviseso. Yassa	989	
PA_tika-s01_04t:989_4	vālena rājakakudhabhūtaṃ vālabījaniṃ karonti, tassa ayanti cāmarī. Tassā ukkhepo	989	
PA_tika-s01_04t:989_5	tathā, vutto soti vuttacāmarukkhepo. Arahattavimuttivaravimalasetacchattapaṭilābhassāti	989	
PA_tika-s01_04t:989_6	arahattaphalasamāpattisaṅkhātavaravimalasetacchattapaṭilābhassa. Sattamapadūparīti	989	
PA_tika-s01_04t:989_7	ettha pada-saddo padavaḷañjanavācako, tasmā sattamassa padavaḷañjanassa uparīti attho.	989	
PA_tika-s01_04t:989_8	Sabbaññutaññāṇameva sabbattha appaṭihatacāratāya anāvaraṇanti āha “sabbaññutānāvaraṇañāṇapaṭilābhassā”ti.	989	
PA_tika-s01_04t:989_9	Tathā ayaṃ bhagavā…pe… pubbanimittabhāvanāti ettha “yañhī”tiādi adhikārattā, gamyamānattā	989	
PA_tika-s01_04t:989_10	ca na vuttaṃ, etena ca abhijātiyaṃ dhammatāvasena uppajjanakavisesā sabbabodhisattānaṃ	9891	
PA_tika-s01_04t:989_11	sādhāraṇāti dasseti. Pāramitānissandā hi te.	9891	
PA_tika-s01_04t:990_0	Porāṇāti aṭṭhakathācariyā. Gavampati usabho samehi pādehi vasūnaṃ ratanānaṃ dhāraṇato	990	
PA_tika-s01_04t:990_1	vasundarasaṅkhātaṃ bhūmiṃ phusī yathā, tathā manussānaṃ hatthato muccitvā muhuttajāto	990	
PA_tika-s01_04t:990_2	so gotamo samehi pādehi vasundharaṃ phusīti attho. Vikkamīti agamāsi. Satta padānīti	990	
PA_tika-s01_04t:990_3	sattapadavaḷañjanaṭṭhānāni. Accantasaṃyoge cetaṃ upayogavacanaṃ, sattapadavārehīti	990	
PA_tika-s01_04t:990_4	vā karaṇattho uttarapadalopavasena daṭṭhabbo. Marūti devā yathāmariyādaṃ maraṇasabhāvato.	990	
PA_tika-s01_04t:990_5	Samāti vilokanasamatāya samā sadisiyo. Mahāpuriso hi yathā ekaṃ disaṃ vilokesi, evaṃ	990	
PA_tika-s01_04t:990_6	sesadisāpi, na katthaci vilokane vinibandho tassa ahosi, samāti vā viloketuṃ yuttāti	990	
PA_tika-s01_04t:990_7	attho. Na hi tadā bodhisattassa virūpabībhacchavisamarūpāni viloketumayuttāni disāsu	990	
PA_tika-s01_04t:990_8	upaṭṭhahanti, vissaṭṭhamañjūviññeyyādivasena aṭṭhaṅgupetaṃ giraṃ abbhudīrayi pabbatamuddhaniṭṭhito	990	
PA_tika-s01_04t:990_9	sīho yathā abhinadīti attho.	990	
PA_tika-s01_04t:991_0	Evaṃ kāyagamanatthena gatasaddena tathāgatasaddaṃ niddisitvā idāni ñāṇagamanatthena	991	
PA_tika-s01_04t:991_1	niddisituṃ “atha vā”tiādimāha. Tattha “yathā vipassī bhagavā”tiādīsupi “nekkhammena	991	
PA_tika-s01_04t:991_2	kāmacchandaṃ pahāyā”tiādinā yojetabbaṃ. Nekkhammenāti alobhapadhānena kusalacittuppādena.	991	
PA_tika-s01_04t:991_3	Kusalā hi dhammā idha nekkhammaṃ tesaṃ sabbesampi kāmacchandapaṭipakkhattā, na pabbajjādayo	991	
PA_tika-s01_04t:991_4	eva. “Paṭhamajjhānenā”tipi vadanti keci, tadayuttameva paṭhamajjhānassa pubbabhāgapaṭipadāya	991	
PA_tika-s01_04t:991_5	eva idha icchitattā. Pahāyāti pajahitvā. Gatoti uttarivisesaṃ ñāṇagamanena paṭipanno.	991	
PA_tika-s01_04t:991_6	Pahāyāti vā pahānahetu, pahāne vā sati. Hetulakkhaṇatthesu hi ayaṃ tvā-saddo “sakko	991	
PA_tika-s01_04t:991_7	hutvā nibbattī”tiādīsu viya. Kāmacchandādippahānahetukañca “gato”ti ettha vuttaṃ	991	
PA_tika-s01_04t:991_8	avabodhasaṅkhātaṃ, paṭipattisaṅkhātaṃ vā gamanaṃ kāmacchandādippahānena ca taṃ lakkhīyati,	991	
PA_tika-s01_04t:991_9	esa nayo “padāletvā”tiādīsupi. Abyāpādenāti mettāya. Ālokasaññāyāti vibhūtaṃ katvā	991	
PA_tika-s01_04t:991_10	manasikārena upaṭṭhitālokasañjānanena. Avikkhepenāti samādhinā. Dhammavavatthānenāti	9911	
PA_tika-s01_04t:991_11	kusalādidhammānaṃ yāthāvanicchayena, sappaccayanāmarūpavavatthānenātipi vadanti.	9911	
PA_tika-s01_04t:992_0	Evaṃ kāmacchandādinīvaraṇappahānena “abhijjhaṃ loke pahāyā”tiādinā vuttāya paṭhamajjhānassa	992	
PA_tika-s01_04t:992_1	pubbabhāgapaṭipadāya bhagavato ñāṇagamanavisiṭṭhaṃ tathāgatabhāvaṃ dassetvā idāni	992	
PA_tika-s01_04t:992_2	saha upāyena aṭṭhahi samāpattīhi, aṭṭhārasahi ca mahāvipassanāhi taṃ dassetuṃ “ñāṇenā”tiādimāha.	992	
PA_tika-s01_04t:992_3	Nāmarūpapariggahakaṅkhāvitaraṇānañhi vinibandhabhūtassa mohassa dūrīkaraṇena ñātapariññāyaṃ	992	
PA_tika-s01_04t:992_4	ṭhitassa aniccasaññādayo sijjhanti, tasmā avijjāpadālanaṃ vipassanāya upāyo. Tathā	992	
PA_tika-s01_04t:992_5	jhānasamāpattīsu abhiratinimittena pāmojjena, tattha anabhiratiyā vinoditāya jhānādīnaṃ	992	
PA_tika-s01_04t:992_6	samadhigamoti samāpattiyā arativinodanaṃ upāyo. Samāpattivipassanānukkamena pana	992	
PA_tika-s01_04t:992_7	upari vakkhamānanayena niddisitabbepi nīvaraṇasabhāvāya avijjāya heṭṭhā kāmacchandādivasena	992	
PA_tika-s01_04t:992_8	dassitanīvaraṇesupi saṅgahadassanatthaṃ uppaṭipāṭiniddeso daṭṭhabbo.	992	
PA_tika-s01_04t:993_0	Samāpattivihārapavesananibandhanena nīvaraṇāni kavāṭasadisānīti āha “nīvaraṇakavāṭaṃ	993	
PA_tika-s01_04t:993_1	ugghāṭetvā”ti. “Rattiṃ anuvitakketvā anuvicāretvā divā kammante payojetī”ti majjhimāgamavare	993	
PA_tika-s01_04t:993_2	mūlapaṇṇāsake vammikasutte vuttaṭṭhāne viya vitakkavicārā vūpasamā [dhūmāyanā ] adhippetāti	993	
PA_tika-s01_04t:993_3	sandhāya “vitakkavicāradhūmaṃ vūpasametvā”ti vuttaṃ, vitakkavicārasaṅkhātaṃ dhūmaṃ	993	
PA_tika-s01_04t:993_4	vūpasametvāti attho. “Vitakkavicāra”micceva adhunā pāṭho, so na porāṇo ācariyadhammapālattherena,	993	
PA_tika-s01_04t:993_5	ācariyasāriputtattherena ca yathāvuttapāṭhasseva uddhatattā. Virājetvāti jigucchitvā,	993	
PA_tika-s01_04t:993_6	samatikkamitvā vā. Tadubhayattho hesa “pītiyā ca virāgā”tiādīsu viya. Kāmaṃ paṭhamajjhānūpacāre	993	
PA_tika-s01_04t:993_7	eva dukkhaṃ, catutthajjhānūpacāre eva ca sukhaṃ pahīyati, atisayappahānaṃ pana sandhāyāha	993	
PA_tika-s01_04t:993_8	“catutthajjhānena sukhadukkhaṃ pahāyā”ti.	993	
PA_tika-s01_04t:994_0	Rūpasaññāti saññāsīsena rūpāvacarajjhānāni ceva tadārammaṇāni ca vuttāni. Rūpāvacarajjhānampi	994	
PA_tika-s01_04t:994_1	hi “rūpa”nti vuccati uttarapadalopena “rūpī rūpāni passatī”tiādīsu tassa ārammaṇampi	994	
PA_tika-s01_04t:994_2	kasiṇarūpaṃ purimapadalopena “bahiddhā rūpāni passati suvaṇṇadubbaṇṇānī”tiādīsu tasmā	994	
PA_tika-s01_04t:994_3	idha rūpe rūpajjhāne taṃsahagatā saññā rūpasaññāti evaṃ saññāsīsena rūpāvacarajjhānāni	994	
PA_tika-s01_04t:994_4	vuttāni, rūpaṃ saññā assāti rūpasaññaṃ, rūpasaññāsamannāgatanti vuttaṃ hoti. Evaṃ	994	
PA_tika-s01_04t:994_5	pathavīkasiṇādibhedassa tadārammaṇassa cetaṃ adhivacananti veditabbaṃ. Paṭighasaññāti	994	
PA_tika-s01_04t:994_6	cakkhādīnaṃ vatthūnaṃ, rūpādīnaṃ ārammaṇānañca paṭighātena paṭihananena visayivisayasamodhānena	994	
PA_tika-s01_04t:994_7	samuppannā dvipañcaviññāṇasahagatā saññā. Nānattasaññāti aṭṭha kāmāvacarakusalasaññā,	994	
PA_tika-s01_04t:994_8	dvādasa akusalasaññā, ekādasa kāmāvacarakusalavipākasaññā, dve akusalavipākasaññā,	994	
PA_tika-s01_04t:994_9	ekādasa kāmāvacarakiriyasaññāti etāsaṃ catucattālīsasaññānametaṃ adhivacanaṃ. Etā	994	
PA_tika-s01_04t:994_10	hi yasmā rūpasaddādibhede nānatte nānāsabhāve gocare pavattanti, yasmā ca nānattā	9941	
PA_tika-s01_04t:994_11	nānāsabhāvā aññamaññaṃ asadisā, tasmā “nānattasaññā”ti vuccanti.	9941	
PA_tika-s01_04t:995_0	Aniccassa, aniccanti vā anupassanā aniccānupassanā, tebhūmakadhammānaṃ aniccataṃ	995	
PA_tika-s01_04t:995_1	gahetvā pavattāya vipassanāyetaṃ nāmaṃ. Niccasaññanti saṅkhatadhamme “niccā sassatā”ti	995	
PA_tika-s01_04t:995_2	pavattamicchāsaññaṃ, saññāsīsena cettha diṭṭhicittānampi gahaṇaṃ daṭṭhabbaṃ. Esa	995	
PA_tika-s01_04t:995_3	nayo ito paresupi. Nibbidānupassanāyāti saṅkhāresu nibbindanākārena pavattāya anupassanāya.	995	
PA_tika-s01_04t:995_4	Nandinti sappītikataṇhaṃ. Virāgānupassanāyāti saṅkhāresu virajjanākārena pavattāya	995	
PA_tika-s01_04t:995_5	anupassanāya. Nirodhānupassanāyāti saṅkhārānaṃ nirodhassa anupassanāya, “te saṅkhārā	995	
PA_tika-s01_04t:995_6	nirujjhantiyeva, āyatiṃ samudayavasena na uppajjantī”ti evaṃ vā anupassanā nirodhānupassanā.	995	
PA_tika-s01_04t:995_7	Tenevāha “nirodhānupassanāya nirodheti, no samudetī”ti. Muñcitukamyatā hi ayaṃ balappattāti.	995	
PA_tika-s01_04t:995_8	Paṭinissajjanākārena pavattā anupassanā paṭinissaggānupassanā. Paṭisaṅkhāsantiṭṭhanā	995	
PA_tika-s01_04t:995_9	hi ayaṃ. Ādānanti niccādivasena gahaṇaṃ. Santatisamūhakiccārammaṇānaṃ vasena ekattaggahaṇaṃ	995	
PA_tika-s01_04t:995_10	ghanasaññā. Āyūhanaṃ abhisaṅkharaṇaṃ. Avatthāvisesāpatti vipariṇāmo. Dhuvasaññanti	9951	
PA_tika-s01_04t:995_11	thirabhāvaggahaṇasaññaṃ. Nimittanti samūhādighanavasena sakiccaparicchedatāya saṅkhārānaṃ	9951	
PA_tika-s01_04t:995_12	saviggahataṃ. Paṇidhinti rāgādipaṇidhiṃ. Sā panatthato taṇhāvasena saṅkhāresu ninnatā.	9951	
PA_tika-s01_04t:996_0	Abhinivesanti attānudiṭṭhiṃ. Aniccādivasena sabbadhammatīraṇaṃ adhipaññādhammavipassanā.	996	
PA_tika-s01_04t:996_1	Sārādānābhinivisenti asāre sāraggahaṇavipallāsaṃ. Issarakuttādivasena loko samuppannoti	996	
PA_tika-s01_04t:996_2	abhiniveso sammohābhiniveso nāma. Keci pana “ahosiṃ nu kho ahamatītamaddhāna’ntiādinā	996	
PA_tika-s01_04t:996_3	pavattasaṃsayāpatti sammohābhiniveso”ti vadanti. Saṅkhāresu leṇatāṇabhāvaggahaṇaṃ	996	
PA_tika-s01_04t:996_4	ālayābhiniveso. “Ālayaratā ālayasamuditā”ti vacanato ālayo vuccati taṇhā, sāyeva	996	
PA_tika-s01_04t:996_5	cakkhādīsu, rūpādīsu ca abhinivesavasena pavattiyā ālayābhinivesoti keci. “Evaṃvidhā	996	
PA_tika-s01_04t:996_6	saṅkhārā paṭinissajjīyantī’ti pavattañāṇaṃ paṭisaṅkhānupassanā. Vaṭṭato vigatattā	996	
PA_tika-s01_04t:996_7	vivaṭṭaṃ, nibbānaṃ, tattha ārammaṇakaraṇasaṅkhātena anupassanena pavattiyā vivaṭṭānupassanā,	996	
PA_tika-s01_04t:996_8	gotrabhu. Saṃyogābhinivesanti saṃyujjanavasena saṅkhāresu abhinivisanaṃ. Diṭṭhekaṭṭheti	996	
PA_tika-s01_04t:996_9	diṭṭhiyā sahajātekaṭṭhe, pahānekaṭṭhe ca. Oḷāriketi uparimaggavajjhe kilese apekkhitvā	996	
PA_tika-s01_04t:996_10	vuttaṃ, aññathā dassanapahātabbā ca dutiyamaggavajjhehipi oḷārikāti tesampi tabbacanīyatā	9961	
PA_tika-s01_04t:996_11	siyā. Aṇusahagateti aṇubhūte. Tabbhāvavuttiko hi ettha sahagatasaddo. Idaṃ pana heṭṭhimamaggavajjhe	9961	
PA_tika-s01_04t:996_12	apekkhitvā vuttaṃ. Sabbakileseti avasiṭṭhasabbakilese. Na hi paṭhamādimaggehi pahīnā	9961	
PA_tika-s01_04t:996_13	kilesā puna pahīyanti. Sabbasaddo cettha sappadesavisayo “sabbe tasanti daṇḍassā”tiādīsu viya.	9961	
PA_tika-s01_04t:997_0	Kakkhaḷattaṃ kaṭhinabhāvo. Paggharaṇaṃ dravabhāvo. Lokiyavāyunā bhastassa viya yena	997	
PA_tika-s01_04t:997_1	taṃtaṃkalāpassa uddhumāyanaṃ, thambhabhāvo vā, taṃ vitthambhanaṃ. Vijjamānepi kalāpantarabhūtānaṃ	997	
PA_tika-s01_04t:997_2	kalāpantarabhūtehi phuṭṭhabhāve taṃtaṃbhūtavivittatā rūpapariyanto ākāsoti yesaṃ	997	
PA_tika-s01_04t:997_3	yo paricchedo, tehi so asamphuṭṭhova, aññathā bhūtānaṃ paricchedabhāvo na siyā byāpitabhāvāpattito.	997	
PA_tika-s01_04t:997_4	Yasmiṃ kalāpe bhūtānaṃ paricchedo, tehi tattha asamphuṭṭhabhāvo asamphuṭṭhalakkhaṇaṃ,	997	
PA_tika-s01_04t:997_5	tenāha bhagavā ākāsadhātuniddese “asamphuṭṭho catūhi mahābhūtehī”ti.	997	
PA_tika-s01_04t:998_0	Virodhipaccayasannipāte visadisuppatti ruppanaṃ. Cetanāpadhānattā saṅkhārakkhandhadhammānaṃ	998	
PA_tika-s01_04t:998_1	cetanāvasenetaṃ vuttaṃ “saṅkhārānaṃ abhisaṅkharaṇalakkhaṇa”nti. Tathā hi suttantabhājaniye	998	
PA_tika-s01_04t:998_2	saṅkhārakkhandhavibhaṅge “cakkhusamphassajā cetanā”tiādinā cetanāva vibhattā. Abhisaṅkhāralakkhaṇā	998	
PA_tika-s01_04t:998_3	ca cetanā. Yathāha “tattha katamo puññābhisaṅkhāro, kusalā cetanā”tiādi sampayuttadhammānaṃ	998	
PA_tika-s01_04t:998_4	ārammaṇe ṭhapanaṃ abhiniropanaṃ. Ārammaṇānamanubandhanaṃ anumajjanaṃ. Savipphārikatā	998	
PA_tika-s01_04t:998_5	pharaṇaṃ. Adhimuccanaṃ saddahanaṃ adhimokkho. Assaddhiyeti assaddhiyahetu. Nimittatthe	998	
PA_tika-s01_04t:998_6	cetaṃ bhummaṃ. Esa nayo kosajjādīsupi. Kāyacittapariḷāhūpasamo vūpasamalakkhaṇaṃ.	998	
PA_tika-s01_04t:998_7	Līnuddhaccarahite adhicitte vattamāne paggahaniggahasampahaṃsanesu abyāvaṭatāya ajjhupekkhanaṃ	998	
PA_tika-s01_04t:998_8	paṭisaṅkhānaṃ pakkhapātupacchedato.	998	
PA_tika-s01_04t:999_0	Musāvādādīnaṃ visaṃvādanādikiccatāya lūkhānaṃ apariggāhakānaṃ paṭipakkhabhāvato pariggāhakasabhāvā	999	
PA_tika-s01_04t:999_1	sammāvācā siniddhabhāvato sampayuttadhamme, sammāvācāpaccayasubhāsitaṃ sotārañca	999	
PA_tika-s01_04t:999_2	puggalaṃ pariggaṇhātīti sā pariggahalakkhaṇā. Kāyikakiriyā kiñci kattabbaṃ samuṭṭhāpeti,	999	
PA_tika-s01_04t:999_3	sayañca samuṭṭhānaṃ ghaṭanaṃ hotīti sammākammantasaṅkhātā virati samuṭṭhānalakkhaṇāti	999	
PA_tika-s01_04t:999_4	daṭṭhabbā, sampayuttadhammānaṃ vā ukkhipanaṃ samuṭṭhānaṃ kāyikakiriyāya bhārukkhipanaṃ	999	
PA_tika-s01_04t:999_5	viya. Jīvamānassa sattassa, sampayuttadhammānaṃ vā jīvitindriyavuttiyā, ājīvasseva vā suddhi vodānaṃ.	999	
PA_tika-s01_04t:1000_0	“Saṅkhārā”ti idha cetanā adhippetā, na pana “saṅkhārā saṅkhārakkhandho”tiādīsu viya	1000	
PA_tika-s01_04t:1000_1	samapaññāsacetasikāti vuttaṃ “saṅkhārānaṃ cetanālakkhaṇa”nti. Avijjāpaccayā hi puññābhisaṅkhārādikāva	1000	
PA_tika-s01_04t:1000_2	cetanā. Ārammaṇābhimukhabhāvo namanaṃ. Āyatanaṃ pavattanaṃ. Saḷāyatanavasena hi cittacetasikānaṃ	1000	
PA_tika-s01_04t:1000_3	pavatti. Taṇhāya hetulakkhaṇati ettha vaṭṭassa janakahetubhāvo taṇhāya hetulakkhaṇaṃ,	1000	
PA_tika-s01_04t:1000_4	maggassa pana vakkhamānassa nibbānasampāpakattanti ayametesaṃ viseso. Ārammaṇassa	1000	
PA_tika-s01_04t:1000_5	gahaṇalakkhaṇaṃ. Puna uppattiyā āyūhanalakkhaṇaṃ. Sattajīvato suññatālakkhaṇaṃ. Padahanaṃ	1000	
PA_tika-s01_04t:1000_6	ussāhanaṃ. Ijjhanaṃ sampatti. Vaṭṭato nissaraṇaṃ niyyānaṃ. Aviparītabhāvo tathalakkhaṇaṃ.	1000	
PA_tika-s01_04t:1000_7	Aññamaññānativattanaṃ ekaraso, anūnādhikabhāvova. Yuganaddhā nāma samathavipassanā	1000	
PA_tika-s01_04t:1000_8	aññamaññopakāratāya yugaḷavasena bandhitabbato. “Saddhāpaññā paggahāvikkhepā”tipi	1000	
PA_tika-s01_04t:1000_9	vadanti. Cittavisuddhi nāma samādhi. Diṭṭhivisuddhi nāma paññā. Khayoti kilesakkhayo	1000	
PA_tika-s01_04t:1000_10	maggo, tasmiṃ pavattassa sammādiṭṭhisaṅkhātassa ñāṇassa samucchedanalakkhaṇaṃ. Kilesānamanuppādapariyosānatāya	10001	
PA_tika-s01_04t:1000_11	anuppādo, phalaṃ. Kilesavūpasamo passaddhi. Chandassāti kattukāmatāchandassa. Patiṭṭhābhāvo	10001	
PA_tika-s01_04t:1000_12	mūlalakkhaṇaṃ. Ārammaṇapaṭipādakatāya sampayutta-dhammānamuppattihetutā samuṭṭhāpanalakkhaṇaṃ.	10001	
PA_tika-s01_04t:1000_13	Visayādisannipātena gahetabbākāro samodhānaṃ. Yā “saṅgatī”ti vuccati “tiṇṇaṃ saṅgati	10001	
PA_tika-s01_04t:1000_14	phasso”tiādīsu. Samaṃ, sammā vā odahanti sampiṇḍitā bhavanti sampayuttadhammā anenātipi	10001	
PA_tika-s01_04t:1000_15	samodhānaṃ, phasso, tabbhāvo samodhānalakkhaṇaṃ. Samosaranti sannipatanti etthāti	10001	
PA_tika-s01_04t:1000_16	samosaraṇaṃ, vedanā. Tāya hi vinā appavattamānā sampayuttadhammā vedanānubhavananimittaṃ	10001	
PA_tika-s01_04t:1000_17	samosaṭā viya hontīti evaṃ vuttaṃ, tabbhāvo samosaraṇalakkhaṇaṃ. Pāsādādīsu gopānasīnaṃ	10001	
PA_tika-s01_04t:1000_18	kūṭaṃ viya sampayuttadhammānaṃ pāmokkhabhāvo pamukhalakkhaṇaṃ. Satiyā sabbatthakattā	10001	
PA_tika-s01_04t:1000_19	sampayuttānaṃ adhipatibhāvo ādhipateyyalakkhaṇaṃ. Tato sampayuttadhammato, tesaṃ	10001	
PA_tika-s01_04t:1000_20	vā sampayuttadhammānaṃ uttari padhānaṃ tatuttari, tabbhāvo tatuttariyalakkhaṇaṃ.	10002	
PA_tika-s01_04t:1000_21	Paññuttarā hi kusalā dhammā. Vimuttīti phalaṃ kilesehi vimuccitthāti katvā. Taṃ pana	10002	
PA_tika-s01_04t:1000_22	sīlādiguṇasārassa paramukkaṃsabhāvena sāraṃ. Tato uttari dhammassābhāvato pariyosānaṃ.	10002	
PA_tika-s01_04t:1000_23	Ayañca lakkhaṇavibhāgo chadhātupañcajhānaṅgādivasena taṃtaṃsuttapadānusārena porāṇaṭṭhakathāyamāgatanayena	10002	
PA_tika-s01_04t:1000_24	vuttoti daṭṭhabbaṃ. Tathā hi pubbe vuttopi koci dhammo pariyāyantarappakāsanatthaṃ	10002	
PA_tika-s01_04t:1000_25	puna dassito. Tato eva ca “chandamūlakā dhammā manasikārasamuṭṭhānā phassasamodhānā	10002	
PA_tika-s01_04t:1000_26	vedanāsamosaraṇā”ti “paññuttarā kusalā dhammā”ti, “vimuttisāramidaṃ brahmacariya”nti,	10002	
PA_tika-s01_04t:1000_27	“nibbānogadhañhi āvuso brahmacariyaṃ nibbānapariyosāna”nti [saṃ. ni. 3.512 (atthato	10002	
PA_tika-s01_04t:1000_28	samānaṃ)] ca suttapadānaṃ vasena chandassa mūlalakkhaṇa”ntiādi vuttaṃ. Tesaṃ tesaṃ	10002	
PA_tika-s01_04t:1000_29	dhammānaṃ tathaṃ avitathaṃ lakkhaṇaṃ āgatoti atthaṃ dasseti “eva”ntiādinā. Taṃ pana	10002	
PA_tika-s01_04t:1000_30	gamanaṃ idha ñāṇagamanamevāti vuttaṃ “ñāṇagatiyā”ti. Satipi gatasaddassa avabodhanatthabhāve	10003	
PA_tika-s01_04t:1000_31	ñāṇagamanattheneveso siddhoti na vutto. Ā-saddassa cettha gatasaddānuvattimattameva.	10003	
PA_tika-s01_04t:1000_32	Tenāha “patto anuppatto”ti.	10003	
PA_tika-s01_04t:1001_0	Aviparītasabhāvattā “tathadhammā nāma cattāri ariyasaccānī”ti vuttaṃ. Aviparītasabhāvato	1001	
PA_tika-s01_04t:1001_1	tathāni. Amusāsabhāvato avitathāni. Aññākārarahitato anaññathāni. Saccasaṃyuttādīsu	1001	
PA_tika-s01_04t:1001_2	āgataṃ paripuṇṇasaccacatukkakathaṃ sandhāya “iti vitthāro”ti āha. “Tasmā”ti vatvā	1001	
PA_tika-s01_04t:1001_3	tadaparāmasitabbameva dasseti “tathānaṃ abhisambuddhattā”ti iminā. Esa nayo īdisesu.	1001	
PA_tika-s01_04t:1002_0	Evaṃ saccavasena catutthakāraṇaṃ dassetvā idāni paccayapaccayuppannabhāvena aviparītasabhāvattā	1002	
PA_tika-s01_04t:1002_1	tathabhūtānaṃ paṭiccasamuppādaṅgānaṃ vasenāpi dassento “apicā”tiādimāha. Tattha jātipaccayasambhūtasamudāgataṭṭhoti	1002	
PA_tika-s01_04t:1002_2	jātipaccayā sambhūtaṃ hutvā sahitassa attano paccayānurūpassa uddhaṃ uddhaṃ āgatasabhāvo,	1002	
PA_tika-s01_04t:1002_3	anupavattaṭṭhoti attho. Atha vā sambhūtaṭṭho ca samudāgataṭṭho ca sambhūtasamudāgataṭṭho	1002	
PA_tika-s01_04t:1002_4	pubbapade uttarapadalopavasena. Samāhāradvandepi hi pulliṅgamicchanti neruttikā.	1002	
PA_tika-s01_04t:1002_5	Na cettha jātito jarāmaraṇaṃ na hoti, na ca jātiṃ vinā aññato hotīti jātipaccayasambhūtaṭṭho.	1002	
PA_tika-s01_04t:1002_6	Itthameva jātito samudāgacchatīti jāti paccayasamudāgataṭṭho. Idaṃ vuttaṃ hoti –	1002	
PA_tika-s01_04t:1002_7	yā yā jāti yathā yathā paccayo hoti, tadanurūpaṃ pātubhūtasabhāvoti. Paccayapakkhe	1002	
PA_tika-s01_04t:1002_8	pana avijjāya saṅkhārānaṃ paccayaṭṭhoti ettha na avijjā saṅkhārānaṃ paccayo na hoti,	1002	
PA_tika-s01_04t:1002_9	na ca avijjaṃ vinā saṅkhārā uppajjanti. Yā yā avijjā yesaṃ yesaṃ saṅkhārānaṃ yathā	1002	
PA_tika-s01_04t:1002_10	yathā paccayo hoti, ayaṃ avijjā saṅkhārānaṃ paccayaṭṭho paccayasabhāvoti attho. Tathānaṃ	10021	
PA_tika-s01_04t:1002_11	dhammānanti paccayākāradhammānaṃ. “Sugato”tiādīsu viya gamusaddassa buddhiyatthataṃ	10021	
PA_tika-s01_04t:1002_12	sandhāya “abhisambuddhattā”ti vuttaṃ, na ñāṇagamanatthaṃ. Gatibuddhiyatthā hi saddā	10021	
PA_tika-s01_04t:1002_13	aññamaññapariyāyā. Tasmā “abhisambuddhattho hettha gatasaddo”ti adhikāro, gamyamānattā vā na payutto.	10021	
PA_tika-s01_04t:1003_0	Yaṃ rūpārammaṇaṃ nāma atthi, taṃ bhagavā jānāti passatīti sambandho. Sadevake…pe…	1003	
PA_tika-s01_04t:1003_1	pajāyāti ādhāro “atthī”ti padeti puna aparimāṇāsu lokadhātūsaūti taṃnivāsasattāpekkhāya,	1003	
PA_tika-s01_04t:1003_2	āpāthagamanāpekkhāya vā vuttaṃ. Tena bhagavatā vibhajjamānaṃ taṃ rūpāyatanaṃ tathameva	1003	
PA_tika-s01_04t:1003_3	hotīti yojetabbaṃ. Tathāvitathabhāve kāraṇamāha “evaṃ jānatā passatā”ti. Sabbākārato	1003	
PA_tika-s01_04t:1003_4	ñātattā passitattāti hi hetvantogadhametaṃ padadvayaṃ. Iṭṭhāniṭṭhādivasenāti ettha	1003	
PA_tika-s01_04t:1003_5	ādi-saddena majjhattaṃ saṅgaṇhāti. Tathā atītānāgatapaccuppannaparittaajjhattabahiddhātadubhayādibhedampi.	1003	
PA_tika-s01_04t:1003_6	Labbhamānakapadavasenāti “rūpāyatanaṃ diṭṭhaṃ saddāyatanaṃ sutaṃ gandhāyatanaṃ rasāyatanaṃ	1003	
PA_tika-s01_04t:1003_7	phoṭṭhabbāyatanaṃ mutaṃ sabbaṃ rūpaṃ manasā viññāta”nti vacanato diṭṭhapadañca viññātapadañca	1003	
PA_tika-s01_04t:1003_8	rūpārammaṇe labbhati. Rūpārammaṇaṃ iṭṭhaṃ aniṭṭhaṃ majjhattaṃ parittaṃ atītaṃ anāgataṃ	1003	
PA_tika-s01_04t:1003_9	paccuppannaṃ ajjhattaṃ bahiddhā diṭṭhaṃ viññātaṃ rūpaṃ rūpāyatanaṃ rūpadhātu vaṇṇanibhā	1003	
PA_tika-s01_04t:1003_10	sanidassanaṃ sappaṭighaṃ nīlaṃ pītakanti evamādīhi anekehi nāmehi. “Iṭṭhāniṭṭhādivasenā”tiādinā	10031	
PA_tika-s01_04t:1003_11	hi anekanāmabhāvaṃ sarūpato nidasseti. Terasahi vārehīti dhammasaṅgaṇiyaṃ rūpakaṇḍe	10031	
PA_tika-s01_04t:1003_12	āgate terasa niddesavāre sandhāyāha. Ekekasmiṃ vāre cettha catunnaṃ catunnaṃ vavatthāpananayānaṃ	10031	
PA_tika-s01_04t:1003_13	vasena “dvipaññāsāya nayehī”ti vuttaṃ. Tathamevāti yathāvuttena jānanena appaṭivattiyadesanatāya,	10031	
PA_tika-s01_04t:1003_14	yathāvuttena ca passanena aviparītadassitāya saccameva. Tamatthaṃ caturaṅguttare	10031	
PA_tika-s01_04t:1003_15	kāḷakārāmasuttena sādhento “vuttañceta”ntiādimāha. Ca-saddo cettha daḷhīkaraṇajotako,	10031	
PA_tika-s01_04t:1003_16	tena yathāvuttassatthassa daḷhīkaraṇaṃ joteti, sampiṇḍanattho vā aṭṭhānapayutto,	10031	
PA_tika-s01_04t:1003_17	na kevalaṃ mayā eva, atha kho bhagavatāpīti. Anuvicaritanti paricaritaṃ. Jānāmi abbhaññāsinti	10031	
PA_tika-s01_04t:1003_18	paccuppannātītakālesu ñāṇappavattidassanena anāgatepi ñāṇappavatti dassitāyeva nayato	10031	
PA_tika-s01_04t:1003_19	dassitattā. Vidita-saddo pana anāmaṭṭhakālaviseso kālattayasādhāraṇattā “diṭṭhaṃ	10031	
PA_tika-s01_04t:1003_20	suttaṃ muta”ntiādīsu viya, pākaṭaṃ katvā ñātanti attho, iminā cetaṃ dasseti “aññe	10032	
PA_tika-s01_04t:1003_21	jānantiyeva, mayā pana pākaṭaṃ katvā vidita”nti. Bhagavatā hi imehi padehi sabbaññubhūmi	10032	
PA_tika-s01_04t:1003_22	nāma kathitā. Na upaṭṭhāsīti taṃ chadvārikamārammaṇaṃ taṇhāya vā diṭṭhiyā vā tathāgato	10032	
PA_tika-s01_04t:1003_23	attattaniyavasena na upaṭṭhāsi na upagacchati, iminā pana padena khīṇāsavabhūmi kathitā.	10032	
PA_tika-s01_04t:1003_24	Yathā rūpārammaṇādayo dhammā yaṃsabhāvā, yaṃpakārā ca, tathā te dhamme taṃsabhāve	10032	
PA_tika-s01_04t:1003_25	taṃpakāre gamati passati jānātīti tathāgatoti imamatthaṃ sandhāya “tathadassīatthe”ti	10032	
PA_tika-s01_04t:1003_26	vuttaṃ. Anekatthā hi dhātusaddā. Keci pana niruttinayena, pisodarādigaṇapakkhepena	10032	
PA_tika-s01_04t:1003_27	vā dassī-saddalopaṃ, āgata-saddassa cāgamaṃ katvā “tathāgato”ti padasiddhimettha	10032	
PA_tika-s01_04t:1003_28	vaṇṇenti, tadayuttameva vijjamānapadaṃ chaḍḍetvā avijjamānapadassa gahaṇato. Vuttañca	10032	
PA_tika-s01_04t:1003_29	buddhavaṃsaṭṭhakathāyaṃ –	10032	
PA_tika-s01_04t:1004	“Tathākārena yo dhamme, jānāti anupassati;	100	
PA_tika-s01_04t:1005	Tathadassīti sambuddho, tasmā vutto tathāgato”ti. ;	100	
PA_tika-s01_04t:1006	Ettha “anupassatī”ti āgatasaddatthaṃ vatvā tadidaṃ ñāṇapassanamevāti dassetuṃ “jānātī”ti, saddādhigatamatthaṃ pana vibhāvetuṃ “tathadassī”ti ca vuttaṃ.	100	
PA_tika-s01_04t:1007_0	Yaṃ rattinti yassa rattiyaṃ, accantasaṃyoge vā etaṃ upayogavacanaṃ rattekadesabhūtassa	1007	
PA_tika-s01_04t:1007_1	abhisambujjhanakkhaṇassa accantasaṃyogattā, sakalāpi vā esā ratti abhisambodhāya	1007	
PA_tika-s01_04t:1007_2	padahanakālattā pariyāyena accantasaṃyogabhūtāti daṭṭhabbaṃ. Pathavīpukkhalaniruttarabhūmisīsagatattā	1007	
PA_tika-s01_04t:1007_3	na parājito aññehi etthāti aparājito, sveva pallaṅkoti aparājitapallaṅko, tasmiṃ.	1007	
PA_tika-s01_04t:1007_4	Tiṇṇaṃmārānanti kilesābhisaṅkhāradevaputtamārānaṃ, idañca nippariyāyato vuttaṃ, pariyāyato	1007	
PA_tika-s01_04t:1007_5	pana heṭṭhā vuttanayena pañcannampi mārānaṃ maddanaṃ veditabbaṃ. Matthakanti sāmatthiyasaṅkhātaṃ	1007	
PA_tika-s01_04t:1007_6	sīsaṃ. Etthantareti ubhinnaṃ rattīnamantare. “Paṭhamabodhiyāpī”tiādinā pañcacattālīsavassaparimāṇakālameva	1007	
PA_tika-s01_04t:1007_7	antogadhabhedena niyametvā viseseti. Tāsu pana vīsativassaparicchinnā paṭhamabodhīti	1007	
PA_tika-s01_04t:1007_8	vinayagaṇṭhipade vuttaṃ, tañca tadaṭṭhakathāyameva “bhagavato hi paṭhamabodhiyaṃ	1007	
PA_tika-s01_04t:1007_9	vīsativassantare nibaddhupaṭṭhāko nāma natthī”ti kathitattā paṭhamabodhi nāma vīsativassānīti	1007	
PA_tika-s01_04t:1007_10	gahetvā vuttaṃ. Ācariyadhammapālattherena pana “pañcacattālīsāya vassesu ādito pannarasa	10071	
PA_tika-s01_04t:1007_11	vassāni paṭhamabodhī”ti vuttaṃ, evañca sati majjhe pannarasa vassāni majjhimabodhi,	10071	
PA_tika-s01_04t:1007_12	ante pannarasa vassāni pacchimabodhīti tiṇṇaṃ bodhīnaṃ samappamāṇatā siyā, tampi	10071	
PA_tika-s01_04t:1007_13	yuttaṃ. Pannarasatikena hi pañcacattālīsavassāni paripūrenti. Aṭṭhakathāyaṃ pana	10071	
PA_tika-s01_04t:1007_14	pannarasavassappamāṇāya paṭhamabodhiyā vīsativassesuyeva antogadhattā “paṭhamabodhiyaṃ	10071	
PA_tika-s01_04t:1007_15	vīsativassantare”ti vuttanti evampi sakkā viññātuṃ. “Yaṃ sutta”ntiādinā sambandho.	10071	
PA_tika-s01_04t:1008_0	Niddosatāya anupavajjaṃ anupavadanīyaṃ. Pakkhipitabbābhāvena anūnaṃ. Apanetabbābhāvena	1008	
PA_tika-s01_04t:1008_1	anadhikaṃ. Atthabyañjanādisampattiyā sabbākāraparipuṇṇaṃ. Nimmadanahetu nimmadanaṃ.	1008	
PA_tika-s01_04t:1008_2	Vālaggamattampīti vāladhilomassa koṭippamāṇampi. Avakkhalitanti virādhitaṃ musā bhaṇitaṃ.	1008	
PA_tika-s01_04t:1008_3	Ekamuddikāyāti ekarājalañchanena. Ekanāḷiyāti ekāḷhakena, ekatumbena vā. Ekatulāyāti	1008	
PA_tika-s01_04t:1008_4	ekamānena. “Tathamevā”ti vuttamevatthaṃ no aññathāti byatirekato dasseti, tena yadatthaṃ	1008	
PA_tika-s01_04t:1008_5	bhāsitaṃ, ekantena tadatthanipphādanato yathā bhāsitaṃ bhagavatā, tathāyevāti aviparītadesanataṃ	1008	
PA_tika-s01_04t:1008_6	dasseti. “Gadattho”ti etena tathaṃ gadati bhāsatīti tathāgato da-kārassa ta-kāraṃ,	1008	
PA_tika-s01_04t:1008_7	niruttinayena ca ākārāgamaṃ katvā, dhātusaddānugatena vā ākārenāti nibbacanaṃ dasseti.	1008	
PA_tika-s01_04t:1009_0	Evaṃ “sugato”tiādīsu viya dhātusaddanipphattiparikappena niruttiṃ dassetvā bāhiratthasamāsenapi	1009	
PA_tika-s01_04t:1009_1	dassetuṃ “apicā”tiādi vuttaṃ. Āgadananti sabbahitanipphādanato bhusaṃ kathanaṃ vacanaṃ,	1009	
PA_tika-s01_04t:1009_2	tabbhāvamatto vā ā-saddo.	1009	
PA_tika-s01_04t:1010_0	Tathā gatamassāti tathāgato. Yathā vācāya gataṃ pavatti, tathā kāyassa, yathā vā	1010	
PA_tika-s01_04t:1010_1	kāyassa gataṃ pavatti, tathā vācāya assa, tasmā tathāgatoti attho. Tadeva nibbacanaṃ	1010	
PA_tika-s01_04t:1010_2	dassetuṃ “bhagavato”tiādimāha. Tattha hi “gato pavatto, gatā pavattā”ti ca etena	1010	
PA_tika-s01_04t:1010_3	kāyavacīkiriyānaṃ aññamaññānulomanavacanicchāya kāyassa, vācāya ca pavatti idha gata-saddena	1010	
PA_tika-s01_04t:1010_4	kathitāti dasseti, “evaṃbhūtassā”tiādinā bāhiratthasamāsaṃ, “yathā tathā”ti etena	1010	
PA_tika-s01_04t:1010_5	yaṃtaṃ-saddānaṃ abyabhicāritasambandhatāya “tathā”ti vutte “yathā”ti ayamattho upaṭṭhitoyeva	1010	
PA_tika-s01_04t:1010_6	hotīti tathāsaddatthaṃ, “vādī kārī”ti etena pavattisarūpaṃ, “bhagavato hī”ti etena	1010	
PA_tika-s01_04t:1010_7	yathāvādītathākāritādikāraṇanti. “Evaṃbhūtassā”ti yathāvādītathākāritādinā pakārena	1010	
PA_tika-s01_04t:1010_8	pavattassa, imaṃ pakāraṃ vā pattassa. Itīti vuttappakāraṃ niddisati. Yasmā panettha	1010	
PA_tika-s01_04t:1010_9	gata-saddo vācāya pavattimpi dasseti, tasmā kāmaṃ tathāvāditāya tathāgatoti ayampi	1010	
PA_tika-s01_04t:1010_10	attho siddho hoti, so pana pubbe pakārantarena dassitoti pārisesanayena tathākāritāatthameva	10101	
PA_tika-s01_04t:1010_11	dassetuṃ “evaṃ tathākāritāya tathāgato”ti vuttaṃ. Vuttañca –	10101	
PA_tika-s01_04t:1011	“Yathā vācā gatā yassa,	101	
PA_tika-s01_04t:1012	Tathā kāyo gato yato;	101	
PA_tika-s01_04t:1013	Yathā kāyo tathā vācā,	101	
PA_tika-s01_04t:1014	Tato satthā tathāgato”ti.	101	
PA_tika-s01_04t:1015_0	Bhavaggaṃ pariyantaṃ katvāti sambandho. Yaṃ paneke vadanti “tiriyaṃ viya upari, adho	1015	
PA_tika-s01_04t:1015_1	ca santi aparimāṇā lokadhātuyo”ti, tesaṃ taṃ paṭisedhetuṃ evaṃ vuttanti daṭṭhabbaṃ.	1015	
PA_tika-s01_04t:1015_2	Vimuttiyāti phalena. Vimuttiñāṇadassanenāti paccavekkhaṇāñāṇasaṅkhātena dassanena.	1015	
PA_tika-s01_04t:1015_3	Tuloti sadiso. Pamāṇanti minanakāraṇaṃ. Pare abhibhavati guṇena ajjhottharati adhiko	1015	
PA_tika-s01_04t:1015_4	bhavatīti abhibhū. Parehi na abhibhūto ajjhotthaṭoti anabhibhūto. Aññadatthūti ekaṃsavacane	1015	
PA_tika-s01_04t:1015_5	nipāto. Dassanavasena daso, sabbaṃ passatīti attho. Pare attano vasaṃ vattetīti vasavattī.	1015	
PA_tika-s01_04t:1016_0	“Abhibhavanaṭṭhena tathāgato”ti ayaṃ na saddato labbhati, saddato pana evanti dassetuṃ	1016	
PA_tika-s01_04t:1016_1	“tatreva”ntiādi vuttaṃ. Tattha agadoti dibbāgado agaṃ rogaṃ dāti avakhaṇḍati, natthi	1016	
PA_tika-s01_04t:1016_2	vā gado rogo etenāti katvā, tassadisaṭṭhena idha desanāvilāsassa, puññussayassa ca	1016	
PA_tika-s01_04t:1016_3	agadatā labbhatīti āha “agado viyā”ti. Yāya dhammadhātuyā desanāvijambhanappattā,	1016	
PA_tika-s01_04t:1016_4	sā desanāvilāso. Dhammadhātaūti ca sabbaññutaññāṇameva. Tena hi dhammānamākārabhedaṃ	1016	
PA_tika-s01_04t:1016_5	ñatvā tadanurūpaṃ desanaṃ niyāmeti. Desanāvilāsoyeva desanāvilāsamayo yathā “dānamayaṃ	1016	
PA_tika-s01_04t:1016_6	sīlamaya”nti adhunā pana potthakesu bahūsupi maya-saddo na dissati. Puññussayoti	1016	
PA_tika-s01_04t:1016_7	ussanaṃ, atirekaṃ vā ñāṇādisambhārabhūtaṃ puññaṃ. “Tenā”tiādi opammasampādanaṃ. Tenāti	1016	
PA_tika-s01_04t:1016_8	ca tadubhayena desanāvilāsena ceva puññussayena ca so bhagavā abhibhavatīti sambandho.	1016	
PA_tika-s01_04t:1016_9	“Itī”tiādinā bāhiratthasamāsaṃ dasseti. Sabbalokābhibhavanena tatho, na aññathāti vuttaṃ hoti.	1016	
PA_tika-s01_04t:1017_0	Tathāya gatoti purimasaccattayaṃ sandhāyāha, tathaṃ gatoti pana pacchimasaccaṃ. Catusaccānukkamena	1017	
PA_tika-s01_04t:1017_1	cettha gata-saddassa atthacatukkaṃ vuttaṃ. Vācakasaddasannidhāne upasagganipātānaṃ	1017	
PA_tika-s01_04t:1017_2	tadatthajotanabhāvena pavattanato gata-saddoyeva anupasaggo avagatatthaṃ, atītatthañca	1017	
PA_tika-s01_04t:1017_3	vadatīti dasseti “avagato atīto”ti iminā.	1017	
PA_tika-s01_04t:1018_0	“Tatthā”tiādi tabbivaraṇaṃ. Lokanti dukkhasaccabhūtaṃ lokaṃ. Tathāya tīraṇapariññāyāti	1018	
PA_tika-s01_04t:1018_1	yojetabbaṃ. Lokanirodhagāminiṃ paṭipadanti ariyamaggaṃ, na pana abhisambujjhanamattaṃ.	1018	
PA_tika-s01_04t:1018_2	Tattha kattabbakiccampi katamevāti dassetuṃ “lokasmā tathāgato visaṃyutto”tiādinā	1018	
PA_tika-s01_04t:1018_3	saccacatukkepi dutiyapakkhaṃ vuttaṃ, abhisambujjhanahetuṃ vā etehi dasseti. Tatoyeva	1018	
PA_tika-s01_04t:1018_4	hi tāni abhisambuddhoti. “Yaṃ bhikkhave, sadevakassa lokassa samārakassa sabrahmakassa	1018	
PA_tika-s01_04t:1018_5	sassamaṇabrāhmaṇiyā pajāya sadevamanussāya diṭṭhaṃ sutaṃ mutaṃ viññātaṃ pattaṃ pariyesitaṃ	1018	
PA_tika-s01_04t:1018_6	anuvicaritaṃ manasā, sabbaṃ taṃ tathāgatena abhisambuddhaṃ, tasmā tathāgatoti vuccatī”ti	1018	
PA_tika-s01_04t:1018_7	aṅguttarāgame catukkanipāte āgataṃ pāḷimimaṃ peyyālamukhena dasseti, tañca atthasambandhatāya	1018	
PA_tika-s01_04t:1018_8	eva, na imassatthassa sādhakatāya. Sā hi peyyālaniddiṭṭhā pāḷi tathadassitā atthassa	1018	
PA_tika-s01_04t:1018_9	sādhikāti. “Tassapi evaṃ attho veditabbo”ti iminā sādhyasādhakasaṃsandanaṃ karoti.	1018	
PA_tika-s01_04t:1018_10	“Idampi cā”tiādinā tathāgatapadassa mahāvisayataṃ, aṭṭhavidhassāpi yathāvuttakāraṇassa	10181	
PA_tika-s01_04t:1018_11	nidassanamattañca dasseti. Tattha idanti atibyāsarūpena vuttaṃ aṭṭhavidhaṃ kāraṇaṃ,	10181	
PA_tika-s01_04t:1018_12	pi-saddo, api-saddo vā sambhāvane “itthampi mukhamattameva, pageva aññathā”ti. Tathāgatabhāvadīpaneti	10181	
PA_tika-s01_04t:1018_13	tathāgatanāmadīpane. Guṇena hi bhagavā tathāgato nāma, nāmena ca bhagavati tathāgata-saddoti.	10181	
PA_tika-s01_04t:1018_14	“Asaṅkhyeyyāni nāmāni, saguṇena mahesino”tiādi hi vuttaṃ. Appamādapadaṃ viya sakalakusaladhammapaṭipattiyā	10181	
PA_tika-s01_04t:1018_15	sabbabuddhaguṇānaṃ tathāgatapadaṃ saṅgāhakanti dassetuṃ “sabbākārenā”tiādimāha. Vaṇṇeyyāti	10181	
PA_tika-s01_04t:1018_16	parikappavacanametaṃ “vaṇṇeyya vā, na vā vaṇṇeyyā”ti. Vuttañca –	10181	
PA_tika-s01_04t:1019	“Buddhopi buddhassa bhaṇeyya vaṇṇaṃ,	101	
PA_tika-s01_04t:1020	Kappampi ce aññamabhāsamāno;	102	
PA_tika-s01_04t:1021	Khīyetha kappo ciradīghamantare,	102	
PA_tika-s01_04t:1022	Vaṇṇo na khīyetha tathāgatassā”ti. ; –	102	
PA_tika-s01_04t:1023	Samatthane vā etaṃ “so imaṃ vijaṭaye jaṭa”ntiādīsu viyātipi vadanti keci.	102	
PA_tika-s01_04t:1024_0	Ayaṃ panettha aṭṭhakathāmuttako nayo – abhinīhārato paṭṭhāya yāva sammāsambodhi,	1024	
PA_tika-s01_04t:1024_1	etthantare mahābodhiyānapaṭipattiyā hānaṭṭhānasaṃkilesanivattīnaṃ abhāvato yathāpaṇidhānaṃ	1024	
PA_tika-s01_04t:1024_2	tathāgato abhinīhārānurūpaṃ paṭipannoti tathāgato. Atha vā mahiddhikatāya, paṭisambhidānaṃ	1024	
PA_tika-s01_04t:1024_3	ukkaṃsādhigamena anāvaraṇañāṇatāya ca katthacipi paṭighātābhāvato yathāruci, tathā	1024	
PA_tika-s01_04t:1024_4	kāyavacīcittānaṃ gatāni gamanāni pavattiyo etassāti tathāgato. Apica yasmā loke vidhayuttagatapakārasaddā	1024	
PA_tika-s01_04t:1024_5	samānatthā dissanti, tasmā yathā vidhā vipassiādayo bhagavanto nikhilasabbaññuguṇasamaṅgitāya,	1024	
PA_tika-s01_04t:1024_6	ayampi bhagavā tathā vidhoti tathāgato, yathā yuttā ca te bhagavanto vuttanayena,	1024	
PA_tika-s01_04t:1024_7	ayampi bhagavā tathā yuttoti tathāgato. Aparo nayo-yasmā saccaṃ tacchaṃ tathanti	1024	
PA_tika-s01_04t:1024_8	ñāṇassetaṃ adhivacanaṃ, tasmā tathena ñāṇena āgatoti tathāgatoti.	1024	
PA_tika-s01_04t:1025	“Pahāya kāmādimale yathā gatā,	102	
PA_tika-s01_04t:1026	Samādhiñāṇehi vipassiādayo;	102	
PA_tika-s01_04t:1027	Mahesino sakyamunī jutindharo,	102	
PA_tika-s01_04t:1028	Tathā gato tena tathāgato mato.	102	
PA_tika-s01_04t:1029	Tathañca dhātāyatanādilakkhaṇaṃ,	102	
PA_tika-s01_04t:1030	Sabhāvasāmaññavibhāgabhedato;	103	
PA_tika-s01_04t:1031	Sayambhuñāṇena jino samāgato,	103	
PA_tika-s01_04t:1032	Tathāgato vuccati sakyapuṅgavo.	103	
PA_tika-s01_04t:1033	Tathāni saccāni samantacakkhunā,	103	
PA_tika-s01_04t:1034	Tathā idappaccayatā ca sabbaso;	103	
PA_tika-s01_04t:1035	Anaññaneyyena yato vibhāvitā,	103	
PA_tika-s01_04t:1036	Yāthāvato tena jino tathāgato.	103	
PA_tika-s01_04t:1037	Anekabhedāsupi lokadhātūsu,	103	
PA_tika-s01_04t:1038	Jinassa rūpāyatanādigocare;	103	
PA_tika-s01_04t:1039	Vicittabhede tathameva dassanaṃ,	103	
PA_tika-s01_04t:1040	Tathāgato tena samantalocano.	104	
PA_tika-s01_04t:1041	Yato ca dhammaṃ tathameva bhāsati,	104	
PA_tika-s01_04t:1042	Karoti vācāyanulomamattano;	104	
PA_tika-s01_04t:1043	Guṇehi lokaṃ abhibhuyyirīyati,	104	
PA_tika-s01_04t:1044	Tathāgato tenapi lokanāyako.	104	
PA_tika-s01_04t:1045	Yathābhinīhāramato yathāruci,	104	
PA_tika-s01_04t:1046	Pavattavācātanucittabhāvato;	104	
PA_tika-s01_04t:1047	Yathāvidhā yena purā mahesino,	104	
PA_tika-s01_04t:1048	Tathāvidho tena jino tathāgato.	104	
PA_tika-s01_04t:1049	Yathā ca yuttā sugatā purātanā,	104	
PA_tika-s01_04t:1050	Tathāva yutto tathañāṇato ca so;	105	
PA_tika-s01_04t:1051	Samāgato tena samantalocano,	105	
PA_tika-s01_04t:1052	Tathāgato vuccati sakyapuṅgavo”ti. ; –	105	
PA_tika-s01_04t:1053	Saṅgahagāthā.	105	
PA_tika-s01_04t:1054_0	“Katamañca taṃ bhikkhave”ti ayaṃ kassa pucchāti āha “yenā”tiādi. Evaṃ sāmaññato yathāvuttassa	1054	
PA_tika-s01_04t:1054_1	sīlamattakassa pucchābhāvaṃ dassetvā idāni pucchāvisesabhāvañāpanatthaṃ mahāniddese	1054	
PA_tika-s01_04t:1054_2	āgatā sabbāva pucchā atthuddhāravasena dasseti “tattha pucchā nāmā”tiādinā. Tattha	1054	
PA_tika-s01_04t:1054_3	tatthāti “taṃ katamanti pucchatī”ti ettha yadetaṃ sāmaññato pucchāvacanaṃ vuttaṃ, tasmiṃ.	1054	
PA_tika-s01_04t:1055_0	Pakatiyāti attano dhammatāya, sayamevāti vuttaṃ hoti. Lakkhaṇanti yo koci ñātumicchito	1055	
PA_tika-s01_04t:1055_1	sabhāvo. Aññātanti dassanādivisesayuttena, itarena vā yena kenacipi ñāṇena aññātaṃ.	1055	
PA_tika-s01_04t:1055_2	Avatthāvisesāni hi ñāṇadassanatulanatīraṇāni. Adiṭṭhanti dassanabhūtena ñāṇena paccakkhamiva	1055	
PA_tika-s01_04t:1055_3	adiṭṭhaṃ. Atulitanti “ettakameta”nti tulanabhūtena atulitaṃ. Atīritanti “evamevida”nti	1055	
PA_tika-s01_04t:1055_4	tīraṇabhūtena akatañāṇakiriyāsamāpanaṃ. Avibhūtanti ñāṇassa apākaṭabhūtaṃ. Avibhāvitanti	1055	
PA_tika-s01_04t:1055_5	ñāṇena apākaṭakataṃ. Tassāti yathāvuttalakkhaṇassa. Adiṭṭhaṃ jotīyati pakāsīyati	1055	
PA_tika-s01_04t:1055_6	etāyāti adiṭṭhajotanā. Saṃsandanatthāyāti sākacchāvasena vinicchayakaraṇatthāya.	1055	
PA_tika-s01_04t:1055_7	Saṃsandanañhi sākacchāvasena vinicchayakaraṇaṃ. Diṭṭhaṃ saṃsandīyati etāyāti diṭṭhasaṃsandanā.	1055	
PA_tika-s01_04t:1055_8	“Saṃsayapakkhando”tiādīsu daḷhataraṃniviṭṭhā vicikicchā saṃsayo. Nātisaṃsappanamatibhedamattaṃ	1055	
PA_tika-s01_04t:1055_9	vimati. Tatopi appataraṃ “evaṃ nu kho, na nu kho”tiādinā dvidhā viya pavattaṃ dveḷhakaṃ.	1055	
PA_tika-s01_04t:1055_10	Dvidhā elati kampati cittametenāti hi dveḷhakaṃ hapaccayaṃ, sakatthavuttikapaccayañca	10551	
PA_tika-s01_04t:1055_11	katvā, tena jāto, taṃ vā jātaṃ yassāti dveḷhakajāto. Vimati chijjati etāyāti vimaticchedanā.	10551	
PA_tika-s01_04t:1055_12	Anattalakkhaṇasuttādīsu āgataṃ khandhapañcakapaṭisaṃyuttaṃ pucchaṃ sandhāyāha “sabbaṃ	10551	
PA_tika-s01_04t:1055_13	vattabba”nti. Anumatiyā pucchā anumatipucchā. “Taṃ kiṃ maññatha bhikkhave”tiādipucchāya	10551	
PA_tika-s01_04t:1055_14	hi “kā tumhākaṃ anumatī”ti anumati pucchitā hoti. Kathetukamyatāti kathetukāmatāya.	10551	
PA_tika-s01_04t:1055_15	“Aññāṇatā āpajjatī”tiādīsu viya hi ettha ya-kāralopo, karaṇatthe vā paccattavacanaṃ,	10551	
PA_tika-s01_04t:1055_16	kathetukamyatāya vā pucchā kathetukamyatāpucchātipi vaṭṭati. Atthato pana sabbāpi	10551	
PA_tika-s01_04t:1055_17	tathā pavattavacanaṃ, taduppādako vā cittuppādoti veditabbaṃ.	10551	
PA_tika-s01_04t:1056_0	Yadatthaṃ panāyaṃ niddesanayo āharito, tassa pucchāvisesabhāvassa ñāpanatthaṃ “imāsū”tiādimāha.	1056	
PA_tika-s01_04t:1056_1	Cittābhogo samannāhāro. Bhusaṃ, samantato ca saṃsappanā kaṅkhā āsappanā, parisappanā	1056	
PA_tika-s01_04t:1056_2	ca. Sabbā kaṅkhā chinnā sabbaññutaññāṇapadaṭṭhānena aggamaggena samucchindanato.	1056	
PA_tika-s01_04t:1056_3	Paresaṃ anumatiyā, kathetukamyatāya ca dhammadesanāsambhavato, tathā eva tattha tattha	1056	
PA_tika-s01_04t:1056_4	diṭṭhattā ca vuttaṃ “avasesā pana dve pucchā buddhānaṃ atthī”ti. Yā panetā “sattādhiṭṭhānā	1056	
PA_tika-s01_04t:1056_5	pucchā dhammādhiṭṭhānā pucchā ekādhiṭṭhānā pucchā anekādhiṭṭhānā pucchā”tiādinā aparāpi	1056	
PA_tika-s01_04t:1056_6	anekadhā pucchāyo niddese āgatā, tā sabbāpi niddhāretvā idha avicayanaṃ “alaṃ ettāvatāva,	1056	
PA_tika-s01_04t:1056_7	atthikehi pana iminā nayena niddhāretvā vicetabbā”ti nayadānassa sijjhanatoti daṭṭhabbaṃ.	1056	
PA_tika-s01_04t:1057_0	8. Pucchā ca nāmesā vissajjanāya satiyeva yuttarūpāti codanāya “idānī”tiādi vuttaṃ.	1057	
PA_tika-s01_04t:1057_1	Atipātanaṃ atipāto. Ati-saddo cettha atirekattho. Sīghabhāvo eva ca atirekatā, tasmā	1057	
PA_tika-s01_04t:1057_2	saraseneva patanasabhāvassa antarā eva atirekaṃ pātanaṃ, saṇikaṃ patituṃ adatvā sīghaṃ	1057	
PA_tika-s01_04t:1057_3	pātananti attho, abhibhavanattho vā, atikkamma satthādīhi abhibhavitvā pātananti	1057	
PA_tika-s01_04t:1057_4	vuttaṃ hoti, vohāravacanametaṃ “atipāto”ti. Atthato pana pakaraṇādivasenādhigatattā	1057	
PA_tika-s01_04t:1057_5	pāṇavadho pāṇaghātoti vuttaṃ hotīti adhippāyo. Vohāratoti paññattito. Sattoti khandhasantāno.	1057	
PA_tika-s01_04t:1057_6	Tattha hi sattapaññatti. Vuttañca –	1057	
PA_tika-s01_04t:1058	“Yathā hi aṅgasambhārā, hoti saddo ratho iti;	105	
PA_tika-s01_04t:1059	Evaṃ khandhesu santesu, hoti sattoti sammutī”ti. ;	105	
PA_tika-s01_04t:1060_0	Jīvitindriyanti rūpārūpajīvitindriyaṃ. Rūpajīvitindriye hi vikopite itarampi taṃsambandhatāya	1060	
PA_tika-s01_04t:1060_1	vinassati. Kasmā panettha “pāṇassa atipāto”ti, “pāṇoti cettha vohārato satto”ti ca	1060	
PA_tika-s01_04t:1060_2	ekavacananiddeso kato, nanu niravasesānaṃ pāṇānaṃ atipātato virati idha adhippetā.	1060	
PA_tika-s01_04t:1060_3	Tathā hi vakkhati “sabbapāṇabhūtahitānukampīti sabbe pāṇabhūte”tiādinā bahuvacananiddesanti?	1060	
PA_tika-s01_04t:1060_4	Saccametaṃ, pāṇabhāvasāmaññena panettha ekavacananiddeso kato, tattha pana sabbasaddasannidhānena	1060	
PA_tika-s01_04t:1060_5	puthuttaṃ suviññāyamānamevāti sāmaññaniddesamakatvā bhedavacanicchāvasena bahuvacananiddeso	1060	
PA_tika-s01_04t:1060_6	kato. Kiñca bhiyyo – sāmaññato saṃvarasamādānaṃ, tabbisesato saṃvarabhedoti imassa	1060	
PA_tika-s01_04t:1060_7	visesassa ñāpanatthampi ayaṃ vacanabhedo katoti veditabbo. “Pāṇassa atipāto”tiādi	1060	
PA_tika-s01_04t:1060_8	hi saṃvarabhedadassanaṃ. “Sabbe pāṇabhūte”tiādi pana saṃvarasamādānadassananti. Saddavidū	1060	
PA_tika-s01_04t:1060_9	pana “īdisesu ṭhānesu jātidabbāpekkhavasena vacanabhedamattaṃ, atthato samāna”nti vadanti.	1060	
PA_tika-s01_04t:1061_0	Tasmiṃ pana pāṇeti yathāvutte dubbidhepi pāṇe. Pāṇasaññinoti pāṇasaññāsamaṅgino puggalassa.	1061	
PA_tika-s01_04t:1061_1	Yāya pana cetanāya pavattamānassa jīvitindriyassa nissayabhūtesu mahābhūtesu upakkamakaraṇahetu	1061	
PA_tika-s01_04t:1061_2	taṃmahābhūtapaccayā uppajjanakamahābhūtā nuppajjissanti, sā tādisapayogasamuṭṭhāpikā	1061	
PA_tika-s01_04t:1061_3	cetanā pāṇātipātoti āha “jīvitindriyupacchedakaupakkamasamuṭṭhāpikā”ti, jīvitindriyupacchedakassa	1061	
PA_tika-s01_04t:1061_4	kāyavacīpayogassa tannissayesu mahābhūtesu samuṭṭhāpikāti attho. Laddhupakkamāni	1061	
PA_tika-s01_04t:1061_5	hi bhūtāni purimabhūtāni viya na visadāni, tasmā samānajātiyānaṃ bhūtānaṃ kāraṇāni	1061	
PA_tika-s01_04t:1061_6	na hontīti tesuyeva upakkame kate tato parānaṃ asati antarāye uppajjamānānaṃ bhūtānaṃ,	1061	
PA_tika-s01_04t:1061_7	tannissitassa ca jīvitindriyassa upacchedo hoti. “Kāyavacīdvārāna”nti etena vitaṇḍavādimataṃ	1061	
PA_tika-s01_04t:1061_8	manodvāre pavattāya vadhakacetanāya pāṇātipātabhāvaṃ paṭikkhipati.	1061	
PA_tika-s01_04t:1062_0	Payogavatthumahantatādīhi mahāsāvajjatā tehi paccayehi uppajjamānāya cetanāya balavabhāvato	1062	
PA_tika-s01_04t:1062_1	veditabbā. Ekassāpi hi payogassa sahasā nipphādanavasena, kiccasādhikāya bahukkhattuṃ	1062	
PA_tika-s01_04t:1062_2	pavattajavanehi laddhāsevanāya ca sanniṭṭhāpakacetanāya vasena payogassa mahantabhāvo.	1062	
PA_tika-s01_04t:1062_3	Satipi kadāci khuddake ceva mahante ca pāṇe payogassa samabhāve mahantaṃ hanantassa	1062	
PA_tika-s01_04t:1062_4	cetanā tibbatarā uppajjatīti vatthussa mahantabhāvo. Iti ubhayampetaṃ cetanāya balavabhāveneva	1062	
PA_tika-s01_04t:1062_5	hoti. Satipi ca payogavatthūnaṃ amahantabhāve hantabbassa guṇamahattenapi tattha	1062	
PA_tika-s01_04t:1062_6	pavattaupakāracetanā viya khettavisesanipphattiyā apakāracetanāpi balavatī, tibbatarā	1062	
PA_tika-s01_04t:1062_7	ca uppajjatīti tassā mahāsāvajjatā daṭṭhabbā. Tenāha “guṇavantesū”tiādi. “Kilesāna”ntiādinā	1062	
PA_tika-s01_04t:1062_8	pana satipi payogavatthuguṇānaṃ amahantabhāve kilesupakkamānaṃ mudutibbatāya cetanāya	1062	
PA_tika-s01_04t:1062_9	dubbalabalavabhāvavasena appasāvajjamahāsāvajjabhāvo veditabboti dasseti.	1062	
PA_tika-s01_04t:1063_0	Sambharīyanti saharīyanti etehīti sambhārā, aṅgāni. Tesu pāṇasaññitā, vadhakacittañca	1063	
PA_tika-s01_04t:1063_1	pubbabhāgiyānipi honti. Upakkamo pana vadhakacetanāsamuṭṭhāpito sahajātova. Pañcasambhāravatī	1063	
PA_tika-s01_04t:1063_2	pana pāṇātipātacetanāti sā pañcasambhāravinimuttā daṭṭhabbā. Esa nayo adinnādānādīsupi.	1063	
PA_tika-s01_04t:1064_0	Etthāha – khaṇe khaṇe nirujjhanasabhāvesu saṅkhāresu ko hanti, ko vā haññati, yadi	1064	
PA_tika-s01_04t:1064_1	cittacetasikasantāno, evaṃ so anupatāpanachedanabhedanādivasena na vikopanasamattho,	1064	
PA_tika-s01_04t:1064_2	nāpi vikopanīyo, atha rūpasantāno, evampi so acetanatāya kaṭṭhakaliṅgarūpamoti na	1064	
PA_tika-s01_04t:1064_3	tattha chedanādinā pāṇātipāto labbhati yathā matasarīre. Payogopi pāṇātipātassa paharaṇappakārādiatītesu	1064	
PA_tika-s01_04t:1064_4	vā saṅkhāresu bhaveyya, anāgatesu vā paccuppannesu vā. Tattha na tāva atītānāgatesu	1064	
PA_tika-s01_04t:1064_5	sambhavati tesaṃ abhāvato. Paccuppannesu ca saṅkhārānaṃ khaṇikattā saraseneva nirujjhanasabhāvatāya	1064	
PA_tika-s01_04t:1064_6	vināsābhimukhesu nippayojano eva payogo siyā. Vināsassa ca kāraṇarahitattā na paharaṇappakārādipayogahetukaṃ	1064	
PA_tika-s01_04t:1064_7	maraṇaṃ, nirīhakatāya ca saṅkhārānaṃ kassa so payogo, khaṇikattā vadhādhippāyasamakālabhijjanakassa	1064	
PA_tika-s01_04t:1064_8	kiriyāpariyosānakālānavaṭṭhānato kassa vā pāṇātipātakammabaddhoti?	1064	
PA_tika-s01_04t:1065_0	Vuccate – vadhakacetanāsahito saṅkhārānaṃ puñjo sattasaṅkhāto hanti, tena pavattitavadhappayoganimittāpagatusmāviññāṇajīvitindriyo	1065	
PA_tika-s01_04t:1065_1	matavohārappavattinibandhano yathāvuttavadhappayogākaraṇe uppajjanāraho rūpārūpadhammasamūho	1065	
PA_tika-s01_04t:1065_2	haññati, kevalo vā cittacetasikasantāno, vadhappayogāvisayabhāvepi tassa pañcavokārabhave	1065	
PA_tika-s01_04t:1065_3	rūpasantānādhīnavuttitāya rūpasantāne parena payojitajīvitindriyupacchedakapayogavasena	1065	
PA_tika-s01_04t:1065_4	tannibbattivibandhakavisadisarūpuppattiyā vihate vicchedo hotīti na pāṇātipātassa	1065	
PA_tika-s01_04t:1065_5	asambhavo, nāpi ahetuko pāṇātipāto, na ca payogo nippayojano paccuppannesu saṅkhāresu	1065	
PA_tika-s01_04t:1065_6	katapayogavasena tadanantaraṃ uppajjanārahassa saṅkhārakalāpassa tathāanuppattito,	1065	
PA_tika-s01_04t:1065_7	khaṇikānaṃ saṅkhārānaṃ khaṇikamaraṇassa idha maraṇabhāvena anadhippetattā santatimaraṇassa	1065	
PA_tika-s01_04t:1065_8	ca yathāvuttanayena sahetukabhāvato na ahetukaṃ maraṇaṃ, na ca katturahito pāṇātipātappayogo	1065	
PA_tika-s01_04t:1065_9	nirīhakesupi saṅkhāresu sannihitatāmattena upakārakesu attano attano anurūpaphaluppādananiyatesu	1065	
PA_tika-s01_04t:1065_10	kāraṇesu kattuvohārasiddhito yathā “padīpo pakāseti, nisākaro candimā”ti, na ca kevalassa	10651	
PA_tika-s01_04t:1065_11	vadhādhippāyasahabhuno cittacetasikakalāpassa pāṇātipāto icchito santānavasena avaṭṭhitasseva	10651	
PA_tika-s01_04t:1065_12	paṭijānanato, santānavasena pavattamānānañca padīpādīnaṃ attakiriyāsiddhi dissatīti	10651	
PA_tika-s01_04t:1065_13	attheva pāṇātipātena kammabaddhoti. Ayañca vicāro adinnādānādīsupi yathāsambhavaṃ vibhāvetabbo.	10651	
PA_tika-s01_04t:1066_0	Sāhatthikoti sayaṃ mārentassa kāyena vā kāyapaṭibaddhena vā paharaṇaṃ. Āṇattikoti	1066	
PA_tika-s01_04t:1066_1	aññaṃ āṇāpentassa “evaṃ vijjhitvā vā paharitvā vā mārehī”ti āṇāpanaṃ. Nissaggiyoti	1066	
PA_tika-s01_04t:1066_2	dūre ṭhitaṃ māretukāmassa kāyena vā kāyapaṭibaddhena vā usuyantapāsāṇādīnaṃ nissajjanaṃ.	1066	
PA_tika-s01_04t:1066_3	Thāvaroti asañcārimena upakaraṇena māretukāmassa opātāpassenaupanikkhipanaṃ, bhesajjasaṃvidhānañca.	1066	
PA_tika-s01_04t:1066_4	Vijjāmayoti māraṇatthaṃ mantaparijappanaṃ āthabbaṇikādīnaṃ viya. Āthabbaṇikā hi āthabbaṇaṃ	1066	
PA_tika-s01_04t:1066_5	payojenti nagare vā ruddhe saṅgāme vā paccupaṭṭhite paṭisenāya paccatthikesu paccāmittesu	1066	
PA_tika-s01_04t:1066_6	ītiṃ uppādenti upaddavaṃ uppādenti rogaṃ uppādenti pajjarakaṃ uppādenti sūcikaṃ uppādenti	1066	
PA_tika-s01_04t:1066_7	visūcikaṃ karonti pakkhandiyaṃ karonti. Vijjādharā ca vijjaṃ parivattetvā nagare	1066	
PA_tika-s01_04t:1066_8	vā ruddhe…pe… pakkhandiyaṃ karonti. Iddhimayoti kammavipākajiddhimayo dāṭhākoṭanādīni	1066	
PA_tika-s01_04t:1066_9	viya. Piturañño kira sīhaḷanarindassa dāṭhākoṭanena cūḷasumanakuṭumbiyassa maraṇaṃ	1066	
PA_tika-s01_04t:1066_10	hoti. “Imasmiṃ panatthe”tiādinā ganthagāravaṃ pariharitvā tassa anūnabhāvampi karoti	10661	
PA_tika-s01_04t:1066_11	“atthikehī”tiādinā. Idha avuttopi hi esa attho atidisanena vutto viya anūno paripuṇṇoti.	10661	
PA_tika-s01_04t:1067_0	Dussīlassa bhāvo dussīlyaṃ, yathāvuttā cetanā. “Pahāyā”ti ettha tvā-saddo pubbakāleti	1067	
PA_tika-s01_04t:1067_1	āha “pahīnakālato paṭṭhāyā”ti, hetuatthataṃ vā sandhāya evaṃ vuttaṃ. Etena hi pahānahetukā	1067	
PA_tika-s01_04t:1067_2	idhādhippetā samucchedanikā viratīti dasseti. Kammakkhayañāṇena hi pāṇātipātadussīlyassa	1067	
PA_tika-s01_04t:1067_3	pahīnattā bhagavā accantameva tato paṭiviratoti vuccati samucchedavasena pahānaviratīnamadhippetattā.	1067	
PA_tika-s01_04t:1067_4	Kiñcāpi “pahāya paṭivirato”ti padehi vuttānaṃ pahānaviramaṇānaṃ purimapacchimakālatā	1067	
PA_tika-s01_04t:1067_5	natthi, maggadhammānaṃ pana sammādiṭṭhiādīnaṃ, paccayabhūtānaṃ sammāvācādīnañca paccayuppannabhūtānaṃ	1067	
PA_tika-s01_04t:1067_6	paccayapaccayuppannabhāve apekkhite sahajātānampi paccayapaccayuppannabhāvena gahaṇaṃ	1067	
PA_tika-s01_04t:1067_7	purimapacchimabhāvena viya hoti. Paccayo hi purimataraṃ paccayasattiyā ṭhito, tato	1067	
PA_tika-s01_04t:1067_8	paraṃ paccayuppannaṃ paccayasattiṃ paṭicca pavattati, tasmā gahaṇappavattiākāravasena	1067	
PA_tika-s01_04t:1067_9	sahajātādipaccayabhūtesu sammādiṭṭhiādīsu pahāyakadhammesu pahānakiriyāya purimakālavohāro,	1067	
PA_tika-s01_04t:1067_10	tappaccayuppannāsu ca viratīsu viramaṇakiriyāya aparakālavohāro sambhavati. Tasmā	10671	
PA_tika-s01_04t:1067_11	“sammādiṭṭhiādīhi pāṇātipātaṃ pahāya sammāvācādīhi pāṇātipātā paṭivirato”ti pāḷiyaṃ attho daṭṭhabbo.	10671	
PA_tika-s01_04t:1068_0	Ayaṃ panettha aṭṭhakathāmuttako nayo – pahānaṃ samucchedavasena viratipaṭippassaddhivasena	1068	
PA_tika-s01_04t:1068_1	yojetabbā, tasmā maggena pāṇātipātaṃ pahāya phalena pāṇātipātā paṭiviratoti attho.	1068	
PA_tika-s01_04t:1068_2	Apica pāṇo atipātīyati etenāti pāṇātipāto, pāṇaghātahetubhūto dhammasamūho. Ko paneso?	1068	
PA_tika-s01_04t:1068_3	Ahirikānottappadosamohavihiṃsādayo kilesā. Te hi bhagavā ariyamaggena pahāya samugghāṭetvā	1068	
PA_tika-s01_04t:1068_4	pāṇātipātadussīlyato accantameva paṭivirato kilesesu pahīnesu tannimittakammassa	1068	
PA_tika-s01_04t:1068_5	anuppajjanato, tasmā maggena pāṇātipātaṃ yathāvuttakilesaṃ pahāya teneva pāṇātipātā	1068	
PA_tika-s01_04t:1068_6	dussīlyacetanā paṭiviratoti attho. Esa nayo “adinnādānaṃ pahāyā”tiādīsupi.	1068	
PA_tika-s01_04t:1069_0	Orato viratoti pariyāyavacanametaṃ, pati-visaddānaṃ vā paccekaṃ yojetabbato tathā	1069	
PA_tika-s01_04t:1069_1	vuttaṃ. Oratoti hi avarato abhimukhaṃ rato, tena ujukaṃ viramaṇavasena sātisayataṃ	1069	
PA_tika-s01_04t:1069_2	dasseti. Paṭiratassa cetaṃ atthavacanaṃ. Viratoti visesena rato, tena saha vāsanāya	1069	
PA_tika-s01_04t:1069_3	viramaṇabhāvaṃ, ubhayena pana samucchedaviratibhāvaṃ vibhāveti. Eva-saddo pana tassā	1069	
PA_tika-s01_04t:1069_4	viratiyā kālādivasena apariyantataṃ dassetuṃ vutto. So ubhayattha yojetabbo. Yathā	1069	
PA_tika-s01_04t:1069_5	hi aññe samādinnaviratikāpi anavaṭṭhitacittatāya lābhajīvitādihetu samādānaṃ bhinnanti,	1069	
PA_tika-s01_04t:1069_6	na evaṃ bhagavā, sabbaso pahīnapāṇātipātattā panesa accantavirato evāti. “Natthi	1069	
PA_tika-s01_04t:1069_7	tassā”tiādinā eva-saddena dassitaṃ yathāvuttamatthaṃ nivattetabbatthavasena samattheti.	1069	
PA_tika-s01_04t:1069_8	Tattha vītikkamissāmīti uppajjanakā dhammāti saha pāṭhasesena sambandho. Te pana	1069	
PA_tika-s01_04t:1069_9	anavajjadhammehi vokiṇṇā antarantarā uppajjanakā dubbalā sāvajjā dhammā, yasmā ca	1069	
PA_tika-s01_04t:1069_10	“kāyavacīpayogaṃ upalabhitvā imassa kilesā uppannā”ti viññunā sakkā ñātuṃ, tasmā	10691	
PA_tika-s01_04t:1069_11	te imināva pariyāyena “cakkhusotaviññeyyā”ti vuttā, na pana cakkhusotaviññāṇārammaṇattā.	10691	
PA_tika-s01_04t:1069_12	Ato sasambhārakathāya cakkhusotehi, tannissitaviññāṇehi vā kāyikavācasikapayogamupalabhitvā	10691	
PA_tika-s01_04t:1069_13	manoviññāṇena viññeyyāti attho daṭṭhabbo. Kāyikāti kāyena katā pāṇātipātādinipphādakā	10691	
PA_tika-s01_04t:1069_14	balavanto akusalā. “Kāḷakā” tipi ṭīkāyaṃ uddhatapāṭho, kaṇhapakkhikā balavanto akusalāti	10691	
PA_tika-s01_04t:1069_15	attho. “Imināvā”tiādinā nayadānaṃ karoti, tañca kho “adinnādānaṃ pahāya adinnādānā	10691	
PA_tika-s01_04t:1069_16	paṭivirato”tiādipadesu.	10691	
PA_tika-s01_04t:1070_0	Pāpe sametīti samaṇo, gotamasamaññā, tena gottenasambandho gotamoti atthaṃ sandhāya	1070	
PA_tika-s01_04t:1070_1	“samaṇoti bhagavā”tiādi vuttaṃ. Gottavasena laddhavohāroti sambandho. Brahmadattena	1070	
PA_tika-s01_04t:1070_2	bhāsitavaṇṇānusandhiyā imissā desanāya pavattanato, tena ca bhikkhusaṅghavaṇṇassāpi	1070	
PA_tika-s01_04t:1070_3	bhāsitattā bhikkhusaṅghavaṇṇopi vuttanayena desitabbo, so na desito. Kiṃ so pāṇātipātā	1070	
PA_tika-s01_04t:1070_4	paṭiviratabhāvo bhikkhusaṅghassa na vijjatīti anuyogamapanento “na kevalañcā”tiādimāha.	1070	
PA_tika-s01_04t:1070_5	Evaṃ sati kasmā na desitoti punānuyogaṃ pariharati “desanā panā”tiādinā. Evanti evameva.	1070	
PA_tika-s01_04t:1071_0	Etthāyamadhippāyo –“atthi bhikkhave, aññe ca dhammā”tiādinā anaññasādhāraṇe buddhaguṇe	1071	
PA_tika-s01_04t:1071_1	ārabbha upari desanaṃ vaḍḍhetukāmo bhagavā ādito paṭṭhāya “tathāgatassa vaṇṇaṃ vadamāno	1071	
PA_tika-s01_04t:1071_2	vadeyyā”tiādinā buddhaguṇavaseneva desanaṃ ārabhi, na bhikkhusaṅghaguṇavasenāpi.	1071	
PA_tika-s01_04t:1071_3	Esā hi bhagavato desanāya pakati, yadidaṃ ekaraseneva desanaṃ dassetuṃ labbhamānassāpi	1071	
PA_tika-s01_04t:1071_4	kassaci aggahaṇaṃ. Tathā hi rūpakaṇḍe dukādīsu, tanniddesesu ca hadayavatthu na gahitaṃ.	1071	
PA_tika-s01_04t:1071_5	Itaravatthūhi asamānagatikattā desanābhedo hotīti. Yathā hi cakkhuviññāṇādīni ekantato	1071	
PA_tika-s01_04t:1071_6	cakkhādinissayāni, na evaṃ manoviññāṇaṃ ekantena hadayavatthunissayaṃ āruppe tadabhāvato,	1071	
PA_tika-s01_04t:1071_7	nissayanissitavasena ca vatthudukādidesanā pavattā “atthi rūpaṃ cakkhuviññāṇassa	1071	
PA_tika-s01_04t:1071_8	vatthu, atthi rūpaṃ na cakkhuviññāṇassa vatthū”tiādinā. Yampi manoviññāṇaṃ ekantato	1071	
PA_tika-s01_04t:1071_9	hadayavatthunissayaṃ, tassa vasena “atthi rūpaṃ manoviññāṇassa vatthū”tiādinā dukādīsu	1071	
PA_tika-s01_04t:1071_10	vuccamānesupi na tadanurūpā ārammaṇadukādayo sambhavanti. Na hi “atthi rūpaṃ manoviññāṇassa	10711	
PA_tika-s01_04t:1071_11	ārammaṇaṃ, atthi rūpaṃ na manoviññāṇassa ārammaṇa”nti sakkā vattuṃ tadanārammaṇarūpassābhāvatoti	10711	
PA_tika-s01_04t:1071_12	vatthārammaṇadukā bhinnagatikā siyuṃ, tasmā na ekarasā desanā bhaveyyāti na vuttaṃ,	10711	
PA_tika-s01_04t:1071_13	tathā nikkhepakaṇḍe cittuppādavibhāgena visuṃ avuccamānattā avitakkaavicārapadavissajjane	10711	
PA_tika-s01_04t:1071_14	“vicāro cā”ti vattuṃ na sakkāti āvitakkavicāramattapadavissajane labbhamānopi vitakko	10711	
PA_tika-s01_04t:1071_15	na uddhato. Aññathā hi “vitakko cā”ti vattabbaṃ siyā, evamevidhāpi bhikkhusaṅghaguṇo	10711	
PA_tika-s01_04t:1071_16	na desitoti. Kāmaṃ saddato evaṃ na desito, atthato pana brahmadattena bhāsitavaṇṇassa	10711	
PA_tika-s01_04t:1071_17	anusandhidassanavasena imissā desanāya āraddhattā dīpetuṃ vaṭṭatīti āha “atthaṃ panā”tiādi.	10711	
PA_tika-s01_04t:1072_0	Tatthāyaṃ dīpanā – “pāṇātipātaṃ pahāya pāṇātipātā paṭivirato samaṇassa gotamassa	1072	
PA_tika-s01_04t:1072_1	sāvakasaṅgho nihitadaṇḍo nihitasattho”ti vitthāretabbaṃ. Nanu dhammassāpi vaṇṇo brahmadattena	1072	
PA_tika-s01_04t:1072_2	bhāsitoti? Saccaṃ bhāsito, so pana sammāsambuddhapabhavattā, ariyasaṅghādhārattā	1072	
PA_tika-s01_04t:1072_3	ca dhammassa dhammānubhāvasiddhattā ca tesaṃ, tadubhayavaṇṇadīpaneneva dīpitoti visuṃ	1072	
PA_tika-s01_04t:1072_4	na uddhato. Saddhammānubhāveneva hi bhagavā, bhikkhusaṅgho ca pāṇātipātādippahānasamattho	1072	
PA_tika-s01_04t:1072_5	hoti. Atthāpattivasena paraviheṭhanassa parivajjitabhāvadīpanatthaṃ daṇḍasatthānaṃ	1072	
PA_tika-s01_04t:1072_6	nikkhepavacanti āha “parūpaghātatthāyā”tiādi. Avattanatoti apavattanato, asañcaraṇato	1072	
PA_tika-s01_04t:1072_7	vā. Nikkhitto daṇḍo yenāti nikkhittadaṇḍo. Tathā nikkhittasattho. Majjhimassa purisassa	1072	
PA_tika-s01_04t:1072_8	catuhatthappamāṇo cettha daṇḍo. Tadavaseso muggarakhaggādayo satthaṃ, tena vuttaṃ	1072	
PA_tika-s01_04t:1072_9	“ettha cā”tiādi. Viheṭhanabhāvatoti vihiṃ sanabhāvato, etena sasati hiṃsati anenāti	1072	
PA_tika-s01_04t:1072_10	satthanti atthaṃ dasseti. “Parūpaghātatthāyā”tiādinā āpannamatthaṃ vivarituṃ “yaṃ	10721	
PA_tika-s01_04t:1072_11	panā”tiādi vuttaṃ. Kataro jiṇṇo, tassa, tenavā ālambito daṇḍo kattaradaṇḍo. Dantasodhanaṃ	10721	
PA_tika-s01_04t:1072_12	kātuṃ yoggaṃ kaṭṭhaṃ dantakaṭṭhaṃ, na pana dantasodhanakaṭṭhaṃ. “Dantakaṭṭhavāsiṃ	10721	
PA_tika-s01_04t:1072_13	vā”tipi pāṭho, dantakaṭṭhacchedanakavāsinti attho. Khuddakaṃ nakhacchedanādikiccanipphādakaṃ	10721	
PA_tika-s01_04t:1072_14	satthaṃ pipphalikaṃ. Idaṃ pana bhikkhusaṅghādhīnavacanaṃ. “Bhikkhusaṅghavasenapi	10721	
PA_tika-s01_04t:1072_15	dīpetuṃ vaṭṭatī”ti vuttatā tassāpi ekadesena dīpanatthaṃ vuttaṃ.	10721	
PA_tika-s01_04t:1073_0	Lajjā-saddo hiriatthoti āha “pāpajigucchanalakkhaṇāyā”ti. Dhammagarutāya hi buddhānaṃ,	1073	
PA_tika-s01_04t:1073_1	dhammassa ca attādhīnattā attādhipatibhūtā lajjāva vuttā, na lokādhipatibhūtaṃ ottappaṃ.	1073	
PA_tika-s01_04t:1073_2	Apica “lajjī”ti ettha vuttalajjāya ottappampi vuttameva, tasmā lajjāti hiriottappānamadhivacanaṃ	1073	
PA_tika-s01_04t:1073_3	daṭṭhabbaṃ. Na hi pāpajigucchanaṃ pāputtāsanarahitaṃ, pāpabhayaṃ vā alajjanaṃ nāma	1073	
PA_tika-s01_04t:1073_4	atthīti. “Dayaṃ mettacittataṃ āpanno”ti kasmā vuttaṃ, nanu dayā-saddo “dayāpanno”tiādīsu	1073	
PA_tika-s01_04t:1073_5	karuṇāyapi vattatīti? Saccametaṃ, ayaṃ pana dayāsaddo anurakkhaṇatthaṃ antonītaṃ	1073	
PA_tika-s01_04t:1073_6	katvā pavattamāno mettāya, karuṇāya ca pavattatīti idha mettāya pavattamāno vutto	1073	
PA_tika-s01_04t:1073_7	karuṇāya, vakkhamānattā. Midati sinehatīti mettā, sā etassa atthīti mettaṃ, mettaṃ	1073	
PA_tika-s01_04t:1073_8	cittaṃ etassāti mettacitto, mettāya sampayuttaṃ cittaṃ etassāti vā, tassa bhāvo mettacittatā	1073	
PA_tika-s01_04t:1073_9	mettā eva mūlabhūtena tannimittena puggalasmiṃ buddhiyā, saddassa ca pavattanato.	1073	
PA_tika-s01_04t:1074_0	“Pāṇabhūteti pāṇajāte”ti vuttaṃ. Evaṃ sati pāṇo bhūto yesanti pāṇabhūtāti nibbacanaṃ	1074	
PA_tika-s01_04t:1074_1	kattabbaṃ. Atha vā jīvitindriyasamaṅgitāya pāṇasaṅkhāte taṃtaṃkammānurūpaṃ pavattanato	1074	
PA_tika-s01_04t:1074_2	bhūtanāmake satteti attho. Anukampakoti karuṇāyanako. Yasmā pana mettā karuṇāya visesapaccayo	1074	
PA_tika-s01_04t:1074_3	hoti, tasmā purimapadatthabhūtā mettā eva paccayabhāvena “tāya eva dayāpannatāyā”ti	1074	
PA_tika-s01_04t:1074_4	vuttā. Iminā hi padena karuṇāya gahitāya yehi dhammehi pāṇātipātā paṭivirati sampajjati,	1074	
PA_tika-s01_04t:1074_5	tehi lajjāmettākaruṇāhi samaṅgibhāvo yathākkamaṃ padattayena dassito. Paradukkhāpanayanakāmatāpi	1074	
PA_tika-s01_04t:1074_6	hi hitānukampanamevāti avassaṃ ayamattho sampaṭicchitabboti. Imāya pāḷiyā, saṃvaṇṇanāya	1074	
PA_tika-s01_04t:1074_7	ca tassā viratiyā sattavasena apariyantataṃ dasseti.	1074	
PA_tika-s01_04t:1075_0	Viharatīti ettha vi-saddo vicchindanatthe, hara-saddo nayanatthe, nayanañca nāmetaṃ	1075	
PA_tika-s01_04t:1075_1	idha pavattanaṃ, yāpanaṃ, pālanaṃ vāti āha “iriyati yapeti yāpeti pāletī”ti. Yapeti	1075	
PA_tika-s01_04t:1075_2	yāpetīti cettha pariyāyavacanaṃ. Tasmā yathāvuttappakāro hutvā ekasmiṃ iriyāpathe	1075	
PA_tika-s01_04t:1075_3	uppannaṃ dukkhaṃ aññena iriyāpathena vicchinditvā harati pavatteti, attabhāvaṃ vā	1075	
PA_tika-s01_04t:1075_4	yāpeti pāletīti attho veditabbo. Iti vā hīti ettha hi-saddo vacanasiliṭṭhatāmatte	1075	
PA_tika-s01_04t:1075_5	kassacipi tena jotitatthassa abhāvato. Tenāha “evaṃ vā bhikkhave”ti. Visuṃ kappanameva	1075	
PA_tika-s01_04t:1075_6	attho vikappatthoti so anekabhinnesuyeva atthesu labbhati, anekabhedā ca atthā uparivakkhamānā	1075	
PA_tika-s01_04t:1075_7	evāti vuttaṃ “upari adinnā…pe… apekkhitvā”ti. “Eva”ntiādi ganthagāravapariharaṇaṃ, nayadānaṃ vā.	1075	
PA_tika-s01_04t:1076_0	Idāni sampiṇḍanatthaṃ dassento “ayaṃ panetthā”tiādimāha. Tattha na hanatīti na hiṃsati.	1076	
PA_tika-s01_04t:1076_1	Na ghātetīti na vadhati. Tatthāti pāṇātipāte. Samanuññoti santuṭṭho. Aho vata reti	1076	
PA_tika-s01_04t:1076_2	bhonto ekaṃsato acchariyāti attho. Ācārasīlamattakanti sādhujanācāramattakaṃ, matta-saddo	1076	
PA_tika-s01_04t:1076_3	cettha visesanivattiattho, tena indriyasaṃvarādiguṇehipi lokiyaputhujjano tathāgatassa	1076	
PA_tika-s01_04t:1076_4	vaṇṇaṃ vattuṃ na sakkotīti dasseti. Tathā hi indriyasaṃvarapaccayaparibhogasīlāni	1076	
PA_tika-s01_04t:1076_5	idha na vibhattāni. Eva-saddo padapūraṇamattaṃ, matta-saddena vā yathāvuttatthassāvadhāraṇaṃ	1076	
PA_tika-s01_04t:1076_6	karoti, eva-saddena ācārasīlameva vattuṃ sakkotīti sanniṭṭhānaṃ. Evamīdisesu. “Iti	1076	
PA_tika-s01_04t:1076_7	vā hi bhikkhave puthujjano tathāgatassa vaṇṇaṃ vadamāno vadeyyā”ti vacanasāmatthiyeneva	1076	
PA_tika-s01_04t:1076_8	taduttari guṇaṃ vattuṃ na sakkhissati. “Taṃ vo upari vakkhāmī”ti ca atthassāpajjanato	1076	
PA_tika-s01_04t:1076_9	tathāpannamatthaṃ dassetuṃ “upari asādhāraṇabhāva”ntiādi vuttaṃ. “Na kevalañcā”tiādinā	1076	
PA_tika-s01_04t:1076_10	puggalavivecanena pana “puthujjano”ti idaṃ nidassanamattanti dassitaṃ. “Ito para”ntiādinā	10761	
PA_tika-s01_04t:1076_11	ganthagāravaṃ pariharati. Pubbe vuttaṃ padaṃ pubbapadaṃ,na pubbapadaṃ tathā, na pubbaṃ	10761	
PA_tika-s01_04t:1076_12	vā apubbaṃ, tameva padaṃ tathā.	10761	
PA_tika-s01_04t:1077_0	Saddantarayogena dhātūnamatthavisesavācakattā “ādāna”nti etassa gahaṇanti attho daṭṭhabbo,	1077	
PA_tika-s01_04t:1077_1	tenāha “haraṇa”ntiādi. Parassāti attasantakato parabhūtassa santakassa, yo vā attato	1077	
PA_tika-s01_04t:1077_2	añño, so puggalo paro nāma, tassa idaṃ parantipi yujjati, “parasaṃharaṇa”ntipi pāṭho,	1077	
PA_tika-s01_04t:1077_3	saṃ-saddo cettha dhanattho,parasantakaharaṇanti vuttaṃ hoti. Theno vuccati coro,	1077	
PA_tika-s01_04t:1077_4	tassa bhāvo theyyaṃ, corakammaṃ. Corikāti corassa kiriyā. Tadatthaṃ vivarati “tatthā”tiādinā.	1077	
PA_tika-s01_04t:1077_5	Tatthāti “ādinnādāna”nti pade. Parapariggahitameva ettha adinnaṃ, na pana dantapoṇasikkhāpade	1077	
PA_tika-s01_04t:1077_6	viya appaṭiggahitakaṃ attasantakanti adhippāyo. “Yattha paro”tiādi ubhayattha sambandho	1077	
PA_tika-s01_04t:1077_7	āvuttiyādinayena. Tasmā “taṃ parapariggahitaṃ nāma, tasmiṃ parapariggahite”ti ca	1077	
PA_tika-s01_04t:1077_8	yojetabbaṃ. Yathākāmaṃ karotīti yathākāmakārī, tassa bhāvo yathākāmakaritā, taṃ.	1077	
PA_tika-s01_04t:1077_9	Tathārucikaraṇaṃ āpajjantoti attho. Sasantakattā adaṇḍāraho dhanadaṇḍarājadaṇḍavasena.	1077	
PA_tika-s01_04t:1077_10	Anupavajjo ca codanāsāraṇādivasena. Taṃ parapariggahitaṃ ādiyati etenāti tadādāyako,	10771	
PA_tika-s01_04t:1077_11	sveva upakkamo, taṃ samuṭṭhāpetīti tadādāyakaupakkamasamuṭṭhāpikā. Theyyā eva cetanā	10771	
PA_tika-s01_04t:1077_12	theyyacetanā. Khuddakatāappagghatādivasena hīne. Mahantatāmahagghatādivasena paṇīte.	10771	
PA_tika-s01_04t:1077_13	Kasmā? Vatthuhīnatāyāti gamyamānattā na vuttaṃ, hīne, hīnaguṇānaṃ santake ca cetanā	10771	
PA_tika-s01_04t:1077_14	dubbalā, paṇīte, paṇītaguṇānaṃ santake ca balavatīti heṭṭhā vuttanayena tehi kāraṇehi	10771	
PA_tika-s01_04t:1077_15	appasāvajjamahāsāvajjatā veditabbā. Ācariyā pana hīnapaṇītato khuddakamahante visuṃ	10771	
PA_tika-s01_04t:1077_16	gahetvā “idhāpi khuddake parasantake appasāvajjaṃ, mahante mahāsāvajjaṃ. Kasmā? Payogamahantatāya.	10771	
PA_tika-s01_04t:1077_17	Vatthuguṇānaṃ pana samabhāve sati kilesānamupakkamānañca mudutāya appasāvajjaṃ, tibbatāya	10771	
PA_tika-s01_04t:1077_18	mahāsāvajjanti ayampi nayo yojetabbo”ti vadanti.	10771	
PA_tika-s01_04t:1078_0	Sāhatthikādayoti ettha parasantakassa sahatthā gahaṇaṃ sāhatthiko. Aññe āṇāpetvā	1078	
PA_tika-s01_04t:1078_1	gahaṇaṃ āṇattiko. Antosuṅkaghāte ṭhitena bahisuṅkaghātaṃ pātetvā gahaṇaṃ nissaggiyo.	1078	
PA_tika-s01_04t:1078_2	“Asukaṃ bhaṇḍaṃ yadā sakkosi, tadā avaharā”ti atthasādhakāvahāranipphādakena, āṇāpanena	1078	
PA_tika-s01_04t:1078_3	vā, yadā kadāci parasantakavināsakena sappitelakumbhiādīsu dukūlasāṭakacammakhaṇḍādipakkhipanādinā	1078	
PA_tika-s01_04t:1078_4	vā gahaṇaṃ thāvaro. Mantaparijappanena gahaṇaṃ vijjāmayo. Vinā mantena, kāyavacīpayogehi	1078	
PA_tika-s01_04t:1078_5	tādisaiddhiyogena parasantakassa ākaḍḍhanaṃ iddhimayo. Kāyavacīpayogesu hi santesuyeva	1078	
PA_tika-s01_04t:1078_6	iddhimayo avaharaṇapayogo hoti, no asantesu. Tathā hi vuttaṃ “anāpatti bhikkhave,	1078	
PA_tika-s01_04t:1078_7	iddhimassa iddhivisaye”ti, te ca kho payogā yathānurūpaṃ pavattāti sambandho. Tesaṃ	1078	
PA_tika-s01_04t:1078_8	pana payogānaṃ sabbesaṃ sabbattha avahāresu asambhavato “yathānurūpa”nti vuttaṃ.	1078	
PA_tika-s01_04t:1079_0	Sandhicchedādīni katvā adissamānena vā, kūṭamānakūṭakahāpaṇādīhi vañcanena vā, avaharaṇaṃ	1079	
PA_tika-s01_04t:1079_1	theyyāvahāro. Pasayha balasā abhibhuyya santajjetvā, bhayaṃ dassetvā vā avaharaṇaṃ	1079	
PA_tika-s01_04t:1079_2	pasayhāvahāro. Parabhaṇḍaṃ paṭicchādetvā avaharaṇaṃ paṭicchannāvahāro. Bhaṇḍokāsaparikappavasena	1079	
PA_tika-s01_04t:1079_3	parikappetvā avaharaṇaṃ parikappāvahāro. Kusaṃ saṅkāmetvā avaharaṇaṃ kusāvahāro.	1079	
PA_tika-s01_04t:1079_4	Iti-saddena cettha ādiatthena, nidassananayena vā avasesā cattāro pañcakāpi gahitāti	1079	
PA_tika-s01_04t:1079_5	veditabbaṃ. Pañcannañhi pañcakānaṃ samodhānabhūtā pañcavīsati avahārā sabbepi adinnādānameva,	1079	
PA_tika-s01_04t:1079_6	aviññattiyā vā ariyāya viññattiyā vā dinnamevāti attho. “Dinnādāyī”ti idaṃ payogato	1079	
PA_tika-s01_04t:1079_7	parisuddhabhāvadassanaṃ. “Dinnapāṭikaṅkhī”ti idaṃ pana āsayatoti āha “cittenā”tiādi.	1079	
PA_tika-s01_04t:1080_0	Athenenāti ettha -saddo na-saddassa kāriyo, a-saddo vā eko nipāto na-saddatthoti	1080	
PA_tika-s01_04t:1080_1	dassetuṃ “na thenenā”ti vuttaṃ. Pāḷiyaṃ dissamānavākyāvatthikavibhattiyantapaṭirūpakatākaraṇena	1080	
PA_tika-s01_04t:1080_2	saddhiṃ samāsadassanametaṃ. Pakaraṇādhigate pana atthe viveciyamāne idha athenatoyeva	1080	
PA_tika-s01_04t:1080_3	sucibhūtatā adhigamīyati adinnādānādhikārattāti āha “athenattāyeva sucibhūtenā”ti	1080	
PA_tika-s01_04t:1080_4	tena hetālaṅkāravacanametanti dasseti. Āhito ahaṃmāno etthāti attā, attabhāvo. Bhagavato	1080	
PA_tika-s01_04t:1080_5	pana so ruḷhiyā yathā taṃ nicchandarāgesu sattavohāro. Adati vā saṃsāradukkhanti	1080	
PA_tika-s01_04t:1080_6	attā, tenāha “attabhāvenā”ti. Padattayepi itthambhūtalakkhaṇe karaṇavacananti ñāpetuṃ	1080	
PA_tika-s01_04t:1080_7	“athenaṃ…pe… katvā”ti vuttaṃ. Athenena attanā athenattā hutvā sucibhūtena attanā	1080	
PA_tika-s01_04t:1080_8	sucibhūtattā hutvā viharatītipi attho.	1080	
PA_tika-s01_04t:1081_0	Sesanti “pahāya paṭivirato”ti evamādikaṃ. Tañhi pubbe vuttanayaṃ. Kiñcāpi nayidha	1081	
PA_tika-s01_04t:1081_1	sikkhāpadavohārena virati vuttā, ito aññesu pana suttapadesesu, vinayābhidhammesu	1081	
PA_tika-s01_04t:1081_2	ca pavattavohārena viratiyo, cetanā ca adhisīlasikkhānamadhiṭṭhānabhāvato, tesamaññatarakoṭṭhāsabhāvato	1081	
PA_tika-s01_04t:1081_3	ca “sikkhāpada”ntveva vattabbāti āha “paṭhamasikkhāpade”ti. Kāmañcettha “lajjī dayāpanno”ti	1081	
PA_tika-s01_04t:1081_4	na vuttaṃ, adhikāravasena, pana atthato ca vuttamevāti veditabbaṃ. Yathā hi lajjādayo	1081	
PA_tika-s01_04t:1081_5	pāṇātipātappahānassa visesapaccayo, evaṃ adinnādānappahānassāpīti. Esa nayo ito paresupi.	1081	
PA_tika-s01_04t:1081_6	Atha vā sucibhūtenāti hirottappādisamannāgamanaṃ, ahirikādīnañca pahānaṃ vuttamevāti	1081	
PA_tika-s01_04t:1081_7	“lajjī dayāpanno”ti na vuttaṃ.	1081	
PA_tika-s01_04t:1082_0	Brahma-saddo idha seṭṭhavācako, abrahmānaṃ nihīnānaṃ, abrahmaṃ vā nihīnaṃ cariyaṃ	1082	
PA_tika-s01_04t:1082_1	vutti abrahmacariyaṃ, methunadhammo. Brahmaṃ seṭṭhaṃ ācāranti methunaviratiṃ. Na	1082	
PA_tika-s01_04t:1082_2	ācaratīti anācārī, [ārācārī ] tadācāravirahitoti attho, tenāha “abrahmacariyato dūracārī”ti.	1082	
PA_tika-s01_04t:1082_3	Dūro methunasaṅkhāto ācāro, so virahena yassatthīti dūracārī, methunadhammato vā	1082	
PA_tika-s01_04t:1082_4	dūro hutvā tabbiratiṃ ācaratīti dūracārītipi vaṭṭati. Mithunānaṃ rāgapariyuṭṭhānena	1082	
PA_tika-s01_04t:1082_5	sadisānaṃ ubhinnaṃ ayaṃ methunoti atthaṃ dasseti “rāgapariyuṭṭhānavasenā”tiādinā.	1082	
PA_tika-s01_04t:1082_6	Asataṃ dhammo ācāroti asaddhammo, tasmā. Abhedavohārena gāmasaddeneva gāmavāsino	1082	
PA_tika-s01_04t:1082_7	gahitāti vuttaṃ “gāmavāsīna”nti, gāme vasataṃ dhammotipi yujjati. “Dūracārī”ti cettha	1082	
PA_tika-s01_04t:1082_8	vacanato, pāḷiyaṃ vā “methunā” tveva avatvā “gāmadhammā”tipi vuttattā	1082	
PA_tika-s01_04t:1083_0	“Idha brāhmaṇa, ekacco samaṇo vā brāhmaṇo vā sammā brahmacārī paṭijānamāno na heva	1083	
PA_tika-s01_04t:1083_1	kho mātugāmena saddhiṃ dvayaṃdvayasamāpattiṃ samāpajjati, apica kho mātugāmassa ucchādanaparimaddananhāpanasambāhanaṃ	1083	
PA_tika-s01_04t:1083_2	sādiyati, so taṃ assādeti, taṃ nikāmeti, tena ca vittiṃ āpajjati, idampi kho brāhmaṇa	1083	
PA_tika-s01_04t:1083_3	brahmacariyassa khaṇḍampi chiddampi sabalampi kammāsampi, ayaṃ vuccati brāhmaṇa aparisuddhaṃ	1083	
PA_tika-s01_04t:1083_4	brahmacariyaṃ carati saṃyutto methunena saṃyogena, na parimuccati jātiyā jarāya maraṇena	1083	
PA_tika-s01_04t:1083_5	sokehi paridevehi dukkhehi domanassehi upāyāsehi, na parimuccati dukkhasmāti vadāmi.	1083	
PA_tika-s01_04t:1084_0	Puna caparaṃ…pe… napi mātugāmassa ucchādanaparimandananhāpanasambāhanaṃ sādiyati,	1084	
PA_tika-s01_04t:1084_1	apica kho mātugāmena saddhiṃ sañjagghati saṃkīḷati saṃkelāyati…pe… napi mātugāmena	1084	
PA_tika-s01_04t:1084_2	saddhiṃ sañjagghati saṃkīḷati saṃkelāyati, apica kho mātugāmassa cakkhunā cakkhuṃ	1084	
PA_tika-s01_04t:1084_3	upanijjhāyati pekkhati…pe… napi mātugāmassa cakkhunā cakkhuṃ upanijjhāyati pekkhati,	1084	
PA_tika-s01_04t:1084_4	apica kho mātugāmassa saddaṃ suṇāti tirokuṭṭaṃ vā tiropākāraṃ vā hasantiyā vā bhaṇantiyā	1084	
PA_tika-s01_04t:1084_5	vā gāyantiyā vā rodantiyā vā…pe… napi mātugāmassa saddaṃ suṇāti tirokuṭṭaṃ vā tiropākāraṃ	1084	
PA_tika-s01_04t:1084_6	vā hasantiyā vā bhaṇantiyā vā gāyantiyā vā rodantiyā vā, apica kho yānissa tāni pubbe	1084	
PA_tika-s01_04t:1084_7	mātugāmena saddhiṃ hasitalapitakīḷitāni, tāni anussarati…pe… napi yānissa tāni pubbe	1084	
PA_tika-s01_04t:1084_8	mātugāmena saddhiṃ hasitalapitakīḷitāni, tāni anussarati, apica kho passati gahapatiṃ	1084	
PA_tika-s01_04t:1084_9	vā gahapatiputtaṃ vā pañcahi kāmaguṇehi samappitaṃ samaṅgibhūtaṃ paricārayamānaṃ…pe…	1084	
PA_tika-s01_04t:1084_10	napi passati gahapatiṃ vā gahapatiputtaṃ vā pañcahi kāmaguṇehi samappitaṃ samaṅgibhūtaṃ	10841	
PA_tika-s01_04t:1084_11	paricārayamānaṃ, apica kho aññataraṃ devanikāyaṃ paṇidhāya brahmacariyaṃ carati “imināhaṃ	10841	
PA_tika-s01_04t:1084_12	sīlena vā vatena vā tapena vā brahmacariyena vā devo vā bhavissāmi devaññataro vā”ti.	10841	
PA_tika-s01_04t:1084_13	So taṃ assādeti, taṃ nikāmeti, tena ca vittiṃ āpajjati. Idampi kho brāhmaṇa brahmacariyassa	10841	
PA_tika-s01_04t:1084_14	khaṇḍampi chiddampi sabalampi kammāsampi. Ayaṃ vuccati brāhmaṇa, aparisuddhaṃ brahmacariyaṃ	10841	
PA_tika-s01_04t:1084_15	carati saṃyutto methunena saṃyogena, na parimuccati jātiyā jarāya maraṇena sokehi	10841	
PA_tika-s01_04t:1084_16	paridevehi dukkhehi domanassehi upāyāsehi, na parimuccati dukkhasmāti vadāmī”ti –	10841	
PA_tika-s01_04t:1085_0	Aṅguttarāgame sattakanipāte jāṇusoṇisutte āgatā sattavidhamethunasaṃyogāpi paṭivirati	1085	
PA_tika-s01_04t:1085_1	dassitāti daṭṭhabbā. Idhāpi asaddhammasevanādhippāyena kāyadvārappavattā maggenamaggapaṭipattisamuṭṭhāpikā	1085	
PA_tika-s01_04t:1085_2	cetanā abrahmacariyaṃ. Pañcasikkhāpadakkame micchācāre pana agamanīyaṭṭhānavītikkamacetanā	1085	
PA_tika-s01_04t:1085_3	yathāvuttā kāmesu micchācāroti yojetabbaṃ.	1085	
PA_tika-s01_04t:1086_0	Tattha agamanīyaṭṭhānaṃ nāma purisānaṃ tāva māturakkhitādayo dasa, dhanakkītādayo	1086	
PA_tika-s01_04t:1086_1	dasāti vīsati itthiyo. Itthīsu pana dasannaṃ dhanakkītādīnaṃ, sārakkhasaparidaṇḍānañca	1086	
PA_tika-s01_04t:1086_2	vasena dvādasannaṃ aññe purisā. Ye paneke vadanti “cattāro kāmesu micchācārā akālo,	1086	
PA_tika-s01_04t:1086_3	adeso, anaṅgo, adhammo cā”ti, te vippaṭipattimattaṃ pati parikappetvā vadanti. Na	1086	
PA_tika-s01_04t:1086_4	hi sāgamanīyaṭṭhāne pavattā vippaṭipatti micchācāro nāma sambhavati. Sā panesā duvidhāpi	1086	
PA_tika-s01_04t:1086_5	vippaṭipatti guṇavirahite appasāvajjā, guṇasampanne mahāsāvajjā. Guṇarahitepi ca	1086	
PA_tika-s01_04t:1086_6	abhibhavitvā vippaṭipatti mahāsāvajjā, ubhinnaṃ samānacchandabhāve appasāvajjā, samānacchandabhāvepi	1086	
PA_tika-s01_04t:1086_7	kilesānaṃ, upakkamānañca mudutāya appasāvajjā, tibbatāya mahāsāvajjāti veditabbaṃ.	1086	
PA_tika-s01_04t:1087_0	Tassa pana abrahmacariyassa dve sambhārā sevetukāmatācittaṃ, maggenamaggapaṭipattīti.	1087	
PA_tika-s01_04t:1087_1	Micchācārassa pana cattāro sambhārā agamanīyavatthu, tasmiṃ sevanacittaṃ, sevanāpayogo,	1087	
PA_tika-s01_04t:1087_2	maggenamaggapaṭipattiadhivāsananti evaṃ aṭṭhakathāsu “cattāro sambhārā”ti vuttattā	1087	
PA_tika-s01_04t:1087_3	abhibhavitvā vītikkamane maggenamaggapaṭipattiadhivāsane satipi purimuppannasevanābhisandhipayogābhāvato	1087	
PA_tika-s01_04t:1087_4	abhibhuyyamānassa micchācāro na hotīti vadanti keci. Sevanacitte sati payogābhāvo	1087	
PA_tika-s01_04t:1087_5	na pamāṇaṃ itthiyā sevanapayogassa yebhuyyena abhāvato, purisasseva yebhuyyena sevanapayogo	1087	
PA_tika-s01_04t:1087_6	hotīti itthiyā puretaraṃ sevanacittaṃ upaṭṭhapetvā nisinnāya [nipannāya ] micchācāro	1087	
PA_tika-s01_04t:1087_7	na siyāti āpajjati. Tasmā purisassa vasena ukkaṃsato “cattāro sambhārā”ti vuttaṃ.	1087	
PA_tika-s01_04t:1087_8	Aññathā hi itthiyā purisakiccakaraṇakāle purisassāpi sevanāpayogābhāvato micchācāro	1087	
PA_tika-s01_04t:1087_9	na siyāti vadanti eke.	1087	
PA_tika-s01_04t:1088_0	Idaṃ panettha sanniṭṭhānaṃ – attano ruciyā pavattitassa sevanāpayogeneva sevanacittatāsiddhito	1088	
PA_tika-s01_04t:1088_1	agamanīyavatthu, sevanāpayogo, maggenamaggapaṭipattiadhivāsananti tayo, balakkārena	1088	
PA_tika-s01_04t:1088_2	pavattitassa purimuppannasevanābhisandhipayogābhāvato agamanīyavatthu, tasmiṃ sevanacittaṃ,	1088	
PA_tika-s01_04t:1088_3	maggenamaggapaṭipattiadhivāsananti tayo, anavasesaggahaṇena pana vuttanayena cattāroti,	1088	
PA_tika-s01_04t:1088_4	tampi keciyeva vadanti, vīmaṃsitvā gahetabbanti abhidhammānuṭīkāyaṃ vuttaṃ. Eko payogo sāhatthikova.	1088	
PA_tika-s01_04t:1089_0	9. Musāti tatiyanto, dutiyanto vā nipāto micchāpariyāyo, kiriyāpadhānoti āha “visaṃvādanapurekkhārassā”tiādi.	1089	
PA_tika-s01_04t:1089_1	Pure karaṇaṃ purekkhāro, visaṃvādanassa purekkhāro yassāti tathā, tassa kammapathappattameva	1089	
PA_tika-s01_04t:1089_2	dassetuṃ “atthabhañjanako”ti vuttaṃ, parassa hitavināsakoti attho. Musāvādo pana	1089	
PA_tika-s01_04t:1089_3	sasantakassa adātukāmatāya, hasādhippāyena ca bhavati. Vacasā katā vāyāmappadhānā	1089	
PA_tika-s01_04t:1089_4	kiriyā vacīpayogo. Tathā kāyena katā kāyapayogo. Visaṃvādanādhippāyo pubbabhāgakkhaṇe,	1089	
PA_tika-s01_04t:1089_5	taṅkhaṇe ca. Vuttañhi “pubbevassa hoti ‘musā bhaṇissa’nti, bhaṇantassa hoti ‘musā	1089	
PA_tika-s01_04t:1089_6	bhaṇāmī’ti” etadeva hi dvayaṃ aṅgabhūtaṃ. Itaraṃ “bhaṇitassa hoti ‘musā mayā bhaṇita’nti”	1089	
PA_tika-s01_04t:1089_7	vuttaṃ pana hotu vā, mā vā, akāraṇametaṃ. Assāti visaṃvādakassa. “Cetanā”ti etena	1089	
PA_tika-s01_04t:1089_8	sambandho. Visaṃ vādeti etenāti visaṃvādanaṃ, tadeva kāyavacīpayogo, taṃ samuṭṭhāpetīti	1089	
PA_tika-s01_04t:1089_9	tathā, iminā musāsaṅkhātena kāyavacīpayogena, musāsaṅkhātaṃ vā kāyavacīpayogaṃ vadati	1089	
PA_tika-s01_04t:1089_10	viññāpeti, samuṭṭhāpeti vā etenāti musāvādoti atthamāha. “Vādo”ti vutte visaṃvādanacittaṃ,	10891	
PA_tika-s01_04t:1089_11	tajjo vāyāmo, parassa tadatthavijānananti lakkhaṇattayaṃ vibhāvitameva hoti.	10891	
PA_tika-s01_04t:1090_0	“Atathaṃ vatthu”nti lakkhaṇaṃ pana avibhāvitameva musā-saddassa payogasaṅkhātakiriyāvācakattā.	1090	
PA_tika-s01_04t:1090_1	Tasmā idha naye lakkhaṇassa abyāpitatāya, musā-saddassa ca visaṃvāditabbatthavācakatāsambhavato	1090	
PA_tika-s01_04t:1090_2	paripuṇṇaṃ katvā musāvādalakkhaṇaṃ dassetuṃ “aparo nayo”tiādi vuttaṃ. Lakkhaṇatoti	1090	
PA_tika-s01_04t:1090_3	sabhāvato. Tathāti tena tathākārena. Kāyavacīviññattiyo samuṭṭhāpetīti viññattisamuṭṭhāpikā.	1090	
PA_tika-s01_04t:1090_4	Imasmiṃ pana naye musā vatthu vadīyati vuccati etenāti musāvādoti nibbacanaṃ daṭṭhabbaṃ.	1090	
PA_tika-s01_04t:1090_5	“So yamattha”ntiādinā kammapathappattassa vatthuvasena appasāvajjamahāsāvajjabhāvamāha.	1090	
PA_tika-s01_04t:1090_6	Yassa atthaṃ bhañjati, tassa appaguṇatāya appasāvajjo, mahāguṇatāya mahāsāvajjoti	1090	
PA_tika-s01_04t:1090_7	adinnādāne viya guṇavasenāpi yojetabbaṃ. Kilesānaṃ mudutibbatāvasenāpi appasāvajjamahāsāvajjatā labbhatiyeva.	1090	
PA_tika-s01_04t:1091_0	“Apicā”tiādinā musāvādasāmaññassāpi appasāvajjamahāsāvajjabhāvaṃ dasseti. Attano	1091	
PA_tika-s01_04t:1091_1	santakaṃ adātukāmatāyāti, hi hasādhippāyenāti ca musāvādasāmaññato vuttaṃ. Ubhayatthāpi	1091	
PA_tika-s01_04t:1091_2	ca visaṃvādanapurekkhāreneva musāvādo, na pana vacanamattena. Tattha pana cetanā	1091	
PA_tika-s01_04t:1091_3	balavatī na hotīti appasāvajjatā vuttā. Nadī maññeti nadī viya. Appatāya ūnassa atthassa	1091	
PA_tika-s01_04t:1091_4	pūraṇavasena pavattā kathā pūraṇakathā, bahutarabhāvena vuttakathāti vuttaṃ hoti.	1091	
PA_tika-s01_04t:1092_0	Tenākārena jāto tajjo, tassa visaṃvādanassa anurūpoti attho. Vāyāmoti vāyāmasīsena	1092	
PA_tika-s01_04t:1092_1	payogamāha. Vīriyappadhānā hi kāyikavācasikakiriyā idha adhippetā, na vāyāmamattaṃ.	1092	
PA_tika-s01_04t:1092_2	Visaṃvādanādhippāyena payoge katepi aparena tasmiṃ atthe aviññāte visaṃvādanassa	1092	
PA_tika-s01_04t:1092_3	asijjhanato parassa tadatthavijānanampi ekasambhārabhāvena vuttaṃ. Keci pana “abhūtavacanaṃ,	1092	
PA_tika-s01_04t:1092_4	visaṃvādanacittaṃ, parassa tadatthavijānana”nti tayo sambhāre vadanti. Kāyikova sāhatthikoti	1092	
PA_tika-s01_04t:1092_5	koci maññeyyāti taṃ nivāraṇatthaṃ “so kāyena vā”tiādi vuttaṃ. Tāya ce kiriyāya paro	1092	
PA_tika-s01_04t:1092_6	tamatthaṃ jānātīti taṅkhaṇe vā dandhatāya vicāretvā pacchā vā jānanaṃ sandhāya vuttaṃ.	1092	
PA_tika-s01_04t:1092_7	Ayanti visaṃvādako. Kiriyasamuṭṭhāpikacetanākkhaṇeyevāti kāyikavācasikakiriyasamuṭṭhāpikāya	1092	
PA_tika-s01_04t:1092_8	cetanāya pavattakkhaṇe eva. Musāvādakammunā bajjhatīti visaṃvādanacetanāsaṅkhātena	1092	
PA_tika-s01_04t:1092_9	musāvādakammunā sambandhīyati, allīyatīti vā attho. Sacepi dandhatāya vicāretvā pacchā	1092	
PA_tika-s01_04t:1092_10	cirenāpi paro tadatthaṃ jānāti, sanniṭṭhāpakacetanāya nibbattattā taṅkhaṇeyeva bajjhatīti vuttaṃ hoti.	10921	
PA_tika-s01_04t:1093_0	“Eko payogo sāhatthikovā”ti idaṃ porāṇaṭṭhakathāsu āgatanayena vuttanti idha saṅgahaṭṭhakathāya	1093	
PA_tika-s01_04t:1093_1	saṅgahakārassa attano matibhedaṃ dassetuṃ “yasmā panā”tiādi vuttaṃ. Tattha “yathā…pe…	1093	
PA_tika-s01_04t:1093_2	tathā”ti etena sāhatthiko viya āṇattikādayopi gahetabbā, aggahaṇe kāraṇaṃ natthi	1093	
PA_tika-s01_04t:1093_3	parassa visaṃvādanabhāvena tassadisattāti dasseti, “idamassa…pe… āṇāpentopī”ti āṇattikassa	1093	
PA_tika-s01_04t:1093_4	gahaṇe kāraṇaṃ, “paṇṇaṃ…pe… nissajjantopī”ti nissaggiyassa, “ayamattho…pe… ṭhapentopī”ti	1093	
PA_tika-s01_04t:1093_5	thāvarassa. Yasmā visaṃvādetīti sabbattha sambandho. Paṇṇaṃ likhitvāti tālādīnaṃ	1093	
PA_tika-s01_04t:1093_6	paṇṇaṃ akkharena likhitvā, paṇṇanti vā bhummatthe upayogavacanaṃ. Tena vuttaṃ “tirokuṭṭādīsū”ti	1093	
PA_tika-s01_04t:1093_7	[kuḍḍādīsu ] paṇṇe akkharaṃ lekhaniyā likhitvāti attho. Vīmaṃsitvā gahetabbāti attanomatiyā	1093	
PA_tika-s01_04t:1093_8	sabbadubbalattā anattukkaṃsanena vuttaṃ. Kiñhettha vicāretabbakāraṇaṃ atthi sayameva vicāritattā.	1093	
PA_tika-s01_04t:1094	Saccanti vacīsaccaṃ, saccena saccanti purimena vacīsaccena pacchimaṃ vacīsaccaṃ. Paccayavasena dhātupadantalopaṃ sandhāya “sandahatī”ti vuttaṃ. Saddavidū pana –	109	
PA_tika-s01_04t:1095	“Vipubbo dhā karotyatthe, abhipubbo tu bhāsane;	109	
PA_tika-s01_04t:1096	Nyāsaṃpubbo yathāyogaṃ, nyāsāropanasandhisū”ti. –	109	
PA_tika-s01_04t:1097_0	Dhā-saddameva ghaṭanatthe paṭhanti. Tasmā pariyāyavasena “sandahatī”ti vuttantipi	1097	
PA_tika-s01_04t:1097_1	daṭṭhabbaṃ. Tadadhippāyaṃ dasseti “na antarantarā”tiādinā. “Yo hī”tiādi tabbivaraṇaṃ.	1097	
PA_tika-s01_04t:1097_2	Antaritattāti antarā paricchinnattā. Na tādisoti na evaṃvadanasabhāvo. Jīvitahetupi,	1097	
PA_tika-s01_04t:1097_3	pageva aññahetūti api-saddo sambhāvanattho.	1097	
PA_tika-s01_04t:1098_0	“Saccato thetato”tiādīsu viya theta-saddo thirapariyāyo, thirabhāvo ca saccavāditādhikārattā	1098	
PA_tika-s01_04t:1098_1	kathāvasena veditabboti āha “thirakathoti attho”ti. Thitassa bhāvoti hi theto, thirabhāvo,	1098	
PA_tika-s01_04t:1098_2	tena yuttattā puggalo idha theto nāma. Haliddīti suvaṇṇavaṇṇakandanipphattako gacchaviseso.	1098	
PA_tika-s01_04t:1098_3	Thuso nāma dhaññattaco, dhaññapalāso ca. Kumbhaṇḍanti mahāphalo sūpasampādako latāviseso.	1098	
PA_tika-s01_04t:1098_4	Indakhīlo nāma gambhīranemo esikāthambho. Yathā haliddirāgādayo anavaṭṭhitasabhāvatāya	1098	
PA_tika-s01_04t:1098_5	na ṭhitā, evaṃ na ṭhitā kathā etassāti naṭhitakatho [nathirakatho ] yathā pāsāṇalekhādayo	1098	
PA_tika-s01_04t:1098_6	avaṭṭhitasabhāvatāya ṭhitā, evaṃ ṭhitā kathā etassāti ṭhitakathoti [thirakatho ]	1098	
PA_tika-s01_04t:1098_7	haliddirāgādayo yathā kathāya upamāyo honti, evaṃ yojetabbaṃ. Kathāya hi etā upamāyoti.	1098	
PA_tika-s01_04t:1099_0	Pattisaṅkhātā saddhā ayati pavattati etthāti paccayikoti āha “pattiyāyitabbako”ti.	1099	
PA_tika-s01_04t:1099_1	Pattiyā ayitabbā pavattetabbāti pattiyāyitabbā ya-kārāgamena, vācā. Sā etassāti pattiyāyitabbako,	1099	
PA_tika-s01_04t:1099_2	tenāha “saddhāyitabbako”ti. Tadevatthaṃ byatirekena, anvayena ca dassetuṃ “ekacco	1099	
PA_tika-s01_04t:1099_3	hī”tiādi vuttaṃ. Vattabbataṃ āpajjati visaṃvādanato. Itarapakkhe ca avisaṃvādanatoti	1099	
PA_tika-s01_04t:1099_4	adhippāyo. “Loka”nti etena “lokassā”ti ettha kammatthe chaṭṭhīti dasseti.	1099	
PA_tika-s01_04t:1100_0	Satipi paccekaṃ pāṭhakkame aññāsu abhidhammaṭṭhakathā dīsu saṃvaṇṇanākkamena tiṇṇampi	1100	
PA_tika-s01_04t:1100_1	padānaṃ ekatthasaṃvaṇṇanaṃ kātuṃ “yāya vācāyā”tiādimāha, yāya vācāya karotīti sambandho.	1100	
PA_tika-s01_04t:1100_2	Parassāti yaṃ bhindituṃ taṃ vācaṃ bhāsati, tassa. Ca-saddo aṭṭhānapayutto, so dvandagabbhabhāvaṃ	1100	
PA_tika-s01_04t:1100_3	jotetuṃ kammadvaye payujjitabbo. Suññabhāvanti piyavirahitatāya rittabhāvaṃ. Sāti	1100	
PA_tika-s01_04t:1100_4	yathāvuttā saddasabhāvā vācā, etena piyañca suññañca piyasuññaṃ, taṃ karoti etāyāti	1100	
PA_tika-s01_04t:1100_5	pisuṇā niruttinayenāti vacanatthaṃ dasseti, pisatīti vā pisuṇā, samagge satte avayavabhūte	1100	
PA_tika-s01_04t:1100_6	vaggabhinne karotīti attho.	1100	
PA_tika-s01_04t:1101_0	Pharusanti sinehābhāvena lūkhaṃ. Sayampi pharusāti domanassasamuṭṭhitattā sabhāvena	1101	
PA_tika-s01_04t:1101_1	sayampi kakkasā. Pharusasabhāvato neva kaṇṇasukhā. Atthavipannatāya na hadayaṅgamā.	1101	
PA_tika-s01_04t:1101_2	Ettha pana paṭhamanaye pharusaṃ karotīti vacanatthena vā phalūpacārena vā vācāya	1101	
PA_tika-s01_04t:1101_3	pharusasaddappavatti veditabbā. Dutiyanaye mammacchedavasena pavattiyā ekantaniṭṭhuratāya	1101	
PA_tika-s01_04t:1101_4	ruḷhisaddavasena sabhāvena, kāraṇūpacārena vā vācāya pharusasaddappavatti daṭṭhabbā.	1101	
PA_tika-s01_04t:1102_0	Yenāti palāpasaṅkhātena niratthakavacanena. Samphanti “sa”nti vuttaṃ sukhaṃ, hitañca	1102	
PA_tika-s01_04t:1102_1	phalati paharati vināsetīti atthena “sampha”nti laddhanāmaṃ attano, paresañca anupakārakaṃ	1102	
PA_tika-s01_04t:1102_2	yaṃ kiñci atthaṃ, tenāha “niratthaka”nti, iminā samphaṃ palapati etenāti samphappalāpoti	1102	
PA_tika-s01_04t:1102_3	vacanatthaṃ dasseti.	1102	
PA_tika-s01_04t:1103_0	“Tesa”ntiādinā cetanāya phalavohārena pisuṇādisaddappavatti vuttā. “Sā evā”tiādinā	1103	
PA_tika-s01_04t:1103_1	pana cetanāya pavattiparikappanāya hetuṃ vibhāveti. Tattha “pahāyā”tiādivacanasannidhānato	1103	
PA_tika-s01_04t:1103_2	tassāyeva ca pahātabbatā yuttito adhippetāti attho.	1103	
PA_tika-s01_04t:1104_0	Tatthāti tāsu pisuṇavācādīsu. Saṃkiliṭṭhacittassāti lobhena, dosena vā vibādhitacittassa,	1104	
PA_tika-s01_04t:1104_1	upatāpitacittassa vā, dūsitacittassāti vuttaṃ hoti, “cetanā”ti etena sambandho. Yena	1104	
PA_tika-s01_04t:1104_2	saha paresaṃ bhedāya vadati, tassa attano piyakamyatāyāti attho. Cetanā pisuṇavācā	1104	
PA_tika-s01_04t:1104_3	nāma pisuṇaṃ vadanti etāyāti katvā. Samāsavisaye hi mukhyavasena attho gahetabbo,	1104	
PA_tika-s01_04t:1104_4	byāsavisaye upacāravasenāti daṭṭhabbaṃ. Yassa yato bhedaṃ karoti, tesu abhinnesu	1104	
PA_tika-s01_04t:1104_5	appasāvajjaṃ, bhinnesu mahāsāvajjaṃ. Tathā kilesānaṃ mudutibbatāvisesesupi yojetabbaṃ.	1104	
PA_tika-s01_04t:1105_0	Yassa pesuññaṃ upasaṃharati, so bhijjatu vā, mā vā, tassa tadatthaviññāpanameva pamāṇanti	1105	
PA_tika-s01_04t:1105_1	āha “tassa tadatthavijānana”nti. Bhedapurekkhāratāpiyakamyatānamekekapakkhipanena	1105	
PA_tika-s01_04t:1105_2	cattāro. Kammapathappatti pana bhinne eva. Imesanti aniyamatāya parammukhāpavattānampi	1105	
PA_tika-s01_04t:1105_3	attano buddhiyaṃ parivattamāne sandhāya vuttanti dassetuṃ “yesa”ntiādimāha. Itoti	1105	
PA_tika-s01_04t:1105_4	idha padese, vuttānaṃ yesaṃ santike sutanti yojetabbaṃ.	1105	
PA_tika-s01_04t:1106_0	“Dvinna”nti nidassanavacanaṃ bahūnampi sandhānato. “Mittāna”ntiādi “sandhāna”nti	1106	
PA_tika-s01_04t:1106_1	ettha kammaṃ, tena pāḷiyaṃ “bhinnāna”nti etassa kammabhāvaṃ dasseti. Sandhānakaraṇañca	1106	
PA_tika-s01_04t:1106_2	nāma tesamanurūpakaraṇamevāti vuttaṃ “anukattā”ti. Anuppadātāti anubalappadātā, anuvattanavasena	1106	
PA_tika-s01_04t:1106_3	vā padātā. Kassa pana anubalappadānaṃ, anuvattanañcāti? “Sahitāna”nti vuttattā sandhānassāti	1106	
PA_tika-s01_04t:1106_4	viññāyatīti āha “sandhānānuppadātā”ti. Yasmā pana anubalavasena, anuvattanavasena	1106	
PA_tika-s01_04t:1106_5	ca sandhānassa padānaṃ ādānaṃ, rakkhaṇaṃ vā daḷhīkaraṇaṃ hoti, tasmā vuttaṃ “daḷhīkammaṃ	1106	
PA_tika-s01_04t:1106_6	kattā”ti. Āramanti etthāti ārāmo. Ramitabbaṭṭhānaṃ samaggoti hi tadadhiṭṭhānānaṃ	1106	
PA_tika-s01_04t:1106_7	vasena tabbisesanatā vuttā. “Samagge”tipi paṭhanti, tadayuttaṃ “yatthā”tiādivacanena	1106	
PA_tika-s01_04t:1106_8	viruddhattā. Yasmā pana ākārena vināpi ayamattho labbhati, tasmā “ayamevettha attho”ti	1106	
PA_tika-s01_04t:1106_9	vuttaṃ samaggesūti samaggabhūtesu janakāyesu, tenāha “te pahāyā”tiādi. Tappakatiyatthopi	1106	
PA_tika-s01_04t:1106_10	kattuatthovāti dasseti “nandatī”ti iminā. Tappakatiyatthena hi “disvāpi sutvāpī”ti	11061	
PA_tika-s01_04t:1106_11	vacanaṃ supapannaṃ hoti. Samagge karoti etāyāti samaggakaraṇī. Sāyeva vācā, taṃ bhāsitāti	11061	
PA_tika-s01_04t:1106_12	atthamāha “yā vācā”tiādinā. Tāya vācāya samaggakaraṇaṃ nāma. “Sukhā saṅghassa sāmaggī,	11061	
PA_tika-s01_04t:1106_13	samaggānaṃ tapo sukho”tiādinā samaggānisaṃsadassanamevāti vuttaṃ “sāmaggiguṇaparidīpikamevā”ti.	11061	
PA_tika-s01_04t:1106_14	Itaranti tabbiparītaṃ bhedanikaṃ vācaṃ.	11061	
PA_tika-s01_04t:1107_0	Mammānīti duṭṭhārūni, tassadisatāya pana idha akkosavatthūni “mammānī”ti vuccanti.	1107	
PA_tika-s01_04t:1107_1	Yathā hi duṭṭhārūsu yena kenaci vatthunā ghaṭitesu cittaṃ adhimattaṃ dukkhappattaṃ	1107	
PA_tika-s01_04t:1107_2	hoti, tathā tesu dasasujātiādīsu akkosavatthūsu pharusavācāya phusitamattesūti. Tathā	1107	
PA_tika-s01_04t:1107_3	hi vuttaṃ “mammāni viya mammāni, yesu pharusavācāya chupitamattesu duṭṭhārūsu viya	1107	
PA_tika-s01_04t:1107_4	ghaṭṭitesu cittaṃ adhimattaṃ dukkhappattaṃ hoti, kāni pana tāni? Jātiādīni akkosavatthūnī”ti	1107	
PA_tika-s01_04t:1107_5	“yassa sarīrappadesassa satthādipaṭihanena bhusaṃ rujjanaṃ, so mammaṃ nāma. Idha	1107	
PA_tika-s01_04t:1107_6	pana yassa cittassa pharusavācāvasena domanassasaṅkhātaṃ bhusaṃ rujjanaṃ, taṃ mammaṃ	1107	
PA_tika-s01_04t:1107_7	viyāti mamma”nti apare. Tāni mammāni chijjanti bhijjanti yenāti mammacchedako, sveva	1107	
PA_tika-s01_04t:1107_8	kāyavacīpayogo, tāni samuṭṭhāpetīti tathā. Ekantapharusacetanā pharusā vācā pharusaṃ	1107	
PA_tika-s01_04t:1107_9	vadanti etāyāti katvā. “Pharusacetanā” icceva avatvā “ekantapharusacetanā”ti vacanaṃ	1107	
PA_tika-s01_04t:1107_10	duṭṭhacittatāya eva pharusacetanā adhippetā, na pana savanapharusatāmattenāti ñāpanatthaṃ.	11071	
PA_tika-s01_04t:1107_11	Tassāti ekantapharusacetanāya eva. Āvibhāvatthanti pharusavācābhāvassa pākaṭakaraṇatthaṃ.	11071	
PA_tika-s01_04t:1107_12	Tassāti vā ekantapharusacetanāya eva, pharusavācābhāvassāti attho. Tathevāti mātuvuttākāreneva,	11071	
PA_tika-s01_04t:1107_13	uṭṭhāsi anubandhitunti attho. Saccakiriyanti yaṃ “caṇḍā taṃ mahiṃsī anubandhatū”ti	11071	
PA_tika-s01_04t:1107_14	vacanaṃ mukhena kathesi, taṃ mātucitte natthi, tasmā “taṃ mā hotu, yaṃ pana uppalapattampi	11071	
PA_tika-s01_04t:1107_15	mayhaṃ upari na patatū”ti kāraṇaṃ cittena cintesi, tadeva mātucitte atthi, tasmā	11071	
PA_tika-s01_04t:1107_16	“tameva hotū”ti saccakaraṇaṃ, kattabbasaccaṃ vā. Tatthevāti uṭṭhānaṭṭhāneyeva. Baddhā	11071	
PA_tika-s01_04t:1107_17	viyāti yottādinā paribandhi viya. Evaṃ mammacchedakoti ettha savanapharusatāmattena	11071	
PA_tika-s01_04t:1107_18	mammacchedakatā veditabbā.	11071	
PA_tika-s01_04t:1108_0	Payogoti vacīpayogo. Cittasaṇhatāyāti ekantapharusacetanāya abhāvamāha. Tatoyeva	1108	
PA_tika-s01_04t:1108_1	hi pharusavācā na hoti kammapathappattā, kammabhāvaṃ pana na sakkā vāretunti daṭṭhabbaṃ.	1108	
PA_tika-s01_04t:1108_2	“Mātāpitaro hī”tiādināpi tadevatthaṃ samattheti. Evaṃ byatirekavasena cetanāpharusatāya	1108	
PA_tika-s01_04t:1108_3	pharusavācābhāvaṃ sādhetvā idāni tameva anvayavasena sādhetuṃ “yathā”tiādi vuttaṃ.	1108	
PA_tika-s01_04t:1108_4	Apharusā vācā na hoti pharusā vācā hotiyevāti attho sāti pharusavācā. Yanti puggalaṃ.	1108	
PA_tika-s01_04t:1109_0	Etthāpi kammapathabhāvaṃ appattā appasāvajjā, itarā mahāsāvajjā. Tathā kilesānaṃ	1109	
PA_tika-s01_04t:1109_1	mudutibbatābhedepi yojetabbaṃ. Keci pana “yaṃ uddissa pharusavācā payujjati, tassa	1109	
PA_tika-s01_04t:1109_2	sammukhāyeva sīsaṃ etī”ti vadanti, eke pana “parammukhāpi pharusavācā hotiyevā”ti.	1109	
PA_tika-s01_04t:1109_3	Tatthāyamadhippāyo yutto siyā, sammukhā payoge agāravādīnaṃ balavabhāvato siyā cetanā	1109	
PA_tika-s01_04t:1109_4	balavatī, parassa ca tadatthavijānanaṃ, na tathā parammukhā. Yathā pana akkosite	1109	
PA_tika-s01_04t:1109_5	mate āḷahane katā khamanā upavādantarāyaṃ nivatteti, evaṃ parammukhā payuttāpi pharusavācā	1109	
PA_tika-s01_04t:1109_6	hotiyevāti sakkā ñātunti, tasmā ubhayatthāpi pharusavācā sambhavatīti daṭṭhabbaṃ.	1109	
PA_tika-s01_04t:1109_7	Tathā hi parassa tadatthavijānanamaññatra tayova tassā sambhārā aṭṭhakathāsu vuttāti.	1109	
PA_tika-s01_04t:1109_8	Kupitacittanti akkosanādhippāyeneva vuttaṃ, na pana maraṇādhippāyena. Maraṇādhippāyena	1109	
PA_tika-s01_04t:1109_9	hi sati cittakope atthasiddhiyā, tadabhāve ca yathārahaṃ pāṇātipātabyāpādāva honti.	1109	
PA_tika-s01_04t:1110	Elaṃ vuccati doso ilati cittaṃ, puggalo vā kampati etenāti katvā. Etthāti –	111	
PA_tika-s01_04t:1111	“Nelaṅgo setapacchādo, ekāro vattatī ratho;	111	
PA_tika-s01_04t:1112	Anīghaṃ passa āyantaṃ, chinnasotaṃ abandhana”nti. ; –	111	
PA_tika-s01_04t:1113_0	Imissā udānagāthāya. Sīlañhettha niddosatāya “nela”nti vuttaṃ. Tenevāha citto gahapati	1113	
PA_tika-s01_04t:1113_1	āyasmatā kāmabhūtherena puṭṭho saṃyuttāgamavare saḷāyatanavagge “nelaṅga”nti kho	1113	
PA_tika-s01_04t:1113_2	bhante sīlānametaṃ adhivacana”nti vācā nāma saddasabhāvā taṃtadatthanibandhanāti	1113	
PA_tika-s01_04t:1113_3	sādurasasadisattā madhurameva byañjanaṃ, attho ca tabbhāvatoti atthameva sandhāya	1113	
PA_tika-s01_04t:1113_4	byañjanamadhuratāya, atthamadhuratāyā”ti ca vuttaṃ. Visesanaparanipātopi hi loke	1113	
PA_tika-s01_04t:1113_5	dissati “agyāhito”tiādīsu. Apica avayavāpekkhane sati “madhuraṃ byañjanaṃ yassā”tiādinā	1113	
PA_tika-s01_04t:1113_6	vattabbo. Sukhāti sukhakaraṇī, sukhahetūti vuttaṃ hoti. Kaṇṇasūlanti kaṇṇasaṅkuṃ.	1113	
PA_tika-s01_04t:1113_7	Kaṇṇasaddena cettha sotaviññāṇapaṭibaddhatadanuvattakā viññāṇavīthiyo gahitā. Vohārakathā	1113	
PA_tika-s01_04t:1113_8	hesā suttantadesanā, tassā vaṇṇanā ca, tathā ceva vuttaṃ “sakalasarīre kopaṃ, pema”nti	1113	
PA_tika-s01_04t:1113_9	ca. Na hi hadayavatthunissito kopo, pemo ca sakalasarīre vattati. Esa nayo īdisesu.	1113	
PA_tika-s01_04t:1113_10	Sukhena cittaṃ pavisati yathāvuttakāraṇadvayenāti attho, aluttasamāso cesa yathā	11131	
PA_tika-s01_04t:1113_11	“amataṅgato”ti. Pureti guṇapāripure, tenāha “guṇaparipuṇṇatāyā”ti. Pure saṃvaḍḍhā	11131	
PA_tika-s01_04t:1113_12	porī, tādisā nārī viyāti vācāpi porīti atthamāha “pure”tiādinā. Sukumārāti sutaruṇā.	11131	
PA_tika-s01_04t:1113_13	Upameyyapakkhe pana apharusatāya mudukabhāvo eva sukumāratā. Purassāti ettha pura-saddo	11131	
PA_tika-s01_04t:1113_14	tannivāsīvācako sahacaraṇavasena “gāmo āgato”tiādīsu viya, tenevāha “nagaravāsīna”nti.	11131	
PA_tika-s01_04t:1113_15	Esāti taṃsambandhīniddesā vācā. Evarūpī kathāti atthattayena pakāsitā kathā. Kantāti	11131	
PA_tika-s01_04t:1113_16	kāmitā tuṭṭhā yathā “pakkanto”ti, māna-saddassa vā antabyappadeso, kāmiyamānāti attho.	11131	
PA_tika-s01_04t:1113_17	Yathā “anāpatti asamanubhāsantassā”ti manaṃ appeti vaḍḍhetīti manāpā, tena vuttaṃ	11131	
PA_tika-s01_04t:1113_18	“cittavuḍḍhikarā”ti. Tathākārinīti attho. Ato bahuno janassāti idha sambandhe sāmivacanaṃ,	11131	
PA_tika-s01_04t:1113_19	na tu purimasmiṃ viya kattari.	11131	
PA_tika-s01_04t:1114_0	Kāmaṃ tehi vattumicchito attho sambhavati, so pana aphalattā bhāsitatthapariyāyena	1114	
PA_tika-s01_04t:1114_1	atthoyeva nāma na hotīti āha “anatthaviññāpikā”ti. Apica payojanatthābhāvato anatthā,	1114	
PA_tika-s01_04t:1114_2	vācā, taṃ viññāpikātipi vaṭṭati. Akusalacetanā samphappalāpo samphaṃ palapanti etāyāti	1114	
PA_tika-s01_04t:1114_3	katvā. Āsevanaṃ bhāvanaṃ bahulīkaraṇaṃ. Yaṃ janaṃ gāhāpayituṃ pavattito, tena aggahite	1114	
PA_tika-s01_04t:1114_4	appasāvajjo, gahite mahāsāvajjo. Kilesānaṃ mudutibbatāvasenāpi appasāvajjamahāsāvajjatā	1114	
PA_tika-s01_04t:1114_5	yojetabbā. Bhāratanāmakānaṃ dvebhātukarājūnaṃ yuddhakathā, dasagiriyakkhena sītāya	1114	
PA_tika-s01_04t:1114_6	nāma deviyā āharaṇakathā, rāmaraññā paccāharaṇakathā, yathā taṃ adhunā bāhirakehi	1114	
PA_tika-s01_04t:1114_7	paricayitā sakkaṭabhāsāya gaṇṭhitā rāmapurāṇabhāratapurāṇādikathāti, evamādikā niratthakakathā	1114	
PA_tika-s01_04t:1114_8	samphappalāpoti vuttaṃ “bhārata…pe… purekkhāratā”ti.	1114	
PA_tika-s01_04t:1115_0	“Kālavādī”tiādi samphappalāpā paṭiviratassa paṭipattisandassanaṃ yathā “pāṇātipātā	1115	
PA_tika-s01_04t:1115_1	paṭivirato”tiādi pāṇātipātappahānassa paṭipattidassanaṃ. “Pāṇātipātaṃ pahāya viharatī”ti	1115	
PA_tika-s01_04t:1115_2	hi vutte kathaṃ pāṇātipātappahānaṃ hotīti apekkhāsambhavato “pāṇātipātā paṭivirato	1115	
PA_tika-s01_04t:1115_3	hotī”ti vuttaṃ. Sā pana virati kathanti āha “nihitadaṇḍo nihita sattho”ti. Tañca	1115	
PA_tika-s01_04t:1115_4	daṇḍasatthanidhānaṃ kathanti vuttaṃ “lajjī”tiādi. Evaṃ uttaruttaraṃ purimassa purimassa	1115	
PA_tika-s01_04t:1115_5	upāyasandassanaṃ. Tathā adinnādānādīsupi yathāsambhavaṃ yojetabbaṃ. Tena vuttaṃ “kālavādītiādi	1115	
PA_tika-s01_04t:1115_6	samphappalāpā paṭiviratassa paṭipattisandassana”nti. Atthasaṃhitāpi hi vācā ayuttakālapayogena	1115	
PA_tika-s01_04t:1115_7	atthāvahā na siyāti anatthaviññāpanabhāvaṃ anulometi, tasmā samphappalāpaṃ pajahantena	1115	
PA_tika-s01_04t:1115_8	akālavāditā parivajjetabbāti dassetuṃ “kālavādī”ti vuttaṃ. Kāle vadantenāpi ubhayattha	1115	
PA_tika-s01_04t:1115_9	asādhanato abhūtaṃ parivajjetabbanti āha “bhūtavādī”ti. Bhūtañca vadantena yaṃ idhalokaparalokahitasampādanakaṃ,	1115	
PA_tika-s01_04t:1115_10	tadeva vattabbanti vuttaṃ “atthavādī”ti. Atthaṃ vadantenāpi na lokiyadhammanissitameva	11151	
PA_tika-s01_04t:1115_11	vattabbaṃ, atha kho lokuttaradhammanissitampīti āha “dhammavādī”ti. Yathā ca attho	11151	
PA_tika-s01_04t:1115_12	lokuttaradhammanissito hoti, tathā dassanatthaṃ “vinayavādī”ti vuttaṃ.	11151	
PA_tika-s01_04t:1116_0	Pātimokkhasaṃvaro, satiñāṇakhantivīriyasaṃvaroti hi pañcannaṃ saṃvaravinayānaṃ tadaṅgappahānaṃ,	1116	
PA_tika-s01_04t:1116_1	vikkhambhanasamucchedapaṭippassaddhinissaraṇappahānanti pañcannaṃ pahānavinayānañca	1116	
PA_tika-s01_04t:1116_2	vasena vuccamāno attho nibbānādhigamahetubhāvato lokuttaradhammasannissito hoti.	1116	
PA_tika-s01_04t:1116_3	Evaṃ guṇavisesayutto ca attho vuccamāno desanākosalle sati sobhati, kiccakaro ca	1116	
PA_tika-s01_04t:1116_4	hoti, nāññathāti dassetuṃ “nidhānavatiṃ vācaṃ bhāsitā”ti vuttaṃ. Idāni tameva desanākosallaṃ	1116	
PA_tika-s01_04t:1116_5	vibhāvetuṃ “kālenā”tiādimāha. Ajjhāsayaṭṭhuppattīnaṃ, pucchāya ca vasena otiṇṇe desanāvisaye	1116	
PA_tika-s01_04t:1116_6	ekaṃsādibyākaraṇavibhāgaṃ sallakkhetvā ṭhapanāhetudāharaṇasaṃsandanāni taṃtaṃkālānurūpaṃ	1116	
PA_tika-s01_04t:1116_7	vibhāventiyā parimitaparicchinnarūpāya gambhīrudānapahūtatthavitthārasaṅgāhikāya	1116	
PA_tika-s01_04t:1116_8	desanāya pare yathājjhāsayaṃ paramatthasiddhiyaṃ patiṭṭhāpento “desanākusalo”ti vuccatīti	1116	
PA_tika-s01_04t:1116_9	evametthāpi atthayojanā veditabbā.	1116	
PA_tika-s01_04t:1117_0	Vattabbayuttakālanti vattabbavacanassa anurūpakālaṃ, tattha vā payujjitabbakālaṃ.	1117	
PA_tika-s01_04t:1117_1	Sabhāvavaseneva bhūtatāti āha “sabhāvamevā”ti. Atthaṃ vadatīti atthavādī. Atthavadanañca	1117	
PA_tika-s01_04t:1117_2	tannissitavācākathanamevāti adhippāyena vuttaṃ “diṭṭhadhammikasamparāyikatthasannissitameva	1117	
PA_tika-s01_04t:1117_3	katvā”ti. Dhammavādī”tiādīsupi eseva nayo.	1117	
PA_tika-s01_04t:1118_0	Nidheti sannidhānaṃ karoti etthāti nidhānaṃ. Ṭhapanokāso. “Ṭhānavatī”ti vutte tasmiṃ	1118	
PA_tika-s01_04t:1118_1	ṭhāne ṭhapetuṃ yuttātipi attho sambhavatīti āha “hadaye”tiādi. Nidhānavatīpi vācā	1118	
PA_tika-s01_04t:1118_2	kālayuttāva atthāvahā, tasmā “kālenā”ti idaṃ “nidhānavatiṃ” vācaṃ bhāsitā”ti etassāpekkhavacananti	1118	
PA_tika-s01_04t:1118_3	dasseti “evarūpi”ntiādinā. Icchitatthanibbattanatthaṃ apadisitabbo, apadisīyati vā	1118	
PA_tika-s01_04t:1118_4	icchitattho anenāti apadeso, upamā, hetudāharaṇādikāraṇaṃ vā, tena saha vattatīti	1118	
PA_tika-s01_04t:1118_5	sāpadesā, vācā, tenāha “saupamaṃ sakāraṇanti attho”ti. Paricchedaṃ dassetvāti yāvatā	1118	
PA_tika-s01_04t:1118_6	pariyosānaṃ sambhavati, tāvatā mariyādaṃ dassetvā, tena vuttaṃ “yathā…pe… bhāsatī”ti.	1118	
PA_tika-s01_04t:1118_7	Sikhamappattā hi kathā atthāvahā nāma na hoti. Atthasaṃhitanti ettha attha-saddo	1118	
PA_tika-s01_04t:1118_8	bhāsitatthapariyāyoti vuttaṃ “anekehipī”tiādi. Bhāsitattho ca nāma saddānusārena	1118	
PA_tika-s01_04t:1118_9	adhigato sabbopi pakatyatthapaccayatthabhāvatthādiko, tatoyeva bhagavato vacanaṃ	1118	
PA_tika-s01_04t:1118_10	ekagāthāpadampi saṅkhepavitthārādiekattādinandiyāvattādinayehi anekehipi niddhāraṇakkhamatāya	11181	
PA_tika-s01_04t:1118_11	pariyādātumasakkuṇeyyaṃ atthamāvahatīti. Evaṃ atthasāmaññato saṃvaṇṇetvā icchitatthavisesatopi	11181	
PA_tika-s01_04t:1118_12	saṃvaṇṇetuṃ “yaṃ vā”tiādimāha. Atthavādinā vattumicchitatthoyeva hi idha gahito.	11181	
PA_tika-s01_04t:1118_13	Nanu sabbesampi vacanaṃ attanā icchitatthasahitaṃyeva, kimettha vattabbaṃ atthīti	11181	
PA_tika-s01_04t:1118_14	antolīnacodanaṃ parisodheti “na añña”ntiādinā. Aññamatthaṃ paṭhamaṃ nikkhipitvā ananusandhivasena	11181	
PA_tika-s01_04t:1118_15	pacchā aññamatthaṃ na bhāsati. Yathānikkhittānusandhivaseneva pariyosāpetvā kathetīti adhippāyo.	11181	
PA_tika-s01_04t:1119_0	10. Evaṃ paṭipāṭiyā sattamūlasikkhāpadāni vibhajitvā satipi abhijjhādippahānassa	1119	
PA_tika-s01_04t:1119_1	saṃvarasīlasaṅgahe upariguṇasaṅgahato, lokiyaputhujjanāvisayato ca uttaridesanāya	1119	
PA_tika-s01_04t:1119_2	saṅgahituṃ taṃ pariharitvā pacurajanapākaṭaṃ ācārasīlameva vibhajanto bhagavā “bījagāmabhūtagāmasamārambhā”tiādimāhāti	1119	
PA_tika-s01_04t:1119_3	pāḷiyaṃ sambandho vattabbo. Tattha vijāyanti viruhanti etehīti bījāni. Paccayantarasamavāye	1119	
PA_tika-s01_04t:1119_4	sadisaphaluppattiyā visesakāraṇabhāvato viruhanasamatthānaṃ sāraphalādīnametaṃ adhivacanaṃ.	1119	
PA_tika-s01_04t:1119_5	Bhavanti, ahuvunti cāti bhūtā, jāyanti vaḍḍhanti jātā, vaḍḍhitā cāti attho. Vaḍḍhamānakānaṃ	1119	
PA_tika-s01_04t:1119_6	vaḍḍhitvā, ṭhitānañca rukkhagacchādīnaṃ yathākkamamadhivacanaṃ. Viruḷhamūlā hi nīlabhāvaṃ	1119	
PA_tika-s01_04t:1119_7	āpajjantā taruṇarukkhagacchā jāyanti vaḍḍhantīti vuccanti. Vaḍḍhitvā ṭhitā mahantā	1119	
PA_tika-s01_04t:1119_8	rukkhagacchā jātā vaḍḍhitāti. Gāmoti samūho, so ca suddhaṭṭhakadhammarāsi, bījānaṃ,	1119	
PA_tika-s01_04t:1119_9	bhūtānañca tathāladdhasamaññānaṃ aṭṭhadhammānaṃ gāmo, teyeva vā gāmoti tathā. Avayavavinimuttassa	1119	
PA_tika-s01_04t:1119_10	hi samudāyassa abhāvato duvidhenāpi atthena teyeva tiṇarukkhalatādayo gayhanti.	11191	
PA_tika-s01_04t:1120_0	Apica bhūmiyaṃ patiṭṭhahitvā haritabhāvamāpannā rukkhagacchādayo devatā pariggayhanti,	1120	
PA_tika-s01_04t:1120_1	tasmā bhūtānaṃ nivāsanaṭṭhānatāya gāmoti bhūtagāmotipi vadanti, te sarūpato dassetuṃ	1120	
PA_tika-s01_04t:1120_2	“mūlabīja”ntiādimāha. Mūlameva bījaṃ mūlabījaṃ. Sesesupi ayaṃ nayo. Phaḷubījanti	1120	
PA_tika-s01_04t:1120_3	pabbabījaṃ. Paccayantarasamavāye sadisaphaluppattiyā visesakāraṇabhāvato viruhanasamatthe	1120	
PA_tika-s01_04t:1120_4	sāraphale niruḷho bīja-saddo tadatthasiddhiyā mūlādīsupi kesuci pavattatīti mūlādito	1120	
PA_tika-s01_04t:1120_5	nivattanatthaṃ ekena bīja-saddena visesetvā “bījabīja”nti vuttaṃ yathā “rūpaṃrūpaṃ,	1120	
PA_tika-s01_04t:1120_6	dukkhadukkha”nti ca. Nīlatiṇarukkhādikassāti allatiṇassa ceva allarukkhādikassa ca.	1120	
PA_tika-s01_04t:1120_7	Ādi-saddena osadhigacchalatādayo veditabbā. Samārambho idha vikopanaṃ, tañca chedanādiyevāti	1120	
PA_tika-s01_04t:1120_8	vuttaṃ “chedanabhedanapacanādibhāvenā”ti. Nanu ca rukkhādayo cittarahitatāya na jīvā,	1120	
PA_tika-s01_04t:1120_9	cittarahitatā ca paripphandanābhāvato, chinne viruhanato, visadisajātikabhāvato,	1120	
PA_tika-s01_04t:1120_10	catuyoniapariyāpannato ca veditabbā. Vuḍḍhi pana pavāḷasilālavaṇādīnampi vijjatīti	11201	
PA_tika-s01_04t:1120_11	na tesaṃ jīvatābhāve kāraṇaṃ. Visayaggahaṇañca nesaṃ parikappanāmattaṃ supanaṃ viya	11201	
PA_tika-s01_04t:1120_12	ciñcādīnaṃ, tathā kaṭukambilāsādinā dohaḷādayo. Tattha kasmā bījagāmabhūtagāmasamārambhā	11201	
PA_tika-s01_04t:1120_13	paṭivirati icchitāti? Samaṇasāruppato, tannissitasattānukampanato ca. Tenevāha āḷavakānaṃ	11201	
PA_tika-s01_04t:1120_14	rukkhacchedanādivatthūsu “jīvasaññino hi moghapurisā manussā rukkhasmi”ntiādi.	11201	
PA_tika-s01_04t:1121_0	Ekaṃ bhattaṃ ekabhattaṃ, tamassa atthi ekasmiṃ divase ekavārameva bhuñjanatoti ekabhattiko.	1121	
PA_tika-s01_04t:1121_1	Tayidaṃ ekabhattaṃ kadā bhuñjitabbanti sandhāya vuttaṃ “pātarāsabhatta”ntiādi, dvīsu	1121	
PA_tika-s01_04t:1121_2	bhattesu pātarāsabhattaṃ sandhāyāhāti adhippāyo. Pāto asitabbanti pātarāsaṃ. Sāyaṃ	1121	
PA_tika-s01_04t:1121_3	asitabbanti sāyamāsaṃ, tadeva bhattaṃ tathā. Eka-saddo cettha majjhanhikakālaparicchedabhāvena	1121	
PA_tika-s01_04t:1121_4	payutto, na tadantogadhavārabhāvenāti dasseti “tasmā”tiādinā.	1121	
PA_tika-s01_04t:1122_0	Rattiyā bhojanaṃ uttarapadalopato rattisaddena vuttaṃ, taddhitavasena vā tathāyevādhippāyasambhavato,	1122	
PA_tika-s01_04t:1122_1	tenāha “rattiyā”tiādi. Aruṇuggamanato paṭṭhāya yāva majjhanhikā ayaṃ buddhādīnaṃ	1122	
PA_tika-s01_04t:1122_2	ariyānaṃ āciṇṇasamāciṇṇo bhojanassa kālo nāma, tadañño vikālo. Tattha dutiyapadena	1122	
PA_tika-s01_04t:1122_3	rattibhojanassa paṭikkhittattā aparanhova idha vikāloti pārisesanayena tatiyapadassa	1122	
PA_tika-s01_04t:1122_4	atthaṃ dīpetuṃ “atikkante majjhanhike”tiādi vuttaṃ. Bhāvasādhano cettha bhojana-saddo	1122	
PA_tika-s01_04t:1122_5	ajjhoharaṇatthavācakoti dīpeti “yāva sūriyatthaṅgamanā bhojana”nti iminā. Kassa pana	1122	
PA_tika-s01_04t:1122_6	tadajjhoharaṇanti? Yāmakālikādīnamanuññātattā, vikālabhojanasaddassa ca yāvakālikajjhoharaṇeyeva	1122	
PA_tika-s01_04t:1122_7	niruḷhattā “yāvakālikassā”ti viññāyati. Ayaṃ panettha aṭṭhakathāvaseso ācariyānaṃ	1122	
PA_tika-s01_04t:1122_8	nayo – bhuñjitabbaṭṭhena bhojanaṃ, yāgubhattādi sabbaṃ yāvakālikavatthu. Yathā ca	1122	
PA_tika-s01_04t:1122_9	“rattūparato”ti ettha rattibhojanaṃ rattisaddena vuccati, evamettha bhojanajjhoharaṇaṃ	1122	
PA_tika-s01_04t:1122_10	bhojanasaddena. Vikāle bhojanaṃ vikālabhojanaṃ, tato vikālabhojanā. Vikāle yāvakālikavatthussa	11221	
PA_tika-s01_04t:1122_11	ajjhoharaṇāti atthoti. Īdisā guṇavibhūti na buddhakāleyevāti āha “anomānadītīre”tiādi.	11221	
PA_tika-s01_04t:1122_12	Ayaṃ pana pāḷiyaṃ anusandhikkamo – ekasmiṃ divase ekavārameva bhuñjanato “ekabhattiko”ti	11221	
PA_tika-s01_04t:1122_13	vutte rattibhojanopi siyāti tannivāraṇatthaṃ “rattūparato”ti vuttaṃ. Evaṃ sati sāyanhabhojīpi	11221	
PA_tika-s01_04t:1122_14	ekabhattiko siyāti tadāsaṅkānivattanatthaṃ “virato vikālabhojanā”ti vuttanti.	11221	
PA_tika-s01_04t:1123_0	Saṅkhepato “sabbapāpassa akaraṇa”ntiādi nayappavattaṃ bhagavato sāsanaṃ sachandarāgappavattito	1123	
PA_tika-s01_04t:1123_1	naccādīnaṃ dassanaṃ nānulometīti āha “sāsanassa ananulomattā”ti. Visucati sāsanaṃ	1123	
PA_tika-s01_04t:1123_2	vijjhati ananulomikabhāvenāti visūkaṃ, paṭiviruddhanti vuttaṃ hoti. Tatra upamaṃ	1123	
PA_tika-s01_04t:1123_3	dasseti “paṭāṇībhūta”nti iminā, paṭāṇīsaṅkhātaṃ kīlaṃ viya bhūtanti attho. “Visūka”nti	1123	
PA_tika-s01_04t:1123_4	etassa paṭāṇībhūtanti atthamāhātipi vadanti. Attanā payojiyamānaṃ, parehi payojāpiyamānañca	1123	
PA_tika-s01_04t:1123_5	naccaṃ naccabhāvasāmaññato pāḷiyaṃ ekeneva naccasaddena sāmaññaniddesanayena gahitaṃ,	1123	
PA_tika-s01_04t:1123_6	ekasesanayena vā. Tathā gītavāditasaddehi gāyanagāyāpanavādanavādāpanānīti āha “naccananaccāpanādivasenā”ti.	1123	
PA_tika-s01_04t:1123_7	Suddhahetutājotanavasena hi dvādhippāyikā ete saddā. Naccañca gītañca vāditañca visūkadassanañca	1123	
PA_tika-s01_04t:1123_8	naccagītavāditavisūkadassanaṃ, samāhāravasenettha ekattaṃ. Aṭṭhakathāyaṃ pana yathāpāṭhaṃ	1123	
PA_tika-s01_04t:1123_9	vākyāvatthikantavacanena saha samuccayasamāsadassanatthaṃ “naccā cā”tiādi vuttaṃ.	1123	
PA_tika-s01_04t:1123_10	Evaṃ sabbattha īdisesu. (Dassanavisaye mayūranaccādipaṭikkhipanena naccāpanavisayepi	11231	
PA_tika-s01_04t:1123_11	paṭikkhipanaṃ daṭṭhabbaṃ) “naccādīni hī”tiādinā yathāvuttatthasamatthanaṃ. Dassanena	11231	
PA_tika-s01_04t:1123_12	cettha savanampi saṅgahitaṃ virūpekasesanayena, yathāsakaṃ vā visayassa ālocanasabhāvatāya	11231	
PA_tika-s01_04t:1123_13	pañcannaṃ viññāṇānaṃ savanakiriyāyapi dassanasaṅkhepasambhavato “dassanā” icceva	11231	
PA_tika-s01_04t:1123_14	vuttaṃ. Tenevāha “pañcahi viññāṇehi na kiñci dhammaṃ paṭijānāti aññatra atinipātamattā”ti.	11231	
PA_tika-s01_04t:1124_0	“Visūkabhūtā dassanā cā”ti etena avisūkabhūtassa pana gītassa savanaṃ kadāci vaṭṭatīti	1124	
PA_tika-s01_04t:1124_1	dasseti. Tathā hi vuttaṃ paramatthajotikāya khuddakapāṭhaṭṭhakathāya “dhammūpasaṃhitampi	1124	
PA_tika-s01_04t:1124_2	cettha gītaṃ na vaṭṭati, gītūpasaṃhito pana dhammo vaṭṭatī”ti katthaci pana na-kāravipariyāyena	1124	
PA_tika-s01_04t:1124_3	pāṭho dissati. Ubhayatthāpi ca gīto ce dhammānulomatthapaṭisaṃyuttopi na vaṭṭati,	1124	
PA_tika-s01_04t:1124_4	dhammo ce gītasaddapaṭisaṃyuttopi vaṭṭatīti adhippāyo veditabbo. “Na bhikkhave, gītassarena	1124	
PA_tika-s01_04t:1124_5	dhammo gāyitabbo, yo gāyeyya, āpatti dukkaṭassā”ti hi desanāya eva paṭikkhepo, na	1124	
PA_tika-s01_04t:1124_6	savanāya. Imassa ca sikkhāpadassa visuṃ paññāpanato viññāyati “gītassarena desitopi	1124	
PA_tika-s01_04t:1124_7	dhammo na gīto”ti. Yañca sakkapañhasuttavaṇṇanāyaṃ sevitabbāsevitabbasaddaṃ niddharantena	1124	
PA_tika-s01_04t:1124_8	“yaṃ pana atthanissitaṃ dhammanissitaṃ kumbhadāsigītampi suṇantassa pasādo vā uppajjati,	1124	
PA_tika-s01_04t:1124_9	nibbidā vā saṇṭhāti, evarūpo saddo sevitabbo”ti vuttaṃ, taṃ asamādānasikkhāpadassa	1124	
PA_tika-s01_04t:1124_10	sevitabbatāmattapariyāyena vuttaṃ. Samādānasikkhāpadassa hi evarūpaṃ suṇantassa sikkhāpadasaṃvaraṃ	11241	
PA_tika-s01_04t:1124_11	bhijjati gītasaddabhāvatoti veditabbaṃ. Tathā hi vinayaṭṭhakathāsu vuttaṃ “gītanti	11241	
PA_tika-s01_04t:1124_12	naṭādīnaṃ vā gītaṃ hotu, ariyānaṃ parinibbānakāle ratanattayaguṇūpasaṃhitaṃ sādhukīḷanagītaṃ	11241	
PA_tika-s01_04t:1124_13	vā, asaṃyatabhikkhūnaṃ dhammabhāṇakagītaṃ vā, antamaso dantagītampi, yaṃ “gāyissāmā”ti	11241	
PA_tika-s01_04t:1124_14	pubbabhāge okūjitaṃ karonti, sabbametaṃ gītaṃ nāmā”ti.	11241	
PA_tika-s01_04t:1125_0	Kiñcāpi mālā-saddo loke baddhapupphavācako, sāsane pana ruḷhiyā abaddhapupphesupi	1125	
PA_tika-s01_04t:1125_1	vaṭṭati, tasmā yaṃ kiñci pupphaṃ baddhamabaddhaṃ vā, taṃ sabbaṃ “mālā” tveva daṭṭhabbanti	1125	
PA_tika-s01_04t:1125_2	āha “yaṃ kiñci puppha”nti. “Yaṃ kiñci gandha”nti cettha vāsacuṇṇadhūpādikaṃ vilepanato	1125	
PA_tika-s01_04t:1125_3	aññaṃ yaṃ kiñci gandhajātaṃ. Vuttatthaṃ viya hi vuccamānatthamantarenāpi saddo atthavisesavācako.	1125	
PA_tika-s01_04t:1125_4	Chavirāgakaraṇanti vilepanena chaviyā rañjanatthaṃ pisitvā paṭiyattaṃ yaṃ kiñci gandhacuṇṇaṃ.	1125	
PA_tika-s01_04t:1125_5	Piḷandhanaṃ dhāraṇaṃ. Ūnaṭṭhānapūraṇaṃ maṇḍanaṃ. Gandhavasena, chavirāgavasena ca	1125	
PA_tika-s01_04t:1125_6	sādiyanaṃ vibhūsanaṃ. Tadevatthaṃ puggalādhiṭṭhānena dīpeti “tattha piḷandhanto”tiādinā.	1125	
PA_tika-s01_04t:1125_7	Tathā ceva majjhimaṭṭhakathāyampi vuttaṃ, paramatthajotikāyaṃ pana khuddakapāṭhaṭṭhakathāyaṃ	1125	
PA_tika-s01_04t:1125_8	“mālādīsu dhāraṇādīni yathāsaṅkhyaṃ yojetabbānī”ti ettakameva vuttaṃ. Tatthāpi yojentena	1125	
PA_tika-s01_04t:1125_9	yathāvuttanayeneva yojetabbāni. Kiṃ panetaṃ kāraṇanti āha “yāyā”tiādi. Yāya dussīlyacetanāya	1125	
PA_tika-s01_04t:1125_10	karoti, sā idha kāraṇaṃ. “Tato paṭivirato”ti hi ubhayattha sambandhitabbaṃ, eteneva	11251	
PA_tika-s01_04t:1125_11	“mālā…pe… vibhūsanānaṃ ṭhānaṃ, mālā…pe… vibhūsanāneva vā ṭhāna”nti samāsampi dasseti.	11251	
PA_tika-s01_04t:1125_12	Tadākārappavatto cetanādidhammoyeva hi dhāraṇādikiriyā. Tattha ca cetanāsampayuttadhammānaṃ	11251	
PA_tika-s01_04t:1125_13	kāraṇaṃ sahajātādopakārakato, padhānato ca. “Cetayitvā kammaṃ karoti kāyena vācāya	11251	
PA_tika-s01_04t:1125_14	manasā”ti hi vuttaṃ. Dhāraṇādibhūtā eva ca cetanā ṭhānanti. Ṭhāna-saddo paccekaṃ	11251	
PA_tika-s01_04t:1125_15	yojetabbo dvandapadato suyyamānattā.	11251	
PA_tika-s01_04t:1126_0	Uccāti uccasaddena akārantena samānatthaṃ ākārantaṃ ekaṃ saddantaraṃ accuggatavācakanti	1126	
PA_tika-s01_04t:1126_1	āha “pamāṇātikkanta”nti. Seti etthāti sayanaṃ, mañcādi. Samaṇasārupparahitattā, gahaṭṭhehi	1126	
PA_tika-s01_04t:1126_2	ca seṭṭhasammatattā akappiyapaccattharaṇaṃ “mahāsayana”nti idhādhippetanti dassetuṃ	1126	
PA_tika-s01_04t:1126_3	“akappiyattharaṇa”nti vuttaṃ. Nisīdanaṃ panettha sayaneneva saṅgahitanti daṭṭhabbaṃ.	1126	
PA_tika-s01_04t:1126_4	Yasmā pana ādhāre paṭikkhitte tadādhārakiriyāpi paṭikkhittāva hoti, tasmā “uccāsayanamahāsayanā”	1126	
PA_tika-s01_04t:1126_5	icceva vuttaṃ. Atthato pana tadupabhogabhūtanisajjānipajjanehi virati dassitāti veditabbaṃ.	1126	
PA_tika-s01_04t:1126_6	Atha vā “uccāsayanamahāsayanā”ti esa niddeso ekasesanayena yathā “nāmarūpapaccayā	1126	
PA_tika-s01_04t:1126_7	saḷāyatana”nti etasmimpi vikappe āsanapubbakattā sayanakiriyāya sayanaggahaṇeneva	1126	
PA_tika-s01_04t:1126_8	āsanampi gahitanti veditabbaṃ. Kiriyāvācakaāsanasayanasaddalopato uttarapadalopaniddesotipi	1126	
PA_tika-s01_04t:1126_9	vinayaṭīkāyaṃ vuttaṃ.	1126	
PA_tika-s01_04t:1127_0	Jātameva rūpamassa na vippakāranti jātarūpaṃ, satthuvaṇṇaṃ. Rañjīyati setavaṇṇatāya,	1127	
PA_tika-s01_04t:1127_1	rañjanti vā ettha sattāti rajataṃ yathā “nesaṃ padakkanta”nti. “Cattāro vīhayo guñjā,	1127	
PA_tika-s01_04t:1127_2	dve guñjā māsako bhave”ti vuttalakkhaṇena vīsatimāsako nīlakahāpaṇo vā dudradāmakādiko	1127	
PA_tika-s01_04t:1127_3	vā taṃtaṃdesavohārānurūpaṃ kato kahāpaṇo. Lohādīhi kato lohamāsakādiko. Ye vohāraṃ	1127	
PA_tika-s01_04t:1127_4	gacchantīti pariyādānavacanaṃ. Vohāranti ca kayavikkayavasena sabbohāraṃ. Aññehi	1127	
PA_tika-s01_04t:1127_5	gāhāpane, upanikkhittasādiyane ca paṭiggahaṇattho labbhatīti āha “na uggaṇhāpeti	1127	
PA_tika-s01_04t:1127_6	na upanikkhittaṃ sādiyatī”ti. Atha vā tividhaṃ paṭiggahaṇaṃ kāyena vācāya manasā.	1127	
PA_tika-s01_04t:1127_7	Tattha kāyena paṭiggahaṇaṃ uggahaṇaṃ. Vācāya paṭiggahaṇaṃ uggahāpanaṃ. Manasā paṭiggahaṇaṃ	1127	
PA_tika-s01_04t:1127_8	sādiyanaṃ. Tividhampetaṃ paṭiggahaṇaṃ sāmaññaniddesena, ekasesanayena vā gahetvā	1127	
PA_tika-s01_04t:1127_9	paṭiggahaṇāti vuttanti āha “neva naṃ uggaṇhātī”tiādi. Esa nayo āmakadhaññapaṭiggahaṇātiādīsupi.	1127	
PA_tika-s01_04t:1128	Nīvārādiupadhaññassa sāliyādimūladhaññantogadhattā “sattavidhassāpī”ti vuttaṃ. Saṭṭhidinaparipāko sukadhaññaviseso sāli nāma salīyate sīlāghateti katvā. Dabbaguṇapakāse pana –	112	
PA_tika-s01_04t:1129	“Atha dhaññaṃ tidhā sāli-saṭṭhikavīhibhedato;	112	
PA_tika-s01_04t:1130	Sālayo hemantā tatra, saṭṭhikā gimhajā api;	113	
PA_tika-s01_04t:1131	Vīhayo tvāsaḷhākhyātā, vassakālasamubbha vā”ti. –	113	
PA_tika-s01_04t:1132_0	Vuttaṃ. Vahati, brūheti vā sattānaṃ jīvitanti vīhi, sassaṃ. Yuvitabbo missitabboti	1132	
PA_tika-s01_04t:1132_1	yavo. So hi atilūkhatāya aññena missetvā paribhuñjīyati. Gudhati parivedhati palibuddhatīti	1132	
PA_tika-s01_04t:1132_2	godhūmo, yaṃ “milakkhabhojana”ntipi vadanti. Sobhanattā kamanīyabhāvaṃ gacchatīti	1132	
PA_tika-s01_04t:1132_3	kaṅgu, atisukhumadhaññaviseso. Varīyati atilūkhatāya nivārīyati, khuddāpaṭivinayanato	1132	
PA_tika-s01_04t:1132_4	vā bhajīyatīti varako. Koraṃ rudhiraṃ dūsatīti kudrūsako, vaṇṇasaṅkamanena yo “govaḍḍhano”tipi	1132	
PA_tika-s01_04t:1132_5	vuccati. Tāni sattapi sappabhedā nidhāne posane sādhuttena “dhaññānī”ti vuccanti.	1132	
PA_tika-s01_04t:1132_6	“Na kevalañcā”tiādinā sampaṭicchanaṃ, parāmasanañca idha paṭiggahaṇasaddena vuttanti	1132	
PA_tika-s01_04t:1132_7	dasseti. Evamīdisesu. “Anujānāmi bhikkhave, vasāni bhesajjāni acchavasaṃ macchavasaṃ	1132	
PA_tika-s01_04t:1132_8	susukāvasaṃ sūkaravasaṃ gadrabhavasa”nti vuttattā idaṃ pañcavidhampi bhesajjaṃ odissa	1132	
PA_tika-s01_04t:1132_9	anuññātaṃ nāma. Tassa pana “kāle paṭiggahita”nti vuttattā paṭiggahaṇaṃ vaṭṭatīti	1132	
PA_tika-s01_04t:1132_10	āha “aññatra odissa anuññātā”ti. Maṃsa-saddena macchānampi maṃsaṃ gahitaṃ evāti dassetuṃ	11321	
PA_tika-s01_04t:1132_11	“āmakamaṃsamacchāna”nti vuttaṃ, tikoṭiparisuddhaṃ macchamaṃsaṃ anuññātaṃ adiṭṭhaṃ,	11321	
PA_tika-s01_04t:1132_12	asutaṃ, aparisaṅkitanti vā payogassa dassanato virūpekasesanayo dassito anenāti veditabbaṃ.	11321	
PA_tika-s01_04t:1133	Kāmaṃ lokiyā –	113	
PA_tika-s01_04t:1134	“Aṭṭhavassā bhave gorī, dasavassā tu kaññakā;	113	
PA_tika-s01_04t:1135	Sampatte dvādasavasse, kumārītibhidhīyate”ti. –	113	
PA_tika-s01_04t:1136_0	Vadanti. Idha pana purisantaragatāgatavasena itthikumārikābhedoti āha “itthīti purisantaragatā”tiādi.	1136	
PA_tika-s01_04t:1136_1	Dāsidāsavasenevāti dāsidāsavohāravaseneva. Evaṃ vutteti tādisena kappiyavacanena	1136	
PA_tika-s01_04t:1136_2	vutte. Vinayaṭṭhakathāsu āgatavinicchayaṃ sandhāya “vinayavasenā”ti vuttaṃ. So kuṭikārasikkhāpadavaṇṇanādīsu gahetabbo.	1136	
PA_tika-s01_04t:1137_0	Bījaṃ khipanti ettha, khittaṃ vā bījaṃ tāyatīti khettaṃ, kedāroti āha “yasmiṃ pubbaṇṇaṃ	1137	
PA_tika-s01_04t:1137_1	ruhatī”ti. Aparaṇṇassa pubbe pavattamannaṃ pubbaṇṇaṃ na-kārassa ṇa-kāraṃ katvā, sāliādi.	1137	
PA_tika-s01_04t:1137_2	Vasanti patiṭṭhahanti aparaṇṇāni etthāti vatthūti atthaṃ dasseti “vatthu nāmā”tiādinā.	1137	
PA_tika-s01_04t:1137_3	Pubbaṇṇassa aparaṃ pavattamannaṃ aparaṇṇaṃ vuttanayena. Evaṃ aṭṭhakathānayānurūpaṃ	1137	
PA_tika-s01_04t:1137_4	atthaṃ dassetvā idāni “khettaṃ nāma yattha pubbaṇṇaṃ vā aparaṇṇaṃ vā jāyatī”ti vuttavinayapāḷinayānurūpampi	1137	
PA_tika-s01_04t:1137_5	atthaṃ dassento “yattha vā”tiādimāha. Tadatthāyāti khettatthāya. Akatabhūmibhāgoti	1137	
PA_tika-s01_04t:1137_6	aparisaṅkhato taduddesiko bhūmibhāgo. “Khettavatthu sīsenā”tiādinā nidassanamattametanti	1137	
PA_tika-s01_04t:1137_7	dasseti. Ādi-saddena pokkharaṇīkūpādayo saṅgahitā.	1137	
PA_tika-s01_04t:1138_0	Dūtassa idaṃ, dūtena vā kātumarahatīti dūteyyaṃ. Paṇṇanti lekhasāsanaṃ. Sāsananti	1138	
PA_tika-s01_04t:1138_1	mukhasāsanaṃ. Gharā gharanti aññasmā gharā aññaṃ gharaṃ. Khuddakagamananti dūteyyagamanato	1138	
PA_tika-s01_04t:1138_2	appataragamanaṃ, anaddhānagamanaṃ rassagamananti attho. Tadubhayesaṃ anuyuñjanaṃ	1138	
PA_tika-s01_04t:1138_3	anuyogoti āha “tadubhayakaraṇa”nti. Tasmāti tadubhayakaraṇasseva anuyogabhāvato.	1138	
PA_tika-s01_04t:1139_0	Kayanaṃ kayo, paramparā gahetvā attano dhanassa dānaṃ. Kī-saddañhi dabbavinimaye	1139	
PA_tika-s01_04t:1139_1	paṭhanti vikkayanaṃ vikkayo, paṭhamameva attano dhanassa paresaṃ dānanti vadanti.	1139	
PA_tika-s01_04t:1139_2	Sāratthadīpaniyādīsu pana “kaya”nti parabhaṇḍassa gahaṇaṃ. Vikkayanti attano bhaṇḍassa	1139	
PA_tika-s01_04t:1139_3	dāna”nti vuttaṃ. Tadeva “kayitañca hoti parabhaṇḍaṃ attano hatthagataṃ karontena,	1139	
PA_tika-s01_04t:1139_4	vikkītañca attano bhaṇḍaṃ parahatthagataṃ karontenā”ti vinayaṭṭhakathāvacanena sameti.	1139	
PA_tika-s01_04t:1139_5	Vañcanaṃ māyākaraṇaṃ, paṭibhānakaraṇavasena upāyakusalatāya parasantakaggahaṇanti	1139	
PA_tika-s01_04t:1139_6	vuttaṃ hoti. Tulā nāma yāya tulīyati pamīyati, tāya kūṭaṃ “tulākūṭa”nti vuccati.	1139	
PA_tika-s01_04t:1139_7	Taṃ pana karonto tulāya rūpaaṅgagahaṇākārapaṭicchannasaṇṭhānavasena karotīti catubbidhatā	1139	
PA_tika-s01_04t:1139_8	vuttā. Attanā gahetabbaṃ bhaṇḍaṃ pacchābhāge, paresaṃ dātabbaṃ pubbabhāge katvā minentīti	1139	
PA_tika-s01_04t:1139_9	āha “gaṇhanto pacchābhāge”tiādi. Akkamati nippīḷati, pubbabhāge akkamatīti sambandho.	1139	
PA_tika-s01_04t:1139_10	Mūle rajjunti tulāya mūle yojitaṃ rajjuṃ. Tathā agge. Tanti ayacuṇṇaṃ.	11391	
PA_tika-s01_04t:1140_0	Kanati dibbatīti kaṃso, suvaṇṇarajatādimayā bhojanapānapattā. Idha pana sovaṇṇamaye	1140	
PA_tika-s01_04t:1140_1	pānapatteti āha “suvaṇṇapātī”ti. Tāya vañcananti nikativasena vañcanaṃ. “Patirūpakaṃ	1140	
PA_tika-s01_04t:1140_2	dassetvā parasantakagahaṇañhi nikati, paṭibhānakaraṇavasena pana upāyakusalatāya	1140	
PA_tika-s01_04t:1140_3	vañcana”nti nikativañcanaṃ bhedato kaṇhajātakaṭṭhakathādīsu vuttaṃ, idha pana tadubhayampi	1140	
PA_tika-s01_04t:1140_4	“vañcana”micceva. “Katha”ntiādinā hi patirūpakaṃ dassetvā parasantakagahaṇameva vibhāveti.	1140	
PA_tika-s01_04t:1140_5	Samagghataranti tāsaṃ pātīnaṃ aññamaññaṃ samakaṃ agghavisesaṃ. Pāsāṇeti bhūtābhūtabhāvasañjānanake	1140	
PA_tika-s01_04t:1140_6	pāsāṇe. Ghaṃsaneneva suvaṇṇabhāvasaññāpanaṃ siddhanti “ghaṃsitvā”tveva vuttaṃ.	1140	
PA_tika-s01_04t:1141	Hadayanti nāḷiādiminanabhājanānaṃ abbhantaraṃ, tasmiṃ bhedo chiddakaraṇaṃ hadayabhedo. Tilādīnaṃ nāḷiādīhi minanakāle ussāpitā sikhāyeva sikhā, tassā bhedo hāpanaṃ sikhābhedo.	114	
PA_tika-s01_04t:1142_0	Rajjuyā bhedo visamakaraṇaṃ rajjubhedo. Tānīti sappitelādīni. Antobhājaneti paṭhamaṃ	1142	
PA_tika-s01_04t:1142_1	nikkhittabhājane. Ussāpetvāti uggamāpetvā, uddhaṃ rāsiṃ katvāti vuttaṃ hoti. Chindantoti apanento.	1142	
PA_tika-s01_04t:1143_0	Kattabbakammato uddhaṃ koṭanaṃ paṭihananaṃ ukkoṭanaṃ. Abhūtakārīnaṃ lañjaggahaṇaṃ,	1143	
PA_tika-s01_04t:1143_1	na pana puna kammāya ukkoṭanamattanti āha “assāmike…pe… ggahaṇa”nti. Upāyehīti kāraṇapatirūpakehi.	1143	
PA_tika-s01_04t:1143_2	Tatrāti tasmiṃ vañcane. “Vatthu”nti avatvā “ekaṃ vatthu”nti vadanto aññānipi atthi	1143	
PA_tika-s01_04t:1143_3	bahūnīti dasseti. Aññānipi hi sasavatthuādīni tattha tattha vuttāni. Miganti mahantaṃ	1143	
PA_tika-s01_04t:1143_4	migaṃ. Tena hīti migaggahaṇe uyyojanaṃ, yena vā kāraṇena “migaṃ me dehī”ti āha, tena	1143	
PA_tika-s01_04t:1143_5	kāraṇenāti attho. Hi-saddo nipātamattaṃ. Yogavasenāti vijjājappanādipayogavasena.	1143	
PA_tika-s01_04t:1143_6	Māyāvasenāti mantajappanaṃ vinā abhūtassāpi bhūtākārasaññāpanāya cakkhumohanamāyāya	1143	
PA_tika-s01_04t:1143_7	vasena. Yāya hi amaṇiādayopi maṇiādiākārena dissanti. Pāmaṅgo nāma kulācārayutto	1143	
PA_tika-s01_04t:1143_8	ābharaṇaviseso, yaṃ loke “yaññopavitta”nti vadanti. Vakkalittherāpadānepi vuttaṃ –	1143	
PA_tika-s01_04t:1144	“Passathetaṃ māṇavakaṃ, pītamaṭṭhanivāsanaṃ;	114	
PA_tika-s01_04t:1145	Hemayaññopavittaṅgaṃ, jananettamanohara”nti. ;	114	
PA_tika-s01_04t:1146_0	Tadaṭṭhakathāyampi “pītamaṭṭhanivāsananti siliṭṭhasuvaṇṇavaṇṇavatthe nivatthanti	1146	
PA_tika-s01_04t:1146_1	attho. Hemayaññopavittaṅganti suvaṇṇapāmaṅgalaggitagattanti attho”ti savanaṃ saṭhanaṃ	1146	
PA_tika-s01_04t:1146_2	sāvi, anujukatā, tenāha “kuṭilayogo”ti, jimhatāyogoti attho. “Etesaṃyevā”tiādinā	1146	
PA_tika-s01_04t:1146_3	tulyādhikaraṇataṃ dasseti. “Tasmā”tiādi laddhaguṇadassanaṃ. Ye pana catunnampi padānaṃ	1146	
PA_tika-s01_04t:1146_4	bhinnādhikaraṇataṃ vadanti, tesaṃ vādamāha “kecī”tiādinā. Tattha “kecī”ti sārasamāsakārakā	1146	
PA_tika-s01_04t:1146_5	ācariyā, uttaravihāravāsino ca, tesaṃ taṃ na yuttaṃ vañcanena saṅgahitasseva puna	1146	
PA_tika-s01_04t:1146_6	gahitattāti dasseti “taṃ panā”tiādinā.	1146	
PA_tika-s01_04t:1147_0	Māraṇanti muṭṭhipahārakasātāḷanādīhi hiṃsanaṃ viheṭhanaṃ sandhāya vuttaṃ, na tu pāṇātipātaṃ.	1147	
PA_tika-s01_04t:1147_1	Viheṭhanatthepi hi vadha-saddo dissati “attānaṃ vadhitvā vadhitvā rodeyyā”tiādīsu	1147	
PA_tika-s01_04t:1147_2	māraṇa-saddopi idha viheṭhaneyeva vattatīti daṭṭhabbo. Keci pana “pubbe pāṇātipātaṃ	1147	
PA_tika-s01_04t:1147_3	pahāyā’tiādīsu sayaṃkāro, idha paraṃkāro”ti vadanti, taṃ na sakkā tathā vattuṃ “kāyavacīpayogasamuṭṭhāpikā	1147	
PA_tika-s01_04t:1147_4	cetanā, cha payogā”ti ca vuttattā. Yathā hi appaṭiggāhabhāvasāmaññepi sati pabbajitehi	1147	
PA_tika-s01_04t:1147_5	appaṭiggahitabbavatthuvisesabhāvasandassanatthaṃ itthikumāridāsidāsādayo vibhāgena	1147	
PA_tika-s01_04t:1147_6	vuttā. Yathā ca parasantakassa haraṇabhāvato adinnādānabhāvasāmaññepi sati tulākūṭādayo	1147	
PA_tika-s01_04t:1147_7	adinnādānavisesabhāvasandassanatthaṃ vibhāgena vuttā, na evaṃ pāṇātipātapariyāyassa	1147	
PA_tika-s01_04t:1147_8	vadhassa puna gahaṇe payojanaṃ atthi tathāvibhajitabbassābhāvato, tasmā yathāvuttoyevattho sundarataroti.	1147	
PA_tika-s01_04t:1148_0	Viparāmosoti visesena samantato bhusaṃ mosāpanaṃ muyhanakaraṇaṃ, thenanaṃ vā. Theyyaṃ	1148	
PA_tika-s01_04t:1148_1	corikā mosoti hi pariyāyo. So kāraṇavasena duvidhoti āha “himaviparāmoso”tiādi. Musantīti	1148	
PA_tika-s01_04t:1148_2	corenti, mosenti vā muyhanaṃ karonti, mosetvā tesaṃ santakaṃ gaṇhantīti vuttaṃ hoti.	1148	
PA_tika-s01_04t:1148_3	Yanti ca tassā kiriyāya parāmasanaṃ. Maggappaṭipannaṃ jananti parapakkhepi adhikāro.	1148	
PA_tika-s01_04t:1148_4	Ālopanaṃ vilumpanaṃ ālopo. Sahasā karaṇaṃ sahasākāro. Sahasā pavattitā sāhasikā, sāva kiriyā tathā.	1148	
PA_tika-s01_04t:1149_0	Ettāvatāti “pāṇātipātaṃ pahāyā”tiādinā “sahasākārā paṭivirato”ti pariyosānena etapparimāṇena	1149	
PA_tika-s01_04t:1149_1	pāṭhena. Antarabhedaṃ aggahetvā pāḷiyaṃ yathārutamāgatavaseneva chabbīsatisikkhāpadasaṅgahametaṃ	1149	
PA_tika-s01_04t:1149_2	sīlaṃ yebhuyyena sikkhāpadānamavibhattattā cūḷasīlaṃ nāmāti attho. Desanāvasena hi	1149	
PA_tika-s01_04t:1149_3	idha cūḷamajjhimādibhāvo veditabbo, na dhammavasena. Tathā hi idhasaṅkhittena uddiṭṭhānaṃ	1149	
PA_tika-s01_04t:1149_4	sikkhāpadānaṃ avibhattānaṃ vibhajanavasena majjhimasīladesanā pavattā, tenevāha “majjhimasīlaṃ	1149	
PA_tika-s01_04t:1149_5	vitthārento”ti.Cūḷasīlavaṇṇanā niṭṭhitā.	1149	
PA_tika-s01_04t:1150	Majjhimasīlavaṇṇanā	115	
PA_tika-s01_04t:1151_0	11. “Yathā vā paneke bhonto”tiādidesanāya sambandhamāha “idānī”tiādinā. Tatthāyamaṭṭhakathāmuttako	1151	
PA_tika-s01_04t:1151_1	nayo – yathāti opammatthe nipāto. Vāti vikappanatthe, tena imamatthaṃ vikappeti “ussāhaṃ	1151	
PA_tika-s01_04t:1151_2	katvā mama vaṇṇaṃ vadamānopi puthujjano pāṇātipātaṃ pahāya pāṇātipātā paṭivirato”tiādinā	1151	
PA_tika-s01_04t:1151_3	parānuddesikanayena vā sabbathāpi ācārasīlamattameva vadeyya, na taduttariṃ. “Yathāpaneke	1151	
PA_tika-s01_04t:1151_4	bhonto samaṇabrāhmaṇabhāvaṃ paṭijānamānā, parehi ca tathā sambhāviyamānā tadanurūpapaṭipattiṃ	1151	
PA_tika-s01_04t:1151_5	ajānanato, asamatthanato ca na abhisambhuṇanti, na evamayaṃ. Ayaṃ pana samaṇo gotamo	1151	
PA_tika-s01_04t:1151_6	sabbathāpi samaṇasāruppapaṭipattiṃ pūresiyevā”ti evaṃ aññuddesikanayena vā sabbathāpi	1151	
PA_tika-s01_04t:1151_7	ācārasīlamattameva vadeyya, na taduttarinti. Panāti vacanālaṅkāre vikappanattheneva	1151	
PA_tika-s01_04t:1151_8	upanyāsādiatthassa sijjhanato. Eketi aññe. “Ekacce”tipi vadanti. Bhontoti sādhūnaṃ	1151	
PA_tika-s01_04t:1151_9	piyasamudāhāro. Sādhavo hi pare “bhonto”ti vā “devānaṃ piyā”ti vā “āyasmanto”ti vā	1151	
PA_tika-s01_04t:1151_10	samālapanti. Samaṇabrāhmaṇāti yaṃ kiñci pabbajjaṃ upagatatāya samaṇā. Jātimattena ca brāhmaṇāti.	11511	
PA_tika-s01_04t:1152_0	Saddhā nāma idha catubbidhesu ṭhānesūti āha “kammañcā”tiādi. Kammakammaphalasambandheneva	1152	
PA_tika-s01_04t:1152_1	idhalokaparalokasaddahanaṃ daṭṭhabbaṃ “ettha kammaṃ vipaccati, kammaphalañca anubhavitabba”nti.	1152	
PA_tika-s01_04t:1152_2	Tadatthaṃ byatirekato ñāpeti “ayaṃ me”tiādinā. Paṭikarissatīti paccupakāraṃ karissati.	1152	
PA_tika-s01_04t:1152_3	Tadeva samatthetuṃ “evaṃdinnāni hī”tiādimāha. Desanāsīsamattaṃ padhānaṃ katvā nidassanato.	1152	
PA_tika-s01_04t:1152_4	Tena catubbidhampi paccayaṃ nidassetīti vuttaṃ “atthato panā”tiādi.	1152	
PA_tika-s01_04t:1153_0	“Seyyathida”nti ayaṃ saddo “so katamo”ti atthe eko nipāto, nipātasamudāyo vā, tena	1153	
PA_tika-s01_04t:1153_1	ca bījagāmabhūtagāmasamārambhapade saddakkamena appadhānabhūtopi bījagāmabhūtagāmo	1153	
PA_tika-s01_04t:1153_2	vibhajjitabbaṭṭhāne padhānabhūto viya paṭiniddisīyati. Añño hi saddakkamo añño atthakkamoti	1153	
PA_tika-s01_04t:1153_3	āha “katamo so bījagāmabhūtagāmo”ti. Tasmiñhi vibhatte tabbisayasamārambhopi vibhattova	1153	
PA_tika-s01_04t:1153_4	hoti. Imamatthañhi dassetuṃ “yassa samārambhaṃ anuyuttā viharantī”ti vuttaṃ. Teneva	1153	
PA_tika-s01_04t:1153_5	ca pāḷiyaṃ “mūlabīja”ntiādinā so niddiṭṭhoti. Mūlameva bījaṃ mūlabījaṃ, mūlaṃ bījaṃ	1153	
PA_tika-s01_04t:1153_6	etassātipi mūlabījanti idha dvidhā attho. Sesapadesupi eseva nayo. Ato na codetabbametaṃ	1153	
PA_tika-s01_04t:1153_7	“kasmā panettha bījagāmabhūtagāmaṃ pucchitvā bījagāmo eva vibhatto”ti. Tattha hi	1153	
PA_tika-s01_04t:1153_8	paṭhamena atthena bījagāmo niddiṭṭho, dutiyena bhūtagāmo, duvidhopesa sāmaññaniddesena	1153	
PA_tika-s01_04t:1153_9	vā mūlabījañca mūlabījañca mūlabījanti ekasesanayena vā niddiṭṭhoti veditabbo, teneva	1153	
PA_tika-s01_04t:1153_10	vakkhati “sabbañheta”ntiādiṃ. Atīva visati bhesajjapayogesūti ativisaṃ, ativisā vā,	11531	
PA_tika-s01_04t:1153_11	yā “mahosadha”ntipi vuccati kacchakoti kāḷakacchako, yaṃ “pilakkho”tipi vadanti.	11531	
PA_tika-s01_04t:1153_12	Kapitthanoti ambilaṅkuraphalo setarukkho. So hi kampati calatīti kapithano thanapaccayena,	11531	
PA_tika-s01_04t:1153_13	kapīti vā makkaṭo, tassa thanasadisaṃ phalaṃ yassāti kapitthano. “Kapitthanoti pippalirukkho”ti	11531	
PA_tika-s01_04t:1153_14	hi visuddhimaggaṭīkāyaṃ vuttaṃ. Phaḷubījaṃ nāma pabbabījaṃ. Ajjakanti setapaṇṇāsaṃ.	11531	
PA_tika-s01_04t:1153_15	Phaṇijjakanti samīraṇaṃ. Hiriveranti vāraṃ. Paccayantarasamavāye sadisaphaluppattiyā	11531	
PA_tika-s01_04t:1153_16	visesakāraṇabhāvato viruhanasamatthe sāraphale niruḷho bījasaddoti dasseti “viruhanasamatthamevā”ti	11531	
PA_tika-s01_04t:1153_17	iminā. Itarañhi abījasaṅkhyaṃ gataṃ, tañca kho rukkhato viyojitameva. Aviyojitaṃ	11531	
PA_tika-s01_04t:1153_18	pana tathā vā hotu, aññathā vā “bhūtagāmo”tveva vuccati yathāvuttena dutiyaṭṭhena.	11531	
PA_tika-s01_04t:1153_19	Vinayā nurūpato tesaṃ visesaṃ dasseti “tatthā”tiādinā. Yamettha vattabbaṃ, taṃ heṭṭhā vuttameva.	11531	
PA_tika-s01_04t:1154_0	12. Sannidhānaṃ sannidhi, tāya karīyateti sannidhikāro, annapānādi. Evaṃ kāra-saddassa	1154	
PA_tika-s01_04t:1154_1	kammatthataṃ sandhāya “sannidhikāraparibhoga”nti vuttaṃ. Ayamaparo nayo – yathā “ācayaṃ	1154	
PA_tika-s01_04t:1154_2	gāmino”ti vattabbe anunāsikalopena “ācayagāmino”ti niddeso kato, evamidhāpi “sannidhikāraṃ	1154	
PA_tika-s01_04t:1154_3	paribhoga”nti vattabbe anunāsikalopena “sannidhikāraparibhoga”nti vuttaṃ, sannidhiṃ	1154	
PA_tika-s01_04t:1154_4	katvā paribhoganti attho. Vinayavasenāti vinayāgatācāravasena. Vinayāgatācāro hi	1154	
PA_tika-s01_04t:1154_5	uttaralopena “vinayo”ti vutto, kāyavācānaṃ vā vinayanaṃ vinayo. Suttantanayapaṭipattiyā	1154	
PA_tika-s01_04t:1154_6	visuṃ gahitattā vinayācāroyeva idha labbhati. Sammā kilese likhatīti sallekhoti ca	1154	
PA_tika-s01_04t:1154_7	vinayācārassa visuṃ gahitattā suttantanayapaṭipatti eva. Paṭiggahitanti kāyena vā	1154	
PA_tika-s01_04t:1154_8	kāyapaṭibaddhena vā paṭiggahitaṃ. Aparajjūti aparasmiṃ divase. Datvāti parivattanavasena	1154	
PA_tika-s01_04t:1154_9	datvā. Ṭhapāpetvāti ca attano santakakaraṇena ṭhapāpetvā. Tesampi santakaṃ vissāsaggāhādivasena	1154	
PA_tika-s01_04t:1154_10	paribhuñjituṃ vaṭṭati. Suttantanayavasena sallekho eva na hoti.	11541	
PA_tika-s01_04t:1155_0	Yāni ca tesaṃ anulomānīti ettha sānulomadhaññarasaṃ, madhukapuppharasaṃ, pakkaḍākarasañca	1155	
PA_tika-s01_04t:1155_1	ṭhapetvā avasesā sabbepi phalapupphapattarasā anulomapānānīti daṭṭhabbaṃ, yathāparicchedakālaṃ	1155	
PA_tika-s01_04t:1155_2	anadhiṭṭhitaṃ avikappitanti attho.	1155	
PA_tika-s01_04t:1156_0	Sannidhīyateti sannidhi, vatthameva. Pariyāyati kappīyatīti pariyāyo, kappiyavācānusārena	1156	
PA_tika-s01_04t:1156_1	paṭipatti, tassa kathāti pariyāyakathā. Tabbiparīto nippariyāyo, kappiyampi anupaggamma	1156	
PA_tika-s01_04t:1156_2	santuṭṭhivasena paṭipatti, pariyāya-saddo vā kāraṇe, tasmā kappiyakāraṇavasena vuttā	1156	
PA_tika-s01_04t:1156_3	kathā pariyāyakathā. Tadapi avatvā santuṭṭhivasena vuttā nippariyāyo. “Sace”tiādi	1156	
PA_tika-s01_04t:1156_4	aññassa dānākāradassanaṃ. Pāḷiyā uddisanaṃ uddeso. Atthassa pucchā paripucchanaṃ.	1156	
PA_tika-s01_04t:1156_5	“Adātuṃ na vaṭṭatī”ti iminā adāne sallekhakopanaṃ dasseti. Appahonteti kātuṃ appahonake	1156	
PA_tika-s01_04t:1156_6	sati. Paccāsāyāti cīvarapaṭilābhāsāya. Anuññātakāleti anatthate kathine eko pacchimakattikamāso,	1156	
PA_tika-s01_04t:1156_7	atthate kathine pacchimakattikamāsena saha hemantikā cattāro māsā, piṭṭhisamaye yo	1156	
PA_tika-s01_04t:1156_8	koci eko māsoti evaṃ tatiyakathinasikkhāpadādīsu anuññātasamaye. Suttanti cīvarasibbanasuttaṃ.	1156	
PA_tika-s01_04t:1156_9	Vinayakammaṃ katvāti mūlacīvaraṃ parikkhāracoḷaṃ adhiṭṭhahitvā paccāsācīvarameva	1156	
PA_tika-s01_04t:1156_10	mūlacīvaraṃ katvā ṭhapetabbaṃ, taṃ puna māsaparihāraṃ labhati, etena upāyena yāva	11561	
PA_tika-s01_04t:1156_11	icchati, tāva aññamaññaṃ mūlacīvaraṃ katvā ṭhapetuṃ labbhatīti vuttanayena, vikappanāvasena	11561	
PA_tika-s01_04t:1156_12	vā vinayakammaṃ katvā. Kasmā na vaṭṭatīti āha “sannidhi ca hoti sallekhañca kopetī”ti.	11561	
PA_tika-s01_04t:1157_0	Upari maṇḍapasadisaṃ padaracchannaṃ, sabbapaliguṇṭhimaṃ vā chādetvā kataṃ vayhaṃ.	1157	
PA_tika-s01_04t:1157_1	Ubhosu passesu suvaṇṇarajatādimayā gopānasiyo datvā garuḷapakkhakanayena katā sandamānitā.	1157	
PA_tika-s01_04t:1157_2	Phalakādinā kataṃ pīṭhakayānaṃ sivikā. Antolikāsaṅkhātā paṭapoṭalikā pāṭaṅkī. “Ekabhikkhussa	1157	
PA_tika-s01_04t:1157_3	hī”tiādi tadatthassa samatthanaṃ. Araññatthāyāti araññagamanatthāya. Dhotapādakatthāyāti	1157	
PA_tika-s01_04t:1157_4	dhovitapādānamanurakkhaṇatthāya. Saṃhanitabbā bandhitabbāti saṅghāṭā, upāhanāyeva	1157	
PA_tika-s01_04t:1157_5	saṅghāṭā tathā, yugaḷabhūtā upāhanāti attho. Aññassa dātabbāti ettha vuttanayena dānaṃ veditabbaṃ.	1157	
PA_tika-s01_04t:1158	Mañcoti nidassanamattaṃ. Sabbepi hi pīṭhabhisādayo nisīdanasayanayoggā gahetabbā tesupi tathāpaṭipajjitabbato.	115	
PA_tika-s01_04t:1159_0	Ābādhapaccayā eva attanā paribhuñjitabbā gandhā vaṭṭantīti dasseti “kaṇḍukacchuchavidosādiābādhe	1159	
PA_tika-s01_04t:1159_1	satī”ti iminā. “Lakkhaṇe hi sati hetutthopi katthaci sambhavatī”ti heṭṭhā vuttoyeva.	1159	
PA_tika-s01_04t:1159_2	Tattha kaṇḍūti khajju. Kacchūti vitacchikā. Chavidosoti kilāsādi. Āharāpetvāti ñātipavāritato	1159	
PA_tika-s01_04t:1159_3	bhikkhācāravattena vā na yena kenaci vā ākārena harāpetvā. Bhesajjapaccayehi gilānassa	1159	
PA_tika-s01_04t:1159_4	viññattipi vaṭṭati. “Anujānāmi bhikkhave, gandhaṃ gahetvā kavāṭe pañcaṅgulikaṃ dātuṃ,	1159	
PA_tika-s01_04t:1159_5	pupphaṃ gahetvā vihāre ekamantaṃ nikkhipitu”nti vacanato “dvāre”tiādi vuttaṃ. Gharadhūpanaṃ	1159	
PA_tika-s01_04t:1159_6	vihāravāsanā, cetiyagharavāsanā vā. Ādi-saddena cetiyapaṭimāpūjādīni saṅgaṇhāti.	1159	
PA_tika-s01_04t:1160_0	Kilesehi āmasitabbato āmisaṃ, yaṃ kiñci upabhogārahaṃ vatthu, tasmā yathāvuttānampi	1160	
PA_tika-s01_04t:1160_1	pasaṅgaṃ nivāretuṃ “vuttāvasesaṃ daṭṭhabba”nti āha, pārisesanayato gahitattā vuttāvasesaṃ	1160	
PA_tika-s01_04t:1160_2	daṭṭhabbanti adhippāyo. Kiṃ panetanti vuttaṃ “seyyathida”ntiādi. Tathārūpe kāleti	1160	
PA_tika-s01_04t:1160_3	gāmaṃ pavisituṃ dukkarādikāle. Vallūroti sukkhamaṃsaṃ. Bhājana-saddo sappitelaguḷasaddehi	1160	
PA_tika-s01_04t:1160_4	yojetabbo tadavinābhāvittā. Kālassevāti pageva. Udakakaddameti udake ca kaddame ca.	1160	
PA_tika-s01_04t:1160_5	Nimitte cetaṃ bhummaṃ, bhāvalakkhaṇe vā. Acchathāti nisīdatha. Bhuñjantassevāti bhuñjato	1160	
PA_tika-s01_04t:1160_6	eva bhikkhuno, sampadānavacanaṃ, anādaratthe vā sāmivacanaṃ. Kiriyantarāvacchedanayogena	1160	
PA_tika-s01_04t:1160_7	hettha anādaratā. Gīvāyāmakanti bhāvanapuṃsakavacanaṃ, gīvaṃ āyametvā āyataṃ katvāti	1160	
PA_tika-s01_04t:1160_8	attho, yathā vā bhutte atibhuttatāya gīvā āyamitabbā hoti, tathātipi vaṭṭati. Catumāsampīti	1160	
PA_tika-s01_04t:1160_9	vassānassa cattāro māsepi. Kuṭumbaṃ vuccati dhanaṃ, tadassatthīti kuṭumbiko, muṇḍo	1160	
PA_tika-s01_04t:1160_10	ca so kuṭumbiko cāti muṇḍakuṭumbiko, tassa jīvikaṃ tathā, taṃ katvā jīvatīti attho.	11601	
PA_tika-s01_04t:1160_11	Nayadassanamattañcetaṃ āmisapadena dassitānaṃ sannidhivatthūnanti daṭṭhabbaṃ.	11601	
PA_tika-s01_04t:1161_0	Tabbirahitaṃ samaṇapaṭipattiṃ dassento “bhikkhuno panā”tiādimāha. Tattha “guḷapiṇḍo	1161	
PA_tika-s01_04t:1161_1	tālapakkappamāṇa”nti sāratthadīpaniyaṃ vuttaṃ. Catubhāgamattanti kuṭumbamattanti	1161	
PA_tika-s01_04t:1161_2	vuttaṃ. “Ekā taṇḍulanāḷī”ti vuttattā pana tassā catubhāgo ekapatthoti vadanti. Vuttañca –	1161	
PA_tika-s01_04t:1162	“Kuḍuvo pasato eko, pattho te caturo siyuṃ;	116	
PA_tika-s01_04t:1163	Āḷhako caturo patthā, doṇaṃ vā caturāḷhaka”nti.	116	
PA_tika-s01_04t:1164_0	Kasmāti vuttaṃ “te hī”tiādi. Āharāpetvāpi ṭhapetuṃ vaṭṭati, pageva yathāladdhaṃ.	1164	
PA_tika-s01_04t:1164_1	“Aphāsukakāle”tiādinā suddhacittena ṭhapitassa paribhogo sallekhaṃ na kopetīti dasseti.	1164	
PA_tika-s01_04t:1164_2	Sammutikuṭikādayo catasso, avāsāgārabhūtena vā uposathāgārādinā saha pañcakuṭiyo	1164	
PA_tika-s01_04t:1164_3	sandhāya “kappiyakuṭiya”ntiādi vuttaṃ. Sannidhi nāma natthi tattha antovutthaantopakkassa	1164	
PA_tika-s01_04t:1164_4	anuññātattā. “Tathāgatassā”tiādinā adhikārānurūpaṃ atthaṃ payojeti. Pilotikakhaṇḍanti jiṇṇacoḷakhaṇḍaṃ.	1164	
PA_tika-s01_04t:1165_0	13. “Gīvaṃ pasāretvā”ti etena sayameva āpāthagamane doso natthīti dasseti. Ettakampīti	1165	
PA_tika-s01_04t:1165_1	vinicchayavicāraṇā vatthukittanampi. Payojanamattamevāti padatthayojanamattameva.	1165	
PA_tika-s01_04t:1165_2	Yassa pana padassa vitthārakathaṃ vinā na sakkā attho viññātuṃ, tattha vitthārakathāpi	1165	
PA_tika-s01_04t:1165_3	padatthasaṅgahameva gacchati.	1165	
PA_tika-s01_04t:1166_0	Kutūhalavasena pekkhitabbato pekkhaṃ, naṭasatthavidhinā payogo. Naṭasamūhena pana	1166	
PA_tika-s01_04t:1166_1	janasamūhe kattabbavasena “naṭasammajja”nti vuttaṃ. Janānaṃ sammadde samūhe katanti	1166	
PA_tika-s01_04t:1166_2	hi sammajjaṃ. Sārasamāse pana “pekkhāmaha”ntipi vadanti, “sammajjadassanussava”nti	1166	
PA_tika-s01_04t:1166_3	tesaṃ mate attho. Bhāratanāmakānaṃ dvebhātukarājūnaṃ, rāmarañño ca yujjhanādikaṃ	1166	
PA_tika-s01_04t:1166_4	tappasutehi ācikkhitabbato akkhānaṃ. Gantumpi na vaṭṭati, pageva taṃ sotuṃ. Pāṇinā	1166	
PA_tika-s01_04t:1166_5	tāḷitabbaṃ saraṃ pāṇissaranti āha “kaṃsatāḷa”nti, lohamayo tūriyajātiviseso kaṃso,	1166	
PA_tika-s01_04t:1166_6	lohamayapatto vā, tassa tāḷanasaddanti attho. Pāṇīnaṃ tāḷanasaranti atthaṃ sandhāya	1166	
PA_tika-s01_04t:1166_7	pāṇitāḷantipi vadanti. Ghanasaṅkhātānaṃ tūriyavisesānaṃ tāḷanaṃ ghanatāḷaṃ nāma,	1166	
PA_tika-s01_04t:1166_8	daṇḍamayasammatāḷaṃ silātalākatāḷaṃ vā. Mantenāti bhūtāvisanamantena. Eketi sārasamāsācariyā,	1166	
PA_tika-s01_04t:1166_9	uttaravihāravāsino ca, yathā cettha, evamito paresupi “eke”ti āgataṭṭhānesu. Te kira	1166	
PA_tika-s01_04t:1166_10	dīghanikāyassatthavisesavādino. Caturassaambaṇakatāḷaṃ nāma rukkhasāradaṇḍādīsu yena	11661	
PA_tika-s01_04t:1166_11	kenaci caturassaambaṇaṃ katvā catūsu passesu dhammena onaddhitvā vāditabhaṇḍassa	11661	
PA_tika-s01_04t:1166_12	tāḷanaṃ. Tañhi ekādasadoṇappamāṇamānavisesasaṇṭhānattā “ambaṇaka”nti vuccati, bimbisakantipi	11661	
PA_tika-s01_04t:1166_13	tasseva nāmaṃ. Tathā kumbhasaṇṭhānatāya kumbho, ghaṭoyeva vā, tassa dhunananti khuddakabhāṇakā.	11661	
PA_tika-s01_04t:1166_14	Abbhokkiraṇaṃ raṅgabalikaraṇaṃ. Te hi naccaṭṭhāne devatānaṃ balikaraṇaṃ nāma katvā	11661	
PA_tika-s01_04t:1166_15	kīḷanti, yaṃ “nandī”tipi vuccati. Itthipurisasaṃyogādikilesajanakaṃ paṭibhānacittaṃ	11661	
PA_tika-s01_04t:1166_16	sobhanakaraṇato sobhanakaraṃ nāma. “Sobhanagharaka”nti sārasamāse vuttaṃ. Caṇḍāya	11661	
PA_tika-s01_04t:1166_17	alanti caṇḍālaṃ, ayoguḷakīḷā. Caṇḍālā nāma hīnajātikā sunakhamaṃsabhojino, tesaṃ	11661	
PA_tika-s01_04t:1166_18	idanti caṇḍālaṃ. Sāṇe udakena temetvā aññamaññaṃ ākoṭanakīḷā sāṇadhovanakīḷā. Vaṃsena	11661	
PA_tika-s01_04t:1166_19	kataṃ kīḷanaṃ vaṃsanti āha “veḷuṃ ussāpetvā kīḷana”nti.	11661	
PA_tika-s01_04t:1167_0	Nikhaṇitvāti bhūmiyaṃ nikhātaṃ katvā. Nakkhattakāleti nakkhattayogachaṇakāle. Tamatthaṃ	1167	
PA_tika-s01_04t:1167_1	aṅguttarāgame dasakanipātapāḷiyā sādhento “vuttampiceta”ntiādimāha. Tatthāti tasmiṃ	1167	
PA_tika-s01_04t:1167_2	aṭṭhidhovane. Indajālenāti aṭṭhidhovanamantaṃ parijappetvā yathā pare aṭṭhīniyeva	1167	
PA_tika-s01_04t:1167_3	passanti, na maṃsādīni, evaṃ maṃsādīnamantaradhāpanamāyāya. Indassa jālamiva hi paṭicchādituṃ	1167	
PA_tika-s01_04t:1167_4	samatthanato “indajāla”nti māyā vuccati indacāpādayo viya. Aṭṭhidhovananti aṭṭhidhovanakīḷā.	1167	
PA_tika-s01_04t:1168_0	Hatthiādīhi saddhiṃ yujjhitunti hatthiādīsu abhiruhitvā aññehi saddhiṃ yujjhanaṃ,	1168	
PA_tika-s01_04t:1168_1	hatthiādīhi ca saddhiṃ sayameva yujjhanaṃ sandhāya vuttaṃ, hatthiādīhi saddhiṃ aññehi	1168	
PA_tika-s01_04t:1168_2	yujjhituṃ, sayaṃ vā yujjhitunti hi attho. Teti hatthiādayo. Aññamaññaṃ mathenti vilothentīti	1168	
PA_tika-s01_04t:1168_3	mallā, bāhuyuddhakārakā, tesaṃ yuddhaṃ. Sampahāroti saṅgāmo. Balassa senāya aggaṃ	1168	
PA_tika-s01_04t:1168_4	gaṇanakoṭṭhāsaṃ karonti etthāti balaggaṃ, “ettakā hatthī, ettakā assā”tiādinā balagaṇanaṭṭhānaṃ.	1168	
PA_tika-s01_04t:1168_5	Senaṃ viyūhanti ettha vibhajitvā ṭhapenti, senāya vā ettha byūhanaṃ vinyāsoti senābyūho,	1168	
PA_tika-s01_04t:1168_6	“ito hatthī hontu, ito assā hontū”tiādinā yuddhatthaṃ caturaṅgabalāya senāya desavisesesu	1168	
PA_tika-s01_04t:1168_7	vicāraṇaṭṭhānaṃ, taṃ pana bhedato sakaṭabyūhādivasena. Ādi-saddena cakkapadumabyūhānaṃ	1168	
PA_tika-s01_04t:1168_8	daṇḍabhogamaṇḍalāsaṃhatabyūhānañca gahaṇaṃ, “tayo hatthī pacchimaṃ hatthānīkaṃ, tayo	1168	
PA_tika-s01_04t:1168_9	assā pacchimaṃ assānīkaṃ, tayo rathā pacchimaṃ rathānīkaṃ, cattāro purisā sarahatthā	1168	
PA_tika-s01_04t:1168_10	pattī pacchimaṃ pattānīka”nti kaṇḍaviddhasikkhāpadassa padabhājanaṃ sandhāya “tayo…pe…ādinā	11681	
PA_tika-s01_04t:1168_11	nayena vuttassā”ti āha. Tañca kho “dvādasapuriso hatthī, tipuriso asso, catupuriso	11681	
PA_tika-s01_04t:1168_12	ratho, cattāro purisā sarahatthā pattī”ti vuttalakkhaṇato hatthiādigaṇanenāti daṭṭhabbaṃ,	11681	
PA_tika-s01_04t:1168_13	etena ca “cha hatthiniyo, eko ca hatthī idameka”nti cammakkhandhakavaṇṇanāyaṃ vuttamanīkaṃ paṭikkhipati.	11681	
PA_tika-s01_04t:1169_0	14. Kāraṇaṃ nāma phalassa ṭhānanti vuttaṃ “pamādo…pe… ṭhāna”nti. Padānīti sārīādīnaṃ	1169	
PA_tika-s01_04t:1169_1	patiṭṭhānāni. Aṭṭhāpadanti saññāya dīghatā. “Aṭṭhapada”ntipi paṭhanti. Dasapadaṃ	1169	
PA_tika-s01_04t:1169_2	nāma dvīhi pantīti vīsatiyā padehi kīḷanajūtaṃ. Aṭṭhapadadasapadesūti aṭṭhapadadasapadaphalakesu.	1169	
PA_tika-s01_04t:1169_3	Ākāseyeva kīḷananti “ayaṃ sārī asukapadaṃ mayā nītā, ayaṃ asukapada”nti kevalaṃ mukheneva	1169	
PA_tika-s01_04t:1169_4	vadantānaṃ ākāseyeva jūtassa kīḷanaṃ. Nānāpathamaṇḍalanti anekavihitasārīmaggaparivaṭṭaṃ.	1169	
PA_tika-s01_04t:1169_5	Pariharitabbanti sāriyo pariharituṃ yuttakaṃ. Ito cito ca saranti parivattantīti	1169	
PA_tika-s01_04t:1169_6	sāriyo, yena kenaci katāni akkhabījāni. Tatthāti tāsu sārīsu, tasmiṃ vā apanayanupanayane.	1169	
PA_tika-s01_04t:1169_7	Jūtakhaliketi jūtamaṇḍale. “Jūtaphalake”tipi adhunā pāṭho. Pāsakaṃ vuccati chasu	1169	
PA_tika-s01_04t:1169_8	passesu ekekaṃ yāva chakkaṃ dassetvā katakīḷanakaṃ, taṃ vaḍḍhetvā yathāladdhaṃ ekakādivasena	1169	
PA_tika-s01_04t:1169_9	sāriyo apanento, upanento ca kīḷanti, pasati aṭṭhapadādīsu bādhati, phusati cāti	1169	
PA_tika-s01_04t:1169_10	hi pāsako, catubbīsatividho akkho. Yaṃ sandhāya vuttaṃ –	11691	
PA_tika-s01_04t:1170	“Aṭṭhakaṃ mālikaṃ vuttaṃ, sāvaṭṭañca chakaṃ mataṃ;	117	
PA_tika-s01_04t:1171	Catukkaṃ bahulaṃ ñeyyaṃ, dvi bindusantibhadrakaṃ;	117	
PA_tika-s01_04t:1172	Catuvīsati āyā ca, munindena pakāsitā”ti.	117	
PA_tika-s01_04t:1173_0	Tena kīḷanamidha pāsakakīḷanaṃ. Ghaṭanaṃ paharaṇaṃ, tena kīḷā ghaṭikāti āha “dīghadaṇḍakenā”tiādi.	1173	
PA_tika-s01_04t:1173_1	Ghaṭena kumbhena kīḷā ghaṭikāti eke. Mañjiṭṭhikāya vāti mañjiṭṭhisaṅkhātassa yojanavallirukkhassa	1173	
PA_tika-s01_04t:1173_2	sāraṃ gahetvā pakkakasāvaṃ sandhāya vadati. Sitthodakena vāti [piṭṭhodakena vā (aṭṭhakathāyaṃ)]	1173	
PA_tika-s01_04t:1173_3	ca pakkamadhusitthodakaṃ. Salākahatthanti tālahīrādīnaṃ kalāpassetaṃ adhivacanaṃ.	1173	
PA_tika-s01_04t:1173_4	Bahūsu salākāsu visesarahitaṃ ekaṃ salākaṃ gahetvā tāsu pakkhipitvā puna taññeva	1173	
PA_tika-s01_04t:1173_5	uddharantā salākahatthena kīḷantīti keci. Guḷakīḷāti guḷaphalakīḷā, yena kenaci vā	1173	
PA_tika-s01_04t:1173_6	kataguḷakīḷā. Paṇṇena vaṃsākārena katā nāḷikā paṇṇanāḷikā, tenevāha “taṃdhamantā”ti.	1173	
PA_tika-s01_04t:1173_7	Khuddake ka-paccayoti dasseti “khuddakanaṅgala”nti iminā. Hatthapādānaṃ mokkhena	1173	
PA_tika-s01_04t:1173_8	mocanena cayati parivattati etāyāti mokkhacikā, tenāha “ākāse vā”tiādi. Paribbhamanattāyeva	1173	
PA_tika-s01_04t:1173_9	taṃ cakkaṃ nāmāti dassetuṃ “paribbhamanacakka”nti vuttaṃ.	1173	
PA_tika-s01_04t:1174_0	Paṇṇena katā nāḷi paṇṇanāḷi, iminā pattāḷhakapadadvayassa yathākkamaṃ pariyāyaṃ dasseti.	1174	
PA_tika-s01_04t:1174_1	Tena katā pana kīḷā pattāḷhakāti vuttaṃ “tāyā”tiādi. Khuddako ratho rathako ka-saddassa	1174	
PA_tika-s01_04t:1174_2	khuddakatthavacanato. Esa nayo sesapadesupi. Ākāse vā yaṃ ñāpeti, tassa piṭṭhiyaṃ	1174	
PA_tika-s01_04t:1174_3	vā yathā vā tathā vā akkharaṃ likhitvā “evamida”nti jānanena kīḷā akkharikā, pucchantassa	1174	
PA_tika-s01_04t:1174_4	mukhāgataṃ akkharaṃ gahetvā naṭṭhamuttilābhādijānanakīḷātipi vadanti. Vajja-saddo	1174	
PA_tika-s01_04t:1174_5	aparādhatthoti āha “yathāvajjaṃ nāmā”tiādi. Vāditānurūpaṃ naccanaṃ, gāyanaṃ vā yathāvajjantipi	1174	
PA_tika-s01_04t:1174_6	vadanti. “Evaṃ kate jayo bhavissati, evaṃ kate parājayo”ti jayaparājayaṃ purakkhatvā	1174	
PA_tika-s01_04t:1174_7	payogakaraṇavasena parihārapathādīnampi jūtappamādaṭṭhānabhāvo veditabbo, paṅgacīrādīhi	1174	
PA_tika-s01_04t:1174_8	ca vaṃsādīhi kattabbā kiccasiddhi, asiddhi cāti jayaparājayāvaho payogo vutto, yathāvajjanti	1174	
PA_tika-s01_04t:1174_9	ca kāṇādīhi sadisākāradassanehi jayaparājayavasena jūtakīḷikabhāvena vuttaṃ. Sabbepi	1174	
PA_tika-s01_04t:1174_10	hete jotenti pakāsenti etehi tappayogikā jayaparājayavasena, javanti ca gacchanti	11741	
PA_tika-s01_04t:1174_11	jayaparājayaṃ etehīti vā atthena jūtasaddavacanīyataṃ nātivattanti.	11741	
PA_tika-s01_04t:1175_0	15. Pamāṇātikkantāsananti “aṭṭhaṅgulapādakaṃ kāretabbaṃ sugataṅgulenā”ti vuttappamāṇato	1175	
PA_tika-s01_04t:1175_1	atikkantāsanaṃ. Kammavasena payojanato “anuyuttā viharantīti padaṃ apekkhitvā”ti	1175	
PA_tika-s01_04t:1175_2	vuttaṃ. Vāḷarūpānīti āharimāni sīhabyagghādivāḷarūpāni. Vuttañhi bhikkhunivibhaṅge	1175	
PA_tika-s01_04t:1175_3	“pallaṅko nāma āharimehi vāḷehi kato”ti “akappiyarūpākulo akappiyamañco pallaṅko”ti	1175	
PA_tika-s01_04t:1175_4	sārasamāse vuttaṃ. Dīghalomako mahākojavoti caturaṅgulādhikalomo kāḷavaṇṇo mahākojavo.	1175	
PA_tika-s01_04t:1175_5	Kuvuccati pathavī, tassaṃ javati sobhanavitthaṭavasenāti kojavo. “Caturaṅgulādhikāni	1175	
PA_tika-s01_04t:1175_6	kira tassa lomānī”ti vacanato caturaṅgulato heṭṭhā vaṭṭatīti vadanti. Uddalomī ekantalomīti	1175	
PA_tika-s01_04t:1175_7	visesadassanametaṃ, tasmā yadi tāsu na pavisati, vaṭṭatīti gahetabbaṃ. Vānavicittanti	1175	
PA_tika-s01_04t:1175_8	bhitticchadādiākārena vānena sibbanena vicitraṃ. Uṇṇāmayattharaṇanti migalomapakatamattharaṇaṃ.	1175	
PA_tika-s01_04t:1175_9	Setattharaṇoti dhavalattharaṇo. Sītatthikehi sevitabbattā setattharaṇo, “bahumudulomako”tipi	1175	
PA_tika-s01_04t:1175_10	vadanti. Ghanapupphakoti sabbathā pupphākārasampanno. “Uṇṇāmayattharaṇoti uṇṇāmayo	11751	
PA_tika-s01_04t:1175_11	lohitattharaṇo”ti sāratthadīpaniyaṃ vuttaṃ. Āmalakapattākārāhi pupphapantīhi yebhuyyato	11751	
PA_tika-s01_04t:1175_12	katattā āmalakapattotipi vuccati.	11751	
PA_tika-s01_04t:1176_0	Tiṇṇaṃ tūlānanti rukkhatūlalatātūlapoṭakītūlasaṅkhātānaṃ tiṇṇaṃ tūlānaṃ. Uditaṃ dvīsu	1176	
PA_tika-s01_04t:1176_1	lomaṃ dasā yassāti uddalomī i-kārassa akāraṃ, ta-kārassa lopaṃ, dvibhāvañca katvā.	1176	
PA_tika-s01_04t:1176_2	Ekasmiṃ ante lomaṃ dasā yassāti ekantalomī. Ubhayattha kecīti sārasamāsācariyā, uttaravihāravāsino	1176	
PA_tika-s01_04t:1176_3	ca. Tesaṃ vāde pana uditamekato uggataṃ lomamayaṃ pupphaṃ yassāti uddalomī vuttanayena.	1176	
PA_tika-s01_04t:1176_4	Ubhato antato ekaṃ sadisaṃ lomamayaṃ pupphaṃ yassāti ekantalomīti vacanattho. Vinayaṭṭhakathāyaṃ	1176	
PA_tika-s01_04t:1176_5	pana “uddalomīti ekato uggatalomaṃ uṇṇāmayattharaṇaṃ. ‘Uddhalomī’tipi pāṭho. Ekantalomīti	1176	
PA_tika-s01_04t:1176_6	ubhato uggatalomaṃ uṇṇāmayattharaṇa”nti vuttaṃ, nāmamattamesa viseso. Atthato pana	1176	
PA_tika-s01_04t:1176_7	aggahitāvaseso aṭṭhakathādvayepi natthīti daṭṭhabbo.	1176	
PA_tika-s01_04t:1177_0	Koseyyañca kaṭṭissañca kaṭṭissāni virūpekasesavasena. Tehi pakatamattharaṇaṃ kaṭṭissaṃ.	1177	
PA_tika-s01_04t:1177_1	Etadevatthaṃ dassetuṃ “koseyyakaṭṭissamayapaccattharaṇa”nti vuttaṃ, koseyyasuttānamantarantaraṃ	1177	
PA_tika-s01_04t:1177_2	suvaṇṇamayasuttāni pavesetvā vītamattharaṇanti vuttaṃ hoti. Suvaṇṇasuttaṃ kira “kaṭṭissaṃ,	1177	
PA_tika-s01_04t:1177_3	kassaṭa”nti ca vadanti. Teneva “koseyyakassaṭamaya”nti ācariyadhammapālattherena	1177	
PA_tika-s01_04t:1177_4	vuttaṃ. Kaṭṭissaṃ nāma vākavisesotipi vadanti. Ratanaparisibbitanti ratanehi saṃsibbitaṃ,	1177	
PA_tika-s01_04t:1177_5	suvaṇṇalittanti keci. Suddhakoseyyanti ratanaparisibbanarahitaṃ. Vinayeti vinayaṭṭhakathaṃ,	1177	
PA_tika-s01_04t:1177_6	vinayapariyāyaṃ vā sandhāya vuttaṃ. Idha hi suttantikapariyāye “ṭhapetvā tūlikaṃ	1177	
PA_tika-s01_04t:1177_7	sabbāneva gonakādīni ratanaparisibbitāni vaṭṭantī”ti vuttaṃ. Vinayapariyāyaṃ pana	1177	
PA_tika-s01_04t:1177_8	patvā garuke ṭhātabbattā suddhakoseyyameva vaṭṭati, netarānīti vinicchayo veditabbo,	1177	
PA_tika-s01_04t:1177_9	suttantikapariyāye pana ratanaparisibbanarahitāpi tūlikā na vaṭṭati, itarāni vaṭṭanti,	1177	
PA_tika-s01_04t:1177_10	sacepi tāni ratanaparisibbitāni, bhūmattharaṇavasena yathānurūpaṃ mañcapīṭhādīsu	11771	
PA_tika-s01_04t:1177_11	ca upanetuṃ vaṭṭantīti. Suttantadesanāya gahaṭṭhānampi vasena vuttattā tesaṃ saṅgaṇhanatthaṃ	11771	
PA_tika-s01_04t:1177_12	“ṭhapetvā…pe… na vaṭṭantīti vutta”nti apare. Dīghanikāyaṭṭhakathāyanti katthaci pāṭho,	11771	
PA_tika-s01_04t:1177_13	porāṇadīghanikāyaṭṭhakathāyanti attho. Naccayogganti naccituṃ pahonakaṃ. Karonti	11771	
PA_tika-s01_04t:1177_14	ettha naccanti kuttakaṃ, taṃ pana uddalomīekantalomīvisesameva. Vuttañca –	11771	
PA_tika-s01_04t:1178	“Dvidasekadasānyudda-lomīekantalomino;	117	
PA_tika-s01_04t:1179	Tadeva soḷasitthīnaṃ, naccayoggañhi kuttaka”nti.	117	
PA_tika-s01_04t:1180_0	Hatthino piṭṭhiyaṃ attharaṃ hatthattharaṃ. Evaṃ sesapadesupi. Ajinacammehīti ajinamigacammehi,	1180	
PA_tika-s01_04t:1180_1	tāni kira cammāni sukhumatarāni, tasmā dupaṭṭatipaṭṭāni katvā sibbanti. Tena vuttaṃ	1180	
PA_tika-s01_04t:1180_2	“ajinappaveṇī”ti, uparūpari ṭhapetvā sibbanavasena hi santatibhūtā “paveṇī”ti vuccati.	1180	
PA_tika-s01_04t:1180_3	Kadalīmigoti mañjārākāramigo, tassa dhammena kataṃ pavarapaccattharaṇaṃ tathā. “Taṃ	1180	
PA_tika-s01_04t:1180_4	kirā”tiādi tadākāradassanaṃ, tasmā suddhameva kadalīmigacammaṃ vaṭṭatīti vadanti.	1180	
PA_tika-s01_04t:1180_5	Uttaraṃ uparibhāgaṃ chādetīti uttaracchado, vitānaṃ. Tampi lohitameva idhādhippetanti	1180	
PA_tika-s01_04t:1180_6	āha “rattavitānenā”ti. “Yaṃ vattati, taṃ sauttaraccheda”nti ettha seso, saṃsibbitabhāvena	1180	
PA_tika-s01_04t:1180_7	saddhiṃ vattatīti attho. Rattavitānesu ca kāsāvaṃ vaṭṭati, kusumbhādirattameva na	1180	
PA_tika-s01_04t:1180_8	vaṭṭati, tañca kho sabbarattameva. Yaṃ pana nānāvaṇṇaṃ vānacittaṃ vā lepacittaṃ vā,	1180	
PA_tika-s01_04t:1180_9	taṃ vaṭṭati. Paccattharaṇasseva padhānattā tappaṭibaddhaṃ setavitānampi na vaṭṭatīti	1180	
PA_tika-s01_04t:1180_10	vuttaṃ. Ubhatoti ubhayattha mañcassa sīsabhāge, pādabhāge cāti attho. Etthāpi sauttaracchade	11801	
PA_tika-s01_04t:1180_11	viya vinicchayo. Padumavaṇṇaṃ vāti nātirattaṃ sandhāyāha. Vicitraṃ vāti pana sabbathā	11801	
PA_tika-s01_04t:1180_12	kappiyattā vuttaṃ, na pana ubhato upadhānesu akappiyattā. Na hi lohitaka-saddo citte	11801	
PA_tika-s01_04t:1180_13	vaṭṭati. Paṭalikaggahaṇeneva cittakassāpi attharaṇassa saṅgahetabbappasaṅgato. Sace	11801	
PA_tika-s01_04t:1180_14	pamāṇayuttanti vuttamevatthaṃ byatirekato samatthetuṃ āha “mahāupadhānaṃ pana paṭikkhitta”nti.	11801	
PA_tika-s01_04t:1180_15	Mahāupadhānanti ca pamāṇātikkantaṃ upadhānaṃ. Sīsappamāṇameva hi tassa pamāṇaṃ. Vuttañca	11801	
PA_tika-s01_04t:1180_16	“anujānāmi bhikkhave, sīsappamāṇaṃ bibbohanaṃ kātu”nti sīsappamāṇañca nāma yassa	11801	
PA_tika-s01_04t:1180_17	vitthārato tīsu kaṇṇesu dvinnaṃ kaṇṇānaṃ antaraṃ miniyamānaṃ vidatthi ceva caturaṅgulañca	11801	
PA_tika-s01_04t:1180_18	hoti. Bibbohanassa majjhaṭṭhānaṃ tiriyato muṭṭhiratanaṃ hoti, dīghato pana diyaḍḍharatanaṃ	11801	
PA_tika-s01_04t:1180_19	vā dviratanaṃ vā. Taṃ pana akappiyattāyeva paṭikkhittaṃ, na tu uccāsayanamahāsayanapariyāpannattā.	11801	
PA_tika-s01_04t:1180_20	Dvepīti sīsūpadhānaṃ, pādūpadhānañca. Paccattharaṇaṃ datvāti paccattharaṇaṃ katvā	11802	
PA_tika-s01_04t:1180_21	attharitvāti attho, idañca gilānameva sandhāya vuttaṃ. Tenāha senāsanakkhandhakavaṇṇanāyaṃ	11802	
PA_tika-s01_04t:1180_22	“agilānassāpi sīsūpadhānañca pādūpadhānañcāti dvayameva vaṭṭati. Gilānassa bibbohanāni	11802	
PA_tika-s01_04t:1180_23	santharitvā upari paccattharaṇaṃ katvā nipajjitumpi vaṭṭatī”ti vuttanayenevāti vinaye	11802	
PA_tika-s01_04t:1180_24	bhagavatā vuttanayeneva. Kathaṃ pana vuttanti āha “vuttañheta”ntiādi. Yathā aṭṭhaṅgulapādakaṃ	11802	
PA_tika-s01_04t:1180_25	hoti, evaṃ āsandiyā pādacchindanaṃ veditabbaṃ. Pallaṅkassa pana āharimāni vāḷarūpāni	11802	
PA_tika-s01_04t:1180_26	āharitvā puna appaṭibaddhatākāraṇampi bhedanameva. Vijaṭetvāti jaṭaṃ nibbedhetvā.	11802	
PA_tika-s01_04t:1180_27	Bibbohanaṃ kātunti tāni vijaṭitatūlāni anto pakkhipitvā bibbohanaṃ kātuṃ.	11802	
PA_tika-s01_04t:1181_0	16. “Mātukucchito nikkhantadārakāna”nti etena aṇḍajajalābujānameva gahaṇaṃ, mātukucchito	1181	
PA_tika-s01_04t:1181_1	nikkhantattāti ca kāraṇaṃ dasseti, tenevāyamattho sijjhati “anekadivasāni antosayanahetu	1181	
PA_tika-s01_04t:1181_2	esa gandho”ti. Ucchādenti ubbaṭṭenti. Saṇṭhānasampādanatthanti susaṇṭhānatāsampādanatthaṃ.	1181	
PA_tika-s01_04t:1181_3	Parimaddantīti samantato maddanti.	1181	
PA_tika-s01_04t:1182_0	Tesaṃyeva dārakānanti puññavantānameva dārakānaṃ. Tesameva hi pakaraṇānurūpatāya	1182	
PA_tika-s01_04t:1182_1	gahaṇaṃ. Mahāmallānanti mahataṃ bāhuyuddhakārakānaṃ. Ādāso nāma maṇḍanakapakatikānaṃ	1182	
PA_tika-s01_04t:1182_2	manussānaṃ attano mukhachāyāpassanatthaṃ kaṃsalohādīhi kato bhaṇḍaviseso. Tādisaṃ	1182	
PA_tika-s01_04t:1182_3	sandhāya “yaṃ kiñci…pe… na vaṭṭatī”ti vuttaṃ. Alaṅkārañjanameva na bhesajjañjanaṃ.	1182	
PA_tika-s01_04t:1182_4	Maṇḍanānuyogassa hi adhippetattā tamidhānadhippetaṃ. Loke mālā-saddo baddhamālāyameva	1182	
PA_tika-s01_04t:1182_5	“mālā mālyaṃ pupphadāme”ti vacanato. Sāsane pana suddhapupphesupi niruḷhoti āha “abaddhamālā	1182	
PA_tika-s01_04t:1182_6	vā”ti. Kāḷapīḷakādīnanti kāḷavaṇṇapīḷakādīnaṃ. Mattikakakkanti osadhehi abhisaṅkhataṃ	1182	
PA_tika-s01_04t:1182_7	yogamattikācuṇṇaṃ. Dentīti vilepenti. Caliteti vikārāpajjanavasena calanaṃ patte,	1182	
PA_tika-s01_04t:1182_8	kupiteti attho. Tenāti sāsapakakkena. Doseti kāḷapīḷakādīnaṃ hetubhūte lohitadose.	1182	
PA_tika-s01_04t:1182_9	Khāditeti apanayanavasena khādite. Sannisinneti tādise duṭṭhalohite parikkhīṇe. Mukhacuṇṇakenāti	1182	
PA_tika-s01_04t:1182_10	mukhavilepanena. Cuṇṇentīti vilimpenti. Taṃ sabbanti mattikākakkasāsapatilahaliddikakkadānasaṅkhātaṃ	11821	
PA_tika-s01_04t:1182_11	mukhacuṇṇaṃ, mukhavilepanañca na vaṭṭati. Atthānukkamasambhavato hi ayaṃ padadvayassa	11821	
PA_tika-s01_04t:1182_12	vaṇṇanā. Mukhacuṇṇasaṅkhātaṃ mukhavilepananti vā padadvayassa tulyādhikaraṇavasena atthavibhāvanā.	11821	
PA_tika-s01_04t:1183_0	Hatthabandhanti hatthe bandhitabbamābharaṇaṃ, taṃ pana saṅkhakapālādayoti āha “hatthe”tiādi.	1183	
PA_tika-s01_04t:1183_1	Saṅkho eva kapālaṃ tathā. “Apare”tiādinā yathākkamaṃ “sikhābandha”ntiādi padānamatthaṃ	1183	
PA_tika-s01_04t:1183_2	saṃvaṇṇeti. Tattha sikhanti cūḷaṃ. Cīrakaṃ nāma yena cūḷāya thirakaraṇatthaṃ, sobhanatthañca	1183	
PA_tika-s01_04t:1183_3	vijjhati. Muttāya, muttā eva vā latā muttālatā, muttāvaḷi. Daṇḍo nāma catuhatthoti	1183	
PA_tika-s01_04t:1183_4	vuttaṃ “catuhatthadaṇḍaṃ vā”ti. Alaṅkatadaṇḍakanti pana tato omakaṃ rathayaṭṭhiādikaṃ	1183	
PA_tika-s01_04t:1183_5	sandhāyāha. Bhesajjanāḷikanti bhesajjatumbaṃ. Pattādiolambanaṃ vāmaṃseyeva aciṇṇanti	1183	
PA_tika-s01_04t:1183_6	vuttaṃ “vāmapasse olaggita”nti. Kaṇṇikā nāma kūṭaṃ, tāya ca ratanena ca parikkhitto	1183	
PA_tika-s01_04t:1183_7	koso yassa tathā. Pañcavaṇṇasuttasibbitanti nīlapītalohitodātamañjiṭṭhavasena pañcavaṇṇehi	1183	
PA_tika-s01_04t:1183_8	suttehi sibbitaṃ tividhampi chattaṃ. Ratanamattāyāmaṃ caturaṅgulavitthatanti tesaṃ	1183	
PA_tika-s01_04t:1183_9	paricayaniyāmena vā nalāṭe bandhituṃ pahonakappamāṇena vā vuttaṃ. “Kesantaparicchedaṃ	1183	
PA_tika-s01_04t:1183_10	dassetvā”ti etena tadanajjhottharaṇavasena bandhanākāraṃ dasseti. Meghamukheti abbhantare.	11831	
PA_tika-s01_04t:1183_11	“Maṇi”nti idaṃ siromaṇiṃ sandhāya vuttanti āha “cūḷāmaṇi”nti, cūḷāyaṃ maṇinti attho.	11831	
PA_tika-s01_04t:1183_12	Camarassa ayaṃ cāmaro, sveva vālo, tena katā bījanī cāmaravālabījanī. Aññāsaṃ pana	11831	
PA_tika-s01_04t:1183_13	makasabījanīvākamayabījanīusīramayabījanīmorapiñchamayabījanīnaṃ, vidhūpanatālavaṇṭānañca	11831	
PA_tika-s01_04t:1183_14	kappiyattā tassāyeva gahaṇaṃ daṭṭhabbaṃ.	11831	
PA_tika-s01_04t:1184_0	17. Duggatito, saṃsārato ca niyyāti etenāti niyyānaṃ, saggamaggo, mokkhamaggo ca.	1184	
PA_tika-s01_04t:1184_1	Taṃ niyyānamarahati, tasmiṃ vā niyyāne niyuttā, taṃ vā niyyānaṃ phalabhūtaṃ etissāti	1184	
PA_tika-s01_04t:1184_2	niyyānikā, vacīduccaritakilesato niyyātīti vā niyyānikā ī-kārassa rassattaṃ, ya-kārassa	1184	
PA_tika-s01_04t:1184_3	ca ka-kāraṃ katvā. Anīya-saddo hi bahulā katvatthābhidhāyako. Cetanāya saddhiṃ samphappalāpavirati	1184	
PA_tika-s01_04t:1184_4	idha adhippetā. Tappaṭipakkhato aniyyānikā, samphappalāpo, tassā bhāvo aniyyānikattaṃ,	1184	
PA_tika-s01_04t:1184_5	tasmā aniyyānikattā. Tiracchānabhūtāti tirokaraṇabhūtā vibandhanabhūtā. Sopi nāmāti	1184	
PA_tika-s01_04t:1184_6	ettha nāma-saddo garahāyaṃ. Kammaṭṭhānabhāveti aniccatāpaṭisaṃyuttattā catusaccakammaṭṭhānabhāve.	1184	
PA_tika-s01_04t:1184_7	Kāmassādavasenāti kāmasaṅkhātaassādavasena. Saha atthenāti sātthakaṃ, hitapaṭisaṃyuttanti	1184	
PA_tika-s01_04t:1184_8	attho. Upāhanāti yānakathāsambandhaṃ sandhāya vuttaṃ. Suṭṭhu nivesitabboti suniviṭṭho.	1184	
PA_tika-s01_04t:1184_9	Tathā dunniviṭṭho. Gāma-saddena gāmavāsī janopi gahitoti āha “asukagāmavāsino”tiādi.	1184	
PA_tika-s01_04t:1185_0	Sūrakathāti ettha sūra-saddo vīravācakoti dasseti “sūro ahosī”ti iminā. Visikhā nāma	1185	
PA_tika-s01_04t:1185_1	maggasanniveso, idha pana visikhāgahaṇena tannivāsinopi gahitā “sabbo gāmo āgato”tiādīsu	1185	
PA_tika-s01_04t:1185_2	viya, tenevāha “saddhā pasannā”tiādi.	1185	
PA_tika-s01_04t:1186_0	Kumbhassa ṭhānaṃ nāma udakaṭṭhānanti vuttaṃ “udakaṭṭhānakathā”ti. Udakatitthakathātipi	1186	
PA_tika-s01_04t:1186_1	vuccati tattheva samavarodhato. Apica kumbhassa karaṇaṭṭhānaṃ kumbhaṭṭhānaṃ. Tadapadesena	1186	
PA_tika-s01_04t:1186_2	pana kumbhadāsiyo vuttāti dasseti “kumbhadāsikathā vā”ti iminā. Pubbe petā kālaṅkatāti	1186	
PA_tika-s01_04t:1186_3	pubbapetā. “Peto pareto kālaṅkato”ti hi pariyāyavacanaṃ. Heṭṭhā vuttanayamatidisituṃ	1186	
PA_tika-s01_04t:1186_4	“tatthā”tiādi vuttaṃ.	1186	
PA_tika-s01_04t:1187_0	Purimapacchimakathāhi vimuttāti idhāgatāhi purimāhi, pacchimāhi ca kathāhi vimuttā.	1187	
PA_tika-s01_04t:1187_1	Nānāsabhāvāti atta-saddassa sabhāvapariyāyabhāvamāha. Asukena nāmāti pajāpatinā brahmunā,	1187	
PA_tika-s01_04t:1187_2	issarena vā. Uppattiṭhitisambhārādivasena lokaṃ akkhāyati etāyāti lokakkhāyikā, sā	1187	
PA_tika-s01_04t:1187_3	pana lokāyatasamaññe vitaṇḍasatthe nissitā sallāpakathāti dasseti “lokāyatavitaṇḍasallāpakathā”ti	1187	
PA_tika-s01_04t:1187_4	iminā. Lokā bālajanā āyatanti ettha ussahanti vādassādenāti lokāyataṃ, loko vā hitaṃ	1187	
PA_tika-s01_04t:1187_5	na yatati na īhati tenāti lokāyataṃ. Tañhi ganthaṃ nissāya sattā puññakiriyāya cittampi	1187	
PA_tika-s01_04t:1187_6	na uppādenti. Aññamaññaviruddhaṃ, saggamokkhaviruddhaṃ vā kathaṃ tanonti etthāti	1187	
PA_tika-s01_04t:1187_7	vitaṇḍo, viruddhena vā vādadaṇḍena tāḷenti ettha vādinoti vitaṇḍo, sabbattha niruttinayena padasiddhi.	1187	
PA_tika-s01_04t:1188_0	Sāgaradevena khatoti ettha sāgararañño puttehi khatotipi vadanti. Vijjati pavedanahetubhūtā	1188	
PA_tika-s01_04t:1188_1	muddhā yassāti samuddo dha-kārassa da-kāraṃ katvā, saha-saddo cettha vijjamānatthavācako	1188	
PA_tika-s01_04t:1188_2	“salomakosapakkhako”tiādīsu viya. Bhavoti vuddhi bhavati vaḍḍhatīti katvā. Vibhavoti	1188	
PA_tika-s01_04t:1188_3	hāni tabbirahato. Dvandato pubbe suyyamāno itisaddo paccekaṃ yojetabboti āha “iti	1188	
PA_tika-s01_04t:1188_4	bhavo iti abhavo”ti. Yaṃ vā taṃ vāti yaṃ kiñci, atha taṃ aniyamanti attho. Abhūtañhi	1188	
PA_tika-s01_04t:1188_5	aniyamatthaṃ saha vikappena yaṃtaṃ-saddehi dīpenti ācariyā. Apica bhavoti sassato.	1188	
PA_tika-s01_04t:1188_6	Abhavoti ucchedo. Bhavoti vā kāmasukhaṃ. Abhavoti attakilamatho.	1188	
PA_tika-s01_04t:1189_0	Iti imāya chabbidhāya itibhavābhavakathāya saddhiṃ bāttiṃsa tiracchānakathā nāma	1189	
PA_tika-s01_04t:1189_1	honti. Atha vā pāḷiyaṃ sarūpato anāgatāpi araññapabbatanadīdīpakathā iti-saddena	1189	
PA_tika-s01_04t:1189_2	saṅgahetvā battiṃsa tiracchānakathāti vuccanti. Pāḷiyañhi “iti vā”ti ettha iti-saddo	1189	
PA_tika-s01_04t:1189_3	pakārattho, vā-saddo vikappanattho. Idaṃ vuttaṃ hoti “evaṃpakāraṃ, ito aññaṃ vā tādisaṃ	1189	
PA_tika-s01_04t:1189_4	niratthakakathaṃ anuyuttā viharantī”ti, ādiattho vā iti-saddo iti vā iti evarūpā	1189	
PA_tika-s01_04t:1189_5	“naccagītavāditavisūkadassanā paṭivirato”tiādīsu viya, iti evamādiṃ aññampi tādisaṃ	1189	
PA_tika-s01_04t:1189_6	kathamanuyuttā viharantīti attho.	1189	
PA_tika-s01_04t:1190_0	18. Viruddhassa gahaṇaṃ viggaho, so yesanti viggāhikā, tesaṃ tathā, viruddhaṃ vā	1190	
PA_tika-s01_04t:1190_1	gaṇhāti etāyāti viggāhikā, sāyeva kathā tathā. Sārambhakathāti upārambhakathā. Sahitanti	1190	
PA_tika-s01_04t:1190_2	pubbāparāviruddhaṃ. Tatoyeva siliṭṭhaṃ. Taṃ pana atthakāraṇayuttatāyāti dassetuṃ	1190	
PA_tika-s01_04t:1190_3	“atthayuttaṃ kāraṇayuttanti attho”ti vuttaṃ. Nti vacanaṃ. Parivattitvā ṭhitaṃ sapattagato	1190	
PA_tika-s01_04t:1190_4	asamattho yodho viya na kiñci jānāsi, kintu sayameva parājesīti adhippāyo. Vādo dosoti	1190	
PA_tika-s01_04t:1190_5	pariyāyavacanaṃ. Tathā cara vicarāti. Tattha tatthāti tasmiṃ tasmiṃ ācariyakule.	1190	
PA_tika-s01_04t:1190_6	Nibbedhehīti mayā ropitaṃ vādaṃ vissajjehi.	1190	
PA_tika-s01_04t:1191_0	19. Dūtassa kammaṃ dūteyyaṃ, tassa kathā tathā, tassaṃ. Idha, amutrāti upayogatthe	1191	
PA_tika-s01_04t:1191_1	bhummavacanaṃ, tenāha “asukaṃ nāma ṭhāna”nti. Vitthārato vinicchayo vinayaṭṭhakathāyaṃ	1191	
PA_tika-s01_04t:1191_2	vuttoti saṅkhepato idha dassetuṃ “saṅkhepato panā”tiādi vuttaṃ. Gihisāsananti yathāvuttaviparītaṃ	1191	
PA_tika-s01_04t:1191_3	sāsanaṃ. Aññesanti gihīnaññeva.	1191	
PA_tika-s01_04t:1192_0	20. Tividhenāti sāmantajappanairiyāpathasannissitapaccayapaṭisevanabhedato tividhena.	1192	
PA_tika-s01_04t:1192_1	Vimhāpayantīti “ayamacchariyapuriso”ti attani paresaṃ vimhayaṃ sampahaṃsanaṃ acchariyaṃ	1192	
PA_tika-s01_04t:1192_2	uppādenti. Vipubbañhi mhi-saddaṃ sampahaṃsane vadanti saddavidū. Sampahaṃsanākāro	1192	
PA_tika-s01_04t:1192_3	ca acchariyaṃ. Lapantīti attānaṃ vā dāyakaṃ vā ukkhipitvā yathā so kiñci dadāti,	1192	
PA_tika-s01_04t:1192_4	evaṃ ukkācetvā ukkhipanavasena dīpetvā kathenti. Nimittaṃ sīlametesanti nemittikāti	1192	
PA_tika-s01_04t:1192_5	taddhitavasena tassīlattho yathā “paṃsukūliko”ti apica nimittena vadanti, nimittaṃ	1192	
PA_tika-s01_04t:1192_6	vā karontīti nemittikā. Nimittanti ca paresaṃ paccayadānasaññuppādakaṃ kāyavacīkammaṃ	1192	
PA_tika-s01_04t:1192_7	vuccati. Nippeso nippisanaṃ cuṇṇaṃ viya karaṇaṃ. Nippisantīti vā nippesā, nippesāyeva	1192	
PA_tika-s01_04t:1192_8	nippesikā, nippisanaṃ vā nippeso, taṃ karontītipi nippesikā. Nippeso ca nāma bhaṭapuriso	1192	
PA_tika-s01_04t:1192_9	viya lābhasakkāratthaṃ akkosanakhuṃsanuppaṇḍanaparapiṭṭhimaṃsikatā. Lābhena lābhanti	1192	
PA_tika-s01_04t:1192_10	ito lābhena amutra lābhaṃ. Nijigīsanti magganti pariyesantīti pariyāyavacanaṃ. Kuhakādayo	11921	
PA_tika-s01_04t:1192_11	saddā kuhānādīni nimittaṃ katvā taṃsamaṅgipuggalesu pavattāti āha “kuhanā…pe… adhivacana”nti.	11921	
PA_tika-s01_04t:1192_12	Aṭṭhakathañcāti taṃtaṃpāḷisaṃvaṇṇanābhūtaṃ porāṇaṭṭhakathañca.	11921	
PA_tika-s01_04t:1193	Majjhimasīlavaṇṇanā niṭṭhitā.	119	
PA_tika-s01_04t:1194	Mahāsīlavaṇṇanā	119	
PA_tika-s01_04t:1195_0	21. Aṅgāni ārabbha pavattattā aṅgasahacaritaṃ satthaṃ “aṅga”nti vuttaṃ uttarapadalopena	1195	
PA_tika-s01_04t:1195_1	vā. Nimittanti etthāpi eseva nayo, tenāha “hatthapādādīsū”tiādi. Keci pana “aṅganti	1195	
PA_tika-s01_04t:1195_2	aṅgavikāraṃ paresaṃ aṅgavikāradassanenāpi lābhālābhādivijānana”nti vadanti. Nimittasatthanti	1195	
PA_tika-s01_04t:1195_3	nimittena sañjānanappakāradīpakaṃ satthaṃ, taṃ vatthunā vibhāvetuṃ “paṇḍurājā”tiādimāha.	1195	
PA_tika-s01_04t:1195_4	Paṇḍurājāti ca “dakkhiṇārāmādhipati” icceva vuttaṃ. Sīhaḷadīpe dakkhiṇārāmanāmakassa	1195	
PA_tika-s01_04t:1195_5	saṅghārāmassa kārakoti vadanti. “Dakkhiṇamadhurādhipatī”ti ca katthaci likhitaṃ,	1195	
PA_tika-s01_04t:1195_6	dakkhiṇamadhuranagarassa adhipatīti attho. Muttāyoti muttikā. Muṭṭhiyāti hatthamuddāya.	1195	
PA_tika-s01_04t:1195_7	Gharagolikāyāti sarabunā. So “muttā”ti saññānimittenāha, saṅkhyānimittena pana “tisso”ti.	1195	
PA_tika-s01_04t:1196_0	“Mahantāna”nti etena appakaṃ nimittameva, mahantaṃ pana uppādoti nimittuppādānaṃ	1196	
PA_tika-s01_04t:1196_1	visesaṃ dasseti. Uppatitanti uppatanaṃ. Subhāsubhaphalaṃ pakāsento uppajjati gacchatīti	1196	
PA_tika-s01_04t:1196_2	uppādo, uppātopi, subhāsubhasūcikā bhūtavikati. So hi dhūmo viya aggissa kammaphalassa	1196	
PA_tika-s01_04t:1196_3	pakāsanamattameva karoti, na tu tamuppādetīti. Idanti idaṃ nāma phalaṃ. Evanti iminā	1196	
PA_tika-s01_04t:1196_4	nāma ākārena. Ādisantīti niddisanti. Pubbaṇhasamayeti kālavasena. Idaṃ nāmāti vatthuvasena	1196	
PA_tika-s01_04t:1196_5	vadati. Yo vasabhaṃ, kuñjaraṃ, pāsādaṃ, pabbataṃ vā āruḷhamattānaṃ supine passati,	1196	
PA_tika-s01_04t:1196_6	tassa “idaṃ nāma phala”ntiādinā hi vatthukittanaṃ hoti. Supinakanti supinasatthaṃ.	1196	
PA_tika-s01_04t:1196_7	Aṅgasampattivipattidassanamattena pubbe “aṅga”nti vuttaṃ, idha pana mahānubhāvatādinipphādakalakkhaṇavisesadassanena	1196	
PA_tika-s01_04t:1196_8	“lakkhaṇa”nti ayametesaṃ viseso, tenāha “iminā lakkhaṇenā”tiādi. Lakkhaṇanti hi aṅgapaccaṅgesu	1196	
PA_tika-s01_04t:1196_9	dissamānākāravisesaṃ sattisirivacchagadāpāsādādikamadhippetaṃ taṃ taṃ phalaṃ lakkhīyati	1196	
PA_tika-s01_04t:1196_10	anenāti katvā, satthaṃ pana tappakāsanato lakkhaṇaṃ. Āhateti purāṇe. Anāhateti nave.	11961	
PA_tika-s01_04t:1196_11	Ahateti pana pāṭhe vuttavipariyāyena attho. Ito paṭṭhāyāti devarakkhasamanussādibhedena	11961	
PA_tika-s01_04t:1196_12	yathāphalaṃ parikappitena vividhavatthabhāge ito vā etto vā sañchinne idaṃ nāma bhogādiphalaṃ	11961	
PA_tika-s01_04t:1196_13	hoti. Evarūpena dārunāti palāsasiriphalādidārunā, tathā dabbiyā. Yadi dabbihomādīnipi	11961	
PA_tika-s01_04t:1196_14	aggihomāneva, atha kasmā visuṃ vuttānīti āha “evarūpāyā”tiādi. Dabbihomādīni homopakaraṇādivisesehi	11961	
PA_tika-s01_04t:1196_15	phalavisesadassanavasena vuttāni, aggihomaṃ pana vuttāvasesasādhanavasena vuttanti	11961	
PA_tika-s01_04t:1196_16	adhippāyo. Tenāha “dabbihomādīnī”tiādi.	11961	
PA_tika-s01_04t:1197_0	Kuṇḍakoti taṇḍulakhaṇḍaṃ, tilassa idanti telaṃ, samāsataddhitapadāni pasiddhesu sāmaññabhūtānīti	1197	
PA_tika-s01_04t:1197_1	visesakaraṇatthaṃ “tilatelādika”nti vuttaṃ. Pakkhipananti pakkhipanatthaṃ. “Pakkhipanavijja”ntipi	1197	
PA_tika-s01_04t:1197_2	pāṭho, pakkhipanahetubhūtaṃ vijjanti attho. Dakkhiṇakkhakajaṇṇulohitādīhīti dakkhiṇakkhakalohitadakkhiṇajaṇṇulohitādīhi.	1197	
PA_tika-s01_04t:1197_3	“Pubbe”tiādinā aṅgaaṅgavijjānaṃ visesadassanena punaruttabhāvamapaneti. Aṅgulaṭṭhiṃ	1197	
PA_tika-s01_04t:1197_4	disvāti aṅgulibhūtaṃ, aṅguliyā vā jātaṃ aṭṭhiṃ passitvā, aṅgulicchavimattaṃ apassitvā	1197	
PA_tika-s01_04t:1197_5	tadaṭṭhivipassanavaseneva byākarontīti vuttaṃ hoti. “Aṅgalaṭṭhinti sarīra”nti pana	1197	
PA_tika-s01_04t:1197_6	ācariyadhammapālattherena vuttaṃ, evaṃ sati aṅgapaccaṅgānaṃ viruhanabhāvena laṭṭhisadisattā	1197	
PA_tika-s01_04t:1197_7	sarīrameva aṅgalaṭṭhīti viññāyati. Kulaputtoti jātikulaputto, ācārakulaputto ca.	1197	
PA_tika-s01_04t:1197_8	Disvāpīti ettha api-saddo adisvāpīti sampiṇḍanattho. Abbhino satthaṃ abbheyyaṃ. Māsurakkhena	1197	
PA_tika-s01_04t:1197_9	kato gantho māsurakkho. Rājūhi paribhūttaṃ satthaṃ rājasatthaṃ. Sabbānipetāni khattavijjāpakaraṇāni.	1197	
PA_tika-s01_04t:1197_10	Siva-saddo santiatthoti āha “santikaraṇavijjā”ti, upasaggūpasamanavijjāti attho.	11971	
PA_tika-s01_04t:1197_11	Sivā-saddameva rassaṃ katvā evamahāti sandhāya “siṅgālarutavijjā”ti vadanti, siṅgālānaṃ	11971	
PA_tika-s01_04t:1197_12	rute subhāsubhasañjānanavijjāti attho. “Bhūtavejjamantoti bhūtavasīkaraṇamanto. Bhūrighareti	11971	
PA_tika-s01_04t:1197_13	antopathaviyaṃ kataghare, mattikāmayaghare vā. “Bhūrivijjā sassabuddhikaraṇavijjā”ti	11971	
PA_tika-s01_04t:1197_14	sārasamāse. Sappāvhāyanavijjāti sappāgamanavijjā. Visavantameva vāti visavamānameva	11971	
PA_tika-s01_04t:1197_15	vā. Bhāvaniddesassa hi māna-saddassa antabyappadeso. Yāya karonti, sā visavijjāti	11971	
PA_tika-s01_04t:1197_16	yojanā. “Visatantrameva vā”tipi pāṭho. Evaṃ sati sarūpadassanaṃ hoti, visavicāraṇaganthoyevāti	11971	
PA_tika-s01_04t:1197_17	attho. Tantranti hi ganthassa parasamaññā. Sapakkhakaapakkhakadvipadacatuppadānanti	11971	
PA_tika-s01_04t:1197_18	piṅgalamakkhikādisapakkhakagharagolikādiapakkhakadevamanussacaṅgorādidvipada- kaṇṭasasajambukādicatuppadānaṃ.	11971	
PA_tika-s01_04t:1197_19	Rutaṃ vassitaṃ. Gataṃ gamanaṃ, etena “sakuṇavijjā”ti idha migasaddassa lopaṃ, nidassanamattaṃ	11971	
PA_tika-s01_04t:1197_20	vā dasseti. Sakuṇañāṇanti sakuṇavasena subhāsubhaphalassa jānanaṃ. Nanu sakuṇavijjāya	11972	
PA_tika-s01_04t:1197_21	eva vāyasavijjāpaviṭṭhāti āha “taṃ visuññeva sattha”nti. Taṃtaṃpakāsakasatthānurūpavasena	11972	
PA_tika-s01_04t:1197_22	hi idha tassa tassa vacananti daṭṭhabbaṃ.	11972	
PA_tika-s01_04t:1198_0	Paripakkagatabhāvo attabhāvassa, jīvitakālassa ca vasena gahetabboti dasseti “idānī”tiādinā.	1198	
PA_tika-s01_04t:1198_1	Ādiṭṭhañānanti ādisitabbassa ñāṇaṃ. Sararakkhaṇanti sarato attānaṃ, attato vā sarassa	1198	
PA_tika-s01_04t:1198_2	rakkhaṇaṃ. “Sabbasaṅgāhika”nti iminā miga-saddassa sabbasakuṇacatuppadesu pavattiṃ	1198	
PA_tika-s01_04t:1198_3	dasseti, ekasesaniddeso vā esa catuppadesveva miga-saddassa niruḷhattā. Sabbesampi	1198	
PA_tika-s01_04t:1198_4	sakuṇacatuppadānaṃ rutajānanasatthassa migacakkasamaññā, yathā taṃ subhāsubhajānanappakāre	1198	
PA_tika-s01_04t:1198_5	sabbato bhadraṃ cakkādisamaññāti āha “sabba…pe… vutta”nti.	1198	
PA_tika-s01_04t:1199_0	22. “Sāmino”tiādi pasaṭṭhāpasaṭṭhakāraṇavacanaṃ. Lakkhaṇanti tesaṃ lakkhaṇappakāsakasatthaṃ.	1199	
PA_tika-s01_04t:1199_1	Pārisesanayena avasesaṃ āvudhaṃ. “Yamhi kule”tiādinā imasmiṃ ṭhāne tathājānanahetu	1199	
PA_tika-s01_04t:1199_2	eva sesaṃ lakkhaṇanti dasseti. Ayaṃ visesoti “lakkhaṇa”nti heṭṭhā vuttā lakkhaṇato	1199	
PA_tika-s01_04t:1199_3	viseso. Tadatthāvikaraṇatthaṃ “idañcettha vatthū”ti vuttaṃ aggiṃ dhamamānanti aggiṃ	1199	
PA_tika-s01_04t:1199_4	mukhavātena jālentaṃ. Makkhesīti vināseti. Piḷandhanakaṇṇikāyāti kaṇṇālaṅkārassa.	1199	
PA_tika-s01_04t:1199_5	Gehakaṇṇikāyāti gehakūṭassa, etena ekasesanayaṃ, sāmaññaniddesaṃ vā upetaṃ. Kacchapalakkhaṇanti	1199	
PA_tika-s01_04t:1199_6	kummalakkhaṇaṃ. Sabbacatuppadānanti miga-saddassa catuppadavācakattamāha.	1199	
PA_tika-s01_04t:1200_0	23. Asukadivaseti dutiyātatiyāditithivasena vuttaṃ. Asukanakkhattenāti assayujabharaṇīkattikārohaṇīādinakkhattayogavasena.	1200	
PA_tika-s01_04t:1200_1	Vippavutthānanti vippavasitānaṃ sadesato nikkhantānaṃ. Upasaṅkamanaṃ upayānaṃ. Apayānaṃ	1200	
PA_tika-s01_04t:1200_2	paṭikkamanaṃ. Dutiyapadepīti “bāhirānaṃ raññaṃ…pe… bhavissatī”ti vutte dutiyavākyepi.	1200	
PA_tika-s01_04t:1200_3	“Abbhantarānaṃ raññaṃ jayo”tiādīhi dvīhi vākyehi vuttā jayaparājayā pākaṭāyeva.	1200	
PA_tika-s01_04t:1201	24. Rāhūti rāhu nāma asurissaro asurarājā. Tathā hi mahāsamayasutte asuranikāye vuttaṃ –	120	
PA_tika-s01_04t:1202	“Satañca baliputtānaṃ, sabbe verocanāmakā;	120	
PA_tika-s01_04t:1203	Sannayhitvā balisenaṃ, rāhubhaddamupāgamu”nti. ;	120	
PA_tika-s01_04t:1204_0	Tassa candimasūriyānaṃ gahaṇaṃ saṃyuttanikāye candimasuttasūriyasuttehi dīpetabbaṃ.	1204	
PA_tika-s01_04t:1204_1	Iti-saddo cettha ādiattho “candaggāhādayo”ti vuttattā, tena sūriyaggāhanakkhattaggāhā	1204	
PA_tika-s01_04t:1204_2	saṅgayhanti. Tasmā candimasūriyānamiva nakkhattānampi rāhunā gahaṇaṃ veditabbaṃ.	1204	
PA_tika-s01_04t:1204_3	Tato eva hi “api cā”tiādinā nakkhattagāhe dutiyanayo vutto. Aṅgārakādigāhasamāyogopīti	1204	
PA_tika-s01_04t:1204_4	aggahitaggahaṇena aṅgārakasasiputtasūragarusukkaravisutaketusaṅkhātānaṃ gāhānaṃ samāyogo	1204	
PA_tika-s01_04t:1204_5	api nakkhattagāhoyeva saha payogena gahaṇato. Sahapayogopi hi vedasamayena gahaṇanti	1204	
PA_tika-s01_04t:1204_6	vuccati. Ukkānaṃ patananti ukkobhāsānaṃ patanaṃ. Vātasaṅghātesu hi vegena aññamaññaṃ	1204	
PA_tika-s01_04t:1204_7	saṅghaṭṭentesu dīpikobhāso viya obhāso uppajjitvā ākāsato patati, tatrāyaṃ ukkāpātavohāro.	1204	
PA_tika-s01_04t:1204_8	Jotisatthepi vuttaṃ –	1204	
PA_tika-s01_04t:1205	“Mahāsikhā ca sukkhaggā-rattānilasikhojjalā;	120	
PA_tika-s01_04t:1206	Porisī ca pamāṇena, ukkā nānāvidhā matā”ti.	120	
PA_tika-s01_04t:1207_0	Disākālusiyanti disāsu khobhanaṃ, taṃ sarūpato dasseti “aggisikhadhūmasikhādīhi ākulabhāvo	1207	
PA_tika-s01_04t:1207_1	viyā”ti iminā, aggisikhadhūmasikhādīnaṃ bahudhā pātubhāvo eva disādāho nāmāti vuttaṃ	1207	
PA_tika-s01_04t:1207_2	hoti. Tadeva “dhūmaketū”ti lokiyā vadanti. Vuttañca jotisatthe –	1207	
PA_tika-s01_04t:1208	“Ketu viya sikhāvatī, joti uppātarūpinī”ti.	120	
PA_tika-s01_04t:1209	Sukkhavalāhakagajjananti vuṭṭhimantarena vāyuvegacalitassa valāhakassa nadanaṃ. Yaṃ lokiyā “nighāto”ti vadanti. Vuttañca jotisatthe –	120	
PA_tika-s01_04t:1210	“Yadāntalikkhe balavā, māruto mārutāhato;	121	
PA_tika-s01_04t:1211	Patatyadho sa nīghāto, jāyate vāyusambhavo”ti.	121	
PA_tika-s01_04t:1212	Udayananti lagganamāyūhanaṃ.	121	
PA_tika-s01_04t:1213	“Yadodeti tadā laganaṃ, rāsīnamanvayaṃ kamā”ti –	121	
PA_tika-s01_04t:1214_0	Hi vuttaṃ. Atthaṅgamanampi tato sattamarāsippamāṇavasena veditabbaṃ. Abbhā dhūmo	1214	
PA_tika-s01_04t:1214_1	rajo rāhūti imehi catūhi kāraṇehi avisuddhatā. Tabbinimuttatā vodānaṃ. Vuttañca “cattārome	1214	
PA_tika-s01_04t:1214_2	bhikkhave, candimasūriyānaṃ upakkilesā, yehi upakkilesehi upakkiliṭṭhā candimasūriyā	1214	
PA_tika-s01_04t:1214_3	na tapanti na bhāsanti na virocanti. Katame cattāro? Abbhā bhikkhave, candimasūriyānaṃ	1214	
PA_tika-s01_04t:1214_4	upakkilesā, yena…pe… dhūmo…pe… rajo…pe… rāhu bhikkhave…pe… ime kho…pe… na virocantī”ti.	1214	
PA_tika-s01_04t:1215_0	25. Devassāti meghassa. Dhārānuppavecchanaṃ vassanaṃ. Avaggāhoti dhārāya avaggahaṇaṃ	1215	
PA_tika-s01_04t:1215_1	duggahaṇaṃ, tenāha “vassavibandho”ti. Hatthamuddāti hatthena adhippetaviññāpanaṃ,	1215	
PA_tika-s01_04t:1215_2	taṃ pana aṅgulisaṅkocanena gaṇanāyevāti ācariyadhammapālattherena vuttaṃ. Ācariyasāriputtattherena	1215	
PA_tika-s01_04t:1215_3	pana “hatthamuddā nāma aṅgulipabbesu saññaṃ ṭhapetvā gaṇanā”ti dassitā. Gaṇanā vuccati	1215	
PA_tika-s01_04t:1215_4	acchiddakagaṇanā parisesañāyena, sā pana pādasikamilakkhakādayo viya “ekaṃ dve”tiādinā	1215	
PA_tika-s01_04t:1215_5	navantavidhinā nirantaragaṇanāti veditabbā. Samūhanaṃ saṅkalanaṃ visuṃ uppādanaṃ	1215	
PA_tika-s01_04t:1215_6	apanayanaṃ paṭuppādanaṃ [saṭuppādanaṃ (aṭṭhakathāyaṃ)] “saduppādana”ntipi paṭhanti,	1215	
PA_tika-s01_04t:1215_7	sammā uppādananti attho. Ādi-saddena vokalanabhāgahārādike saṅgaṇhāti. Tattha vokalanaṃ	1215	
PA_tika-s01_04t:1215_8	visuṃ samūhakaraṇaṃ, vomissananti attho. Bhāgakaraṇaṃ bhāgo. Bhuñjanaṃ vibhajanaṃ	1215	
PA_tika-s01_04t:1215_9	hāro. Sāti yathāvuttā piṇḍagaṇanā disvāti ettha diṭṭhamattena gaṇetvāti attho gahetabbo.	1215	
PA_tika-s01_04t:1216_0	Paṭibhānakavīti ettha aṅguttarāgame vuttānanti seso, kavīnaṃ kabyakaraṇanti sambandho,	1216	
PA_tika-s01_04t:1216_1	etena kavīhi kataṃ, kavīnaṃ vā idaṃ kāveyyanti atthaṃ dasseti. “Attano cintāvasenā”tiādi	1216	
PA_tika-s01_04t:1216_2	tesaṃ sabhāvadassanaṃ. Tathā hi vatthuṃ, anusandhiñca sayameva cirena cintetvā karaṇavasena	1216	
PA_tika-s01_04t:1216_3	cintākavi veditabbo. Kiñci sutvā sutena asutaṃ anusandhetvā karaṇavasena sutakavi,	1216	
PA_tika-s01_04t:1216_4	kiñci atthaṃ upadhāretvā tassa saṅkhipanavitthāraṇādivasena atthakavi, yaṃ kiñci	1216	
PA_tika-s01_04t:1216_5	parena kataṃ kabbaṃ vā nāṭakaṃ vā disvā taṃsadisameva aññaṃ attano ṭhānuppattikapaṭibhānena	1216	
PA_tika-s01_04t:1216_6	karaṇavasena paṭibhānakavīti. Nti tamatthaṃ. Tappaṭibhāganti tena diṭṭhena sadisaṃ.	1216	
PA_tika-s01_04t:1216_7	“Kattabba”nti ettha visesanaṃ, “karissāmī”ti ettha vā bhāvanapuṃsakaṃ. Ṭhānuppattikapaṭibhānavasenāti	1216	
PA_tika-s01_04t:1216_8	kāraṇānurūpaṃ pavattanakañāṇavasena. Jīvikatthāyāti pakaraṇādhigatavaseneva vuttaṃ.	1216	
PA_tika-s01_04t:1216_9	Kavīnaṃ idanti kabyaṃ, yaṃ “gīta”nti vuccati.	1216	
PA_tika-s01_04t:1217_0	26. Pariggahabhāvena dārikāya gaṇhanaṃ āvāhanaṃ. Tathā dānaṃ vivāhanaṃ. Idha pana	1217	
PA_tika-s01_04t:1217_1	tathākaraṇassa uttarapadalopena niddeso, hetugabbhavasena vā, tenāha “imassa dārakassā”tiādi.	1217	
PA_tika-s01_04t:1217_2	Itīti evaṃhontesu, evaṃbhāvato vā. Uṭṭhānanti khettādito uppannamāyaṃ. Iṇanti dhanavaḍḍhanatthaṃ	1217	
PA_tika-s01_04t:1217_3	parassa dinnaṃ pariyudañcanaṃ. Pubbe paricchinnakāle asampattepi uddharitamiṇaṃ uṭṭhānaṃ,	1217	
PA_tika-s01_04t:1217_4	yathāparicchinnakāle pana sampatte iṇanti keci, tadayuttameva iṇagahaṇeneva sijjhanato.	1217	
PA_tika-s01_04t:1217_5	Paresaṃ dinnaṃ iṇaṃ vā dhananti sambandho. Thāvaranti ciraṭṭhitikaṃ. Desantare diguṇatiguṇādigahaṇavasena	1217	
PA_tika-s01_04t:1217_6	bhaṇḍappayojanaṃ payogo. Tattha vā aññattha vā yathākālaparicchedaṃ vaḍḍhigahaṇavasena	1217	
PA_tika-s01_04t:1217_7	payojanaṃ uddhāro. “Bhaṇḍamūlarahitānaṃ vāṇijaṃ katvā ettakena udayena saha mūlaṃ	1217	
PA_tika-s01_04t:1217_8	dethā’ti dhanadānaṃ payogo, tāvakālikadānaṃ uddhāro”tipi vadanti. Ajja payojitaṃ	1217	
PA_tika-s01_04t:1217_9	diguṇaṃ catuguṇaṃ hotīti yadi ajja payojitaṃ bhaṇḍaṃ, evaṃ aparajja diguṇaṃ, ajja	1217	
PA_tika-s01_04t:1217_10	catuguṇaṃ hotīti attho. Subhassa, subhena vā gamanaṃ pavattanaṃ subhago, tassa karaṇaṃ	12171	
PA_tika-s01_04t:1217_11	subhagakaraṇaṃ, taṃ pana piyamanāpassa, sassirīkassa vā karaṇamevāti āha “piyamanāpakaraṇa”ntiādi.	12171	
PA_tika-s01_04t:1217_12	Sassirīkakaraṇanti sarīrasobhaggakaraṇaṃ. Vilīnassāti patiṭṭhahitvāpi paripakkamapāpuṇitvā	12171	
PA_tika-s01_04t:1217_13	vilopassa. Tathā paripakkabhāvena aṭṭhitassa. Pariyāyavacanametaṃ padacatukkaṃ. Bhesajjadānanti	12171	
PA_tika-s01_04t:1217_14	gabbhasaṇṭhāpanabhesajjassa dānaṃ. Tīhi kāraṇehīti ettha vātena, pāṇakehi vā gabbhe	12171	
PA_tika-s01_04t:1217_15	vinassante na purimakammunā okāso kato, tappaccayā eva kammaṃ vipaccati, sayameva	12171	
PA_tika-s01_04t:1217_16	pana kammunā okāse kate na ekantena vātā, pāṇakā vā apekkhitabbāti kammassa visuṃ	12171	
PA_tika-s01_04t:1217_17	kāraṇabhāvo vuttoti daṭṭhabbaṃ. Vinayaṭṭhakathāyaṃ pana vātena pāṇakehi vā gabbho	12171	
PA_tika-s01_04t:1217_18	vinassanto kammaṃ vinā na vinassatīti adhippāyena tamaññātra dvīhi kāraṇehīti vuttaṃ.	12171	
PA_tika-s01_04t:1217_19	Nibbāpanīyanti upasamakaraṃ. Paṭikammanti yathā te na khādanti, tathā paṭikaraṇaṃ.	12171	
PA_tika-s01_04t:1218_0	Bandhakaraṇanti yathā jiṃ cāletuṃ na sakkoti, evaṃ anāloḷitakaraṇaṃ. Parivattanatthanti	1218	
PA_tika-s01_04t:1218_1	āvudhādinā saha ukkhittahatthānaṃ aññattha parivattanatthaṃ, attanā gopitaṭṭhāne	1218	
PA_tika-s01_04t:1218_2	akhipetvā parattha khipanatthanti vuttaṃ hoti. Khipatīti ca aññattha khipatīti attho.	1218	
PA_tika-s01_04t:1218_3	Vinicchayaṭṭhāneti aḍḍavinicchayaṭṭhāne. Icchitatthassa devatāya kaṇṇe kathanavasena	1218	
PA_tika-s01_04t:1218_4	jappanaṃ kaṇṇajappananti ca vadanti. Devataṃ otāretvāti ettha mantajappanena devatāya	1218	
PA_tika-s01_04t:1218_5	otāraṇaṃ. Jīvikatthāyāti yathā pāricariyaṃ katvā jīvitavutti hoti, tathā jīvitavuttikaraṇatthāya.	1218	
PA_tika-s01_04t:1218_6	Ādiccapāricariyāti karamālāhi pūjaṃ katvā sakaladivasaṃ ādiccābhimukhāvaṭṭhānena	1218	
PA_tika-s01_04t:1218_7	ādiccassa paricaraṇaṃ. “Tathevā”ti iminā “jīvikatthāyā”ti padamākaḍḍhati. Sirivhāyananti	1218	
PA_tika-s01_04t:1218_8	ī-kārato a-kāralopena sandhiniddeso, tenāha “siriyā avhāyana”nti. “Sirenā”ti pana	1218	
PA_tika-s01_04t:1218_9	ṭhānavasena avhāyanākāraṃ dasseti. Ye tu a-kārato a-kārassa lopaṃ katvā “siravhāyana”nti	1218	
PA_tika-s01_04t:1218_10	paṭhanti, tesaṃ pāṭhe ayamattho “mantaṃ jappetvā sirasā icchitassa atthassa avhāyana”nti.	12181	
PA_tika-s01_04t:1219_0	27. Devaṭṭhānanti devāyatanaṃ. Upahāranti pūjaṃ. Samiddhikāleti āyācitassa atthassa	1219	
PA_tika-s01_04t:1219_1	siddhakāle. Santipaṭissavakammanti devatāyācanāya yā santi paṭikattabbā, tassā paṭissavakaraṇaṃ.	1219	
PA_tika-s01_04t:1219_2	Santīti cettha mantajappanena pūjākaraṇaṃ, tāya santiyā āyācanappayogoti attho. Tasminti	1219	
PA_tika-s01_04t:1219_3	yaṃ “sace me idaṃ nāma samijjhissatī”ti vuttaṃ, tasmiṃ paṭissavaphalabhūte yathābhipatthitakammasmiṃ.	1219	
PA_tika-s01_04t:1219_4	Tassāti yo “paṇidhī”ti ca vutto, tassa paṭissavassa. Yathāpaṭissavañhi upahāre kate	1219	
PA_tika-s01_04t:1219_5	paṇidhiāyācanā katā niyyātitā hotīti. Gahitamantassāti uggahitamantassa. Payogakaraṇanti	1219	
PA_tika-s01_04t:1219_6	upacārakammakaraṇaṃ. Itīti kāraṇatthe nipāto, tena vassavossa-saddānaṃ purisapaṇḍakesu	1219	
PA_tika-s01_04t:1219_7	pavattiṃ kāraṇabhāvena dasseti, paṇḍakato visesena asati bhavatīti vasso. Purisaliṅgato	1219	
PA_tika-s01_04t:1219_8	virahena avaasati hīḷito hutvā bhavatīti vosso. Viseso rāgassavo yassāti vasso. Vigato	1219	
PA_tika-s01_04t:1219_9	rāgassavo yassāti vossoti niruttinayena padasiddhītipi vadanti. Vassakaraṇaṃ tadanurūpabhesajjena.	1219	
PA_tika-s01_04t:1219_10	Vossakaraṇaṃ pana uddhatabījatādināpi, teneva jātakaṭṭhakathāyaṃ “vossavarāti uddhatabījā	12191	
PA_tika-s01_04t:1219_11	orodhapālakā”ti vuttaṃ. Acchandikabhāvamattanti itthiyā akāmabhāvamattaṃ. Liṅganti purisanimittaṃ.	12191	
PA_tika-s01_04t:1220_0	Vatthubalikammakaraṇanti gharavatthusmiṃ balikammassa karaṇaṃ, taṃ pana upaddavapaṭibāhanatthaṃ,	1220	
PA_tika-s01_04t:1220_1	vaḍḍhanatthañca karonti, mantajappanena attano, aññesañca mukhasuddhikaraṇaṃ. Tesanti	1220	
PA_tika-s01_04t:1220_2	aññesaṃ. Yoganti bhesajjapayogaṃ. Vamananti pacchindanaṃ. Uddhaṃvirecananti vamanabhedameva	1220	
PA_tika-s01_04t:1220_3	“uddhaṃ dosānaṃ nīharaṇa”nti vuttattā. Virecananti pakativirecanameva. Adhovirecananti	1220	
PA_tika-s01_04t:1220_4	suddhavatthikasāvavatthiādivatthikiriyā “adho dosānaṃ nīharaṇa”nti vuttattā. Atho	1220	
PA_tika-s01_04t:1220_5	vamanaṃ uggiraṇameva, uddhaṃvirecanaṃ dosanīharaṇaṃ. Tathā virecanaṃ virekova, adhovirecanaṃ	1220	
PA_tika-s01_04t:1220_6	dosanīharaṇanti ayametesaṃ viseso pākaṭo hoti. Dosānanti ca pittādidosānanti attho.	1220	
PA_tika-s01_04t:1220_7	Semhanīharaṇādi sirovirecanaṃ. Kaṇṇabandhanatthanti chinnakaṇṇānaṃ saṅghaṭanatthaṃ.	1220	
PA_tika-s01_04t:1220_8	Vaṇaharaṇatthanti arupanayanatthaṃ. Akkhitappanatelanti akkhīsu usumassa nīharaṇatelaṃ.	1220	
PA_tika-s01_04t:1220_9	Yena akkhimhi añjite uṇhaṃ usumaṃ nikkhamati. Yaṃ nāsikāya gaṇhīyati, taṃ natthu.	1220	
PA_tika-s01_04t:1220_10	Paṭalānīti akkhipaṭalāni. Nīharaṇasamatthanti apanayanasamatthaṃ. Khārañjananti khārakamañjanaṃ.	12201	
PA_tika-s01_04t:1220_11	Sītameva saccaṃ niruttinayena, tassa kāraṇaṃ añjanaṃ saccañjananti āha “sītalabhesajjañjana”nti.	12201	
PA_tika-s01_04t:1220_12	Salākavejjakammanti akkhirogavejjakammaṃ. Salākasadisattā salākasaṅkhātassa akkhirogassa	12201	
PA_tika-s01_04t:1220_13	vejjakammanti hi sālākiyaṃ. Idaṃ pana vuttāvasesassa akkhirogapaṭikammassa saṅgahaṇatthaṃ	12201	
PA_tika-s01_04t:1220_14	vuttaṃ “tappanādayopi hi sālākiyānevā”ti. Paṭividdhassa salākassa nikkhamanatthaṃ	12201	
PA_tika-s01_04t:1220_15	vejjakammaṃ salākavejjakammanti keci, taṃ pana sallakattiyapadeneva saṅgahitanti daṭṭhabbaṃ.	12201	
PA_tika-s01_04t:1221_0	Sallassa paṭividdhassa kattanaṃ ubbāhanaṃ sallakattaṃ, tadatthāya vejjakammaṃ sallakattavejjakammaṃ.	1221	
PA_tika-s01_04t:1221_1	Kumāraṃ bharatīti kumārabhato, tassa bhāvo komārabhaccaṃ, kumāro eva vā komāro, bhatanaṃ	1221	
PA_tika-s01_04t:1221_2	bhaccaṃ, tassa bhaccaṃ tathā, tadabhinipphādakaṃ vejjakammanti attho. Mūlāni padhānāni	1221	
PA_tika-s01_04t:1221_3	rogūpasamane samatthāni bhesajjāni mūlabhesajjāni, mūlānaṃ vā byādhīnaṃ bhesajjāni	1221	
PA_tika-s01_04t:1221_4	tathā. Mūlānubandhavasena hi duvidho byādhi. Tatra mūlabyādhimhi tikicchite yebhuyyena	1221	
PA_tika-s01_04t:1221_5	itaraṃ vūpasamati, tenāha “kāyatikicchataṃ dassetī”tiādi. Tattha kāyatikicchatanti	1221	
PA_tika-s01_04t:1221_6	mūlabhāvato sarīrabhūtehi bhesajjehi, sarīrabhūtānaṃ vā rogānaṃ tikicchakabhāvaṃ.	1221	
PA_tika-s01_04t:1221_7	Khārādīnīti khārodakādīni. Tadanurūpe vaṇeti vūpasamitassa mūlabyādhino anucchavike	1221	
PA_tika-s01_04t:1221_8	arumhi. Tesanti mūlabhesajjānaṃ. Apanayanaṃ apaharaṇaṃ, tehi atikicchananti vuttaṃ	1221	
PA_tika-s01_04t:1221_9	hoti. Idañca komārabhaccasallakattasālākiyādivisesabhūtānaṃ tantīnaṃ pubbe vuttattā	1221	
PA_tika-s01_04t:1221_10	pārisesavasena vuttaṃ, tasmā tadavasesāya tantiyā idha saṅgaho daṭṭhabbo, sabbāni	12211	
PA_tika-s01_04t:1221_11	cetāni ājīvahetukāniyeva idhādhippetāni “micchājīvena jīvikaṃ kappentī”ti vuttattā.	12211	
PA_tika-s01_04t:1221_12	Yaṃ pana tattha tattha pāḷiyaṃ “iti vā”ti vuttaṃ. Tattha itī-ti pakāratthe nipāto,	12211	
PA_tika-s01_04t:1221_13	vā-ti vikappanatthe. Idaṃ vuttaṃ hoti – iminā pakārena, ito aññena vāti. Tena yāni	12211	
PA_tika-s01_04t:1221_14	ito bāhirakapabbajitā sippāyatanavijjāṭṭhānādīni jīvikopāyabhūtāni ājīvikapakatā	12211	
PA_tika-s01_04t:1221_15	upajīvanti, tesaṃ pariggaho katoti veditabbaṃ.	12211	
PA_tika-s01_04t:1222	Mahāsīlavaṇṇanā niṭṭhitā.	122	
PA_tika-s01_04t:1223	Pubbantakappikasassatavādavaṇṇanā	122	
PA_tika-s01_04t:1224_0	28. Idāni suññatāpakāsanavārassatthaṃ vaṇṇento anusandhiṃ pakāsetuṃ “eva”ntiādimāha.	1224	
PA_tika-s01_04t:1224_1	Tattha vuttavaṇṇassāti sahatthe chaṭṭhivacanaṃ, sāmiatthe vā anusandhi-saddassa bhāvakammavasena	1224	
PA_tika-s01_04t:1224_2	kiriyādesanāsu pavattanato. Bhikkhusaṅghena vuttavaṇṇassāti “yāvañcidaṃ tena bhagavatā”tiādinā	1224	
PA_tika-s01_04t:1224_3	vuttavaṇṇassa. Tatra pāḷiyaṃ ayaṃ sambandho – na bhikkhave, ettakā eva buddhaguṇā	1224	
PA_tika-s01_04t:1224_4	ye tumhākaṃ pākaṭā, apākaṭā pana “atthi bhikkhave, aññe dhammā”ti vitthāro. “Ime	1224	
PA_tika-s01_04t:1224_5	diṭṭhiṭṭhānā evaṃ gahitā”tiādinā sassatādidiṭṭhiṭṭhānānaṃ yathāgahitākārassa suññabhāvappakāsanato,	1224	
PA_tika-s01_04t:1224_6	“tañca pajānanaṃ na parāmasatī”ti sīlādīnañca aparāmasanīyabhāvadīpanena niccasārādivirahappakāsanato,	1224	
PA_tika-s01_04t:1224_7	yāsu vedanāsu avītarāgatāya bāhirānaṃ etāni diṭṭhivibandhakāni sambhavanti, tāsaṃ	1224	
PA_tika-s01_04t:1224_8	paccayabhūtānañca sammohādīnaṃ vedakakārakasabhāvābhāvadassanamukhena sabbadhammānaṃ	1224	
PA_tika-s01_04t:1224_9	attattaniyatāvirahadīpanato, anupādāparinibbānadīpanato ca ayaṃ desanā suññatāvibhāvanappadhānāti	1224	
PA_tika-s01_04t:1224_10	āha “suññatāpakāsanaṃ ārabhī”ti.	12241	
PA_tika-s01_04t:1225_0	Pariyattīti vinayādibhedabhinnā manasā vavatthāpitā tanti. Desanāti tassā tantiyā	1225	
PA_tika-s01_04t:1225_1	manasā vavatthāpitāya vibhāvanā, yathādhammaṃ dhammābhilāpabhūtā vā paññāpanā, anulomādivasena	1225	
PA_tika-s01_04t:1225_2	vā kathananti pariyattidesanānaṃ viseso pubbeyeva vavatthāpitoti imamatthaṃ sandhāya	1225	
PA_tika-s01_04t:1225_3	“desanāya, pariyattiya”nti ca vuttaṃ. Evamādīsūti ettha ādi-saddena saccasabhāvasamādhipaññāpakatipuññāpattiñeyyādayo	1225	
PA_tika-s01_04t:1225_4	saṅgayhanti. Tathā hi ayaṃ dhamma-saddo “catunnaṃ bhikkhave, dhammānaṃ ananubodhā”tiādīsu	1225	
PA_tika-s01_04t:1225_5	sacce pavattati, “kusalā dhammā akusalā dhammā”tiādīsu sabhāve, “evaṃdhammā te bhagavanto	1225	
PA_tika-s01_04t:1225_6	ahesu”ntiādīsu samādhimhi, “saccaṃ dhammo dhiti cāgo, sa ve pecca na socati”tiādīsu	1225	
PA_tika-s01_04t:1225_7	paññāyaṃ, “jātidhammānaṃ bhikkhave, sattānaṃ evaṃ icchā uppajjatī”tiādīsu pakatiyaṃ,	1225	
PA_tika-s01_04t:1225_8	“dhammo suciṇṇo sukhamāvahātī”tiādīsu puññe, “cattāro pārājikā dhammā”tiādīsu āpattiyaṃ,	1225	
PA_tika-s01_04t:1225_9	“sabbe dhammā sabbākārena buddhassa bhagavato ñāṇamukhe āpāthamāgacchantī”tiādīsu	1225	
PA_tika-s01_04t:1225_10	ñeyye pavattati. Dhammā hontīti sattajīvato suññā dhammamattā hontīti attho. Kimatthiyaṃ	12251	
PA_tika-s01_04t:1225_11	guṇe pavattananti āha “tasmā”tiādi.	12251	
PA_tika-s01_04t:1226_0	Makasatuṇḍasūciyāti sūcimukhamakkhikāya tuṇḍasaṅkhātāya sūciyā. Alabbhaneyyapatiṭṭho	1226	
PA_tika-s01_04t:1226_1	viyāti sambandho. Aññatra tathāgatāti ṭhapetvā tathāgataṃ. “Duddasā”ti padeneva tesaṃ	1226	
PA_tika-s01_04t:1226_2	dhammānaṃ dukkhogāhatā pakāsitāti “alabbhaneyyapatiṭṭhā” icceva vuttaṃ. Labhitabbāti	1226	
PA_tika-s01_04t:1226_3	labbhanīyā, sā eva labbhaneyyā, labhīyate vā labbhanaṃ, tamarahatīti labbhaneyyā,	1226	
PA_tika-s01_04t:1226_4	na labbhaneyyā alabbhaneyyā, patiṭṭhahanti etthāti patiṭṭhā, patiṭṭhahanaṃ vā patiṭṭhā,	1226	
PA_tika-s01_04t:1226_5	alabbhaneyyā patiṭṭhā etthāti alabbhaneyyapatiṭṭhā. Idaṃ vuttaṃ hoti – sace koci	1226	
PA_tika-s01_04t:1226_6	attano pamāṇaṃ ajānanto ñāṇena te dhamme ogāhituṃ ussāhaṃ kareyya, tassa taṃ ñāṇaṃ	1226	
PA_tika-s01_04t:1226_7	appatiṭṭhameva makasatuṇḍasūci viya mahāsamuddeti. Ogāhitumasakkuṇeyyatāya “ettakā	1226	
PA_tika-s01_04t:1226_8	ete īdisā vā”ti te passituṃ na sakkāti vuttaṃ “gambhīrattā eva duddasā”ti. Ye pana	1226	
PA_tika-s01_04t:1226_9	daṭṭhumeva na sakkā, tesaṃ ogāhitvā anu anu bujjhane kathā eva natthīti āha “duddasattā	1226	
PA_tika-s01_04t:1226_10	eva duranubodhāti. Sabbakilesapariḷāhapaṭippassaddhisaṅkhātaaggaphalamatthake samuppannatā,	12261	
PA_tika-s01_04t:1226_11	purecarānucaravasena nibbutasabbakilesapariḷāhasamāpattisamokiṇṇattā ca nibbutasabbapariḷāhā.	12261	
PA_tika-s01_04t:1226_12	Tabbhāvato santāti attho. Santārammaṇāni maggaphalanibbānāni anupasantasabhāvānaṃ	12261	
PA_tika-s01_04t:1226_13	kilesānaṃ, saṅkhārānañca abhāvato.	12261	
PA_tika-s01_04t:1227_0	Atha vā kasiṇugghāṭimākāsatabbisayaviññāṇānaṃ anantabhāvo viya susamūhatavikkhepatāya	1227	
PA_tika-s01_04t:1227_1	niccasamāhitassa manasikārassa vasena tadārammaṇadhammānaṃ santabhāvo veditabbo.	1227	
PA_tika-s01_04t:1227_2	Avirajjhitvā nimittapaṭivedho viya issāsānaṃ avirajjhitvā dhammānaṃ yathābhūtasabhāvāvabodho	1227	
PA_tika-s01_04t:1227_3	sāduraso mahārasova hotīti āha “atittikaraṇaṭṭhenā”ti, atappanakaraṇasabhāvenāti	1227	
PA_tika-s01_04t:1227_4	attho. Sohiccaṃ titti tappananti hi pariyāyo. Atittikaraṇaṭṭhenāti patthetvā sādurasakaraṇaṭṭhenātipi	1227	
PA_tika-s01_04t:1227_5	atthaṃ vadanti. Paṭivedhappattānaṃ tesu ca buddhānameva sabbākārena visayabhāvūpagamanato	1227	
PA_tika-s01_04t:1227_6	na takkabuddhiyā gocarāti āha “uttamañāṇavisayattā”tiādi. Nipuṇāti ñeyyesu tikkhappavattiyā	1227	
PA_tika-s01_04t:1227_7	chekā. Yasmā pana so chekabhāvo ārammaṇe appaṭihatavuttitāya, sukhumañeyyaggahaṇasamatthatāya	1227	
PA_tika-s01_04t:1227_8	ca supākaṭo hoti, tasmā vuttaṃ “saṇhasukhumasabhāvattā”ti. Paṇḍitehiyevāti avadhāraṇaṃ	1227	
PA_tika-s01_04t:1227_9	samatthetuṃ “bālānaṃ avisayattā”ti āha.	1227	
PA_tika-s01_04t:1228_0	Ayaṃ aṭṭhakathānayato aparo nayo – vinayapaṇṇattiādigambhīraneyyavibhāvanato gambhīrā.	1228	
PA_tika-s01_04t:1228_1	Kadāciyeva asaṅkhyeyye mahākappe atikkamitvāpi dullabhadassanatāya duddasā. Dassanañcettha	1228	
PA_tika-s01_04t:1228_2	paññācakkhuvaseneva veditabbaṃ. Dhammanvayasaṅkhātassa anubodhassa kassacideva sambhavato	1228	
PA_tika-s01_04t:1228_3	duranubodhā. Santasabhāvato, veneyyānañca sabbaguṇasampadānaṃ pariyosānattā santā.	1228	
PA_tika-s01_04t:1228_4	Attano paccayehi padhānabhāvaṃ nītatāya paṇītā. Samadhigatasaccalakkhaṇatāya atakkehi	1228	
PA_tika-s01_04t:1228_5	puggalehi, atakkena vā ñāṇena avacaritabbato atakkāvacarā. Nipuṇaṃ, nipuṇe vā atthe	1228	
PA_tika-s01_04t:1228_6	saccapaccayākārādivasena vibhāvanato nipuṇā. Loke aggapaṇḍitena sammāsambuddhena	1228	
PA_tika-s01_04t:1228_7	veditabbato pakāsitabbato paṇḍitavedanīyā.	1228	
PA_tika-s01_04t:1229_0	Anāvaraṇañāṇapaṭilābhato hi bhagavā “sabbavidūhamasmi, dasabalasamannāgato bhikkhave,	1229	
PA_tika-s01_04t:1229_1	tathāgato”tiādinā attano sabbaññutādiguṇe pakāsesi, tenevāha “sayaṃ abhiññā sacchikatvā	1229	
PA_tika-s01_04t:1229_2	pavedetī”ti. Sayaṃ-saddena, niddhāritāvadhāraṇena vā nivattetabbamatthaṃ dassetuṃ	1229	
PA_tika-s01_04t:1229_3	“anaññaneyyo hutvā”ti vuttaṃ, aññehi abodhito hutvāti attho. Abhiññāti ya-kāralopo	1229	
PA_tika-s01_04t:1229_4	“aññāṇatā āpajjatī”tiādīsu viyāti dasseti “abhivisiṭṭhena ñāṇenā”ti iminā. Apica	1229	
PA_tika-s01_04t:1229_5	“sayaṃ abhiññā”ti padassa anaññaneyyo hutvāti atthavacanaṃ, “sacchikatvā”ti padassa	1229	
PA_tika-s01_04t:1229_6	pana sayameva…pe… katvāti. Sayaṃ-saddā hi sacchikatvāti etthāpi sambajjhitabbo. Abhivisiṭṭhena	1229	
PA_tika-s01_04t:1229_7	ñāṇenāti ca tassa hetuvacanaṃ, karaṇavacanaṃ vā.	1229	
PA_tika-s01_04t:1230_0	Tattha kiñcāpi sabbaññutaññāṇaṃ phalanibbānāni viya sacchikātabbasabhāvaṃ na hoti,	1230	
PA_tika-s01_04t:1230_1	āsavakkhayañāṇe pana adhigate adhigatameva hoti, tasmā tassa paccakkhakaraṇaṃ sacchikiriyāti	1230	
PA_tika-s01_04t:1230_2	āha “abhivisiṭṭhena ñāṇena paccakkhaṃ katvā”ti. Hetuatthe cetaṃ karaṇavacanaṃ, aggamaggañāṇasaṅkhātassa	1230	
PA_tika-s01_04t:1230_3	abhivisiṭṭhañāṇassādhigamahetūti attho. Abhivisiṭṭhañāṇanti vā paccavekkhaṇāñāṇe	1230	
PA_tika-s01_04t:1230_4	adhippete karaṇatthe karaṇavacanampi yujjateva. Pavedanañcettha aññāvisayānaṃ saccādīnaṃ	1230	
PA_tika-s01_04t:1230_5	desanākiccasādhanato, “ekomhi sammāsambuddho”tiādinā paṭijānanato ca veditabbaṃ.	1230	
PA_tika-s01_04t:1230_6	Guṇadhammehīti guṇasaṅkhātehi dhammehi. Yathābhūtameva yathābhuccaṃ sakatthe ṇyapaccayavasena.	1230	
PA_tika-s01_04t:1231_0	Vadamānāti ettha sattiattho mānasaddo yathā “ekapuggalo bhikkhave, loke uppajjamāno	1231	
PA_tika-s01_04t:1231_1	uppajjatī”ti, tasmā vattuṃ ussāhaṃ karontoti attho. Evaṃbhūtā hi vattukāmā nāma honti,	1231	
PA_tika-s01_04t:1231_2	tenāha “tathāgatassā”tiādi. Sāvasesaṃ vadantāpi viparītavadantā viya sammā vadantīti	1231	
PA_tika-s01_04t:1231_3	na vattabbāti yathā sammā vadanti, tathā dassetuṃ “ahāpetvā”tiādi vuttaṃ. Tena hi	1231	
PA_tika-s01_04t:1231_4	anavasesavadanameva sammā vadananti dasseti. “Vattuṃ sakkuṇeyyu”nti iminā ca “vadeyyu”nti	1231	
PA_tika-s01_04t:1231_5	etassa samatthanatthabhāvamāha yathā “so imaṃ vijaṭaye jaṭa”nti ye evaṃ bhagavatā	1231	
PA_tika-s01_04t:1231_6	thomitā, te dhammā katameti yojanā. “Atthi bhikkhave, aññeva dhammā”tiādipāḷiyā “sabbaññutaññāṇa”nti	1231	
PA_tika-s01_04t:1231_7	vuttavacanassa virodhibhāvaṃ codento “yadi eva”ntiādimāha. Tattha yadi evanti evaṃ	1231	
PA_tika-s01_04t:1231_8	“sabbaññutaññāṇa”nti vuttavacanaṃ yadi siyāti attho. Bahuvacananiddesoti “atthi bhikkhave”tiādīni	1231	
PA_tika-s01_04t:1231_9	sandhāya vuttaṃ. Atthi-saddopi hi idha bahuvacanoyeva “atthi khīrā, atthi gāvo”tiādīsu	1231	
PA_tika-s01_04t:1231_10	viya nipātabhāvasseva icchitattā. Yadipi tadidaṃ ñāṇaṃ ekameva sabhāvato, tathāpi	12311	
PA_tika-s01_04t:1231_11	sampayogato, ārammaṇato ca puthuvacanappayogamarahatīti vissajjeti “puthucitta…pe…	12311	
PA_tika-s01_04t:1231_12	rammaṇato”ti iminā. Puthucittasamāyogatoti puthūhi cittehi sampayogato. Puthūni ārammaṇāni	12311	
PA_tika-s01_04t:1231_13	etassāti puthuārammaṇaṃ, tabbhāvato sabbārammaṇattāti vuttaṃ hoti.	12311	
PA_tika-s01_04t:1232_0	Apica puthu ārammaṇaṃ ārammaṇametassāti puthuārammaṇārammaṇanti etasmiṃ atthe “oṭṭhamukho,	1232	
PA_tika-s01_04t:1232_1	kāmāvacara”ntiādīsu viya ekassa ārammaṇasaddassa lopaṃ katvā “puthuārammaṇato”ti	1232	
PA_tika-s01_04t:1232_2	vuttaṃ, tenassa puthuñāṇakiccasādhakattaṃ dasseti. Tathā hetaṃ ñāṇaṃ tīsu kālesu	1232	
PA_tika-s01_04t:1232_3	appaṭihatañāṇaṃ, catuyoniparicchedakañāṇaṃ, pañcagatiparicchedakañāṇaṃ, chasu asādhāraṇañāṇesu	1232	
PA_tika-s01_04t:1232_4	sesāsādhāraṇañāṇāni, sattāriyapuggalavibhāvanakañāṇaṃ, aṭṭhasu parisāsu akampanañāṇaṃ,	1232	
PA_tika-s01_04t:1232_5	navasattāvāsaparijānanañāṇaṃ, dasabalañāṇanti evamādīnaṃ anekasatasahassabhedānaṃ	1232	
PA_tika-s01_04t:1232_6	ñāṇānaṃ yathāsambhavaṃ kiccaṃ sādheti, tesaṃ ārammaṇabhūtānaṃ anekesampi dhammānaṃ	1232	
PA_tika-s01_04t:1232_7	tadārammaṇabhāvatoti daṭṭhabbaṃ. “Tañhī”tiādi yathākkamaṃ tabbivaraṇaṃ. “Yathāhā”tiādinā	1232	
PA_tika-s01_04t:1232_8	paṭisambhidāmaggapāḷiṃ sādhakabhāvena dasseti. Tatthāti atītadhamme. Ekavāravasena	1232	
PA_tika-s01_04t:1232_9	puthuārammaṇabhāvaṃ nivattetvā anekavāravasena kamappavattiyā taṃ dassetuṃ “punappunaṃ	1232	
PA_tika-s01_04t:1232_10	uppattivasenā”ti vuttaṃ. Kamenāpi hi sabbaññutaññāṇaṃ visayesu pavattati, na tathā	12321	
PA_tika-s01_04t:1232_11	sakiṃyeva. Yathā bāhirakā vadanti “sakiṃyeva sabbaññū sabbaṃ jānāti, na kamenā”ti.	12321	
PA_tika-s01_04t:1233_0	Yadi evaṃ acinteyyāparimeyyappabhedassa ñeyyassa paricchedavatā ekena ñāṇena niravasesato	1233	
PA_tika-s01_04t:1233_1	kathaṃ paṭivedhoti, ko vā evamāha “paricchedavantaṃ sabbaññutaññāṇa”nti. Aparicchedañhi	1233	
PA_tika-s01_04t:1233_2	taṃ ñāṇaṃ ñeyyamiva. Vuttañhetaṃ “yāvatakaṃ ñāṇaṃ, tāvatakaṃ ñeyyaṃ. Yāvatakaṃ ñeyyaṃ,	1233	
PA_tika-s01_04t:1233_3	tāvatakaṃ ñāṇa”nti evampi jātibhūmisabhāvādivasena, disādesakālādivasena ca anekabhedabhinne	1233	
PA_tika-s01_04t:1233_4	ñeyye kamena gayhamāne anavasesapaṭivedho na sambhavatiyevāti? Nayidamevaṃ. Yañhi	1233	
PA_tika-s01_04t:1233_5	kiñci bhagavatā ñātumicchitaṃ sakalamekadeso vā, tattha appaṭihatacāritāya paccakkhato	1233	
PA_tika-s01_04t:1233_6	ñāṇaṃ pavattati. Vikkhepābhāvato ca bhagavā sabbakālaṃ samāhitoti ñātumicchitassa	1233	
PA_tika-s01_04t:1233_7	paccakkhabhāvo na sakkā nivāretuṃ. Vuttañhi “ākaṅkhāpaṭibaddhaṃ buddhassa bhagavato	1233	
PA_tika-s01_04t:1233_8	ñāṇa”ntiādi, nanu cettha dūrato cittapaṭaṃ passantānaṃ viya, “sabbe dhammā anattā”ti	1233	
PA_tika-s01_04t:1233_9	vipassantānaṃ viya ca anekadhammāvabodhakāle anirūpitarūpena bhagavato ñāṇaṃ pavattatīti	1233	
PA_tika-s01_04t:1233_10	gahetabbanti? Gahetabbaṃ acinteyyānubhāvatāya buddhañāṇassa. Tenevāha “buddhavisayo	12331	
PA_tika-s01_04t:1233_11	acinteyyo”ti, idaṃ panettha sanniṭṭhānaṃ – sabbākārena sabbadhammāvabodhanasamatthassa	12331	
PA_tika-s01_04t:1233_12	ākaṅkhāpaṭibaddhavuttino anāvaraṇañāṇassa paṭilābhena bhagavā santānena sabbadhammapaṭivedhasamattho	12331	
PA_tika-s01_04t:1233_13	ahosi sabbaneyyāvaraṇassa pahānato, tasmā sabbaññū, na sakiṃyeva sabbadhammāvabodhato	12331	
PA_tika-s01_04t:1233_14	yathāsantānena sabbassa indhanassa dahanasamatthatāya pāvako “sabbabhū”ti vuccatīti.	12331	
PA_tika-s01_04t:1234_0	Kāmañcāyamattho pubbe vitthāritoyeva, pakārantarena pana sotujanānuggahakāmatāya,	1234	
PA_tika-s01_04t:1234_1	imissā ca porāṇasaṃvaṇṇanāvisodhanavasena pavattattā puna vibhāvitoti na cettha punaruttidoso	1234	
PA_tika-s01_04t:1234_2	pariyesitabbo, evamīdisesu. Ettha ca kiñcāpi bhagavato dasabalādiñāṇānipi anaññasādhāraṇāni,	1234	
PA_tika-s01_04t:1234_3	sabbadesavisayattā pana tesaṃ ñāṇānaṃ na tehi buddhaguṇā ahāpetvā gahitā nāma honti.	1234	
PA_tika-s01_04t:1234_4	Sabbaññutaññāṇassa pana nippadesavisayattā tasmiṃ gahite sabbepi buddhaguṇā gahitā	1234	
PA_tika-s01_04t:1234_5	eva nāma honti, tasmā pāḷiatthānusārena tadeva ñāṇaṃ gahitanti veditabbaṃ. Pāḷiyampi	1234	
PA_tika-s01_04t:1234_6	hi “yehi tathāgatassa yathābhuccaṃ vaṇṇaṃ sammā vadamānā vadeyyu”nti tameva pakāsitaṃ	1234	
PA_tika-s01_04t:1234_7	tamantarena aññassa nippadesavisayassa abhāvato, nippadesavisayeneva ca yathābhuccaṃ	1234	
PA_tika-s01_04t:1234_8	sammā vadanasambhavatoti.	1234	
PA_tika-s01_04t:1235_0	Aññevāti ettha eva-saddo sanniṭṭhāpanatthoti dassetuṃ “aññevāti idaṃ panettha vavatthāpanavacana”nti	1235	
PA_tika-s01_04t:1235_1	vuttaṃ, vavatthāpanavacananti ca sanniṭṭhāpanavacananti attho, sanniṭṭhāpanañca avadhāraṇameva.	1235	
PA_tika-s01_04t:1235_2	Kathanti āha “aññevā”tiādi. “Na pāṇātipātā veramaṇiādayo”ti iminā avadhāraṇena nivattitaṃ	1235	
PA_tika-s01_04t:1235_3	dasseti. Ayañca eva-saddo aniyatadesatāya ca-saddo viya yattha vutto, tato aññatthāpi	1235	
PA_tika-s01_04t:1235_4	vacanicchāvasena upatiṭṭhatīti āha “gambhīrāvā”tiādi. Iti-saddena ca ādiatthena duddasāva	1235	
PA_tika-s01_04t:1235_5	na sudasā, duranubodhāva na suranubodhā, santāva na darathā, paṇītāva na hīnā, atakkāvacarāva	1235	
PA_tika-s01_04t:1235_6	na takkāvacarā, nipuṇāva na lūkhā, paṇḍitavedanīyāva na bālavedanīyāti nivattitaṃ	1235	
PA_tika-s01_04t:1235_7	dasseti. Sabbapadehīti yāva “paṇḍitavedanīyā”ti idaṃ padaṃ, tāva sabbapadehi.	1235	
PA_tika-s01_04t:1236_0	Evaṃ nivattetabbataṃ yuttiyā daḷhīkaronto “sāvakapāramiñāṇa”ntiādimāha. Tattha sāvakapāramiñāṇanti	1236	
PA_tika-s01_04t:1236_1	sāvakānaṃ dānādipāramipāripūriyā nipphannaṃ vijjattayachaḷabhiññācatupaṭisambhidābhedaṃ	1236	
PA_tika-s01_04t:1236_2	ñāṇaṃ, tathā paccekabuddhānaṃ paccekabodhiñāṇaṃ. Tatoti sāvakapāramiñāṇato. Tatthāti	1236	
PA_tika-s01_04t:1236_3	sāvakapāramiñāṇe. Tatopīti anantaraniddiṭṭhato paccekabodhiñāṇatopi. Api-saddena,	1236	
PA_tika-s01_04t:1236_4	pi-saddena vā ko pana vādo sāvakapāramiñāṇatoti sambhāveti. Tatthāpīti paccekabodhiñāṇepi.	1236	
PA_tika-s01_04t:1236_5	Ito panāti sabbaññutaññāṇato pana, tasmā ettha sabbaññutaññāṇe vavatthānaṃ labbhatīti	1236	
PA_tika-s01_04t:1236_6	adhippāyo. Gambhīresu visesā, gambhīrānaṃ vā visesena gambhīrā. Ayañca gambhīro ayañca	1236	
PA_tika-s01_04t:1236_7	gambhīro ime imesaṃ visesena gambhīrāti vā gambhīratarā. Tarasaddenevettha byavacchedanaṃ siddhaṃ.	1236	
PA_tika-s01_04t:1237_0	Etthāyaṃ yojanā – kiñcāpi sāvakapāramiñāṇaṃ heṭṭhimaṃ heṭṭhimaṃ sekkhañāṇaṃ puthujjanañāṇañca	1237	
PA_tika-s01_04t:1237_1	upādāya gambhīraṃ, paccekabodhiñāṇaṃ pana upādāya na tathā gambhīranti “gambhīramevā”ti	1237	
PA_tika-s01_04t:1237_2	na sakkā byavacchijjituṃ, tathā paccekabodhiñāṇampi yathāvuttaṃ ñāṇamupādāya gambhīraṃ,	1237	
PA_tika-s01_04t:1237_3	sabbaññutaññāṇaṃ pana upādāya na evaṃ gambhīranti “gambhīramevā”ti na sakkā byavacchijjituṃ,	1237	
PA_tika-s01_04t:1237_4	tasmā tattha vavatthānaṃ na labbhati. Sabbaññutaññāṇadhammā pana sāvakapāramiñāṇādīnamiva	1237	
PA_tika-s01_04t:1237_5	kiñci upādāya gambhīrābhāvābhāvato “gambhīrā evā”ti vavatthānaṃ labbhatīti. Yathā	1237	
PA_tika-s01_04t:1237_6	cettha vavatthānaṃ dassitaṃ, evaṃ sāvakapāramiñāṇaṃ duddasaṃ. “Paccekabodhiñāṇaṃ	1237	
PA_tika-s01_04t:1237_7	pana tato duddasataranti tattha vavatthānaṃ natthī”tiādinā vavatthānasambhavo netabbo,	1237	
PA_tika-s01_04t:1237_8	tenevāha “tathā duddasāva…pe… veditabba”nti.	1237	
PA_tika-s01_04t:1238_0	Pucchāvissajjanantipi pāṭho, tassā pucchāya vissajjananti attho. Etanti yathāvuttaṃ	1238	
PA_tika-s01_04t:1238_1	vissajjanavacanaṃ. Evanti iminā diṭṭhīnaṃ vibhajanākārena. Etthāyamadhippāyo – bhavatu	1238	
PA_tika-s01_04t:1238_2	tāva niravasesabuddhaguṇavibhāvanupāyabhāvato sabbaññutaññāṇameva ekampi puthunissayārammaṇañāṇakiccasiddhiyā	1238	
PA_tika-s01_04t:1238_3	“atthi bhikkhave, aññeva dhammā”tiādinā bahuvacanena uddiṭṭhaṃ, tassa pana vissajjanaṃ	1238	
PA_tika-s01_04t:1238_4	saccapaccayākārādivisayavisesavasena anaññasādhāraṇena vibhajananayena anārabhitvā	1238	
PA_tika-s01_04t:1238_5	sanissayānaṃ diṭṭhigatānaṃ vibhajananayena kasmā āraddhanti? Tattha yathā saccapaccayākārādīnaṃ	1238	
PA_tika-s01_04t:1238_6	vibhajanaṃ anaññasādhāraṇaṃ sabbaññutaññāṇasseva visayo, evaṃ niravasesadiṭṭhigatavibhajanampīti	1238	
PA_tika-s01_04t:1238_7	dassetuṃ “buddhānañhī”tiādi āraddhaṃ, tattha ṭhānānīti kāraṇāni. Gajjitaṃ mahantaṃ	1238	
PA_tika-s01_04t:1238_8	hotīti desetabbassa atthassa anekavidhatāya, dubbiññeyyatāya ca nānānayehi pavattamānaṃ	1238	
PA_tika-s01_04t:1238_9	desanāgajjitaṃ mahantaṃ vipulaṃ, bahuppabhedañca hoti. Ñāṇaṃ anupavisatīti tato eva	1238	
PA_tika-s01_04t:1238_10	ca desanāñāṇaṃ desetabbadhamme vibhāgaso kurumānaṃ anupavisati, te anupavisitvā ṭhitaṃ viya hotīti attho.	12381	
PA_tika-s01_04t:1239_0	Buddhañāṇassa mahantabhāvo paññāyatīti evaṃvidhassa nāma dhammassa desakaṃ, paṭivedhakañcāti	1239	
PA_tika-s01_04t:1239_1	buddhānaṃ desanāñāṇassa, paṭivedhañāṇassa ca uḷārabhāvo pākaṭo hoti. Desanā gambhīrā	1239	
PA_tika-s01_04t:1239_2	hotīti sabhāvena gambhīrānaṃ tesaṃ catubbidhānampi desanā desetabbavasena gambhīrāva	1239	
PA_tika-s01_04t:1239_3	hoti, sā pana buddhānaṃ desanā sabbattha, sabbadā ca yānattayamukhenevāti vuttaṃ	1239	
PA_tika-s01_04t:1239_4	“tilakkhaṇāhatā suññatāpaṭisaṃyuttā”ti, tīhi lakkhaṇehi āhatā, attattaniyato suññabhāvapaṭisaññuttā	1239	
PA_tika-s01_04t:1239_5	cāti attho. Ettha ca kiñcāpi “sabbaṃ vacīkammaṃ buddhassa bhagavato ñāṇapubbaṅgamaṃ	1239	
PA_tika-s01_04t:1239_6	ñāṇānuparivattī”ti vacanato sabbāpi bhagavato desanā ñāṇarahitā nāma natthi, samasamaparakkamanavasena	1239	
PA_tika-s01_04t:1239_7	sīhasamānavuttitāya ca sabbattha samānussāhappavatti, desetabbadhammavasena pana	1239	
PA_tika-s01_04t:1239_8	desanā visesato ñāṇena anupaviṭṭhā, gambhīratarā ca hotīti daṭṭhabbaṃ.	1239	
PA_tika-s01_04t:1240_0	Kathaṃ pana vinayapaṇṇattiṃ patvā desanā tilakkhaṇāhatā, suññatāpaṭisaññuttā ca hoti,	1240	
PA_tika-s01_04t:1240_1	nanu tattha vinayapaṇṇattimattamevāti? Na tattha vinayapaṇṇattimattameva. Tatthāpi	1240	
PA_tika-s01_04t:1240_2	hi sannisinnaparisāya ajjhāsayānurūpaṃ pavattamānā desanā saṅkhārānaṃ aniccatādivibhāvinī	1240	
PA_tika-s01_04t:1240_3	sabbadhammānaṃ attattaniyatā, suññabhāvappakāsinī ca hoti, tenevāha “anekapariyāyena	1240	
PA_tika-s01_04t:1240_4	dhammiṃ kathaṃ katvā”tiādi. Vinayapaññattinti vinayassa paññāpanaṃ. Ñña-kārassa pana	1240	
PA_tika-s01_04t:1240_5	ṇṇa-kāre kate vinayapaṇṇattintipi pāṭho. Bhūmantaranti dhammānaṃ avatthāvisesañca	1240	
PA_tika-s01_04t:1240_6	ṭhānavisesañca. Bhavanti dhammā etthāti bhūmīti hi avatthāviseso, ṭhānañca vuccati.	1240	
PA_tika-s01_04t:1240_7	Tattha avatthāviseso satiādidhammānaṃ satipaṭṭhānindriyabalabojjhaṅgamaggaṅgādibhedo	1240	
PA_tika-s01_04t:1240_8	“vaccho, dammo, balībaddo”ti ādayo viya. Ṭhānaviseso kāmāvacarādibhedo. Paccayākāra-saddassa	1240	
PA_tika-s01_04t:1240_9	attho heṭṭhā vuttoyeva. Samayantaranti diṭṭhivisesaṃ, nānāvihitā diṭṭhiyoti attho,	1240	
PA_tika-s01_04t:1240_10	aññasamayaṃ vā, bāhirakasamayanti vuttaṃ hoti. Vinayapaññattiṃ patvā mahantaṃ gajjitaṃ	12401	
PA_tika-s01_04t:1240_11	hotītiādinā sambandho. Tasmāti yasmā gajjitaṃ mahantaṃ…pe… paṭisaṃyuttā, tasmā. Chejjagāminīti atekicchagāminī.	12401	
PA_tika-s01_04t:1241_0	Evaṃ otiṇṇe vatthusminti yathāvuttanayena lahukagarukādivasena tadanurūpe vatthumhi	1241	
PA_tika-s01_04t:1241_1	otarante. Yaṃ sikkhāpadapaññāpanaṃ nāma atthi, tatthāti sambandho. Thāmoti ñāṇasāmatthiyaṃ.	1241	
PA_tika-s01_04t:1241_2	Balanti akampanasaṅkhāto vīrabhāvo. Thāmo balanti vā sāmatthiyavacanameva paccavekkhaṇādesanāñāṇavasena	1241	
PA_tika-s01_04t:1241_3	yojetabbaṃ. Paccavekkhaṇāñāṇapubbaṅgamañhi desanāñāṇaṃ. Esāti sikkhāpadapaññāpanameva	1241	
PA_tika-s01_04t:1241_4	vuccamānapadamapekkhitvā pulliṅgena niddisati, eso sikkhāpadapaññāpanasaṅkhāto visayo	1241	
PA_tika-s01_04t:1241_5	aññesaṃ avisayoti attho. Itīti tathāvisayāvisayabhāvassa hetubhāvena paṭiniddesavacanaṃ,	1241	
PA_tika-s01_04t:1241_6	nidassanattho vā iti-saddo, tena “idaṃ lahukaṃ, idaṃ garuka”ntiādinayaṃ niddisati.	1241	
PA_tika-s01_04t:1241_7	Evamaparatthāpi yathāsambhavaṃ.	1241	
PA_tika-s01_04t:1242_0	Yadipi kāyānupassanādivasena satipaṭṭhānādayo suttantapiṭake vibhattā, tathāpi suttantabhājanīyādivasena	1242	
PA_tika-s01_04t:1242_1	abhidhammeyeva te visesato vibhattāti āha “ime cattāro satipaṭṭhānā…pe… abhidhammapiṭakaṃ	1242	
PA_tika-s01_04t:1242_2	vibhajitvā”ti. Tattha satta phassāti sattaviññāṇadhātusampayogavasena vuttaṃ. Tathā	1242	
PA_tika-s01_04t:1242_3	“satta vedanā”tiādipi. Lokuttarā dhammā nāmāti ettha iti-saddo ādiattho, pakārattho	1242	
PA_tika-s01_04t:1242_4	vā, tena vuttāvasesaṃ abhidhamme āgataṃ dhammānaṃ vibhajitabbākāraṃ saṅgaṇhāti. Catuvīsatisamantapaṭṭhānāni	1242	
PA_tika-s01_04t:1242_5	etthāti catuvīsatisamantapaṭṭhānanti bāhiratthasamāso. “Abhidhammapiṭaka”nti etassa	1242	
PA_tika-s01_04t:1242_6	hi idaṃ visesanaṃ. Ettha ca paccayanayaṃ aggahetvā dhammavaseneva samantapaṭṭhānassa	1242	
PA_tika-s01_04t:1242_7	catuvīsatividhatā vuttā. Yathāha –	1242	
PA_tika-s01_04t:1243	“Tikañca paṭṭhānavaraṃ dukuttamaṃ,	124	
PA_tika-s01_04t:1244	Dukatikañceva tikadukañca;	124	
PA_tika-s01_04t:1245	Tikatikañceva dukadukañca,	124	
PA_tika-s01_04t:1246	Cha anulomamhi nayā sugambhīrā…pe…	124	
PA_tika-s01_04t:1247	Cha paccanīyamhi…pe… anulomapaccanīyamhi…pe…	124	
PA_tika-s01_04t:1248	Paccanīyānulomamhi nayā sugambhīrā”ti. [paṭṭhā. 1.1.41(ka), 44(kha), 48(ga), 52(gha)];	124	
PA_tika-s01_04t:1249_0	Evaṃ dhammavasena catuvīsatibhedesu tikapaṭṭhānādīsu ekekaṃ paccayanayena anulomādivasena	1249	
PA_tika-s01_04t:1249_1	catubbidhaṃ hotīti channavutisamantapaṭṭhānāni. Tattha pana dhammānulome tikapaṭṭhāne	1249	
PA_tika-s01_04t:1249_2	kusalattike paṭiccavāre paccayānulome hetumūlake hetupaccayavasena ekūnapaññāsa pucchānayā	1249	
PA_tika-s01_04t:1249_3	satta vissajjananayātiādinā dassiyamānā anantabhedā nayāti āha “anantanaya”nti.	1249	
PA_tika-s01_04t:1250_0	Navahākārehīti uppādādīhi navahi paccayākārehi. Taṃ sarūpato dassetuṃ “uppādo hutvā”tiādi	1250	
PA_tika-s01_04t:1250_1	vuttaṃ. Tattha uppajjati etasmā phalanti uppādo, phaluppattiyā kāraṇabhāvo. Sati	1250	
PA_tika-s01_04t:1250_2	ca avijjāya saṅkhārā uppajjanti, nāsati. Tasmā avijjā saṅkhārānaṃ uppādo hutvā paccayo	1250	
PA_tika-s01_04t:1250_3	hoti, tathā pavattati dharati etasmiṃ phalanti pavattaṃ. Nimīyati phalametasminti	1250	
PA_tika-s01_04t:1250_4	nimittaṃ. (Nidadāti phalaṃ attano paccayuppannaṃ etenāti nidānaṃ.) (Etthantare aṭṭhakathāya	1250	
PA_tika-s01_04t:1250_5	na sameti) āyūhati phalaṃ attano paccayuppannuppattiyā ghaṭeti etenāti āyūhanaṃ.	1250	
PA_tika-s01_04t:1250_6	Saṃyujjati phalaṃ attano paccayuppannena etasminti saṃyogo. Yattha sayaṃ uppajjati,	1250	
PA_tika-s01_04t:1250_7	taṃ palibuddhati phalametenāti palibodho. Paccayantarasamavāye sati phalamudayati	1250	
PA_tika-s01_04t:1250_8	etenāti samudayo. Hinoti kāraṇabhāvaṃ gacchatīti hetu. Avijjāya hi sati saṅkhārā	1250	
PA_tika-s01_04t:1250_9	pavattanti, dharanti ca, te avijjāya sati attano phalaṃ (nidadanti) bhavādīsu khipanti,	1250	
PA_tika-s01_04t:1250_10	āyūhanti attano phaluppattiyā ghaṭenti, attano phalena saṃyujjanti, yasmiṃ santāne	12501	
PA_tika-s01_04t:1250_11	sayaṃ uppannā taṃ palibuddhanti, paccayantarasamavāye udayanti uppajjanti, hinoti	12501	
PA_tika-s01_04t:1250_12	ca saṅkhārānaṃ kāraṇabhāvaṃ gacchati, tasmā avijjā saṅkhārānaṃ pavattaṃ hutvā…pe…	12501	
PA_tika-s01_04t:1250_13	paccayo hutvā paccayo hoti. Evaṃ avijjāya saṅkhārānaṃ kāraṇabhāvūpagamanavisesā uppādādayo	12501	
PA_tika-s01_04t:1250_14	veditabbā. Saṅkhārādīnaṃ viññāṇādīsupi eseva nayo.	12501	
PA_tika-s01_04t:1251_0	Tamatthaṃ paṭisambhidāmaggapāḷiyā sādhentena “yathāhā”tiādi vuttaṃ. Tattha tiṭṭhati	1251	
PA_tika-s01_04t:1251_1	etenāti ṭhiti, paccayo, uppādo eva ṭhiti uppādaṭṭhiti. Evaṃ sesesupi. Yasmā pana	1251	
PA_tika-s01_04t:1251_2	“āsavasamudayā avijjāsamudayo”ti vuttattā āsavāva avijjāya paccayo, tasmā vuttaṃ	1251	
PA_tika-s01_04t:1251_3	“ubhopete dhammā “paccayasamuppannā”ti, avijjā ca saṅkhārā ca ubhopete dhammā paccayato	1251	
PA_tika-s01_04t:1251_4	eva samuppannā, na vinā paccayenāti attho. Paccayapariggahe paññāti saṅkhārānaṃ,	1251	
PA_tika-s01_04t:1251_5	avijjāya ca uppādādike paccayākāre paricchinditvā gahaṇavasena pavattā paññā. Dhammaṭṭhitiñāṇanti	1251	
PA_tika-s01_04t:1251_6	paccayuppannadhammānaṃ paccayabhāvato dhammaṭṭhitisaṅkhāte paṭiccasamuppāde ñāṇaṃ.	1251	
PA_tika-s01_04t:1251_7	“Dvādasa paṭiccasamuppādā”ti vacanato hi dvādasa paccayā eva paṭiccasamuppādo. Ayañca	1251	
PA_tika-s01_04t:1251_8	nayo na paccuppanne eva, atha kho atītānāgatesupi, na ca avijjāya eva saṅkhāresu,	1251	
PA_tika-s01_04t:1251_9	atha kho saṅkhārādīnaṃ viññāṇādīsupi labbhatīti paripuṇṇaṃ katvā paccayākārassa vibhattabhāvaṃ	1251	
PA_tika-s01_04t:1251_10	dassetuṃ “atītampi addhāna”ntiādi pāḷimāhari. Paṭṭhāne pana dassitā hetādipaccayāevettha	12511	
PA_tika-s01_04t:1251_11	uppādādipaccayākārehi gahitāti tepi yathāsambhavaṃ nīharitvā yojetabbā. Ativitthārabhayena	12511	
PA_tika-s01_04t:1251_12	pana na yojayimha, atthikehi ca visuddhimaggādito gahetabbā.	12511	
PA_tika-s01_04t:1252_0	Tassa tassa dhammassāti saṅkhārādipaccayuppannadhammassa. Tathā tathā paccayabhāvenāti	1252	
PA_tika-s01_04t:1252_1	uppādādihetādipaccayasattiyā. Kammakilesavipākavasena tīṇi vaṭṭāni yassāti tivaṭṭaṃ.	1252	
PA_tika-s01_04t:1252_2	Atītapaccuppannānāgatavasena tayo addhā kālā etassāti tiyaddhaṃ. Hetuphalaphalahetuhetuphalavasena	1252	
PA_tika-s01_04t:1252_3	tayo sandhayo etassāti tisandhi. Saṅkhippanti ettha avijjādayo, viññāṇādayo cāti	1252	
PA_tika-s01_04t:1252_4	saṅkhepā, hetu, vipāko ca. Atha vā hetu vipākoti saṅkhippantīti saṅkhepā. Avijjādayo,	1252	
PA_tika-s01_04t:1252_5	viññāṇādayo ca koṭṭhāsapariyāyo vā saṅkhepasaddo. Atītahetusaṅkhepādivasena cattāro	1252	
PA_tika-s01_04t:1252_6	saṅkhepā yassāti catusaṅkhepaṃ. Sarūpato avuttāpi tasmiṃ tasmiṃ saṅkhepe ākirīyanti	1252	
PA_tika-s01_04t:1252_7	avijjāsaṅkhārādiggahaṇehi pakāsīyantīti ākārā, atītahetuādīnaṃ pakārā. Te saṅkhepe	1252	
PA_tika-s01_04t:1252_8	pañca pañca katvā vīsati ākārā etassāti vīsatākāraṃ.	1252	
PA_tika-s01_04t:1253_0	Khattiyādibhedena anekabhedabhinnāpi sassatavādino jātisatasahassānussaraṇādikassa	1253	
PA_tika-s01_04t:1253_1	abhinivesahetuno vasena cattārova honti, na tato uddhaṃ, adho vāti sassatavādīnaṃ	1253	
PA_tika-s01_04t:1253_2	parimāṇaparicchedassa anaññavisayataṃ dassetuṃ “cattāro janā”tiādimāha. Esa nayo	1253	
PA_tika-s01_04t:1253_3	itaresupi. Tattha cattāro janāti cattāro janasamūhāti attho gahetabbo tesu ekekassāpi	1253	
PA_tika-s01_04t:1253_4	anekappabhedato. Teti dvāsaṭṭhidiṭṭhigatavādino. Idaṃ nissāyāti idappaccayatāya sammā	1253	
PA_tika-s01_04t:1253_5	aggahaṇaṃ. Tatthāpi ca hetuphalabhāvena sambandhānaṃ dhammānaṃ santatighanassa abheditattā	1253	
PA_tika-s01_04t:1253_6	paramatthato vijjamānampi bhedanibandhanaṃ nānattanayaṃ anupadhāretvā gahitaṃ ekattaggahaṇaṃ	1253	
PA_tika-s01_04t:1253_7	nissāya. Idaṃ gaṇhantīti idaṃ sassataggahaṇaṃ abhinivissa voharanti, iminā nayena	1253	
PA_tika-s01_04t:1253_8	ekaccasassatavādādayopi yathāsambhavaṃ yojetvā vattabbā. Bhinditvāti “ātappamanvāyā”tiādinā	1253	
PA_tika-s01_04t:1253_9	vibhajitvā, “tayidaṃ bhikkhave tathāgato pajānātī”tiādinā vā vidhamitvā. Nijjaṭanti	1253	
PA_tika-s01_04t:1253_10	anonaddhaṃ. Nigumbanti anāvuṭaṃ. Apica veḷuādīnaṃ heṭṭhupariyasaṃsibbanaṭṭhena jaṭā.	12531	
PA_tika-s01_04t:1253_11	Kusādīnaṃ ovaraṇaṭṭhena gumbo. Tassadisatāya diṭṭhigatānaṃ byākulā pākaṭatā “jaṭā,	12531	
PA_tika-s01_04t:1253_12	gumbo”ti ca vuccati, diṭṭhijaṭāvijaṭanena, diṭṭhigumbavivaraṇena ca nijjaṭaṃ nigumbaṃ katvāti attho.	12531	
PA_tika-s01_04t:1254	“Tasmā”tiādinā buddhaguṇe ārabbha desanāya samuṭṭhitattā sabbaññutaññāṇaṃ uddisitvā desanākusalo bhagavā samayantaraṃ viggahaṇavasena sabbaññutaññāṇameva vissajjetīti dasseti.	125	
PA_tika-s01_04t:1255_0	29. Atthi pariyāyo santi-saddo, so ca saṃvijjantipariyāyo, saṃvijjamānatā ca ñāṇena	1255	
PA_tika-s01_04t:1255_1	upalabbhamānatāti āha “santī”tiādi. Saṃvijjamānaparidīpanena pana “santī”ti iminā	1255	
PA_tika-s01_04t:1255_2	padena tesaṃ diṭṭhigatikānaṃ vijjamānatāya avicchinnataṃ, tato ca nesaṃ micchāgāhato	1255	
PA_tika-s01_04t:1255_3	sithilakaraṇavivecanehi attano desanāya kiccakāritaṃ, avitathatañca dīpeti dhammarājā.	1255	
PA_tika-s01_04t:1255_4	Atthīti ca santipadena samānattho puthuvacanavisayo eko nipāto “atthi imasmiṃ kāye	1255	
PA_tika-s01_04t:1255_5	kesā”tiādīsu viya. Ālapanavacananti buddhālapanavacanaṃ. Bhagavāyeva hi “bhikkhave,	1255	
PA_tika-s01_04t:1255_6	bhikkhavo”ti ca ālapati, na sāvakā. Sāvakā pana “āvuso, āyasmā”tiādisambandhaneneva.	1255	
PA_tika-s01_04t:1255_7	“Eke”ti vutte ekacceti attho eva saṅkhyāvācakassa eka-saddassa niyatekavacanattā,	1255	
PA_tika-s01_04t:1255_8	na samitabahitapāpatāya samaṇabrāhmaṇāti āha “pabbajjūpagatabhāvenā”tiādi. Tathā	1255	
PA_tika-s01_04t:1255_9	vā hontu, aññathā vā, sammutimatteneva idhādhippetāti dasseti “lokenā”tiādinā. Sassatādivasena	1255	
PA_tika-s01_04t:1255_10	pubbantaṃ kappentīti pubbantakappikā. Yasmā pana tesaṃ pubbantaṃ purimasiddhehi taṇhādiṭṭhikappehi	12551	
PA_tika-s01_04t:1255_11	kappetvā āsevanabalavatāya, vicitravuttitāya ca vikappetvā aparabhāgasiddhehi abhinivesabhūtehi	12551	
PA_tika-s01_04t:1255_12	taṇhādiṭṭhigāhehi gaṇhanti abhinivisanti parāmasanti, tasmā vuttaṃ “pubbantaṃ kappetvā	12551	
PA_tika-s01_04t:1255_13	vikappetvā gaṇhantī”ti. Purimabhāgapacchimabhāgasiddhānaṃ vā taṇhāupādānānaṃ vasena	12551	
PA_tika-s01_04t:1255_14	yathākkamaṃ kappanagahaṇāni veditabbāni. Taṇhāpaccayā hi upādānaṃ sambhavati. Pahutapasaṃsānindātisayasaṃsagganiccayogādivisayesu	12551	
PA_tika-s01_04t:1255_15	idha niccayogavasena vijjamānattho sambhavatīti vuttaṃ “pubbanta kappo vā”tiādi vuttañca –	12551	
PA_tika-s01_04t:1256	“Pahute ca pasaṃsāyaṃ, nindāyañcātisayane;	125	
PA_tika-s01_04t:1257	Niccayoge ca saṃsagge, hontime mantuādayo”ti.	125	
PA_tika-s01_04t:1258_0	Koṭṭhāsesūti ettha koṭṭhāsādīsūti attho veditabbo ādi-saddalopena, nidassananayena	1258	
PA_tika-s01_04t:1258_1	ca vuttattā. Padapūraṇasamīpaummaggādīsupi hi anta-saddo dissati. Tathā hi “iṅgha	1258	
PA_tika-s01_04t:1258_2	tāva suttante vā gāthāyo vā abhidhammaṃ vā pariyāpuṇassu, suttante okāsaṃ kārāpetvā”tiādīsu	1258	
PA_tika-s01_04t:1258_3	ca padapūraṇe anta-saddo vattati, “gāmantasenāsana”ntiādīsu samīpe, “kāmasukhallikānuyogo	1258	
PA_tika-s01_04t:1258_4	eko anto, atthīti kho kaccāna ayameko anto”tiādīsu ca ummaggeti.	1258	
PA_tika-s01_04t:1259_0	Antapūroti mahāantaantaguṇehi pūro. “Sā haritantaṃ vā panthantaṃ vā”ti majjhimanikāye	1259	
PA_tika-s01_04t:1259_1	mahāhatthipadopamasuttantapāḷi. Tattha sāti tejodhātu. Haritantanti haritatiṇarukkhamariyādaṃ.	1259	
PA_tika-s01_04t:1259_2	Panthantanti maggamariyādaṃ. Āgamma anāhārā nibbāyatīti seso. “Antamidaṃ bhikkhave,	1259	
PA_tika-s01_04t:1259_3	jīvikānaṃ yadidaṃ piṇḍolya”nti piṇḍiyālopasuttantapāḷi. Tattha piṇḍaṃ ulati gavesatīti	1259	
PA_tika-s01_04t:1259_4	piṇḍolo, piṇḍācāriko, tassa bhāvo piṇḍolyaṃ, piṇḍacaraṇena jīvikatāti attho. Esevāti	1259	
PA_tika-s01_04t:1259_5	sabbapaccayasaṅkhayabhūto nibbānadhammo eva, tenāha “sabba…pe… vuccatī”ti. Etena	1259	
PA_tika-s01_04t:1259_6	sabbapaccayasaṅkhayanato asaṅkhataṃ nibbānaṃ saṅkhatabhūtassa vaṭṭadukkhassa parabhāgaṃ	1259	
PA_tika-s01_04t:1259_7	pariyosānabhūtaṃ, tasmā ettha parabhāgova attho yuttoti dasseti. Sakkāyoti sakkāyagāho.	1259	
PA_tika-s01_04t:1260_0	Kappoti leso. Kappakatenāti tiṇṇaṃ dubbaṇṇakaraṇānaṃ aññataradubbaṇṇakatena. Ādi-saddena	1260	
PA_tika-s01_04t:1260_1	cettha kappa-saddo mahākappasamantabhāvakilesakāmavitakkakālapaññattisadisabhāvādīsupi	1260	
PA_tika-s01_04t:1260_2	vattatīti dasseti. Tathā hesa “cattārimāni bhikkhave, kappassa asaṅkhyeyyānī”tiādīsu	1260	
PA_tika-s01_04t:1260_3	mahākappe vattati, “kevalakappaṃ veḷuvanaṃ obhāsetvā”tiādīsu samantabhāve, “saṅkappo	1260	
PA_tika-s01_04t:1260_4	kāmo rāgo kāmo saṅkapparāgo kāmo”tiādīsu kilesakāme, “takko vitakko saṅkappo”tiādīsu	1260	
PA_tika-s01_04t:1260_5	vitakke, “yena sudaṃ niccakappaṃ viharāmī”tiādīsu kāle, “iccāyasmā kappo”tiādīsu	1260	
PA_tika-s01_04t:1260_6	paññattiyaṃ, “satthukappena vata kira bho sāvakena saddhiṃ mantayamānā na jānimhā”tiādīsu sadisabhāveti.	1260	
PA_tika-s01_04t:1261_0	Taṇhādiṭṭhīsu pavattiṃ mahāniddesapāḷiyā sādhento “vuttampi ceta”ntiādimāha. Tattha	1261	
PA_tika-s01_04t:1261_1	uddānatoti saṅkhepato. “Tasmā”tiādi yathāvuttāya atthavaṇṇanāya guṇavacanaṃ. Taṇhādiṭṭhivasenāti	1261	
PA_tika-s01_04t:1261_2	upanissayasahajātabhūtāya abhinandanasaṅkhātāya taṇhāya ceva sassatādiākārena abhinivisantassa	1261	
PA_tika-s01_04t:1261_3	micchāgāhassa ca vasena. Pubbe nivutthadhammavisayāya kappanāya idha adhippetattā	1261	
PA_tika-s01_04t:1261_4	atītakālavācakoyeva pubba-saddo, na pana “manopubbaṅgamā dhammā”tiādīsu viya padhānādivācako,	1261	
PA_tika-s01_04t:1261_5	rūpādikhandhavinimuttassa kappanavatthuno abhāvā anta-saddo ca koṭṭhāsavācako, na	1261	
PA_tika-s01_04t:1261_6	pana abbhantarādivācakoti dassetuṃ “atītaṃ khandhakoṭṭhāsa”nti vuttaṃ. Kappetvāti	1261	
PA_tika-s01_04t:1261_7	ca tasmiṃ pubbante taṇhāyanābhinivesanānaṃ samatthanaṃ pariniṭṭhāpanamāha. Ṭhitāti	1261	
PA_tika-s01_04t:1261_8	tassā laddhiyā avijahanaṃ, pubbantameva anugatā diṭṭhi tesamatthīti yojanā. Atthitā,	1261	
PA_tika-s01_04t:1261_9	anugatatā ca nāma punappunaṃ pavattiyāti dasseti “punappunaṃ uppajjanavasenā”ti iminā.	1261	
PA_tika-s01_04t:1261_10	“Te eva”ntiādinā “pubbantaṃ ārabbhā”tiādipāḷiyā atthaṃ saṃvaṇṇeti. Tattha ārabbhāti	12611	
PA_tika-s01_04t:1261_11	ālambitvā. Visayo hi tassā diṭṭhiyā pubbanto. Visayabhāvato hesa tassā āgamanaṭṭhānaṃ,	12611	
PA_tika-s01_04t:1261_12	ārammaṇapaccayo cāti vuttaṃ “āgamma paṭiccā”ti. Tadetaṃ aññesaṃ patiṭṭhāpanadassananti	12611	
PA_tika-s01_04t:1261_13	āha “aññampi janaṃ diṭṭhigatitaṃ karontā”ti.	12611	
PA_tika-s01_04t:1262_0	Adhivacanapathānīti [adhivacanapaadāni (aṭṭhakathāyaṃ)] ruḷhimattena paññattipathāni.	1262	
PA_tika-s01_04t:1262_1	Dāsādīsu hi sirivaḍḍhakādisaddā viya vacanamattameva adhikāraṃ katvā pavattiyā tathā	1262	
PA_tika-s01_04t:1262_2	paṇṇattiyeva adhivacanaṃ, sā ca vohārassa pathoti. Atha vā adhi-saddo uparibhāge,	1262	
PA_tika-s01_04t:1262_3	vuccatīti vacanaṃ. Adhi uparibhāge vacanaṃ adhivacanaṃ. Upādāniyabhūtānaṃ rūpādīnaṃ	1262	
PA_tika-s01_04t:1262_4	[upādābhūtarūpādīnaṃ ] upari paññāpiyamānā upādāpaññatti, tasmā paññattidīpakapathānīti	1262	
PA_tika-s01_04t:1262_5	attho daṭṭhabbo. Paññattimattañhetaṃ vuccati, yadidaṃ “attā, loko”ti ca, na rūpavedanādayo	1262	
PA_tika-s01_04t:1262_6	viya paramatthoti. Adhimutti-saddo cettha adhivacana-saddena samānattho “niruttipatho”tiādīsu	1262	
PA_tika-s01_04t:1262_7	viya uttisaddassa vacanapariyāyattā. “Bhūtaṃ attha”ntiādinā pana bhūtasabhāvato atirekaṃ.	1262	
PA_tika-s01_04t:1262_8	Tamatidhāvitvā vā muccantīti adhimuttiyo, tāsaṃ pathāni taddīpakattāti atthaṃ dasseti,	1262	
PA_tika-s01_04t:1262_9	adhikaṃ vā sassatādikaṃ muccantīti adhimuttiyo. Adhikañhi sassatādiṃ, pakatiādiṃ,	1262	
PA_tika-s01_04t:1262_10	dabbādiṃ, jīvādiṃ, kāyādiñca abhūtaṃ atthaṃ sabhāvadhammesu ajjhāropetvā diṭṭhiyo pavattanti.	12621	
PA_tika-s01_04t:1263_0	30. Abhivadantīti “idameva saccaṃ, moghamañña”nti abhinivisitvā vadanti. “Ayameva	1263	
PA_tika-s01_04t:1263_1	dhammo, nāyaṃ dhammo”tiādinā abhibhavitvāpi vadanti. Abhivadanakiriyāya ajjāpi avicchedabhāvadassanatthaṃ	1263	
PA_tika-s01_04t:1263_2	vattamānavacanaṃ katanti ayamettha pāḷivaṇṇanā. Kathetukamyatāya hetubhūtāya pucchitvāti	1263	
PA_tika-s01_04t:1263_3	sambandho. Micchā passatīti diṭṭhi, diṭṭhi eva diṭṭhigataṃ “muttagataṃ, saṅkhāragata”ntiādīsu	1263	
PA_tika-s01_04t:1263_4	viya gata-saddassa tabbhāvavuttito, gantabbābhāvato vā diṭṭhiyā gatamattanti diṭṭhigataṃ.	1263	
PA_tika-s01_04t:1263_5	Diṭṭhiyā gahaṇamattameva, natthaññaṃ avagantabbanti attho, diṭṭhipakāro vā diṭṭhigataṃ.	1263	
PA_tika-s01_04t:1263_6	Lokiyā hi vidhayuttagatapakārasadde samānatthe icchanti. Ekasmiṃyeva khandhe “attā”ti	1263	
PA_tika-s01_04t:1263_7	ca “loko”ti ca gahaṇavisesaṃ upādāya paññāpanaṃ hotīti āha “rūpādīsu aññataraṃ attāti	1263	
PA_tika-s01_04t:1263_8	ca lokoti ca gahetvā”ti. Amaraṃ niccaṃ dhuvanti sassatavevacanāni, maraṇābhāvena	1263	
PA_tika-s01_04t:1263_9	vā amaraṃ. Uppādābhāvena sabbadāpi atthitāya niccaṃ. Thiraṭṭhena vikārābhāvena dhuvaṃ.	1263	
PA_tika-s01_04t:1263_10	“Yathāhā”tiādinā mahāniddesa paṭisambhidāmaggapāḷīhi yathāvuttamatthaṃ vibhāveti.	12631	
PA_tika-s01_04t:1263_11	Tattha “rūpaṃ gahetvā”ti pāṭhasesena sambandho. Ayaṃ panattho – “rūpaṃ attato samanupassati.	12631	
PA_tika-s01_04t:1263_12	Vedanaṃ, saññaṃ, saṅkhāre, viññāṇaṃ attato samanupassatī”ti imissā pañcavidhāya sakkāyadiṭṭhiyā	12631	
PA_tika-s01_04t:1263_13	vasena vutto, “rūpavantaṃ attāna”ntiādikāya pana pañcadasavidhāyapi tadavasesāya	12631	
PA_tika-s01_04t:1263_14	sakkāyadiṭṭhiyā vasena cattāro khandhe “attā”ti gahetvā tadañño “loko”ti paññapentīti	12631	
PA_tika-s01_04t:1263_15	ayampi attho labbhateva. Tathā ekaṃ khandhaṃ “attā”ti gahetvā añño attano upabhogabhūto	12631	
PA_tika-s01_04t:1263_16	“loko”ti ca. Sasantatipatite khandhe “attā”ti gahetvā tadañño parasantatipatito “loko”ti	12631	
PA_tika-s01_04t:1263_17	ca paññapetīti evampettha attho daṭṭhabbo. Etthāha – “sassato vādo etesa”nti kasmā	12631	
PA_tika-s01_04t:1263_18	heṭṭhā vuttaṃ, nanu tesaṃ attā ca loko ca sassatoti adhippeto, na vādoti? Saccametaṃ,	12631	
PA_tika-s01_04t:1263_19	sassatasahacaritatāya pana vādopi sassatoti vutto yathā “kuntā pacarantī”ti, sassato	12631	
PA_tika-s01_04t:1263_20	iti vādo etesanti vā tattha iti-saddalopo daṭṭhabbo. Sassataṃ vadanti “idameva saccaṃ,	12632	
PA_tika-s01_04t:1263_21	moghamañña”nti abhinivissa voharantīti sassatavādā tipi yujjati.	12632	
PA_tika-s01_04t:1264_0	31. Ātāpanabhāvenāti vibādhanassa bhāvena, vibādhanaṭṭhena vā. Pahānañcettha vibādhanaṃ.	1264	
PA_tika-s01_04t:1264_1	Padahanavasenāti samādahanavasena. Samādahanaṃ pana kosajjapakkhe patitumadatvā cittassa	1264	
PA_tika-s01_04t:1264_2	ussāhanaṃ. Yathā samādhi visesabhāgiyataṃ pāpuṇāti, evaṃ vīriyassa bahulīkaraṇaṃ	1264	
PA_tika-s01_04t:1264_3	anuyogo. Iti padattayena vīriyameva vuttanti āha “evaṃ tippabhedaṃ vīriya”nti. Yathākkamañhiha	1264	
PA_tika-s01_04t:1264_4	tīhi padehi upacārappanācittaparidamanavīriyāni dasseti. Na pamajjati etenāti appamādo,	1264	
PA_tika-s01_04t:1264_5	satiyā avippavāso. So pana satipaṭṭhānā cattāro khandhā eva. Sammā upāyena manasi	1264	
PA_tika-s01_04t:1264_6	karoti kammaṭṭhānametenāti sammāmanasikāro, so pana ñāṇameva, na ārammaṇavīthijavanapaṭipādakā,	1264	
PA_tika-s01_04t:1264_7	tenāha “atthato ñāṇa”nti. Pathamanasikāroti kāraṇamanasikāro. Tadevatthaṃ samattheti	1264	
PA_tika-s01_04t:1264_8	“yasmiñhī”tiādinā. Tattha yasmiṃ manasikāreti kammaṭṭhānamanasikaraṇūpāyabhūte ñāṇasaṅkhāte	1264	
PA_tika-s01_04t:1264_9	manasikāre. “Imasmiṃ ṭhāne”ti iminā saddantarasampayogādinā viya pakaraṇavasenāpi	1264	
PA_tika-s01_04t:1264_10	saddo visesavisayoti dīpeti. Vīriyañcāti yathāvuttehi tīhi padehi vuttaṃ tippabhedaṃ	12641	
PA_tika-s01_04t:1264_11	vīriyañca. Etthāti “ātappa…pe… manasikāramanvāyā”ti imasmiṃ pāṭhe, sīlavisuddhiyā	12641	
PA_tika-s01_04t:1264_12	saddhiṃ catunnaṃ rūpāvacarajjhānānaṃ adhigamanapaṭipadā idha vattabbā, sā pana visuddhimagge	12641	
PA_tika-s01_04t:1264_13	vitthārato vuttāti āha “saṅkhepattho”ti. Tathājātikanti tathāsabhāvaṃ, etena cuddasavidhehi	12641	
PA_tika-s01_04t:1264_14	cittaparidamanehi rūpāvacaracatutthajjhānassa paguṇatāpādanena damitataṃ dasseti.	12641	
PA_tika-s01_04t:1264_15	Cetaso samādhi cetosamādhi, so pana aṭṭhaṅgasamannāgatarūpāvacaracatutthajjhānasseva	12641	
PA_tika-s01_04t:1264_16	samādhi. Yathā-saddo “yenā”ti atthe nipātoti āha “yena samādhinā”ti.	12641	
PA_tika-s01_04t:1265_0	Vijambhanabhūtehi lokiyābhiññāsaṅkhātehi jhānānubhāvehi sampannoti jhānānubhāvasampanno.	1265	
PA_tika-s01_04t:1265_1	So diṭṭhigatiko evaṃ vadatīti vattamānavacanaṃ, tathāvadanassa avicchedabhāvena sabbakālikatādassanatthanti	1265	
PA_tika-s01_04t:1265_2	veditabbaṃ. Aniyamite hi kālavisese vippakatakālavacananti. Vanati yācati puttanti	1265	
PA_tika-s01_04t:1265_3	vañjhā jha-paccayaṃ, na-kārassa ca niggahitaṃ katvā, vadhati puttaṃ, phalaṃ vā hanatītipi	1265	
PA_tika-s01_04t:1265_4	vañjhā sapaccayaghya-kārassa jha-kāraṃ, niggahitāgamañca katvā. Sā viya kassaci phalassa	1265	
PA_tika-s01_04t:1265_5	ajanenāti vañjho, tenāha “vañjhapasū”tiādi. Evaṃ padatthavatā iminā kīdisaṃ sāmatthiyatthaṃ	1265	
PA_tika-s01_04t:1265_6	dassetīti antolīnacodanaṃ pariharituṃ “etenā”tiādimāha. Jhānalābhissa visesena jhānadhammā	1265	
PA_tika-s01_04t:1265_7	āpāthamāgacchanti, tammukhena pana sesadhammāpīti imamatthaṃ sandhāya “jhānādīna”nti	1265	
PA_tika-s01_04t:1265_8	vuttaṃ. Rūpādijanakabhāvanti rūpādīnaṃ janakasāmatthiyaṃ. Paṭikkhipatīti “nayime	1265	
PA_tika-s01_04t:1265_9	kiñci janentī”ti paṭikkhipati. Kasmāti ce? Sati hi janakabhāve rūpādidhammānaṃ viya,	1265	
PA_tika-s01_04t:1265_10	sukhādidhammānaṃ viya ca paccayāyattavuttitāya uppādavantatā viññāyati, uppāde ca	12651	
PA_tika-s01_04t:1265_11	sati avassaṃbhāvī nirodhoti anavakāsāva niccatā siyā, tasmā taṃ paṭikkhipatīti.	12651	
PA_tika-s01_04t:1266_0	Ṭhitoti niccalaṃ patiṭṭhito, kūṭaṭṭha-saddoyeva vā loke accantaṃ nicce niruḷho daṭṭhabbo.	1266	
PA_tika-s01_04t:1266_1	Tiṭṭhatīti ṭhāyī, esikā ca sā ṭhāyī cāti esikaṭṭhāyī, visesanaparanipāto cesa, tasmā	1266	
PA_tika-s01_04t:1266_2	gambhīranemo niccalaṭṭhitiko indakhīlo viyāti attho, tenāha “yathā”tiādi. “Kūṭaṭṭho”ti	1266	
PA_tika-s01_04t:1266_3	iminā cettha aniccatābhāvamāha. “Esikaṭṭhāyī ṭhito”ti iminā pana yathā esikā vātappahārādīhi	1266	
PA_tika-s01_04t:1266_4	na calati, evaṃ na kenaci vikāramāpajjatīti vikārābhāvaṃ, vikāropi atthato vināsoyevāti	1266	
PA_tika-s01_04t:1266_5	vuttaṃ “ubhayenāpi lokassa vināsābhāvaṃ dassetī”ti.	1266	
PA_tika-s01_04t:1267_0	Evamaṭṭhakathāvādaṃ dassetvā idāni kecivādaṃ dassetuṃ “keci panā”tiādi vuttaṃ. Muñjatoti	1267	
PA_tika-s01_04t:1267_1	[muñje (aṭṭhakathāyaṃ)] muñjatiṇato. Īsikāti kaḷīro. Yadidaṃ attasaṅkhātaṃ dhammajātaṃ	1267	
PA_tika-s01_04t:1267_2	jāyatīti vuccati, taṃ sattirūpavasena pubbe vijjamānameva byattirūpavasena nikkhamati,	1267	
PA_tika-s01_04t:1267_3	abhibyattiṃ gacchatīti attho. “Vijjamānamevā”ti hi etena kāraṇe phalassa atthibhāvadassanena	1267	
PA_tika-s01_04t:1267_4	byattirūpavasena abhibyattivādaṃ dasseti. Sāligabbhe saṃvijjamānaṃ sālisīsaṃ viya	1267	
PA_tika-s01_04t:1267_5	hi sattirūpaṃ, tadabhinikkhantaṃ viya byattirūpanti. Kathaṃ pana sattirūpavasena	1267	
PA_tika-s01_04t:1267_6	vijjamānoyeva pubbe anabhibyatto byattirūpavasena abhibyattiṃ gacchatīti? Yathā andhakārena	1267	
PA_tika-s01_04t:1267_7	paṭicchanno ghaṭo ālokena abhibyattiṃ gacchati, evamayampīti.	1267	
PA_tika-s01_04t:1268_0	Idamettha vicāretabbaṃ – kiṃ karonto āloko ghaṭaṃ pakāsetīti vuccati, yadi ghaṭavisayaṃ	1268	
PA_tika-s01_04t:1268_1	buddhiṃ karonto pakāseti, anuppannāya eva buddhiyā uppattidīpanato abhibyattivādo	1268	
PA_tika-s01_04t:1268_2	hāyati. Atha ghaṭavisayāya buddhiyā āvaraṇabhūtaṃ andhakāraṃ vidhamanto pakāseti,	1268	
PA_tika-s01_04t:1268_3	evampi abhibyattivādo hāyateva. Sati hi ghaṭavisayāya buddhiyā kathaṃ andhakāro tassā	1268	
PA_tika-s01_04t:1268_4	āvaraṇaṃ hotīti. Yathā ca ghaṭassa abhibyatti na yujjati, evaṃ diṭṭhigatikaparikappitassa	1268	
PA_tika-s01_04t:1268_5	attanopi abhibyatti na yujjatiyeva. Tatthāpi hi yadi indriyavisayādisannipātena anuppannā	1268	
PA_tika-s01_04t:1268_6	eva buddhi uppannā, uppattivacaneneva abhibyattivādo hāyati abhibyattimattamatikkamma	1268	
PA_tika-s01_04t:1268_7	anuppannāya eva buddhiyā uppattidīpanato. Tathā sassatavādopi teneva kāraṇena. Atha	1268	
PA_tika-s01_04t:1268_8	buddhippavattiyā āvaraṇabhūtassa andhakāraṭṭhāniyassa mohassa vidhamanena buddhi	1268	
PA_tika-s01_04t:1268_9	uppannā. Evampi sati atthavisayāya buddhiyā kathaṃ moho tassā āvaraṇaṃ hotīti, hāyateva	1268	
PA_tika-s01_04t:1268_10	abhibyattivādo, kiñca bhiyyo – bhedasabbhāvatopi abhibyattivādo hāyati. Na hi abhibyañjanakānaṃ	12681	
PA_tika-s01_04t:1268_11	candimasūriyamaṇipadīpādīnaṃ bhedena abhibyañjitabbānaṃ ghaṭādīnaṃ bhedo hoti, hoti	12681	
PA_tika-s01_04t:1268_12	ca visayabhedena buddhibhedo yathāvisayaṃ buddhiyā sambhavatoti bhiyyopi abhibyatti	12681	
PA_tika-s01_04t:1268_13	na yujjatiyeva, na cettha vijjamānatābhibyattivasena vuttikappanā yuttā vijjamānatābhibyattikiriyāsaṅkhātāya	12681	
PA_tika-s01_04t:1268_14	vuttiyā vuttimato ca anaññathānujānanato. Anaññāyeva hi tathā vuttisaṅkhātā kiriyā	12681	
PA_tika-s01_04t:1268_15	tabbantavatthuto, yathā phassādīhi phusanādibhāvo, tasmā vuttimato anaññāya eva vijjamānatābhibyattisaṅkhātāya	12681	
PA_tika-s01_04t:1268_16	vuttiyā parikappito kesañci abhibyattivādo na yutto evāti. Ye pana “īsikaṭṭhāyī ṭhito”ti	12681	
PA_tika-s01_04t:1268_17	paṭhitvā yathāvuttamatthamicchanti, te tadidaṃ kāraṇabhāvena gahetvā “te ca sattā	12681	
PA_tika-s01_04t:1268_18	sandhāvanti saṃsaranti cavanti upapajjantī”ti padehi atthasambandhampi karonti, na	12681	
PA_tika-s01_04t:1268_19	aṭṭhakathāyamiva asambandhanti dassento “yasmā cā”tiādimāha. Te ca sattā sandhāvantīti	12681	
PA_tika-s01_04t:1268_20	ettha ye idha manussabhāvena avaṭṭhitā, teyeva devabhāvādiupagamanena ito aññattha	12682	
PA_tika-s01_04t:1268_21	gacchantīti attho. Aññathā katassa kammassa vināso, akatassa ca abbhāgamo āpajjeyyāti adhippāyo.	12682	
PA_tika-s01_04t:1269_0	Aparāparanti aparasmā bhavā aparaṃ bhavaṃ, aparamaparaṃ vā, punappunanti attho. “Cavantī”ti	1269	
PA_tika-s01_04t:1269_1	padamulliṅgetvā “evaṃ saṅkhyaṃ gacchantī”ti atthaṃ vivarati, attano tathāgahitassa	1269	
PA_tika-s01_04t:1269_2	niccasabhāvattā na cutūpapattiyo. Sabbabyāpitāya nāpi sandhāvanasaṃsaraṇāni, dhammānaṃyeva	1269	
PA_tika-s01_04t:1269_3	pana pavattivisesena evaṃ saṅkhyaṃ gacchanti evaṃ voharīyantīti adhippāyo. Etena	1269	
PA_tika-s01_04t:1269_4	“avaṭṭhitasabhāvassa attano, dhammino ca dhammamattaṃ uppajjati ceva vinassati cā”ti	1269	
PA_tika-s01_04t:1269_5	imaṃ vipariṇāmavādaṃ dasseti. Yaṃ panettha vattabbaṃ, taṃ imissaṃ sassatavādavicāraṇāyameva	1269	
PA_tika-s01_04t:1269_6	“evaṃgatikā”ti padatthavibhāvane vakkhāma. Idāni aṭṭhakathāyaṃ vuttaṃ asambandhamattaṃ	1269	
PA_tika-s01_04t:1269_7	dassetuṃ “aṭṭhakathāyaṃ panā”tiādi vuttaṃ. Sandhāvantītiādinā vacanena attano vādaṃ	1269	
PA_tika-s01_04t:1269_8	bhindati vināseti sandhāvanādivacanasiddhāya aniccatāya pubbe attanā paṭiññātassa	1269	
PA_tika-s01_04t:1269_9	sassatavādassa viruddhabhāvatoti attho. “Diṭṭhigatikassā”tiādi tadatthasamatthanaṃ.	1269	
PA_tika-s01_04t:1269_10	Na nibaddhanti na thiraṃ. “Sandhāvantī”tiādivacanaṃ, sassatavādañca sandhāya “sundarampi	12691	
PA_tika-s01_04t:1269_11	asundarampi hotiyevā”ti vuttaṃ. Sabbadā saranti pavattantīti sassatiyo ra-kārassa	12691	
PA_tika-s01_04t:1269_12	sa-kāraṃ, dvibhāvañca katvā, pathavīsinerucandimasūriyā, sassatīhi samaṃ sadisaṃ	12691	
PA_tika-s01_04t:1269_13	tathā, bhāvanapuṃsakavacanañcetaṃ. “Attā ca loko cā”ti hi kattuadhikāro. Sassatisamanti	12691	
PA_tika-s01_04t:1269_14	vā liṅgabyattayena kattuniddeso. Sassatisamo attā ca loko ca atthi evāti attho, iti-saddo	12691	
PA_tika-s01_04t:1269_15	cettha padapūraṇamattaṃ. Eva-saddassa hi e-kāre pare iti-sadde i-kārassa va-kāramicchanti	12691	
PA_tika-s01_04t:1269_16	saddavidū. Sassatisamanti sassataṃ thāvaraṃ niccakālantipi attho, sassatisama-saddassa	12691	
PA_tika-s01_04t:1269_17	sassatapadena samānatthataṃ sandhāya ṭīkāyaṃ vutto.	12691	
PA_tika-s01_04t:1270_0	Hetuṃ dassentoti yesaṃ “sassato”ti attānañca lokañca paññapeti, tesaṃ hetuṃ dassento	1270	
PA_tika-s01_04t:1270_1	ayaṃ diṭṭhigatiko āhāti sambandho. Na hi attano diṭṭhiyā paccakkhakatamatthaṃ attanoyeva	1270	
PA_tika-s01_04t:1270_2	sādheti, attano pana paccakkhakatena atthena attano appaccakkhabhūtampi atthaṃ sādheti,	1270	
PA_tika-s01_04t:1270_3	attanā ca yathānicchitaṃ atthaṃ parepi viññāpeti, na anicchitaṃ, idaṃ pana hetudassanaṃ	1270	
PA_tika-s01_04t:1270_4	etesu anekesu jātisatasahassesu ekovāyaṃ me attā ca loko ca anussaraṇasambhavato.	1270	
PA_tika-s01_04t:1270_5	Yo hi yamatthaṃ anubhavati, so eva taṃ anussarati, na añño. Na hi aññena anubhūtamatthaṃ	1270	
PA_tika-s01_04t:1270_6	añño anussarituṃ sakkoti yathā taṃ buddharakkhitena anubhūtaṃ dhammarakkhito. Yathā	1270	
PA_tika-s01_04t:1270_7	cetāsu, evaṃ ito purimatarāsupi jātīsu, tasmā “sassato me attā ca loko ca, yathā	1270	
PA_tika-s01_04t:1270_8	ca me, evaṃ aññesampi sattānaṃ sassato attā ca loko cā”ti sassatavasena diṭṭhigahaṇaṃ	1270	
PA_tika-s01_04t:1270_9	pakkhandanto diṭṭhigatiko parepi tattha patiṭṭhapeti. Pāḷiyaṃ pana “anekavihitāni	1270	
PA_tika-s01_04t:1270_10	adhimuttipathāni abhivadanti, so evamāhā”ti vacanato parānugāhāpanavasena idha hetudassanaṃ	12701	
PA_tika-s01_04t:1270_11	adhippetanti viññāyati. Etanti attano ca lokassa ca sassatabhāvaṃ. “Na kevala”ntiādi	12701	
PA_tika-s01_04t:1270_12	atthato āpannadassanaṃ. Ṭhāna-saddo kāraṇe, tañca kho idha pubbenivāsānussatiyevāti	12701	
PA_tika-s01_04t:1270_13	āha “ida”ntiādi. Kāraṇañca nāmetaṃ tividhaṃ sampāpakaṃ nibbattakaṃ ñāpakanti. Tattha	12701	
PA_tika-s01_04t:1270_14	ariyamaggo nibbānassa sampāpakakāraṇaṃ, bījaṃ aṅkurassa nibbattakakāraṇaṃ, paccayuppannatādayo	12701	
PA_tika-s01_04t:1270_15	aniccatādīnaṃ ñāpakakāraṇaṃ, idhāpi ñāpakakāraṇameva adhippetaṃ. Ñāpako hi attho	12701	
PA_tika-s01_04t:1270_16	ñāpetabbatthavisayassa ñāṇassa hetubhāvato kāraṇaṃ. Tadāyattavuttitāya taṃ ñāṇaṃ	12701	
PA_tika-s01_04t:1270_17	tiṭṭhati etthāti ṭhānaṃ, vasati taṃ ñāṇamettha tiṭṭhatīti “vatthū”ti ca vuccati.	12701	
PA_tika-s01_04t:1270_18	Tathā hi bhagavatā vatthu-saddena uddisitvāpi ṭhāna-saddena niddiṭṭhanti.	12701	
PA_tika-s01_04t:1271_0	32-33. Dutiyatatiyavārānaṃ paṭhamavārato viseso natthi ṭhapetvā kālabhedanti āha	1271	
PA_tika-s01_04t:1271_1	“upari vāradvayepi eseva nayo”ti. Tadetaṃ kālabhedaṃ yathāpāḷiṃ dassetuṃ “kevalañhī”tiādi	1271	
PA_tika-s01_04t:1271_2	vuttaṃ. Itarena dutiyatatiyavārā yāva dasasaṃvaṭṭavivaṭṭakappā, yāva cattālīsasaṃvaṭṭavivaṭṭakappā	1271	
PA_tika-s01_04t:1271_3	ca anussaraṇavasena vuttāti adhippāyo. Yadevaṃ kasmā sassatavādo catudhā vibhatto,	1271	
PA_tika-s01_04t:1271_4	nanu tidhā kālabhedamakatvā adhiccasamuppattikavādo viya duvidheneva vibhajitabbo	1271	
PA_tika-s01_04t:1271_5	siyāti codanaṃ sodhetuṃ “mandapañño hī”tiādimāha. Mandapaññādīnaṃ tiṇṇaṃ pubbenivāsānussatiñāṇalābhīnaṃ	1271	
PA_tika-s01_04t:1271_6	vasena tidhā kālabhedaṃ katvā takkanena saha catudhā vibhattoti adhippāyo. Nanu ca	1271	
PA_tika-s01_04t:1271_7	anussavādivasena takkikānaṃ viya mandapaññādīnampi visesalābhīnaṃ hīnādivasena anekabhedasambhavato	1271	
PA_tika-s01_04t:1271_8	bahudhā bhedo siyā, atha kasmā sabbepi visesalābhino tayo eva rāsī katvā vuttāti?	1271	
PA_tika-s01_04t:1271_9	Ukkaṭṭhaparicchedena dassetukāmattā. Tīsu hi rāsīsu ye hīnamajjhimapaññā, te vuttaparicchedato	1271	
PA_tika-s01_04t:1271_10	ūnakameva anussaranti. Ye pana ukkaṭṭhapaññā, te vuttaparicchedaṃ atikkamitvā nānussarantīti	12711	
PA_tika-s01_04t:1271_11	tattha tattha ukkaṭṭhaparicchedena dassetukāmato anekajātisatasahassadasacattārīsasaṃvaṭṭavivaṭṭānussaraṇavasena	12711	
PA_tika-s01_04t:1271_12	tayo eva rāsī katvā vuttāti. Na tato uddhanti yathāvuttakālattayato, cattārīsasaṃvaṭṭavivaṭṭakappato	12711	
PA_tika-s01_04t:1271_13	vā uddhaṃ nānussarati, kasmā? Dubbalapaññattā. Tesañhi nāmarūpaparicchedavirahato	12711	
PA_tika-s01_04t:1271_14	dubbalā paññā hotīti aṭṭhakathāsu vuttaṃ.	12711	
PA_tika-s01_04t:1272_0	34. Tappakatiyattopi kattutthoyevāti āha “takkayatī”ti. Tappakatiyattattā eva hi	1272	
PA_tika-s01_04t:1272_1	dutiyanayopi upapanno hoti. Tattha takkayatīti ūhayati, sassatādiākārena tasmiṃ tasmiṃ	1272	
PA_tika-s01_04t:1272_2	ārammaṇe cittaṃ abhiniropayatīti attho. Takkoti ākoṭanalakkhaṇo, vinicchayalakkhaṇo	1272	
PA_tika-s01_04t:1272_3	vā diṭṭhiṭṭhānabhūto vitakko. Tena tena pariyāyena takkanaṃ sandhāya “takketvā vitakketvā”ti	1272	
PA_tika-s01_04t:1272_4	vuttaṃ vīmaṃsāya samannāgatoti atthavacanamattaṃ. Nibbacanaṃ pana takkipade viya	1272	
PA_tika-s01_04t:1272_5	dvidhā vattabbaṃ. Vīmaṃsā nāma vicāraṇā, sā ca duvidhā paññā ceva paññāpatirūpikā	1272	
PA_tika-s01_04t:1272_6	ca. Idha pana paññāpatirūpikāva, sā catthato lobhasahagatacittuppādo, micchābhinivesasaṅkhāto	1272	
PA_tika-s01_04t:1272_7	vā ayonisomanasikāro. Pubbabhāge vā micchādassanabhūtaṃ diṭṭhivipphanditaṃ, tadetamatthattayaṃ	1272	
PA_tika-s01_04t:1272_8	dassetuṃ “tulanā ruccanā khamanā”ti vuttaṃ. “Tulayitvā”tiādīsupi yathākkamaṃ “lobhasahagatacittuppādenā”tiādinā	1272	
PA_tika-s01_04t:1272_9	yojetabbaṃ. Samantato, punappunaṃ vā āhananaṃ pariyāhataṃ, taṃ pana vitakkassa ārammaṇaṃ	1272	
PA_tika-s01_04t:1272_10	ūhanameva, bhāvanapuṃsakañcetaṃ padanti dasseti “tena tena pariyāyena takketvā”ti	12721	
PA_tika-s01_04t:1272_11	iminā. Pariyāyenāti ca kāraṇenāti attho. Vuttappakārāyāti tidhā vuttappabhedāya.	12721	
PA_tika-s01_04t:1272_12	Anuvicaritanti anupavattitaṃ, vīmaṃsānugatena vā vicārena anumajjitaṃ. Tadanugatadhammakiccampi	12721	
PA_tika-s01_04t:1272_13	hi padhānadhamme āropetvā tathā vuccati. Paṭibhāti dissatīti paṭibhānaṃ, yathāsamāhitākāravisesavibhāvako	12721	
PA_tika-s01_04t:1272_14	diṭṭhigatasampayuttacittuppādo, tato jātanti paṭibhānaṃ, tathā paññāyanaṃ, sayaṃ	12721	
PA_tika-s01_04t:1272_15	attano paṭibhānaṃ sayaṃpaṭibhānaṃ, tenevāha “attano paṭibhānamattasañjāta”nti. Matta-saddena	12721	
PA_tika-s01_04t:1272_16	cettha visesādhigamādayo nivatteti. Anāmaṭṭhakālavacane vattamānavaseneva atthaniddeso	12721	
PA_tika-s01_04t:1272_17	upapannoti āha “evaṃ vadatī”ti.	12721	
PA_tika-s01_04t:1273_0	Pāḷiyaṃ “takkī hoti vīmaṃsī”ti sāmaññaniddesena, ekasesena vā vuttaṃ takkībhedaṃ	1273	
PA_tika-s01_04t:1273_1	vibhajanto “tattha catubbidho”tiādimāha. Parehi puna savanaṃ anussuti, sā yassāyaṃ	1273	
PA_tika-s01_04t:1273_2	anussutiko. Purimaṃ anubhūtapubbaṃ jātiṃ saratīti jātissaro. Labbhateti lābho, yaṃ	1273	
PA_tika-s01_04t:1273_3	kiñci attanā paṭiladdhaṃ rūpādi, sukhādi ca, na pana jhānādiviseso, tenevāha pāḷiyaṃ	1273	
PA_tika-s01_04t:1273_4	“so takkapariyāhataṃ vīmaṃsānuvicaritaṃ sayaṃpaṭibhānaṃ evamāhā”ti. Aṭṭhakathāyampi	1273	
PA_tika-s01_04t:1273_5	vuttaṃ “attano paṭibhānamattasañjāta”nti. Ācariyadhammapālattheropi vadati “matta-saddena	1273	
PA_tika-s01_04t:1273_6	visesādhigamādayo nivattetī”ti so etassāti lābhī. Suddhena purimehi asammissena,	1273	
PA_tika-s01_04t:1273_7	suddhaṃ vā takkanaṃ suddhatakko, so yassāyaṃ suddhatakkiko. Tena hīti uyyojanatthe	1273	
PA_tika-s01_04t:1273_8	nipāto, tena tathā vessantararaññova bhagavati samāneti diṭṭhiggāhaṃ uyyojeti. Lābhitāyāti	1273	
PA_tika-s01_04t:1273_9	rūpādisukhādilābhībhāvato. “Anāgatepi evaṃ bhavissatī”ti idaṃ lābhītakkino evampi	1273	
PA_tika-s01_04t:1273_10	sambhavatīti sambhavadassanavasena idhādhippetaṃ takkanaṃ sandhāya vuttaṃ. Anāgataṃsatakkaneneva	12731	
PA_tika-s01_04t:1273_11	hi sassataggāhī bhavati. “Atītepi evaṃ ahosī”ti idaṃ pana anāgataṃsatakkanassa upanissayanidassanamattaṃ.	12731	
PA_tika-s01_04t:1273_12	So hi “yathā me idāni attā sukhī hoti, evaṃ atītepīti paṭhamaṃ atītaṃsānutakkanaṃ	12731	
PA_tika-s01_04t:1273_13	upanissāya anāgatepi evaṃ bhavissatī”ti takkayanto diṭṭhiṃ gaṇhāti. “Evaṃ sati idaṃ	12731	
PA_tika-s01_04t:1273_14	hotī”ti iminā aniccesu bhāvesu añño karoti, añño paṭisaṃvedetīti doso āpajjati, tathā	12731	
PA_tika-s01_04t:1273_15	ca sati katassa vināso akatassa ca ajjhāgamo siyā. Niccesu pana bhāvesu añño karoti,	12731	
PA_tika-s01_04t:1273_16	añño paṭisaṃvedetīti doso nāpajjati. Evañca sati katassa avināso, akatassa ca anajjhāgamo	12731	
PA_tika-s01_04t:1273_17	siyāti takkikassa yuttigavesanākāraṃ dasseti.	12731	
PA_tika-s01_04t:1274_0	Takkamattenevāti suddhatakkaneneva. Matta-saddena hi āgamādīnaṃ, anussavādīnañca	1274	
PA_tika-s01_04t:1274_1	abhāvaṃ dasseti. “Nanu ca visesalābhinopi sassatavādino visesādhigamahetu anekesu	1274	
PA_tika-s01_04t:1274_2	jātisatasahassesu, dasasu saṃvaṭṭavivaṭṭesu, cattālīsāya ca saṃvaṭṭavivaṭṭesu yathānubhūtaṃ	1274	
PA_tika-s01_04t:1274_3	attano santānaṃ, tappaṭibaddhañca dhammajātaṃ “attā, loko”ti ca anussaritvā tato	1274	
PA_tika-s01_04t:1274_4	purimatarāsupi jātīsu tathābhūtassa atthitānuvitakkanamukhena anāgatepi evaṃ bhavissatīti	1274	
PA_tika-s01_04t:1274_5	attano bhavissamānānutakkanaṃ, sabbesampi sattānaṃ tathābhāvānutakkanañca katvā sassatābhinivesino	1274	
PA_tika-s01_04t:1274_6	jātā, evañca sati sabbopi sassatavādī anussutikajātissaralābhītakkikā viya attano	1274	
PA_tika-s01_04t:1274_7	upaladdhavatthunimittena takkanena pavattavādattā takkīpakkheyeva tiṭṭheyya, tathā	1274	
PA_tika-s01_04t:1274_8	ca sati visesabhedarahitattā ekovāyaṃ sassatavādo vavatthito bhaveyya, avassañca	1274	
PA_tika-s01_04t:1274_9	vuttappakāraṃ takkanamicchitabbaṃ, aññathā visesalābhī sassatavādī ekaccasassatikapakkhaṃ,	1274	
PA_tika-s01_04t:1274_10	adhiccasamuppannikapakkhaṃ vā bhajeyyāti? Na kho panetaṃ evaṃ daṭṭhabbaṃ. Visesalābhīnañhi	12741	
PA_tika-s01_04t:1274_11	khandhasantānassa dīghadīghataraṃ dīghatamakālānussaraṇaṃ sassataggāhassa asādhāraṇakāraṇaṃ.	12741	
PA_tika-s01_04t:1274_12	Tathā hi “anekavihitaṃ pubbenivāsaṃ anussarāmi. Imināmahaṃ etaṃ jānāmī”ti anussaraṇameva	12741	
PA_tika-s01_04t:1274_13	padhānakāraṇabhāvena dassitaṃ. Yaṃ pana tassa “imināmahaṃ etaṃ jānāmī”ti pavattaṃ	12741	
PA_tika-s01_04t:1274_14	takkanaṃ, na taṃ idha padhānaṃ anussaraṇaṃ paṭicca tassa apadhānabhāvato, padhānakāraṇena	12741	
PA_tika-s01_04t:1274_15	ca asādhāraṇena niddeso sāsane, lokepi ca niruḷho yathā “cakkhuviññāṇaṃ yavaṅkuro”tiādi.	12741	
PA_tika-s01_04t:1275_0	Evaṃ panāyaṃ desanā padhānakāraṇavibhāvinī, tasmā satipi anussavādivasena, takkikānaṃ	1275	
PA_tika-s01_04t:1275_1	hīnādivasena ca mandapaññādīnaṃ visesalābhīnaṃ bahudhā bhede aññatarabhedasaṅgahavasena	1275	
PA_tika-s01_04t:1275_2	bhagavatā cattāriṭṭhānāni vibhajitvā vavatthitā sassatavādānaṃ catubbidhatā. Na hi,	1275	
PA_tika-s01_04t:1275_3	idha sāvasesaṃ dhammaṃ deseti dhammarājāti. Yadevaṃ anussutikādīsupi anussavādīnaṃ	1275	
PA_tika-s01_04t:1275_4	padhānabhāvo āpajjatīti? Na tesaṃ aññāya sacchikiriyāya abhāvena takkapadhānattā,	1275	
PA_tika-s01_04t:1275_5	“padhānakāraṇena ca asādhāraṇena niddeso sāsane, lokepi ca niruḷho”ti vuttovāyamatthoti.	1275	
PA_tika-s01_04t:1275_6	Atha vā visesādhigamanimittarahitassa takkanassa sassataggāhe visuṃ kāraṇabhāvadassanatthaṃ	1275	
PA_tika-s01_04t:1275_7	visesādhigamo visuṃ sassataggāhakāraṇabhāvena vattabbo, so ca mandamajjhimatikkhapaññāvasena	1275	
PA_tika-s01_04t:1275_8	tividhoti tidhā vibhajitvā, sabbatakkino ca takkībhāvasāmaññato ekajjhaṃ gahetvā	1275	
PA_tika-s01_04t:1275_9	catudhā eva vavatthāpito sassatavādo bhagavatāti.	1275	
PA_tika-s01_04t:1276_0	35. “Aññatarenā”ti etassa atthaṃ dassetuṃ “ekenā”ti vuttaṃ. Aṭṭhānapayuttassa pana	1276	
PA_tika-s01_04t:1276_1	vā-saddassa aniyamatthataṃ sandhāyāha “dvīhi vā tīhi vā”ti, tena catūsu vatthūsu	1276	
PA_tika-s01_04t:1276_2	yathārahamekaccaṃ ekaccassa paññāpane sahakārīkāraṇanti dasseti. “Bahiddhā”ti bāhyatthavācako	1276	
PA_tika-s01_04t:1276_3	kattuniddiṭṭho nipātoti dassetuṃ “bahī”tiādi vuttaṃ. Etthāha – kiṃ panetāni vatthūni	1276	
PA_tika-s01_04t:1276_4	attano abhinivesassa hetu, udāhu paresaṃ patiṭṭhāpanassāti. Kiñcettha, yadi tāva	1276	
PA_tika-s01_04t:1276_5	attano abhinivesassa hetu, atha kasmā anussaraṇatakkanāniyeva gahitāni, na saññāvipallāsādayo.	1276	
PA_tika-s01_04t:1276_6	Tathā hi viparītasaññāayonisomanasikāraasappurisūpanissayaasaddhammassavanādīnipi	1276	
PA_tika-s01_04t:1276_7	diṭṭhiyā pavattanaṭṭhena diṭṭhiṭṭhānāni. Atha pana paresaṃ patiṭṭhāpanassa hetu,	1276	
PA_tika-s01_04t:1276_8	anussaraṇahetubhūto adhigamo viya, takkanapariyeṭṭhibhūtā yutti viya ca āgamopi vatthubhāvena	1276	
PA_tika-s01_04t:1276_9	vattabbo, ubhayathāpi ca yathāvuttassa avasesakāraṇassa sambhavato “natthi ito bahiddhā”ti	1276	
PA_tika-s01_04t:1276_10	vacanaṃ na yujjatevāti? No na yujjati, kasmā? Abhinivesapakkhe tāva ayaṃ diṭṭhigatiko	12761	
PA_tika-s01_04t:1276_11	asappurisūpanissayaasaddhammassavanehi ayoniso ummujjitvā vipallāsasañño rūpādidhammānaṃ	12761	
PA_tika-s01_04t:1276_12	khaṇe khaṇe bhijjanasabhāvassa anavabodhato dhammayuttiṃ atidhāvanto ekattanayaṃ	12761	
PA_tika-s01_04t:1276_13	micchā gahetvā yathāvuttānussaraṇatakkanehi khandhesu “sassato attā ca loko cā”ti	12761	
PA_tika-s01_04t:1276_14	abhinivesaṃ upanesi, iti āsannakāraṇattā, padhānakāraṇattā ca taggahaṇeneva ca itaresampi	12761	
PA_tika-s01_04t:1276_15	gahitattā anussaraṇatakkanāniyeva idha gahitāni. Patiṭṭhāpanapakkhe pana āgamopi	12761	
PA_tika-s01_04t:1276_16	yuttiyameva ṭhito visesena nirāgamānaṃ bāhirakānaṃ takkaggāhibhāvato, tasmā anussaraṇatakkanāniyeva	12761	
PA_tika-s01_04t:1276_17	sassataggāhassa vatthubhāvena gahitāni.	12761	
PA_tika-s01_04t:1277_0	Kiñca bhiyyo – duvidhaṃ paramatthadhammānaṃ lakkhaṇaṃ sabhāvalakkhaṇaṃ, sāmaññalakkhaṇañca.	1277	
PA_tika-s01_04t:1277_1	Tattha sabhāvalakkhaṇāvabodho paccakkhañāṇaṃ, sāmaññalakkhaṇāvabodho anumānañāṇaṃ.	1277	
PA_tika-s01_04t:1277_2	Āgamo ca sutamayāya paññāya sādhanato anumānañāṇameva āvahati, sutānaṃ pana dhammānaṃ	1277	
PA_tika-s01_04t:1277_3	ākāraparivitakkanena nijjhānakkhantiyaṃ ṭhito cintāmayapaññaṃ nibbattetvā anukkamena	1277	
PA_tika-s01_04t:1277_4	bhāvanāya paccakkhañāṇaṃ adhigacchatīti evaṃ āgamopi takkanavisayaṃ nātikkamati,	1277	
PA_tika-s01_04t:1277_5	tasmā cesa takkaggahaṇena gahitovāti veditabbo. So aṭṭhakathāyaṃ anussutitakkaggahaṇena	1277	
PA_tika-s01_04t:1277_6	vibhāvito, evaṃ anussaraṇatakkanehi asaṅgahitassa avasiṭṭhassa kāraṇassa asambhavato	1277	
PA_tika-s01_04t:1277_7	yuttamevidaṃ “natthi ito bahiddhā”ti vacananti veditabbaṃ. “Anekavihitāni adhimuttipadāni	1277	
PA_tika-s01_04t:1277_8	abhivadantī”ti, “sassataṃ attānañca lokañca paññapentī”ti ca vacanato pana patiṭṭhāpanavatthūniyeva	1277	
PA_tika-s01_04t:1277_9	idha desitāni taṃdesanāya eva abhinivesassāpi sijjhanato. Anekabhedesu hi desitesu	1277	
PA_tika-s01_04t:1277_10	yasmiṃ desite tadaññepi desitā siddhā honti, tameva desetīti daṭṭhabbaṃ. Abhinivesapatiṭṭhāpanesu	12771	
PA_tika-s01_04t:1277_11	ca abhinivese desitepi patiṭṭhāpanaṃ na sijjhati abhinivesassa patiṭṭhāpane aniyamato.	12771	
PA_tika-s01_04t:1277_12	Abhinivesinopi hi keci patiṭṭhāpenti, keci na patiṭṭhāpenti. Patiṭṭhāpane pana desite	12771	
PA_tika-s01_04t:1277_13	abhinivesopi sijjhati patiṭṭhāpanassa abhinivese niyamato. Yo hi yattha pare patiṭṭhāpeti,	12771	
PA_tika-s01_04t:1277_14	sopi tamabhinivisatīti.	12771	
PA_tika-s01_04t:1278_0	36. Tayidanti ettha ta-saddena “sassataṃ attānañca lokañca paññapentī”ti etassa parāmasananti	1278	
PA_tika-s01_04t:1278_1	āha “taṃ idaṃ catubbidhampi diṭṭhigata”nti. Tatoti tasmā pakārato jānanattā. Paramavajjatāya	1278	
PA_tika-s01_04t:1278_2	anekavihitānaṃ anatthānaṃ kāraṇabhāvato diṭṭhiyo eva ṭhānā diṭṭhiṭṭhānā. Yathāha	1278	
PA_tika-s01_04t:1278_3	“micchādiṭṭhiparamāhaṃ bhikkhave, vajjaṃ vadāmī”ti tadevatthaṃ sandhāya “diṭṭhiyova	1278	
PA_tika-s01_04t:1278_4	diṭṭhiṭṭhānā”ti vuttaṃ. Diṭṭhīnaṃ kāraṇampi diṭṭhiṭṭhānameva diṭṭhīnaṃ uppādāya samuṭṭhānaṭṭhena.	1278	
PA_tika-s01_04t:1278_5	“Yathāhā”tiādi paṭisambhidāpāḷiyā sādhanaṃ. Tattha khandhāpi diṭṭhiṭṭhānaṃ ārammaṇaṭṭhena.	1278	
PA_tika-s01_04t:1278_6	Vuttañhi “rūpaṃ attato samanupassatī”tiādi, avijjāpi upanissayādibhāvena. Yathāha	1278	
PA_tika-s01_04t:1278_7	“assutavā bhikkhave, puthujjano ariyānaṃ adassāvī ariyadhammassa akovido”tiādi phassopi	1278	
PA_tika-s01_04t:1278_8	phusitvā gahaṇūpāyaṭṭhena. Tathā hi vuttaṃ “tadapi phassapaccayā phussa phussa paṭisaṃvedentī”ti	1278	
PA_tika-s01_04t:1278_9	saññāpi ākāramattaggahaṇaṭṭhena. Vuttañhetaṃ “saññānidānā hi papañcasaṅkhā”ti pathaviṃ	1278	
PA_tika-s01_04t:1278_10	pathavito saññatvā”ti ca ādi. Vitakkopi ākāraparivitakkanaṭṭhena. Tena vuttaṃ “takkañca	12781	
PA_tika-s01_04t:1278_11	diṭṭhīsu pakappayitvā, saccaṃ musāti dvayadhammamāhū”ti, “takkī hoti vīmaṃsī”ti ca	12781	
PA_tika-s01_04t:1278_12	ādi. Ayoniso manasikāropi akusalānaṃ sādhāraṇakāraṇaṭṭhena. Tenāha “tassa evaṃ ayoniso	12781	
PA_tika-s01_04t:1278_13	manasi karoto channaṃ diṭṭhīnaṃ aññatarā diṭṭhi uppajjati. Atthi me attā’ti vā assa	12781	
PA_tika-s01_04t:1278_14	saccato thetato diṭṭhiuppajjatī”tiādi pāpamittopi diṭṭhānugati āpajjanaṭṭhena. Vuttampi	12781	
PA_tika-s01_04t:1278_15	ca “bāhiraṃ bhikkhave, aṅganti karitvā nāññaṃ ekaṅgampi samanupasssāmi, yaṃ evaṃ	12781	
PA_tika-s01_04t:1278_16	mahato anatthāya saṃvattati, yathayidaṃ bhikkhave, pāpamittatā”tiādi paratoghosopi	12781	
PA_tika-s01_04t:1278_17	durakkhātadhammassavanaṭṭhena. Tathā ceva vuttaṃ “dveme bhikkhave, paccayā micchādiṭṭhiyā	12781	
PA_tika-s01_04t:1278_18	uppādāya. Katame dve? Parato ca ghoso, ayoniso ca manasikāro”tiādi parehi sutā, desitā	12781	
PA_tika-s01_04t:1278_19	vā desanā paratoghoso.	12781	
PA_tika-s01_04t:1279_0	“Khandhā hetū”tiādipāḷi tadatthavibhāvinī. Tattha janakaṭṭhena hetu, upatthambhakaṭṭhena	1279	
PA_tika-s01_04t:1279_1	paccayo. Upādāyāti upādiyitvā, paṭiccāti attho. “Uppādāyā”tipi pāṭho, uppajjanāyāti	1279	
PA_tika-s01_04t:1279_2	attho. Samuṭṭhāti etenāti samuṭṭhānaṃ, khandhādayo eva. Idha pana samuṭṭhānabhāvoyeva	1279	
PA_tika-s01_04t:1279_3	samuṭṭhāna-saddena vutto bhāvalopattā, bhāvappadhānattā ca. Ādinnā sakasantāne. Pavattitā	1279	
PA_tika-s01_04t:1279_4	saparasantānesu. Para-saddo abhiṇhatthoti vuttaṃ “punappuna”nti. Pariniṭṭhāpitāti	1279	
PA_tika-s01_04t:1279_5	“idameva dassanaṃ saccaṃ, aññaṃ pana moghaṃ tucchaṃ musā”ti abhinivesassa pariyosānaṃ	1279	
PA_tika-s01_04t:1279_6	matthakaṃ pāpitāti attho. Ārammaṇavasenāti aṭṭhasu diṭṭhiṭṭhānesu khandhe sandhāyāha.	1279	
PA_tika-s01_04t:1279_7	Pavattanavasenāti avijjāphassasaññāvitakkāyonisomanasikāre. Āsevanavasenāti pāpamittaparatoghose.	1279	
PA_tika-s01_04t:1279_8	Yadipi sarūpatthavasena vevacanaṃ, saṅketatthavasena pana evaṃ vattabboti dassetuṃ	1279	
PA_tika-s01_04t:1279_9	“evaṃvidhaparalokā”ti vuttaṃ. Yena kenaci hi visesaneneva vevacanaṃ sātthakaṃ siyā.	1279	
PA_tika-s01_04t:1279_10	Paraloko ca kammavasena abhimukho sampareti gacchati pavattati etthāti abhisamparāyoti	12791	
PA_tika-s01_04t:1279_11	vuccati. “Iti kho ānanda, kusalāni sīlāni anupubbena aggāya parentī”tiādīsu viya	12791	
PA_tika-s01_04t:1279_12	hi curādigaṇavasena para-saddaṃ gatiyamicchanti saddavidū, ayamettha aṭṭhakathāto aparo nayo.	12791	
PA_tika-s01_04t:1280_0	Evaṃgatikāti evaṃgamanā evaṃniṭṭhā, evamanuyuñjanena bhijjananassanapariyosānāti	1280	
PA_tika-s01_04t:1280_1	attho. Gati-saddo cettha “yehi samannāgatassa mahāpurisassa dveva gatiyo bhavantī”tiādīsu	1280	
PA_tika-s01_04t:1280_2	viya niṭṭhānattho. Idaṃ vuttaṃ hoti – ime diṭṭhisaṅkhātā diṭṭhiṭṭhānā evaṃ paramatthato	1280	
PA_tika-s01_04t:1280_3	asantaṃ attānaṃ, sassatabhāvañca tasmiṃ ajjhāropetvā gahitā, parāmaṭṭhā ca samānā	1280	
PA_tika-s01_04t:1280_4	bālalapanāyeva hutvā yāva paṇḍitā na samanuyuñjanti, tāva gacchanti, pātubhavanti	1280	
PA_tika-s01_04t:1280_5	ca, paṇḍitehi samanuyuñjiyamānā pana anavaṭṭhitavatthukā avimaddakkhamā sūriyuggamane	1280	
PA_tika-s01_04t:1280_6	ussāvabindū viya, khajjopanakā viya ca bhijjanti, vinassanti cāti.	1280	
PA_tika-s01_04t:1281_0	Tatthāyaṃ anuyuñjane saṅkhepakathā – yadi hi parehi kappito attā loko vā sassato	1281	
PA_tika-s01_04t:1281_1	siyā, tassa nibbikāratāya purimarūpāvijahanato kassaci visesādhānassa kātumasakkuṇeyyatāya	1281	
PA_tika-s01_04t:1281_2	ahitato nivattanatthaṃ, hite ca paṭipajjanatthaṃ upadeso eva sassatavādino nippayojano	1281	
PA_tika-s01_04t:1281_3	siyā, kathaṃ vā tena so upadeso pavattīyati vikārābhāvato. Evañca sati parikappitassa	1281	
PA_tika-s01_04t:1281_4	attano ajaṭākāsassa viya dānādikiriyā, hiṃsādikiriyā ca na sambhavati, tathā sukhassa,	1281	
PA_tika-s01_04t:1281_5	dukkhassa ca anubhavananibandho eva sassatavādino na yujjati kammabaddhābhāvato.	1281	
PA_tika-s01_04t:1281_6	Jātiādīnañca asambhavato vimokkho na bhaveyya, atha pana dhammamattaṃ tassa uppajjati	1281	
PA_tika-s01_04t:1281_7	ceva vinassati ca, yassa vasenāyaṃ kiriyādivohāroti vadeyya, evampi purimarūpāvijahanena	1281	
PA_tika-s01_04t:1281_8	avaṭṭhitassa attano dhammamattanti na sakkā sambhāvetuṃ, te vā panassa dhammā avatthābhūtā,	1281	
PA_tika-s01_04t:1281_9	tasmā tassa uppannā aññe vā siyuṃ anaññe vā, yadi aññe, na tāhi avatthāhi tassa uppannāhipi	1281	
PA_tika-s01_04t:1281_10	koci viseso atthi, yāhi karoti paṭisaṃvedeti cavati uppajjati cāti icchitaṃ, evañca	12811	
PA_tika-s01_04t:1281_11	dhammakappanāpi niratthakā siyā, tasmā tadavattho eva yathāvuttadoso, athānaññe,	12811	
PA_tika-s01_04t:1281_12	uppādavināsavantīhi avatthāhi anaññassa attano tāsaṃ viya uppādavināsasabbhāvato	12811	
PA_tika-s01_04t:1281_13	kuto bhaveyya niccatāvakāso, tāsampi vā attano viya niccatāpavatti, tasmā bandhavimokkhānaṃ	12811	
PA_tika-s01_04t:1281_14	asambhavo evāti na yujjatiyeva sassatavādo, na cettha koci vādī dhammānaṃ sassatabhāve	12811	
PA_tika-s01_04t:1281_15	parisuddaṃ yuttiṃ vattuṃ samattho bhaveyya, yuttirahitañca vacanaṃ na paṇḍitānaṃ	12811	
PA_tika-s01_04t:1281_16	cittaṃ ārādheti, tenāvocumha “yāva paṇḍitā na samanuyuñjanti, tāva gacchanti, pātubhavanti cā”ti.	12811	
PA_tika-s01_04t:1282_0	Sakāraṇaṃ sagatikanti ettha saha-saddo vijjamānattho “salomako sapakkhako”tiādīsu	1282	
PA_tika-s01_04t:1282_1	viya, na pana samavāyattho ca-saddena “tayidaṃ bhikkhave, tathāgato pajānātī”ti vuttassa	1282	
PA_tika-s01_04t:1282_2	diṭṭhigatassa samuccinitattā, “tañca tathāgato pajānātī”ti iminā ca kāraṇagatīnameva	1282	
PA_tika-s01_04t:1282_3	pajānanabhāvena vuttattā. Idaṃ vuttaṃ hoti – tayidaṃ bhikkhave, kāraṇavantaṃ gativantaṃ	1282	
PA_tika-s01_04t:1282_4	diṭṭhigataṃ tathāgato pajānāti, na kevalañca tadeva, atha kho tassa kāraṇagatisaṅkhātaṃ	1282	
PA_tika-s01_04t:1282_5	tañca sabbanti. “Tato…pe… pajānātī”ti vuttavākyassa atthaṃ vuttanayena saṃvaṇṇeti	1282	
PA_tika-s01_04t:1282_6	“tato cā”tiādinā. Sabbaññutaññāṇassevidha vibhajananti pakaraṇānurūpamatthaṃ āha	1282	
PA_tika-s01_04t:1282_7	“sabbaññutaññāṇañcā”ti, tasmiṃ vā vutte tadadhiṭṭhānato āsavakkhayañāṇaṃ, tadavinābhāvato	1282	
PA_tika-s01_04t:1282_8	vā sabbampi dasabalādiñāṇaṃ gahitamevātipi tadeva vuttaṃ.	1282	
PA_tika-s01_04t:1283_0	Evaṃvidhanti “sīlañcā”tiādinā evaṃvuttappakāraṃ. Pajānantopīti ettha pi-saddena,	1283	
PA_tika-s01_04t:1283_1	api-saddena vā “tañcā”ti vutta ca-saddassa sambhāvanatthabhāvaṃ dasseti, tena tato	1283	
PA_tika-s01_04t:1283_2	diṭṭigatato uttaritaraṃ sārabhūtaṃ sīlādiguṇavisesampi tathāgato nābhinivisati, ko	1283	
PA_tika-s01_04t:1283_3	pana vādo vaṭṭāmiseti sambhāveti. “Aha”nti diṭṭimānavasena parāmasanākāradassanaṃ.	1283	
PA_tika-s01_04t:1283_4	Pajānāmīti ettha iti-saddena pakāratthena, nidassanatthena vā. “Mama”nti taṇhāvasena	1283	
PA_tika-s01_04t:1283_5	parāmasanākāraṃ dasseti. Taṇhādiṭṭhimānaparāmāsavasenāti taṇhādiṭṭhimānasaṅkhātaparāmāsavasena.	1283	
PA_tika-s01_04t:1283_6	Dhammasabhāvamatikkamitvā “ahaṃ mama”nti parato abhūtato āmasanaṃ parāmāso, taṇhādayo	1283	
PA_tika-s01_04t:1283_7	eva. Na hi taṃ atthi, yaṃ khandhesu “aha”nti vā “mama”nti vā gahetabbaṃ siyā, aparāmasato	1283	
PA_tika-s01_04t:1283_8	aparāmasantassa assa tathāgatassa nibbuti viditāti sambandho. “Aparāmasato”ti cedaṃ	1283	
PA_tika-s01_04t:1283_9	nibbutipavedanāya (nibbutivedanassa dī. ni. ṭī. 1.36) hetugabbhavisesanaṃ. “Viditā”ti	1283	
PA_tika-s01_04t:1283_10	padamapekkhitvā kattari sāmivacanaṃ. Aparāmasato parāmāsarahitapaṭipattihetu assa	12831	
PA_tika-s01_04t:1283_11	tathāgatassa kattubhūtassa nibbuti asaṅkhatadhātu viditā, adhigatāti vā attho. “Aparāmasato”ti	12831	
PA_tika-s01_04t:1283_12	hedaṃ hetumhi nissakkavacanaṃ.	12831	
PA_tika-s01_04t:1284_0	“Aparāmāsapaccayā”ti paccattaññeva pavedanāya kāraṇadassanaṃ. Assāti kattāraṃ vatvāpi	1284	
PA_tika-s01_04t:1284_1	paccattaññevāti visesadassanatthaṃ puna kattuvacananti āha “sayameva attanāyevā”ti.	1284	
PA_tika-s01_04t:1284_2	Sayaṃ, attanāti vā bhāvanapuṃsakaṃ. Nipātapadañhetaṃ. “Aparāmasato”ti vacanato parāmāsānameva	1284	
PA_tika-s01_04t:1284_3	nibbuti idha desitā, taṃdesanāya eva tadaññesampi nibbutiyā sijjhanatoti dasseti	1284	
PA_tika-s01_04t:1284_4	“tesaṃ parāmāsakilesāna”nti iminā, parāmāsasaṅkhātānaṃ kilesānanti attho. Apica kāmaṃ	1284	
PA_tika-s01_04t:1284_5	“aparāmasato”ti vacanato parāmāsānameva nibbuti idha desitāti viññāyati, taṃdesanāya	1284	
PA_tika-s01_04t:1284_6	pana tadavasesānampi kilesānaṃ nibbuti desitā nāma bhavati pahānekaṭṭhatādibhāvato,	1284	
PA_tika-s01_04t:1284_7	tasmā tesampi nibbuti niddhāretvā dassetabbāti vuttaṃ “tesaṃ parāmāsakilesāna”nti,	1284	
PA_tika-s01_04t:1284_8	taṇhādiṭṭhimānasaṅkhātānaṃ parāmāsānaṃ, tadaññesañca kilesānanti attho. Gobalībaddanayo	1284	
PA_tika-s01_04t:1284_9	hesa. Nibbutīti ca nibbāyanabhūtā asaṅkhatadhātu, tañca bhagavā bodhimūleyeva patto,	1284	
PA_tika-s01_04t:1284_10	tasmā sā paccattaññeva viditāti.	12841	
PA_tika-s01_04t:1285_0	Yathāpaṭipannenāti yena paṭipannena. Tappaṭipattiṃ dassetuṃ “tāsaṃyeva…pe… ādimāhā”ti	1285	
PA_tika-s01_04t:1285_1	anusandhidassanaṃ. Kasmā pana vedanānaññeva kammaṭṭhānamācikkhatīti āha “yāsū”tiādi,	1285	
PA_tika-s01_04t:1285_2	iminā desanāvilāsaṃ dasseti. Desanāvilāsappatto hi bhagavā desanākusalo khandhāyatanādivasena	1285	
PA_tika-s01_04t:1285_3	anekavidhāsu catusaccadesanāsu sambhavantīsupi diṭṭhigatikā vedanāsu micchāpaṭipattiyā	1285	
PA_tika-s01_04t:1285_4	diṭṭhigahanaṃ pakkhandāti dassanatthaṃ tathāpakkhandanamūlabhūtā vedanāyeva pariññābhūmibhāvena	1285	
PA_tika-s01_04t:1285_5	uddharatīti. Idhāti imasmiṃ vāde. Evaṃ etthātipi. Kammaṭṭhānanti catusaccakammaṭṭhānaṃ.	1285	
PA_tika-s01_04t:1285_6	Ettha hi vedanāgahaṇena gahitā pañcupādānakkhandhā dukkhasaccaṃ. Vedanānaṃ samudayaggahaṇena	1285	
PA_tika-s01_04t:1285_7	gahito avijjāsamudayo samudayasaccaṃ, atthaṅgamanissaraṇapariyāyehi nirodhasaccaṃ,	1285	
PA_tika-s01_04t:1285_8	“yathābhūtaṃ viditvā”ti etena maggasaccanti evaṃ cattāri saccāni veditabbāni. “Yathābhūtaṃ	1285	
PA_tika-s01_04t:1285_9	viditvā”ti idaṃ vibhajjabyākaraṇatthapadanti tadatthaṃ vibhajja dassetuṃ “tatthā”tiādi	1285	
PA_tika-s01_04t:1285_10	vuttaṃ. Visesato hi “avijjāsamudayā vedanāsamudayo”tiādilakkhaṇānaṃ vasena samudayādīsu	12851	
PA_tika-s01_04t:1285_11	attho yathārahaṃ vibhajja dassetabbo. Avisesato pana vedanāya samudayādīni vipassanāpaññāya	12851	
PA_tika-s01_04t:1285_12	ārammaṇapaṭivedhavasena, maggapaññāya asammohapaṭivedhavasena jānitvā paṭivijjhitvāti	12851	
PA_tika-s01_04t:1285_13	attho. Paccayasamudayaṭṭhenāti “imasmiṃ sati idaṃ hoti, imassuppādā idaṃ uppajjatī”ti	12851	
PA_tika-s01_04t:1285_14	vuttalakkhaṇena avijjādīnaṃ paccayānaṃ uppādena ceva maggena asamugghāṭena ca. Yāva	12851	
PA_tika-s01_04t:1285_15	hi maggena na samugghāṭīyati, tāva paccayoti vuccati. Nibbattilakkhaṇanti uppādalakkhaṇaṃ,	12851	
PA_tika-s01_04t:1285_16	jātinti attho. Pañcannaṃ lakkhaṇānanti ettha ca catunnampi paccayānaṃ uppādalakkhaṇameva	12851	
PA_tika-s01_04t:1285_17	aggahetvā paccayalakkhaṇampi gahetabbaṃ samudayaṃ paṭicca tesaṃ yathārahaṃ upakārakattā.	12851	
PA_tika-s01_04t:1285_18	Tathā ceva saṃvaṇṇitaṃ “maggena asamugghāṭena cā”ti. Paccayanirodhaṭṭhenāti “imasmiṃ	12851	
PA_tika-s01_04t:1285_19	niruddhe idaṃ niruddhaṃ hoti, imassa nirodhā idaṃ nirujjhatī”ti vuttalakkhaṇena avijjādīnaṃ	12851	
PA_tika-s01_04t:1285_20	paccayānaṃ nirodhena ceva maggena samugghāṭena ca. Vipariṇāmalakkhaṇanti nirodhalakkhaṇaṃ,	12852	
PA_tika-s01_04t:1285_21	bhaṅganti attho. Vayanti nirodhaṃ. Yanti yasmā paccayabhāvasaṅkhātahetuto. Vedanaṃ	12852	
PA_tika-s01_04t:1285_22	paṭiccāti purimuppannaṃ ārammaṇādipaccayabhūtaṃ vedanaṃ labhitvā. Sukhaṃ somanassanti	12852	
PA_tika-s01_04t:1285_23	sukhañceva somanassañca. Ayanti purimavedanāya yathārahaṃ pacchimuppannānaṃ sukhasomanassānaṃ	12852	
PA_tika-s01_04t:1285_24	paccayabhāvo. Assādo nāma assāditabboti katvā.	12852	
PA_tika-s01_04t:1286_0	Aparo nayo – yanti sukhaṃ, somanassañca. Ayanti ca napuṃsakaliṅgena niddiṭṭhaṃ sukhasomanassameva	1286	
PA_tika-s01_04t:1286_1	assādapadamapekkhitvā pulliṅgena niddisīyati, imasmiṃ pana vikappe sukhasomanassānaṃ	1286	
PA_tika-s01_04t:1286_2	uppādoyeva tehi uppādavantehi niddiṭṭho, sattiyā, sattimato ca abhinnattā. Na hi	1286	
PA_tika-s01_04t:1286_3	sukhasomanassamantarena tesaṃ uppādo labbhati. Iti purimavedanaṃ paṭicca sukhasomanassuppādopi	1286	
PA_tika-s01_04t:1286_4	purimavedanāya assādo nāma assādīyateti katvā. Ayañhettha saṅkhepattho – purimamuppannaṃ	1286	
PA_tika-s01_04t:1286_5	vedanaṃ ārabbha somanassuppattiyaṃ yo purimavedanāya paccayabhāvasaṅkhāto assādetabbākāro,	1286	
PA_tika-s01_04t:1286_6	somanassassa vā uppādasaṅkhāto tadassādanākāro, ayaṃ purimavedanāya assādoti. Kathaṃ	1286	
PA_tika-s01_04t:1286_7	pana vedanaṃ ārabbha sukhaṃ uppajjati, nanu phoṭṭhabbārammaṇanti? Cetasikasukhasseva	1286	
PA_tika-s01_04t:1286_8	ārabbha pavattiyamadhippetattā nāyaṃ doso. Ārabbha pavattiyañhi visesanameva somanassaggahaṇaṃ	1286	
PA_tika-s01_04t:1286_9	somanassaṃ sukhanti yathā “rukkho sīsapā”ti aññapaccayavasena uppattiyaṃ pana kāyikasukhampi	1286	
PA_tika-s01_04t:1286_10	assādoyeva, yathālābhakathā vā esāti daṭṭhabbaṃ.	12861	
PA_tika-s01_04t:1287_0	“Yā vedanā aniccā”tiādinā sattimatā satti nidassitā. Tatrāyamattho – yā vedanā hutvā	1287	
PA_tika-s01_04t:1287_1	abhāvaṭṭhena aniccā, udayabbayapaṭipīḷanaṭṭhena dukkhā, jarāya, maraṇena cāti dvidhā	1287	
PA_tika-s01_04t:1287_2	vipariṇāmetabbaṭṭhena vipariṇāmadhammā. Tassā evaṃbhūtāya ayaṃ aniccadukkhavipariṇāmabhāvo	1287	
PA_tika-s01_04t:1287_3	vedanāya sabbāyapiādīnavoti. Ādīnaṃ paramakāruññaṃ vāti pavattati etasmāti hi ādīnavo.	1287	
PA_tika-s01_04t:1287_4	Apicaādīnaṃ ativiya kapaṇaṃ pavattanaṭṭhena kapaṇamanusso ādīnavo, ayampi evaṃsabhāvoti	1287	
PA_tika-s01_04t:1287_5	tathā vuccati. Sattimatā hi satti abhinnā tadavinābhāvato.	1287	
PA_tika-s01_04t:1288_0	Ettha ca “aniccā”ti iminā saṅkhāradukkhatāvasena upekkhāvedanāya, sabbāsu vā vedanāsuādīnavamāha,	1288	
PA_tika-s01_04t:1288_1	“dukkhā”ti iminā dukkhadukkhatāvasenadukkhavedanāya, “vipariṇāmadhammā”ti iminā vipariṇāmadukkhatāvasena	1288	
PA_tika-s01_04t:1288_2	sukhavedanāya. Avisesena vā tīṇipi padāni tissannampi vedanānaṃ vasena yojetabbāni.	1288	
PA_tika-s01_04t:1288_3	Chandarāgavinayoti chandasaṅkhātarāgavinayanaṃ vināso. “Atthavasā liṅgavibhattivipariṇāmo”ti	1288	
PA_tika-s01_04t:1288_4	vacanato yaṃ chandarāgappahānanti yojetabbaṃ. Pariyāyavacanamevidaṃ padadvayaṃ. Yathābhūtaṃ	1288	
PA_tika-s01_04t:1288_5	viditvāti maggassa vuttattā magganibbānavasena vā yathākkamaṃ yojanāpi vaṭṭati. Vedanāyāti	1288	
PA_tika-s01_04t:1288_6	nissakkavacanaṃ. Nissaraṇanti nekkhammaṃ. Yāva hi vedanāpaṭibaddhaṃ chandarāgaṃ nappajahati,	1288	
PA_tika-s01_04t:1288_7	tāvāyaṃ puriso vedanāya allīnoyeva hoti. Yadā pana taṃ chandarāgaṃ pajahati, tadāyaṃ	1288	
PA_tika-s01_04t:1288_8	puriso vedanāya nissaṭo visaṃyutto hoti, tasmā chandarāgappahānaṃ vedanāya nissaraṇaṃ	1288	
PA_tika-s01_04t:1288_9	vuttaṃ. Tabbacanena pana vedanāsahajātanissayārammaṇabhūtā rūpārūpadhammā gahitā	1288	
PA_tika-s01_04t:1288_10	eva hontītipi pañcahi upādānakkhandhehi nissaraṇavacanaṃ siddhameva. Vedanāsīsena	12881	
PA_tika-s01_04t:1288_11	hi desanā āgatā, tattha pana kāraṇaṃ heṭṭhā vuttameva. Lakkhaṇahāravasenāpi ayamattho	12881	
PA_tika-s01_04t:1288_12	vibhāvetabbo. Vuttañhi āyasmatā mahākaccānattherena –	12881	
PA_tika-s01_04t:1289	“Vuttamhi ekadhamme, ye dhammā ekalakkhaṇā keci;	128	
PA_tika-s01_04t:1290	Vuttā bhavanti sabbo, so hāro lakkhaṇo nāmā”ti. ;	129	
PA_tika-s01_04t:1291_0	Kāmupādānamūlakattā sesupādānānaṃ pahīne ca kāmupādāne upādānasesābhāvato “vigatachandarāgatāya	1291	
PA_tika-s01_04t:1291_1	anupādāno”ti vuttaṃ, etena “anupādāvimutto”ti etassatthaṃ saṅkhepena dasseti. Idaṃ	1291	
PA_tika-s01_04t:1291_2	vuttaṃ hoti – vigatachandarāgatāya anupādāno, anupādānattā ca anupādāvimuttoti. Tamatthaṃ	1291	
PA_tika-s01_04t:1291_3	vitthāretuṃ, samatthetuṃ vā “yasmi”ntiādi vuttaṃ. Tattha yasmiṃ upādāneti sesupādānamūlabhūte	1291	
PA_tika-s01_04t:1291_4	kāmupādāne. Tassāti kāmupādānassa. Anupādiyitvāti chandarāgavasena anādiyitvā, etena	1291	
PA_tika-s01_04t:1291_5	“anupādāvimutto”ti padassa ya-kāralopena samāsabhāvaṃ, byāsabhāvaṃ vā dasseti.	1291	
PA_tika-s01_04t:1292_0	37. “Ime kho”tiādi yathāpuṭṭhassa dhammassa vissajjitabhāvena nigamanavacanaṃ, “pajānātī”ti	1292	
PA_tika-s01_04t:1292_1	vuttapajānanameva ca ima-saddena niddiṭṭhanti dassetuṃ “ye te”tiādimāha. Ye te sabbaññutaññāṇadhamme…pe…	1292	
PA_tika-s01_04t:1292_2	apucchiṃ, yehi sabbaññutaññāṇadhammehi…pe… vadeyyuṃ, tañca…pe… pajānātīti evaṃ niddiṭṭhā	1292	
PA_tika-s01_04t:1292_3	ime sabbaññutaññāṇadhammā gambhīrā…pe… paṇḍitavedanīyā cāti veditabbāti yojanā. “Eva”ntiādi	1292	
PA_tika-s01_04t:1292_4	piṇḍatthadassanaṃ. Tattha kiñcāpi “anupādāvimutto bhikkhave, tathāgato”ti iminā aggamaggaphaluppattiṃ	1292	
PA_tika-s01_04t:1292_5	dasseti, “vedanānaṃ, samudayañcā”tiādinā ca catusaccakammaṭṭhānaṃ. Tathāpi yassā	1292	
PA_tika-s01_04t:1292_6	dhammadhātuyā suppaṭividdhattā imaṃ diṭṭhigataṃ sakāraṇaṃ sagatikaṃ pabhedato vibhajituṃ	1292	
PA_tika-s01_04t:1292_7	samattho hoti, tassā padaṭṭhānena ceva saddhiṃ pubbabhāgapaṭipadāya uppattibhūmiyā	1292	
PA_tika-s01_04t:1292_8	ca tadeva pākaṭataraṃ kattukāmo dhammarājā evaṃ dassetīti vuttaṃ “tadeva niyyātita”nti,	1292	
PA_tika-s01_04t:1292_9	nigamitaṃ niṭṭhāpitanti attho. Antarāti pucchitavissajjitadhammadassanavacanānamantarā	1292	
PA_tika-s01_04t:1292_10	diṭṭhiyo vibhattā tassa pajānanākāradassanavasenāti attho.	12921	
PA_tika-s01_04t:1293	Paṭhamabhāṇavāravaṇṇanāya līnatthappakāsanā.	129	
PA_tika-s01_04t:1294	Ekaccasassatavādavaṇṇanā	129	
PA_tika-s01_04t:1295_0	38. “Ekaccasassatikā”ti taddhitapadaṃ samāsapadena vibhāvetuṃ “ekaccasassatavādā”ti	1295	
PA_tika-s01_04t:1295_1	vuttaṃ. Sattesu, saṅkhāresu ca ekaccaṃ sassatametassāti ekaccasassato, vādo, so etesanti	1295	
PA_tika-s01_04t:1295_2	ekaccasassatikā taddhitavasena, samāsavasena pana ekaccasassato vādo etesanti ekaccasassatavādā.	1295	
PA_tika-s01_04t:1295_3	Esa nayo ekaccaasassatikapadepi. Nanu ca “ekaccasassatikā”ti vutte tadaññesaṃ ekaccaasassatikabhāvasanniṭṭhānaṃ	1295	
PA_tika-s01_04t:1295_4	siddhamevāti? Saccaṃ atthato, saddato pana asiddhameva tasmā saddato pākaṭataraṃ	1295	
PA_tika-s01_04t:1295_5	katvā dassetuṃ tathā vuttaṃ. Na hi idha sāvasesaṃ katvā dhammaṃ deseti dhammassāmī.	1295	
PA_tika-s01_04t:1295_6	“Issaro nicco, aññe sattā aniccā”ti evaṃpavattavādā sattekaccasassatikā seyyathāpi	1295	
PA_tika-s01_04t:1295_7	issaravādā. Tathā “nicco brahmā, aññe aniccā”ti evaṃpavattavādāpi. “Paramāṇavo niccā,	1295	
PA_tika-s01_04t:1295_8	dviaṇukādayo aniccā”ti (visisikadassane sattamaparicchede paṭhamakaṇḍe passitabbaṃ)	1295	
PA_tika-s01_04t:1295_9	evaṃpavattavādā saṅkhārekaccasassatikā seyyathāpi kāṇādā. Tathā “cakkhādayo aniccā,	1295	
PA_tika-s01_04t:1295_10	viññāṇaṃ nicca”nti (nyāyadassane, visesikadassane ca passitabbaṃ) evaṃpavattavādāpi.	12951	
PA_tika-s01_04t:1295_11	Idhāti “ekaccasassatikā”ti imasmiṃ pade, imissā vā desanāya. Gahitāti vuttā, desitabbabhāvena	12951	
PA_tika-s01_04t:1295_12	vā desanāñāṇena samādinnā tathā ceva desitattā. Tathā hi idha purimakā tayo vādā	12951	
PA_tika-s01_04t:1295_13	sattavasena, catuttho saṅkhāravasena desito. “Saṅkhārekaccasassatikā”ti idaṃ pana	12951	
PA_tika-s01_04t:1295_14	tehi sassatabhāvena gayhamānānaṃ dhammānaṃ yāthāvasabhāvadassanavasena vuttaṃ, na	12951	
PA_tika-s01_04t:1295_15	pana ekaccasassatikamatadassanavasena. Tassa hi sassatābhimataṃ asaṅkhatamevāti laddhi.	12951	
PA_tika-s01_04t:1295_16	Tenevāha pāḷiyaṃ “cittanti vā…pe… ṭhassatī”ti. Na hi yassa sabhāvassa paccayehi abhisaṅkhatabhāvaṃ	12951	
PA_tika-s01_04t:1295_17	paṭijānāti, tasseva niccadhuvādibhāvo anummattakena sakkā paṭijānituṃ, etena ca “uppādavayadhuvatāyuttā	12951	
PA_tika-s01_04t:1295_18	sabhāvā siyā niccā, siyā aniccā, siyā na vattabbā”tiādinā pavattasattabhaṅgavādassa	12951	
PA_tika-s01_04t:1295_19	ayuttatā vibhāvitā hoti.	12951	
PA_tika-s01_04t:1296_0	Tatrāyaṃ ayuttatāvibhāvanā – yadi hi “yena sabhāvena yo dhammo atthīti vuccati, teneva	1296	
PA_tika-s01_04t:1296_1	sabhāvena so dhammo natthī”ti vucceyya, siyā anekantavādo. Atha aññena, na siyā anekantavādo.	1296	
PA_tika-s01_04t:1296_2	Na cettha desantarādisambandhabhāvo yutto vattuṃ tassa sabbalokasiddhattā, vivādābhāvato	1296	
PA_tika-s01_04t:1296_3	ca. Ye pana vadanti “yathā suvaṇṇaghaṭena makuṭe kate ghaṭabhāvo nassati, makuṭabhāvo	1296	
PA_tika-s01_04t:1296_4	uppajjati, suvaṇṇabhāvo tiṭṭhatiyeva, evaṃ sabbasabhāvānaṃ koci dhammo nassati, koci	1296	
PA_tika-s01_04t:1296_5	dhammo uppajjati, sabhāvo eva tiṭṭhatī”ti. Te vattabbā “kiṃ taṃ suvaṇṇaṃ, yaṃ ghaṭe,	1296	
PA_tika-s01_04t:1296_6	makuṭe ca avaṭṭhitaṃ, yadi rūpādi, so saddo viya anicco. Atha rūpādisamūho sammutimattaṃ,	1296	
PA_tika-s01_04t:1296_7	na tassa atthitā vā natthitā vā niccatā vā labbhatī”ti, tasmā anekantavādo na siyā.	1296	
PA_tika-s01_04t:1296_8	Dhammānañca dhammino aññathānaññathā ca pavattiyaṃ doso vuttoyeva sassatavādavicāraṇāyaṃ.	1296	
PA_tika-s01_04t:1296_9	Tasmā so tattha vuttanayena veditabbo. Apica na niccāniccanavattabbarūpo attā, loko	1296	
PA_tika-s01_04t:1296_10	ca paramatthato vijjamānatāparijānanato yathā niccādīnaṃ aññataraṃ rūpaṃ, yathā vā	12961	
PA_tika-s01_04t:1296_11	dīpādayo. Na hi rūpādīnaṃ udayabbayasabhāvānaṃ niccāniccanavattabbasabhāvatā sakkā	12961	
PA_tika-s01_04t:1296_12	viññātuṃ, jīvassa ca niccādīsu aññataraṃ rūpaṃ siyāti, evaṃ sattabhaṅgo viya sesabhaṅgānampi	12961	
PA_tika-s01_04t:1296_13	asambhavoyevāti sattabhaṅgavādassa ayuttatā veditabbā.	12961	
PA_tika-s01_04t:1297_0	Nanu ca “ekacce dhammā sassatā, ekacce asassatā”ti etasmiṃ vāde cakkhādīnaṃ asassatabhāvasanniṭṭhānaṃ	1297	
PA_tika-s01_04t:1297_1	yathāsabhāvāvabodho eva, atha evaṃvādīnaṃ kathaṃ micchādassanaṃ siyāti, ko vā evamāha	1297	
PA_tika-s01_04t:1297_2	“cakkhādīnaṃ asassatabhāvasanniṭṭhānaṃ micchādassana”nti? Asassatesuyeva pana kesañci	1297	
PA_tika-s01_04t:1297_3	dhammānaṃ sassatabhāvasanniṭṭhānaṃ idha micchādassananti gahetabbaṃ, tena pana ekavāde	1297	
PA_tika-s01_04t:1297_4	pavattamānena cakkhādīnaṃ asassatabhāvāvabodho vidūsito saṃsaṭṭhabhāvato visasaṃsaṭṭho	1297	
PA_tika-s01_04t:1297_5	viya sappipiṇḍo, tato ca tassa sakiccakaraṇāsamatthatāya sammādassanapakkhe ṭhapetabbataṃ	1297	
PA_tika-s01_04t:1297_6	nārahatīti. Asassatabhāvena nicchitāpi vā cakkhuādayo samāropitajīvasabhāvā eva diṭṭhigatikehi	1297	
PA_tika-s01_04t:1297_7	gayhantīti tadavabodhassa micchādassanabhāvo na sakkā nivāretuṃ. Tenevāha pāḷiyaṃ	1297	
PA_tika-s01_04t:1297_8	“cakkhuṃ itipi…pe… kāyo itipi ayaṃ attā”tiādi. Evañca katvā asaṅkhatāya, saṅkhatāya	1297	
PA_tika-s01_04t:1297_9	ca dhātuyā vasena yathākkamaṃ “ekacce dhammā sassatā, ekacce asassatā”ti evaṃpavatto	1297	
PA_tika-s01_04t:1297_10	vibhajjavādopi ekaccasassatavādoyeva bhaveyyāti evampakārā codanā anavakāsā hoti	12971	
PA_tika-s01_04t:1297_11	aviparītadhammasabhāvapaṭipattibhāvato. Aviparītadhammasabhāvapaṭipattiyeva hesa	12971	
PA_tika-s01_04t:1297_12	vuttanayena asaṃsaṭṭhattā, anāropitajīvasabhāvattā ca.	12971	
PA_tika-s01_04t:1298_0	Etthāha – purimasmimpisassatavāde asassatānaṃ dhammānaṃ “sassatā”ti gahaṇaṃ visesato	1298	
PA_tika-s01_04t:1298_1	micchādassanaṃ bhavati. Sassatānaṃ pana “sassatā”ti gāho na micchādassanaṃ yathāsabhāvaggāhabhāvato.	1298	
PA_tika-s01_04t:1298_2	Evañca sati imassa vādassa vādantaratā na vattabbā, idha viya purimepi ekaccesveva	1298	
PA_tika-s01_04t:1298_3	dhammesu sassataggāhasambhavatoti, vattabbāyeva asassatesveva “kecideva dhammā sassatā,	1298	
PA_tika-s01_04t:1298_4	keci asassatā”ti parikappanāvasena gahetabbadhammesu vibhāgappavattiyā imassa vādassa	1298	
PA_tika-s01_04t:1298_5	dassitattā. Nanu ca ekadesassa samudāyantogadhattā ayaṃ sappadesasassataggāho purimasmiṃ	1298	
PA_tika-s01_04t:1298_6	nippadesasassataggāhe samodhānaṃ gaccheyyātī? Tathāpi na sakkā vattuṃ vādī tabbisayavisesavasena	1298	
PA_tika-s01_04t:1298_7	vādadvayassa pavattattā. Aññe eva hi diṭṭhigatikā “sabbe dhammā sassatā”ti abhiniviṭṭhā,	1298	
PA_tika-s01_04t:1298_8	aññe “ekacceva sassatā, ekacce asassatā”ti. Saṅkhārānaṃ anavasesapariyādānaṃ, ekadesapariggaho	1298	
PA_tika-s01_04t:1298_9	ca vādadvayassa paribyattoyeva. Kiñca bhiyyo – anekavidhasamussaye, ekavidhasamussaye	1298	
PA_tika-s01_04t:1298_10	ca khandhapabandhena abhinivesabhāvato tathā na sakkā vattuṃ. Catubbidhopi hi sassatavādī	12981	
PA_tika-s01_04t:1298_11	jātivisesavasena nānāvidharūpakāyasannissaye eva arūpadhammapuñje sassatābhinivesī	12981	
PA_tika-s01_04t:1298_12	jāto abhiññāṇena, anussavādīhi ca rūpakāyabhedagahaṇato. Tathā ca vuttaṃ “tato cuto	12981	
PA_tika-s01_04t:1298_13	amutra udapādi”nti, “cavanti upapajjantī”ti ca ādi. Visesalābhī pana ekaccasassatiko	12981	
PA_tika-s01_04t:1298_14	anupadhāritabhedasamussaye dhammapabandhe sassatākāragahaṇena abhinivesaṃ janesi	12981	
PA_tika-s01_04t:1298_15	ekabhavapariyāpannakhandhasantānavisayattā tadabhinivesassa. Tathā hi tīsupi vādesu	12981	
PA_tika-s01_04t:1298_16	“taṃ pubbenivāsaṃ anussarati, tato paraṃ nānussaratī”ti ettakameva vuttaṃ. Takkīnaṃ	12981	
PA_tika-s01_04t:1298_17	pana ubhinnampi sassatekaccasassatavādīnaṃ sassatābhinivesaviseso rūpārūpadhammavisayatāya supākaṭoyevāti.	12981	
PA_tika-s01_04t:1299_0	39. Saṃvaṭṭaṭṭhāyīvivaṭṭavivaṭṭaṭṭhāyīsaṅkhātānaṃ tiṇṇampi asaṅkhyeyyakappānamatikkamena	1299	
PA_tika-s01_04t:1299_1	puna saṃvaṭṭanato, addhā-saddassa ca kālapariyāyattā evaṃ vuttanti āha “dīghassā”tiādi.	1299	
PA_tika-s01_04t:1299_2	Atikkamma ayanaṃ pavattanaṃ accayo. Anekatthattā dhātūnaṃ, upasaggavasena ca atthavisesavācakattā	1299	
PA_tika-s01_04t:1299_3	saṃ-saddena yutto vaṭṭa-saddo vināsavācīti vuttaṃ “vinassatī”ti, vatu-saddo vā gatiyameva.	1299	
PA_tika-s01_04t:1299_4	Saṅkhayatthajotakena pana saṃ-saddena yuttattā tadatthasambandhanena vināsattho labbhatīti	1299	
PA_tika-s01_04t:1299_5	dasseti “vinassatī”ti iminā. Saṅkhayavasena vattatīti hi saddato attho, ta-kārassa	1299	
PA_tika-s01_04t:1299_6	cettha ṭa-kārādeso. Vipattikaramahāmeghasamuppattitto hi paṭṭhāya yāva aṇusahagatopi	1299	
PA_tika-s01_04t:1299_7	saṅkhāro na hoti, tāva loko saṃvaṭṭatīti vuccati. Pāḷiyaṃ lokoti pathavīādibhājanaloko	1299	
PA_tika-s01_04t:1299_8	adhippeto tadavasesassa bāhullato, tadeva sandhāya “yebhuyyenā”ti vuttanti dasseti	1299	
PA_tika-s01_04t:1299_9	“ye”tiādinā. Uparibrahmalokesūti ābhassarabhūmito uparibhūmīsu. Agginā kappavuṭṭhānañhi	1299	
PA_tika-s01_04t:1299_10	idhādhippetaṃ, tenevāha pāḷiyaṃ “ābhassarasaṃvattanikā hontī”ti. Kasmā tadeva vuttanti	12991	
PA_tika-s01_04t:1299_11	ce? Tasseva bahulaṃ pavattanato. Ayañhi vāraniyamo –	12991	
PA_tika-s01_04t:1300	“Sattasattagginā vārā, aṭṭhame aṭṭhame dakā;	130	
PA_tika-s01_04t:1301	Catusaṭṭhi yadā puṇṇā, eko vāyuvaro siyā”ti. (abhidhammatthavibhāvanīṭīkāya pañcamaparicchedavaṇṇanāyampi);	130	
PA_tika-s01_04t:1302_0	Āruppesu vāti ettha vikappanatthena vā-saddena saṃvaṭṭamānalokadhātūhi aññalokadhātūsu	1302	
PA_tika-s01_04t:1302_1	vāti vikappeti. Na hi sabbe apāyasattā tadā rūpārūpabhavesu uppajjantīti sakkā viññātuṃ	1302	
PA_tika-s01_04t:1302_2	apāyesu dīghatarāyukānaṃ manussalokūpapattiyā asambhavato, manussalokūpapattiñca	1302	
PA_tika-s01_04t:1302_3	vinā tadā tesaṃ tatrūpapattiyā anupapattito. Niyatamicchādiṭṭhikopi hi saṃvaṭṭhamāne	1302	
PA_tika-s01_04t:1302_4	kappe nirayato na muccati, piṭṭhicakkavāḷeyeva nibbattatīti aṭṭhakathāsu vuttaṃ.	1302	
PA_tika-s01_04t:1302_5	Satipi sabbasattānaṃ puññāpuññābhisaṅkhāramanasā nibbattabhāve bāhirapaccayehi vinā	1302	
PA_tika-s01_04t:1302_6	manasāva nibbattattā rūpāvacarasattā eva “manomayā”ti vuccanti, na pana bāhirapaccayapaṭiyattā	1302	
PA_tika-s01_04t:1302_7	tadaññeti dassetuṃ “manena nibbattattā manomayā”ti āha. Yadevaṃ kāmāvacarasattānampi	1302	
PA_tika-s01_04t:1302_8	opapātikānaṃ manomayabhāvo āpajjatīti? Nāpajjati, adhicittabhūtena atisayamanasā	1302	
PA_tika-s01_04t:1302_9	nibbattasattesuyeva manomayavohāratoti dassentena jhāna-saddena visesetvā “jhānamanenā”ti	1302	
PA_tika-s01_04t:1302_10	vuttaṃ. Evampi arūpāvacarasattānaṃ manomayabhāvo āpajjatīti? Na tattha bāhirapaccayehi	13021	
PA_tika-s01_04t:1302_11	nibbattetabbatāsaṅkāya abhāvena manasā eva nibbattāti avadhāraṇāsambhavato. Niruḷhovāyaṃ	13021	
PA_tika-s01_04t:1302_12	loke manomayavohāro rūpāvacarasattesu. Tathā hi annamayo pānamayo manomayo ānandamayo	13021	
PA_tika-s01_04t:1302_13	viññāṇamayoti pañcadhā attānaṃ vedavādino parikappenti. Ucchedavādepi vakkhati “dibbo	13021	
PA_tika-s01_04t:1302_14	rūpī manomayo”ti, te pana jhānānubhāvato pītibhakkhā sayaṃpabhā antalikkhacarāti	13021	
PA_tika-s01_04t:1302_15	āha “pīti tesa”ntiādi, tesaṃ attanova pabhā atthīti attho. Sobhanā vā ṭhāyī sabhā	13021	
PA_tika-s01_04t:1302_16	etesanti subhaṭṭhāyinotipi yujjati. Ukkaṃsenāti ābhassare sandhāya vuttaṃ. Parittābhāppamāṇābhā	13021	
PA_tika-s01_04t:1302_17	pana dve, cattāro ca kappe tiṭṭhanti. Aṭṭha kappeti catunnamasaṅkhyeyyakappānaṃ samudāyabhūte aṭṭha mahākappe.	13021	
PA_tika-s01_04t:1303_0	40. Vināsavācīyeva vaṭṭa-saddo paṭisedhajotakena upasaggena yuttattā saṇṭhāhanatthañāpakoti	1303	
PA_tika-s01_04t:1303_1	āha “saṇṭhātī”ti, anekatthattā vā dhātūnaṃ nibbattati, vaḍḍhatīti vā attho. Sampattimahāmeghasamuppattito	1303	
PA_tika-s01_04t:1303_2	hi paṭṭhāya pathavīsandhārakudakataṃsandhārakavāyuādīnaṃ samuppattivasena yāva candimasūriyānaṃ	1303	
PA_tika-s01_04t:1303_3	pātubhāvo, tāva loko vivaṭṭatīti vuccati. Pakatiyāti sabhāvena, tassa “suñña”nti	1303	
PA_tika-s01_04t:1303_4	iminā sambandho. Tathāsuññatāya kāraṇamāha “nibbattasattānaṃ natthitāyā”ti. Purimataraṃ	1303	
PA_tika-s01_04t:1303_5	aññesaṃ sattānamanuppannattāti bhāvo, tena yathā ekaccāni vimānāni tattha nibbattasattānaṃ	1303	
PA_tika-s01_04t:1303_6	chaḍḍitattā suññāni, na evamidanti dasseti.	1303	
PA_tika-s01_04t:1304_0	Aparo nayo – sakakammassa paṭhamaṃ karaṇaṃ pakati, tāya nibbattasattānanti sambandho,	1304	
PA_tika-s01_04t:1304_1	tena yathā etassa attano kammabalena paṭhamaṃ nibbatti, na evaṃ aññesaṃ tassa purimataraṃ,	1304	
PA_tika-s01_04t:1304_2	samānakāle vā nibbatti atthi, tathā nibbattasattānaṃ natthitāya suññamidanti dasseti.	1304	
PA_tika-s01_04t:1304_3	Brahmapārisajjabrahmapurohitamahābrahmāno idha brahmakāyikā, tesaṃ nivāsatāya bhūmipi	1304	
PA_tika-s01_04t:1304_4	“brahmakāyikā”ti vuttā, brahmakāyikabhūmīti pana pāṭhebrahmakāyikānaṃ sambandhinī	1304	
PA_tika-s01_04t:1304_5	bhūmīti attho. Kattā sayaṃ kārako. Kāretā paresaṃ āṇāpako. Visuddhimagge pubbenivāsañāṇakathāyaṃ	1304	
PA_tika-s01_04t:1304_6	vuttanayena, etena nibbattakkamaṃ kammapaccayautusamuṭṭhānabhāve ca kāraṇaṃ dasseti.	1304	
PA_tika-s01_04t:1304_7	Kammaṃ upanissayabhāvena paccayo etissāti kammapaccayā. Atha vā tattha nibbattasattānaṃ	1304	
PA_tika-s01_04t:1304_8	vipaccanakakammassa sahakārīkārakabhāvato kammassa paccayāti kammapaccayā. Utu samuṭṭhānametissāti	1304	
PA_tika-s01_04t:1304_9	utusamuṭṭhānā. “Kammapaccayautusamuṭṭhānā”tipi samāsavasena pāṭho kammasahāyo paccayo,	1304	
PA_tika-s01_04t:1304_10	vuttanayena vā kammassa sahāyabhūto paccayoti kammapaccayo, so eva utu tathā, sova	13041	
PA_tika-s01_04t:1304_11	samuṭṭhānametissāti kammapaccayautusamuānā. Ratanabhūmīti ukkaṃsagatapuññakammānubhāvato	13041	
PA_tika-s01_04t:1304_12	ratanabhūtā bhūmi, na kevalaṃ bhūmiyeva, atha kho tapparivārāpīti āha “pakatī”tiādi.	13041	
PA_tika-s01_04t:1304_13	Pakatinibbattaṭṭhāneti purimakappesu purimakānaṃ nibbattaṭṭhāne. Etthāti “brahmavimāna”nti	13041	
PA_tika-s01_04t:1304_14	vuttāya brahmakāyikabhūmiyā. Sāmaññavisesavasena cetaṃ ādhāradvayaṃ. Kathaṃ paṇītāya	13041	
PA_tika-s01_04t:1304_15	dutiyajjhānabhūmiyā ṭhitānaṃ hīnāya paṭhamajjhānabhūmiyā upapatti hotīti āha “atha	13041	
PA_tika-s01_04t:1304_16	sattāna”ntiādi, nikantivasena paṭhamajjhānaṃ bhāvetvāti vuttaṃ hoti, pakatiyā sabhāvena	13041	
PA_tika-s01_04t:1304_17	nikanti taṇhā uppajjatīti sambandho. Vasitaṭṭhāneti vutthapubbaṭṭhāne. Tato otarantīti	13041	
PA_tika-s01_04t:1304_18	upapattivasena dutiyajjhānabhūmito paṭhamajjhānabhūmiṃ apasakkanti, gacchantīti attho.	13041	
PA_tika-s01_04t:1304_19	Appāyuketi yaṃ uḷārapuññakammaṃ kataṃ, tassa upajjanārahavipākapabandhato appaparimāṇāyuke.	13041	
PA_tika-s01_04t:1304_20	Tassa devalokassāti tasmiṃ devaloke, nissayavasena vā sambandhaniddeso. Āyuppamāṇenevāti	13042	
PA_tika-s01_04t:1304_21	paramāyuppamāṇeneva. Parittanti appakaṃ. Antarāva cavantīti rājakoṭṭhāgāre pakkhittataṇḍulanāḷi	13042	
PA_tika-s01_04t:1304_22	viya puññakkhayā hutvā sakakammappamāṇena tassa devalokassa paramāyuantarā eva cavanti.	13042	
PA_tika-s01_04t:1305_0	Kiṃ panetaṃ paramāyu nāma, kathaṃ vā taṃ paricchinnappamāṇanti? Vuccate – yo tesaṃ	1305	
PA_tika-s01_04t:1305_1	tesaṃ sattānaṃ tasmiṃ tasmiṃ bhavavisese vipākappabandhassa ṭhitikālaniyamo purimasiddhabhavapatthanūpanissayavasena	1305	
PA_tika-s01_04t:1305_2	sarīrāvayavavaṇṇasaṇṭhānappamāṇādivisesā viya taṃtaṃgatinikāyādīsu yebhuyyena niyataparicchedo	1305	
PA_tika-s01_04t:1305_3	hoti, gabbhaseyyakakāmāvacaradevarūpāvacarasattānaṃ sukkasoṇitādiutubhojanādiutuādipaccayuppannapaccayūpatthambhito	1305	
PA_tika-s01_04t:1305_4	ca, so āyuhetukattā kāraṇūpacārena āyu, ukkaṃsaparicchedavasena paramāyūti ca vuccati.	1305	
PA_tika-s01_04t:1305_5	Yathāsakaṃ khaṇamattāvaṭṭhāyīnampi hi attanā sahajātānaṃ rūpārūpadhammānaṃ ṭhapanākāravuttitāya	1305	
PA_tika-s01_04t:1305_6	pavattakāni rūpārūpajīvitindriyāni na kevalaṃ nesaṃ khaṇaṭṭhitiyā eva kāraṇabhāvena	1305	
PA_tika-s01_04t:1305_7	anupālakāni, atha kho yāva bhaṅgupacchedā [bhavaṅgupacchedā ] anupabandhassa avicchedahetubhāvenāpi.	1305	
PA_tika-s01_04t:1305_8	Tasmā cesa āyuhetukoyeva, taṃ pana devānaṃ, nerayikānañca yebhuyyena niyataparicchedaṃ,	1305	
PA_tika-s01_04t:1305_9	uttarakurukānaṃ pana ekantaniyataparicchedameva. Avasiṭṭhamanussapetatiracchānagatānaṃ	1305	
PA_tika-s01_04t:1305_10	pana ciraṭṭhitisaṃvattanikakammabahule kāle taṃkammasahitasantānajanitasukkasoṇitapaccayānaṃ,	13051	
PA_tika-s01_04t:1305_11	tammūlakānañca candimasūriyasamavisamaparivattanādijanitautuāhārādisamavisamapaccayānaṃ	13051	
PA_tika-s01_04t:1305_12	vasena cirācirakālatāya aniyataparicchedaṃ, tassa ca yathā purimasiddhabhavapatthanāvasena	13051	
PA_tika-s01_04t:1305_13	taṃtaṃgatinikāyādīsu vaṇṇasaṇṭhānādivisesaniyamo siddho, dassanānussavādīhi tathāyeva	13051	
PA_tika-s01_04t:1305_14	ādito gahaṇasiddhiyā, evaṃ tāsu tāsu upapattīsu nibbattasattānaṃ yebhuyyena samappamāṇaṃ	13051	
PA_tika-s01_04t:1305_15	ṭhitikālaṃ dassanānussavehi labhitvā taṃ paramataṃ ajjhosāya pavattitabhavapatthanāvasena	13051	
PA_tika-s01_04t:1305_16	ādito paricchedaniyamo veditabbo.	13051	
PA_tika-s01_04t:1306_0	Yasmā pana kammaṃ tāsu tāsu upapattīsu yathā taṃtaṃupapattinissitavaṇṇādinibbattane	1306	
PA_tika-s01_04t:1306_1	samatthaṃ, evaṃ niyatāyuparicchedāsu upapattīsu paricchedātikkamena vipākanibbattane	1306	
PA_tika-s01_04t:1306_2	samatthaṃ na hoti, tasmā vuttaṃ “āyuppamāṇeneva cavantī”ti. Yasmā pana upatthambhakapaccayasahāyehi	1306	
PA_tika-s01_04t:1306_3	anupālakapaccayehi upādinnakakkhandhānaṃ pavattetabbākāro atthato paramāyukassa hoti	1306	
PA_tika-s01_04t:1306_4	yathāvuttaparicchedānatikkamanato, tasmā satipi kammāvasese ṭhānaṃ na sambhavati,	1306	
PA_tika-s01_04t:1306_5	tena vuttaṃ “attano puññabalena ṭhātuṃ na sakkontī”ti. “Āyukkhayā vā puññakkhayā	1306	
PA_tika-s01_04t:1306_6	vā ābhassarakāyā cavitvā”ti vacanato panettha kāmāvacaradevānaṃ viya brahmakāyikānampi	1306	
PA_tika-s01_04t:1306_7	yebhuyyeneva niyatāyuparicchedabhāvo veditabbo. Tathā hi devalokato devaputtā āyukkhayena	1306	
PA_tika-s01_04t:1306_8	puññakkhayena āhārakkhayena kopenāti catūhi kāraṇehi cavantīti aṭṭhakathāsu vuttaṃ.	1306	
PA_tika-s01_04t:1306_9	Kappaṃ vā upaḍḍhakappaṃ vāti ettha asaṅkhyeyyakappo adhippeto, so ca tathārūpo kāloyeva,	1306	
PA_tika-s01_04t:1306_10	vā-saddo pana kappassa tatiyabhāgaṃ vā tato ūnamadhikaṃ vāti vikappanattho.	13061	
PA_tika-s01_04t:1307_0	41. Anabhiratīti ekakavihārena anabhiramaṇasaṅkhātā aññehi samāgamicchāyeva. Tattha	1307	
PA_tika-s01_04t:1307_1	“ekakassa dīgharattaṃ nivasitattā”ti pāḷiyaṃ vacanatoti vuttaṃ “aparassāpī”tiādi.	1307	
PA_tika-s01_04t:1307_2	Evamanvayamatthaṃ dassetvā nanu ukkaṇṭhitāpi siyāti codanāsodhanavasena byatirekaṃ	1307	
PA_tika-s01_04t:1307_3	dasseti “yā panā”tiādinā. Piyavatthuvirahena, piyavatthualābhena vā cittavigghāto	1307	
PA_tika-s01_04t:1307_4	ukkaṇṭhitā, sā panatthato domanassacittuppādova, tenāha “paṭighasampayuttā”ti. Sā	1307	
PA_tika-s01_04t:1307_5	brahmaloke natthi jhānānubhāvapahīnattā. Taṇhādiṭṭhisaṅkhātā cittassa purimāvatthāya	1307	
PA_tika-s01_04t:1307_6	ubbijjanā phandanā eva idha paritassanā. Sā hi dīgharattaṃ jhānaratiyā ṭhitassa yathāvuttānabhiratinimittaṃ	1307	
PA_tika-s01_04t:1307_7	uppannā “ahaṃ mama”nti gahaṇassa ca kāraṇabhūtā. Tena vakkhati “taṇhātassa nāpi diṭṭhitassanāpi	1307	
PA_tika-s01_04t:1307_8	vaṭṭatī”ti nanu vuttaṃ atthuddhāre imaṃyeva pāḷiṃ nīharitvā “aho vata aññepi sattā	1307	
PA_tika-s01_04t:1307_9	itthattaṃ āgaccheyyunti ayaṃ taṇhātassanā nāmā”ti? Saccaṃ, taṃ pana diṭṭhitassanāya	1307	
PA_tika-s01_04t:1307_10	visuṃ udāharaṇaṃ dassentena taṇhātassanameva tato niddhāretvā vuttaṃ, na pana ettha	13071	
PA_tika-s01_04t:1307_11	diṭṭhitassanāya alabbhamānattāti na doso. Idāni samānasaddavacanīyānaṃ atthānamuddharaṇaṃ	13071	
PA_tika-s01_04t:1307_12	katvā idhādhippetaṃ vibhāvetuṃ “sā panesā”tiādimāha. Paṭighasaṅkhāto cittutrāso eva	13071	
PA_tika-s01_04t:1307_13	tāsatassanā. Evamaññatthāpi yathārahaṃ. “Jātiṃ paṭiccā”tiādi vibhaṅgapāḷi, tatrāyamatthakathā	13071	
PA_tika-s01_04t:1307_14	– jātiṃ paṭicca bhayanti jātipaccayā uppannabhayaṃ. Bhayānakanti ākāraniddeso. Chambhitattanti	13071	
PA_tika-s01_04t:1307_15	bhayavasena gattakampo, visesato hadayamaṃsacalanaṃ. Lomahaṃsoti lomānaṃ haṃsanaṃ,	13071	
PA_tika-s01_04t:1307_16	bhittiyaṃ nāgadantānamiva uddhaggabhāvo, iminā padadvayena kiccato bhayaṃ dassetvā	13071	
PA_tika-s01_04t:1307_17	puna cetaso utrāsoti sabhāvato dassitanti. Ṭīkāyaṃ pana “bhayānakanti bheravārammaṇanimittaṃ	13071	
PA_tika-s01_04t:1307_18	balavabhayaṃ, tena sarīrassa thaddhabhāvo chambhitatta”nti vuttaṃ, aneneva bhayanti	13071	
PA_tika-s01_04t:1307_19	ettha khuddakabhayaṃ dassitaṃ, iti ettha payoge ayaṃ tassanāti evaṃ sabbattha attho.	13071	
PA_tika-s01_04t:1307_20	Paritassitavipphanditamevāti ettha “diṭṭhisaṅkhātena ceva taṇhāsaṅkhātena ca paritassitena	13072	
PA_tika-s01_04t:1307_21	vipphanditameva calitameva kampitamevā”ti aṭṭhakathāyamatthaṃ vakkhati. Tena viññāyati	13072	
PA_tika-s01_04t:1307_22	labbhamānampi taṇhātassanamantarena diṭṭhitassanāyeva nihaṭāti. “Tepī”tiādi sīhopamasuttantapāḷi	13072	
PA_tika-s01_04t:1307_23	tattha tepīti dīghāyukā devāpi. Bhayanti bhaṅgānupassanāpariciṇṇante sabbasaṅkhārato	13072	
PA_tika-s01_04t:1307_24	bhāyanavasena uppannaṃ bhayañāṇaṃ. Saṃveganti sahottappañāṇaṃ, ottappameva vā. Santāsanti	13072	
PA_tika-s01_04t:1307_25	ādīnavanibbidānupassanāhi saṅkhārehi santāsanañāṇaṃ. Upapattivasenāti paṭisandhivaseneva.	13072	
PA_tika-s01_04t:1308_0	Sahabyatanti sahāyabhāvamiccheva saddato attho sahabya-saddassa sahāyatthe pavattanato.	1308	
PA_tika-s01_04t:1308_1	So hi saha byāyati pavattati, dosaṃ vā paṭicchādetīti sahabyoti vuccati, tassa bhāvo	1308	
PA_tika-s01_04t:1308_2	sahabyatā. Sahāyabhāvo pana sahabhāvoyeva nāmāti adhippāyato atthaṃ dassetuṃ “sahabhāva”nti	1308	
PA_tika-s01_04t:1308_3	vuttaṃ. Sasādhanasamavāyattho vā saha-saddo adhikiccapade adhisaddo viya, tasmā saha	1308	
PA_tika-s01_04t:1308_4	ekato vattamānassa bhāvo sahabyaṃ yathā “dāsabya”nti tadeva sahabyatā, sakatthavuttivasena	1308	
PA_tika-s01_04t:1308_5	imamevatthaṃ sandhāyāha “sahabhāva”nti. Apica saha vāti pavattatīti sahavo, tassa	1308	
PA_tika-s01_04t:1308_6	bhāvo sahabyaṃ yathā “vīrassa bhāvo vīriya”nti, tadeva sahabyatāti evaṃ vimānaṭṭhakathāyaṃ	1308	
PA_tika-s01_04t:1308_7	vuttaṃ, tasmā tadatthaṃ dassetuṃ evaṃ vuttantipi daṭṭhabbaṃ.	1308	
PA_tika-s01_04t:1309_0	42. Ime satte abhibhavitvāti seso. Abhibhavanā cettha pāpasabhāvena jeṭṭhabhāvena	1309	
PA_tika-s01_04t:1309_1	“te satte abhibhavitvā ṭhito”ti attano maññanāyevāti vuttaṃ “jeṭṭhakohamasmī”ti.	1309	
PA_tika-s01_04t:1309_2	Aññadatthūti dassane antarāyābhāvavacanena, dasoti ettha dassaneyyavisesapariggahābhāvena	1309	
PA_tika-s01_04t:1309_3	ca anāvaraṇadassāvitaṃ paṭijānātīti āha “sabbaṃ passāmīti attho”ti. Dassaneyyavisesassa	1309	
PA_tika-s01_04t:1309_4	hi padesabhūtassa aggahaṇe sati gahetabbassa nippadesatā viññāyati yathā “dikkhito	1309	
PA_tika-s01_04t:1309_5	na dadātī”ti, deyyadhammavisesassa cettha padesabhūtassa aggahaṇato pabbajito sabbampi	1309	
PA_tika-s01_04t:1309_6	na dadātīti gahetabbassa deyyadhammassa nippadesatā viññāyati. Evamīdisesu. Vase	1309	
PA_tika-s01_04t:1309_7	vattemīti vasavattī. Ahaṃ-saddayogato hi sabbattha amhayogena vacanattho. Sattabhājanabhūtassa	1309	
PA_tika-s01_04t:1309_8	lokassa nimmātā cāti sambandho. “Pathavī”tiādi cettha bhājanalokavasena adhippāyakathanaṃ.	1309	
PA_tika-s01_04t:1309_9	Sajitāti racitā, vibhajitā vā, tenāha “tvaṃ khattiyo nāmā”tiādi. Ciṇṇavasitāyāti	1309	
PA_tika-s01_04t:1309_10	samāciṇṇapañcavidhavasibhāvato. Tatthāti bhūtabhabyesu. Antovatthimhīti antogabbhāsaye.	13091	
PA_tika-s01_04t:1309_11	Paṭhamacittakkhaṇeti paṭisandhicittakkhaṇe. Dutiyatoti paṭhamabhavaṅgacittakkhaṇato.	13091	
PA_tika-s01_04t:1309_12	Paṭhamairiyāpatheti yena paṭisandhiṃ gaṇhāti, tasmiṃ iriyāpathe. Iti atītavasena,	13091	
PA_tika-s01_04t:1309_13	bhūta-saddassa vattamānavasena ca bhabya-saddassa attho dassito. Ṭīkāyaṃ pana bhabya-saddattho	13091	
PA_tika-s01_04t:1309_14	anāgatavasenāpi vutto. Ahesunti hi bhūtā. Bhavanti, bhavissanti cāti bhabyā tabbānīyā	13091	
PA_tika-s01_04t:1309_15	viya ṇyapaccayassa kattaripi pavattanato.	13091	
PA_tika-s01_04t:1310_0	“Issaro kattā nimmātā”ti vatvāpi puna “mayā ime sattā nimmitā”ti vacanaṃ kimatthiyanti	1310	
PA_tika-s01_04t:1310_1	āha “idāni kāraṇavasenā”tiādi [kāraṇato (aṭṭhakathāyaṃ)] kāraṇavasena sādhetukāmatāya	1310	
PA_tika-s01_04t:1310_2	paṭiññākaraṇatthanti vuttaṃ hoti. Nanu cesa brahmā anavaṭṭhitadassanattā puthujjanassa	1310	
PA_tika-s01_04t:1310_3	purimatarajātiparicitampi kammassakatāñāṇaṃ vissajjetvā vikubbaniddhivasena cittuppādamattapaṭibaddhena	1310	
PA_tika-s01_04t:1310_4	sattanimmānena vipallaṭṭho “mayā ime sattā nimmitā”tiādinā issarakuttadassanaṃ pakkhandamāno	1310	
PA_tika-s01_04t:1310_5	abhinivisanavasena patiṭṭhito, na pana patiṭṭhāpanavasena. Atha kasmā kāraṇavasena	1310	
PA_tika-s01_04t:1310_6	sādhetukāmo paṭiññaṃ karotīti vuttanti? Na cevaṃ daṭṭhabbaṃ. Tesampi hi “evaṃ hotī”tiādinā	1310	
PA_tika-s01_04t:1310_7	pacchā uppajjantānampi tathāabhinivesassa vakkhamānattā paresaṃ patiṭṭhāpanakkameneva	1310	
PA_tika-s01_04t:1310_8	tassa so abhiniveso jāto, na tu abhinivisanamattena, tasmā evaṃ vuttanti daṭṭhabbaṃ.	1310	
PA_tika-s01_04t:1310_9	Tenevāha “taṃ kissa hetū”tiādi. Pāḷiyaṃ manaso paṇidhīti manaso patthanā, tathā cittuppattimattamevāti vuttaṃ hoti.	1310	
PA_tika-s01_04t:1311_0	Itthabhāvanti idappakārabhāvaṃ. Yasmā pana so pakāro brahmattabhāvoyevidhādhippeto,	1311	
PA_tika-s01_04t:1311_1	tasmā “brahmabhāva”nti vuttaṃ. Ayaṃ pakāro itthaṃ, tassa bhāvo itthattanti hi nibbacanaṃ.	1311	
PA_tika-s01_04t:1311_2	Kevalanti kammassakatāñāṇena asammissaṃ suddhaṃ. Maññanāmattenevāti diṭṭhimaññanāmatteneva,	1311	
PA_tika-s01_04t:1311_3	na adhimānavasena. Vaṅkachiddena vaṅkaāṇī viya onamitvā vaṅkaladdhikena vaṅkaladdhikā	1311	
PA_tika-s01_04t:1311_4	onamitvā tasseva brahmuno pādamūlaṃ gacchanti, taṃpakkhakā bhavantīti attho. Nanu	1311	
PA_tika-s01_04t:1311_5	ca devānaṃ upapattisamanantaraṃ “imāya nāma gatiyā cavitvā iminā nāma kammunā idhūpapannā”ti	1311	
PA_tika-s01_04t:1311_6	paccavekkhaṇā hoti, atha kasmā tesaṃ evaṃ maññanā siyāti? Purimajātīsu kammassakatāñāṇe	1311	
PA_tika-s01_04t:1311_7	sammadeva niviṭṭhajjhāsayānameva tathāpaccavekkhaṇāya pavattito. Tādisānameva hi	1311	
PA_tika-s01_04t:1311_8	tathāpaccavekkhaṇā sambhavati, sā ca kho yebhuyyavasena, ime pana purimāsupi jātīsu	1311	
PA_tika-s01_04t:1311_9	issarakuttadiṭṭhivasena nibaddhābhinivesā evameva maññamānā ahesunti. Tathā hi pāḷiyaṃ	1311	
PA_tika-s01_04t:1311_10	vuttaṃ “iminā maya”ntiādi.	13111	
PA_tika-s01_04t:1312_0	43. Īsati abhibhavatīti īso, mahanto īso maheso, suppatiṭṭhitamahesatāya parehi “maheso”	1312	
PA_tika-s01_04t:1312_1	iti akkhāyatīti mahesakkho, mahesakkhānaṃ atisayena mahesakkhoti mahesakkhataroti	1312	
PA_tika-s01_04t:1312_2	vacanattho. So pana mahesakkhatarabhāvo ādhipateyyaparivārasampattiyā kāraṇabhūtāya	1312	
PA_tika-s01_04t:1312_3	viññāyatīti vuttaṃ “issariyaparivāravasena mahāyasataro”ti.	1312	
PA_tika-s01_04t:1313_0	44. Kiṃ panetaṃ kāraṇanti anuyogenāha “so tato”tiādi, tena “itthattaṃ āgacchatī”ti	1313	
PA_tika-s01_04t:1313_1	vuttaṃ idhāgamanameva kāraṇanti dasseti. Idheva āgacchatīti imasmiṃ manussaloke eva	1313	
PA_tika-s01_04t:1313_2	paṭisandhivasena āgacchati. Etanti “ṭhānaṃ kho panetaṃ bhikkhave, vijjatī”ti vacanaṃ.	1313	
PA_tika-s01_04t:1313_3	Pāḷiyaṃ yaṃ aññataro sattoti ettha yanti nipātamattaṃ, kāraṇatthe vā esa nipāto,	1313	
PA_tika-s01_04t:1313_4	hetumhi vā paccattaniddeso, yena ṭhānenāti attho, kiriyāparāmasanaṃ vā etaṃ. “Itthattaṃ	1313	
PA_tika-s01_04t:1313_5	āgacchatī”ti ettha yadetaṃ itthattassa āgamanasaṅkhātaṃ ṭhānaṃ, tadetaṃ vijjatīti	1313	
PA_tika-s01_04t:1313_6	attho. Esa na so pabbajati, cetosamādhiṃ phusati, pubbenivāsaṃ anussatīti etesupi	1313	
PA_tika-s01_04t:1313_7	padesu. “Ṭhānaṃ kho panetaṃ bhikkhave, vijjati, yaṃ aññataro satto”ti hi imāni padāni	1313	
PA_tika-s01_04t:1313_8	“pabbajatī”tiādīhipi padehi paccekaṃ yojetabbāni. Na gacchatīti agāraṃ, gehaṃ, agārassa	1313	
PA_tika-s01_04t:1313_9	hitaṃ āgāriyaṃ, kasigorakkhādikammaṃ, tamettha natthīti anāgāriyaṃ, pabbajjā, tenāha	1313	
PA_tika-s01_04t:1313_10	“agārasmā”tiādi. Pa-saddena visiṭṭho vaja-saddo upasaṅkamaneti vuttaṃ “upagacchatī”ti.	13131	
PA_tika-s01_04t:1313_11	Paranti pacchā, atisayaṃ vā, aññaṃ pubbenivāsantipi attho. “Na saratī”ti vutteyeva	13131	
PA_tika-s01_04t:1313_12	ayamattho āpajjatīti dasseti “saritu”ntiādinā. Apassantoti pubbenivāsānussatiñāṇena	13131	
PA_tika-s01_04t:1313_13	apassanahetu, passituṃ asakkonto hutvātipi vaṭṭati. Māna-saddo viya hi anta-saddo	13131	
PA_tika-s01_04t:1313_14	idha sāmatthiyattho. Sadābhāvatoti sabbadā vijjamānattā. Jarāvasenāpīti ettha pi-saddena	13131	
PA_tika-s01_04t:1313_15	maraṇavasenāpīti sampiṇḍeti.	13131	
PA_tika-s01_04t:1314_0	45. Khiḍḍāpadosinoti kattuvasena padasiddhi, khiḍḍāpadosikāti pana sakatthavuttivasena,	1314	
PA_tika-s01_04t:1314_1	saddamanapekkhitvā pana atthameva dassetuṃ “khiḍḍāyā”tiādi vuttaṃ. “Khiḍḍāpadosakā”ti	1314	
PA_tika-s01_04t:1314_2	vā vattabbe i-kārāgamavasena evaṃ vuttaṃ. Padussanaṃ vā padoso, khiḍḍāya padoso khiḍḍāpadoso,	1314	
PA_tika-s01_04t:1314_3	so etesanti khiḍḍāpadosikā. “Padūsikātipi pāḷiṃ likhantī”ti aññanikāyikānaṃ pamādalekhataṃ	1314	
PA_tika-s01_04t:1314_4	dasseti. Mahāvihāravāsīnikāyikānañhi vācanāmaggavasena ayaṃ saṃvaṇṇanā pavattā. Apica	1314	
PA_tika-s01_04t:1314_5	tena potthakāruḷhakāle pamādalekhaṃ dasseti. Tampi hi padatthasodhanāya aṭṭhakathāya	1314	
PA_tika-s01_04t:1314_6	sodhitaniyāmeneva gahetabbaṃ, tenāha “sā aṭṭhakathāyaṃ natthī”ti. Velaṃ atikkantaṃ	1314	
PA_tika-s01_04t:1314_7	ativelaṃ, taṃ. Bhāvanapuṃsakañcetaṃ, tenāha “aticira”nti, āhārūpabhogakālaṃ atikkamitvāti	1314	
PA_tika-s01_04t:1314_8	vuttaṃ hoti. Ratidhamma-saddo hassakhiḍḍā-saddehi paccekaṃ yojetabbo “hassakhiḍḍāsu	1314	
PA_tika-s01_04t:1314_9	ratidhammo ramaṇasabhāvo”ti. Hasanaṃ hasso, keḷihasso. Kheḍanaṃ kīḷanaṃ khiḍḍā, kāyikavācasikakīḷā.	1314	
PA_tika-s01_04t:1314_10	Anuyogavasena taṃsamāpannāti dassento āha “hassaratidhammañcevā”tiādi. Kīḷā yesaṃ	13141	
PA_tika-s01_04t:1314_11	te keḷino, tesaṃ hasso tathā. Kīḷāhassapayogena uppajjanakasukhañcettha keḷihassasukhaṃ.	13141	
PA_tika-s01_04t:1314_12	Tadavasiṭṭhakīḷāpayogena uppajjanakaṃ kāyikavācasikakīḷāsukhaṃ.	13141	
PA_tika-s01_04t:1315_0	“Te kirā”tiādi vitthāradassanaṃ. Kira-saddo hettha vitthārajotakoyeva, na tu anussavanāruciyādijotako	1315	
PA_tika-s01_04t:1315_1	tathāyeva pāḷiyaṃ, aṭṭhakathāsu ca vuttattā. Sirivibhavenāti sarīrasobhaggādisiriyā,	1315	
PA_tika-s01_04t:1315_2	parivārādisampattiyā ca. Nakkhattanti chaṇaṃ. Yebhuyyena hi nakkhattayogena katattā	1315	
PA_tika-s01_04t:1315_3	tathāyogo vā hotu, mā vā, nakkhattamicceva vuccati. Āhāranti ettha ko devānamāhāro,	1315	
PA_tika-s01_04t:1315_4	kā ca tesamāhāravelāti? Sabbesampi kāmāvacaradevānaṃ sudhāhāro. Dvādasapāpadhammavigghātena	1315	
PA_tika-s01_04t:1315_5	hi sukhassa dhāraṇato devānaṃ bhojanaṃ “sudhā”ti vuccati. Sā pana setā saṅkhūpamā	1315	
PA_tika-s01_04t:1315_6	atulyadassanā suci sugandhā piyarūpā. Yaṃ sandhāya sudhābhojanajātake vuttaṃ –	1315	
PA_tika-s01_04t:1316	“Saṅkhūpamaṃ seta’matulyadassanaṃ,	131	
PA_tika-s01_04t:1317	Suciṃ sugandhaṃ piyarūpa’mabbhutaṃ;	131	
PA_tika-s01_04t:1318	Adiṭṭhapubbaṃ mama jātu cakkhubhi,	131	
PA_tika-s01_04t:1319	Kā devatā pāṇisu kiṃ sudho’dahī”ti. ;	131	
PA_tika-s01_04t:1320	“Bhuttā ca sā dvādasahanti pāpake,	132	
PA_tika-s01_04t:1321	Khuddaṃ pipāsaṃ aratiṃ daraklamaṃ;	132	
PA_tika-s01_04t:1322	Kodhūpanāhañca vivādapesuṇaṃ,	132	
PA_tika-s01_04t:1323	Sītuṇha tandiñca rasuttamaṃ ida”nti ca. ;	132	
PA_tika-s01_04t:1324_0	Sā ca heṭṭhimehi heṭṭhimehi uparimānaṃ uparimānaṃ paṇītatamā hoti, taṃ yathāsakaṃ	1324	
PA_tika-s01_04t:1324_1	parimitadivasavasena divase divase bhuñjanti. Keci pana vadanti “biḷārapadappamāṇaṃ	1324	
PA_tika-s01_04t:1324_2	sudhāhāraṃ te bhuñjanti, so jivhāya ṭhapitamatto yāva kesagganakhaggā kāyaṃ pharati,	1324	
PA_tika-s01_04t:1324_3	yathāsakaṃ gaṇitadivasavasena satta divase yāpanasamattho hotī”ti. Kecivāde panettha	1324	
PA_tika-s01_04t:1324_4	biḷārapada-saddo suvaṇṇasaṅkhātassa saṅkhyāvisesassa vācako. Pamāṇato pana udumbaraphalappamāṇaṃ,	1324	
PA_tika-s01_04t:1324_5	yaṃ pāṇitalaṃ kabaḷaggahantipi vuccati. Vuttañhi madhukose –	1324	
PA_tika-s01_04t:1325	“Pāṇirakkho picu cāpi, suvaṇṇakamudumbaraṃ;	132	
PA_tika-s01_04t:1326	Biḷārapadakaṃ pāṇi-talaṃ taṃ kabaḷaggaha”nti.	132	
PA_tika-s01_04t:1327_0	“Nirantaraṃ khādantāpi pivantāpī”ti idaṃ parikappanāvasena vuttaṃ, na pana evaṃ niyamavasena	1327	
PA_tika-s01_04t:1327_1	tathā khādanapivanānamaniyamabhāvato. Kammajatejassa balavabhāvo uḷārapuññanibbattattā,	1327	
PA_tika-s01_04t:1327_2	uḷāragarusiniddhasudhāhārajīraṇato ca. Karajakāyassa mandabhāvo pana sukhumālabhāvato.	1327	
PA_tika-s01_04t:1327_3	Teneva hi bhagavā indasālaguhāyaṃ pakatipathaviyaṃ patiātuṃ asakkontaṃ sakkaṃ devarājānaṃ	1327	
PA_tika-s01_04t:1327_4	“oḷārikaṃ kāyaṃ adhiṭṭhehī”ti avoca. Manussānaṃ pana kammajatejassa mandabhāvo, karajakāyassa	1327	
PA_tika-s01_04t:1327_5	balavabhāvo ca vuttaviparītena veditabbo. Karajakāyoti ettha ko vuccati sarīraṃ,	1327	
PA_tika-s01_04t:1327_6	tattha pavatto. Rajo karajo, kiṃ taṃ? Sukkasoṇitaṃ. Tañhi “rāgo rajo na ca pana reṇu	1327	
PA_tika-s01_04t:1327_7	vuccatī”ti evaṃ vuttarāgarajaphalattā sarīravācakena ka-saddena visesetvā kāraṇavohārena	1327	
PA_tika-s01_04t:1327_8	“karajo”ti vuccati. Tena sukkasoṇitasaṅkhātena karajena sambhūto kāyo karajakāyoti	1327	
PA_tika-s01_04t:1327_9	ācariyā. Tathā hi kāyo mātāpettikasambhavoti vutto. Mahāassapūrasuttantaṭīkāyaṃ pana	1327	
PA_tika-s01_04t:1327_10	“karīyati gabbhāsaye khipīyatīti karo, sambhavo, karato jātoti karajo, mātāpettikasambhavoti	13271	
PA_tika-s01_04t:1327_11	attho. Mātuādīnaṃ saṇṭhāpanavasena karato hatthato jātoti karajoti apare. Ubhayathāpi	13271	
PA_tika-s01_04t:1327_12	karajakāyanti catusantatirūpamāhā”ti vuttaṃ. Karoti putte nibbattetīti karo, sukkasoṇitaṃ,	13271	
PA_tika-s01_04t:1327_13	tena jāto karajotipi vadanti. Tathā asambhūtopi ca devādīnaṃ kāyo tabbohārena “karajakāyo”ti	13271	
PA_tika-s01_04t:1327_14	vuccati yathā “pūtikāyo, jarasiṅgālo”ti. Tesanti manussānaṃ. Acchayāgu nāma pasannā	13271	
PA_tika-s01_04t:1327_15	akasaṭā yāgu. Vatthunti karajakāyaṃ. Ekaṃ āhāravelanti ekadivasamattaṃ, kesañci matena pana sattāhaṃ.	13271	
PA_tika-s01_04t:1328_0	Evaṃ anvayato byatirekato ca dassetvā upamāvasenapi tamāvikaronto “yathā nāmā”tiādimāha.	1328	
PA_tika-s01_04t:1328_1	Tattapāsāṇeti accuṇhapāsāṇe. Rattasetapadumato avasiṭṭhaṃ uppalaṃ. Akathāyanti mahāaṭṭhakathāyaṃ.	1328	
PA_tika-s01_04t:1328_2	Avisesenāti “devāna”nti avisesena, devānaṃ kammajatejo balavā hoti, karajaṃ mandanti	1328	
PA_tika-s01_04t:1328_3	vā kammajatejakarajakāyānaṃ balavamandatāsaṅkhāta kāraṇasāmaññena. Tadetañhi kāraṇaṃ	1328	
PA_tika-s01_04t:1328_4	sabbesampi devānaṃ samānameva, tasmā sabbepi devā gahetabbāti vuttaṃ hoti. Kabaḷīkārabhūtaṃ	1328	
PA_tika-s01_04t:1328_5	sudhāhāraṃ upanissāya jīvantīti kabaḷīkārāhārūpajīvino. Kecīti abhayagirivāsino.	1328	
PA_tika-s01_04t:1328_6	“Khiḍḍāpadussanamatteneva hete khiḍḍāpadosikāti vuttā”ti ayaṃ pāṭho “teyeva cavantīti	1328	
PA_tika-s01_04t:1328_7	veditabbā”ti etassānantare paṭhitabbo tadanusandhikattā. Ayañhetthānusandhi – yadi	1328	
PA_tika-s01_04t:1328_8	sabbepi evaṃ karontā kāmāvacaradevā caveyyuṃ, atha kasmā “khiḍḍāpadosikā”ti nāmavisesena	1328	
PA_tika-s01_04t:1328_9	bhagavatā vuttāti? Vicāraṇāya evamāhāti, etena imamatthaṃ dasseti “sabbepi devā evaṃ	1328	
PA_tika-s01_04t:1328_10	cavantāpi khiḍḍāya padussanasabhāvamattaṃ pati nāmavisesena tathā vuttā”ti. Yadeke	13281	
PA_tika-s01_04t:1328_11	vadeyyuṃ “kecivādapatiṭṭhāpakoyaṃ pāṭho”ti, tadayuttameva iti-saddantarikattā, ante	13281	
PA_tika-s01_04t:1328_12	ca tassa avijjamānattā. Atthikehi pana tassa kecivādasamavarodhanaṃ ante itisaddo yojetabboti.	13281	
PA_tika-s01_04t:1329_0	47-48. Manopadosinoti kattuvasena padasiddhi, manopadosikāti ca sakatthavuttivasena,	1329	
PA_tika-s01_04t:1329_1	atthamattaṃ pana dassetuṃ “manenā”tiādi vuttaṃ. “Manopadosakā”ti vā vattabbe i-kārāgamavasena	1329	
PA_tika-s01_04t:1329_2	evaṃ vuttaṃ. Manenāti issāpakatattā paduṭṭhena manasā. Aparo nayo – usūyanavasena	1329	
PA_tika-s01_04t:1329_3	manasā padoso manopadoso, vināsabhūto so etesamatthīti manopadosikāti. “Te aññamaññamhi	1329	
PA_tika-s01_04t:1329_4	paduṭṭhacittā kilantakāyā kilantacittā te devā tamhā kāyā cavantī”ti vacanato “ete	1329	
PA_tika-s01_04t:1329_5	cātumahārājikā”ti āha. Manena padussanamatteneva hete manopadosikāti vuttā. “Tesu	1329	
PA_tika-s01_04t:1329_6	kirā”tiādi vitthāro. Rathena vīthiṃ paṭipajjatīti upalakkhaṇamattaṃ aññehi aññatthāpi	1329	
PA_tika-s01_04t:1329_7	paṭipajjanasambhavato. Etanti attano sampattiṃ. Uddhumāto viyāti pītiyā karaṇabhūtāya	1329	
PA_tika-s01_04t:1329_8	unnato viya. Bhijjamāno viyāti tāya bhijjanto viya, pītiyā vā kattubhūtāya bhañjito	1329	
PA_tika-s01_04t:1329_9	viya. Kuddhā nāma suvijānanā honti, tasmā kuddhabhāvamassa ñatvāti attho.	1329	
PA_tika-s01_04t:1330_0	Akuddho rakkhatīti kuddhassa so kodho itarasmiṃ akujjhante anupādāno ceva ekavāramattaṃ	1330	
PA_tika-s01_04t:1330_1	uppattiyā anāsevano ca hutvā cāvetuṃ na sakkoti, udakantaṃ patvā aggi viya nibbāyati,	1330	
PA_tika-s01_04t:1330_2	tasmā akuddho itaraṃ cavanato rakkhati. Ubhosu pana kuddhesu bhiyyo bhiyyo aññamaññamhi	1330	
PA_tika-s01_04t:1330_3	parivaḍḍhanavasena tikhiṇasamudācāro nissayadahanaraso kodho uppajjamāno hadayavatthuṃ	1330	
PA_tika-s01_04t:1330_4	nidahanto accantasukhumālakarajakāyaṃ vināseti, tato sakalopi attabhāvo antaradhāyati,	1330	
PA_tika-s01_04t:1330_5	tamatthaṃ dassetumāha “ubhosu panā”tiādi. Tathā cāha pāḷiyaṃ “te aññamaññamhi paduṭṭhacittā	1330	
PA_tika-s01_04t:1330_6	kilantakāyā kilantacittā te devā tamhā kāyā cavantī”ti. Ekassa kodho itarassa paccayo	1330	
PA_tika-s01_04t:1330_7	hoti, tassapi kodho itarassa paccayo hotīti ettha kodhassa bhiyyo bhiyyo parivaḍḍhanāya	1330	
PA_tika-s01_04t:1330_8	eva paccayabhāvo veditabbo, na cavanāya nissayadahanarasena attanoyeva kodhena hadayavatthuṃ	1330	
PA_tika-s01_04t:1330_9	nidahantena accantasukhumālassa karajakāyassa cavanato. Kandantānaṃyeva orodhānanti	1330	
PA_tika-s01_04t:1330_10	anādaratthe sāmivacanaṃ. Ayamettha dhammatāti ayaṃ tesaṃ karajakāyamandatāya, tathāuppajjanakassa	13301	
PA_tika-s01_04t:1330_11	ca kodhassa balavatāya ṭhānaso cavanabhāvo etesu devesu rūpārūpadhammānaṃ dhammaniyāmo sabhāvoti attho.	13301	
PA_tika-s01_04t:1331_0	49-52. Cakkhādīnaṃ bhedaṃ passatīti virodhipaccayasannipāte vikārāpattidassanato,	1331	
PA_tika-s01_04t:1331_1	ante ca adassanūpagamanato vināsaṃ passati oḷārikattā rūpadhammabhedassa. Paccayaṃ	1331	
PA_tika-s01_04t:1331_2	datvāti anantarapaccayādivasena paccayasattiṃ datvā, paccayo hutvāti vuttaṃ hoti,	1331	
PA_tika-s01_04t:1331_3	tasmā na passatīti sambandho, balavatarampi samānaṃ iminā kāraṇena na passatīti adhippāyo.	1331	
PA_tika-s01_04t:1331_4	Balavataranti ca cittassa lahutarabhedaṃ sandhāya vuttaṃ. Tathā hi ekasmiṃ rūpe dharanteyeva	1331	
PA_tika-s01_04t:1331_5	soḷasa cittāni bhijjanti. Cittassa bhedaṃ na passatīti ettha khaṇe khaṇe bhijjantampi	1331	
PA_tika-s01_04t:1331_6	cittaṃ parassa anantarapaccayabhāveneva bhijjati, tasmā purimacittassa abhāvaṃ paṭicchādetvā	1331	
PA_tika-s01_04t:1331_7	viya pacchimacittassa uppattito bhāvapakkho balavataro pākaṭova hoti, na abhāvapakkhoti	1331	
PA_tika-s01_04t:1331_8	idaṃ kāraṇaṃ dassetuṃ “cittaṃ panā”tiādi vuttanti daṭṭhabbaṃ. Ayañcattho alābhacakkanidassanena	1331	
PA_tika-s01_04t:1331_9	dīpetabbo. Yasmā pana takkīvādī nānattanayassa duravadhānatāya, ekattanayassa ca	1331	
PA_tika-s01_04t:1331_10	micchāgahitattā “yadevidaṃ viññāṇaṃ sabbadāpi evarūpena pavattati, ayaṃ me attā nicco”tiādinā	13311	
PA_tika-s01_04t:1331_11	abhinivesaṃ janesi, tasmā tamatthaṃ “so taṃ apassanto”tiādinā saha upamāya vibhāveti.	13311	
PA_tika-s01_04t:1332	Antānantavādavaṇṇanā	133	
PA_tika-s01_04t:1333_0	53. Antānantasahacarito vādo antānanto yathā “kuntā pacarantī”ti, antānantasannissayo	1333	
PA_tika-s01_04t:1333_1	vā yathā “mañcā ukkuṭṭhiṃ karontī”ti, so etesanti antānantikāti atthaṃ dassetuṃ “antānantavādā”ti	1333	
PA_tika-s01_04t:1333_2	vuttaṃ. Vuttanayena antānantasahacarito, tannissayo vā, antānantesu vā pavatto vādo	1333	
PA_tika-s01_04t:1333_3	etesanti antānantavādā. Idāni “antavā ayaṃ loko”tiādinā vakkhamānapāṭhānurūpaṃ atthaṃ	1333	
PA_tika-s01_04t:1333_4	vibhajanto “antaṃ vā”tiādimāha. Amati gacchati bhāvo osānametthāti hi anto, mariyādā,	1333	
PA_tika-s01_04t:1333_5	tappaṭisedhanena ananto. Anto ca ananto ca antānanto ca nevantanānanto ca antānanto	1333	
PA_tika-s01_04t:1333_6	tveva vutto sāmaññaniddesena, ekasesenavā “nāmarūpapaccayā saḷāyatana”ntiādīsu viya.	1333	
PA_tika-s01_04t:1333_7	Catutthapadañhettha tatiyapadena samānatthanti antānantapadeneva yathāvuttanayadvayena	1333	
PA_tika-s01_04t:1333_8	catudhā attho viññāyati. Kassa panāyaṃ antānantoti? Lokīyati saṃsāranissaraṇatthikehi	1333	
PA_tika-s01_04t:1333_9	diṭṭhigatikehi avapassīyati, lokiyanti vā ettha tehi puññāpuññāni, tabbipāko cāti	1333	
PA_tika-s01_04t:1333_10	“loko”ti saṅkhyaṃ gatassa attano. Tenāha pāḷiyaṃ “antānantaṃ lokassa paññapentī”ti.	13331	
PA_tika-s01_04t:1333_11	Ko paneso attāti? Jhānavisayabhūtaṃ kasiṇanimittaṃ. Ayañhi diṭṭhigatiko paṭibhāganimittaṃ	13331	
PA_tika-s01_04t:1333_12	cakkavāḷapariyantaṃ, apariyantaṃ vā vaḍḍhanavasena, tadanussavādivasena ca tattha	13331	
PA_tika-s01_04t:1333_13	lokasaññī viharati, tathā ca aṭṭhakathāyaṃ vakkhati “taṃ ‘loko’ti gahetvā”ti keci	13331	
PA_tika-s01_04t:1333_14	pana vadanti “jhānaṃ, taṃsampayuttadhammā ca idha attā, lokoti ca gahitā”ti, taṃ	13331	
PA_tika-s01_04t:1333_15	aṭṭhakathāya na sameti.	13331	
PA_tika-s01_04t:1334_0	Etthāha – yuttaṃ tāva purimānaṃ tiṇṇampi vādīnaṃ antānantikattaṃ antañca anantañca	1334	
PA_tika-s01_04t:1334_1	antānantañca ārabbha pavattavādattā, pacchimassa pana takkikassa tadubhayapaṭisedhanavasena	1334	
PA_tika-s01_04t:1334_2	pavattavādattā kathaṃ antānantikattanti? Tadubhayapaṭisedhanavasena pavattavādattā	1334	
PA_tika-s01_04t:1334_3	eva. Antānantapaṭisedhanavādopi hi so antānantavisayoyeva tamārabbha pavattattā.	1334	
PA_tika-s01_04t:1334_4	Etadatthameva hi sandhāya aṭṭhakathāyaṃ “antaṃ vā antantaṃ vā antānantaṃ vā nevantānānantaṃ	1334	
PA_tika-s01_04t:1334_5	vā ārabbha pavattavādā”ti vuttaṃ. Atha vā yathā tatiyavāde desapabhedavasena ekasseva	1334	
PA_tika-s01_04t:1334_6	lokassa antavatā, anantavatā ca sambhavati, evamettha takkīvādepi kālapabhedavasena	1334	
PA_tika-s01_04t:1334_7	ekasseva tadubhayasambhavato aññamaññapaṭisedhena tadubhayaññeva vuccati, dvinnampi	1334	
PA_tika-s01_04t:1334_8	ca paṭisedhānaṃ pariyudāsatā. Kathaṃ? Antavantapaṭisedhena hi anantavā vuccati, anantavantapaṭisedhena	1334	
PA_tika-s01_04t:1334_9	ca antavā. Dvipaṭisedho hi pakatiyatthañāpako. Iti paṭisedhanavasena antānantasaṅkhātassa	1334	
PA_tika-s01_04t:1334_10	ubhayassa vuttattā yuttoyeva tabbisayassa pacchimassāpi antānantikabhāvoti. Yadevaṃ	13341	
PA_tika-s01_04t:1334_11	so antānantikavādabhāvato tatiyavādasamavarodheyeva siyāti? Na, kālapabhedassa adhippetattā.	13341	
PA_tika-s01_04t:1334_12	Desapabhedavasena hi antānantiko tatiyavādī viya pacchimopi takkiko kālapabhedavasena	13341	
PA_tika-s01_04t:1334_13	antānantiko hoti. Kathaṃ? Yasmā ayaṃ lokasaññito attā ananto kadā ci sakkhidiṭṭhoti	13341	
PA_tika-s01_04t:1334_14	adhigatavisesehi mahesīhi anusuyyati, tasmā nevantavā. Yasmā panāyaṃ antavā kadāci,	13341	
PA_tika-s01_04t:1334_15	sakkhidiṭṭhoti tehiyeva anusuyyati, tasmā nānantavāti. Ayaṃ takkiko avaḍḍhitabhāvapubbakattā	13341	
PA_tika-s01_04t:1334_16	paṭibhāganimittānaṃ vaḍḍhitabhāvassa ubhayathā labbhamānassa parikappitassa attano	13341	
PA_tika-s01_04t:1334_17	appaccakkhakāritāya anussavādimatte ṭhatvā vaḍḍhitakālavasena “nevantavā”ti paṭikkhipati,	13341	
PA_tika-s01_04t:1334_18	avaḍḍhitakālavasena pana “nānantavā”ti, na pana antatānantatānaṃ accantamabhāvena	13341	
PA_tika-s01_04t:1334_19	yathā taṃ “nevasaññānāsaññā”ti. Yathā cānussutikatakkino, evaṃ jātissaratakkiādīnampi	13341	
PA_tika-s01_04t:1334_20	vasena yathāsambhavaṃ yojetabbaṃ.	13342	
PA_tika-s01_04t:1335_0	Keci pana yadi panāyaṃ attā antavā, evaṃ sati dūradese upapajjanānussaraṇādikiccanibbatti	1335	
PA_tika-s01_04t:1335_1	na siyā. Atha anantavā, evañca idha ṭhitasseva devalokanirayādīsu sukhadukkhānubhavanaṃ	1335	
PA_tika-s01_04t:1335_2	siyā. Sace pana antavā ceva anantavā ca, evampi tadubhayadosasamāyogo siyā. Tasmā	1335	
PA_tika-s01_04t:1335_3	“antavā, anantavā”ti ca abyākaraṇīyo attāti evaṃ takkanavasena catutthavādappavattiṃ	1335	
PA_tika-s01_04t:1335_4	vaṇṇenti. Yadi panesa vuttanayena antānantiko bhaveyya, atha kasmā “ye te samaṇabrāhmaṇā	1335	
PA_tika-s01_04t:1335_5	evamāhaṃsu ‘antavā ayaṃ loko parivaṭumo’ti, tesaṃ musā”tiādinā tassa purimavādattayapaṭikkhepo	1335	
PA_tika-s01_04t:1335_6	vuttoti? Purimavādattayassa tena yathādhippetappakāravilakkhaṇabhāvato. Teneva hi	1335	
PA_tika-s01_04t:1335_7	kāraṇena tathā paṭikkhepo vutto, na pana tassa antānantikattābhāvena, na ca pariyantarahitadiṭṭhivācāhi	1335	
PA_tika-s01_04t:1335_8	paṭikkhepena, avassañcetaṃ evameva ñātabbaṃ. Aññathā hesa amarāvikkhepapakkhaññeva	1335	
PA_tika-s01_04t:1335_9	bhajeyya catutthavādo. Na hi antatāanantatātadubhayavinimutto attano pakāro atthi,	1335	
PA_tika-s01_04t:1335_10	takkīvādī ca yuttimaggakoyeva. Kālabhedavasena ca ekasmimpi loke tadubhayaṃ no na	13351	
PA_tika-s01_04t:1335_11	yujjatīti. Bhavatu tāva pacchimavādīdvayassa antānantikabhāvo yutto antānantānaṃ	13351	
PA_tika-s01_04t:1335_12	vasena ubhayavisayattā tesaṃ vādassa. Kathaṃ pana purimavādīdvayassa paccekaṃ antānantikabhāvo	13351	
PA_tika-s01_04t:1335_13	yutto siyā ekekavisayattā tesaṃ vādassāti? Vuccate – samudāye pavattamāna-saddassa	13351	
PA_tika-s01_04t:1335_14	avayavepi upacāravuttito. Samuditesu hi antānantavādīsu pavattamāno antānanti ka-saddo	13351	
PA_tika-s01_04t:1335_15	tattha niruḷhatāya tadavayavesupi paccekaṃ antānantikavādīsu pavattati yathā “arūpajjhānesu	13351	
PA_tika-s01_04t:1335_16	paccekaṃ aṭṭhavimokkhapariyāyo”, yathā ca “loke sattāsayo”ti. Atha vā abhinivesato	13351	
PA_tika-s01_04t:1335_17	purimakāle pavattavitakkavasena ayaṃ tattha vohāro kato. Tesañhi diṭṭhigatikānaṃ	13351	
PA_tika-s01_04t:1335_18	tathārūpacetosamādhisamadhigamato pubbakāle “antavā nu kho ayaṃ loko, udāhu anantavā”ti	13351	
PA_tika-s01_04t:1335_19	ubhayākārāvalambino vitakkassa vasena niruḷho antānantikabhāvo pacchā visesalābhena	13351	
PA_tika-s01_04t:1335_20	tesu antānantavādesu ekasseva vādassa saṅgahe uppannepi purimasiddharuḷhiyā vohārīyati	13352	
PA_tika-s01_04t:1335_21	yathā “sabbe sattā maraṇadhammā”tiādīsu arahati sattapariyāyo, yathā ca bhavantaragatepi maṇḍūkādivohāroti.	13352	
PA_tika-s01_04t:1336_0	54-60. Paṭibhāganimittavaḍḍhanāya heṭṭhā, upari, tiriyañca cakkavāḷapariyantagatāgatavasena	1336	
PA_tika-s01_04t:1336_1	antānantabhāvoti dassetuṃ “paṭibhāganimitta”ntiādi vuttaṃ. Nti paṭibhāganimittaṃ.	1336	
PA_tika-s01_04t:1336_2	Uddhamadho avaḍḍhetvā tiriyaṃ vaḍḍhetvāti etthāpi “cakkavāḷapariyantaṃ katvā”ti adhikāravasena	1336	
PA_tika-s01_04t:1336_3	yojetabbaṃ. Vuttanayenāti “takkayatīti takkī”tiādinā saddato, “catubbidho takkī”tiādinā	1336	
PA_tika-s01_04t:1336_4	atthato ca sassatavāde vuttanayena. Diṭṭhapubbānusārenāti dassanabhūtena viññāṇena	1336	
PA_tika-s01_04t:1336_5	upaladdhapubbassa antavantādino anussaraṇena, evañca katvā anussutitakkīsuddhatakkīnampi	1336	
PA_tika-s01_04t:1336_6	idha saṅgaho siddho hoti. Atha vā diṭṭhaggahaṇeneva “naccagītavāditavisūkadassanā”tiādīsu	1336	
PA_tika-s01_04t:1336_7	viya sutādīnampi gahitabhāvo veditabbo. “Antavā”tiādinā icchitassa attano sabbadābhāvaparāmasanavaseneva	1336	
PA_tika-s01_04t:1336_8	imesaṃ vādānaṃ pavattanato sassatadiṭṭhisaṅgaho daṭṭhabbo. Tathā hi vakkhati “satteva	1336	
PA_tika-s01_04t:1336_9	ucchedadiṭṭhiyo, sesā sassatadiṭṭhiyo”ti.	1336	
PA_tika-s01_04t:1337	Amarāvikkhepavādavaṇṇanā	133	
PA_tika-s01_04t:1338_0	61. Na maratīti “evamevā”ti sanniṭṭhānābhāvena na upacchijjati, anekantikāyeva hotīti	1338	
PA_tika-s01_04t:1338_1	vuttaṃ hoti. Pariyantarahitāti osānavigatā, aniṭṭhaṅgatāti attho. Vividhoti “evampi	1338	
PA_tika-s01_04t:1338_2	me no”tiādinā nānappakāro. Khepoti sakavādena paravādānaṃ khipanaṃ. Ko paneso amarāvikkhepoti?	1338	
PA_tika-s01_04t:1338_3	Tathāpavatto diṭṭhippadhāno tādisāya vācāya samuṭṭhāpako cittuppādoyeva. Amarāya	1338	
PA_tika-s01_04t:1338_4	diṭṭhiyā, vācāya ca vikkhipanti, vividhamapanentīti vā amarāvikkhepino, teyeva “amarāvikkhepikā”tipi	1338	
PA_tika-s01_04t:1338_5	yujjati. “Macchajāti” cceva avatvā “ekā”ti vadanto macchajātiviseso esoti dasseti.	1338	
PA_tika-s01_04t:1338_6	Ito cito ca sandhāvati ekasmiṃ sabhāve anavaṭṭhānato. Yathā gāhaṃ na upagacchati,	1338	
PA_tika-s01_04t:1338_7	tathā sandhāvanato, etena amarāya vikkhepo tathā, so viyāti amarāvikkhepoti atthamāha	1338	
PA_tika-s01_04t:1338_8	“sā ummujjananimujjanādivasenā”tiādinā vikkhepapadatthena upamitattā. Ayameva hi	1338	
PA_tika-s01_04t:1338_9	attho ācariyasāriputtattherenāpi sāratthadīpaniyaṃ vutto. Amarā viya vikkhepo amarāvikkhepoti	1338	
PA_tika-s01_04t:1338_10	keci. Atha vā amarā viya vikkhipantīti amarāvikkhepino, teyeva amarāvikkhepikā.	13381	
PA_tika-s01_04t:1339_0	62. Vikkhepavādino uttarimanussadhamme, abyākatadhamme ca (akusaladhammepi dī. ni.	1339	
PA_tika-s01_04t:1339_1	ṭī. 1.62) sabhāvabhedavasena paṭivijjhituṃ ñāṇaṃ natthīti kusalākusalapadānaṃ kusalākusalakammapathavaseneva	1339	
PA_tika-s01_04t:1339_2	attho vutto. Vighāto vihesā kāyikadukkhaṃ “vippaṭisāruppattiyā”ti domanassassa hetubhāvena	1339	
PA_tika-s01_04t:1339_3	vacanato, tenāha “dukkhaṃ bhaveyyā”ti. Musāvādeti nimitte bhummavacanaṃ, nissakkatthe	1339	
PA_tika-s01_04t:1339_4	vā. Musāvādahetu, musāvādato vā ottappena ceva hiriyā cāti attho. Kīdisaṃ amarāvikkhepamāpajjatīti	1339	
PA_tika-s01_04t:1339_5	āha “apariyantavikkhepa”nti, tena amarāsadisavikkhepasaṅkhātaṃ dutiyanayaṃ nivatteti.	1339	
PA_tika-s01_04t:1339_6	Yathāvutte hi nayadvaye paṭhamanayavasenāyamattho dassito, dutiyanayavasena pana	1339	
PA_tika-s01_04t:1339_7	amarāsadisavikkhepaṃ dassetuṃ “idaṃ kusalanti puṭṭho”tiādivacanaṃ vakkhati.	1339	
PA_tika-s01_04t:1340_0	“Evantipi me no”ti yaṃ tayā puṭṭhaṃ, taṃ evantipi me laddhi no hotīti attho. Evaṃ	1340	
PA_tika-s01_04t:1340_1	sabbattha yathārahaṃ. Aniyamitavikkhepoti sassatādīsu ekasmimpi pakāre aṭṭhatvā vikkhepakaraṇaṃ,	1340	
PA_tika-s01_04t:1340_2	paravādinā yasmiṃ kismiñci pakāre pucchite tassa paṭikkhepavikkhepoti vuttaṃ hoti.	1340	
PA_tika-s01_04t:1340_3	Atha vā apariyantavikkhepadassanaṃyeva aṭṭhakathāyaṃ kataṃ “evantipi me noti aniyamitavikkhepo”tiādinā,	1340	
PA_tika-s01_04t:1340_4	“idaṃ kusalanti vā akusalanti vā puṭṭho”tiādinā ca. “Evantipi me no”tiādinā hi aniyametvā,	1340	
PA_tika-s01_04t:1340_5	niyametvā ca sassatekaccasassatucchedatakkīvādānaṃ paṭisedhanena taṃ taṃ vādaṃ paṭikkhipateva	1340	
PA_tika-s01_04t:1340_6	apariyantavikkhepavādattā. “Amarāvikkhepino”ti dassetvā attanā pana anavaṭṭhitavādattā	1340	
PA_tika-s01_04t:1340_7	na kismiñci pakkhe avatiṭṭhatīti imamatthaṃ dassetuṃ “sayaṃ pana idaṃ…pe… na byākarotī”ti	1340	
PA_tika-s01_04t:1340_8	āha. Idāni kusalādīnaṃ abyākaraṇena tadeva anavaṭṭhānaṃ vibhāveti “idaṃ kusalanti	1340	
PA_tika-s01_04t:1340_9	puṭṭho”tiādinā. Tenevāha “ekasmimpi pakkhe na tiṭṭhatī”ti. Kiṃ no noti te laddhīti	1340	
PA_tika-s01_04t:1340_10	neva na hotīti tava laddhi hoti kinti attho. No notipi me noti neva na hotītipi me laddhi no hoti.	13401	
PA_tika-s01_04t:1341_0	63. Attano paṇḍitabhāvavisayānaññeva rāgādīnaṃ vasena yojanaṃ kātuṃ “ajānantopī”tiādimāha.	1341	
PA_tika-s01_04t:1341_1	Sahasāti anupadhāretvā vegena. “Bhadramukhāti paṇḍitānaṃ samudāciṇṇamālapanaṃ, sundaramukhāti	1341	
PA_tika-s01_04t:1341_2	attho. Tatthāti tasmiṃ byākaraṇe, nimitte cetaṃ bhummaṃ. Chandarāgapadānaṃ samānatthabhāvepi	1341	
PA_tika-s01_04t:1341_3	vikappanajotakena vā-saddena yogyattā gobalībaddādinayena bhinnatthatāva yuttāti	1341	
PA_tika-s01_04t:1341_4	āha “chando dubbalarāgo, rāgo balavarāgo”ti. Dosapaṭighesupi eseva nayo. Ettakampi	1341	
PA_tika-s01_04t:1341_5	nāmāti ettha api-saddo sampiṇḍane vattati, nāma-saddo garahāyaṃ. Na kevalaṃ ito uttaritarameva,	1341	
PA_tika-s01_04t:1341_6	atha kho ettakampi na jānāmi nāma, pageva taduttarijānaneti attho. Parehi katasakkārasamānavisayānaṃ	1341	
PA_tika-s01_04t:1341_7	pana rāgādīnaṃ vasena ayaṃ yojanā – kusalākusalaṃ yathābhūtaṃ apajānantopi yesamahaṃ	1341	
PA_tika-s01_04t:1341_8	samavāyena kusalameva “kusala”nti, akusalameva “akusala”nti ca byākareyyaṃ, tesu	1341	
PA_tika-s01_04t:1341_9	tathā byākaraṇahetu “aho vata re paṇḍito”ti sakkārasammānaṃ karontesu mama chando	1341	
PA_tika-s01_04t:1341_10	vā rāgo vā assāti. Dosapaṭighesupi vuttavipariyāyena yojetabbaṃ. “Taṃ mamassa upādānaṃ,	13411	
PA_tika-s01_04t:1341_11	so mamassa vighāto”ti idaṃ abhidhammanayena yathālābhavacanaṃ yathāsambhavaṃ yojetabbanti	13411	
PA_tika-s01_04t:1341_12	āha “chandarāgadvaya”ntiādi. Taṇhādiṭṭhiyo eva hi “upādāna”nti abhidhamme vuttā idāni	13411	
PA_tika-s01_04t:1341_13	suttantanayena avisesayojanaṃ dasseti “ubhayampi vā”tiādinā. Suttante hi dosopi “upādāna”nti	13411	
PA_tika-s01_04t:1341_14	vutto “kodhupādānavinibandhā vighātaṃ āpajjantī”tiādīsu “ubhayampī”ti ca atthato	13411	
PA_tika-s01_04t:1341_15	vuttaṃ, na saddato catunnampi saddānamatthadvayavācakattā. Daḷhaggahaṇanti amuñcanaggahaṇaṃ.	13411	
PA_tika-s01_04t:1341_16	Paṭighopi hi ārammaṇaṃ na muñcati upanāhādivasena pavattanato, lobhasseva upādānabhāvena	13411	
PA_tika-s01_04t:1341_17	pākaṭattā dosassāpi upādānabhāvaṃ dassetuṃ idaṃ vuttaṃ. Vihananaṃ vihiṃsanaṃ vibādhanaṃ.	13411	
PA_tika-s01_04t:1341_18	Rāgopi hi pariḷāhavasena sāraddhavuttitāya nissayaṃ vihanati. “Rāgo hī”tiādinā rāgadosānaṃ	13411	
PA_tika-s01_04t:1341_19	upādānabhāve visesadassanamukhena tadatthasamatthanaṃ. Vināsetukāmatāya ārammaṇaṃ	13411	
PA_tika-s01_04t:1341_20	gaṇhātīti sambandho. Itīti tasmā gahaṇavihananato.	13412	
PA_tika-s01_04t:1342_0	64. Paḍati sabhāvadhamme jānāti, yathāsabhāvaṃ vā gacchatīti paṇḍā, sā yesaṃ te paṇḍitāti	1342	
PA_tika-s01_04t:1342_1	atthaṃ dasseti “paṇḍiccenā”tiādinā. Paṇḍitassa bhāvo paṇḍiccaṃ, paññā. Yena hi dhammena	1342	
PA_tika-s01_04t:1342_2	pavattinimittabhūtena yutto “paṇḍito”ti vuccati, soyeva dhammo paṇḍiccaṃ. Tena sutacintāmayapaññā	1342	
PA_tika-s01_04t:1342_3	vuttā tāsameva visayabhāvato. Samāpattilābhino hi bhāvanāmayapaññā. “Nipuṇā”ti iminā	1342	
PA_tika-s01_04t:1342_4	pana kammanibbattaṃ paṭisandhipaññāsaṅkhātaṃ sābhāvikañāṇaṃ vuttanti āha “saṇhasukhumabuddhino”ti.	1342	
PA_tika-s01_04t:1342_5	Atthantaranti atthanānattaṃ, atthameva vā. “Viññātaparappavādā”ti etena kata-saddassa	1342	
PA_tika-s01_04t:1342_6	kiriyāsāmaññavācakattā “katavijjo”tiādīsu viya kata-saddo ñāṇānuyuttataṃ vadatīti	1342	
PA_tika-s01_04t:1342_7	dasseti. “Katavādaparicayā”ti etena pana “katasippo”tiādīsu viya samudāciṇṇavādataṃ.	1342	
PA_tika-s01_04t:1342_8	Ubhinnamantarā pana samuccayadvayena sāmaññaniddesaṃ, ekasesaṃ vāti daṭṭhabbaṃ. Vālavedhīnaṃ	1342	
PA_tika-s01_04t:1342_9	rūpaṃ sabhāvo viya rūpametesanti vālavedhirūpāti āha “vālavedhidhanuggahasadisā”ti.	1342	
PA_tika-s01_04t:1342_10	Satadhā bhinnassa vālaggassa aṃsukoṭivedhakadhanuggahasadisāti attho. Tādisoyeva	13421	
PA_tika-s01_04t:1342_11	hi “vālavedhī”ti adhippeto. Maññe-saddo upamājotakoti vuttaṃ “bhindantā viyā”ti.	13421	
PA_tika-s01_04t:1342_12	Paññāgatenāti paññāpabhedena, paññāya eva vā. Samanuyuñjanā laddhiyā pucchā. Samanugāhanā	13421	
PA_tika-s01_04t:1342_13	taṃkāraṇassāti dasseti “kiṃ kusala”ntiādinā. Samanubhāsanāpi ovādavasena samanuyuñjanāyevāti	13421	
PA_tika-s01_04t:1342_14	āha “samanuyuñjeyyu”nti. “Na sampāyeyya”nti ettha da-kārassa ya-kārādesataṃ, eyya-saddassa	13421	
PA_tika-s01_04t:1342_15	ca sāmatthiyatthataṃ dassetuṃ “na sampādeyya”ntiādi vuttaṃ.	13421	
PA_tika-s01_04t:1343_0	65-66. Mandā atikkhā paññā yassāti mandapañño, tenāha “apaññassevetaṃ nāma”nti. “Mohamūho”ti	1343	
PA_tika-s01_04t:1343_1	vattabbe ha-kāralopena “momūho”ti vuttaṃ, tañca atisayatthadīpakaṃ pariyāyadvayassa	1343	
PA_tika-s01_04t:1343_2	atirekatthabhāvatoti yathā “padaṭṭhāna”nti vuttaṃ “atisammūḷho”ti. Siddhe hi sati	1343	
PA_tika-s01_04t:1343_3	punārambho niyamāya vā hoti, atthantaraviññāpanāya vā. Yathā pubbe kammunā āgato,	1343	
PA_tika-s01_04t:1343_4	tathā idhāpīti tathāgato, satto. Ettha ca kāmaṃ purimānampi tiṇṇaṃ kusalādidhammasabhāvānavabodhato	1343	
PA_tika-s01_04t:1343_5	attheva mandabhāvo, tesaṃ pana attano kusalādidhammānavabodhassa avabodhanato viseso	1343	
PA_tika-s01_04t:1343_6	atthīti. Pacchimoyeva tadabhāvato mandamomūhabhāvena vutto. Nanu ca pacchimassāpi	1343	
PA_tika-s01_04t:1343_7	attano dhammānavabodhassa avabodho atthiyeva “atthi paro loko’ti iti ce me assa,	1343	
PA_tika-s01_04t:1343_8	‘atthi paro loko’ti iti te naṃ byākareyyaṃ, evantipi me no”tiādivacanatoti? Kiñcāpi	1343	
PA_tika-s01_04t:1343_9	atthi, na pana tassa purimānaṃ viya apariññātadhammabyākaraṇanimittamusāvādādibhāyanajigucchanākāro	1343	
PA_tika-s01_04t:1343_10	atthi, atha kho mahāmūḷhoyevāti tathāvesa vutto. Atha vā “evantipi me no”tiādinā	13431	
PA_tika-s01_04t:1343_11	pucchāya vikkhepakaraṇatthaṃ “atthi paro loko”ti iti ce maṃ pucchasīti pucchāṭhapanameva	13431	
PA_tika-s01_04t:1343_12	tena dassīyati, na attano dhammānavabodhāvabodhoti ayameva visesena “mando momūho”ti	13431	
PA_tika-s01_04t:1343_13	vutto. Teneva hi tathāvādīnaṃ sañcayaṃ belaṭṭhaputtaṃ ārabbha “ayañca imesaṃ samaṇabrāhmaṇānaṃ	13431	
PA_tika-s01_04t:1343_14	sabbabālo sabbamūḷho”ti vuttaṃ. Tattha “atthi paro loko”ti sassatadassanavasena,	13431	
PA_tika-s01_04t:1343_15	sammādiṭṭhivasena vā pucchā. Yadi hi diṭṭhigatiko sassatadassanavasena puccheyya,	13431	
PA_tika-s01_04t:1343_16	yadi ca sammādiṭṭhiko sammādassanavasenāti dvidhāpi attho vaṭṭati. “Natthi paro loko”ti	13431	
PA_tika-s01_04t:1343_17	natthikadassanavasena, sammādiṭṭhivasena vā, “atthi ca natthi ca paro loko”ti ucchedadassanavasena,	13431	
PA_tika-s01_04t:1343_18	sammādiṭṭhivasena vā, “nevatthi na natthi paro loko”ti vuttapakārattayapaṭikkhepe	13431	
PA_tika-s01_04t:1343_19	sati pakārantarassa asambhavato atthitānatthitāhi na vattabbākāro paro lokoti vikkhepaññeva	13431	
PA_tika-s01_04t:1343_20	purakkhārena, sammādiṭṭhivasena vā pucchā. Sesacatukkattayepi vuttanayānusārena attho	13432	
PA_tika-s01_04t:1343_21	veditabbo. Puññasaṅkhārattiko viya hi kāyasaṅkhārattikena purimacatukkasaṅgahito	13432	
PA_tika-s01_04t:1343_22	eva attho sesacatukkattayena sattaparāmāsapuññādisaphalatācodanānayena (attaparāmāsapuññādiphalatācodanānayena	13432	
PA_tika-s01_04t:1343_23	dī. ni. ṭī. 1.65, 66) saṅgahito. Ettha hi tatiyacatukkena puññādikammasaphalatāya,	13432	
PA_tika-s01_04t:1343_24	sesacatukkattayena ca sattaparāmāsatāya codanānayo vuttoti daṭṭhabbaṃ.	13432	
PA_tika-s01_04t:1344_0	Amarāvikkhepiko pana sassatādīnaṃ attano aruccanatāya sabbattha “evantipi me no”tiādinā	1344	
PA_tika-s01_04t:1344_1	vikkhepaññeva karoti. Tattha “evantipi me no”tiādi tattha tattha pucchitākārapaṭisedhanavasena	1344	
PA_tika-s01_04t:1344_2	vikkhepākāradassanaṃ. Kasmā pana vikkhepavādino paṭikkhepova sabbattha vutto. Nanu	1344	
PA_tika-s01_04t:1344_3	vikkhepapakkhassa “evameva”nti anujānanampi vikkhepapakkhe avaṭṭhānato yuttarūpaṃ	1344	
PA_tika-s01_04t:1344_4	siyāti? Na, tatthāpi tassa sammūḷhattā, paṭikkhepavaseneva ca vikkhepavādassa pavattanato.	1344	
PA_tika-s01_04t:1344_5	Tathā hi sañcayo belaṭṭhaputto raññā ajātasattunā sandiṭṭhikaṃ sāmaññaphalaṃ puṭṭho	1344	
PA_tika-s01_04t:1344_6	paralokatthitādīnaṃ paṭisedhanamukheneva vikkhepaṃ byākāsi.	1344	
PA_tika-s01_04t:1345_0	Etthāha – nanu cāyaṃ sabbopi amarāvikkhepiko kusalādayo dhamme, paralokatthitādīni	1345	
PA_tika-s01_04t:1345_1	ca yathābhūtaṃ anavabujjhamāno tattha tattha pañhaṃ puṭṭho pucchāya vikkhepanamattaṃ	1345	
PA_tika-s01_04t:1345_2	āpajjati, atha tassa kathaṃ diṭṭhigatikabhāvo siyā. Na hi avattukāmassa viya pucchitatthamajānantassa	1345	
PA_tika-s01_04t:1345_3	vikkhepakaraṇamattena diṭṭhigatikatā yuttāti? Vuccate – na heva kho pucchāya vikkhepakaraṇamattena	1345	
PA_tika-s01_04t:1345_4	tassa diṭṭhigatikatā, atha kho micchābhinivesavasena. Sassatābhinivesavasena hi micchābhiniviṭṭhoyeva	1345	
PA_tika-s01_04t:1345_5	puggalo mandabuddhitāya kusalādidhamme, paralokatthitādīni ca yāthāvato appaṭibujjhamāno	1345	
PA_tika-s01_04t:1345_6	attanā aviññātassa atthassa paraṃ viññāpetumasakkuṇeyyatāya musāvādabhayena ca vikkhepamāpajjatīti.	1345	
PA_tika-s01_04t:1345_7	Tathā hi vakkhati “yāsaṃ satteva ucchedadiṭṭhiyo, sesā sassatadiṭṭhiyo”ti atha vā	1345	
PA_tika-s01_04t:1345_8	puññapāpānaṃ, tabbipākānañca anavabodhena, asaddahanena ca tabbisayāya pucchāya vikkhepakaraṇameva	1345	
PA_tika-s01_04t:1345_9	sundaranti khantiṃ ruciṃ uppādetvā abhinivisantassa uppannā visuṃyevesā ekā diṭṭhi	1345	
PA_tika-s01_04t:1345_10	sattabhaṅgadiṭṭhi viyāti daṭṭhabbaṃ. Tathā ca vuttaṃ “pariyantarahitā diṭṭhigatikassa	13451	
PA_tika-s01_04t:1345_11	diṭṭhi ceva vācā” cāti. Yaṃ panetaṃ vuttaṃ “imepi cattāro pubbe pavattadhammānusāreneva	13451	
PA_tika-s01_04t:1345_12	diṭṭhiyā gahitattā pubbantakappikesu paviṭṭhā”ti, tadetassa amarāvikkhepavādassa	13451	
PA_tika-s01_04t:1345_13	sassatadiṭṭhisaṅgahavaseneva vuttaṃ. Kathaṃ panassa sassatadiṭṭhisaṅgahoti? Ucchedavasena	13451	
PA_tika-s01_04t:1345_14	anabhinivesanato. Natthi hi koci dhammānaṃ yathābhūtavedī vivādabahulattā lokassa.	13451	
PA_tika-s01_04t:1345_15	“Evameva”nti pana saddantarena dhammanijjhānanā anādikālikā loke, tasmā sassatalesassa	13451	
PA_tika-s01_04t:1345_16	ettha labbhanato sassatadiṭṭhiyā etassa saṅgaho daṭṭhabbo.	13451	
PA_tika-s01_04t:1346	Adhiccasamuppannavādavaṇṇanā	134	
PA_tika-s01_04t:1347_0	67. Adhicca yadicchakaṃ yaṃ kiñci kāraṇaṃ kassaci buddhipubbaṃ vinā samuppannoti	1347	
PA_tika-s01_04t:1347_1	attalokasaññitānaṃ khandhānaṃ adhiccuppattiākārārammaṇadassanaṃ adhiccasamuppannaṃ	1347	
PA_tika-s01_04t:1347_2	tadākārasannissayeneva pavattito, tadākārasahacaritato ca yathā “mañcā ghosanti,	1347	
PA_tika-s01_04t:1347_3	kuntā pacarantī”ti, adhiccasamuppannadassanaṃ vā antapadalopena adhiccasamuppannaṃ	1347	
PA_tika-s01_04t:1347_4	yathā “rūpabhavo rūpa”nti, imamatthaṃ sandhāya “adhiccasamuppanno”tiādi vuttaṃ. Akāraṇasamuppannanti	1347	
PA_tika-s01_04t:1347_5	kāraṇamantarena yadicchakaṃ samuppannaṃ.	1347	
PA_tika-s01_04t:1348_0	68-73. Asaññasattāti ettha etaṃ asaññāvacananti attho. Desanāsīsanti desanāya jeṭṭhakaṃ	1348	
PA_tika-s01_04t:1348_1	padhānabhāvena gahitattā, tena saññaṃ dhuraṃ katvā bhagavatā ayaṃ desanā katā, na	1348	
PA_tika-s01_04t:1348_2	pana tattha aññesaṃ arūpadhammānampi atthitāyāti dasseti, tenevāha “acittuppādā”tiādi.	1348	
PA_tika-s01_04t:1348_3	Bhagavā hi yathā lokuttaradhammaṃ desento samādhiṃ, paññaṃ vā dhuraṃ katvā deseti,	1348	
PA_tika-s01_04t:1348_4	evaṃ lokiyadhammaṃ desento cittaṃ, saññaṃ vā. Tattha “yasmiṃ samaye lokuttaraṃ jhānaṃ	1348	
PA_tika-s01_04t:1348_5	bhāveti, pañcaṅgiko sammāsamādhi pañcañāṇiko sammāsamādhi, paññāya cassa disvā āsavā	1348	
PA_tika-s01_04t:1348_6	parikkhīṇā hontī”ti, tathā “yasmiṃ samaye kāmāvacaraṃ kusalaṃ cittaṃ uppannaṃ hoti,	1348	
PA_tika-s01_04t:1348_7	kiṃ citto tvaṃ bhikkhu manopubbaṅgamā dhammā, santi bhikkhave, sattā nānattakāyā	1348	
PA_tika-s01_04t:1348_8	nānattasaññino, nevasaññānāsaññāyatana”nti ca evamādīni suttāni etassatthassa sādhakāni.	1348	
PA_tika-s01_04t:1348_9	Titthaṃ vuccati micchāladdhi tattheva bāhullena paribbhamanato taranti bālā etthāti	1348	
PA_tika-s01_04t:1348_10	katvā, tadeva anappakānamanatthānaṃ titthiyānañca sañjātidesaṭṭhena, nivāsaṭṭhena	13481	
PA_tika-s01_04t:1348_11	vā āyatananti titthāyatanaṃ, tasmiṃ, aññatitthiyasamayeti attho. Titthiyā hi upapattivisese	13481	
PA_tika-s01_04t:1348_12	vimuttisaññino, saññāvirāgāvirāgesu ādīnavānisaṃsadassāvino ca hutvā asaññasamāpattiṃ	13481	
PA_tika-s01_04t:1348_13	nibbattetvā akkhaṇabhūmiyaṃ upapajjanti, na sāsanikā, tena vuttaṃ “ekacco titthāyatane	13481	
PA_tika-s01_04t:1348_14	pabbajitvā”ti. Vāyokasiṇe parikammaṃ katvāti catutthe bhūtakasiṇe paṭhamādīni tīṇi	13481	
PA_tika-s01_04t:1348_15	jhānāni nibbattetvā tatiyajjhāne ciṇṇavasī hutvā tato vuṭṭhāya catutthajjhānādhigamāya	13481	
PA_tika-s01_04t:1348_16	parikammaṃ katvā, tenevāha “catutthajjhānaṃ nibbattetvā”ti.	13481	
PA_tika-s01_04t:1349_0	Kasmā panettha vāyokasiṇeyeva parikammaṃ vuttanti? Vuccate – yatheva hi rūpapaṭibhāgabhūtesu	1349	
PA_tika-s01_04t:1349_1	kasiṇavisesesu rūpavibhāvanena rūpavirāgabhāvanāsaṅkhāto arūpasamāpattiviseso sacchikarīyati,	1349	
PA_tika-s01_04t:1349_2	evaṃ aparibyattaviggahatāya arūpapaṭibhāgabhūte kasiṇavisese arūpavibhāvanena arūpavirāgabhāvanāsaṅkhāto	1349	
PA_tika-s01_04t:1349_3	rūpasamāpattiviseso adhigamīyati, tasmā ettha “saññā rogo saññā gaṇḍo”tiādinā, “dhi	1349	
PA_tika-s01_04t:1349_4	cittaṃ, dhibbate taṃ citta”ntiādinā ca nayena arūpapavattiyā ādīnavadassanena, tadabhāve	1349	
PA_tika-s01_04t:1349_5	ca santapaṇītabhāvasanniṭṭhānena rūpasamāpattiyā abhisaṅkharaṇaṃ, rūpavirāgabhāvanā	1349	
PA_tika-s01_04t:1349_6	pana saddhiṃ upacārena arūpasamāpattiyo visesena paṭhamāruppajjhānaṃ. Yadi evaṃ “paricchinnākāsakasiṇepī”ti	1349	
PA_tika-s01_04t:1349_7	vattabbaṃ. Tassāpi hi arūpapaṭibhāgatā labbhatīti? Vattabbamevetaṃ kesañci, avacanaṃ	1349	
PA_tika-s01_04t:1349_8	pana pubbācariyehi aggahitabhāvena. Yathā hi rūpavirāgabhāvanā virajjanīyadhammabhāvamatte	1349	
PA_tika-s01_04t:1349_9	parinibbindā (virajjanīyadhamma bhāvamattena parinipphannā dī. ni. ṭī. 1.6-73) virajjanīyadhammapaṭibhāgabhūte	1349	
PA_tika-s01_04t:1349_10	ca visayavisese pātubhavati, evaṃ arūpavirāgabhāvanāpīti vuccamāne na koci virodho.	13491	
PA_tika-s01_04t:1349_11	Titthiyeheva pana tassā samāpattiyā paṭipajjitabbatāya, tesañca visayapadesanimittasseva	13491	
PA_tika-s01_04t:1349_12	tassa jhānassa paṭipattito taṃ kāraṇaṃ passantehi pubbācariyehi catuttheyeva bhūtakasiṇe	13491	
PA_tika-s01_04t:1349_13	arūpavirāgabhāvanāparikammaṃ vuttanti daṭṭhabbaṃ. Kiñca bhiyyo – vaṇṇakasiṇesu viya	13491	
PA_tika-s01_04t:1349_14	purimabhūtakasiṇattayepi vaṇṇapaṭicchāyāva paṇṇattiārammaṇaṃ jhānassa lokavohārānurodheneva	13491	
PA_tika-s01_04t:1349_15	pavattito, evañca katvā visuddhimagge pathavīkasiṇassa ādāsacandamaṇḍalūpamāvacanañca	13491	
PA_tika-s01_04t:1349_16	samatthitaṃ hoti. Catutthe pana bhūtakasiṇe bhūtapaṭicchāyā eva jhānassa gocarabhāvaṃ	13491	
PA_tika-s01_04t:1349_17	gacchatīti tasseva arūpapaṭibhāgatā yuttā, tasmā vāyokasiṇeyeva parikammaṃ vuttanti veditabbaṃ.	13491	
PA_tika-s01_04t:1350_0	Kathaṃ passatīti āha “citte satī”tiādi. Santoti nibbuto, diṭṭhadhammanibbānametanti	1350	
PA_tika-s01_04t:1350_1	vuttaṃ hoti. Kālaṃ katvāti maraṇaṃ katvā, yo vā manussaloke jīvanakālo upatthambhakapaccayehi	1350	
PA_tika-s01_04t:1350_2	karīyati, taṃ karitvātipi attho. Asaññasattesu nibbattatīti asaññasattasaṅkhāte sattanikāye	1350	
PA_tika-s01_04t:1350_3	rūpapaṭisandhivaseneva upapajjati, aññesu vā cakkavāḷesu tassā bhūmiyā atthitāya	1350	
PA_tika-s01_04t:1350_4	anekavidhabhāvaṃ sandhāya puthuvacananiddesotipi daṭṭhabbaṃ. Idhevāti pañcavokārabhaveyeva.	1350	
PA_tika-s01_04t:1350_5	Tatthāti asaññībhave. Yadi rūpakkhandhamattameva asaññībhave pātubhavati, kathaṃ	1350	
PA_tika-s01_04t:1350_6	arūpasannissayena vinā tattha rūpaṃ pavattati, nanu siyā arūpasannissitāyeva rūpakkhandhassa	1350	
PA_tika-s01_04t:1350_7	uppatti idheva pañcavokārabhave tathā uppattiyā adassanatoti? Nāyamanuyogo aññatthāpi	1350	
PA_tika-s01_04t:1350_8	appaviṭṭho, kathaṃ pana rūpasannissayena vinā arūpadhātuyā arūpaṃ pavattatīti. Idampi	1350	
PA_tika-s01_04t:1350_9	hi tena samānajātiyameva. Kasmā? Idheva adassanato, kathañca kabaḷīkārāhārena vinā	1350	
PA_tika-s01_04t:1350_10	rūpadhātuyā rūpaṃ pavattatīti. Idampi ca taṃsabhāvameva, kiṃ kāraṇā? Idha adassanatoyeva.	13501	
PA_tika-s01_04t:1350_11	Iti aññatthāpi tathā pavattidassanato, kimetena aññanidassanena idheva anuyogena.	13501	
PA_tika-s01_04t:1350_12	Apica yathā yassa cittasantānassa nibbattikāraṇaṃ rūpe avigatataṇhaṃ, tassa saha	13501	
PA_tika-s01_04t:1350_13	rūpena sambhavato rūpaṃ nissāya pavatti rūpasāpekkhatāya kāraṇassa. Yassa pana nibbattikāraṇaṃ	13501	
PA_tika-s01_04t:1350_14	rūpe vigatataṇhaṃ, tassa vinā rūpena pavatti rūpanirapekkhatāya kāraṇassa, evaṃ yassa	13501	
PA_tika-s01_04t:1350_15	rūpappabandhassa nibbattikāraṇaṃ arūpe vigatataṇhaṃ, tassa vinā arūpena pavatti arūpanirapekkhatāya	13501	
PA_tika-s01_04t:1350_16	kāraṇassa, evaṃ bhāvanābalābhāvato pañcavokārabhave rūpārūpasambhavo viya, bhāvanābalena	13501	
PA_tika-s01_04t:1350_17	catuvokārabhave arūpasseva sambhavo viya ca. Asaññībhavepi bhāvanābalena rūpasseva	13501	
PA_tika-s01_04t:1350_18	sambhavo daṭṭhabboti.	13501	
PA_tika-s01_04t:1351_0	Kathaṃ pana tattha kevalo rūpappabandho paccuppannapaccayarahito cirakālaṃ pavattatīti	1351	
PA_tika-s01_04t:1351_1	paccetabbaṃ, kittakaṃ vā kālaṃ pavattatīti codanaṃ manasi katvā “yathā nāmā”tiādimāha.	1351	
PA_tika-s01_04t:1351_2	Tena na kevalaṃ idha ceva aññattha ca vutto āgamoyeva etadatthañāpane, atha kho ayaṃ	1351	
PA_tika-s01_04t:1351_3	panettha yuttīti dasseti. Jiyāvegukkhittoti dhanujiyāya vegena khipito. Jhānavego	1351	
PA_tika-s01_04t:1351_4	nāma jhānānubhāvo phaladāne samatthatā. Tattakameva kālanti ukkaṃsato pañca mahākappasatāni.	1351	
PA_tika-s01_04t:1351_5	Tiṭṭhantīti yathānibbattairiyāpathameva cittakammarūpakasadisā hutvā tiṭṭhanti. Jhānavegeti	1351	
PA_tika-s01_04t:1351_6	asaññasamāpattiparikkhitte catutthajjhānakammavege, pañcamajjhānakammavege vā. Antaradhāyatīti	1351	
PA_tika-s01_04t:1351_7	paccayanirodhena nirujjhati na pavattati. Idhāti kāmāvacarabhaveti attho aññattha	1351	
PA_tika-s01_04t:1351_8	tesamanuppattito. Paṭisandhisaññāti paṭisandhicittuppādoyeva saññāsīsena vutto. Kathaṃ	1351	
PA_tika-s01_04t:1351_9	pana anekakappasatamatikkamena ciraniruddhato viññāṇato idha viññāṇamuppajjati. Na	1351	
PA_tika-s01_04t:1351_10	hi niruddhe cakkhupasāde cakkhuviññāṇamuppajjamānaṃ diṭṭhanti? Nayidamekantato daṭṭhabbaṃ.	13511	
PA_tika-s01_04t:1351_11	Niruddhampi hi cittaṃ samānajātikassa antarā anuppajjanato samanantarapaccayamattaṃ	13511	
PA_tika-s01_04t:1351_12	hotiyeva, na bījaṃ. Bījaṃ pana kammameva, tasmā kammato bījabhūtato ārammaṇādīhi	13511	
PA_tika-s01_04t:1351_13	paccayehi asaññībhavato cutānaṃ kāmadhātuyā upapattiviññāṇaṃ hotiyeva, tenāha “idha	13511	
PA_tika-s01_04t:1351_14	paṭisandhisaññā uppajjatī”ti. Ettha ca yathā nāma utuniyāmena pupphaggahaṇe niyatakālānaṃ	13511	
PA_tika-s01_04t:1351_15	rukkhānaṃ vidāraṇasaṅkhāte vekhe dinne vekhabalena aniyamatā hoti pupphaggahaṇassa,	13511	
PA_tika-s01_04t:1351_16	evameva pañcavokārabhave avippayogena vattamānesu rūpārūpadhammesu rūpārūpavirāgabhāvanāsaṅkhāte	13511	
PA_tika-s01_04t:1351_17	vekhe dinne tassa samāpattivekhabalassa anurūpato arūpabhave, asaññabhave ca yathākkamaṃ	13511	
PA_tika-s01_04t:1351_18	rūparahitā, arūparahitā ca khandhānaṃ pavatti hotīti veditabbaṃ.	13511	
PA_tika-s01_04t:1352_0	Kasmā panettha puna saññuppādā ca pana “te devā tamhā kāyā cavantī”ti saññuppādo	1352	
PA_tika-s01_04t:1352_1	tesaṃ cavanassa kāraṇabhāvena vutto, “saññuppādā”ti vacanaṃ vā kimatthadassananti	1352	
PA_tika-s01_04t:1352_2	codanāya “yasmā panā”tiādimāha. Idha paṭisandhisaññuppādena tesaṃ cavanassa paññāyanato	1352	
PA_tika-s01_04t:1352_3	ñāpakahetubhāvena vutto, “saññuppādā”ti vacanaṃ vā tesaṃ cavanassa paññāyanabhāvadassananti	1352	
PA_tika-s01_04t:1352_4	adhippāyo. “Saññuppādā”ti hi etassa saññuppādena hetubhūtena cavanti, saññuppādā	1352	
PA_tika-s01_04t:1352_5	vā uppādasaññā te devāti sambandho. Santabhāvāyāti nibbānāya. Nanu cettha jātisatasahassadasasaṃvaṭṭādīnamatthake,	1352	
PA_tika-s01_04t:1352_6	tadabbhantare vā pavattāya asaññūpapattiyā vasena lābhīadhiccasamuppannikavādopi	1352	
PA_tika-s01_04t:1352_7	lābhīsassatavādo viya anekabhedo sambhavatīti? Saccameva, anantarattā pana āsannāya	1352	
PA_tika-s01_04t:1352_8	asaññūpapattiyā vasena lābhīadhiccasamuppannikavādo nayadassanavasena ekova dassitoti	1352	
PA_tika-s01_04t:1352_9	daṭṭhabbaṃ. Atha vā sassatadiṭṭhisaṅgahato adhiccasamuppannikavādassa sassatavāde	1352	
PA_tika-s01_04t:1352_10	āgato sabbopi desanānayo yathāsambhavaṃ adhiccasamuppannikavādepi gahetabboti imassa	13521	
PA_tika-s01_04t:1352_11	visesassa dassanatthaṃ bhagavatā lābhīadhiccasamuppannikavādo avibhajitvā dassito,	13521	
PA_tika-s01_04t:1352_12	avassañcassa sassatadiṭṭhisaṅgaho icchitabbo saṃkilesapakkhe sattānamajjhāsayassa	13521	
PA_tika-s01_04t:1352_13	sassatucchedavaseneva duvidhattā, tesu ca ucchedappasaṅgābhāvato. Tathā hi aṭṭhakathāyaṃ	13521	
PA_tika-s01_04t:1352_14	āsaya-saddassa atthuddhāravasena vuttaṃ “sassatucchedadiṭṭhi cā”ti, tathā ca vakkhati	13521	
PA_tika-s01_04t:1352_15	“yāsaṃ satteva ucchedadiṭṭhiyo, sesā sassatadiṭṭhiyo”ti.	13521	
PA_tika-s01_04t:1353_0	Nanu ca adhiccasamuppannikavādassa sassatadiṭṭhisaṅgaho na yutto “ahañhi pubbe nāhosi”ntiādivasena	1353	
PA_tika-s01_04t:1353_1	pavattanato apubbasattapātubhāvagāhakattā. Sassatadiṭṭhi pana attano, lokassa ca	1353	
PA_tika-s01_04t:1353_2	sadābhāvagāhinī “atthitveva sassatisama”nti pavattanatoti? No na yutto anāgatakoṭiadassanena	1353	
PA_tika-s01_04t:1353_3	sassataggāhasamavarodhattā. Yadipi hi ayaṃ vādo “somhi etarahi ahutvā santatāya pariṇato”ti	1353	
PA_tika-s01_04t:1353_4	attano, lokassa ca atītakoṭiparāmasanavasena pavatto, tathāpi vattamānakālato paṭṭhāya	1353	
PA_tika-s01_04t:1353_5	na tesaṃ katthaci anāgate pariyantaṃ passati, visesena ca paccuppannānāgatakālesu	1353	
PA_tika-s01_04t:1353_6	apariyantadassanapabhāvito sassatavādo, yathāha “sassatisamaṃ tatheva ṭhassatī”ti	1353	
PA_tika-s01_04t:1353_7	yadevaṃ siyā imassa ca vādassa, sassatavādādīnañca pubbantakappikesu saṅgaho na yuttoyeva	1353	
PA_tika-s01_04t:1353_8	anāgatakālaparāmasanavasena pavattattāti? Yutto eva samudāgamassa atītakoṭṭhāsikattā.	1353	
PA_tika-s01_04t:1353_9	Tathā hi nesaṃ samudāgamo atītaṃsapubbenivāsañāṇehi, tappatirūpakānussavādipabhāvitehi	1353	
PA_tika-s01_04t:1353_10	ca takkanehi saṅgahitoti, tathā ceva saṃvaṇṇitaṃ. Atha vā sabbattha appaṭihatañāṇacārena	13531	
PA_tika-s01_04t:1353_11	dhammassāminā niravasesato agatiṃ, gatiñca yathābhūtaṃ sayaṃ abhiññā sacchikatvā	13531	
PA_tika-s01_04t:1353_12	paveditā etā diṭṭhiyo, tasmā yāvatikā diṭṭhiyo bhagavatā desitā, yathā ca desitā,	13531	
PA_tika-s01_04t:1353_13	tāvatikā tathā ceva sanniṭṭhānato sampaṭicchitabbā, na cettha yuttivicāraṇā kātabbā	13531	
PA_tika-s01_04t:1353_14	buddhavisayattā. Acinteyyo hi buddhānaṃ buddhavisayo, tathā ca vakkhati “tattha na	13531	
PA_tika-s01_04t:1353_15	ekantena kāraṇaṃ pariyesitabba”nti.	13531	
PA_tika-s01_04t:1354	Dutiyabhāṇavāravaṇṇanā niṭṭhitā.	135	
PA_tika-s01_04t:1355	Aparantakappikavādavaṇṇanā	135	
PA_tika-s01_04t:1356_0	74. “Aparanteñāṇaṃ, aparantānudiṭṭhino”tiādīsu viya aparanta –saddānaṃ yathākkamaṃ	1356	
PA_tika-s01_04t:1356_1	anāgatakālakoṭṭhāsavācakataṃ sandhāyāha “anāgatakoṭṭhāsasaṅkhāta”nti. “Pubbantaṃ	1356	
PA_tika-s01_04t:1356_2	kappetvā”tiādīsu vuttanayena “aparantaṃ kappetvā”tiādīsupi attho veditabbo. Visesamattameva cettha vakkhāma.	1356	
PA_tika-s01_04t:1357	Saññīvādavaṇṇanā	135	
PA_tika-s01_04t:1358_0	75. Āghātanā uddhanti uddhamāghātanaṃ, maraṇato uddhaṃ pavatto attāti attho. “Uddhamāghātana”nti	1358	
PA_tika-s01_04t:1358_1	pavatto vādo uddhamāghātano sahacaraṇavasena, taddhitavasena ca, antalopaniddeso	1358	
PA_tika-s01_04t:1358_2	vā esa. So etesanti uddhamāghātanikā. Evaṃ saddato nipphannaṃ atthato eva dassetuṃ	1358	
PA_tika-s01_04t:1358_3	“uddhamāghātanā attānaṃ vadantī”ti vuttaṃ, āghātanā uddhaṃ uparibhūtaṃ attabhāvanti	1358	
PA_tika-s01_04t:1358_4	attho. Te hi diṭṭhigatikā “uddhaṃ maraṇato attā nibbikāro”ti vadanti. “So etesa”ntiādinā	1358	
PA_tika-s01_04t:1358_5	assatthiyatthaṃ dasseti yathā “buddhamassa atthīti buddho”ti. Ayaṃ aṭṭhakathāto aparo	1358	
PA_tika-s01_04t:1358_6	nayo – saññīti pavatto vādo saññī sahacaraṇādinayena, saññī vādo etesanti saññīvādā	1358	
PA_tika-s01_04t:1358_7	samāsavasena. Saññīvādo eva vādo etesanti hi attho.	1358	
PA_tika-s01_04t:1359_0	76-77. Rūpī attāti ettha kasiṇarūpaṃ “attā”ti kasmā vuttaṃ, nanu rūpavinimuttena	1359	
PA_tika-s01_04t:1359_1	attanā bhavitabbaṃ “rūpamassa atthī”ti vutte saññāya viya rūpassāpi attaniyattā.	1359	
PA_tika-s01_04t:1359_2	Na hi “saññī attā”ti ettha saññā eva attā, atha kho “saññā assa atthī”ti atthena	1359	
PA_tika-s01_04t:1359_3	attaniyāva, tathā ca vuttaṃ “tattha pavattasaññañcassa ‘saññā’ti gahetvā”ti? Na kho	1359	
PA_tika-s01_04t:1359_4	panetamevaṃ daṭṭhabbaṃ “rūpamassa atthīti rūpī”ti, atha kho “ruppanasīlo rūpī”ti.	1359	
PA_tika-s01_04t:1359_5	Ruppanañcettha rūpasarikkhatāya kasiṇarūpassa vaḍḍhitāvaḍḍhitakālavasena visesāpatti.	1359	
PA_tika-s01_04t:1359_6	Sā hi “natthī”ti na sakkā vattuṃ parittavipulatādivisesasabbhāvato. Yadevaṃ siyā	1359	
PA_tika-s01_04t:1359_7	“ruppanasīlo rūpī”ti, atha imassa vādassa sassatadiṭṭhisaṅgaho na yujjati ruppanasīlassa	1359	
PA_tika-s01_04t:1359_8	bhedasabbhāvatoti? Yujjateva kāyabhedato uddhaṃ parikappitassa attano nibbikāratāya	1359	
PA_tika-s01_04t:1359_9	tena adhippetattā. Tathā hi vuttaṃ “arogo paraṃ maraṇā”ti. Atha vā “rūpamassa atthīti	1359	
PA_tika-s01_04t:1359_10	rūpī”ti vuttepi na koci doso kappanāsiddhena bhedena abhedassāpi niddesadassanato	13591	
PA_tika-s01_04t:1359_11	yathā “silāputtakassa sarīra”nti.	13591	
PA_tika-s01_04t:1360_0	Apica avayavavasena avayavino tathāniddesanidassanato yathā “kāye kāyānupassī”ti,	1360	
PA_tika-s01_04t:1360_1	ruppanaṃ vā rūpaṃ, rūpasabhāvo, tadassa atthīti rūpī, attā “rūpino dhammā”tiādīsu	1360	
PA_tika-s01_04t:1360_2	viya, evañca katvā attano rūpasabhāvattā “rūpī attā”ti vacanaṃ ñāyāgatamevāti vuttaṃ	1360	
PA_tika-s01_04t:1360_3	“kasiṇarūpaṃ attā”ti. “Gahetvā”ti etena cetassa sambandho. Tatthāti kasiṇarūpe. Assāti	1360	
PA_tika-s01_04t:1360_4	parikappitassa attano, ājīvakādayo takkamattena paññapenti viyāti attho. Ājīvakā	1360	
PA_tika-s01_04t:1360_5	hi takkikāyeva, na lābhino. Niyatavāditāya hi kammaphalapaṭikkhepato natthi tesaṃ	1360	
PA_tika-s01_04t:1360_6	jhānasamāpattilābho. Tathā hikaṇhābhijātiādīsu kāḷakādirūpaṃ “attā”ti ekacce ājīvakā	1360	
PA_tika-s01_04t:1360_7	paṭijānanti. Purimanayena cettha lābhīnaṃ dasseti, pacchimanayena pana takkikaṃ.	1360	
PA_tika-s01_04t:1360_8	Evamīdisesu. Roga-saddo bhaṅgapariyāyo bhaṅgassāpi rujjanabhāvato, evañca katvā aroga-saddassa	1360	
PA_tika-s01_04t:1360_9	niccapariyāyatā upapannā hoti, tenāha “nicco”ti. Roga-saddo vā byādhipariyāyo. Arogoti	1360	
PA_tika-s01_04t:1360_10	pana rogarahitatāsīsena nibbikāratāya niccataṃ diṭṭhigatiko paṭijānātīti dassetuṃ	13601	
PA_tika-s01_04t:1360_11	“nicco”ti vuttaṃ. Kasiṇugghāṭimākāsapaṭhamāruppaviññāṇanatthibhāvākiñcaññāyatanāni	13601	
PA_tika-s01_04t:1360_12	yathārahamarūpasamāpattinimittaṃ nāma. Nimbapaṇṇe tapparimāṇo tittakaraso viya sarīrapparimāṇo	13601	
PA_tika-s01_04t:1360_13	arūpī attā sarīre tiṭṭhatīti takkamatteneva nigaṇṭhā “arūpī attā saññī”ti paññapentīti	13601	
PA_tika-s01_04t:1360_14	āha “nigaṇṭhādayo viyā”ti.	13601	
PA_tika-s01_04t:1361_0	Tatiyā panāti “rūpī ca arūpī ca attā”ti laddhi. Missakagāhavasenāti rūpārūpasamāpattīnaṃ	1361	
PA_tika-s01_04t:1361_1	yathāvuttāni nimittāni ekajjhaṃ katvā ekova “attā”ti, tattha pavattasaññañcassa “saññā”ti	1361	
PA_tika-s01_04t:1361_2	gahaṇavasena. Ayañhi diṭṭhigatiko rūpārūpasamāpattilābhī tāsaṃ nimittaṃ rūpabhāvena,	1361	
PA_tika-s01_04t:1361_3	arūpabhāvena ca “attā”ti gahetvā “rūpī ca arūpī cā”ti abhinivesaṃ janesi athetavādino	1361	
PA_tika-s01_04t:1361_4	viya, takkamatteneva vā rūpārūpadhammānaṃ missakagahaṇavasena “rūpī ca arūpī ca attā”ti	1361	
PA_tika-s01_04t:1361_5	abhinivissa aṭṭhāsi. Catutthāti “neva arūpī ca nārūpī ca attā”ti laddhi. Takkagāhenevāti	1361	
PA_tika-s01_04t:1361_6	saṅkhārasesasukhumabhāvappattadhammā viya accantasukhumabhāvappattiyā sakiccasādhanāsamatthatāya	1361	
PA_tika-s01_04t:1361_7	khambhakucchi [thambhakuṭṭa ] hatthapādādisaṅghāto viya neva rūpī, rūpasabhāvānativattanato	1361	
PA_tika-s01_04t:1361_8	na ca arūpīti evaṃ pavattatakkagāheneva.	1361	
PA_tika-s01_04t:1362_0	Ayaṃ aṭṭhakathāmuttako nayo – nevarūpī nārūpīti ettha hi antānantikacatutthavāde	1362	
PA_tika-s01_04t:1362_1	viya aññamaññapaṭikkhepavasena attho veditabbo. Satipi ca tatiyavādena imassa samānatthabhāve	1362	
PA_tika-s01_04t:1362_2	tattha desakālabhedavasena viya idha kālavatthubhedavasena tatiyacatutthavādānaṃ	1362	
PA_tika-s01_04t:1362_3	viseso daṭṭhabbo. Kālabhedavasena hi idha tatiyavādassa pavatti rūpārūpanimittānaṃ	1362	
PA_tika-s01_04t:1362_4	sahaanupaṭṭhānato. Catutthavādassa pana vatthubhedavasena pavatti rūpārūpadhammasamūhabhāvatoti.	1362	
PA_tika-s01_04t:1362_5	Dutiyacatukkaṃ antānantikavāde vuttanayena veditabbaṃ sabbathā saddatthato samānatthattā.	1362	
PA_tika-s01_04t:1362_6	Yaṃ panettha vattabbaṃ, tampi “amati gacchati bhāvo osānametthā”tiādinā amhehi vuttameva,	1362	
PA_tika-s01_04t:1362_7	kevalaṃ pana tattha pubbantakappanāvasena pavatto, idha aparantakappanāvasenāti ayaṃ	1362	
PA_tika-s01_04t:1362_8	viseso pākaṭoyeva. Kāmañca nānattasaññī attāti ayampi vādo samāpannakavasena labbhati.	1362	
PA_tika-s01_04t:1362_9	Aṭṭhasamāpattilābhino diṭṭhigatikassa vasena saññābhedasambhavato. Tathāpi samāpattiyaṃ	1362	
PA_tika-s01_04t:1362_10	ekarūpeneva saññāya upaṭṭhānato lābhīvasena ekattasaññitā sātisayaṃ yuttāti āha “samāpannakavasena	13621	
PA_tika-s01_04t:1362_11	ekattasaññī”ti. Ekasamāpattilābhino eva vā vasena attho veditabbo. Satipi ca samāpattibhedato	13621	
PA_tika-s01_04t:1362_12	saññābhedasambhave bahiddhā puthuttārammaṇeyeva saññānānattassa oḷārikassa sambhavato	13621	
PA_tika-s01_04t:1362_13	takkīvaseneva nānattasaññitaṃ dassetuṃ “asamāpannakavasena nānattasaññī”ti vuttaṃ.	13621	
PA_tika-s01_04t:1362_14	Parittakasiṇavasenāti avaḍḍhitattā appakakasiṇavasena, kasiṇaggahaṇañcettha saññāya	13621	
PA_tika-s01_04t:1362_15	visayadassanaṃ. Visayavasena hi saññāya parittatā, iminā ca satipi saññāvinimuttadhamme	13621	
PA_tika-s01_04t:1362_16	“saññāyeva attā”ti vadatīti dasseti. Esa nayo vipulakasiṇavasenāti etthāpi. Evañca	13621	
PA_tika-s01_04t:1362_17	katvā antānantikavāde ceva idha ca antānantacatukke paṭhamadutiyavādesu saddatthamattato	13621	
PA_tika-s01_04t:1362_18	samānesupi sabhāvato tehi dvīhi vādehi imesaṃ dvinnaṃ vādānaṃ viseso siddho hoti,	13621	
PA_tika-s01_04t:1362_19	aññathā vuttappakāresu vādesu satipi pubbantāparantakappanabhedamattena kehici visese	13621	
PA_tika-s01_04t:1362_20	kehici avisesoyeva siyāti.	13622	
PA_tika-s01_04t:1363_0	Ayaṃ pana aṭṭhakathāmuttako nayo – “aṅguṭṭhappamāṇo attā, aṇumatto attā”tiādiladdhivasena	1363	
PA_tika-s01_04t:1363_1	paritto ca so saññī cāti parittasaññī kāpilakāṇādapabhutayo [kapilakaṇādādayo ] viya.	1363	
PA_tika-s01_04t:1363_2	Attano sabbagatabhāvapaṭijānanavasena appamāṇo ca so saññī cāti appamāṇasaññīti.	1363	
PA_tika-s01_04t:1364_0	Dibbacakkhuparibhaṇḍattā yathākammūpagañāṇassa dibbacakkhupabhāvajanitena yathākammūpagañāṇena	1364	
PA_tika-s01_04t:1364_1	dissamānāpi sattānaṃ sukhādisamaṅgitā dibbacakkhunāva diṭṭhā nāmāti āha “dibbena	1364	
PA_tika-s01_04t:1364_2	cakkhunā”tiādi. Catukkanayaṃ, pañcakanayañca sandhāya tikacatukkajjhānabhūmiya”nti	1364	
PA_tika-s01_04t:1364_3	vuttaṃ. Diṭṭhigatikavisayāsu hi pañcavokārajhānabhūmīsu vehapphalabhūmiṃ ṭhapetvā	1364	
PA_tika-s01_04t:1364_4	avasesā yathārahaṃ catukkanaye tikajjhānassa, pañcakanaye ca catukkajjhānassa vipākaṭṭhānattā	1364	
PA_tika-s01_04t:1364_5	tikacatukkajjhānabhūmiyo nāma. Suddhāvāsā pana tesamavisayā. Nibbattamānanti uppajjamānaṃ.	1364	
PA_tika-s01_04t:1364_6	Nanu ca “ekantasukhī attā”tiādinā pavattavādānaṃ aparantadiṭṭhibhāvato “nibbattamānaṃ	1364	
PA_tika-s01_04t:1364_7	disvā”ti paccuppannavacanaṃ anupapannameva siyā. Anāgatavisayā hi ete vādāti? Upapannameva	1364	
PA_tika-s01_04t:1364_8	anāgatassa ekantasukhībhāvādikassa pakappanāya paccuppannanibbattidassanena adhippetattā.	1364	
PA_tika-s01_04t:1364_9	Tenevāha “nibbattamānaṃ disvā ‘ekantasukhī’ti gaṇhātī”ti. Ettha ca tassaṃ tassaṃ	1364	
PA_tika-s01_04t:1364_10	bhūmiyaṃ bāhullena sukhādisahitadhammappavattidassanaṃ paṭicca tesaṃ “ekantasukhī”tiādigahaṇato	13641	
PA_tika-s01_04t:1364_11	tadanurūpāyeva bhūmi vuttāti daṭṭhabbaṃ. Saddantarābhisambandhavasena viya hi atthapakaraṇādivasenapi	13641	
PA_tika-s01_04t:1364_12	atthaviseso labbhati. “Ekantasukhī”tiādīsu ca ekantabhāvo bahulaṃ pavattimattaṃ pati	13641	
PA_tika-s01_04t:1364_13	payutto. Tathāpavattimattadassanena tesaṃ evaṃ gahaṇato. Atha vā hatthidassakaandhā	13641	
PA_tika-s01_04t:1364_14	viya diṭṭhigatikā yaṃ yadeva passanti, taṃ tadeva abhinivissa voharanti. Vuttañhetaṃ	13641	
PA_tika-s01_04t:1364_15	bhagavatā udāne “aññatitthiyā bhikkhave, paribbājakā andhā acakkhukā”tiādi, tasmā	13641	
PA_tika-s01_04t:1364_16	alamettha yuttimagganāti. “Dibbena cakkhunā disvā”ti vuttamatthaṃ samatthetuṃ “visesato hī”tiādi vuttaṃ.	13641	
PA_tika-s01_04t:1365	Asaññīnevasaññīnāsaññīvādavaṇṇanā	136	
PA_tika-s01_04t:1366_0	78-83. Atha na koci viseso atthīti codanaṃ sodheti “kevalañhī”tiādinā. “Asaññī”ti	1366	
PA_tika-s01_04t:1366_1	ca “nevasaññīnāsaññī”ti ca gaṇhantānaṃ tā diṭṭhiyoti sambandho. Kāraṇanti visesakāraṇaṃ,	1366	
PA_tika-s01_04t:1366_2	diṭṭhisamudāgamakāraṇaṃ vā. Satipi kiñci kāraṇapariyesanasambhave diṭṭhigatikavādānaṃ	1366	
PA_tika-s01_04t:1366_3	anādariyabhāvaṃ dassetuṃ “na ekantena kāraṇaṃ pariyesitabba”nti vuttaṃ. Kasmāti āha	1366	
PA_tika-s01_04t:1366_4	“diṭṭhigatikassā”tiādi, etena pariyesanakkhamābhāvatoti apariyesitabbakāraṇaṃ dasseti.	1366	
PA_tika-s01_04t:1366_5	Idaṃ vuttaṃ hoti – asaññīvāde asaññībhave nibbattasattavasena pavatto paṭhamavādo,	1366	
PA_tika-s01_04t:1366_6	“saññaṃ attato samanupassatī”ti ettha vuttanayena saññaṃyeva “attā”ti gahetvā tassa	1366	
PA_tika-s01_04t:1366_7	kiñcanabhāvena ṭhitāya aññāya saññāya abhāvato “asaññī”ti pavatto dutiyavādo, tathā	1366	
PA_tika-s01_04t:1366_8	saññāya saha rūpadhamme, sabbe eva vā rūpārūpadhamme “attā”ti gahetvā pavatto tatiyavādo,	1366	
PA_tika-s01_04t:1366_9	takkagāhavaseneva catutthavādo pavatto.	1366	
PA_tika-s01_04t:1367_0	Dutiyacatukkepi kasiṇarūpassa asañjānanasabhāvatāya asaññīti katvā antānantikavāde	1367	
PA_tika-s01_04t:1367_1	vuttanayena cattāro vikappā pavattā. Nevasaññīnāsaññīvāde pana nevasaññīnāsaññībhave	1367	
PA_tika-s01_04t:1367_2	nibbattasattasseva cutipaṭisandhīsu, sabbattha vā paṭusaññākiccaṃ kātuṃ asamatthāya	1367	
PA_tika-s01_04t:1367_3	sukhumāya saññāya atthibhāvapaṭijānanavasena paṭhamavādo, asaññīvāde vuttanayena	1367	
PA_tika-s01_04t:1367_4	sukhumāya saññāya vasena, sañjānanasabhāvatāpaṭijānanavasena ca dutiyavādādayo pavattāti.	1367	
PA_tika-s01_04t:1367_5	Evaṃ kenaci pakārena satipi kāraṇapariyesanasambhave diṭṭhigatikavādānaṃ pariyesanakkhamābhāvato	1367	
PA_tika-s01_04t:1367_6	ādaraṃ katvā mahussāhena tesaṃ kāraṇaṃ na pariyesitabbanti. Etesaṃ pana saññīasaññīnevasaññīnāsaññīvādānaṃ	1367	
PA_tika-s01_04t:1367_7	sassatadiṭṭhisaṅgaho “arogo paraṃ maraṇā”ti vacanato pākaṭoyeva.	1367	
PA_tika-s01_04t:1368	Ucchedavādavaṇṇanā	136	
PA_tika-s01_04t:1369_0	84. Avijjamānassa vināsāsambhavato atthibhāvahetuko ucchedoti dassetuṃ vijjamānavācakena	1369	
PA_tika-s01_04t:1369_1	santa-saddena “sato”ti pāḷiyaṃ vuttanti āha “vijjamānassā”ti. Vijjamānatāpayutto	1369	
PA_tika-s01_04t:1369_2	cesa diṭṭhigatikavādavisayo sattoyeva idha adhippetoti dassanatthaṃ pāḷiyaṃ “sattassā”ti	1369	
PA_tika-s01_04t:1369_3	vuttaṃ, tena imamatthaṃ dasseti – yathā hetuphalabhāvena pavattamānānaṃ sabhāvadhammānaṃ	1369	
PA_tika-s01_04t:1369_4	satipi ekasantānapariyāpannānaṃ bhinnasantatipatitehi visese hetuphalabhūtānaṃ paramatthato	1369	
PA_tika-s01_04t:1369_5	bhinnasabhāvattā bhinnasantānapatitānaṃ viya accantaṃ bhedasanniṭṭhānena nānattanayassa	1369	
PA_tika-s01_04t:1369_6	micchāgahaṇaṃ ucchedābhinivesassa kāraṇaṃ, evaṃ hetuphalabhūtānaṃ vijjamānepi sabhāvabhede	1369	
PA_tika-s01_04t:1369_7	ekasantatipariyāpannatāya ekattanayena accantamabhedagahaṇampi kāraṇamevāti. Santānavasena	1369	
PA_tika-s01_04t:1369_8	hi pavattamānesu khandhesu ghanavinibbhogābhāvena tesaṃ idha sattagāho, sattassa	1369	
PA_tika-s01_04t:1369_9	ca atthibhāvagāhahetuko ucchedavādo, anupubbanirodhavasena pana nirantaravināso idha	1369	
PA_tika-s01_04t:1369_10	“ucchedo”ti adhippeto yāvāyaṃ attā ucchijjamāno bhavati, tāvāyaṃ vijjatiyevāti gahaṇatoti	13691	
PA_tika-s01_04t:1369_11	āha “upaccheda”nti. U-saddo hi upa-saddapariyāyo, so ca upasaṅkamanattho, upasaṅkamanañcettha	13691	
PA_tika-s01_04t:1369_12	anupubbamuppajjitvā aparāparaṃ nirodhavasena nirantaratā. Apica punānuppajjamānavasena	13691	
PA_tika-s01_04t:1369_13	nirudayavināsoyeva ucchedo nāma yathāvuttanayena gahaṇatoti āha “upaccheda”nti. U-saddo,	13691	
PA_tika-s01_04t:1369_14	hi upa-saddo ca ettha uparibhāgattho. Niruddhato parabhāgo ca idha uparibhāgoti vuccati.	13691	
PA_tika-s01_04t:1370_0	Nirantaravasena, nirudayavasena vā visesena nāso vināso, so pana maṃsacakkhupaññācakkhūnaṃ	1370	
PA_tika-s01_04t:1370_1	dassanapathātikkamanato adassanamevāti āha “adassana”nti. Adassane hi nāsa-saddo	1370	
PA_tika-s01_04t:1370_2	loke niruḷho “dve cāpare vaṇṇavikāranāsā”tiādīsu (kāsikā 6-3-109 suttaṃ passitabbaṃ)	1370	
PA_tika-s01_04t:1370_3	viya. Bhāvavigamanti sabhāvāpagamaṃ. Yathādhammaṃ bhavanaṃ bhāvoti hi atthena idha	1370	
PA_tika-s01_04t:1370_4	bhāva-saddo sabhāvavācako. Yo pana nirantaraṃ nirudayavināsavasena ucchijjati, so	1370	
PA_tika-s01_04t:1370_5	attano sabhāvena ṭhātumasakkuṇeyyatāya “bhāvāpagamo”ti vuccati. “Tatthā”tiādinā ucchedavādassa	1370	
PA_tika-s01_04t:1370_6	yathāpāṭhaṃ samudāgamaṃ nidassanamattena dasseti, tena vakkhati “tathā ca aññathā	1370	
PA_tika-s01_04t:1370_7	ca vikappetvāvā”ti. Tatthāti “sato sattassa ucchedaṃ vināsaṃ vibhavaṃ paññapentī”ti	1370	
PA_tika-s01_04t:1370_8	vacane. Lābhīti dibbacakkhuñāṇalābhī. Tadavasesalābhī ceva sabbaso alābhī ca idha	1370	
PA_tika-s01_04t:1370_9	aparantakappikaṭṭhāne “alābhī” tveva vuccati.	1370	
PA_tika-s01_04t:1371_0	Cutinti sekkhaputhujjanānampi cutimeva. Esa nayo cutimattamevāti etthāpi. Upapattiṃ	1371	
PA_tika-s01_04t:1371_1	apassantoti daṭṭhuṃ samatthepi sati anolokanavasena apassanto. Na upapātanti pubbayogābhāvena,	1371	
PA_tika-s01_04t:1371_2	parikammākaraṇena vā upapattiṃ daṭṭhuṃ na sakkoti, evañca katvā nayadvaye viseso	1371	
PA_tika-s01_04t:1371_3	pākaṭo hoti. Ko paralokaṃ jānāti, na jānātiyevāti natthikavādavasena ucchedaṃ gaṇhātīti	1371	
PA_tika-s01_04t:1371_4	saha pāṭhasesena sambandho, natthikavādavasena mahāmūḷhabhāveneva “ito añño paraloko	1371	
PA_tika-s01_04t:1371_5	atthī”ti anavabodhanato imaṃ diṭṭhiṃ gaṇhātīti adhippāyo. “Ettakoyeva visayo, yvāyaṃ	1371	
PA_tika-s01_04t:1371_6	indriyagocaro”ti attano dhītuyā hatthaggaṇhanakarājā viya kāmasukhābhirattatāyapi	1371	
PA_tika-s01_04t:1371_7	gaṇhātīti āha “kāmasukhagiddhatāya vā”ti. Vaṇṭato patitapaṇṇānaṃ vaṇṭena apaṭisandhikabhāvaṃ	1371	
PA_tika-s01_04t:1371_8	sandhāya “na puna viruhantī”ti vuttaṃ. Evameva sattāti yathā paṇḍupalāso bandhanā	1371	
PA_tika-s01_04t:1371_9	pavutto puna na paṭisandhīyati, evameva sabbepi sattā appaṭisandhikā maraṇapariyosānā	1371	
PA_tika-s01_04t:1371_10	aponobbhavikā appaṭisandhikamaraṇameva nigacchantīti attho. Udakapubbuḷakūpamā hi	13711	
PA_tika-s01_04t:1371_11	sattā puna anuppajjamānatoti tassa laddhi. Tathāti “lābhī anussaranto”tiādinā [arahato	13711	
PA_tika-s01_04t:1371_12	(aṭṭha)] nidassanavasena vuttappakārena. Aññathāti takkanassa anekappakārasambhavato	13711	
PA_tika-s01_04t:1371_13	tato aññenapi pakārena. Lābhinopi cutito uddhaṃ upapātassa adassanamattaṃ pati takkaneneva	13711	
PA_tika-s01_04t:1371_14	imā diṭṭhiyo uppajjantīti vuttaṃ “vikappetvāvā”ti. Tathā ca vikappetvāva uppannā	13711	
PA_tika-s01_04t:1371_15	aññathā ca vikappetvāva uppannāti hi sambandho. Tattha “dve janā”tiādinā ucchedaggāhakappabhedadassanena	13711	
PA_tika-s01_04t:1371_16	imamatthaṃ dasseti. Yathā amarāvikkhepikavādā ekantaalābhīvaseneva desitā, yathā	13711	
PA_tika-s01_04t:1371_17	ca uddhamāghātanikasaññīvāde catutthacatukke saññīvādā ekantalābhīvaseneva desitā,	13711	
PA_tika-s01_04t:1371_18	nayime. Ime pana sassatekaccasassatavādādayo viya lābhīalābhīvaseneva desitāti. Yadevaṃ	13711	
PA_tika-s01_04t:1371_19	kasmā sassatavādādīsu viya lābhīvasena, takkīvasena ca paccekaṃ desanamakatvā sassatavādādidesanāhi	13711	
PA_tika-s01_04t:1371_20	aññathā idha desanā katāti? Vuccate – desanāvilāsappattito. Desanāvilāsappattā hi	13712	
PA_tika-s01_04t:1371_21	buddhā bhagavanto, te veneyyajjhāsayānurūpaṃ vividhenākārena dhammaṃ desenti, na	13712	
PA_tika-s01_04t:1371_22	aññathā. Yadi hi idhāpi ca tathādesanāya nibandhanabhūto veneyyajjhāsayo bhaveyya,	13712	
PA_tika-s01_04t:1371_23	tathārūpameva bhagavā vadeyya, kathaṃ? “Idha bhikkhave, ekacco samaṇo vā brāhmaṇo	13712	
PA_tika-s01_04t:1371_24	vā ātappamanvāya…pe… yathā samāhite citte sattānaṃ cutūpapātañāṇāya cittaṃ abhininnāmeti,	13712	
PA_tika-s01_04t:1371_25	so dibbena cakkhunā visuddhena atikkantamānusakena arahato cuticittaṃ passati, puthūnaṃ	13712	
PA_tika-s01_04t:1371_26	vā parasattānaṃ, na heva kho taduddhaṃ upapattiṃ. So evamāha ‘yato kho bho ayaṃ attā	13712	
PA_tika-s01_04t:1371_27	rūpī cātumahābhūtiko mātāpettikasambhavo kāyassa bhado ucchijjati vinassati, na hoti	13712	
PA_tika-s01_04t:1371_28	paraṃ maraṇā’tiādinā” visesalābhino, takkino ca visuṃ katvā. Yasmā pana tathādesanāya	13712	
PA_tika-s01_04t:1371_29	nibandhanabhūto veneyyajjhāsayo na idha bhavati, tasmā desanāvilāsena veneyyajjhāsayānurūpaṃ	13712	
PA_tika-s01_04t:1371_30	sassatavādādidesanāhi aññathāyevāyaṃ desanā katāti daṭṭhabbaṃ.	13713	
PA_tika-s01_04t:1372_0	Atha vā sassatekaccasassatavādādīsu viya na idha takkīvādato visesalābhīvādo bhinnākāro,	1372	
PA_tika-s01_04t:1372_1	atha kho samānappakāratāya samānākāroyevāti imassa visesassa pakāsanatthaṃ ayamucchedavādo	1372	
PA_tika-s01_04t:1372_2	bhagavatā purimavādehi visiṭṭhākārabhāvena desito. Sambhavati hi idha takkinopi anussavādivasena	1372	
PA_tika-s01_04t:1372_3	adhigamavato viya abhiniveso. Apica na imā diṭṭhiyo bhagavatā anāgate evaṃbhāvīvasena	1372	
PA_tika-s01_04t:1372_4	desitā, nāpi evamete bhaveyyunti parikappanāvasena, atha kho yathā yathā diṭṭhigatikehi	1372	
PA_tika-s01_04t:1372_5	“idameva saccaṃ, moghamañña”nti maññitā, tathā tathāyeva ime diṭṭhigatā yathābhuccaṃ	1372	
PA_tika-s01_04t:1372_6	sabbaññutaññāṇena paricchinditvā pakāsitā, yehi gambhīrādippakārā aputhujjanagocarā	1372	
PA_tika-s01_04t:1372_7	buddhadhammā pakāsanti, yesañca parikittanena tathāgatā sammadeva thomitā honti.	1372	
PA_tika-s01_04t:1373_0	Aparo nayo – yathā ucchedavādīhi diṭṭhigatikehi uttaruttarabhavadassīhi aparabhavadassīnaṃ	1373	
PA_tika-s01_04t:1373_1	tesaṃ vādapaṭisedhavasena sakasakavādā patiṭṭhāpitā, tathāyevāyaṃ desanā katāti purimadesanāhi	1373	
PA_tika-s01_04t:1373_2	imissā desanāya pavattibhedo na codetabbo, evañca katvā arūpabhavabhedavasena ucchedavādo	1373	
PA_tika-s01_04t:1373_3	catudhā vibhajitvā viya kāmarūpabhavabhedavasenāpi anekadhā vibhajitvāyeva vattabbo,	1373	
PA_tika-s01_04t:1373_4	evaṃ sati bhagavatā vuttasattakato bahutarabhedo ucchedavādo āpajjatīti, atha vā	1373	
PA_tika-s01_04t:1373_5	paccekaṃ kāmarūpabhavabhedavasena viya arūpabhavavasenāpi na vibhajitvā vattabbo,	1373	
PA_tika-s01_04t:1373_6	evampi sati bhagavatā vuttasattakato appatarabhedova ucchedavādo āpajjatīti ca evaṃpakārāpi	1373	
PA_tika-s01_04t:1373_7	codanā anavakāsā eva hoti. Diṭṭhigatikānañhi yathābhimataṃ desanā pavattāti.	1373	
PA_tika-s01_04t:1374_0	85. Mātāpitūnaṃ etanti taṃsambandhanato etaṃ mātāpitūnaṃ santakanti attho. Sukkasoṇitanti	1374	
PA_tika-s01_04t:1374_1	pitu sukkaṃ, mātu soṇitañca, ubhinnaṃ vā sukkasaṅkhātaṃ soṇitaṃ. Mātāpettiketi nimitte	1374	
PA_tika-s01_04t:1374_2	cetaṃ bhummaṃ. Itīti imehi tīhi padehi. “Rūpakāyavasenā”ti avatvā “rūpakāyasīsenā”ti	1374	
PA_tika-s01_04t:1374_3	vadanto arūpampi tesaṃ “attā”ti gahaṇaṃ ñāpeti. Iminā pakārena itthanti āha “evameke”ti.	1374	
PA_tika-s01_04t:1374_4	Evaṃ-saddo hettha idamattho, iminā pakārenāti attho. Eketi ekacce, aññe vā.	1374	
PA_tika-s01_04t:1375	86. Manussānaṃ pubbe gahitattā, aññesañca asambhavato “kāmāvacaro”ti ettha chakāmāvacaradevapariyāpannoti attho. Kabaḷīkāro cettha yathāvuttasudhāhāro.	137	
PA_tika-s01_04t:1376_0	87. Jhānamanena nibbattoti ettha yaṃ vattabbaṃ, taṃ heṭṭhā vuttameva. Mahāvayavo	1376	
PA_tika-s01_04t:1376_1	aṅgo, tattha visuṃ pavatto paccaṅgo, sabbehi aṅgapaccaṅgehi yutto tathā. Tesanti	1376	
PA_tika-s01_04t:1376_2	cakkhusotindriyānaṃ. Itaresanti ghānajivhākāyindriyānaṃ. Tesampi indriyānaṃ saṇṭhānaṃ	1376	
PA_tika-s01_04t:1376_3	purisavesavaseneva veditabbaṃ. Tathā hi aṭṭhakathāsu vuttaṃ “samānepi tattha ubhayaliṅgābhāve	1376	
PA_tika-s01_04t:1376_4	purisasaṇṭhānāva tattha brahmāno, na itthisaṇṭhānā”ti.	1376	
PA_tika-s01_04t:1377_0	88-92. Ākāsānañcāyatana-saddo idha bhaveyevāti āha “ākāsānañcāyatanabhava”nti. Etthāha	1377	
PA_tika-s01_04t:1377_1	– yuttaṃ tāva purimesu tīsu vādesu “kāyassa bhedā”ti vattuṃ pañcavokārabhavapariyāpannaṃ	1377	
PA_tika-s01_04t:1377_2	attabhāvamārabbha pavattattā tesaṃ vādānaṃ, catuvokārabhavapariyāpannaṃ pana attabhāvaṃ	1377	
PA_tika-s01_04t:1377_3	nissāya pavattesu catutthādīsu catūsu vādesu kasmā “kāyassa bhedā”ti vuttaṃ. Na hi	1377	
PA_tika-s01_04t:1377_4	arūpīnaṃ kāyo vijjati. Yo bhedoti vucceyyāti? Saccametaṃ, rūpattabhāve pana pavattavohāreneva	1377	
PA_tika-s01_04t:1377_5	diṭṭhigatiko arūpattabhāvepi kāyavohāraṃ āropetvā evamāha. Lokasmiñhi dissati aññatthabhūtopi	1377	
PA_tika-s01_04t:1377_6	vohāro tadaññatthasamāropito yathā taṃ “sasavisāṇaṃ, khaṃ puppha”nti. Yathā ca diṭṭhigatikā	1377	
PA_tika-s01_04t:1377_7	diṭṭhiyo paññapenti, tathāyeva bhagavāpi desetīti. Apica nāmakāyabhāvato phassādidhammasamūhabhūte	1377	
PA_tika-s01_04t:1377_8	arūpattabhāve kāyaniddeso daṭṭhabbo. Samūhaṭṭhenapi hi “kāyo”ti vuccati “hatthikāyo	1377	
PA_tika-s01_04t:1377_9	assakāyo”tiādīsu viya. Ettha ca kāmāvacaradevattabhāvādiniravasesavibhavapatiṭṭhāpakānaṃ	1377	
PA_tika-s01_04t:1377_10	dutiyādivādānaṃ aparantakappikabhāvo yutto hotu anāgataddhavisayattā tesaṃ vādānaṃ,	13771	
PA_tika-s01_04t:1377_11	kathaṃ pana diṭṭhigatikassa paccakkhabhūtamanussattabhāvāpagamapatiṭṭhāpakassa paṭhamavādassa	13771	
PA_tika-s01_04t:1377_12	aparantakappikabhāvo yujjeyya paccuppannaddhavisayattā tassa vādassa. Dutiyavādādīnañhi	13771	
PA_tika-s01_04t:1377_13	purimapurimavādasaṅgahitasseva attano anāgate taduttaribhavūpapannassa samucchedabodhanato	13771	
PA_tika-s01_04t:1377_14	yujjati aparantakappikatā, tathā ceva vuttaṃ “no ca kho bho ayaṃ attā ettāvatā sammā	13771	
PA_tika-s01_04t:1377_15	samucchinno hotī”tiādi yaṃ pana tattha vuttaṃ “atthi kho bho añño attā”ti, taṃ manussattabhāvādiheṭṭhimattabhāvavisesāpekkhāya	13771	
PA_tika-s01_04t:1377_16	vuttaṃ, na sabbathā aññabhāvato. Paṭhamavādassa pana anāgate taduttaribhavūpapannassa	13771	
PA_tika-s01_04t:1377_17	attano samucchedabodhanābhāvato, “atthi kho bho añño attā”ti ettha aññabhāvena aggahaṇato	13771	
PA_tika-s01_04t:1377_18	ca na yujjateva aparantakappikatāti? No na yujjati idhalokapariyāpannattepi paṭhamavādavisayassa	13771	
PA_tika-s01_04t:1377_19	anāgatakālikasseva tena adhippetattā. Paṭhamavādināpi hi idhalokapariyāpannassa attano	13771	
PA_tika-s01_04t:1377_20	paraṃ maraṇā ucchedo anāgatakālavaseneva adhippeto, tasmā cassa aparantakappikatāya na koci virodhoti.	13772	
PA_tika-s01_04t:1378	Diṭṭhadhammanibbānavādavaṇṇanā	137	
PA_tika-s01_04t:1379_0	93. Ñāṇena daṭṭhabboti diṭṭho, diṭṭho ca so sabhāvaṭṭhena dhammo cāti diṭṭhadhammo,	1379	
PA_tika-s01_04t:1379_1	dassanabhūtena ñāṇena upaladdhasabhāvoti attho. So pana akkhānamindriyānaṃ abhimukhībhūto	1379	
PA_tika-s01_04t:1379_2	visayoyevāti vuttaṃ “paccakkhadhammo vuccatī”ti. Tattha yo anindriyavisayo, sopi	1379	
PA_tika-s01_04t:1379_3	supākaṭabhāvena indriyavisayo viya hotīti katvā tathā vuttanti daṭṭhabbaṃ, tenevāha	1379	
PA_tika-s01_04t:1379_4	“tattha tattha paṭiladdhattabhāvassetaṃ adhivacana”nti, tasmiṃ tasmiṃ bhave yathākammaṃ	1379	
PA_tika-s01_04t:1379_5	paṭilabhitabbattabhāvassa vācakaṃ padaṃ, nāmanti vā attho. Nibbānañcettha dukkhavūpasamanameva,	1379	
PA_tika-s01_04t:1379_6	na aggaphalaṃ, na ca asaṅkhatadhātu tesamavisayattāti āha “dukkhavūpasamana”nti.	1379	
PA_tika-s01_04t:1379_7	Diṭṭhadhammanibbāne pavatto vādo etesanti diṭṭhadhammanibbānavādātipi yujjati.	1379	
PA_tika-s01_04t:1380_0	94. Kāmanīyattā kāmā ca te anekāvayavānaṃ samūhabhāvato sattānañca bandhanato guṇā	1380	
PA_tika-s01_04t:1380_1	cāti kāmaguṇāti atthaṃ sandhāyāha “manāpiyarūpādīhī”tiādi. Yāva phoṭṭhabbārammaṇañcettha	1380	
PA_tika-s01_04t:1380_2	ādi-saddena saṅgaṇhāti. Suṭṭhu appitoti sammā ṭhapito. Ṭhapanā cettha allīyanāti	1380	
PA_tika-s01_04t:1380_3	āha “allīno”ti. Parito tattha tattha kāmaguṇesu yathāsakaṃ indriyāni cāreti gocaraṃ	1380	
PA_tika-s01_04t:1380_4	gaṇhāpetīti atthaṃ dassetuṃ “tesū”tiādi vuttaṃ, tenāha “ito cito ca upanetī”ti. Pari-saddavisiṭṭho	1380	
PA_tika-s01_04t:1380_5	vā idha cara-saddo kīḷāyanti vuttaṃ “palaḷatī”tiādi [laḷati (aṭṭhakathāyaṃ)]. Palaḷatīti	1380	
PA_tika-s01_04t:1380_6	hi pakārena laḷati, vilāsaṃ karotīti attho. “Ettha cā”tiādinā uttamakāmaguṇikānameva	1380	
PA_tika-s01_04t:1380_7	diṭṭhadhammanibbānaṃ paññapentīti dasseti. Mandhātumahārājavasavattīdevarājakāmaguṇā	1380	
PA_tika-s01_04t:1380_8	hi uttamatāya nidassitā, kasmāti āha “evarūpe”tiādi.	1380	
PA_tika-s01_04t:1381_0	95. Aññathābhāvāti kāraṇe nissakkavacanaṃ. Vuttanayenāti suttapadesu desitanayena,	1381	
PA_tika-s01_04t:1381_1	etena sokādīnamuppajjanākāraṃ dasseti. Ñātibhogarogasīladiṭṭhibyasanehi phuṭṭhassa	1381	
PA_tika-s01_04t:1381_2	cetaso abbhantaraṃ nijjhāyanaṃ socanaṃ antonijjhāyanaṃ, tadeva lakkhaṇametassāti	1381	
PA_tika-s01_04t:1381_3	antonijjhāyanalakkhaṇo. Tasmiṃ soke samuṭṭhānahetubhūte nissitaṃ tannissitaṃ. Bhusaṃ	1381	
PA_tika-s01_04t:1381_4	vilapanaṃ lālappanaṃ, tannissitameva lālappanaṃ, tadeva lakkhaṇamassāti tannissitalālappanalakkhaṇo.	1381	
PA_tika-s01_04t:1381_5	Pasādasaṅkhāte kāye nissitassa dukkhasahagatakāyaviññāṇassa paṭipīḷanaṃ kāyapaṭipīḷanaṃ,	1381	
PA_tika-s01_04t:1381_6	sasambhārakathanaṃ vā etaṃ yathā “dhanunā vijjhatī”ti tadupanissayassa vā aniṭṭharūpassa	1381	
PA_tika-s01_04t:1381_7	pacchā pavattanato “rūpakāyassa paṭipīḷana”ntipi vaṭṭati. Paṭighasampayuttassa manaso	1381	
PA_tika-s01_04t:1381_8	vihesanaṃ manovighātaṃ. Tadeva lakkhaṇamassāti sabbattha yojetabbaṃ. Ñātibyasanādinā	1381	
PA_tika-s01_04t:1381_9	phuṭṭhassa paridevanāyapi asakkuṇantassa antogatasokasamuṭṭhito bhuso āyāso upāyāso.	1381	
PA_tika-s01_04t:1381_10	So pana cetaso appasannākāro evāti āha “visādalakkhaṇo”ti. Sādanaṃ pasādanaṃ sādo,	13811	
PA_tika-s01_04t:1381_11	pasannatā. Anupasaggopi hi saddo saupasaggo viya yathāvuttassa atthassa bodhako yathā	13811	
PA_tika-s01_04t:1381_12	“gotrabhū”ti. Evaṃ sabbattha. Tato vigamanaṃ visādo, appasannabhāvo.	13811	
PA_tika-s01_04t:1382_0	96. Vitakkanaṃ vitakkitaṃ, taṃ panatthato vitakkova, tathā vicāritanti etthāpi, tena	1382	
PA_tika-s01_04t:1382_1	vuttaṃ “abhiniropanavasena pavatto vitakko”tiādi. Etenāti vitakkavicāre parāmasitvā	1382	
PA_tika-s01_04t:1382_2	karaṇaniddeso, hetuniddeso vā. Tenetamatthaṃ dīpeti “khobhakarasabhāvattā vitakkavicārānaṃ	1382	
PA_tika-s01_04t:1382_3	taṃsahitampi jhānaṃ tehi sauppīḷanaṃ viya hotī”ti, tenāha “sakaṇṭakaṃ [bhakaṇḍakaṃ	1382	
PA_tika-s01_04t:1382_4	(aṭṭhakathāyaṃ)] viya khāyatī”ti. Oḷārikabhāvo hi vitakkavicārasaṅkhātena kaṇṭakena	1382	
PA_tika-s01_04t:1382_5	saha pavattakathā. Kaṇṭakasahitabhāvo ca sauppīḷanatā eva, loke hi sakaṇṭakaṃ pharusakaṃ oḷārikanti vadanti.	1382	
PA_tika-s01_04t:1383_0	97. Pītigataṃ pītiyeva “diṭṭhigata”ntiādīsu viya gata-saddassa tabbhāvavuttito. Ayañhi	1383	
PA_tika-s01_04t:1383_1	saṃvaṇṇakānaṃ pakati, yadidaṃ anatthakapadaṃ, tulyādhikaraṇapadañca ṭhapetvā atthavaṇṇanā.	1383	
PA_tika-s01_04t:1383_2	Tathā hi tattha tattha dissati. “Yopanāti yo yādiso, nibbānadhātūti nibbāyanamatta”nti	1383	
PA_tika-s01_04t:1383_3	ca ādi. Yāya nimittabhūtāya ubbilāvanapītiyā uppannāya cittaṃ ubbilāvitaṃ nāma, sāyeva	1383	
PA_tika-s01_04t:1383_4	ubbilāvitattaṃ bhāvavācakassa nimitte pavattanato. Iti pītiyā uppannāya eva cittassa	1383	
PA_tika-s01_04t:1383_5	ubbilāvanato tassa ubbilāvitabhāvo pītiyā kato nāmāti āha “ubbilabhāvakaraṇa”nti.	1383	
PA_tika-s01_04t:1384_0	98. Ābhujanaṃ manasikaraṇaṃ ābhogo. Sammā anukkamena, punappunaṃ vā ārammaṇassa āhāro	1384	
PA_tika-s01_04t:1384_1	samannāhāro. Ayaṃ pana ṭīkāyaṃ vuttanayo – cittassa ābhuggabhāvo ārammaṇe abhinatabhāvo	1384	
PA_tika-s01_04t:1384_2	ābhogo. Sukhena hi cittaṃ ārammaṇe abhinataṃ hoti, na dukkhena viya apanataṃ, nāpi	1384	
PA_tika-s01_04t:1384_3	adukkhamasukhena viya anabhinataṃ, anapanatañcāti. Ettha ca “manuññabhojanādīsu khuppipāsādiabhibhūtassa	1384	
PA_tika-s01_04t:1384_4	viya kāmehi viveciyamānassa upādārammaṇapatthanāvisesato abhivaḍḍhati, manuññabhojanaṃ	1384	
PA_tika-s01_04t:1384_5	bhuttāvino viya pana uḷārakāmarasassa yāvadatthaṃ nicitassa sahitassa bhuttakāmatāya	1384	
PA_tika-s01_04t:1384_6	kāmesu pātabyatā na hoti, visayānabhigiddhanato visayehi dummociyehi jalūkā viya	1384	
PA_tika-s01_04t:1384_7	sayameva muccatī”ti ca ayoniso ummujjitvā kāmaguṇasantappitatāya saṃsāradukkhavūpasamaṃ	1384	
PA_tika-s01_04t:1384_8	byākāsi paṭhamavādī. Kāmādīnaṃ ādīnavadassitāya, paṭhamādijhānasukhassa santabhāvadassitāya	1384	
PA_tika-s01_04t:1384_9	ca paṭhamādijhānasukhatittiyā saṃsāradukkhupacchedaṃ byākaṃsu dutiyādivādino. Idhāpi	1384	
PA_tika-s01_04t:1384_10	ucchedavādeva vuttappakāro vicāro yathāsambhavaṃ ānetvā vattabbo. Ayaṃ panettha viseso	13841	
PA_tika-s01_04t:1384_11	– ekasmimpi attabhāve pañca vādā labbhanti. Paṭhamavāde yadi kāmaguṇasamappito attā,	13841	
PA_tika-s01_04t:1384_12	evaṃ so diṭṭhadhammanibbānappatto. Dutiyādivādesu yadi paṭhamavādasaṅgahito soyeva	13841	
PA_tika-s01_04t:1384_13	attā paṭhamajjhānādisamaṅgī, evaṃ sati diṭṭhadhammanibbānappattoti. Teneva hi ucchedavāde	13841	
PA_tika-s01_04t:1384_14	viya idha pāḷiyaṃ “añño attā”ti aññaggahaṇaṃ na kataṃ. Kathaṃ pana accantanibbānapaññāpakassa	13841	
PA_tika-s01_04t:1384_15	attano diṭṭhadhammanibbānavādassa sassatadiṭṭhiyā saṅgaho, na ucchedadiṭṭhiyāti?	13841	
PA_tika-s01_04t:1384_16	Taṃtaṃsukhavisesasamaṅgitāpaṭiladdhena bandhavimokkhena suddhassa attano sakarūpeneva	13841	
PA_tika-s01_04t:1384_17	avaṭṭhānadīpanato. Tesañhi tathāpaṭiladdhena kammabandhavimokkhena suddho hutvā diṭṭhadhammanibbānappatto	13841	
PA_tika-s01_04t:1384_18	attā sakarūpeneva avaṭṭhāsīti laddhi. Tathā hi pāḷiyaṃ “ettāvatā kho bho ayaṃ attā	13841	
PA_tika-s01_04t:1384_19	paramadiṭṭhadhammanibbānaṃ patto hotī”ti sassatabhāvañāpakacchāyāya eva tesaṃ vādadassanaṃ katanti.	13841	
PA_tika-s01_04t:1385_0	“Ettāvatā”tiādinā pāḷiyatthasampiṇḍanaṃ. Tattha yāsanti yathāvuttānaṃ diṭṭhīnaṃ aniyamaniddesavacanaṃ.	1385	
PA_tika-s01_04t:1385_1	Tassa imā dvāsaṭṭhi diṭṭhiyo kathitāti niyamanaṃ, niyatānapekkhavacanaṃ vā etaṃ “yaṃ	1385	
PA_tika-s01_04t:1385_2	sandhāya vutta”nti āgataṭṭhāne viya. Sesāti pañcapaññāsa diṭṭhiyo. Tāsu antānantikavādādīnaṃ	1385	
PA_tika-s01_04t:1385_3	sassatadiṭṭhisaṅgahabhāvo tattha tattha pakāsitoyeva. Kiṃ panettha kāraṇaṃ, pubbantāparantā	1385	
PA_tika-s01_04t:1385_4	eva diṭṭhābhinivesassa visayabhāvena dassitā, na pana tadubhayamekajjhanti? Asambhavo	1385	
PA_tika-s01_04t:1385_5	evettha kāraṇaṃ. Na hi pubbantāparantesu viya tadubhayavinimutte majjhante diṭṭhikappanā	1385	
PA_tika-s01_04t:1385_6	sambhavati tadubhayantaramattena ittarakālattā. Atha pana paccuppannattabhāvo tadubhayavemajjhaṃ,	1385	
PA_tika-s01_04t:1385_7	evaṃ sati diṭṭhikappanākkhamo tassa ubhayasabhāvo pubbantāparantesuyeva antogadhoti	1385	
PA_tika-s01_04t:1385_8	kathaṃ tadubhayamekajjhaṃ adassitaṃ siyā. Atha vā pubbantāparantavantatāya “pubbantāparanto”ti	1385	
PA_tika-s01_04t:1385_9	majjhanto vuccati, sopi “pubbantakappikā ca aparantakappikā ca pubbantāparantakappikā	1385	
PA_tika-s01_04t:1385_10	cā”ti upari vadantena bhagavatā pubbantāparantehi visuṃ katvā vuttoyevāti daṭṭhabbo.	13851	
PA_tika-s01_04t:1385_11	Aṭṭhakathāyampi “sabbepi te pubbantāparantakappike”ti etena sāmaññaniddesena, ekasesena	13851	
PA_tika-s01_04t:1385_12	vā saṅgahitoti veditabbaṃ. Aññathā hi saṅkaḍḍhitvā vuttavacanassa niravasesasaṅkaḍḍhanābhāvato	13851	
PA_tika-s01_04t:1385_13	anatthakatā āpajjeyyāti. Ke pana te pubbantāparantakappikāti? Ye antānantikā hutvā	13851	
PA_tika-s01_04t:1385_14	diṭṭhadhammanibbānavādāti evamādinā ubhayasambandhābhinivesino veditabbā.	13851	
PA_tika-s01_04t:1386_0	100-104. “Idānī”tiādinā appanāvacanadvayassa visesaṃ dasseti. Tattha ekajjhanti rāsikaraṇatthe	1386	
PA_tika-s01_04t:1386_1	nipāto. Ekadhā karotīti ekajjhantipi neruttikā, bhāvanapuṃsakañcetaṃ. Iti-saddo idamattho,	1386	
PA_tika-s01_04t:1386_2	iminā pakārena pucchitvā vissajjesīti attho. Ajjhāsayanti sassatucchedavasena diṭṭhijjhāsayaṃ.	1386	
PA_tika-s01_04t:1386_3	Tadubhayavasena hi sattānaṃ saṃkilesapakkhe duvidho ajjhāsayo. Tathā hi vuttaṃ –	1386	
PA_tika-s01_04t:1387	“Sassatucchedadiṭṭhi ca, khanti cevānulomikā;	138	
PA_tika-s01_04t:1388	Yathābhūtañca yaṃ ñāṇaṃ, etaṃ āsayasaddita”nti. ;	138	
PA_tika-s01_04t:1389_0	Tañca bhagavā aparimāṇāsu lokadhātūsu aparimāṇānaṃ sattānaṃ aparimāṇe eva ñeyyavisese	1389	
PA_tika-s01_04t:1389_1	uppajjanavasena anekabhedabhinnampi “cattāro janā sassatavādā”tiādinā dvāsaṭṭhiyā	1389	
PA_tika-s01_04t:1389_2	pabhedehi saṅgaṇhanavasena sabbaññutaññāṇena paricchinditvā dassento pamāṇabhūtāya	1389	
PA_tika-s01_04t:1389_3	tulāya dhārayamāno viya hotīti āha “tulāya tulayanto viyā”ti. Tathā hi vakkhati “antojālīkatā”tiādi	1389	
PA_tika-s01_04t:1389_4	“sinerupādato vālukaṃ uddharanto viyā”ti pana etena sabbaññutaññāṇato aññassa ñāṇassa	1389	
PA_tika-s01_04t:1389_5	imissā desanāya asakkuṇeyyataṃ dasseti paramagambhīratāvacanato.	1389	
PA_tika-s01_04t:1390_0	Ettha ca “sabbe te imeheva dvāsaṭṭhiyā vatthūhi, etesaṃ vā aññatarena, natthi ito	1390	
PA_tika-s01_04t:1390_1	bahiddhā”ti vacanato, pubbantakappikādittayavinimuttassa ca kassaci diṭṭhigatikassa	1390	
PA_tika-s01_04t:1390_2	abhāvato yāni tāni sāmaññaphalādisuttantaresu vuttappakārāni akiriyāhetukanatthikavādādīni,	1390	
PA_tika-s01_04t:1390_3	yāni ca issarapakatipajāpatipurisakālasabhāvaniyatiyadicchāvādādippabhedāni diṭṭhigatāni	1390	
PA_tika-s01_04t:1390_4	bahiddhāpi dissamānāni, tesaṃ ettheva saṅgahato antogadhatā veditabbā. Kathaṃ? Akiriyavādo	1390	
PA_tika-s01_04t:1390_5	tāva “vañjho kūṭaṭṭho”tiādinā kiriyābhāvadīpanato sassatavāde antogadho, tathā “sattime	1390	
PA_tika-s01_04t:1390_6	kāyā”tiādi nayappavatto pakudhavādo, “natthi hetu natthi paccayo sattānaṃ saṃkilesāyā”tiādi	1390	
PA_tika-s01_04t:1390_7	nayappavatto ahetukavādo ca adhiccasamuppannavāde. “Natthi paro loko”tiādi nayappavatto	1390	
PA_tika-s01_04t:1390_8	natthikavādo ucchedavāde. Tathā hi tattha “kāyassa bhedā ucchijjatī”tiādi vuttaṃ.	1390	
PA_tika-s01_04t:1390_9	Paṭhamena ādi-saddena nigaṇṭhavādādayo saṅgahitā.	1390	
PA_tika-s01_04t:1391_0	Yadipi pāḷiyaṃ nāṭaputtavādabhāvena cātuyāmasaṃvaro āgato, tathāpi sattavatātikkamena	1391	
PA_tika-s01_04t:1391_1	vikkhepavāditāya nāṭaputtavādopi sañcayavādo viya amarāvikkhepavādesu antogadho.	1391	
PA_tika-s01_04t:1391_2	“Taṃ jīvaṃ taṃ sarīraṃ, aññaṃ jīvaṃ aññaṃ sarīra”nti evaṃpakārā vādā pana “rūpī attā	1391	
PA_tika-s01_04t:1391_3	hoti arogo paraṃ maraṇā”tiādivādesu saṅgahaṃ gacchanti. “Hoti tathāgato paraṃ maraṇā,	1391	
PA_tika-s01_04t:1391_4	atthi sattā opapātikā”ti evaṃpakārā sassatavāde. “Na hoti tathāgato paraṃ maraṇā,	1391	
PA_tika-s01_04t:1391_5	natthi sattā opapātikā”ti evaṃpakārā ucchedavāde. “Hoti ca na hoti ca tathāgato paraṃ	1391	
PA_tika-s01_04t:1391_6	maraṇā, atthi ca natthi ca sattā opapātikā”ti evaṃpakārā ekaccasassatavāde. “Neva	1391	
PA_tika-s01_04t:1391_7	hoti na na hoti tathāgato paraṃ maraṇā, nevatthi na natthi sattā opapātikā”ti evaṃpakārā	1391	
PA_tika-s01_04t:1391_8	amarāvikkhepavāde. Issarapakatipajāpatipurisakālavādā ekaccasassatavāde. Kaṇādavādo,	1391	
PA_tika-s01_04t:1391_9	sabhāvaniyatiyadicchāvādā ca adhiccasamuppannavāde saṅgahaṃ gacchanti. Iminā nayena	1391	
PA_tika-s01_04t:1391_10	suttantaresu, bahiddhā ca aññatitthiyasamaye dissamānānaṃ diṭṭhigatānaṃ imāsuyeva	13911	
PA_tika-s01_04t:1391_11	dvāsaṭṭhiyā diṭṭhīsu antogadhatā veditabbā. Te pana tattha tatthāgatanayena vuccamānā	13911	
PA_tika-s01_04t:1391_12	ganthavitthārakarā, atitthe ca pakkhandanamiva hotīti na vitthārayimha. Idha pāḷiyaṃ	13911	
PA_tika-s01_04t:1391_13	atthavicāraṇāya aṭṭhakathāyaṃ anuttānatthapakāsanameva hi amhākaṃ bhāroti.	13911	
PA_tika-s01_04t:1392_0	“Evamayaṃ yathānusandhivasena desanā āgatā”ti vacanappasaṅgena suttassānusandhayo	1392	
PA_tika-s01_04t:1392_1	vibhajituṃ “tayo hī”tiādimāha. Atthantaranisedhanatthañhi visesaniddhāraṇaṃ. Tattha	1392	
PA_tika-s01_04t:1392_2	anusandhanaṃ anusandhi, sambandhamattaṃ, yaṃ desanāya kāraṇaṭṭhena “samuṭṭhāna”ntipi	1392	
PA_tika-s01_04t:1392_3	vuccati. Pucchādayo hi desanāya bāhirakāraṇaṃ tadanurūpena desanāpavattanato. Taṃsambandhopi	1392	
PA_tika-s01_04t:1392_4	tannissitattā kāraṇameva. Abbhantarakāraṇaṃ pana mahākaruṇādesanāñāṇādayo. Ayamattho	1392	
PA_tika-s01_04t:1392_5	upari āvi bhavissati. Pucchāya kato anusandhi pucchānusandhi, pucchaṃ anusandhiṃ	1392	
PA_tika-s01_04t:1392_6	katvā desitattā suttassa sambandho pucchāya kato nāma hoti. Pucchāsaṅkhāto anusandhi	1392	
PA_tika-s01_04t:1392_7	pucchānusandhītipi yujjati. Pucchānissitena hi anusandhinā tannissayabhūtā pucchāpi	1392	
PA_tika-s01_04t:1392_8	gahitāti. Atha vā anusandhahatīti anusandhi, pucchāsaṅkhāto anusandhi etassāti pucchānusandhi,	1392	
PA_tika-s01_04t:1392_9	taṃtaṃsuttapadeso. Pucchāya vā anusandhīyatīti pucchānusandhi, pucchaṃ vacanasambandhaṃ	1392	
PA_tika-s01_04t:1392_10	katvā desito taṃsamuṭṭhāniko taṃtaṃsuttapadesova. Ajjhāsayānusandhimhipi eseva nayo.	13921	
PA_tika-s01_04t:1392_11	Anusandhīyatīti anusandhi, yo yo anusandhi, anusandhino anurūpaṃ vā yathānusandhi.	13921	
PA_tika-s01_04t:1393_0	Pucchāya, ajjhāsayena ca ananusandhiko ādimhi desitadhammassa anurūpadhammavasena	1393	
PA_tika-s01_04t:1393_1	vā tappaṭipakkhadhammavasena vā pavatto uparisuttapadeso. Tathā hi so “yena pana	1393	
PA_tika-s01_04t:1393_2	dhammena…pe… kakacūpamā āgatā”tiādinā aṭṭhakathāyaṃ vutto, yathāpāḷimayaṃ vibhāgoti	1393	
PA_tika-s01_04t:1393_3	dasseti “tatthā”tiādinā. Tattha “evaṃ vutte nando gopālako bhagavantaṃ etadavocā”ti	1393	
PA_tika-s01_04t:1393_4	paṭhanti, taṃ na sundaraṃ sutte tathā abhāvato. “Evaṃ vutte nandagopālakasutte bhagavantaṃ	1393	
PA_tika-s01_04t:1393_5	etadavocā”ti pana paṭhitabbaṃ tasmiṃ sutte “aññataro bhikkhu bhagavantaṃ etadavocā”ti	1393	
PA_tika-s01_04t:1393_6	atthassa upapattito. Idañhi saṃyuttāgamavare saḷāyatanavagge saṅgītasuttaṃ. Gaṅgāya	1393	
PA_tika-s01_04t:1393_7	vuyhamānaṃ dārukkhandhaṃ upamaṃ katvā saddhāpabbajite kulaputte desite nando gopālako	1393	
PA_tika-s01_04t:1393_8	“ahamimaṃ paṭipattiṃ pūressāmī”ti bhagavato santike pabbajjaṃ, upasampadañca gahetvā	1393	
PA_tika-s01_04t:1393_9	tathāpaṭipajjamāno nacirasseva arahattaṃ patto. Tasmā “nandagopālakasutta”nti paññāyittha.	1393	
PA_tika-s01_04t:1393_10	“Kiṃ nu kho bhante”tiādīni pana aññataroyeva bhikkhu avoca. Vuttañhi tattha “evaṃ	13931	
PA_tika-s01_04t:1393_11	vutte aññataro bhikkhu bhagavantaṃ etadavoca ‘kiṃ nu kho bhante, orimaṃ tīra’ntiādi”.	13931	
PA_tika-s01_04t:1394_0	Tatrāyamattho – evaṃ vutteti “sace kho bhikkhave, dārukkhandho na orimaṃ tīraṃ upagacchatī”tiādinā	1394	
PA_tika-s01_04t:1394_1	gaṅgāya vuyhamānaṃ dārukkhandhaṃ upamaṃ katvā saddhāpabbajite kulaputte desite. Bhagavantaṃ	1394	
PA_tika-s01_04t:1394_2	etadavocāti anusandhikusalatāya “kiṃ nu kho bhante”tiādivacanamavoca. Tathāgato hi	1394	
PA_tika-s01_04t:1394_3	“imissaṃ parisati nisinno anusandhi kusalo atthi, so maṃ pañhaṃ pucchissatī”ti ettakeneva	1394	
PA_tika-s01_04t:1394_4	desanaṃ niṭṭhāpesi. Orimaṃ tīranti orimabhūtaṃ tīraṃ. Tathā pārimaṃ tīranti. Majjhe	1394	
PA_tika-s01_04t:1394_5	saṃsīdoti vemajjhe saṃsīdanaṃ nimmujjanaṃ. Thale ussādoti jalamajjhe uṭṭhite thalasmiṃ	1394	
PA_tika-s01_04t:1394_6	ussārito āruḷho. Manussaggāhoti manussānaṃ sambandhībhūtānaṃ, manussehi vā gahaṇaṃ.	1394	
PA_tika-s01_04t:1394_7	Tathā amanussaggāhoti āvaṭṭaggāhoti udakāvaṭṭena gahaṇaṃ. Antopūtīti vakkahadayādīsu	1394	
PA_tika-s01_04t:1394_8	apūtikassāpi guṇānaṃ pūtibhāvena abbhantaraṃpūtīti.	1394	
PA_tika-s01_04t:1395_0	“Atha kho aññatarassa bhikkhuno”tiādi majjhimāgamavare uparipaṇṇāsake mahāpuṇṇamasuttaṃ	1395	
PA_tika-s01_04t:1395_1	tatrāyamattho – iti kirāti ettha kira-saddo aruciyaṃ, tena bhagavato yathādesitāya	1395	
PA_tika-s01_04t:1395_2	attasuññatāya attano aruciyabhāvaṃ dīpeti. Bhoti dhammālapanaṃ, ambho sabhāvadhammāti	1395	
PA_tika-s01_04t:1395_3	attho. Yadi rūpaṃ anattā…pe… viññāṇaṃ anattā. Evaṃ satīti sapāṭhasesayojanā. Anattakatānīti	1395	
PA_tika-s01_04t:1395_4	attanā na katāni, anattabhūtehi vā khandhehi katāni. Kamattānaṃ phusissantīti kīdisamattabhāvaṃ	1395	
PA_tika-s01_04t:1395_5	phusissanti. Asati attani khandhānañca khaṇikattā tāni kammāni kaṃ nāma attānaṃ attano	1395	
PA_tika-s01_04t:1395_6	phalena phusissanti, ko kammaphalaṃ paṭisaṃvedissatīti vuttaṃ hoti. Tassa bhikkhuno	1395	
PA_tika-s01_04t:1395_7	cetoparivitakkaṃ attano cetasā ceto – pariyañāṇasampayuttena sabbaññutaññāṇasampayuttena	1395	
PA_tika-s01_04t:1395_8	vā aññāya jānitvāti sambandho.	1395	
PA_tika-s01_04t:1396_0	Avidvāti sutādivirahena ariyadhammassa akovidatāya apaṇḍito. Vidvāti hi paṇḍitādhivacanaṃ	1396	
PA_tika-s01_04t:1396_1	vidati jānātīti katvā. Avijjāgatoti avijjāya upagato, ariyadhamme avinītatāya appahīnāvijjoti	1396	
PA_tika-s01_04t:1396_2	attho. Taṇhādhipateyyena cetasāti “yadi ahaṃ nāma koci natthi, evaṃ sati mayā katassa	1396	
PA_tika-s01_04t:1396_3	kammassa phalaṃ ko paṭisaṃvedeti, sati pana tasmiṃ siyā kammaphalūpabhogo”ti taṇhādhipatito	1396	
PA_tika-s01_04t:1396_4	āgatena attavādupādānasahagatena cetasā. Atidhāvitabbanti atikkamitvā dhāvitabbaṃ.	1396	
PA_tika-s01_04t:1396_5	Idaṃ vuttaṃ hoti – khaṇikattepi saṅkhārānaṃ yasmiṃ santāne kammaṃ kataṃ, tattheva	1396	
PA_tika-s01_04t:1396_6	phalūpapattito dhammapuñjamattasseva siddhe kammaphalasambandhe ekattanayaṃ micchā	1396	
PA_tika-s01_04t:1396_7	gahetvā ekena kārakavedakabhūtena bhavitabbaṃ, aññathā kammakammaphalānamasambandho	1396	
PA_tika-s01_04t:1396_8	siyāti attattaniyasuññatāpakāsanaṃ satthusāsanaṃ atikkamitabbaṃ maññeyyāti. Idāni	1396	
PA_tika-s01_04t:1396_9	anatidhāvitabbataṃ vibhāvetuṃ “taṃ kiṃ maññathā”tiādimāha.	1396	
PA_tika-s01_04t:1397_0	Upari desanāti desanāsamuṭṭhānadhammadīpikāya heṭṭhimadesanāya upari pavattitā desanā.	1397	
PA_tika-s01_04t:1397_1	Desanāsamuṭṭhānadhammassa anurūpapaṭipakkhadhammappakāsanavasena duvidhesu yathānusandhīsu	1397	
PA_tika-s01_04t:1397_2	anurūpadhammappakāsanavasena yathānusandhidassanametaṃ “upari cha abhiññā āgatā”ti.	1397	
PA_tika-s01_04t:1397_3	Tadavasesaṃ pana sabbampi paṭipakkhadhammappakāsanavasena. Majjhimāgamavare mūlapaṇṇāsakeyeva	1397	
PA_tika-s01_04t:1397_4	cetāni suttāni. Kilesenāti “lobho cittassa upakkileso”tiādinā kilesavasena. Bhaṇḍanenāti	1397	
PA_tika-s01_04t:1397_5	vivādena. Akkhantiyāti kopena. Kakacūpamāti kharapantiupamā. Imasmimpīti pi-saddo	1397	
PA_tika-s01_04t:1397_6	apekkhāyaṃ “ayampi pārājiko”tiādīsu viya, sampiṇḍane vā, tena yathā vatthasuttādīsu	1397	
PA_tika-s01_04t:1397_7	paṭipakkhadhammappakāsanavasena yathānusandhi, evaṃ imasmimpi brahmajāleti apekkhanaṃ,	1397	
PA_tika-s01_04t:1397_8	sampiṇḍanaṃ vā karoti. Tathā hi niccasārādipaññāpakānaṃ diṭṭhigatānaṃ vasena uṭṭhitāyaṃ	1397	
PA_tika-s01_04t:1397_9	desanā niccasārādisuññatāpakāsanena niṭṭhāpitāti. “Tenā”tiādinā yathāvuttasaṃvaṇṇanāya guṇaṃ dasseti.	1397	
PA_tika-s01_04t:1398	Paritassitavipphanditavāravaṇṇanā	139	
PA_tika-s01_04t:1399_0	105-117. Mariyādavibhāgadassanatthanti diṭṭhigatikānaṃ taṇhādiṭṭhiparāmāsassa tathāgatānaṃ	1399	
PA_tika-s01_04t:1399_1	jānanapassanena, sassatādimicchādassanassa ca sammādassanena saṅkarābhāva-vibhāgappakāsanatthaṃ.	1399	
PA_tika-s01_04t:1399_2	Taṇhādiṭṭhiparāmāsoyeva tesaṃ, na tu tathāgatānamiva yathābhūtaṃ jānanapassanaṃ.	1399	
PA_tika-s01_04t:1399_3	Taṇhādiṭṭhivipphandanamevetaṃ micchādassanavedayitaṃ, na tu sotāpannassa sammādassanavedayitamiva	1399	
PA_tika-s01_04t:1399_4	niccalanti ca hi imāya desanāya mariyādavibhāgaṃ dasseti. Tena vakkhati “yena diṭṭhiassādena…pe…	1399	
PA_tika-s01_04t:1399_5	taṃ vedayita”nti, “diṭṭhisaṅkhātena ceva…pe… dassetī”ti ca. “Tadapī”ti vuttattā yena	1399	
PA_tika-s01_04t:1399_6	somanassajātā paññapentīti attho labbhatīti dassetuṃ “yenā”tiādi vuttaṃ. Sāmatthiyato	1399	
PA_tika-s01_04t:1399_7	hi avagatatthassevettha ta-saddena parāmasanaṃ. Diṭṭhiassādenāti diṭṭhiyā paccayabhūtena	1399	
PA_tika-s01_04t:1399_8	assādena. “Diṭṭhisukhenā”tiādi tasseva vevacanaṃ. Ajānantānaṃ apassantānaṃ tesaṃ	1399	
PA_tika-s01_04t:1399_9	bhavantānaṃ samaṇabrāhmaṇānaṃ tadapi vedayitaṃ taṇhāgatānaṃ vedayitanti sambandho.	1399	
PA_tika-s01_04t:1400_0	“Yathābhūtadhammānaṃ sabhāva”nti ca avisesena vuttaṃ. Na hi saṅkhatadhammasabhāvaṃ	1400	
PA_tika-s01_04t:1400_1	ajānanamattena micchā abhinivisanti. Sāmaññajotanā ca visese avatiṭṭhati. Tasmāyamettha	1400	
PA_tika-s01_04t:1400_2	visesayojanā kātabbā – “sassato attā ca loko cā”ti idaṃ diṭṭhiṭṭhānaṃ evaṃgahitaṃ	1400	
PA_tika-s01_04t:1400_3	evaṃparāmaṭṭhaṃ evaṃgatikaṃ hoti evaṃabhisamparāyanti yathābhūtamajānantānaṃ apassantānaṃ	1400	
PA_tika-s01_04t:1400_4	atha vā yasmiṃ vedayite avītataṇhatāya evaṃdiṭṭhigataṃ upādīyati, taṃ vedayitaṃ samudayaatthaṅgamādito	1400	
PA_tika-s01_04t:1400_5	yathābhūtamajānantānaṃ apassantānanti. Evaṃ visesayojanāya hi yathā anāvaraṇañāṇasamantacakkhūhi	1400	
PA_tika-s01_04t:1400_6	tathāgatānaṃ yathābhūtamettha jānanaṃ, passanañca hoti, na evaṃ diṭṭhigatikānaṃ,	1400	
PA_tika-s01_04t:1400_7	atha kho tesaṃ taṇhādiṭṭhiparāmāsoyevāti imamatthaṃ imāya desanāya dassetīti pākaṭaṃ	1400	
PA_tika-s01_04t:1400_8	hoti. Evampi cāyaṃ desanā mariyādavibhāgadassanatthaṃ jātā.	1400	
PA_tika-s01_04t:1401_0	Vedayitanti “sassato attā ca loko cā”ti diṭṭhipaññāpanavasena pavattaṃ diṭṭhissādasukhapariyāyena	1401	
PA_tika-s01_04t:1401_1	vuttaṃ, tadapi anubhavanaṃ. Taṇhāgatānanti taṇhāya upagatānaṃ, pavattānaṃ vā tadeva	1401	
PA_tika-s01_04t:1401_2	vuttinayena vivarati “kevalaṃ…pe… vedayita”nti. Tañca kho panetanti ca yathāvuttaṃ	1401	
PA_tika-s01_04t:1401_3	vedayitameva paccāmasati, tenetaṃ dīpeti – “tadapi vedayitaṃ taṇhāgatānaṃ vedayitamevā”ti	1401	
PA_tika-s01_04t:1401_4	vacchinditvā “tadapi vedayitaṃ paritassitavipphanditamevā”ti puna sambandho kātabboti.	1401	
PA_tika-s01_04t:1401_5	Tadapi tāva na sampāpuṇātīti heṭṭhimaparicchedena mariyādavibhāgaṃ dassetuṃ “na sotāpannassa	1401	
PA_tika-s01_04t:1401_6	dassanamiva niccala”nti vuttaṃ. Dassananti ca sammādassanasukhaṃ, maggaphalasukhanti	1401	
PA_tika-s01_04t:1401_7	vuttaṃ hoti. Kuto cāyamattho labbhatīti eva-saddasāmatthiyato. “Paritassitavipphanditamevā”ti	1401	
PA_tika-s01_04t:1401_8	hi vuttena maggaphalasukhaṃ viya avipphanditaṃ hutvā ekarūpe avatiṭṭhati, atha kho	1401	
PA_tika-s01_04t:1401_9	taṃ vaṭṭāmisabhūtaṃ diṭṭhitaṇhāsallānuviddhatāya sauppīḷattā vipphanditamevāti attho	1401	
PA_tika-s01_04t:1401_10	āpanno hoti, tenevāha “paritassitenā”tiādi. Ayamettha aṭṭhakathāmuttako sasambandhanayo.	14011	
PA_tika-s01_04t:1402_0	Evaṃ visesakāraṇato dvāsaṭṭhi diṭṭhigatāni vibhajitvā idāni avisesakāraṇato tāni	1402	
PA_tika-s01_04t:1402_1	dassetuṃ “tatra bhikkhave”tiādikā desanā āraddhā. Sabbesañhi diṭṭhigatānaṃ vedanā,	1402	
PA_tika-s01_04t:1402_2	avijjā, taṇhā ca avisiṭṭhakāraṇaṃ. Tattha tadapīti “sassataṃ attānañca lokañca paññapentī”ti	1402	
PA_tika-s01_04t:1402_3	ettha yadetaṃ “sassato attā ca loko cā”ti paññāpanahetubhūtaṃ sukhādibhedaṃ tividhampi	1402	
PA_tika-s01_04t:1402_4	vedayitaṃ, tadapi yathākkamaṃ dukkhasallāniccato, avisesena samudayatthaṅgamassādādīnavanissaraṇato	1402	
PA_tika-s01_04t:1402_5	vā yathābhūtamajānantānaṃ apassantānaṃ hoti, tato eva ca sukhādipatthanāsambhavato,	1402	
PA_tika-s01_04t:1402_6	taṇhāya ca upagatattā taṇhāgatānaṃ taṇhāparitassitena diṭṭhivipphanditameva diṭṭhicalanameva.	1402	
PA_tika-s01_04t:1402_7	“Asati attani ko vedanaṃ anubhavatī”ti kāyavacīdvāresu diṭṭhiyā copanappattimattameva,	1402	
PA_tika-s01_04t:1402_8	na pana diṭṭhiyā paññapetabbo koci dhammo sassato atthīti adhippāyoti. Ekaccasassatādīsupi esa nayo.	1402	
PA_tika-s01_04t:1403	Phassapaccayavāravaṇṇanā	140	
PA_tika-s01_04t:1404_0	118. Paramparapaccayadassanatthanti yaṃ diṭṭhiyā mūlakāraṇaṃ, tassāpi kāraṇaṃ, puna	1404	
PA_tika-s01_04t:1404_1	tassapi kāraṇanti evaṃ paccayaparamparadassanatthaṃ. Yena hi taṇhāparitassitena etāni	1404	
PA_tika-s01_04t:1404_2	diṭṭhigatāni pavattanti, tassa vedayitaṃ paccayo, vedayitassāpi phasso paccayoti	1404	
PA_tika-s01_04t:1404_3	evaṃ paccayaparamparavibhāvinī ayaṃ desanā. Kimatthiyaṃ pana paccayaparamparadassananti	1404	
PA_tika-s01_04t:1404_4	ce? Atthantaraviññāpanatthaṃ. Tena hi yathā diṭṭhisaṅkhāto paññāpanadhammo, tappaccayadhammā	1404	
PA_tika-s01_04t:1404_5	ca yathāsakaṃ paccayavaseneva uppajjanti, na paccayehi vinā, evaṃ paññapetabbadhammāpi	1404	
PA_tika-s01_04t:1404_6	rūpavedanādayo, na ettha koci sassato attā vā loko vāti evamatthantaraṃ viññāpitaṃ	1404	
PA_tika-s01_04t:1404_7	hoti. Taṇhādiṭṭhipariphanditaṃ tadapi vedayitaṃ diṭṭhikāraṇabhūtāya taṇhāya paccayabhūtaṃ	1404	
PA_tika-s01_04t:1404_8	phassapaccayā hotīti attho.	1404	
PA_tika-s01_04t:1405_0	131. Tassa paccayassāti tassa phassasaṅkhātassa paccayassa. Diṭṭhivedayite diṭṭhiyā	1405	
PA_tika-s01_04t:1405_1	paccayabhūte vedayite, phassapadhānehi attano paccayehi nipphādetabbe. Sādhetabbe	1405	
PA_tika-s01_04t:1405_2	cetaṃ bhummaṃ. Balavabhāvadassanatthanti balavakāraṇabhāvadassanatthaṃ. Tathā hi	1405	
PA_tika-s01_04t:1405_3	vināpi cakkhādivatthūhi, sampayuttadhammehi ca kehici vedanā uppajjati, na pana kadācipi	1405	
PA_tika-s01_04t:1405_4	phassena vinā, tasmā phasso vedanāya balavakāraṇaṃ. Na kevalaṃ vedanāya eva, atha	1405	
PA_tika-s01_04t:1405_5	kho sesasampayuttadhammānampi. Sannihitopi hi visayo sace cittuppādo phusanākāravirahito	1405	
PA_tika-s01_04t:1405_6	hoti, na tassa ārammaṇapaccayo bhavatīti phasso sabbesampi sampayuttadhammānaṃ visesapaccayo.	1405	
PA_tika-s01_04t:1405_7	Tathā hi bhagavatā dhammasaṅgaṇīpakaraṇe cittuppādaṃ vibhajantena “phasso hotī”ti	1405	
PA_tika-s01_04t:1405_8	phassasseva paṭhamamuddharaṇaṃ kataṃ, vedanāya pana sātisayamadhiṭṭhānapaccayo eva.	1405	
PA_tika-s01_04t:1405_9	“Paṭisaṃvedissantī”ti vuttattā “tadapī”ti etthādhikāroti āha “taṃ vedayita”nti. Gamyamānatthassa	1405	
PA_tika-s01_04t:1405_10	vā-saddassa payogaṃ pati kāmacārattā, lopattā, sesattāpi ca esa na payutto. Evamīdisesu. Hoti cettha –	14051	
PA_tika-s01_04t:1406	“Gamyamānādhikārato, lopato sesato cāti;	140	
PA_tika-s01_04t:1407	Kāraṇehi catūhipi, na katthaci ravo yutto”ti.	140	
PA_tika-s01_04t:1408	“Yathā hī”tiādinā phassassa balavakāraṇatādassanena tadatthaṃ samattheti. Tattha patatoti patantassa. Thūṇāti upatthambhakadārussetaṃ adhivacanaṃ.	140	
PA_tika-s01_04t:1409	Diṭṭhigatikādhiṭṭhānavaṭṭakathāvaṇṇanā	140	
PA_tika-s01_04t:1410_0	144. Kiñcāpi imasmiṃ ṭhāne pāḷiyaṃ vedayitamanāgataṃ, heṭṭhā pana tīsupi vāresu adhikatattā,	1410	
PA_tika-s01_04t:1410_1	upari ca “phussa phussa paṭisaṃvedentī”ti vakkhamānattā vedayitamevettha padhānanti	1410	
PA_tika-s01_04t:1410_2	āha “sabbadiṭṭhivedayitāni sampiṇḍetī”ti. “Yepi te”ti tattha tattha āgatassa ca pi-saddassa	1410	
PA_tika-s01_04t:1410_3	atthaṃ sandhāya “sampiṇḍetī”ti vuttaṃ. Ye te samaṇabrāhmaṇā sassatavādā…pe… sabbepi	1410	
PA_tika-s01_04t:1410_4	te chahi phassāyatanehi phussa phussa paṭisaṃvedentīti hi vedayitakiriyāvasena taṃtaṃdiṭṭhigatikānaṃ	1410	
PA_tika-s01_04t:1410_5	sampiṇḍitattā vedayitasampiṇḍanameva jātaṃ. Sabbampi hi vākyaṃ kiriyāpadhānanti.	1410	
PA_tika-s01_04t:1410_6	Upari phasse pakkhipanatthāyāti “chahi phassāyatanehī”ti vutte upari phasse pakkhipanatthaṃ,	1410	
PA_tika-s01_04t:1410_7	pakkhipanañcettha vedayitassa phassapaccayatādassanameva. “Chahi phassāyatanehi phussa	1410	
PA_tika-s01_04t:1410_8	phussa paṭisaṃvedentī”ti iminā hi chahi ajjhattikāyatanehi chaḷārammaṇapaṭisaṃvedanaṃ	1410	
PA_tika-s01_04t:1410_9	ekantato chaphassahetukamevāti dassitaṃ hoti, tena vuttaṃ “sabbe te”tiādi.	1410	
PA_tika-s01_04t:1411_0	Kambojoti evaṃnāmakaṃ raṭṭhaṃ. Tathā dakkhiṇāpatho. “Sañjātiṭṭhāne”ti iminā sañjāyanti	1411	
PA_tika-s01_04t:1411_1	etthāti adhikaraṇattho sañjāti-saddoti dasseti. Evaṃ samosaraṇa-saddo. Āyatana-saddopi	1411	
PA_tika-s01_04t:1411_2	tadubhayatthe. Āyataneti samosaraṇabhūte catumahāpathe. Nanti mahānigrodharukkhaṃ.	1411	
PA_tika-s01_04t:1411_3	Idañhi aṅguttarāgame pañcanipāte saddhānisaṃsasuttapadaṃ. Tattha ca seyyathāpi bhikkhave	1411	
PA_tika-s01_04t:1411_4	subhūmiyaṃ catumahāpathe mahānigrodho samantā pakkhīnaṃ paṭisaraṇaṃ hotī”ti tanniddeso	1411	
PA_tika-s01_04t:1411_5	vutto. Sati satiāyataneti satisaṅkhāte kāraṇe vijjamāne, tatra tatreva sakkhitabbataṃ	1411	
PA_tika-s01_04t:1411_6	pāpuṇātīti attho. Āyatanti ettha phalāni tadāyattavuttitāya pavattanti, āyabhūtaṃ	1411	
PA_tika-s01_04t:1411_7	vā attano phalaṃ tanoti pavattetīti āyatanaṃ, kāraṇaṃ. Sammantīti upasammanti assāsaṃ	1411	
PA_tika-s01_04t:1411_8	janenti. Āyatana-saddo aññesu viya na ettha atthantarāvabodhakoti āha “paṇṇattimatte”ti,	1411	
PA_tika-s01_04t:1411_9	tathā tathā paññattimatteti attho. Rukkhagacchasamūhe paṇṇattimatte hi araññavohāro,	1411	
PA_tika-s01_04t:1411_10	araññameva ca araññāyatananti. Atthattayepīti ettha pi-saddena ākaranivāsādhiṭṭhānatthe	14111	
PA_tika-s01_04t:1411_11	sampiṇḍeti. “Hiraññāyatanaṃ suvaṇṇāyatana”ntiādīsu hi ākare, “issarāyatanaṃ vāsudevāyatana”ntiādīsu	14111	
PA_tika-s01_04t:1411_12	nivāse, “kammāyatanaṃ sippāyatana”ntiādīsu adhiṭṭhāne pavattati, nissayeti attho.	14111	
PA_tika-s01_04t:1412_0	Āyatanti ettha ākaronti, nivasanti, adhiṭṭhahantīti yathākkamaṃ vacanattho. Cakkhādīsu	1412	
PA_tika-s01_04t:1412_1	ca phassādayo ākiṇṇā, tāni ca nesaṃ vāso, adhiṭṭhānañca nissayapaccayabhāvato. Tasmā	1412	
PA_tika-s01_04t:1412_2	tadetampi atthattayamidha yujjatiyeva. Kathaṃ yujjatīti āha “cakkhādīsu hī”tiādi.	1412	
PA_tika-s01_04t:1412_3	Phasso vedanā saññā cetanā cittanti ime phassapañcamakā dhammā upalakkhaṇavasena	1412	
PA_tika-s01_04t:1412_4	vuttā aññesampi taṃsampayuttadhammānaṃ āyatanabhāvato, padhānavasena vā. Tathā hi	1412	
PA_tika-s01_04t:1412_5	cittuppādaṃ vibhajantena bhagavatā teyeva “phasso hoti, vedanā, saññā, cetanā, cittaṃ	1412	
PA_tika-s01_04t:1412_6	hotī”ti paṭhamaṃ vibhattā. Sañjāyanti tannissayārammaṇabhāvena tattheva uppattito.	1412	
PA_tika-s01_04t:1412_7	Samosaranti tattha tattha vatthudvārārammaṇabhāvena samosaraṇato. Tāni ca nesaṃ kāraṇaṃ	1412	
PA_tika-s01_04t:1412_8	tesamabhāve abhāvato. Ayaṃ pana yathāvutto sañjātidesādiattho ruḷhivaseneva tattha	1412	
PA_tika-s01_04t:1412_9	tattha niruḷhatāya eva pavattattāti ācariyaānandattherena vuttaṃ. Ayaṃ pana padatthavivaraṇamukhena	1412	
PA_tika-s01_04t:1412_10	pavatto attho – āyatanato, āyānaṃ tananato, āyatassa ca nayanato āyatanaṃ. Cakkhādīsu	14121	
PA_tika-s01_04t:1412_11	hi taṃtaṃdvārārammaṇā cittacetasikā dhammā sena sena anubhavanādikiccena āyatanti	14121	
PA_tika-s01_04t:1412_12	uṭṭhahanti ghaṭenti vāyamanti, āyabhūte ca dhamme etāni tanonti vitthārenti, āyatañca	14121	
PA_tika-s01_04t:1412_13	saṃsāradukkhaṃ nayanti pavattentīti. Iti iminā nayenāti ettha ādiatthena iti saddena	14121	
PA_tika-s01_04t:1412_14	“sotaṃ paṭiccā”tiādipāḷiṃ saṅgaṇhāti.	14121	
PA_tika-s01_04t:1413_0	Tattha tiṇṇanti cakkhupasādarūpārammaṇacakkhuviññāṇādīnaṃ tiṇṇaṃ visayindriyaviññāṇānaṃ.	1413	
PA_tika-s01_04t:1413_1	Tesaṃ samāgamanabhāvena gahetabbato “phasso saṅgatī”ti vutto. Tathā hi so “sannipātapaccupaṭṭhāno”ti	1413	
PA_tika-s01_04t:1413_2	vuccati. Iminā nayena āropetvāti sambandho. Tena imamatthaṃ dasseti – yathā “cakkhuṃpaṭicca…pe…	1413	
PA_tika-s01_04t:1413_3	phasso”ti etasmiṃ sutte vijjamānesupi saññādīsu sampayuttadhammesu vedanāya padhānakāraṇabhāvadassanatthaṃ	1413	
PA_tika-s01_04t:1413_4	phassasīsena desanā katā, evamidhāpi “phassapaccayā vedanā”tiādinā phassaṃ ādiṃ katvā	1413	
PA_tika-s01_04t:1413_5	aparantapaṭisandhānena paccayaparamparaṃ dassetuṃ “chahi phassāyatanehī”ti ca “phussa	1413	
PA_tika-s01_04t:1413_6	phussā”ti ca phassasīsena desanā katāti. Phassāyatanādīnīti ādi-saddena “phussa phussā”ti vacanaṃ saṅgaṇhāti.	1413	
PA_tika-s01_04t:1414_0	“Kiñcāpī”tiādinā saddamattato codanālesaṃ dassetvā “tathāpī”tiādinā atthato taṃ pariharati.	1414	
PA_tika-s01_04t:1414_1	Na āyatanāni phusanti rūpānamanārammaṇabhāvato. Phasso arūpadhammo visamāno ekadesena	1414	
PA_tika-s01_04t:1414_2	ārammaṇaṃ analliyamānopi phusanākārena pavatto phusanto viya hotīti āha “phassova	1414	
PA_tika-s01_04t:1414_3	taṃ taṃ ārammaṇaṃ phusatī”ti. Teneva so “phusanalakkhaṇo, saṅghaṭṭanaraso”ti ca vuccati.	1414	
PA_tika-s01_04t:1414_4	“Chahi phassāyatanehi phussa phussā”ti aphusanakiccānipi nissitavohārena phusanakiccāni	1414	
PA_tika-s01_04t:1414_5	katvā dassanameva phasse upanikkhipanaṃ nāma yathā “mañcā ghosantī”ti. Upanikkhipitvāti	1414	
PA_tika-s01_04t:1414_6	hi phusanakiccāropanavasena phassasmiṃ pavesetvāti attho. Phassagatikāni katvā phassupacāraṃ	1414	
PA_tika-s01_04t:1414_7	āropetvāti vuttaṃ hoti. Upacāro nāma vohāramattaṃ, na tena atthasiddhi ataṃsabhāvato.	1414	
PA_tika-s01_04t:1414_8	Atthasijjhanako pana taṃsabhāvoyeva attho gahetabboti dassetuṃ “tasmā”tiādimāha. Yathāhu –	1414	
PA_tika-s01_04t:1415	“Atthañhi nātho saraṇaṃ avoca,	141	
PA_tika-s01_04t:1416	Na byañjanaṃ lokahito mahesī”ti.	141	
PA_tika-s01_04t:1417	Attano paccayabhūtānaṃ channaṃ phassānaṃ vasena cakkhusamphassajā yāva manosamphassajāti saṅkhepato chabbidhaṃ sandhāya “chaphassāyatanasambhavā vedanā”ti vuttaṃ. Vitthārato pana –	141	
PA_tika-s01_04t:1418	“Phassato chabbidhāpetā, upavicārabhedato;	141	
PA_tika-s01_04t:1419	Tidhā nissitato dvīhi, tidhā kālena vaḍḍhitā”ti. –	141	
PA_tika-s01_04t:1420_0	Aṭṭhasatapariyāye vuttanayena aṭṭhasatappabhedā. Mahāvihāravāsino cettha yathā viññāṇaṃ	1420	
PA_tika-s01_04t:1420_1	nāmarūpaṃ saḷāyatanaṃ, evaṃ phassaṃ, vedanañca paccayapaccayuppannampi sasantatipariyāpannaṃ	1420	
PA_tika-s01_04t:1420_2	dīpento vipākameva icchanti, aññe pana yathā tathā vā paccayabhāvo sati na sakkā	1420	
PA_tika-s01_04t:1420_3	vajjetunti sabbameva icchanti. Sāti yathāvuttappabhedā vedanā. Rūpataṇhādibhedāyāti	1420	
PA_tika-s01_04t:1420_4	“seṭṭhiputto brāhmaṇaputto”ti pitunāmavasena viya ārammaṇanāmavasena vuttāya rūpataṇhā	1420	
PA_tika-s01_04t:1420_5	yāva dhammataṇhāti saṅkhepato chabbidhāya. Vitthārato pana –	1420	
PA_tika-s01_04t:1421	“Rūpataṇhādikā kāma-taṇhādīhi tidhā puna;	142	
PA_tika-s01_04t:1422	Santānato dvidhā kāla-bhedena guṇitā siyu”nti. –	142	
PA_tika-s01_04t:1423_0	Evaṃ vuttaaṭṭhasatappabhedāya. Upanissayakoṭiyāti upanissayasīsena. Kasmā panettha	1423	
PA_tika-s01_04t:1423_1	upanissayapaccayova uddhaṭo, nanu sukhā vedanā, adukkhamasukhā ca taṇhāya ārammaṇamattaārammaṇādhipatiārammaṇūpanissayapakatūpanissayavasena	1423	
PA_tika-s01_04t:1423_2	catudhā paccayo, dukkhā ca ārammaṇamattapakatūpanissayavasena dvidhāti? Saccametaṃ,	1423	
PA_tika-s01_04t:1423_3	upanissaye eva pana taṃ sabbampi antogadhanti evamuddhaṭo. Yuttaṃ tāva ārammaṇūpanissayassa	1423	
PA_tika-s01_04t:1423_4	upanissayasāmaññato upanissaye antogadhatā, kathaṃ pana ārammaṇamattaārammaṇādhipatīnaṃ	1423	
PA_tika-s01_04t:1423_5	tattha antogadhabhāvo siyāti? Tesampi ārammaṇasāmaññato ārammaṇūpanissayena saṅgahitattā	1423	
PA_tika-s01_04t:1423_6	ārammaṇūpanissayavasamodhānabhūteva upanissaye eva antogadhatā hoti. Etadatthameva	1423	
PA_tika-s01_04t:1423_7	hi sandhāya “upanissayenā”ti avatvā “upanissayakoṭiyā”ti vuttaṃ. Siddhe hi satyārambho	1423	
PA_tika-s01_04t:1423_8	niyamāya vā hoti atthantaraviññāpanāya vāti. Evamīdisesu.	1423	
PA_tika-s01_04t:1424_0	Catubbidhassāti kāmupādānaṃ yāva attavādupādānanti catubbidhassa. Nanu ca taṇhāva	1424	
PA_tika-s01_04t:1424_1	kāmupādānaṃ, kathaṃ sāyeva tassa paccayo siyāti? Saccaṃ, purimataṇhāya pana upanissayapaccayena	1424	
PA_tika-s01_04t:1424_2	pacchimataṇhāya daḷhabhāvato purimāyeva taṇhā pacchimāya paccayo bhavati. Taṇhādaḷhattameva	1424	
PA_tika-s01_04t:1424_3	hi “kāmupādānaṃ upāyāso upakaṭṭhā”tiādīsu viya upa-saddassa daḷhatthe pavattanato.	1424	
PA_tika-s01_04t:1424_4	Apica dubbalā taṇhā taṇhāyeva, balavatī taṇhā kāmupādānaṃ. Atha vā apattavisayapatthanā	1424	
PA_tika-s01_04t:1424_5	taṇhā tamasi corānaṃ hatthapasāraṇaṃ viya, sampattavisayaggahaṇaṃ kāmupādānaṃ corānaṃ	1424	
PA_tika-s01_04t:1424_6	hatthagatabhaṇḍaggahaṇaṃ viya. Appicchatāpaṭipakkhā taṇhā. Santuṭṭhitāpaṭipakkhaṃ	1424	
PA_tika-s01_04t:1424_7	kāmupādānaṃ. Pariyesanadukkhamūlaṃ taṇhā, ārakkhadukkhamūlaṃ kāmupādānaṃ. Ayampi	1424	
PA_tika-s01_04t:1424_8	tesaṃ viseso kecivādavasena ācariyadhammapālattherena dassito purimanayasseva visuddhimagge	1424	
PA_tika-s01_04t:1424_9	sakavādabhāvena vuttattā.	1424	
PA_tika-s01_04t:1425_0	Asahajātassa upādānassa upanissayakoṭiyā, sahajātassa pana sahajātakoṭiyāti yathālābhamattho	1425	
PA_tika-s01_04t:1425_1	gahetabbo. Tattha asahajātā anantaraniruddhā anantarasamanantaraanantarūpanissayanatthivigatāsevanapaccayehi	1425	
PA_tika-s01_04t:1425_2	chadhā paccayo. Ārammaṇabhūtā pana ārammaṇamattaārammaṇādhipatiārammaṇūpanissayehi	1425	
PA_tika-s01_04t:1425_3	tidhā, taṃ sabbampi vuttanayena upanissayeneva saṅgahetvā “upanissayakoṭiyā”ti vuttaṃ.	1425	
PA_tika-s01_04t:1425_4	Yasmā ca taṇhāya rūpādīni assādetvā kāmesu pātabyataṃ āpajjati, tasmā taṇhā kāmupādānassa	1425	
PA_tika-s01_04t:1425_5	upanissayakoṭiyā paccayo. Tathā rūpādibhede sammūḷho “natthi dinna”ntiādinā micchādassanaṃ,	1425	
PA_tika-s01_04t:1425_6	saṃsārato muccitukāmo asuddhimagge suddhimaggaparāmasanaṃ, khandhesu attattaniyagāhabhūtaṃ	1425	
PA_tika-s01_04t:1425_7	sakkāyadassanañca gaṇhāti. Tasmā itaresampi tiṇṇaṃ taṇhā upanissayakoṭiyā paccayoti	1425	
PA_tika-s01_04t:1425_8	daṭṭhabbaṃ. Sahajātā pana sahajātaaññamaññanissayasampayuttaatthiavigatahetuvasena	1425	
PA_tika-s01_04t:1425_9	sattadhā sahajātānaṃ paccayo. Tampi sabbaṃ sahajātapaccayeneva saṅgahetvā “sahajātakoṭiyā”ti vuttaṃ.	1425	
PA_tika-s01_04t:1426_0	Bhavassāti kammabhavassa ceva upapattibhavassa ca. Tattha cetanādisaṅkhātaṃ sabbaṃ	1426	
PA_tika-s01_04t:1426_1	bhavagāmikammaṃ kammabhavo. Kāmabhavādinavavidho upapattibhavo. Tesu upapattibhavassa	1426	
PA_tika-s01_04t:1426_2	catubbidhampi upādānaṃ upapattibhavahetubhūtassa kammabhavassa kāraṇabhāvato, tassa	1426	
PA_tika-s01_04t:1426_3	ca sahāyabhāvūpagamanato pakatūpanissayavasena paccayo. Kammārammaṇakaraṇakāle pana	1426	
PA_tika-s01_04t:1426_4	kammasahajātamupādānaṃ upapattibhavassa ārammaṇavasena paccayo. Kammabhavassa pana	1426	
PA_tika-s01_04t:1426_5	sahajātassa sahajātamupādānaṃ sahajātaaññamaññanissayasampayuttaatthiavigatavasena	1426	
PA_tika-s01_04t:1426_6	ceva hetumaggavasena ca anekadhā paccayo. Asahajātassa pana anantarassa asahajātamupādānaṃ	1426	
PA_tika-s01_04t:1426_7	anantarasamanantaraanantarūpanissayanatthivigatāsevanavasena, itarassa ca nānantarassa	1426	
PA_tika-s01_04t:1426_8	pakatūpanissayavasena, sammasanādikālesu ārammaṇādivasena ca paccayo. Tattha anantarādike	1426	
PA_tika-s01_04t:1426_9	upanissayapaccaye, sahajātādike ca sahajātapaccaye pakkhipitvā tathāti vuttaṃ, rūpūpahārattho	1426	
PA_tika-s01_04t:1426_10	vā hesa anukaḍḍhanattho vā. Tena hi upanissayakoṭiyā ceva sahajātakoṭiyā cāti atthaṃ dasseti.	14261	
PA_tika-s01_04t:1427_0	Bhavo jātiyāti ettha bhavoti kammabhavo adhippeto. So hi jātiyā paccayo, na upapattibhavo.	1427	
PA_tika-s01_04t:1427_1	Jātiyeva hi upapattibhavoti, sā ca paṭhamābhinibbattakhandhā. Tena vuttaṃ “jātīti	1427	
PA_tika-s01_04t:1427_2	panettha savikārā pañcakkhandhā daṭṭhabbā”ti, tenāyaṃ codanā nivattitā “nanu jātipi	1427	
PA_tika-s01_04t:1427_3	bhavoyeva, kathaṃ so jātiyā paccayo”ti, kathaṃ panetaṃ jānitabbaṃ “kammabhavo jātiyā	1427	
PA_tika-s01_04t:1427_4	paccayo”ti ce? Bāhirapaccayasamattepi kammavaseneva hīnapaṇītādivisesadassanato.	1427	
PA_tika-s01_04t:1427_5	Yathāha bhagavā “kammaṃ satte vibhajati yadidaṃ hīnapaṇītatāyā”ti savikārāti nibbattivikārena	1427	
PA_tika-s01_04t:1427_6	savikārā, na aññehi, te ca atthato upapattibhavoyeva, so eva ca tassa kāraṇaṃ bhavitumayutto	1427	
PA_tika-s01_04t:1427_7	taṇhāya kāmupādānassa paccayabhāve viya purimapacchimādivisesānamasambhavato, tasmā	1427	
PA_tika-s01_04t:1427_8	kammabhavoyeva upapattibhavasaṅkhātāya jātiyā kammapaccayena ceva pakatūpanissayapaccayena	1427	
PA_tika-s01_04t:1427_9	ca paccayoti atthaṃ dassetuṃ “kammapaccayaṃ upanissayeneva saṅgahetvā upanissayakoṭiyā	1427	
PA_tika-s01_04t:1427_10	paccayo”ti vuttaṃ. Yasmā pana jātiyā sati jarāmaraṇaṃ, jarāmaraṇādinā phuṭṭhassa	14271	
PA_tika-s01_04t:1427_11	ca bālassa sokādayo sambhavanti, nāsati, tasmā jātijarāmaraṇādīnaṃ upanissayavasena	14271	
PA_tika-s01_04t:1427_12	paccayoti āha “jāti…pe… paccayo”ti vitthārato atthavinicchayassa akatattā, sahajātūpanissayasīseneva	14271	
PA_tika-s01_04t:1427_13	paccayavicāraṇāya ca, dassitattā, aṅgādividhānassa ca anāmaṭṭhattā “ayamettha saṅkhepo”tiādi	14271	
PA_tika-s01_04t:1427_14	vuttaṃ. Mahāvisayattā paṭiccasamuppādavicāraṇāya niravasesā ayaṃ kuto laddhabbāti	14271	
PA_tika-s01_04t:1427_15	codanamapaneti “vitthārato”tiādinā. “Idha panassā”tiādinā pāḷiyampi paṭiccasamuppādakathā	14271	
PA_tika-s01_04t:1427_16	ekadeseneva kathitāti dasseti. Tattha idhāti imasmiṃ brahmajāle. Assāti paṭiccasamuppādassa.	14271	
PA_tika-s01_04t:1427_17	Payojanamattamevāti diṭṭhiyā kāraṇabhūtavedanāvasena ekadesamattaṃ payojanameva.	14271	
PA_tika-s01_04t:1427_18	“Mattamevā”ti hi avadhāraṇatthe pariyāyavacanaṃ “appaṃ vassasataṃ āyu, idānetarahi	14271	
PA_tika-s01_04t:1427_19	vijjatī”tiādīsu viya aññamaññatthāvabodhanavasena sapayojanattā, matta-saddo vā pamāṇe,	14271	
PA_tika-s01_04t:1427_20	payojanasaṅkhātaṃ pamāṇameva, na taduttarīti attho. “Matta-saddo avadhāraṇe eva-saddo	14272	
PA_tika-s01_04t:1427_21	sanniṭṭhāne”tipi vadanti. Evaṃ sabbattha. Hoti cettha –	14272	
PA_tika-s01_04t:1428	“Mattamevāti ekatthaṃ, mattapadaṃ pamāṇake;	142	
PA_tika-s01_04t:1429	Mattāvadhāraṇe vā, sanniṭṭhānamhi cetara”nti.	142	
PA_tika-s01_04t:1430_0	Ekadesenevidha pāḷiyaṃ kathitattā paṭiccasamuppādassa tathā kathane saddhiṃ udāharaṇena	1430	
PA_tika-s01_04t:1430_1	kāraṇaṃ dassento “bhagavā hī”tiādimāha. Tena imamadhippāyaṃ dasseti “vaṭṭakathaṃ	1430	
PA_tika-s01_04t:1430_2	kathento bhagavā avijjā-taṇhā-diṭṭhīnamaññatarasīsena kathesi, tesu idha diṭṭhisīseneva	1430	
PA_tika-s01_04t:1430_3	kathento vedanāya diṭṭhiyā balavakāraṇattā vedanāmūlakaṃ ekadesameva paṭiccasamuppādaṃ	1430	
PA_tika-s01_04t:1430_4	kathesī”ti. Etāni ca suttāni aṅguttaranikāye dasanipāte tattha purimakoṭi na paññāyatīti	1430	
PA_tika-s01_04t:1430_5	asukassa nāma sammāsambuddhassa, cakkavattino vā kāle avijjā uppannā, na tato pubbeti	1430	
PA_tika-s01_04t:1430_6	evaṃ avijjāya purimo ādimariyādo appaṭihatassa mama sabbaññutaññāṇassāpi na paññāyati	1430	
PA_tika-s01_04t:1430_7	tatā mariyādassa avijjamānattāti attho. Evañcetanti iminā mariyādābhāvena ayaṃ avijjā	1430	
PA_tika-s01_04t:1430_8	kāmaṃ vuccati. Atha ca panāti evaṃ kālaniyamena mariyādābhāvena vuccamānāpi. Idappaccayāti	1430	
PA_tika-s01_04t:1430_9	imasmā pañcanīvaraṇasaṅkhātapaccayā avijjā sambhavatīti evaṃ dhammaniyāmena avijjāya	1430	
PA_tika-s01_04t:1430_10	koṭi paññāyatīti attho. “Ko cāhāro avijjāya, ‘pañca nīvaraṇā’ tissa vacanīya”nti	14301	
PA_tika-s01_04t:1430_11	hi tattheva vuttaṃ, ṭīkāyaṃ pana “āsavapaccayā”ti āha, taṃ udāharaṇasuttena na sameti.	14301	
PA_tika-s01_04t:1430_12	Ayaṃ paccayo idappaccayo ma-kārassa da-kārādesavasena. Saddavidū pana “īdisassa payogassa	14301	
PA_tika-s01_04t:1430_13	dissanato ida-saddoyeva pakatī”ti vadanti, ayuttamevetaṃ vaṇṇavikārādivasena nānāpayogassa	14301	
PA_tika-s01_04t:1430_14	dissamānattā. Yathā hi vaṇṇavikārena “amū”ti vuttepi “asū”ti dissati, “imesū”ti vuttepi	14301	
PA_tika-s01_04t:1430_15	“esū”ti, evamidhāpi vaṇṇavikāro ca vākye viya samāsepi labbhateva yathā “jānipati	14301	
PA_tika-s01_04t:1430_16	tudampatī”ti. Kimettha vattabbaṃ, pabhinnapaṭisambhidena āyasmatā mahākaccāyanattherena	14301	
PA_tika-s01_04t:1430_17	vuttameva pamāṇanti daṭṭhabbaṃ.	14301	
PA_tika-s01_04t:1431_0	Bhavataṇhāyāti bhavasaññojanabhūtāya taṇhāya. Idappaccayāti imasmā avijjāpaccayā.	1431	
PA_tika-s01_04t:1431_1	“Ko cāhāro bhavataṇhāya, ‘avijjā’ tissa vacanīya”nti hi vuttaṃ. Bhavadiṭṭhiyāti sassatadiṭṭhiyā.	1431	
PA_tika-s01_04t:1431_2	Idappaccayāti idha pana vedanāpaccayātveva attho. Nanu diṭṭhiyo eva kathetabbā, kimatthiyaṃ	1431	
PA_tika-s01_04t:1431_3	pana paṭiccasamuppādakathananti anuyogenāha “tenā”tiādi. Idaṃ vuttaṃ hoti – anulomena	1431	
PA_tika-s01_04t:1431_4	paṭiccasamuppādakathā nāma vaṭṭakathā, taṃ kathaneneva bhagavā ete diṭṭhigatikā yāvidaṃ	1431	
PA_tika-s01_04t:1431_5	micchādassanaṃ na paṭinissajjanti, tāva iminā paccayaparamparena vaṭṭeyeva nimujjantīti	1431	
PA_tika-s01_04t:1431_6	dassesīti. Ito bhavādito. Ettha bhavādīsu. Esa nayo sesapadadvayepi. Iminā apariyantaṃ	1431	
PA_tika-s01_04t:1431_7	aparāparuppattiṃ dasseti. Vipannaṭṭhāti vividhena nāsitā.	1431	
PA_tika-s01_04t:1432	Vivaṭṭakathādivaṇṇanā	143	
PA_tika-s01_04t:1433_0	145. Diṭṭhigatikādhiṭṭhānanti diṭṭhigatikānaṃ micchāgāhadassanavasena adhiṭṭhānabhūtaṃ,	1433	
PA_tika-s01_04t:1433_1	diṭṭhigatikavasena puggalādhiṭṭhānanti vuttaṃ hoti. Puggalādhiṭṭhānadhammadesanā	1433	
PA_tika-s01_04t:1433_2	hesā. Yuttayogabhikkhuadhiṭṭhānanti yuttayogānaṃ bhikkhūnamadhiṭṭhānabhūtaṃ, bhikkhuvasena	1433	
PA_tika-s01_04t:1433_3	puggalādhiṭṭhānanti vuttaṃ hoti. Vivaṭṭanti vaṭṭato vigataṃ. “Yehī”tiādinā diṭṭhigatikānaṃ	1433	
PA_tika-s01_04t:1433_4	micchādassanassa kāraṇabhūtāya vedanāya paccayabhūtaṃ heṭṭhā vuttameva phassāyatanamidha	1433	
PA_tika-s01_04t:1433_5	gahitaṃ desanākusalena bhagavatāti dasseti. Vedanākammaṭṭhāneti “vedanānaṃ samudaya”ntiādikaṃ	1433	
PA_tika-s01_04t:1433_6	imaṃ pāḷiṃ sandhāya vuttaṃ. Kiñcimattameva visesoti āha “yathā panā”tiādi. Nti “phassasamudayā,	1433	
PA_tika-s01_04t:1433_7	phassanirodhā”ti vuttaṃ kāraṇaṃ. “Āhārasamudayā”tiādīsu kabaḷīkāro āhāro veditabbo.	1433	
PA_tika-s01_04t:1433_8	So hi “kabaḷīkāro āhāro imassa kāyassa āhārapaccayena paccayo”ti paṭṭhāne vacanato	1433	
PA_tika-s01_04t:1433_9	kammasamuṭṭhānānampi cakkhādīnaṃ upatthambhakapaccayo hotiyeva. “Nāmarūpasamudayā”tiādīsu	1433	
PA_tika-s01_04t:1433_10	vedanādikkhandhattayameva nāmaṃ. Nanu ca “nāmarūpapaccayā saḷāyatana”nti vacanato	14331	
PA_tika-s01_04t:1433_11	sabbesu chasu phassāyatanesu “nāmarūpasamudayā nāmarūpanirodhā” icceva vattabbaṃ,	14331	
PA_tika-s01_04t:1433_12	atha kasmā cakkhāyatanādīsu “āhārasamudayā āhāranirodhā”ti vuttanti? Saccametaṃ avisesena,	14331	
PA_tika-s01_04t:1433_13	idha pana evampi cakkhādīsu sambhavatīti visesato dassetuṃ tathā vuttanti daṭṭhabbaṃ.	14331	
PA_tika-s01_04t:1434_0	Uttaritarajānaneneva diṭṭhigatassa jānanampi siddhanti katvā pāḷiyamanāgatepi “diṭṭhiñca	1434	
PA_tika-s01_04t:1434_1	jānātī”ti vuttaṃ. Sīlasamādhipaññāyo lokiyalokuttaramissakā, vimutti pana ida heṭṭhimā	1434	
PA_tika-s01_04t:1434_2	phalasamāpattiyo “yāva arahattā”ti aggaphalassa visuṃ vacanato. Paccakkhānumānena	1434	
PA_tika-s01_04t:1434_3	cettha pajānanā, tenevāha “bahussuto ganthadharo bhikkhu jānātī”tiādi, yathālābhaṃ	1434	
PA_tika-s01_04t:1434_4	vā yojetabbaṃ. Desanā panāti ettha pana-saddo aruciyattho, tenimaṃ dīpeti – yadipi	1434	
PA_tika-s01_04t:1434_5	anāgāmiādayo yathābhūtaṃ pajānanti, tathāpi arahato ukkaṃsagativijānanavasena desanā	1434	
PA_tika-s01_04t:1434_6	arahattanikūṭena niṭṭhāpitāti. Suvaṇṇageho viya ratanamayakaṇṇikāya desanā arahattakaṇṇikāya	1434	
PA_tika-s01_04t:1434_7	niṭṭhāpitāti attho. Ettha ca “yato kho…pe… pajānātī”ti etena dhammassa niyyānikabhāvena	1434	
PA_tika-s01_04t:1434_8	saddhiṃ saṅghassa suppaṭipattiṃ dasseti, teneva aṭṭhakathāyaṃ “ko evaṃ jānātīti?	1434	
PA_tika-s01_04t:1434_9	Khīṇāsavo jānāti, yāva āraddhavipassako jānātī”ti paripuṇṇaṃ katvā bhikkhusaṅgho	1434	
PA_tika-s01_04t:1434_10	dassito, tena yadetaṃ heṭṭhā vuttaṃ “bhikkhusaṅghavasenāpi dīpetu”nti, taṃ yathārutavaseneva	14341	
PA_tika-s01_04t:1434_11	dīpitaṃ hotīti daṭṭhabbaṃ.	14341	
PA_tika-s01_04t:1435_0	146. “Desanājālavimutto diṭṭigatiko nāma natthī”ti dassanaṃ desanāya kevalaparipuṇṇataṃ	1435	
PA_tika-s01_04t:1435_1	ñāpetunti veditabbaṃ. Anto jālassāti antojālaṃ, dabbapavesanavasena antojāle akatāpi	1435	
PA_tika-s01_04t:1435_2	tannissitavādappavesanavasena katāti antojālīkatā, anto jālassa tiṭṭhantīti vā antojālā,	1435	
PA_tika-s01_04t:1435_3	dabbavasena anantojālāpi tannissitavādavasena antojālā katāti antojālīkatā. Abhūtatabbhāve	1435	
PA_tika-s01_04t:1435_4	karāsabhūyoge vikāravācakato īpaccayo, antasarassa vā īkārādesoti saddavidū yathā	1435	
PA_tika-s01_04t:1435_5	“dhavalīkāro, kabaḷīkāro”ti, imamatthaṃ dassetuṃ “imassā”tiādi vuttaṃ. Nissitā avasitāva	1435	
PA_tika-s01_04t:1435_6	hutvā ummujjamānā ummujjantīti attho. Māna-saddo cettha bhāvenabhāvalakkhaṇattho	1435	
PA_tika-s01_04t:1435_7	appahīnena ummujjanabhāvena puna ummujjanabhāvassa lakkhitattā, tathā “osīdantā”tiādīsupi	1435	
PA_tika-s01_04t:1435_8	anta-saddo. Ummujjaneneva avuttassāpi nimujjanassa gahaṇanti dasseti “osīdantā”tiādinā.	1435	
PA_tika-s01_04t:1435_9	Tattha apāyūpapattivasena adho osīdanaṃ, sampattibhavavasena uddhamuggamanaṃ. Tathā	1435	
PA_tika-s01_04t:1435_10	parittabhūmimahaggatabhūmivasena, diṭṭhiyā olīnatātidhāvanavasena, pubbantānudiṭṭhiaparantānudiṭṭhivasena	14351	
PA_tika-s01_04t:1435_11	ca yathākkamaṃ yojetabbaṃ. Pariyāpannāti antogadhā. Tabbhāvo ca tadābaddhenāti vuttaṃ	14351	
PA_tika-s01_04t:1435_12	“etena ābaddhā”ti. “Na hetthā”tiādinā yathāvuttapāḷiyā āpannatthaṃ dasseti.	14351	
PA_tika-s01_04t:1436_0	Idāni upamāsaṃsandanamāha “kevaṭṭo viyā”tiādinā. Ke udake vaṭṭati paricaratīti kevaṭṭo,	1436	
PA_tika-s01_04t:1436_1	macchabandho. Kāmaṃ kevaṭṭantevāsīpi pāḷiyaṃ vutto, so pana tadanugatikovāti tathā	1436	
PA_tika-s01_04t:1436_2	vuttaṃ. Dasasahassilokadhātūti jātikkhettaṃ sandhāyāha tattheva paṭivedhasambhavato,	1436	
PA_tika-s01_04t:1436_3	aññesañca taggahaṇeneva gahitattā. Aññatthāpi hi diṭṭhigatikā ettha pariyāpannā antojālīkatāva.	1436	
PA_tika-s01_04t:1436_4	Oḷārikāti pākaṭabhāvena thūlā. Tassāti parittodakassa.	1436	
PA_tika-s01_04t:1437_0	147. “Sabbadiṭṭhīnaṃ saṅgahitattā”ti etena vādasaṅgahaṇena puggalasaṅgahoti dasseti.	1437	
PA_tika-s01_04t:1437_1	Attano…pe… dassentoti desanākusalatāya yathāvuttesu diṭṭhigatikānaṃ ummujjananimujjanaṭṭhānabhūtesu	1437	
PA_tika-s01_04t:1437_2	katthacipi bhavādīsu attano anavarodhabhāvaṃ dassento. Nayantīti satte icchitaṭṭhānamāvahanti,	1437	
PA_tika-s01_04t:1437_3	taṃ pana tathāākaḍḍhanavasenāti āha “gīvāyā”tiādi. “Nettisadisatāyā”ti iminā sadisavohāraṃ,	1437	
PA_tika-s01_04t:1437_4	upamātaddhitaṃ vā dasseti. “Sā hī”tiādi sadisatāvibhāvanā. Gīvāyāti ettha mahājanānanti	1437	
PA_tika-s01_04t:1437_5	sambandhīniddeso netīti etthāpi kammabhāvena sambajjhitabbo nī-saddassa dvikammikattā,	1437	
PA_tika-s01_04t:1437_6	ākhyātapayoge ca bahulaṃ sāmivacanassa kattukammatthajotakattā. Assāti anena bhagavatā,	1437	
PA_tika-s01_04t:1437_7	sā bhavanetti ucchinnāti sambandho. Puna appaṭisandhikabhāvāti sāmatthiyatthamāha.	1437	
PA_tika-s01_04t:1437_8	Jīvitapariyādāne vutteyeva hi puna appaṭisandhikabhāvo vutto nāma tasseva adassanassa	1437	
PA_tika-s01_04t:1437_9	padhānakāraṇattā. “Na dakkhantī”ti ettha anāgatavacanavasena padasiddhi “yatra hi	1437	
PA_tika-s01_04t:1437_10	nāma sāvako evarūpaṃ ñassati vā dakkhati vā sakkhiṃ vā karissatī”tiādīsu viyāti dasseti	14371	
PA_tika-s01_04t:1437_11	“na dakkhissantī”ti iminā. Kiṃ vuttaṃ hotīti āha “apaṇṇattikabhāvaṃ gamissantī”ti.	14371	
PA_tika-s01_04t:1437_12	Apaṇṇattikabhāvanti ca dharamānakapaṇṇattiyā eva apaṇṇattikabhāvaṃ, atītapaṇṇattiyā	14371	
PA_tika-s01_04t:1437_13	pana tathāgatapaṇṇatti yāva sāsanantaradhānā, tato uddhampi aññabuddhuppādesu pavattati	14371	
PA_tika-s01_04t:1437_14	eva yathā adhunā vipassiādīnaṃ. Tathā hi vakkhati “vohāramattameva bhavissatī”ti	14371	
PA_tika-s01_04t:1437_15	paññāya cettha paṇṇādesoti neruttikā.	14371	
PA_tika-s01_04t:1438_0	Kāyoti attabhāvo, yo rūpārūpadhammasamūho. Evañhissa ambarukkhasadisatā, tadavayavānañca	1438	
PA_tika-s01_04t:1438_1	rūpakkhandhacakkhāyatanacakkhudhātādīnaṃ ambapakkasadisatā yujjati. Tanti kāyaṃ.	1438	
PA_tika-s01_04t:1438_2	Pañcapakkadvādasapakkaaṭṭhārasapakkaparimāṇāti pañcapakkaparimāṇā ekā, dvādasapakkaparimāṇā	1438	
PA_tika-s01_04t:1438_3	ekā, aṭṭhārasapakkaparimāṇā ekāti tividhā pakkambaphalapiṇḍī viya. Piṇḍo etassāti	1438	
PA_tika-s01_04t:1438_4	piṇḍī, thavako. Tadanvayānīti vaṇṭānugatāni, tenāha “taṃyeva vaṇṭaṃ anugatānī”ti.	1438	
PA_tika-s01_04t:1439_0	Maṇḍūkakaṇṭakavisasamphassanti visavantassa bhekavisesassa kaṇṭakena, tadaññena ca	1439	
PA_tika-s01_04t:1439_1	visena samphassaṃ, maṇḍūkakaṇṭake vijjamānassa visassa samphassaṃ vā. Sakaṇṭako jalacārī	1439	
PA_tika-s01_04t:1439_2	satto idha maṇḍūko nāma, yo “pāsāṇakacchapo”ti voharanti, tassa naṅguṭṭhe aggakoṭiyaṃ	1439	
PA_tika-s01_04t:1439_3	ṭhito kaṇṭakotipi vadanti. Ekaṃ visamacchakaṇṭakantipi eke. Kirāti anussavanatthe	1439	
PA_tika-s01_04t:1439_4	nipāto. Ettha ca vaṇṭacchede vaṇṭūpanibandhānaṃ ambapakkānaṃ ambarukkhato vicchedo	1439	
PA_tika-s01_04t:1439_5	viya bhavanetticchede tadupanibandhānaṃ khandhādīnaṃ santānato vicchedoti ettāvatāva	1439	
PA_tika-s01_04t:1439_6	pāḷiyamāgataṃ opammaṃ, tadavasesaṃ pana atthato laddhamevāti daṭṭhabbaṃ.	1439	
PA_tika-s01_04t:1440_0	148. Buddhabalanti buddhānaṃ ñāṇabalaṃ. Kathitasuttassa nāmāti ettha nāma-saddo sambhāvane	1440	
PA_tika-s01_04t:1440_1	nipāto, tena “evampi nāma kathitasuttassā”ti vuttanayena suttassa guṇaṃ sambhāveti.	1440	
PA_tika-s01_04t:1440_2	Handāti vossaggatthe. Tena hi adhunāva gaṇhāpessāmi. Na papañcaṃ karissāmīti vossaggaṃ karoti.	1440	
PA_tika-s01_04t:1441_0	Dhammapariyāyeti dhammadesanāsaṅkhātāya pāḷiyā. Idhatthoti diṭṭhadhammahitaṃ. Paratthoti	1441	
PA_tika-s01_04t:1441_1	samparāyahitaṃ, tadubhayattho vā. Bhāsitatthopi yujjati “dhammajāla”nti ettha tantidhammassa	1441	
PA_tika-s01_04t:1441_2	gahitattā. Ihāti idha sāsane. Nanti nipātamattaṃ “na naṃ suto samaṇo gotamo”tiādīsu	1441	
PA_tika-s01_04t:1441_3	viya. Nti dhammāti pāḷidhammā. Sabbena sabbaṃ saṅgaṇhanato atthasaṅkhātaṃ jālametthāti	1441	
PA_tika-s01_04t:1441_4	atthajālaṃ. Tathā dhammajālaṃ brahmajālaṃ diṭṭhijālanti etthāpi. Saṅgāmaṃ vijināti	1441	
PA_tika-s01_04t:1441_5	etenāti saṅgāmavijayo, saṅgāmo cettha pañcahi mārehi samāgamanaṃ abhiyujjhananti	1441	
PA_tika-s01_04t:1441_6	āha “devaputtamārampī”tiādi. Atthasampattiyā hi atthajālaṃ. Byañjanasampattiyā, sīlādianavajjadhammaniddesato	1441	
PA_tika-s01_04t:1441_7	ca dhammajālaṃ. Seṭṭhaṭṭhena brahmabhūtānaṃ maggaphalanibbānānaṃ vibhattattā brahmajālaṃ.	1441	
PA_tika-s01_04t:1441_8	Diṭṭivivecanamukhena suññatāpakāsanena sammādiṭṭhiyā vibhattattā diṭṭhijālaṃ. Titthiyavādanimmaddanupāyattā	1441	
PA_tika-s01_04t:1441_9	anuttaro saṅgāmavijayoti evampettha atthayojanā veditabbā.	1441	
PA_tika-s01_04t:1442_0	Nidānāvasānatoti “atha bhagavā anuppatto”ti vacanasaṅkhātanidānapariyosānato. Mariyādāvadhivacanañhetaṃ.	1442	
PA_tika-s01_04t:1442_1	Apica nidānāvasānatoti nidānapariyosāne vuttattā nidānāvasānabhūtato “mamaṃ vā bhikkhave,	1442	
PA_tika-s01_04t:1442_2	pare avaṇṇaṃ bhāseyyu”ntiādi vacanato. Ābhividhiavadhivacanañhetaṃ. Idañca “avocā”ti	1442	
PA_tika-s01_04t:1442_3	kiriyāsambandhanena vuttaṃ. “Nidānena ādikalyāṇa”nti vacanato pana nidānampi nigamanaṃ	1442	
PA_tika-s01_04t:1442_4	viya suttapariyāpannameva. Alabbha…pe… gambhīranti sabbaññutaññāṇassa visesanaṃ.	1442	
PA_tika-s01_04t:1443	149. Yathā anattamanā attano anatthacaratāya paramanā verimanā nāma honti, yathāha dhammarājā dhammapade, udāne ca –	144	
PA_tika-s01_04t:1444	“Diso disaṃ yaṃ taṃ kayirā, verī vā pana verinaṃ;	144	
PA_tika-s01_04t:1445	Micchāpaṇihitaṃ cittaṃ, pāpiyo naṃ tato kare”ti. ;	144	
PA_tika-s01_04t:1446	Na evamime anattamanā, ime pana attano atthacaratāya attamanā nāma hontīti āha “sakamanā”ti. Sakamanatā ca pītiyā gahitacittattāti dasseti “buddhagatāyā”tiādinā.	144	
PA_tika-s01_04t:1447_0	Ayaṃ pana aṭṭhakathāto aparo nayo – attamanāti samattamanā, imāya desanāya paripuṇṇamanasaṅkappāti	1447	
PA_tika-s01_04t:1447_1	attho. Desanāvilāso desanāya vijambhanaṃ, tañca desanākiccanipphādakaṃ sabbaññutaññāṇameva.	1447	
PA_tika-s01_04t:1447_2	Karavīkassa rutamiva mañjumadhurassaro yassāti karavīkarutamañjū, tena. Amatābhisekasadisenāti	1447	
PA_tika-s01_04t:1447_3	kāyacittadarathavūpasamakaṃ sabbasambhārābhisaṅkhataṃ udakaṃ dīghāyukatāsaṃvattanato	1447	
PA_tika-s01_04t:1447_4	amataṃ nāma. Tenābhisekasadisena. Brahmuno saro viya aṭṭhaṅgasamannāgato saro yassātibrahmassaro,	1447	
PA_tika-s01_04t:1447_5	tena. Abhinandatīti taṇhāyati, tenāha “taṇhāyampi āgato”ti. Anekatthattā dhātūnaṃ	1447	
PA_tika-s01_04t:1447_6	abhinandantīti upagacchanti sevantīti atthoti āha “upagamanepī”ti.	1447	
PA_tika-s01_04t:1448	Tathā abhinandantīti sampaṭicchantīti atthamāha “sampaṭicchanepī”ti. Abhinanditvāti vuttoyevattho “anumoditvā”ti iminā pakāsitoti sandhāya “anumodanepī”ti vuttaṃ.	144	
PA_tika-s01_04t:1449_0	Imamevatthaṃ gāthābandhavasena dassetuṃ “subhāsita”ntiādimāha. Tattha saddato subhāsitaṃ,	1449	
PA_tika-s01_04t:1449_1	atthato sulapitaṃ. Sīlappakāsanena vā subhāsitaṃ, suññatāpakāsanena sulapitaṃ. Diṭṭhivibhajanena	1449	
PA_tika-s01_04t:1449_2	vā subhāsitaṃ, tannibbedhakasabbaññutaññāṇavibhajanena sulapitaṃ. Evaṃ avaṇṇavaṇṇanisedhanādīhipi	1449	
PA_tika-s01_04t:1449_3	idha dassitappakārehi yojetabbaṃ. Tādinoti iṭṭhāniṭṭhesu samapekkhanādīhi pañcahi	1449	
PA_tika-s01_04t:1449_4	kāraṇehi tādibhūtassa. Imassa padassa vitthāro “iṭṭhāniṭṭhe tādī, cattāvīti tādī,	1449	
PA_tika-s01_04t:1449_5	vantāvīti tādī”tiādinā mahāniddese vutto, so upari aṭṭhakathāyampi āvibhavissati.	1449	
PA_tika-s01_04t:1449_6	Kiñcāpi “katamañca taṃ bhikkhave”tiādinā tattha tattha pavattāya kathetukamyatāpucchāya	1449	
PA_tika-s01_04t:1449_7	vissajjanavasena vuttattā idaṃ suttaṃ veyyākaraṇaṃ nāma bhavati. Byākaraṇameva hi	1449	
PA_tika-s01_04t:1449_8	veyyākaraṇaṃ, tathāpi pucchāvissajjanāvasena pavattaṃ suttaṃ sagāthakaṃ ce, geyyaṃ	1449	
PA_tika-s01_04t:1449_9	nāma bhavati. Niggāthakaṃ, ce aṅgantaraheturahitañca, veyyākaraṇaṃ nāma. Iti pucchāvissajjanāvasena	1449	
PA_tika-s01_04t:1449_10	pavattassāpi geyyasādhāraṇato, aṅgantaraheturahitassa ca niggāthakabhāvasseva anaññasādhāraṇato	14491	
PA_tika-s01_04t:1449_11	pucchāvissajjanabhāvamanapekkhitvā niggāthakabhāvameva veyyākaraṇahetutāya dassento	14491	
PA_tika-s01_04t:1449_12	“niggāthakattā hi idaṃ veyyākaraṇa”nti āha.	14491	
PA_tika-s01_04t:1450_0	Kasmāti codanaṃ sodheti “bhaññamāneti hi vutta”nti iminā. Ubhayasambandhapadañhetaṃ	1450	
PA_tika-s01_04t:1450_1	heṭṭhā, upari ca sambajjhanato. Idaṃ vuttaṃ hoti – “bhaññamāne”ti vattamānakālavasena	1450	
PA_tika-s01_04t:1450_2	vuttattā na kevalaṃ suttapariyosāneyeva, atha kho dvāsaṭṭhiyā ṭhānesu akampitthāti	1450	
PA_tika-s01_04t:1450_3	veditabbāti. Yadevaṃ sakalepi imasmiṃ sutte bhaññamāne akampitthāti atthoyeva sambhavati,	1450	
PA_tika-s01_04t:1450_4	na pana tassa tassa diṭṭhigatassa pariyosāne pariyosāneti atthoti? Nāyamanuyogo katthacipi	1450	
PA_tika-s01_04t:1450_5	na pavisati sambhavamatteneva anuyuñjanato, ayaṃ pana attho na sambhavamatteneva	1450	
PA_tika-s01_04t:1450_6	vutto, atha kho desanākāle kampanākāreneva ācariyaparamparābhatena. Teneva hi ākārenāyamattho	1450	
PA_tika-s01_04t:1450_7	saṅgītimāruḷho, tathāruḷhanayeneva ca saṅgahakārena vuttoti niṭṭhamettha gantabbaṃ,	1450	
PA_tika-s01_04t:1450_8	itarathā atakkāvacarassa imassatthassa takkapariyāhatakathanaṃ anupapannaṃ siyāti.	1450	
PA_tika-s01_04t:1450_9	Evamīdisesu. “Dhātukkhobhenā”tiādīsu attho mahāparinibbānasuttavaṇṇanāya gahetabbo.	1450	
PA_tika-s01_04t:1451	Aparesupīti ettha pi-saddena pāramipavicayanaṃ sampiṇḍeti. Vuttañhi buddhavaṃse –	145	
PA_tika-s01_04t:1452	“Ime dhamme sammasato, sabhāvasarasalakkhaṇe;	145	
PA_tika-s01_04t:1453	Dhammatejena vasudhā, dasasahassī pakampathā”ti. ;	145	
PA_tika-s01_04t:1454_0	Tathā sāsanapatiṭṭhānantaradhānādayopi. Tattha sāsanapatiṭṭhāne tāva bhagavato veḷuvanapaṭiggahaṇe,	1454	
PA_tika-s01_04t:1454_1	mahāmahindattherassa mahāmeghavanapaṭiggahaṇe, mahāariṭṭhattherassa vinayapiṭakasajjhāyaneti	1454	
PA_tika-s01_04t:1454_2	evamādīsu sāsanassa mūlāni otiṇṇānīti pītivasaṃ gatā naccantā viya ayaṃ mahāpathavī	1454	
PA_tika-s01_04t:1454_3	kampittha. Sāsanantaradhāne pana “aho īdisassa saddhammassa antaradhāna”nti domanassappattā	1454	
PA_tika-s01_04t:1454_4	viya yathā taṃ kassapassa bhagavato sāsanantaradhāne. Vuttañhetamapadāne –	1454	
PA_tika-s01_04t:1455	“Tadāyaṃ pathavī sabbā, acalā sā calācalā;	145	
PA_tika-s01_04t:1456	Sāgaro ca sasokova, vinadī karuṇaṃ gira”nti. ;	145	
PA_tika-s01_04t:1457_0	Bodhimaṇḍūpasaṅkamaneti visākhāpuṇṇamadivase paṭhamaṃ bodhimaṇḍūpasaṅkamane. Paṃsukūlaggahaṇeti	1457	
PA_tika-s01_04t:1457_1	puṇṇaṃ nāma dāsiṃ pārupitvā āmakasusāne chaḍḍitassa sāṇamayapaṃsukūlassa tumbamatte	1457	
PA_tika-s01_04t:1457_2	pāṇe vidhunitvā mahāariyavaṃse ṭhatvā gahaṇe. Paṃsukūladhovaneti tasseva paṃsukūlassa	1457	
PA_tika-s01_04t:1457_3	dhovane. Kāḷakārāmasuttaṃ aṅguttarāgame catukkanipāte. Gotamakasuttampi tattheva	1457	
PA_tika-s01_04t:1457_4	tikanipāte. Vīriyabalenāti mahābhinikkhamane cakkavattisiripariccāgahetubhūtavīriyappabhāvena.	1457	
PA_tika-s01_04t:1457_5	Bodhimaṇḍūpasaṅkamane –	1457	
PA_tika-s01_04t:1458	“Kāmaṃ taco ca nhāru ca, aṭṭhi ca avasissatu;	145	
PA_tika-s01_04t:1459	Upasussatu nissesaṃ, sarīre maṃsalohita”nti. ;	145	
PA_tika-s01_04t:1460_0	Vuttacaturaṅgasamannāgatavīriyānubhāvenāti yathārahamattho veditabbo. Acchariyavegābhihatāti	1460	
PA_tika-s01_04t:1460_1	vimhayāvahakiriyānubhāvaghaṭṭitā. Paṃsukūladhovane bhagavato puññatejenāti vadanti.	1460	
PA_tika-s01_04t:1460_2	Paṃsukūlaggahaṇe yathā acchariyavegābhihatāti yuttaṃ viya dissati, taṃ pana kadāci	1460	
PA_tika-s01_04t:1460_3	pavattattā “akālakampanenā”ti vuttaṃ. Vessantarajātake pana pāramīpūraṇapuññatejena	1460	
PA_tika-s01_04t:1460_4	anekakkhattuṃ kampitattā akālakampanaṃ nāma bhavati. Sakkhinidassane kathetabbassa	1460	
PA_tika-s01_04t:1460_5	atthassānurūpato sakkhi viya bhavatīti vuttaṃ “sakkhibhāvenā”ti yathā taṃ māravijayakāle.	1460	
PA_tika-s01_04t:1460_6	Sādhukāradānenāti pakaraṇānurūpavasena vuttaṃ yathā taṃ dhammacakkappavattanasaṅgītikālādīsu.	1460	
PA_tika-s01_04t:1461_0	“Na kevala”ntiādinā anekatthapathavīkampanadassanamukhena imassa suttassa mahānubhāvatāyeva	1461	
PA_tika-s01_04t:1461_1	dassitā. Tattha jotivaneti nandavane. Tañhi sāsanassa ñāṇālokasaṅkhātāya jotiyā pātubhūtaṭṭhānattā	1461	
PA_tika-s01_04t:1461_2	jotivananti vuccatīti vinayasaṃvaṇṇanāyaṃ vuttaṃ. Dhammanti anamataggasuttādidhammaṃ.	1461	
PA_tika-s01_04t:1461_3	Pācīnaambalaṭṭhikaṭṭhānanti pācīnadisābhāge taruṇambarukkhena lakkhitaṭṭhānaṃ.	1461	
PA_tika-s01_04t:1462_0	Evanti bhagavatā desitakālādīsu pathavīkampanamatidisati. Anekasoti anekadhā. Sayambhunā	1462	
PA_tika-s01_04t:1462_1	desitassa brahmajālassa yassa suttaseṭṭhassāti yojanā. Idhāti imasmiṃ sāsane. Yonisoti	1462	
PA_tika-s01_04t:1462_2	micchādiṭṭhippahānasammādiṭṭhisamādānādinā ñāyena upāyena paṭipajjantūti attho. Ayaṃ	1462	
PA_tika-s01_04t:1462_3	tāvettha aṭṭhakathāya līnatthavibhāvanā.	1462	
PA_tika-s01_04t:1463	Pakaraṇanayavaṇṇanā	146	
PA_tika-s01_04t:1464	“Ito paraṃ ācariya-dhammapālena yā katā;	146	
PA_tika-s01_04t:1465	Samuṭṭhānādihārādi-vividhatthavibhāvanā.	146	
PA_tika-s01_04t:1466	Na sā amhehupekkheyyā, ayañhi tabbisodhanā;	146	
PA_tika-s01_04t:1467	Tasmā tampi pavakkhāma, sotūnaṃ ñāṇavuḍḍhiyā.	146	
PA_tika-s01_04t:1468_0	Ayañhi pakaraṇanayena pāḷiyā atthavaṇṇanā – pakaraṇanayoti ca tambapaṇṇibhāsāya vaṇṇanānayo.	1468	
PA_tika-s01_04t:1468_1	“Nettipeṭakappakaraṇe dhammakathikānaṃ yojanānayotipi vadantī”ti abhidhammaṭīkāyaṃ	1468	
PA_tika-s01_04t:1468_2	vuttaṃ. Yasmā panāyaṃ desanāya samuṭṭhānapayojanabhājanesu, piṇḍatthesu ca paṭhamaṃ	1468	
PA_tika-s01_04t:1468_3	niddhāritesu sukarā, hoti suviññeyyā ca, tasmā –	1468	
PA_tika-s01_04t:1469	Samuṭṭhānaṃ payojanaṃ, bhājanañcāpi piṇḍatthaṃ;	146	
PA_tika-s01_04t:1470	Niddhāretvāna paṇḍito, tato hārādayo saṃse.	147	
PA_tika-s01_04t:1471_0	Tattha samuṭṭhānaṃ nāma desanānidānaṃ, taṃ sādhāraṇamasādhāraṇanti duvidhaṃ, tathā	1471	
PA_tika-s01_04t:1471_1	sādhāraṇampi ajjhattikabāhirato. Tattha sādhāraṇaṃ ajjhattikasamuṭṭhānaṃ nāma bhagavato	1471	
PA_tika-s01_04t:1471_2	mahākaruṇā. Tāya hi samussāhitassa lokanāthassa veneyyānaṃ dhammadesanāya cittaṃ	1471	
PA_tika-s01_04t:1471_3	udapādi, taṃ sandhāya vuttaṃ “sattesu kāruññataṃ paṭicca buddhacakkhunā lokaṃ volokesī”tiādi.	1471	
PA_tika-s01_04t:1471_4	Ettha ca tividhāvatthāyapi mahākaruṇāya saṅgaho daṭṭhabbo yāvadeva saddhammadesanāhatthadānehi	1471	
PA_tika-s01_04t:1471_5	saṃsāramahoghato sattasantāraṇatthaṃ taduppattito. Yathā ca mahākaruṇā, evaṃ sabbaññutaññāṇadasabalañāṇādayopi	1471	
PA_tika-s01_04t:1471_6	desanāya sādhāraṇamajjhattikasamuṭṭhānaṃ nāma. Sabbañhi ñeyyadhammaṃ tesaṃ desetabbākāraṃ,	1471	
PA_tika-s01_04t:1471_7	sattānaṃ āsayānusayādikañca yāthāvato jānanto bhagavā ṭhānāṭṭhānādīsu kosallena veneyyajjhāsayānurūpaṃ	1471	
PA_tika-s01_04t:1471_8	vicitranayadesanaṃ pavattesi. Bāhiraṃ pana sādhāraṇasamuṭṭhānaṃ dasasahassimahābrahmaparivārassa	1471	
PA_tika-s01_04t:1471_9	sahampatibrahmuno ajjhesanaṃ. Tadajjhesanañhi pati dhammagambhīratāpaccavekkhaṇājanitaṃ	1471	
PA_tika-s01_04t:1471_10	appossukkataṃ paṭippassambhetvā dhammassāmī dhammadesanāya ussāhajāto ahosi.	14711	
PA_tika-s01_04t:1472_0	Asādhāraṇampi ajjhattikabāhirato duvidhameva. Tattha ajjhattikaṃ yāya mahākaruṇāya,	1472	
PA_tika-s01_04t:1472_1	yena ca desanāñāṇena idaṃ suttaṃ pavattitaṃ, tadubhayameva. Sāmaññāvatthāya hi sādhāraṇampi	1472	
PA_tika-s01_04t:1472_2	samānaṃ mahākaruṇādivisesāvatthāya asādhāraṇaṃ bhavati, bāhiraṃ pana asādhāraṇasamuṭṭhānaṃ	1472	
PA_tika-s01_04t:1472_3	vaṇṇāvaṇṇabhaṇananti aṭṭhakathāyaṃ vuttaṃ. Apica nindāpasaṃsāsu sattānaṃ veneyyāghātānandādibhāvamanāpatti.	1472	
PA_tika-s01_04t:1472_4	Tattha ca anādīnavadassanaṃ bāhiramasādhāraṇasamuṭṭhānameva, tathā nindāpasaṃsāsu	1472	
PA_tika-s01_04t:1472_5	paṭipajjanakkamassa, pasaṃsāvisayassa ca khuddakādivasena anekavidhassa sīlassa,	1472	
PA_tika-s01_04t:1472_6	sabbaññutaññāṇassa ca sassatādidiṭṭhiṭṭhāne, taduttari ca appaṭihatacāratāya, tathāgatassa	1472	
PA_tika-s01_04t:1472_7	ca katthacipi bhavādīsu apariyāpannatāya sattānamanavabodhopi bāhiramasādhāraṇasamuṭṭhānaṃ.	1472	
PA_tika-s01_04t:1473_0	Payojanampi sādhāraṇāsādhāraṇato duvidhaṃ. Tattha sādhāraṇaṃ anupādāparinibbānaṃ	1473	
PA_tika-s01_04t:1473_1	vimuttirasattā sabbāyapi bhagavato desanāya, tenevāha “etadatthā kathā, etadatthā	1473	
PA_tika-s01_04t:1473_2	mantanā”tiādi asādhāraṇaṃ pana bāhirasamuṭṭhānato vipariyāyena veditabbaṃ. Nindāpasaṃsāsu	1473	
PA_tika-s01_04t:1473_3	hi sattānanveneyyāghātānandādibhāvappattiādikaṃ imissā desanāya phalabhūtaṃ kāraṇabhāvena	1473	
PA_tika-s01_04t:1473_4	imaṃ desanaṃ payojeti. Phalañhi taduppādakasattiyā kāraṇaṃ payojeti nāma phale satiyeva	1473	
PA_tika-s01_04t:1473_5	tāya sattiyā kāraṇabhāvappattito. Atha vā yathāvuttaṃ phalaṃ imāya desanāya bhagavantaṃ	1473	
PA_tika-s01_04t:1473_6	payojetīti ācariyasāriputtattherena vuttaṃ. Yañhi desanāya sādhetabbaṃ phalaṃ, taṃ	1473	
PA_tika-s01_04t:1473_7	ākaṅkhitabbattā desanāya desakaṃ payojeti nāma. Apica kuhanalapanādinānāvidhamicchājīvaviddhaṃsanaṃ,	1473	
PA_tika-s01_04t:1473_8	dvāsaṭṭhidiṭṭhijālaviniveṭhanaṃ, diṭṭhisīsena paccayākāravibhāvanaṃ, chaphassāyatanavasena	1473	
PA_tika-s01_04t:1473_9	catusaccakammaṭṭhānaniddeso, sabbadiṭṭhigatānaṃ anavasesapariyādānaṃ, attano anupādāparinibbānadīpanañca payojanameva.	1473	
PA_tika-s01_04t:1474_0	Bhājanaṃ pana desanādhiṭṭhānaṃ. Ye hi vaṇṇāvaṇṇanimittaanurodhavirodhavantacittā	1474	
PA_tika-s01_04t:1474_1	kuhanādivividhamicchājīvaniratā sassatādidiṭṭhipaṅkanimuggā sīlakkhandhādīsu aparipūrakārino	1474	
PA_tika-s01_04t:1474_2	abuddhaguṇavisesañāṇā veneyyā, te imissā desanāya bhājanaṃ.	1474	
PA_tika-s01_04t:1475_0	Piṇḍattho pana idha labbhamānapadehi, samudāyena ca suttapadena yathāsambhavaṃ saṅgahito	1475	
PA_tika-s01_04t:1475_1	attho. Āghātādīnaṃ akaraṇīyatāvacanena hi dassitaṃ paṭiññānurūpaṃ samaṇasaññāya niyojanaṃ,	1475	
PA_tika-s01_04t:1475_2	tathā khantisoraccānuṭṭhānaṃ, brahmavihārabhāvanānuyogo, saddhāpaññāsamāyogo, satisampajaññādhiṭṭhānaṃ,	1475	
PA_tika-s01_04t:1475_3	paṭisaṅkhānabhāvanābalasiddhi, pariyuṭṭhānānusayappahānaṃ, ubhayahitapaṭipatti, lokadhammehi anupalepo ca –	1475	
PA_tika-s01_04t:1476_0	Pāṇātipātādīhi paṭivirativacanena dassitā sīlavisuddhi, tāya ca hirottappasampatti,	1476	
PA_tika-s01_04t:1476_1	mettākaruṇāsamaṅgitā, vītikkamappahānaṃ, tadaṅgappahānaṃ, duccaritasaṃkilesappahānaṃ,	1476	
PA_tika-s01_04t:1476_2	viratittayasiddhi, piyamanāpagarubhāvanīyatānipphatti, lābhasakkārasilokasamudāgamo,	1476	
PA_tika-s01_04t:1476_3	samathavipassanānaṃ adhiṭṭhānabhāvo, akusalamūlatanukaraṇaṃ, kusalamūlaropanaṃ, ubhayānatthadūrīkaraṇaṃ,	1476	
PA_tika-s01_04t:1476_4	parisāsu visāradatā, appamādavihāro, parehi duppadhaṃsiyatā, avippaṭisārādisamaṅgitā ca –	1476	
PA_tika-s01_04t:1477_0	“Gambhīrā”tiādivacanehi dassitaṃ gambhīradhammavibhāvanaṃ, alabbhaneyyapatiṭṭhatā,	1477	
PA_tika-s01_04t:1477_1	kappānamasaṅkhyeyyenāpi dullabhapātubhāvatā, sukhumenapi ñāṇena paccakkhato paṭivijjhitumasakkuṇeyyatā,	1477	
PA_tika-s01_04t:1477_2	dhammanvayasaṅkhātena anumānañāṇenāpi duradhigamanīyatā, passaddhasabbadarathatā,	1477	
PA_tika-s01_04t:1477_3	santadhammavibhāvanaṃ, sobhanapariyosānatā, atittikarabhāvo, padhānabhāvappatti,	1477	
PA_tika-s01_04t:1477_4	yathābhūtañāṇagocaratā, sukhumasabhāvatā, mahāpaññāvibhāvanā ca. Diṭṭhidīpakapadehi	1477	
PA_tika-s01_04t:1477_5	dassitā samāsato sassataucchedadiṭṭhiyo līnatātidhāvanavibhāvanaṃ, ubhayavinibandhaniddeso,	1477	
PA_tika-s01_04t:1477_6	micchābhinivesakittanaṃ, kummaggapaṭipattippakāsanaṃ, vipariyesaggāhañāpanaṃ, parāmāsapariggaho,	1477	
PA_tika-s01_04t:1477_7	pubbantāparantānudiṭṭhipatiṭṭhāpanā, bhavavibhavadiṭṭhivibhāgā, taṇhāvijjāpavatti,	1477	
PA_tika-s01_04t:1477_8	antavānantavādiṭṭhiniddeso, antadvayāvatāraṇaṃ, āsavoghayogakilesaganthasaṃyojanupādānavisesavibhajanañca –	1477	
PA_tika-s01_04t:1478_0	Tathā “vedanānaṃ samudaya”ntiādivacanehi dassitā catunnamariyasaccānaṃ anubodhapaṭibodhasiddhi,	1478	
PA_tika-s01_04t:1478_1	vikkhambhanasamucchedappahānaṃ taṇhāvijjāvigamo, saddhammaṭṭhitinimittapariggaho,	1478	
PA_tika-s01_04t:1478_2	āgamādhigamasampatti, ubhayahitapaṭipatti, tividhapaññāpariggaho, satisampajaññānuṭṭhānaṃ,	1478	
PA_tika-s01_04t:1478_3	saddhāpaññāsamāyogo, vīriyasamatānuyojanaṃ, samathavipassanānipphatti ca –	1478	
PA_tika-s01_04t:1479_0	“Ajānataṃ apassata”nti padehi dassitā avijjāsiddhi, tathā “taṇhāgatānaṃ paritassitavipphandita”nti	1479	
PA_tika-s01_04t:1479_1	padehi taṇhāsiddhi, tadubhayena ca nīvaraṇasaññojanadvayasiddhi, anamataggasaṃsāravaṭṭānupacchedo,	1479	
PA_tika-s01_04t:1479_2	pubbantāharaṇāparantānusandhānāni, atītapaccuppannakālavasena hetuvibhāgo, avijjātaṇhānaṃ	1479	
PA_tika-s01_04t:1479_3	aññamaññānativattanaṃ, aññamaññūpakāritā, paññāvimutticetovimuttīnaṃ paṭipakkhaniddeso ca –	1479	
PA_tika-s01_04t:1480_0	“Tadapi phassapaccayā”ti padena dassitā sassatādipaññāpanassa paccayādhīnavuttitā,	1480	
PA_tika-s01_04t:1480_1	tena ca dhammānaṃ niccatāpaṭisedho, aniccatāpatiṭṭhāpanaṃ, paramatthato kārakādipaṭikkhepo,	1480	
PA_tika-s01_04t:1480_2	evaṃdhammatāniddeso, suññatāpakāsanaṃ samatthanirīha paccayalakkhaṇavibhāvanañca –	1480	
PA_tika-s01_04t:1481_0	“Ucchinnabhavanettiko”tiādinā dassitā bhagavato pahānasampatti, vijjāvimuttivasībhāvo,	1481	
PA_tika-s01_04t:1481_1	sikkhattayanipphatti, nibbānadhātudvayavibhāgo, caturadhiṭṭhānaparipūraṇaṃ, bhavayoniādīsu apariyāpannatā ca –	1481	
PA_tika-s01_04t:1482_0	Sakalena pana suttapadena dassito iṭṭhāniṭṭhesu bhagavato tādibhāvo, tattha ca paresaṃ	1482	
PA_tika-s01_04t:1482_1	patiṭṭhāpanaṃ, kusaladhammānaṃ ādibhūtadhammadvayaniddeso sikkhattayūpadeso, attantapādipuggalacatukkasiddhi,	1482	
PA_tika-s01_04t:1482_2	kaṇhakaṇhavipākādikammacatukkavibhāgo, caturappamaññāvisayaniddeso, samudayatthaṅgamādipañcakassa	1482	
PA_tika-s01_04t:1482_3	yathābhūtāvabodho, chasāraṇīyadhammavibhāvanā, dasanāthakadhammapatiṭṭhāpananti evamādayo	1482	
PA_tika-s01_04t:1482_4	yathāsambhavaṃ saṅgahetvā dassetabbā atthā piṇḍattho.	1482	
PA_tika-s01_04t:1483	Soḷasahāravaṇṇanā	148	
PA_tika-s01_04t:1484	Desanāhāravaṇṇanā	148	
PA_tika-s01_04t:1485_0	Idāni nettiyā, peṭakopadese ca vuttanayavasena hārādīnaṃ niddhāraṇaṃ. Tattha “attā,	1485	
PA_tika-s01_04t:1485_1	loko”ti ca diṭṭhiyā adhiṭṭhānabhāvena, vedanāphassāyatanādimukhena ca gahitesu pañcasu	1485	
PA_tika-s01_04t:1485_2	upādānakkhandhesu taṇhāvajjitā pañcupādānakkhandhā dukkhasaccaṃ. Taṇhā samudayasaccaṃ.	1485	
PA_tika-s01_04t:1485_3	Taṃ pana “paritassanāgahaṇena taṇhāgatāna”nti, “vedanāpaccayā taṇhā”ti ca padehi	1485	
PA_tika-s01_04t:1485_4	samudayaggahaṇenañca pāḷiyaṃ sarūpena gahitameva. Ayaṃ tāva suttantanayo.	1485	
PA_tika-s01_04t:1486_0	Abhidhamme pana vibhaṅgappakaraṇe āgatanayena āghātānandādivacanehi, “ātappamanvāyā”tiādipadehi,	1486	
PA_tika-s01_04t:1486_1	cittapadosavacanena, sabbadiṭṭhigatikapadehi, kusalākusalaggahaṇena, bhavaggahaṇena,	1486	
PA_tika-s01_04t:1486_2	sokādiggahaṇena, diṭṭhiggahaṇena, tattha tattha samudayaggahaṇena cāti saṅkhepato	1486	
PA_tika-s01_04t:1486_3	sabbalokiyakusalākusaladhammavibhāvanapadehi gahitā dhammakilesā samudayasaccaṃ.	1486	
PA_tika-s01_04t:1486_4	Tadubhayesamappavatti nirodhasaccaṃ. Tassa pana tattha tattha vedanānaṃ atthaṅgamanissaraṇapariyāyehi	1486	
PA_tika-s01_04t:1486_5	paccattaṃ nibbutivacanena, anupādāvimuttivacanena ca pāḷiyaṃ gahaṇaṃ veditabbaṃ.	1486	
PA_tika-s01_04t:1486_6	Nirodhapajānanā paṭipadā maggasaccaṃ. Tassapi tattha tattha vedanānaṃ samudayādīni	1486	
PA_tika-s01_04t:1486_7	yathābhūtapaṭivedhanāpadesena channaṃ phassāyatanānaṃ samudayādīni yathābhūtapajānanapariyāyena,	1486	
PA_tika-s01_04t:1486_8	bhavanettiyā ucchedavacanena ca gahaṇaṃ veditabbaṃ.	1486	
PA_tika-s01_04t:1487_0	Tattha samudayena assādo, dukkhena ādīnavo, magganirodhehi nissaraṇanti evaṃ catusaccavasena,	1487	
PA_tika-s01_04t:1487_1	yāni pāḷiyaṃ sarūpeneva āgatāni assādādīnavanissaraṇāni, tesañca vasena idha assādādayo	1487	
PA_tika-s01_04t:1487_2	veditabbā. Veneyyānaṃ tādibhāvāpattiādi phalaṃ. Yañhi desanāya sādhetabbaṃ heṭṭhā	1487	
PA_tika-s01_04t:1487_3	vuttaṃ payojanaṃ. Tadeva phalanti vuttovāyamattho. Tadatthañhi idaṃ suttaṃ bhagavatā	1487	
PA_tika-s01_04t:1487_4	desitaṃ. Āghātādīnamakaraṇīyatā, āghātādiphalassa ca anaññasantānabhāvitā nindāpasaṃsāsu	1487	
PA_tika-s01_04t:1487_5	yathāsabhāvaṃ paṭijānananibbeṭhanānīti evaṃ taṃtaṃpayojanādhigamahetu upāyo. Āghātādīnaṃ	1487	
PA_tika-s01_04t:1487_6	karaṇapaṭisedhanādiapadesena atthakāmehi tato cittaṃ sādhukaṃ rakkhitabbanti ayaṃ	1487	
PA_tika-s01_04t:1487_7	āṇārahassa dhammarājassa āṇattīti. Ayaṃ assādādīnavanissaraṇaphalūpāyāṇattivasena	1487	
PA_tika-s01_04t:1487_8	chabbidhadhammasandassanalakkhaṇo desanāhāro nāma. Vuttañca –	1487	
PA_tika-s01_04t:1488	“Assādādīnavatā, nissaraṇampi ca phalaṃ upāyo ca;	148	
PA_tika-s01_04t:1489	Āṇattī ca bhagavato, yogīnaṃ desanāhāro”ti.	148	
PA_tika-s01_04t:1490	Vicayahāravaṇṇanā	149	
PA_tika-s01_04t:1491_0	Kappanābhāvepi vohāravasena, anuvādavasena ca “mama”nti vuttaṃ. Niyamābhāvato vikappanatthaṃ	1491	
PA_tika-s01_04t:1491_1	vāggahaṇaṃ. Taṃguṇasamaṅgitāya, abhimukhīkaraṇāya ca “bhikkhave”ti āmantanaṃ. Aññabhāvato,	1491	
PA_tika-s01_04t:1491_2	paṭiviruddhabhāvato ca “pare”ti vuttaṃ, vaṇṇapaṭipakkhato, avaṇṇanīyato ca “avaṇṇa”nti,	1491	
PA_tika-s01_04t:1491_3	byattivasena, vitthāravasena ca “bhāseyyu”nti, dhāraṇasabhāvato, adhammapaṭipakkhato	1491	
PA_tika-s01_04t:1491_4	ca “dhammassā”ti, diṭṭhisīlehi saṃhatabhāvato, kilesānaṃ saṅghātakaraṇato ca “saṅghassā”ti,	1491	
PA_tika-s01_04t:1491_5	vuttapaṭiniddesato, vacanupanyāsato ca “tatrā”ti, sammukhībhāvato, puthubhāvato ca	1491	
PA_tika-s01_04t:1491_6	“tumhehī”ti, cittassa hananato, ārammaṇābhighātato ca “āghāto”ti, ārammaṇe saṅkocavuttiyā	1491	
PA_tika-s01_04t:1491_7	anabhimukhatāya, atuṭṭhākāratāya ca “appaccayo”ti, ārammaṇacintanato, nissayato ca	1491	
PA_tika-s01_04t:1491_8	“cetaso”ti, atthassa asādhanato, anu anu anatthasādhanato ca “anabhiraddhī”ti, kāraṇānarahattā, satthusāsane	1491	
PA_tika-s01_04t:1492	Ṭhitehi kātumasakkuṇeyyattā ca “na karaṇīyā”ti vuttaṃ. Evaṃ tasmiṃ tasmiṃ adhippetatthe pavattatānidassanena, atthaso ca –	149	
PA_tika-s01_04t:1493_0	Mamanti sāminiddiṭṭhaṃ sabbanāmapadaṃ. Vāti vikappananiddiṭṭhaṃ nipātapadaṃ. Bhikkhaveti	1493	
PA_tika-s01_04t:1493_1	ālapananiddiṭṭhaṃ nāmapadaṃ. Pareti kattuniddiṭṭhaṃ nāmapadaṃ. Avaṇṇanti kammaniddiṭṭhaṃ	1493	
PA_tika-s01_04t:1493_2	nāmapadaṃ. Bhāseyyunti kiriyāniddiṭṭhaṃ ākhyātapadaṃ. Dhammassa, saṅghassāti ca sāminiddiṭṭhaṃ	1493	
PA_tika-s01_04t:1493_3	nāmapadaṃ. Tatrāti ādhāraniddiṭṭhaṃ sabbanāmapadaṃ. Tumhehīti kattuniddiṭṭhaṃ sabbanāmapadaṃ.	1493	
PA_tika-s01_04t:1493_4	Na-iti paṭisedhaniddiṭṭhaṃ nipātapadaṃ. Āghāto, appaccayo, anabhiraddhīti ca kammaniddiṭṭhaṃ	1493	
PA_tika-s01_04t:1493_5	nāmapadaṃ. Cetasoti sāminiddiṭṭhaṃ nāmapadaṃ. Karaṇīyāti kiriyāniddiṭṭhaṃ nāmapadanti.	1493	
PA_tika-s01_04t:1493_6	Evaṃ tassa tassa padassa visesatānidassanena, byañjanaso ca vicayanaṃ padavicayo.	1493	
PA_tika-s01_04t:1493_7	Ativitthārabhayena pana sakkāyeva aṭṭhakathaṃ, tassā ca līnatthavibhāvanaṃ anugantvā	1493	
PA_tika-s01_04t:1493_8	ayamattho viññunā vibhāvetunti na vitthārayimha.	1493	
PA_tika-s01_04t:1494_0	“Tatra ce tumhe assatha kupitā vā anattamanā vā, api nu tumhe paresaṃ subhāsitaṃ	1494	
PA_tika-s01_04t:1494_1	dubbhāsitaṃ ājāneyyāthā”ti ayaṃ anumatipucchā. Sattādhiṭṭhānā, anekādhiṭṭhānā, paramatthavisayā,	1494	
PA_tika-s01_04t:1494_2	paccuppannavisayāti evaṃ sabbattha yathāsambhavaṃ pucchāvicayanaṃ pucchāvicayo. “No	1494	
PA_tika-s01_04t:1494_3	hetaṃ bhante”ti idaṃ vissajjanaṃ ekaṃsabyākaraṇaṃ, niravasesaṃ, sauttaraṃ, lokiyanti	1494	
PA_tika-s01_04t:1494_4	evaṃ sabbassāpi vissajjanassa yathārahaṃ vicayanaṃ vissajjanāvicayo.	1494	
PA_tika-s01_04t:1495_0	“Mamaṃ vā bhikkhave pare avaṇṇaṃ bhāseyyuṃ…pe… na cetaso anabhiraddhi karaṇīyā”ti	1495	
PA_tika-s01_04t:1495_1	imāya paṭhamadesanāya “mamaṃ vā…pe… tumhaṃyevassa tena antarāyo”ti ayaṃ dutiyadesanā	1495	
PA_tika-s01_04t:1495_2	saṃsandati. Kasmā? Paṭhamāya manopadosaṃ nivāretvā dutiyāya tatthādīnavassa dassitattā.	1495	
PA_tika-s01_04t:1495_3	Tathā imāya dutiyadesanāya “mamaṃ vā…pe… api nu tumhe paresaṃ subhāsitaṃ dubbhāsitaṃ	1495	
PA_tika-s01_04t:1495_4	ājāneyyāthā”ti ayaṃ tatiyadesanā saṃsandati. Kasmā? Dutiyāya tatthādīnavaṃ dassetvā	1495	
PA_tika-s01_04t:1495_5	tatiyāya vacanatthasallakkhaṇamattepi asamatthabhāvassa dassitattā. Tathā imāya tatiyadesanāya	1495	
PA_tika-s01_04t:1495_6	“mamaṃ vā…pe… na ca panetaṃ amhesu saṃvijjatī”ti ayaṃ catutthadesanā saṃsandati.	1495	
PA_tika-s01_04t:1495_7	Kasmā? Tatiyāya manopadosaṃ sabbathā nivāretvā catutthāya avaṇṇaṭṭhāne paṭipajjitabbākārassa	1495	
PA_tika-s01_04t:1495_8	dassitattāti iminā nayena pubbena aparaṃ saṃsanditvā vicayanaṃ pubbāparavicayo. Assādavicayādayo	1495	
PA_tika-s01_04t:1495_9	vuttanayāva. Tesaṃ lakkhaṇasandassanamattameva hettha viseso.	1495	
PA_tika-s01_04t:1496_0	“Api nu tumhe paresaṃ subhāsitaṃ dubbhāsitaṃ ājāneyyāthā”ti imāya pucchāya “no hetaṃ	1496	
PA_tika-s01_04t:1496_1	bhante”ti ayaṃ vissajjanā sameti. Kupito hi neva buddhapaccekabuddhaariyasāvakānaṃ	1496	
PA_tika-s01_04t:1496_2	na mātāpitūnaṃ na paccatthikānaṃ subhāsitadubbhāsitassa atthaṃ ājānāti. “Katamañca	1496	
PA_tika-s01_04t:1496_3	taṃ bhikkhave, appamattakaṃ…pe… tathāgatassa vaṇṇaṃ vadamāno vadeyyā”ti imāya pucchāya	1496	
PA_tika-s01_04t:1496_4	“pāṇātipātaṃ pahāya pāṇātipātā paṭivirato”tiādikā ayaṃ vissajjanā sameti. Bhagavā	1496	
PA_tika-s01_04t:1496_5	hi anuttarena pāṇātipātaviramaṇādiguṇena samannāgato, tañca kho samādhiṃ, paññañca	1496	
PA_tika-s01_04t:1496_6	upanidhāya appamattakaṃ oramattakaṃ sīlamattakaṃ. “Katame ca te bhikkhave, dhammā	1496	
PA_tika-s01_04t:1496_7	gambhīrā duddasā”tiādikāya pucchāya “santi bhikkhave, eke samaṇabrāhmaṇā pubbantakappikā”tiādikā	1496	
PA_tika-s01_04t:1496_8	vissajjanā sameti. Sabbaññutaññāṇaguṇā hi aññatra tathāgatā aññesaṃ ñāṇena alabbhaneyyapatiṭṭhattā	1496	
PA_tika-s01_04t:1496_9	gambhīrā duddasā duranubodhā santā paṇītā atakkāvacarā nipuṇā paṇḍitavedanīyāti iminā	1496	
PA_tika-s01_04t:1496_10	nayena vissajjanāya pucchānurūpatāvicayanameva idha saṅgahagāthāya abhāvato anugītivicayoti.	14961	
PA_tika-s01_04t:1496_11	Ayaṃ padapañhādiekādasadhammavicayanalakkhaṇo vicayahāro nāma. Vuttañca “yaṃ pucchitañca	14961	
PA_tika-s01_04t:1496_12	vissajjitañcā”tiādi.	14961	
PA_tika-s01_04t:1497	Yuttihārasaṃvaṇṇanā	149	
PA_tika-s01_04t:1498_0	Mamanti sāminiddeso yujjati sabhāvaniruttiyā tathāpayogadissanato, avaṇṇassa ca tadapekkhattā.	1498	
PA_tika-s01_04t:1498_1	Vāti vikappanatthaniddeso yujjati nepātikānamanekatthattā, ettha ca niyamābhāvato.	1498	
PA_tika-s01_04t:1498_2	Bhikkhaveti āmantananiddeso yujjati tadattheyeva etassa payogassa dissanato, desakassa	1498	
PA_tika-s01_04t:1498_3	ca paṭiggāhakāpekkhatoti evamādinā byañjanato ca –	1498	
PA_tika-s01_04t:1499_0	Sabbena sabbaṃ āghātādīnamakaraṇaṃ tādibhāvāya saṃvattatīti yujjati iṭṭhāniṭṭhesu	1499	
PA_tika-s01_04t:1499_1	samappavattisabbhāvato. Yasmiṃ santāne āghātādayo uppannā, tannimittakā antarāyā	1499	
PA_tika-s01_04t:1499_2	tasseva sampattivibandhāya saṃvattantīti yujjati kammānaṃ santānantaresu asaṅkamanato.	1499	
PA_tika-s01_04t:1499_3	Cittamabhibhavitvā uppannā āghātādayo subhāsitadubbhāsitasallakkhaṇepi asamatthatāya	1499	
PA_tika-s01_04t:1499_4	saṃvattantīti yujjati kodhalobhānaṃ andhatamasabhāvato. Pāṇātipātādidussīlyato veramaṇī	1499	
PA_tika-s01_04t:1499_5	sabbasattānaṃ pāmojjapāsaṃsāya saṃvattatīti yujjati sīlasampattiyā mahato kittisaddassa	1499	
PA_tika-s01_04t:1499_6	abbhuggatattā. Gambhīratādivisesayuttena guṇena tathāgatassa vaṇṇanā ekadesabhūtāpi	1499	
PA_tika-s01_04t:1499_7	sakalasabbaññuguṇaggahaṇāya saṃvattatīti yujjati anaññasādhāraṇattā. Tajjāayonisomanasikāraparikkhatāni	1499	
PA_tika-s01_04t:1499_8	adhigamatakkanāni sassatavādādiabhinivesāya saṃvattantīti yujjati kappanajālassa	1499	
PA_tika-s01_04t:1499_9	asamugghāṭitattā. Vedanādīnaṃ anavabodhena vedanāpaccayā taṇhā vaḍḍhatīti yujjati	1499	
PA_tika-s01_04t:1499_10	assādānupassanāsabbhāvato, sati ca vedayitabhāve (vedayitarāge tattha attattaniyagāho,	14991	
PA_tika-s01_04t:1499_11	sassatādigāho ca viparipphandatīti yujjati kāraṇassa sannihitattā. Taṇhāpaccayā hi	14991	
PA_tika-s01_04t:1499_12	upādānaṃ sambhavati. Sassatādivāde paññapentānaṃ, tadanucchavikañca vedanaṃ vedayantānaṃ	14991	
PA_tika-s01_04t:1499_13	phasso hetūti yujjati visayindriyaviññāṇasaṅgatiyā vinā tadabhāvato. Chaphassāyatananimittaṃ	14991	
PA_tika-s01_04t:1499_14	vaṭṭassa anupacchedoti yujjati tattha avijjātaṇhānaṃ appahīnattā. Channaṃ phassāyatanānaṃ	14991	
PA_tika-s01_04t:1499_15	samudayatthaṅgamādipajānanā sabbadiṭṭhigatikasaññaṃ aticca tiṭṭhatīti yujjati catusaccapaṭivedhabhāvato.	14991	
PA_tika-s01_04t:1499_16	Imāhiyeva dvāsaṭṭhiyā sabbadiṭṭhigatānaṃ antojālīkatabhāvoti yujjati akiriyavādādīnaṃ,	14991	
PA_tika-s01_04t:1499_17	issaravādādīnañca tadantogadhattā, tathā ceva heṭṭhā saṃvaṇṇitaṃ. Ucchinnabhavanettiko	14991	
PA_tika-s01_04t:1499_18	tathāgatassa kāyoti yujjati bhagavato abhinīhārasampattiyā catūsu satipaṭṭhānesu	14991	
PA_tika-s01_04t:1499_19	ṭhatvā sattannaṃ bojjhaṅgānaṃ yathābhūtaṃ bhāvitattā. Kāyassa bhedā parinibbutaṃ	14991	
PA_tika-s01_04t:1499_20	na dakkhantīti yujjati anupādisesanibbānappattiyaṃ rūpādīsu kassacipi anavasesatoti	14992	
PA_tika-s01_04t:1499_21	iminā nayena atthato ca sutte byañjanatthānaṃ yuttitāvibhāvanalakkhaṇo yuttihāro	14992	
PA_tika-s01_04t:1499_22	nāma yathāha “sabbesaṃ hārānaṃ, yā bhūmī”tiādi.	14992	
PA_tika-s01_04t:1500	Padaṭṭhānahāravaṇṇanā	150	
PA_tika-s01_04t:1501_0	Vaṇṇārahāvaṇṇadubbaṇṇatānādeyyavacanatādi vipattīnaṃ padaṭṭhānaṃ. Vaṇṇārahavaṇṇasubbaṇṇatāsaddheyyavacanatādi	1501	
PA_tika-s01_04t:1501_1	sampattīnaṃ padaṭṭhānaṃ. Tathā āghātādayo nirayādidukkhassa padaṭṭhānaṃ. Āghātādīnamakaraṇaṃ	1501	
PA_tika-s01_04t:1501_2	saggasampattiyādisabbasampattīnaṃ padaṭṭhānaṃ. Pāṇātipātādipaṭivirati ariyassa sīlakkhandhassa	1501	
PA_tika-s01_04t:1501_3	padaṭṭhānaṃ, ariyo sīlakkhandho ariyassa samādhikkhandhassa padaṭṭhānaṃ. Ariyo samādhikkhandho	1501	
PA_tika-s01_04t:1501_4	ariyassa paññākkhandhassa padaṭṭhānaṃ. Gambhīratādivisesayuttaṃ bhagavato paṭivedhappakārañāṇaṃ	1501	
PA_tika-s01_04t:1501_5	desanāñāṇassa padaṭṭhānaṃ. Desanāñāṇaṃ veneyyānaṃ sakalavaṭṭadukkhanissaraṇassa padaṭṭhānaṃ.	1501	
PA_tika-s01_04t:1501_6	Sabbāyapi diṭṭhiyā diṭṭhupādānabhāvato sā yathārahaṃ navavidhassapi bhavassa padaṭṭhānaṃ.	1501	
PA_tika-s01_04t:1501_7	Bhavo jātiyā. Jāti jarāmaraṇassa, sokādīnañca padaṭṭhānaṃ. Vedanānaṃ yathābhūtaṃ	1501	
PA_tika-s01_04t:1501_8	samudayatthaṅgamādipaṭivedhanā catunnaṃ ariyasaccānaṃ anubodhapaṭivedho hoti. Tattha	1501	
PA_tika-s01_04t:1501_9	anubodho paṭivedhassa padaṭṭhānaṃ. Paṭivedho catubbidhassa sāmaññaphalassa padaṭṭhānaṃ.	1501	
PA_tika-s01_04t:1501_10	“Ajānataṃ apassata”nti avijjāgahaṇaṃ. Tattha avijjā saṅkhārānaṃ padaṭṭhānaṃ, saṅkhārā	15011	
PA_tika-s01_04t:1501_11	viññāṇassa. Yāva vedanā taṇhāya padaṭṭhānanti netvā tesaṃ “vedanāpaccayā taṇhā”tiādinā	15011	
PA_tika-s01_04t:1501_12	pāḷiyamāgatanayena sambajjhitabbaṃ. “Taṇhāgatānaṃ paritassitavipphandita”nti ettha	15011	
PA_tika-s01_04t:1501_13	taṇhā upādānassa padaṭṭhānaṃ. “Tadapi phassapaccayā”ti ettha sassatādipaññāpanaṃ	15011	
PA_tika-s01_04t:1501_14	paresaṃ micchābhinivesassa padaṭṭhānaṃ. Micchābhiniveso saddhammassavanasappurisūpanissayayonisomanasikāradhammānudhammapaṭipattīhi	15011	
PA_tika-s01_04t:1501_15	vimukhatāya asaddhammassavanādīnañca padaṭṭhānaṃ. “Aññatra phassā”tiādīsu phasso	15011	
PA_tika-s01_04t:1501_16	vedanāya padaṭṭhānaṃ. Cha phassāyatanāni phassassa, sakalassa ca vaṭṭadukkhassa padaṭṭhānaṃ.	15011	
PA_tika-s01_04t:1501_17	Channaṃ phassāyatanānaṃ yathābhūtaṃ samudayādipajānanaṃ nibbidāya padaṭṭhānaṃ, nibbidā	15011	
PA_tika-s01_04t:1501_18	virāgassātiādinā yāva anupādāparinibbānaṃ netabbaṃ. Bhagavato bhavanettisamucchedo	15011	
PA_tika-s01_04t:1501_19	sabbaññutāya padaṭṭhānaṃ, tathā anupādāparinibbānassa cāti. Ayaṃ sutte āgatadhammānaṃ	15011	
PA_tika-s01_04t:1501_20	padaṭṭhānadhammā, tesañca padaṭṭhānadhammāti yathāsambhavaṃ padaṭṭhānadhammaniddhāraṇalakkhaṇo	15012	
PA_tika-s01_04t:1501_21	padaṭṭhānahāro nāma. Vuttañhi “dhammaṃ deseti jino, tassa ca dhammassa yaṃ padaṭṭhāna”ntiādi.	15012	
PA_tika-s01_04t:1502	Lakkhaṇahāravaṇṇanā	150	
PA_tika-s01_04t:1503_0	Āghātādiggahaṇena kodhūpanāhamakkhapalāsaissāmacchariyasārambhaparavambhanādīnaṃ	1503	
PA_tika-s01_04t:1503_1	saṅgaho paṭighacittuppādapariyāpannatāya ekalakkhaṇattā. Ānandādiggahaṇena abhijjhāvisamalobhamānātimānamadappamādānaṃ	1503	
PA_tika-s01_04t:1503_2	saṅgaho lobhacittuppādapariyāpannatāya ekalakkhaṇattā. Tathā āghātaggahaṇena avasiṭṭhaganthanīvaraṇānaṃ	1503	
PA_tika-s01_04t:1503_3	saṅgaho kāyaganthanīvaraṇalakkhaṇena ekalakkhaṇattā. Ānandaggahaṇena phassādīnaṃ	1503	
PA_tika-s01_04t:1503_4	saṅgaho saṅkhārakkhandhalakkhaṇena ekalakkhaṇattā. Sīlaggahaṇena adhicittādhipaññāsikkhānaṃ	1503	
PA_tika-s01_04t:1503_5	saṅgaho sikkhālakkhaṇena ekalakkhaṇattā. Diṭṭhiggahaṇena avasiṭṭhaupādānānaṃ saṅgaho	1503	
PA_tika-s01_04t:1503_6	upādānalakkhaṇena ekalakkhaṇattā. “Vedanāna”nti ettha vedanāggahaṇena avasiṭṭhaupādānakkhandhānaṃ	1503	
PA_tika-s01_04t:1503_7	saṅgaho upādānakkhandhalakkhaṇena ekalakkhaṇattā. Tathā dhammāyatanadhammadhātupariyāpannavedanāggahaṇena	1503	
PA_tika-s01_04t:1503_8	sammasanupagānaṃ sabbesampi āyatanānaṃ, dhātūnañca saṅgaho āyatanalakkhaṇena, dhātulakkhaṇena	1503	
PA_tika-s01_04t:1503_9	ca ekalakkhaṇattā. “Ajānataṃ apassata”nti ettha avijjāggahaṇena hetuāsavoghayoganīvaraṇādīnaṃ	1503	
PA_tika-s01_04t:1503_10	saṅgaho hetādilakkhaṇena ekalakkhaṇattā, tathā “taṇhāgatānaṃ paritassitavipphandita”nti	15031	
PA_tika-s01_04t:1503_11	ettha taṇhāggahaṇenapi. “Tadapi phassapaccayā”ti ettha phassaggahaṇena saññāsaṅkhāraviññāṇānaṃ	15031	
PA_tika-s01_04t:1503_12	saṅgaho vipallāsahetubhāvena, khandhalakkhaṇena ca ekalakkhaṇattā. Chaphassāyatanaggahaṇena	15031	
PA_tika-s01_04t:1503_13	avasiṭṭhakhandhāyatanadhātindriyādīnaṃ saṅgaho phassuppattinimittatāya, sammasanīyabhāvena	15031	
PA_tika-s01_04t:1503_14	ca ekalakkhaṇattā. Bhavanettiggahaṇena avijjādīnaṃ saṃkilesadhammānaṃ saṅgaho vaṭṭahetubhāvena	15031	
PA_tika-s01_04t:1503_15	ekalakkhaṇattāti. Ayaṃ sutte anāgatepi dhamme ekalakkhaṇatādinā āgate viya niddhāraṇalakkhaṇo	15031	
PA_tika-s01_04t:1503_16	lakkhaṇahāro nāma. Tathā hi vuttaṃ “vuttamhi ekadhamme, ye dhammā ekalakkhaṇā”tiādi.	15031	
PA_tika-s01_04t:1504	Catubyūhahāravaṇṇanā	150	
PA_tika-s01_04t:1505_0	Mamanti aneruttapadaṃ, tathā vāti ca. Bhikkhanasīlā bhikkhū. Parentiviruddhabhāvamupagacchantīti	1505	
PA_tika-s01_04t:1505_1	parā, aññatthe panetaṃ aneruttapadanti evamādinā neruttaṃ, taṃ pana “eva”ntiādinidānapadānaṃ,	1505	
PA_tika-s01_04t:1505_2	“mama”ntiādipāḷipadānañca aṭṭhakathāvasena, tassā līnatthavibhāvanīvasena ca suviññeyyattā	1505	
PA_tika-s01_04t:1505_3	ativitthārabhayena na vitthārayimha. Ye te nindāpasaṃsāhi sammākampitacetasā micchājīvato	1505	
PA_tika-s01_04t:1505_4	anoratā sassatādimicchābhinivesino sīlādidhammakkhandhesu appatiṭṭhitā sammāsambuddhaguṇarasassādavimukhā	1505	
PA_tika-s01_04t:1505_5	veneyyā, te kathaṃ nu kho yathāvuttadosavinimuttā sammāpaṭipattiyā ubhayahitaparā	1505	
PA_tika-s01_04t:1505_6	bhaveyyunti ayamettha bhagavato adhippāyo. Evamadhippetā puggalā, desanābhājanaṭṭhāne	1505	
PA_tika-s01_04t:1505_7	ca dassitā imissā desanāya nidānaṃ.	1505	
PA_tika-s01_04t:1506_0	Pubbāparānusandhi pana padasandhipadatthaniddesanikkhepasuttadesanāsandhivasena chabbidhā.	1506	
PA_tika-s01_04t:1506_1	Tattha “mama”nti etassa “avaṇṇa”nti iminā sambandhotiādinā padassa padantarena sambandho	1506	
PA_tika-s01_04t:1506_2	padasandhi. “Mama”nti vuttassa bhagavato “avaṇṇa”nti vuttena parehi upavaditena aguṇenasambandhotiādinā	1506	
PA_tika-s01_04t:1506_3	padatthassa padatthantarena sambandho padatthasandhi. “Mamaṃ vā bhikkhave, pare avaṇṇaṃ	1506	
PA_tika-s01_04t:1506_4	bhāseyyu”ntiādidesanā suppiyena paribbājakena vuttaavaṇṇānusandhivasena pavattā.	1506	
PA_tika-s01_04t:1506_5	“Mamaṃ vā bhikkhave, pare vaṇṇaṃ bhāseyyu”ntiādidesanā brahmadattena māṇavena vuttavaṇṇānusandhivasena	1506	
PA_tika-s01_04t:1506_6	pavattā. “Atthi bhikkhave, aññeva dhammā gambhīrā duddasā duranubodhā”tiādidesanā	1506	
PA_tika-s01_04t:1506_7	bhikkhūhi vuttavaṇṇānusandhivasena pavattāti evaṃ nānānusandhikassa suttassa taṃtadanusandhīhi,	1506	
PA_tika-s01_04t:1506_8	ekānusandhikassa ca pubbāparabhāgehi sambandho niddesasandhi. Nikkhepasandhi pana	1506	
PA_tika-s01_04t:1506_9	catubbidhasuttanikkhepavasena. Suttasandhi ca tividhasuttānusandhivasena aṭṭhakathāyaṃ	1506	
PA_tika-s01_04t:1506_10	eva vicāritā, amhehi ca pubbe saṃvaṇṇitā. Ekissā desanāya desanāntarehi saddhiṃ saṃsandanaṃ	15061	
PA_tika-s01_04t:1506_11	desanāsandhi, sā panevaṃ veditabbā – “mamaṃ vā bhikkhave…pe… na cetaso anabhiraddhi	15061	
PA_tika-s01_04t:1506_12	karaṇīyā”ti ayaṃ desanā “ubhatodaṇḍakena cepi bhikkhave, kakacena corā ocarakā aṅgamaṅgāni	15061	
PA_tika-s01_04t:1506_13	okanteyyuṃ, tatrapi yo mano padūseñña, na me so tena sāsanakaro”ti imāya desanāya	15061	
PA_tika-s01_04t:1506_14	saddhiṃ saṃsandati. “Tumhaṃyevassa tena anantarāyo”ti ayaṃ “kammassakā māṇava sattā	15061	
PA_tika-s01_04t:1506_15	kammadāyādā kammayonī kammabandhū kammapaṭisaraṇā kammaṃ satte vibhajati, yadidaṃ	15061	
PA_tika-s01_04t:1506_16	hīnapaṇītatāyā”ti imāya, “api nu tumhe…pe… ājāneyyāthā”ti ayaṃ –	15061	
PA_tika-s01_04t:1507	“Kuddho atthaṃ na jānāti, kuddho dhammaṃ na passati;	150	
PA_tika-s01_04t:1508	Andhaṃ tamaṃ tadā hoti, yaṃ kodho sahate nara”nti. ; –	150	
PA_tika-s01_04t:1509_0	Imāya, “mamaṃ vā bhikkhave, pare vaṇṇaṃ…pe… na cetaso ubbilāvitattaṃ karaṇīya”nti	1509	
PA_tika-s01_04t:1509_1	ayaṃ “dhammāpi vo bhikkhave, pahātabbā, pageva adhammā”ti, “kullūpamaṃ vo bhikkhave,	1509	
PA_tika-s01_04t:1509_2	dhammaṃ desessāmi nittharaṇatthāya, no gahaṇatthāyā”ti ca imāya, “tatra ce tumhe…pe…	1509	
PA_tika-s01_04t:1509_3	tumhaṃyevassa tena antarāyo”ti ayaṃ –	1509	
PA_tika-s01_04t:1510	“Luddho atthaṃ na jānāti, luddho dhammaṃ na passati;	151	
PA_tika-s01_04t:1511	Andhaṃ tamaṃ tadā hoti, yaṃ lobho sahate nara”nti. ca –	151	
PA_tika-s01_04t:1512	“Kāmandhā jālasañchannā, taṇhāchadanachāditā;	151	
PA_tika-s01_04t:1513	Pamattabandhunābaddhā, macchāva kumīnāmukhe;	151	
PA_tika-s01_04t:1514	Jarāmaraṇamanventi, vaccho khīrapakova mātara”nti. ca –	151	
PA_tika-s01_04t:1515_0	Imāya, “appamattakaṃ kho panetaṃ sīlamattaka”nti ayaṃ “vivicceva kāmehi…pe… paṭhamaṃ	1515	
PA_tika-s01_04t:1515_1	jhānaṃ upasampajja viharati, ayampi kho brāhmaṇa yañño purimehi yaññehi appaṭṭhataro	1515	
PA_tika-s01_04t:1515_2	ca appasamārambhataro ca mahapphalataro ca mahānisaṃsataro cā”ti imāya paṭhamajjhānassa	1515	
PA_tika-s01_04t:1515_3	sīlato mahapphalamahānisaṃsataratāvacanena jhānato sīlassa appaphalaappānisaṃsatarabhāvadīpanato.	1515	
PA_tika-s01_04t:1516_0	“Pāṇātipātaṃ pahāyā”tiādidesanā “samaṇo khalu bho gotamo sīlavā ariyasīlena samannāgato”tiādidesanāya,	1516	
PA_tika-s01_04t:1516_1	“aññeva dhammā gambhīrā”tiādidesanā “adhigato kho myāyaṃ dhammo gambhīro duddaso	1516	
PA_tika-s01_04t:1516_2	duranubodho”tiādidesanāya, gambhīratādivisesayuttadhammapaṭivedhena hi ñāṇassa gambhīrādibhāvo viññāyati.	1516	
PA_tika-s01_04t:1517_0	“Santi bhikkhave, eke samaṇabrāhmaṇā pubbantakappikā”tiādidesanā “santi bhikkhave,	1517	
PA_tika-s01_04t:1517_1	eke samaṇabrāhmaṇā pubbantakappikā…pe… abhivadanti sassato attā ca loko ca, idameva	1517	
PA_tika-s01_04t:1517_2	saccaṃ, moghamaññanti ittheke abhivadanti, asassato, sassato ca asassato ca, nevasassato	1517	
PA_tika-s01_04t:1517_3	ca nāsassato ca, antavā, anantavā, antavā ca anantavā ca, nevantavā ca nānantavā	1517	
PA_tika-s01_04t:1517_4	ca attā ca loko ca, idameva saccaṃ, moghamaññanti ittheke abhivadantī”tiādidesanāya.	1517	
PA_tika-s01_04t:1518_0	Tathā “santi bhikkhave, eke samaṇabrāhmaṇā aparantakappikā”tiādidesanā “santi bhikkhave	1518	
PA_tika-s01_04t:1518_1	…pe… abhivadanti saññī attā hoti arogo paraṃ maraṇā. Ittheke abhivadanti asaññī,	1518	
PA_tika-s01_04t:1518_2	saññī ca asaññī ca, nevasaññī ca nāsaññī ca attā hoti arogo paraṃ maraṇā. Ittheke	1518	
PA_tika-s01_04t:1518_3	abhivadanti sato vā pana sattassa ucchedaṃ vināsaṃ vibhavaṃ paññapenti, diṭṭhadhammanibbānaṃ	1518	
PA_tika-s01_04t:1518_4	vā paneke abhivadantī”ntiādidesanāya, “vedanānaṃ samudayañca…pe… tathāgato”tiādidesanā	1518	
PA_tika-s01_04t:1518_5	“tadidaṃ saṅkhataṃ oḷārikaṃ, atthi kho pana saṅkhārānaṃ nirodho, atthetanti iti viditvā	1518	
PA_tika-s01_04t:1518_6	tassa nissaraṇadassāvī tathāgato tadupātivatto”tiādidesanāya, “tadapi tesaṃ…pe… vipphanditamevā”ti	1518	
PA_tika-s01_04t:1518_7	ayaṃ “idaṃ tesaṃ vata aññatreva saddhāya aññatra ruciyā aññatra anussavā aññatra	1518	
PA_tika-s01_04t:1518_8	ākāraparivitakkā aññatra diṭṭhinijjhānakkhantiyā paccattaṃyeva ñāṇaṃ bhavissati parisuddhaṃ	1518	
PA_tika-s01_04t:1518_9	pariyodāta’nti netaṃ ṭhānaṃ vijjati. Paccattaṃ kho pana bhikkhave, ñāṇe asati parisuddhe	1518	
PA_tika-s01_04t:1518_10	pariyodāte yadapi te bhonto samaṇabrāhmaṇā tattha ñāṇabhāvamattameva pariyodāpenti,	15181	
PA_tika-s01_04t:1518_11	tadapi tesaṃ bhavataṃ samaṇabrāhmaṇānaṃ upādānamakkhāyatī”tiādidesanāya, “tadapi	15181	
PA_tika-s01_04t:1518_12	phassapaccayā”ti ayaṃ “cakkhuñca paṭicca rūpe ca uppajjati cakkhuviññāṇaṃ, tiṇṇaṃ	15181	
PA_tika-s01_04t:1518_13	saṅgati phasso, phassapaccayā vedanā, vedanāpaccayā taṇhā, taṇhāpaccayā upādāna”nti,	15181	
PA_tika-s01_04t:1518_14	“chandamūlakā ime āvuso dhammā manasikārasamuṭṭhānā phassasamodhānā vedanāsamosaraṇā”ti	15181	
PA_tika-s01_04t:1518_15	(pariyesitabbaṃ) ca ādidesanāya, “yato kho bhikkhave, bhikkhu channaṃ phassāyatanāna”ntiādidesanā	15181	
PA_tika-s01_04t:1518_16	“yato kho bhikkhave, bhikkhu neva vedanaṃ attato samanupassati, na saññaṃ, na saṅkhāre,	15181	
PA_tika-s01_04t:1518_17	na viññāṇaṃ attato samanupassati, so evaṃ asamanupassanto na kiñci loke upādiyati,	15181	
PA_tika-s01_04t:1518_18	anupādiyaṃ na paritassati, aparitassaṃ paccattaṃyeva parinibbāyatī”tiādidesanāya,	15181	
PA_tika-s01_04t:1518_19	“sabbete imeheva dvāsaṭṭhiyā vatthūhi antojālīkatā”tiādidesanā “ye hi keci bhikkhave…pe…	15181	
PA_tika-s01_04t:1518_20	abhivadanti, sabbete imāneva pañca kāyāni abhivadanti etesaṃ vā aññatara”ntiādidesanāya,	15182	
PA_tika-s01_04t:1518_21	“kāyassa bhedā…pe… devamanussā”ti ayaṃ –	15182	
PA_tika-s01_04t:1519	“Accī yathā vātavegena khittā (upasivāti bhagavā),	151	
PA_tika-s01_04t:1520	Atthaṃ paleti na upeti saṅkhaṃ;	152	
PA_tika-s01_04t:1521	Evaṃ munī nāmakāyā vimutto,	152	
PA_tika-s01_04t:1522	Atthaṃ paleti na upeti saṅkha”nti. –	152	
PA_tika-s01_04t:1523	Ādidesanāya saddhiṃ saṃsandatīti. Ayaṃ neruttamadhippāyadesanānidānapubbāparānusandhīnaṃ catunnaṃ vibhāvanalakkhaṇo catubyūhahāro nāma. Vuttampi cetaṃ “neruttamadhippāyo”tiādi.	152	
PA_tika-s01_04t:1524	Āvattahāravaṇṇanā	152	
PA_tika-s01_04t:1525_0	Āghātādīnamakaraṇīyatāvacanena khantisoraccānuṭṭhānaṃ. Tattha khantiyā saddhāpaññāparāpakāradukkhasahagatānaṃ	1525	
PA_tika-s01_04t:1525_1	saṅgaho, tathā soraccena sīlassa. Saddhādiggahaṇena ca saddhindriyādisakalabodhipakkhiyadhammā	1525	
PA_tika-s01_04t:1525_2	āvattanti. Sīlaggahaṇena avippaṭisārādayo sabbepi sīlānisaṃsadhammā āvattanti. Pāṇātipātādīhi	1525	
PA_tika-s01_04t:1525_3	paṭivirativacanena appamādavihāro, tena sakalaṃ sāsanabrahmacariyaṃ āvattati. Gambhīratādivisesayuttadhammaggahaṇena	1525	
PA_tika-s01_04t:1525_4	mahābodhipakittanaṃ. Anāvaraṇañāṇapadaṭṭhānañhi āsavakkhayañāṇaṃ, āsavakkhayañāṇapadaṭṭhānañca	1525	
PA_tika-s01_04t:1525_5	anāvaraṇañāṇaṃ mahābodhīti vuccati, tena dasabalādayo sabbe buddhaguṇā āvattanti.	1525	
PA_tika-s01_04t:1525_6	Sassatādidiṭṭhiggahaṇena taṇhāvijjānaṃ saṅgaho, tāhi anamataggaṃ saṃsāravaṭṭaṃ āvattati.	1525	
PA_tika-s01_04t:1525_7	Vedanānaṃ yathābhūtaṃ samudayādipaṭivedhanena bhagavato pariññāttayavisuddhi, tāya	1525	
PA_tika-s01_04t:1525_8	paññāpāramimukhena sabbāpi pāramiyo āvattanti. “Ajānataṃ apassata”nti ettha avijjāggahaṇena	1525	
PA_tika-s01_04t:1525_9	ayonisomanasikārapariggaho, tena ca nava ayonisomanasikāramūlakā dhammā āvattanti.	1525	
PA_tika-s01_04t:1525_10	“Taṇhāgatānaṃ paritassitavipphandita”nti ettha taṇhāggahaṇena nava taṇhāmūlakā dhammā	15251	
PA_tika-s01_04t:1525_11	āvattanti. “Tadapi phassapaccayā”tiādi sassatādipaññāpanassa paccayādhīnavuttidassanaṃ,	15251	
PA_tika-s01_04t:1525_12	tena aniccatādilakkhaṇattayaṃ āvattati. Channaṃ phassāyatanānaṃ yathābhūtaṃ pajānanena	15251	
PA_tika-s01_04t:1525_13	vimuttisampadāniddeso, tena sattapi visuddhiyo āvattanti. “Ucchinnabhavanettiko tathāgatassa	15251	
PA_tika-s01_04t:1525_14	kāyo”ti taṇhāpahānaṃ vuttaṃ, tena bhagavato sakalasaṃkilesappahānaṃ āvattatīti ayaṃ	15251	
PA_tika-s01_04t:1525_15	desanāya gahitadhammānaṃ sabhāgavisabhāgadhammavasena āvattanalakkhaṇo āvattahāro	15251	
PA_tika-s01_04t:1525_16	nāma. Yathāha “ekamhi padaṭṭhāne, pariyesati sesakaṃ padaṭṭhāna”ntiādi.	15251	
PA_tika-s01_04t:1526	Vibhattihāravaṇṇanā	152	
PA_tika-s01_04t:1527_0	Āghātānandādayo akusalā dhammā, tesaṃ ayonisomanasikārādi padaṭṭhānaṃ. Yehi pana	1527	
PA_tika-s01_04t:1527_1	dhammehi āghātānandādīnaṃ akaraṇaṃ appavatti, te abyāpādādayo kusalā dhammā, tesaṃ	1527	
PA_tika-s01_04t:1527_2	yonisomanasikārādi padaṭṭhānaṃ. Tesu āghātādayokāmāvacarāva, abyāpādādayo catubhūmakā,	1527	
PA_tika-s01_04t:1527_3	tathā pāṇātipātādīhi paṭivirati kusalā vā abyākatā vā, tassā hirottappādayo dhammā	1527	
PA_tika-s01_04t:1527_4	padaṭṭhānaṃ. Tattha kusalā siyā kāmāvacarā, siyā lokuttarā. Abyākatā lokuttarāva.	1527	
PA_tika-s01_04t:1527_5	“Atthi bhikkhave, aññeva dhammā gambhīrā”ti vuttadhammā siyā kusalā, siyā abyākatā.	1527	
PA_tika-s01_04t:1527_6	Tattha kusalānaṃ vuṭṭhānagāminivipassanā padaṭṭhānaṃ. Abyākatānaṃ maggadhammā, vipassanā,	1527	
PA_tika-s01_04t:1527_7	āvajjanā vā padaṭṭhānaṃ. Tesu kusalā lokuttarāva, abyākatā siyā kāmāvacarā, siyā	1527	
PA_tika-s01_04t:1527_8	lokuttarā, sabbāpi diṭṭhiyo akusalāva kāmāvacarāva, tāsaṃ avisesena micchābhinivese	1527	
PA_tika-s01_04t:1527_9	ayonisomanasikāro padaṭṭhānaṃ. Visesato pana santatighanavinibbhogābhāvato ekattanayassa	1527	
PA_tika-s01_04t:1527_10	micchāgāho atītajātianussaraṇatakkasahito sassatadiṭṭhiyā padaṭṭhānaṃ. Hetuphalabhāvena	15271	
PA_tika-s01_04t:1527_11	sambandhabhāvassa aggahaṇato nānattanayassa micchāgāho tajjāsamannāhārasahito ucchedadiṭṭhiyā	15271	
PA_tika-s01_04t:1527_12	padaṭṭhānaṃ. Evaṃ sesadiṭṭhīnampi yathāsambhavaṃ vattabbaṃ.	15271	
PA_tika-s01_04t:1528_0	“Vedanāna”nti ettha vedanā siyā kusalā, siyā akusalā, siyā abyākatā, siyā kāmāvacarā,	1528	
PA_tika-s01_04t:1528_1	siyā rūpāvacarā, siyā arūpāvacarā, tāsaṃ phasso padaṭṭhānaṃ. Vedanānaṃ yathābhūtaṃ	1528	
PA_tika-s01_04t:1528_2	vedanānaṃ samudayādipaṭivedhanaṃ maggañāṇaṃ, anupādāvimutti ca phalañāṇaṃ, tesaṃ	1528	
PA_tika-s01_04t:1528_3	“aññeva dhammā gambhīrā”ti ettha vuttanayena dhammādivibhāgo netabbo. “Ajānataṃ apassata”ntiādīsu	1528	
PA_tika-s01_04t:1528_4	avijjātaṇhā akusalā kāmāvacarā, tāsu avijjāya āsavā, ayonisomanasikāro eva vā padaṭṭhānaṃ.	1528	
PA_tika-s01_04t:1528_5	Taṇhāya saṃyojaniyesu dhammesu assādadassanaṃ padaṭṭhānaṃ. “Tadapi phassapaccayā”ti	1528	
PA_tika-s01_04t:1528_6	ettha phassassa vedanāya viya dhammādivibhāgo veditabbo. Iminā nayena phassāyatanādīnampi	1528	
PA_tika-s01_04t:1528_7	yathārahaṃ dhammādivibhāgo netabboti ayaṃ saṃkilesadhamme, vodānadhamme ca sādhāraṇāsādhāraṇato,	1528	
PA_tika-s01_04t:1528_8	padaṭṭhānato, bhūmito ca vibhajanalakkhaṇo vibhattihāro nāma. Yathāha “dhammañca	1528	
PA_tika-s01_04t:1528_9	padaṭṭhānaṃ, bhūmiñca vibhajjate ayaṃ hāro”tiādi.	1528	
PA_tika-s01_04t:1529	Parivattanahāravaṇṇanā	152	
PA_tika-s01_04t:1530_0	Āghātādīnamakaraṇaṃ khantisoraccāni anubrūhetvā paṭisaṅkhānabhāvanābalasiddhiyā ubhayahitapaṭipattimāvahati.	1530	
PA_tika-s01_04t:1530_1	Āghātādayo pana pavattiyamānā dubbaṇṇataṃ, dukkhaseyyaṃ, bhogahāniṃ, akittiṃ, parehi	1530	
PA_tika-s01_04t:1530_2	durupasaṅkamanatañca nipphādentā nirayādīsu mahādukkhamāvahanti. Pāṇātipātādipaṭivirati	1530	
PA_tika-s01_04t:1530_3	avippaṭisārādikalyāṇaṃ paramparamāvahati. Pāṇātipātādi pana vippaṭisārādiakalyāṇaṃ	1530	
PA_tika-s01_04t:1530_4	paramparamāvahati. Gambhīratādivisesayuttaṃ ñāṇaṃ veneyyānaṃ yathārahaṃ vijjābhiññādiguṇavisesamāvahati	1530	
PA_tika-s01_04t:1530_5	sabbaññeyyassa yathāsabhāvāvabodhato. Tathā gambhīratādivisesarahitaṃ pana ñāṇaṃ	1530	
PA_tika-s01_04t:1530_6	ñeyyesu sādhāraṇabhāvato yathāvuttaguṇavisesaṃ nāvahati. Sabbāpi cetā diṭṭhiyo yathārahaṃ	1530	
PA_tika-s01_04t:1530_7	sassatucchedabhāvato antadvayabhūtā sakkāyatīraṃ nātivattanti aniyyānikasabhāvattā.	1530	
PA_tika-s01_04t:1530_8	Sammādiṭṭhi pana saparikkhārā majjhimapaṭipadābhūtā sakkāyatīramatikkamma pāraṃ gacchati	1530	
PA_tika-s01_04t:1530_9	niyyānikasabhāvattā. Vedanānaṃ yathābhūtaṃ samudayādipaṭivedhanā anupādāvimuttimāvahati	1530	
PA_tika-s01_04t:1530_10	maggabhāvato. Vedanānaṃ yathābhūtaṃ samudayādiasampaṭivedho saṃsāracārakāvarodhamāvahati	15301	
PA_tika-s01_04t:1530_11	saṅkhārānaṃ paccayabhāvato. Vedayitasabhāvapaṭicchādako sammoho tadabhinandanamāvahati,	15301	
PA_tika-s01_04t:1530_12	yathābhūtāvabodho pana tattha nibbedhaṃ, virāgañca āvahati. Micchābhinivese ayonisomanasikārasahitā	15301	
PA_tika-s01_04t:1530_13	taṇhā anekavihitaṃ diṭṭhijālaṃ pasāreti. Yathāvuttataṇhāsamucchedo paṭhamamaggo taṃ	15301	
PA_tika-s01_04t:1530_14	diṭṭhijālaṃ saṅkoceti. Sassatavādādipaññāpanassa phasso paccayo asati phasse tadabhāvato.	15301	
PA_tika-s01_04t:1530_15	Diṭṭhibandhanabaddhānaṃ phassāyatanādīnamanirodhanena phassādianirodho saṃsāradukkhassa	15301	
PA_tika-s01_04t:1530_16	anivattiyeva yāthāvato phassāyatanādipariññā sabbadiṭṭhidassanāni ativattati, tesaṃ	15301	
PA_tika-s01_04t:1530_17	pana tathā apariññā diṭṭhidassanaṃ nātivattati. Bhavanettisamucchedo āyatiṃ attabhāvassa	15301	
PA_tika-s01_04t:1530_18	anibbattiyā saṃvattati, asamucchinnāya bhavanettiyā anāgate bhavappabandho parivattatiyevāti	15301	
PA_tika-s01_04t:1530_19	ayaṃ sutte niddiṭṭhānaṃ dhammānaṃ paṭipakkhato parivattanalakkhaṇo parivattanahāro	15301	
PA_tika-s01_04t:1530_20	nāma. Kimāha “kusalākusale dhamme, niddiṭṭhe bhāvite pahīne cā”tiādi.	15302	
PA_tika-s01_04t:1531	Vevacanahāravaṇṇanā	153	
PA_tika-s01_04t:1532_0	“Mamaṃ mama me”ti pariyāyavacanaṃ. ‘Vā yadi cā”ti pariyāyavacanaṃ. “Bhikkhave samaṇā	1532	
PA_tika-s01_04t:1532_1	tapassino”ti pariyāyavacanaṃ. “Pare aññe paṭiviruddhā”ti…pe… naṃ. “Avaṇṇaṃ akittiṃ	1532	
PA_tika-s01_04t:1532_2	ninda”nti…pe… naṃ. “Bhāseyyuṃ bhaṇeyyuṃ katheyyu”nti…pe… naṃ. “Dhammassa vinayassa	1532	
PA_tika-s01_04t:1532_3	satthusāsanassā”ti…pe… naṃ. “Saṅghassa samūhassa gaṇassā”ti…pe… naṃ. “Tatra tattha	1532	
PA_tika-s01_04t:1532_4	tesū”ti…pe… naṃ. “Tumhehi vo bhavantehī”ti…pe… naṃ. “Āghāto doso byāpādo”ti…pe… naṃ	1532	
PA_tika-s01_04t:1532_5	“appaccayo domanassaṃ cetasikadukkha”nti…pe… naṃ. “Cetaso cittassa manaso”ti…pe…	1532	
PA_tika-s01_04t:1532_6	naṃ. “Anabhiraddhi byāpatti manopadoso”ti…pe… naṃ. “Na no a mā”ti…pe… naṃ. “Karaṇīyā	1532	
PA_tika-s01_04t:1532_7	uppādetabbā pavattetabbā”ti pariyāyavacanaṃ. Iminā nayena sabbapadesu vevacanaṃ vattabbanti	1532	
PA_tika-s01_04t:1532_8	ayaṃ tassa tassa atthassa taṃtaṃpariyāyasaddayojanālakkhaṇo vevacanahāro nāma. Vuttañhetaṃ	1532	
PA_tika-s01_04t:1532_9	“vevacanāni bahūni tu, sutte vuttāni ekadhammassā”tiādi.	1532	
PA_tika-s01_04t:1533	Paññattihāravaṇṇanā	153	
PA_tika-s01_04t:1534_0	Āghāto vatthuvasena dasavidhena, ekūnavīsatividhena vā paññatto. Apaccayo upavicāravasena	1534	
PA_tika-s01_04t:1534_1	chadhā paññatto. Ānando pītiādivasena vevacanena navadhā paññatto. Pīti sāmaññato	1534	
PA_tika-s01_04t:1534_2	pana khuddikādivasena pañcadhā paññatto. Somanassaṃ upavicāravasena chadhā, sīlaṃ	1534	
PA_tika-s01_04t:1534_3	vārittacārittādivasena anekadhā, gambhīratādivisesayuttaṃ ñāṇaṃ cittuppādavasena	1534	
PA_tika-s01_04t:1534_4	catudhā, dvādasadhā vā, visayabhedato anekadhā ca, diṭṭhisassatādivasena dvāsaṭṭhiyā	1534	
PA_tika-s01_04t:1534_5	bhedehi, tadantogadhavibhāgena anekadhā ca, vedanā chadhā, aṭṭhasatadhā, anekadhā	1534	
PA_tika-s01_04t:1534_6	ca, tassā samudayo pañcadhā, tathā atthaṅgamopi, assādo duvidhena, ādīnavo tividhena,	1534	
PA_tika-s01_04t:1534_7	nissaraṇaṃ ekadhā, catudhā ca, anupādāvimutti duvidhena, “ajānataṃ apassata”nti vuttā	1534	
PA_tika-s01_04t:1534_8	avijjā visayabhedena catudhā, aṭṭhadhā ca, “taṇhāgatāna”ntiādinā vuttā taṇhā chadhā,	1534	
PA_tika-s01_04t:1534_9	aṭṭhasatadhā, anekadhā ca, phasso nissayavasena chadhā, upādānaṃ catudhā, bhavo dvidhā,	1534	
PA_tika-s01_04t:1534_10	anekadhā ca, jāti vevacanavasena chadhā, tathā jarā sattadhā, maraṇaṃ aṭṭhadhā, navadhā	15341	
PA_tika-s01_04t:1534_11	ca, soko pañcadhā, paridevo chadhā, dukkhaṃ catudhā, tathā domanassaṃ, upāyāso catudhā	15341	
PA_tika-s01_04t:1534_12	paññattoti ayaṃ pabhedapaññatti, samūhapaññatti ca.	15341	
PA_tika-s01_04t:1535_0	“Samudayo hotī”ti pabhavapaññatti, “yathābhūtaṃ pajānātī”ti dukkhassa pariññāpaññatti,	1535	
PA_tika-s01_04t:1535_1	samudayassa pahānapaññatti, nirodhassa sacchikiriyāpaññatti, maggassa bhāvanāpaññatti.	1535	
PA_tika-s01_04t:1535_2	“Antojālīkatā”tiādisabbadiṭṭhīnaṃ saṅgahapaññatti. “Ucchinnabhavanettiko”tiādi duvidhena	1535	
PA_tika-s01_04t:1535_3	parinibbānapaññattīti evaṃ āghātādīnaṃ pabhavapaññattipariññāpaññattiādivasena. Tathā	1535	
PA_tika-s01_04t:1535_4	“āghāto”ti byāpādassa vevacanapaññatti. “Appaccayo”ti domanassassavevacanapaññattītiādivasena	1535	
PA_tika-s01_04t:1535_5	ca paññattibhedo vibhajjitabboti ayaṃ ekekassa dhammassa anekāhi paññattīhi paññapetabbākāravibhāvanalakkhaṇo	1535	
PA_tika-s01_04t:1535_6	paññattihāro nāma, tena vuttaṃ “ekaṃ bhagavā dhammaṃ, paṇṇattīhi vividhāhi desetī”tiādi.	1535	
PA_tika-s01_04t:1536	Otaraṇahāravaṇṇanā	153	
PA_tika-s01_04t:1537_0	Āghātaggahaṇena saṅkhārakkhandhasaṅgaho, tathā anabhiraddhiggahaṇena. Appaccayaggahaṇena	1537	
PA_tika-s01_04t:1537_1	vedanākkhandhasaṅgahoti idaṃ khandhamukhena otaraṇaṃ. Tathā āghātādiggahaṇena dhammāyatanaṃ,	1537	
PA_tika-s01_04t:1537_2	dhammadhātu, dukkhasaccaṃ, samudayasaccaṃ vā gahitanti idaṃ āyatanamukhena, dhātumukhena,	1537	
PA_tika-s01_04t:1537_3	saccamukhena ca otaraṇaṃ. Tathā āghātādīnaṃ sahajātā avijjā hetusahajātaaññamaññanissasampayuttaatthiavigatapaccayehi	1537	
PA_tika-s01_04t:1537_4	paccayo, asahajātā pana anantaraniruddhā anantarasamanantaraanantarūpanissayanatthivigatāsevanapaccayehi	1537	
PA_tika-s01_04t:1537_5	paccayo. Ananantarā pana upanissayavaseneva paccayo. Taṇhāupādānādi phassādīnampi	1537	
PA_tika-s01_04t:1537_6	tesaṃ sahajātānaṃ, asahajātānañca yathārahaṃ paccayabhāvo vattabbo. Koci panettha	1537	
PA_tika-s01_04t:1537_7	adhipativasena, koci kammavasena, koci āhāravasena, koci indriyavasena, koci jhānavasena	1537	
PA_tika-s01_04t:1537_8	koci maggavasenāpi paccayoti ayampi viseso veditabboti idaṃ paṭiccasamuppādamukhena	1537	
PA_tika-s01_04t:1537_9	otaraṇaṃ. Imināva nayena ānandādīnampi khandhādimukhena otaraṇaṃ vibhāvetabbaṃ.	1537	
PA_tika-s01_04t:1538_0	Tathā sīlaṃ pāṇātipātādīhi viraticetanā, abyāpādādicetasikadhammā ca, pāṇātipātādayo	1538	
PA_tika-s01_04t:1538_1	cetanāva, tesaṃ, tadupakārakadhammānañca lajjādayādīnaṃ saṅkhārakkhandhadhammāyatanādīsu	1538	
PA_tika-s01_04t:1538_2	saṅgahato purimanayeneva khandhādimukhena otaraṇaṃ vibhāvetabbaṃ. Esa nayo ñāṇadiṭṭhivedanāavijjātaṇhādiggahaṇesupi.	1538	
PA_tika-s01_04t:1538_3	Nissaraṇānupādāvimuttiggahaṇesu pana asaṅkhatadhātuvasenapi dhātumukhena otaraṇaṃ	1538	
PA_tika-s01_04t:1538_4	vibhāvetabbaṃ, tathā “vedanānaṃ…pe… anupādāvimutto”ti etena bhagavato sīlādayo pañcadhammakkhandhā,	1538	
PA_tika-s01_04t:1538_5	satipaṭṭhānādayo ca bodhipakkhiyadhammā pakāsitā hontīti taṃmukhenapi otaraṇaṃ veditabbaṃ.	1538	
PA_tika-s01_04t:1538_6	“Tadapi phassapaccayā”ti sassatādipaññāpanassa paccayādhīnavuttitādīpanena aniccatāmukhena	1538	
PA_tika-s01_04t:1538_7	otaraṇaṃ, tathā evaṃdhammatāya paṭiccasamuppādamukhena otaraṇaṃ. Aniccassa dukkhānattabhāvato	1538	
PA_tika-s01_04t:1538_8	appaṇihitamukhena, suññatāmukhena otaraṇaṃ. Sesapadesupi eseva nayo. Ayaṃ paṭiccasamuppādādimukhehi	1538	
PA_tika-s01_04t:1538_9	suttatthassa otaraṇalakkhaṇo otaraṇahāro nāma. Tathā hi vuttaṃ “yo ca paṭiccuppādo,	1538	
PA_tika-s01_04t:1538_10	indriyakhandhā ca dhātuāyatanā”tiādi.	15381	
PA_tika-s01_04t:1539	Sodhanahāravaṇṇanā	153	
PA_tika-s01_04t:1540_0	“Mamaṃ vā bhikkhave, pare avaṇṇaṃ bhāseyyu”nti ārambho. “Dhammassa vā avaṇṇaṃ bhāseyyuṃ	1540	
PA_tika-s01_04t:1540_1	saṅghassa vā avaṇṇaṃ bhāseyyu”nti padasuddhi, no ārambhasuddhi. “Tatra tumhehi na	1540	
PA_tika-s01_04t:1540_2	āghāto, na appaccayo, na cetaso anabhiraddhi karaṇīyā”ti padasuddhi ceva ārambhasuddhi	1540	
PA_tika-s01_04t:1540_3	ca. Dutiyanayādīsupi eseva nayo, tathā “appamattakaṃ kho paneta”ntiādi ārambho. “Katama”ntiādi	1540	
PA_tika-s01_04t:1540_4	pucchā. “Pāṇātipātaṃ pahāyā”tiādi padasuddhi, no ārambhasuddhi. No ca pucchāsuddhi.	1540	
PA_tika-s01_04t:1540_5	“Idaṃ kho”tiādi pucchāsuddhi ceva padasuddhi ca, ārambhasuddhi.	1540	
PA_tika-s01_04t:1541_0	Tathā “atthi bhikkhave”tiādi ārambho. “Katame ca te”tiādi pucchā. “Santi bhikkhave”tiādi	1541	
PA_tika-s01_04t:1541_1	ārambho. “Kimāgammā”tiādi ārambhapucchā. “Yathā samāhite”tiādi padasuddhi, no ārambhasuddhi,	1541	
PA_tika-s01_04t:1541_2	no ca pucchāsuddhi. “Ime kho”tiādi padasuddhi ceva pucchāsuddhi ca ārambhasuddhi	1541	
PA_tika-s01_04t:1541_3	ca. Iminā nayena sabbattha ārambhādayo veditabbā. Ayaṃ padārambhānaṃ sodhitāsodhitabhāvavicāraṇalakkhaṇo	1541	
PA_tika-s01_04t:1541_4	sodhanahāro nāma, vuttampi ca “vissajjitamhi pañhe, gāthāyaṃ pucchitāyamārabbhā”tiādi.	1541	
PA_tika-s01_04t:1542	Adhiṭṭhānahāravaṇṇanā	154	
PA_tika-s01_04t:1543_0	“Avaṇṇa”nti sāmaññato adhiṭṭhānaṃ. Tamavikappetvā visesavacanaṃ “mamaṃ vā”ti. Dhammassa	1543	
PA_tika-s01_04t:1543_1	vā saṅghassa vāti pakkhepi esa nayo. Tathā “sīla”nti sāmaññato adhiṭṭhānaṃ. Tamavikappetvā	1543	
PA_tika-s01_04t:1543_2	visesavacanaṃ “pāṇātipātā paṭivirato”tiādi. “Aññeva dhammā”tiādi sāmaññato adhiṭṭhānaṃ,	1543	
PA_tika-s01_04t:1543_3	tamavikappetvā visesavacanaṃ “tayidaṃ bhikkhave, tathāgato pajānātī”tiādi, tathā	1543	
PA_tika-s01_04t:1543_4	“pubbantakappikā”tiādi sāmaññato adhiṭṭhānaṃ. Tamavikappetvā visesavacanaṃ “sassatavādā”tiādi.	1543	
PA_tika-s01_04t:1543_5	Iminā nayena sabbattha yathādesitameva sāmaññavisesā niddhāretabbā. Ayaṃ suttāgatānaṃ	1543	
PA_tika-s01_04t:1543_6	dhammānaṃ avikappanāvasena yathādesitameva sāmaññavisesaniddhāraṇalakkhaṇo adhiṭṭhānahāro	1543	
PA_tika-s01_04t:1543_7	nāma, yathāha “ekattatāya dhammā, yepi ca vemattatāya niddiṭṭhā”tiādi.	1543	
PA_tika-s01_04t:1544	Parikkhārahāravaṇṇanā	154	
PA_tika-s01_04t:1545_0	Āghātādīnaṃ “anatthaṃ me acarī”tiādīni ekūnavīsati āghātavatthūni hetu. Ānandādīnaṃ	1545	
PA_tika-s01_04t:1545_1	ārammaṇābhisineho hetu. Sīlassa hiriottappaṃ, appicchatādayo ca hetu. “Gambhīrā”tiādinā	1545	
PA_tika-s01_04t:1545_2	vuttadhammassa sabbāpi pāramiyo hetu. Visesena paññāpāramī. Diṭṭhīnaṃ asappurisūpanissayo,	1545	
PA_tika-s01_04t:1545_3	asaddhammassavanaṃ micchābhinivesena ayonisomanasikāro ca avisesena hetu. Visesena	1545	
PA_tika-s01_04t:1545_4	pana sassatavādādīnaṃ atītajātianussaraṇādi hetu. Vedanānaṃ avijjā, taṇhā, kammādiphasso	1545	
PA_tika-s01_04t:1545_5	ca hetu. Anupādāvimuttiyā ariyamaggo hetu. Aññāṇassa ayonisomanasikāro hetu. Taṇhāya	1545	
PA_tika-s01_04t:1545_6	saṃyojaniyesu assādānupassanā hetu. Phassassa saḷāyatanāni hetu. Saḷāyatanassa nāmarūpaṃ	1545	
PA_tika-s01_04t:1545_7	hetu. Bhavanettisamucchedassa visuddhibhāvanā hetūti ayaṃ parikkhārasaṅkhāte hetupaccaye	1545	
PA_tika-s01_04t:1545_8	niddhāretvā saṃvaṇṇanālakkhaṇo parikkhārahāro nāma, tena vuttaṃ “ye dhammā yaṃ dhammaṃ,	1545	
PA_tika-s01_04t:1545_9	janayantippaccayā paramparato”tiādi.	1545	
PA_tika-s01_04t:1546	Samāropanahāravaṇṇanā	154	
PA_tika-s01_04t:1547_0	Āghātādīnamakaraṇīyatāvacanena khantisampadā dassitā hoti. “Appamattakaṃ kho paneta”ntiādinā	1547	
PA_tika-s01_04t:1547_1	soraccasampadā. “Atthi bhikkhave”tiādinā ñāṇasampadā. “Aparāmasato cassa paccattaññeva	1547	
PA_tika-s01_04t:1547_2	nibbuti viditā”ti, “vedanānaṃ…pe… yathābhūtaṃ viditvā anupādāvimutto”ti ca etehi	1547	
PA_tika-s01_04t:1547_3	samādhisampadāya saddhiṃ vijjāvimuttivasībhāvasampadā dassitā. Tattha khantisampadā	1547	
PA_tika-s01_04t:1547_4	paṭisaṅkhānabalasiddhito soraccasampadāya padaṭṭhānaṃ, soraccasampadā pana atthato	1547	
PA_tika-s01_04t:1547_5	sīlameva, sīlaṃ samādhisampadāya padaṭṭhānaṃ. Samādhi ñāṇasampadāya padaṭṭhānanti	1547	
PA_tika-s01_04t:1547_6	ayaṃ padaṭṭhānasamāropanā.	1547	
PA_tika-s01_04t:1548	Pāṇātipātādīhi paṭivirativacanaṃ sīlassa pariyāyavibhāgadassanaṃ. Sassatavādādivibhāgadassanaṃ pana diṭṭhiyā pariyāyavacananti ayaṃ vevacanasamāropanā.	154	
PA_tika-s01_04t:1549_0	Sīlena vītikkamappahānaṃ, tadaṅgappahānaṃ, duccaritasaṃkilesappahānañca sijjhati.	1549	
PA_tika-s01_04t:1549_1	Samādhinā pariyuṭṭhānappahānaṃ, vikkhambhanappahānaṃ, taṇhāsaṃkilesappahānañca sijjhati.	1549	
PA_tika-s01_04t:1549_2	Paññāya diṭṭhisaṃkilesappahānaṃ, samucchedappahānaṃ, anusayappahānañca sijjhatīti	1549	
PA_tika-s01_04t:1549_3	ayaṃ pahānasamāropanā.	1549	
PA_tika-s01_04t:1550_0	Sīlādidhammakkhandhehi samathavipassanābhāvanāpāripūriṃ gacchati pahānattayasiddhitoti	1550	
PA_tika-s01_04t:1550_1	ayaṃ bhāvanāsamāropanā. Ayaṃ sutte āgatadhammānaṃ padaṭṭhānavevacanapahānabhāvanāsamāropanavicāraṇalakkhaṇo	1550	
PA_tika-s01_04t:1550_2	samāropanahāro nāma. Vuttañhetaṃ “ye dhammā yaṃ mūlā, ye cekatthā pakāsitā muninā”tiādi,	1550	
PA_tika-s01_04t:1550_3	ayaṃ soḷasahārayojanā.	1550	
PA_tika-s01_04t:1551	Soḷasahāravaṇṇanā niṭṭhitā.	155	
PA_tika-s01_04t:1552	Pañcavidhanayavaṇṇanā	155	
PA_tika-s01_04t:1553	Nandiyāvaṭṭanayavaṇṇanā	155	
PA_tika-s01_04t:1554_0	Āghātādīnamakaraṇavacanena taṇhāvijjāsaṅkoco dassito. Sati hi attattaniyavatthūsu	1554	
PA_tika-s01_04t:1554_1	sinehe, sammohe ca “anatthaṃ me acarī”tiādinā āghāto jāyati, nāsati. Tathā “pāṇātipātā	1554	
PA_tika-s01_04t:1554_2	paṭivirato”tiādivacanehi “paccattaññeva nibbuti viditā, anupādāvimutto, channaṃ phassāyatanānaṃ…pe…	1554	
PA_tika-s01_04t:1554_3	yathābhūtaṃ pajānātī”tiādivacanehi ca taṇhāvijjānaṃ accantappahānaṃ dassitaṃ hoti.	1554	
PA_tika-s01_04t:1554_4	Tāsaṃ pana pubbantakappikādipadehi, “ajānataṃ apassata”ntiādipadehi ca sarūpatopi	1554	
PA_tika-s01_04t:1554_5	dassitānaṃ taṇhāvijjānaṃ rūpadhammā, arūpadhammā ca adhiṭṭhānaṃ. Yathākkamaṃ samatho	1554	
PA_tika-s01_04t:1554_6	ca vipassanā ca paṭipakkho, tesaṃ pana cetovimutti, paññāvimutti ca phalaṃ. Tattha	1554	
PA_tika-s01_04t:1554_7	taṇhā samudayasaccaṃ, taṇhāvijjā vā, tadadhiṭṭhānabhūtā rūpārūpadhammā dukkhasaccaṃ,	1554	
PA_tika-s01_04t:1554_8	tesamappavatti nirodhasaccaṃ, nirodhapajānanā samathavipassanā maggasaccanti evaṃ,	1554	
PA_tika-s01_04t:1554_9	catusaccayojanā veditabbā.	1554	
PA_tika-s01_04t:1555_0	Taṇhāggahaṇena cettha māyāsāṭheyyamānātimānamadapamādapāpicchatāpāpamittatāahirikānottappādivasena	1555	
PA_tika-s01_04t:1555_1	sabbopi akusalapakkho netabbo. Tathā avijjāggahaṇenapi viparītamanasikārakodhupanāhamakkhapaḷāsaissāmacchariyasārambha	1555	
PA_tika-s01_04t:1555_2	dovacassatā bhavadiṭṭhivibhavadiṭṭhādivasena. Vuttavipariyāyena pana amāyāasāṭheyyādivasena,	1555	
PA_tika-s01_04t:1555_3	aviparītamanasikārādivasena ca sabbopi kusalapakkho netabbo. Tathā samathapakkhiyānaṃ	1555	
PA_tika-s01_04t:1555_4	saddhindriyādīnaṃ, vipassanāpakkhiyānañca aniccasaññādīnaṃ vasenāti ayaṃ taṇhāvijjāhi	1555	
PA_tika-s01_04t:1555_5	saṃkilesapakkhaṃ suttatthaṃ samathavipassanāhi ca vodānapakkhaṃ catusaccayojanamukhena	1555	
PA_tika-s01_04t:1555_6	nayanalakkhaṇassa nandiyāvaṭṭanayassa bhūmi. Vuttañhi “taṇhañca avijjampi ca, samathena	1555	
PA_tika-s01_04t:1555_7	vipassanāya yo netī”tiādi.	1555	
PA_tika-s01_04t:1556	Tipukkhalanayavaṇṇanā	155	
PA_tika-s01_04t:1557_0	Āghātādīnamakaraṇavacanena adosasiddhi, tathā pāṇātipātapharusavācāhi paṭivirativacanenāpi.	1557	
PA_tika-s01_04t:1557_1	Ānandādīnamakaraṇavacanena pana alobhasiddhi, tathā abrahmacariyato paṭivirativacanenāpi.	1557	
PA_tika-s01_04t:1557_2	Adinnādānādīhi pana paṭivirativacanena tadubhayasiddhi. “Tayidaṃ bhikkhave, tathāgato	1557	
PA_tika-s01_04t:1557_3	pajānātī”tiādinā amohasiddhi. Iti tīhi akusalamūlehi gahitehi tappaṭipakkhato āghātādīnamakaraṇavacanena	1557	
PA_tika-s01_04t:1557_4	ca tīṇi kusalamūlāni siddhāniyeva honti. Tattha tīhi akusalamūlehi tividhaduccaritasaṃkilesamalavisamākusalasaññāvitakkapañcādivasena	1557	
PA_tika-s01_04t:1557_5	sabbopi akusalapakkho vitthāretabbo. Tathā tīhi kusalamūlehi tividhasucaritavodānasamakusalasaññāvitakkapaññāsaddhammasamādhi-	1557	
PA_tika-s01_04t:1557_6	vimokkhamukhavimokkhādivasena sabbopi kusalapakkho vibhāvetabbo.	1557	
PA_tika-s01_04t:1558_0	Ettha cāyaṃ saccayojanā – lobho samudayasaccaṃ, sabbāni vā kusalākusalamūlāni, tehi	1558	
PA_tika-s01_04t:1558_1	pana nibbattā tesamadhiṭṭhānagocarabhūtā upādānakkhandhā dukkhasaccaṃ, tesamappavatti	1558	
PA_tika-s01_04t:1558_2	nirodhasaccaṃ, nirodhapajānanā vimokkhādikā maggasaccanti. Ayaṃ akusalamūlehi saṃkilesapakkhaṃ,	1558	
PA_tika-s01_04t:1558_3	kusalamūlehi ca vodānapakkhaṃ catusaccayojanamukhena nayanalakkhaṇassa tipukkhalanayassa	1558	
PA_tika-s01_04t:1558_4	bhūmi. Tathā hi vuttaṃ –	1558	
PA_tika-s01_04t:1559	“Yo akusale samūlehi,	155	
PA_tika-s01_04t:1560	Neti kusale ca kusalamūlehī”tiādi. ;	156	
PA_tika-s01_04t:1561	Sīhavikkīḷitanayavaṇṇanā	156	
PA_tika-s01_04t:1562_0	Āghātānandādīnamakaraṇa-vacanena satisiddhi. Micchājīvāpaṭivirativacanena vīriyasiddhi.	1562	
PA_tika-s01_04t:1562_1	Vīriyena hi kāmabyāpādavihiṃsāvitakke vinodeti, vīriyasādhanañca ājīvapārisuddhisīlanti.	1562	
PA_tika-s01_04t:1562_2	Pāṇātipātādīhi paṭivirativacanena satisiddhi. Satiyā hi sāvajjānavajjo diṭṭho hoti.	1562	
PA_tika-s01_04t:1562_3	Tattha ca ādīnavānisaṃse sallakkhetvā sāvajjaṃ pahāya anavajjaṃ samādāya vattati.	1562	
PA_tika-s01_04t:1562_4	Tathā hi sā “niyyātanapaccupaṭṭhānā”ti vuccati. “Tayidaṃ bhikkhave, tathāgato pajānātī”tiādinā	1562	
PA_tika-s01_04t:1562_5	samādhipaññāsiddhi. Paññavā hi yathābhūtāvabodho samāhito ca yathābhūtaṃ pajānātīti.	1562	
PA_tika-s01_04t:1563_0	Tathā “nicco dhuvo”tiādinā anicce “nicca”nti vipallāso, “arogo paraṃ maraṇā, ekantasukhī	1563	
PA_tika-s01_04t:1563_1	attā, diṭṭhadhammanibbānappatto”ti ca evamādīhi asukhe “sukha”nti vipallāso. “Pañcahi	1563	
PA_tika-s01_04t:1563_2	kāmaguṇehi samappito”tiādinā asubhe “subha”nti vipallāso. Sabbeheva diṭṭhippakāsanapadehi	1563	
PA_tika-s01_04t:1563_3	anattani “attā”ti vipallāsoti evamettha cattāro vipallāsā siddhā honti, tesaṃ paṭipakkhato	1563	
PA_tika-s01_04t:1563_4	cattāri satipaṭṭhānāni siddhāneva. Tattha catūhi yathāvuttehi indriyehi cattāro puggalā	1563	
PA_tika-s01_04t:1563_5	niddisitabbā. Kathaṃ duvidho hi taṇhācarito mudindriyo tikkhindriyoti, tathā diṭṭhicaritopi.	1563	
PA_tika-s01_04t:1563_6	Tesu paṭhamo asubhe “subha”nti vipallatthadiṭṭhiko satibalena yathābhūtaṃ kāyasabhāvaṃ	1563	
PA_tika-s01_04t:1563_7	sallakkhetvā sammattaniyāmaṃ okkamati. Dutiyo asukhe “sukha”nti vipallatthadiṭṭhiko	1563	
PA_tika-s01_04t:1563_8	“uppannaṃ kāmavitakkaṃ nādhivāsetī”tiādinā vuttena vīriyasaṃvarasaṅkhātena vīriyabalena	1563	
PA_tika-s01_04t:1563_9	taṃ vipallāsaṃ vidhamati. Tatiyo anicce “nicca”nti vipallatthadiṭṭhiko samādhibalena	1563	
PA_tika-s01_04t:1563_10	samāhitabhāvato saṅkhārānaṃ khaṇikabhāvaṃ yathābhūtaṃ paṭivijjhati. Catuttho santatisamūhakiccārammaṇaghanavicittattā	15631	
PA_tika-s01_04t:1563_11	phassādidhammapuñjamatte anattani “attā”ti vipallatthadiṭṭhiko catukoṭikasuññatāmanasikārena	15631	
PA_tika-s01_04t:1563_12	taṃ micchābhinivesaṃ viddhaṃseti. Catūhi cettha vipallāsehi caturāsavoghayogaganthaagatitaṇhuppādupādānasattaviññāṇaṭṭhitiapariññādivasena	15631	
PA_tika-s01_04t:1563_13	sabbopi akusalapakkho netabbo. Tathā catūhi satipaṭṭhānehi catubbidhajhānavihārādhiṭṭhānasukhabhāgiyadhammaappamaññāsammappadhānaiddhipādādivasena	15631	
PA_tika-s01_04t:1563_14	sabbopi vodānapakkho netabbo.	15631	
PA_tika-s01_04t:1564_0	Ettha cāyaṃ saccayojanā – subhasaññāsukhasaññāhi, catūhipi vā vipallāsehi samudayasaccaṃ,	1564	
PA_tika-s01_04t:1564_1	tesamadhiṭṭhānārammaṇabhūtā pañcupādānakkhandhā dukkhasaccaṃ, tesamappavatti nirodhasaccaṃ,	1564	
PA_tika-s01_04t:1564_2	nirodhapajānanā satipaṭṭhānādikā maggasaccanti. Ayaṃ vipallāsehi saṃkilesapakkhaṃ,	1564	
PA_tika-s01_04t:1564_3	saddhindriyādīhi vodānapakkhaṃ catusaccayojanamukhena nayanalakkhaṇassa sīhavikkīḷitanayassa	1564	
PA_tika-s01_04t:1564_4	bhūmi, yathāha “yo neti vipallāsehi, kilese indriyehi saddhamme”tiādi.	1564	
PA_tika-s01_04t:1565	Disālocanaaṅkusanayadvayavaṇṇanā	156	
PA_tika-s01_04t:1566_0	Iti tiṇṇaṃ atthanayānaṃ siddhiyā vohāranayadvayampi siddhameva hoti. Tathā hi atthanayattayadisābhūtadhammānaṃ	1566	
PA_tika-s01_04t:1566_1	samālocanameva disālocananayo. Tesaṃ samānayanameva aṅkusanayo. Tasmā yathāvuttanayena	1566	
PA_tika-s01_04t:1566_2	atthanayānaṃ disābhūtadhammasamālokananayanavasena tampi nayadvayaṃ yojetabbanti,	1566	
PA_tika-s01_04t:1566_3	tena vuttaṃ “veyyākaraṇesu hi ye, kusalākusalā”tiādi. Ayaṃ pañcanayayojanā.	1566	
PA_tika-s01_04t:1567	Pañcavidhanayavaṇṇanā niṭṭhitā.	156	
PA_tika-s01_04t:1568	Sāsanapaṭṭhānavaṇṇanā	156	
PA_tika-s01_04t:1569_0	Idaṃ pana suttaṃ soḷasavidhe sāsanapaṭṭhāne saṃkilesavāsanāsekkhabhāgiyaṃ taṇhādiṭṭhādisaṃkilesānaṃ	1569	
PA_tika-s01_04t:1569_1	sīlādipuññakiriyassa, asekkhasīlādikkhandhassa ca vibhattattā, saṃkilesavāsanānibbedhāsekkhabhāgiyameva	1569	
PA_tika-s01_04t:1569_2	vā yathāvuttatthānaṃ sekkhasīlakkhandhādikassa ca vibhattattā. Aṭṭhavīsatividhe pana	1569	
PA_tika-s01_04t:1569_3	sāsanapaṭṭhāne lokiyalokuttaraṃ sattadhammādhiṭṭhānaṃ ñāṇañeyyaṃ dassanabhāvanaṃ	1569	
PA_tika-s01_04t:1569_4	sakavacanaparavacanaṃ vissajjanīyāvissajjanīyaṃ kammavipākaṃ kusalākusalaṃ anuññātapaṭikkhittaṃ	1569	
PA_tika-s01_04t:1569_5	bhavo ca lokiyalokuttarādīnamatthānaṃ idha vibhattattāti. Ayaṃ sāsanapaṭṭhānayojanā.	1569	
PA_tika-s01_04t:1570	Pakaraṇanayavaṇṇanā niṭṭhitā.	157	
PA_tika-s01_04t:1571_0	Iti sumaṅgalavilāsiniyā dīghanikāyaṭṭhakathāya paramasukhumagambhīraduranubodhatthaparidīpanāya	1571	
PA_tika-s01_04t:1571_1	suvimalavipulapaññāveyyattiyajananāya ajjavamaddavasoraccasaddhāsatidhitibuddhikhantivīriyādidhammasamaṅginā	1571	
PA_tika-s01_04t:1571_2	sāṭṭhakathe piṭakattaye asaṅgāsaṃhīravisāradañāṇacārinā anekappabhedasakasamayasamayantaragahanajjhogāhinā	1571	
PA_tika-s01_04t:1571_3	mahāgaṇinā mahāveyyākaraṇena ñāṇābhivaṃsadhammasenāpatināmatherena mahādhammarājādhirājagarunā	1571	
PA_tika-s01_04t:1571_4	katāya sādhuvilāsiniyā nāma līnatthapakāsaniyā brahmajālasuttavaṇṇanāya līnatthavibhāvanā.	1571	
PA_tika-s01_04t:1572	Brahmajālasuttavaṇṇanā niṭṭhitā.	157	
PA_tika-s01_04t:1573	Paṭhamo bhāgo niṭṭhito.	157	
