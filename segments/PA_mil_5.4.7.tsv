segmentnr	original	folio	analyzed
PA_mil_5.4.7:0.1	Milindapañha	0	
PA_mil_5.4.7:0.2	Meṇḍakapañha	0	
PA_mil_5.4.7:0.3	Sabbaññutañāṇavagga	0	
PA_mil_5.4.7:0.4	7 Kusalākusalasamavisamapañha	0	
PA_mil_5.4.7:1.1	“Bhante nāgasena kusalakārissapi akusalakārissapi vipāko samasamo, udāhu koci viseso atthī”ti?	1	
PA_mil_5.4.7:1.2	“Atthi, mahārāja, kusalassa ca akusalassa ca viseso, kusalaṁ, mahārāja, sukhavipākaṁ saggasaṁvattanikaṁ, akusalaṁ dukkhavipākaṁ nirayasaṁvattanikan”ti.	1	
PA_mil_5.4.7:2.1	“Bhante nāgasena, tumhe bhaṇatha—	2	
PA_mil_5.4.7:2.2	‘devadatto ekantakaṇho, ekantakaṇhehi dhammehi samannāgato, bodhisatto ekantasukko, ekantasukkehi dhammehi samannāgato’ti.	2	
PA_mil_5.4.7:2.3	Puna ca devadatto bhave bhave yasena ca pakkhena ca bodhisattena samasamo hoti, kadāci adhikataro vā.	2	
PA_mil_5.4.7:2.4_0	Yadā devadatto nagare bārāṇasiyaṁ brahmadattassa rañño purohitaputto ahosi, tadā	2	
PA_mil_5.4.7:2.4_1	bodhisatto chavakacaṇḍālo ahosi vijjādharo, vijjaṁ parijappitvā akāle ambaphalāni	2	
PA_mil_5.4.7:2.4_2	nibbattesi, ettha tāva bodhisatto devadattato jātiyā nihīno yasena ca nihīno.	2	
PA_mil_5.4.7:3.1_0	Puna caparaṁ yadā devadatto rājā ahosi mahā mahīpati sabbakāmasamaṅgī, tadā bodhisatto	3	
PA_mil_5.4.7:3.1_1	tassūpabhogo ahosi hatthināgo sabbalakkhaṇasampanno, tassa cārugativilāsaṁ asahamāno	3	
PA_mil_5.4.7:3.1_2	rājā vadhamicchanto hatthācariyaṁ evamavoca ‘asikkhito te, ācariya, hatthināgo, tassa	3	
PA_mil_5.4.7:3.1_3	ākāsagamanaṁ nāma kāraṇaṁ karohī’ti, tatthapi tāva bodhisatto devadattato jātiyā	3	
PA_mil_5.4.7:3.1_4	nihīno lāmako tiracchānagato.	3	
PA_mil_5.4.7:4.1_0	Puna caparaṁ yadā devadatto manusso ahosi pavane naṭṭhāyiko, tadā bodhisatto mahāpathavī	4	
PA_mil_5.4.7:4.1_1	nāma makkaṭo ahosi, etthapi tāva dissati viseso manussassa ca tiracchānagatassa ca,	4	
PA_mil_5.4.7:4.1_2	tatthapi tāva bodhisatto devadattato jātiyā nihīno.	4	
PA_mil_5.4.7:5.1_0	Puna caparaṁ yadā devadatto manusso ahosi soṇuttaro nāma nesādo balavā balavataro	5	
PA_mil_5.4.7:5.1_1	nāgabalo, tadā bodhisatto chaddanto nāma nāgarājā ahosi, tadā so luddako taṁ hatthināgaṁ	5	
PA_mil_5.4.7:5.1_2	ghātesi, tatthapi tāva devadattova adhikataro.	5	
PA_mil_5.4.7:6.1_0	Puna caparaṁ yadā devadatto manusso ahosi vanacarako aniketavāsī, tadā bodhisatto	6	
PA_mil_5.4.7:6.1_1	sakuṇo ahosi tittiro mantajjhāyī, tadāpi so vanacarako taṁ sakuṇaṁ ghātesi, tatthapi	6	
PA_mil_5.4.7:6.1_2	tāva devadattova jātiyā adhikataro.	6	
PA_mil_5.4.7:7.1_0	Puna caparaṁ yadā devadatto (…) kalābu nāma kāsirājā ahosi, tadā bodhisatto tāpaso	7	
PA_mil_5.4.7:7.1_1	ahosi khantivādī, tadā so rājā tassa tāpasassa kuddho hatthapāde vaṁsakaḷīre viya	7	
PA_mil_5.4.7:7.1_2	chedāpesi, tatthapi tāva devadattoyeva adhikataro jātiyā ca yasena ca.	7	
PA_mil_5.4.7:8.1_0	Puna caparaṁ yadā devadatto manusso ahosi vanacaro, tadā bodhisatto nandiyo nāma	8	
PA_mil_5.4.7:8.1_1	vānarindo ahosi, tadāpi so vanacaro taṁ vānarindaṁ ghātesi saddhiṁ mātarā kaniṭṭhabhātikena	8	
PA_mil_5.4.7:8.1_2	ca, tatthapi tāva devadattoyeva adhikataro jātiyā.	8	
PA_mil_5.4.7:9.1	Puna caparaṁ yadā devadatto manusso ahosi acelako kārambhiyo nāma, tadā bodhisatto paṇḍarako nāma nāgarājā ahosi, tatthapi tāva devadattoyeva adhikataro jātiyā.	9	
PA_mil_5.4.7:10.1	Puna caparaṁ yadā devadatto manusso ahosi pavane jaṭilako, tadā bodhisatto tacchako nāma mahāsūkaro ahosi, tatthapi tāva devadattoyeva jātiyā adhikataro.	10	
PA_mil_5.4.7:11.1_0	Puna caparaṁ yadā devadatto cetīsu sūraparicaro nāma rājā ahosi upari purisamatte	11	
PA_mil_5.4.7:11.1_1	gagane vehāsaṅgamo, tadā bodhisatto kapilo nāma brāhmaṇo ahosi, tatthapi tāva devadattoyeva	11	
PA_mil_5.4.7:11.1_2	adhikataro jātiyā ca yasena ca.	11	
PA_mil_5.4.7:12.1	Puna caparaṁ yadā devadatto manusso ahosi sāmo nāma, tadā bodhisatto ruru nāma migarājā ahosi, tatthapi tāva devadatto yeva jātiyā adhikataro.	12	
PA_mil_5.4.7:13.1_0	Puna caparaṁ yadā devadatto manusso ahosi luddako pavanacaro, tadā bodhisatto hatthināgo	13	
PA_mil_5.4.7:13.1_1	ahosi, so luddako tassa hatthināgassa sattakkhattuṁ dante chinditvā hari, tatthapi	13	
PA_mil_5.4.7:13.1_2	tāva devadatto yeva yoniyā adhikataro.	13	
PA_mil_5.4.7:14.1_0	Puna caparaṁ yadā devadatto siṅgālo ahosi khattiyadhammo, so yāvatā jambudīpe padesarājāno	14	
PA_mil_5.4.7:14.1_1	te sabbe anuyutte akāsi, tadā bodhisatto vidhuro nāma paṇḍito ahosi, tatthapi tāva	14	
PA_mil_5.4.7:14.1_2	devadattoyeva yasena adhikataro.	14	
PA_mil_5.4.7:15.1	Puna caparaṁ yadā devadatto hatthināgo hutvā laṭukikāya sakuṇikāya puttake ghātesi, tadā bodhisattopi hatthināgo ahosi yūthapati, tattha tāva ubhopi te samasamā ahesuṁ.	15	
PA_mil_5.4.7:16.1	Puna caparaṁ yadā devadatto yakkho ahosi adhammo nāma, tadā bodhisattopi yakkho ahosi dhammo nāma, tatthapi tāva ubhopi samasamā ahesuṁ.	16	
PA_mil_5.4.7:17.1	Puna caparaṁ yadā devadatto nāviko ahosi pañcannaṁ kulasatānaṁ issaro, tadā bodhisattopi nāviko ahosi pañcannaṁ kulasatānaṁ issaro, tatthapi tāva ubhopi samasamā ahesuṁ.	17	
PA_mil_5.4.7:18.1_0	Puna caparaṁ yadā devadatto satthavāho ahosi pañcannaṁ sakaṭasatānaṁ issaro, tadā	18	
PA_mil_5.4.7:18.1_1	bodhisattopi satthavāho ahosi pañcannaṁ sakaṭasatānaṁ issaro, tatthapi tāva ubhopi samasamā ahesuṁ.	18	
PA_mil_5.4.7:19.1	Puna caparaṁ yadā devadatto sākho nāma migarājā ahosi, tadā bodhisattopi nigrodho nāma migarājā ahosi, tatthapi tāva ubhopi samasamā ahesuṁ.	19	
PA_mil_5.4.7:20.1	Puna caparaṁ yadā devadatto sākho nāma senāpati ahosi, tadā bodhisattopi nigrodho nāma rājā ahosi, tatthapi tāva ubhopi samasamā ahesuṁ.	20	
PA_mil_5.4.7:21.1	Puna caparaṁ yadā devadatto khaṇḍahālo nāma brāhmaṇo ahosi, tadā bodhisatto cando nāma rājakumāro ahosi, tadā so khaṇḍahāloyeva adhikataro.	21	
PA_mil_5.4.7:22.1_0	Puna caparaṁ yadā devadatto brahmadatto nāma rājā ahosi, tadā bodhisatto tassa putto	22	
PA_mil_5.4.7:22.1_1	mahāpadumo nāma kumāro ahosi, tadā so rājā sakaputtaṁ corapapāte khipāpesi, yato	22	
PA_mil_5.4.7:22.1_2	kutoci pitāva puttānaṁ adhikataro hoti visiṭṭhoti, tatthapi tāva devadattoyeva adhikataro.	22	
PA_mil_5.4.7:23.1_0	Puna caparaṁ yadā devadatto mahāpatāpo nāma rājā ahosi, tadā bodhisatto tassa putto	23	
PA_mil_5.4.7:23.1_1	dhammapālo nāma kumāro ahosi, tadā so rājā sakaputtassa hatthapāde sīsañca chedāpesi,	23	
PA_mil_5.4.7:23.1_2	tatthapi tāva devadattoyeva uttaro adhikataro.	23	
PA_mil_5.4.7:24.1	Ajjetarahi ubhopi sakyakule jāyiṁsu.	24	
PA_mil_5.4.7:24.2	Bodhisatto buddho ahosi sabbaññū lokanāyako, devadatto tassa devātidevassa sāsane pabbajitvā iddhiṁ nibbattetvā buddhālayaṁ akāsi.	24	
PA_mil_5.4.7:24.3	Kiṁ nu kho, bhante nāgasena, yaṁ mayā bhaṇitaṁ, taṁ sabbaṁ tathaṁ udāhu vitathan”ti?	24	
PA_mil_5.4.7:25.1	“Yaṁ tvaṁ, mahārāja, bahuvidhaṁ kāraṇaṁ osāresi, sabbaṁ taṁ tatheva, no aññathā”ti.	25	
PA_mil_5.4.7:25.2	“Yadi, bhante nāgasena, kaṇhopi sukkopi samasamagatikā honti, tena hi kusalampi akusalampi samasamavipākaṁ hotī”ti?	25	
PA_mil_5.4.7:25.3	“Na hi, mahārāja, kusalampi akusalampi samasamavipākaṁ hoti, na hi, mahārāja, devadatto sabbajanehi paṭiviruddho, bodhisatteneva paṭiviruddho.	25	
PA_mil_5.4.7:25.4	Yo tassa bodhisattena paṭiviruddho, so tasmiṁ tasmiṁyeva bhave paccati phalaṁ deti.	25	
PA_mil_5.4.7:25.5	Devadattopi, mahārāja, issariye ṭhito janapadesu ārakkhaṁ deti, setuṁ sabhaṁ puññasālaṁ kāreti, samaṇabrāhmaṇānaṁ kapaṇaddhikavaṇibbakānaṁ nāthānāthānaṁ yathāpaṇihitaṁ dānaṁ deti.	25	
PA_mil_5.4.7:25.6	Tassa so vipākena bhave bhave sampattiyo paṭilabhati.	25	
PA_mil_5.4.7:25.7	Kassetaṁ, mahārāja, sakkā vattuṁ vinā dānena damena saṁyamena uposathakammena sampattiṁ anubhavissatīti?	25	
PA_mil_5.4.7:26.1_0	Yaṁ pana tvaṁ, mahārāja, evaṁ vadesi ‘devadatto ca bodhisatto ca ekato anuparivattantī’ti,	26	
PA_mil_5.4.7:26.1_1	so na jātisatassa accayena samāgamo ahosi, na jātisahassassa accayena, na jātisatasahassassa	26	
PA_mil_5.4.7:26.1_2	accayena, kadāci karahaci bahūnaṁ ahorattānaṁ accayena samāgamo ahosi.	26	
PA_mil_5.4.7:26.2	Yaṁ panetaṁ, mahārāja, bhagavatā kāṇakacchapopamaṁ upadassitaṁ manussattappaṭilābhāya, tathūpamaṁ, mahārāja, imesaṁ samāgamaṁ dhārehi.	26	
PA_mil_5.4.7:27.1_0	Na, mahārāja, bodhisattassa devadatteneva saddhiṁ samāgamo ahosi, theropi, mahārāja,	27	
PA_mil_5.4.7:27.1_1	sāriputto anekesu jātisatasahassesu bodhisattassa pitā ahosi, mahāpitā ahosi, cūḷapitā	27	
PA_mil_5.4.7:27.1_2	ahosi, bhātā ahosi, putto ahosi, bhāgineyyo ahosi, mitto ahosi.	27	
PA_mil_5.4.7:28.1_0	Bodhisattopi, mahārāja, anekesu jātisatasahassesu therassa sāriputtassa pitā ahosi,	28	
PA_mil_5.4.7:28.1_1	mahāpitā ahosi, cūḷapitā ahosi, bhātā ahosi, putto ahosi, bhāgineyyo ahosi, mitto	28	
PA_mil_5.4.7:28.1_2	ahosi, sabbepi, mahārāja, sattanikāyapariyāpannā saṁsārasotamanugatā saṁsārasotena	28	
PA_mil_5.4.7:28.1_3	vuyhantā appiyehipi piyehipi samāgacchanti.	28	
PA_mil_5.4.7:28.2	Yathā, mahārāja, udakaṁ sotena vuyhamānaṁ suciasucikalyāṇapāpakena samāgacchati;	28	
PA_mil_5.4.7:28.3	evameva kho, mahārāja, sabbepi sattanikāyapariyāpannā saṁsārasotamanugatā saṁsārasotena vuyhantā appiyehipi piyehipi samāgacchanti.	28	
PA_mil_5.4.7:28.4_0	Devadatto, mahārāja, yakkho samāno attanā adhammo pare adhamme niyojetvā sattapaññāsavassakoṭiyo	28	
PA_mil_5.4.7:28.4_1	saṭṭhi ca vassasatasahassāni mahāniraye pacci, bodhisattopi, mahārāja, yakkho samāno	28	
PA_mil_5.4.7:28.4_2	attanā dhammo pare dhamme niyojetvā sattapaññāsavassakoṭiyo saṭṭhi ca vassasatasahassāni	28	
PA_mil_5.4.7:28.4_3	sagge modi sabbakāmasamaṅgī, api ca, mahārāja, devadatto imasmiṁ bhave buddhaṁ anāsādanīyamāsādayitvā	28	
PA_mil_5.4.7:28.4_4	samaggañca saṅghaṁ bhinditvā pathaviṁ pāvisi, tathāgato bujjhitvā sabbadhamme parinibbuto upadhisaṅkhaye”ti.	28	
PA_mil_5.4.7:28.5	“Sādhu, bhante nāgasena, evametaṁ tathā sampaṭicchāmī”ti.	28	
PA_mil_5.4.7:29.1	Kusalākusalasamavisamapañho sattamo.	29	
