segmentnr	original	folio	analyzed
PA_an_10:1.0.1	Aṅguttara Nikāya 10.1	1	
PA_an_10:1.0.2	1. Ānisaṁsavagga	1	
PA_an_10:1.0.3	Kimatthiyasutta	1	
PA_an_10:1.1.1	Evaṁ me sutaṁ—	1	
PA_an_10:1.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_an_10:1.1.3	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	1	
PA_an_10:1.2.1	“Kimatthiyāni, bhante, kusalāni sīlāni kimānisaṁsānī”ti?	1	
PA_an_10:1.2.2	“Avippaṭisāratthāni kho, ānanda, kusalāni sīlāni avippaṭisārānisaṁsānī”ti.	1	
PA_an_10:1.3.1	“Avippaṭisāro pana, bhante, kimatthiyo kimānisaṁso”ti?	1	
PA_an_10:1.3.2	“Avippaṭisāro kho, ānanda, pāmojjattho pāmojjānisaṁso”ti.	1	
PA_an_10:1.4.1	“Pāmojjaṁ pana, bhante, kimatthiyaṁ kimānisaṁsan”ti?	1	
PA_an_10:1.4.2	“Pāmojjaṁ kho, ānanda, pītatthaṁ pītānisaṁsan”ti.	1	
PA_an_10:1.5.1	“Pīti pana, bhante, kimatthiyā kimānisaṁsā”ti?	1	
PA_an_10:1.5.2	“Pīti kho, ānanda, passaddhatthā passaddhānisaṁsā”ti.	1	
PA_an_10:1.6.1	“Passaddhi pana, bhante, kimatthiyā kimānisaṁsā”ti?	1	
PA_an_10:1.6.2	“Passaddhi kho, ānanda, sukhatthā sukhānisaṁsā”ti.	1	
PA_an_10:1.7.1	“Sukhaṁ pana, bhante, kimatthiyaṁ kimānisaṁsan”ti?	1	
PA_an_10:1.7.2	“Sukhaṁ kho, ānanda, samādhatthaṁ samādhānisaṁsan”ti.	1	
PA_an_10:1.8.1	“Samādhi pana, bhante, kimatthiyo kimānisaṁso”ti?	1	
PA_an_10:1.8.2	“Samādhi kho, ānanda, yathābhūtañāṇadassanattho yathābhūtañāṇadassanānisaṁso”ti.	1	
PA_an_10:1.9.1	“Yathābhūtañāṇadassanaṁ pana, bhante, kimatthiyaṁ kimānisaṁsan”ti?	1	
PA_an_10:1.9.2	“Yathābhūtañāṇadassanaṁ kho, ānanda, nibbidāvirāgatthaṁ nibbidāvirāgānisaṁsan”ti.	1	
PA_an_10:1.10.1	“Nibbidāvirāgo pana, bhante, kimatthiyo kimānisaṁso”ti?	1	
PA_an_10:1.10.2	“Nibbidāvirāgo kho, ānanda, vimuttiñāṇadassanattho vimuttiñāṇadassanānisaṁso.	1	
PA_an_10:1.11.1	Iti kho, ānanda, kusalāni sīlāni avippaṭisāratthāni avippaṭisārānisaṁsāni;	1	
PA_an_10:1.11.2	avippaṭisāro pāmojjattho pāmojjānisaṁso;	1	
PA_an_10:1.11.3	pāmojjaṁ pītatthaṁ pītānisaṁsaṁ;	1	
PA_an_10:1.11.4	pīti passaddhatthā passaddhānisaṁsā;	1	
PA_an_10:1.11.5	passaddhi sukhatthā sukhānisaṁsā;	1	
PA_an_10:1.11.6	sukhaṁ samādhatthaṁ samādhānisaṁsaṁ;	1	
PA_an_10:1.11.7	samādhi yathābhūtañāṇadassanattho yathābhūtañāṇadassanānisaṁso;	1	
PA_an_10:1.11.8	yathābhūtañāṇadassanaṁ nibbidāvirāgatthaṁ nibbidāvirāgānisaṁsaṁ;	1	
PA_an_10:1.11.9	nibbidāvirāgo vimuttiñāṇadassanattho vimuttiñāṇadassanānisaṁso.	1	
PA_an_10:1.11.10	Iti kho, ānanda, kusalāni sīlāni anupubbena aggāya parentī”ti.	1	
PA_an_10:1.11.11	Paṭhamaṁ.	1	
PA_an_10:2.0.1	Aṅguttara Nikāya 10.2	2	
PA_an_10:2.0.2	1. Ānisaṁsavagga	2	
PA_an_10:2.0.3	Cetanākaraṇīyasutta	2	
PA_an_10:2.1.1	“Sīlavato, bhikkhave, sīlasampannassa na cetanāya karaṇīyaṁ:	2	
PA_an_10:2.1.2	‘avippaṭisāro me uppajjatū’ti.	2	
PA_an_10:2.1.3	Dhammatā esā, bhikkhave, yaṁ sīlavato sīlasampannassa avippaṭisāro uppajjati.	2	
PA_an_10:2.1.4	Avippaṭisārissa, bhikkhave, na cetanāya karaṇīyaṁ:	2	
PA_an_10:2.1.5	‘pāmojjaṁ me uppajjatū’ti.	2	
PA_an_10:2.1.6	Dhammatā esā, bhikkhave, yaṁ avippaṭisārissa pāmojjaṁ jāyati.	2	
PA_an_10:2.1.7	Pamuditassa, bhikkhave, na cetanāya karaṇīyaṁ:	2	
PA_an_10:2.1.8	‘pīti me uppajjatū’ti.	2	
PA_an_10:2.1.9	Dhammatā esā, bhikkhave, yaṁ pamuditassa pīti uppajjati.	2	
PA_an_10:2.1.10	Pītimanassa, bhikkhave, na cetanāya karaṇīyaṁ:	2	
PA_an_10:2.1.11	‘kāyo me passambhatū’ti.	2	
PA_an_10:2.1.12	Dhammatā esā, bhikkhave, yaṁ pītimanassa kāyo passambhati.	2	
PA_an_10:2.1.13	Passaddhakāyassa, bhikkhave, na cetanāya karaṇīyaṁ:	2	
PA_an_10:2.1.14	‘sukhaṁ vediyāmī’ti.	2	
PA_an_10:2.1.15	Dhammatā esā, bhikkhave, yaṁ passaddhakāyo sukhaṁ vediyati.	2	
PA_an_10:2.1.16	Sukhino, bhikkhave, na cetanāya karaṇīyaṁ:	2	
PA_an_10:2.1.17	‘cittaṁ me samādhiyatū’ti.	2	
PA_an_10:2.1.18	Dhammatā esā, bhikkhave, yaṁ sukhino cittaṁ samādhiyati.	2	
PA_an_10:2.1.19	Samāhitassa, bhikkhave, na cetanāya karaṇīyaṁ:	2	
PA_an_10:2.1.20	‘yathābhūtaṁ jānāmi passāmī’ti.	2	
PA_an_10:2.1.21	Dhammatā esā, bhikkhave, yaṁ samāhito yathābhūtaṁ jānāti passati.	2	
PA_an_10:2.1.22	Yathābhūtaṁ, bhikkhave, jānato passato na cetanāya karaṇīyaṁ:	2	
PA_an_10:2.1.23	‘nibbindāmi virajjāmī’ti.	2	
PA_an_10:2.1.24	Dhammatā esā, bhikkhave, yaṁ yathābhūtaṁ jānaṁ passaṁ nibbindati virajjati.	2	
PA_an_10:2.1.25	Nibbinnassa, bhikkhave, virattassa na cetanāya karaṇīyaṁ:	2	
PA_an_10:2.1.26	‘vimuttiñāṇadassanaṁ sacchikaromī’ti.	2	
PA_an_10:2.1.27	Dhammatā esā, bhikkhave, yaṁ nibbinno viratto vimuttiñāṇadassanaṁ sacchikaroti.	2	
PA_an_10:2.2.1	Iti kho, bhikkhave, nibbidāvirāgo vimuttiñāṇadassanattho vimuttiñāṇadassanānisaṁso;	2	
PA_an_10:2.2.2	yathābhūtañāṇadassanaṁ nibbidāvirāgatthaṁ nibbidāvirāgānisaṁsaṁ;	2	
PA_an_10:2.2.3	samādhi yathābhūtañāṇadassanattho yathābhūtañāṇadassanānisaṁso;	2	
PA_an_10:2.2.4	sukhaṁ samādhatthaṁ samādhānisaṁsaṁ;	2	
PA_an_10:2.2.5	passaddhi sukhatthā sukhānisaṁsā;	2	
PA_an_10:2.2.6	pīti passaddhatthā passaddhānisaṁsā;	2	
PA_an_10:2.2.7	pāmojjaṁ pītatthaṁ pītānisaṁsaṁ;	2	
PA_an_10:2.2.8	avippaṭisāro pāmojjattho pāmojjānisaṁso;	2	
PA_an_10:2.2.9	kusalāni sīlāni avippaṭisāratthāni avippaṭisārānisaṁsāni.	2	
PA_an_10:2.2.10	Iti kho, bhikkhave, dhammā dhamme abhisandenti, dhammā dhamme paripūrenti apārā pāraṁ gamanāyā”ti.	2	
PA_an_10:2.2.11	Dutiyaṁ.	2	
PA_an_10:3.0.1	Aṅguttara Nikāya 10.3	3	
PA_an_10:3.0.2	1. Ānisaṁsavagga	3	
PA_an_10:3.0.3	Paṭhamaupanisasutta	3	
PA_an_10:3.1.1	“Dussīlassa, bhikkhave, sīlavipannassa hatūpaniso hoti avippaṭisāro;	3	
PA_an_10:3.1.2	avippaṭisāre asati avippaṭisāravipannassa hatūpanisaṁ hoti pāmojjaṁ;	3	
PA_an_10:3.1.3	pāmojje asati pāmojjavipannassa hatūpanisā hoti pīti;	3	
PA_an_10:3.1.4	pītiyā asati pītivipannassa hatūpanisā hoti passaddhi;	3	
PA_an_10:3.1.5	passaddhiyā asati passaddhivipannassa hatūpanisaṁ hoti sukhaṁ;	3	
PA_an_10:3.1.6	sukhe asati sukhavipannassa hatūpaniso hoti sammāsamādhi;	3	
PA_an_10:3.1.7	sammāsamādhimhi asati sammāsamādhivipannassa hatūpanisaṁ hoti yathābhūtañāṇadassanaṁ;	3	
PA_an_10:3.1.8	yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo;	3	
PA_an_10:3.1.9	nibbidāvirāge asati nibbidāvirāgavipannassa hatūpanisaṁ hoti vimuttiñāṇadassanaṁ.	3	
PA_an_10:3.1.10	Seyyathāpi, bhikkhave, rukkho sākhāpalāsavipanno. Tassa papaṭikāpi na pāripūriṁ gacchati, tacopi … pheggupi … sāropi na pāripūriṁ gacchati.	3	
PA_an_10:3.1.11	Evamevaṁ kho, bhikkhave, dussīlassa sīlavipannassa hatūpaniso hoti avippaṭisāro;	3	
PA_an_10:3.1.12	avippaṭisāre asati avippaṭisāravipannassa hatūpanisaṁ hoti …pe…	3	
PA_an_10:3.1.13	vimuttiñāṇadassanaṁ.	3	
PA_an_10:3.2.1	Sīlavato, bhikkhave, sīlasampannassa upanisasampanno hoti avippaṭisāro;	3	
PA_an_10:3.2.2	avippaṭisāre sati avippaṭisārasampannassa upanisasampannaṁ hoti pāmojjaṁ;	3	
PA_an_10:3.2.3	pāmojje sati pāmojjasampannassa upanisasampannā hoti pīti;	3	
PA_an_10:3.2.4	pītiyā sati pītisampannassa upanisasampannā hoti passaddhi;	3	
PA_an_10:3.2.5	passaddhiyā sati passaddhisampannassa upanisasampannaṁ hoti sukhaṁ;	3	
PA_an_10:3.2.6	sukhe sati sukhasampannassa upanisasampanno hoti sammāsamādhi;	3	
PA_an_10:3.2.7	sammāsamādhimhi sati sammāsamādhisampannassa upanisasampannaṁ hoti yathābhūtañāṇadassanaṁ;	3	
PA_an_10:3.2.8	yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo;	3	
PA_an_10:3.2.9	nibbidāvirāge sati nibbidāvirāgasampannassa upanisasampannaṁ hoti vimuttiñāṇadassanaṁ.	3	
PA_an_10:3.2.10	Seyyathāpi, bhikkhave, rukkho sākhāpalāsasampanno. Tassa papaṭikāpi pāripūriṁ gacchati, tacopi … pheggupi … sāropi pāripūriṁ gacchati.	3	
PA_an_10:3.2.11	Evamevaṁ kho, bhikkhave, sīlavato sīlasampannassa upanisasampanno hoti avippaṭisāro;	3	
PA_an_10:3.2.12	avippaṭisāre sati avippaṭisārasampannassa upanisasampannaṁ hoti …pe…	3	
PA_an_10:3.2.13	vimuttiñāṇadassanan”ti.	3	
PA_an_10:3.2.14	Tatiyaṁ.	3	
PA_an_10:4.0.1	Aṅguttara Nikāya 10.4	4	
PA_an_10:4.0.2	1. Ānisaṁsavagga	4	
PA_an_10:4.0.3	Dutiyaupanisasutta	4	
PA_an_10:4.1.1	Tatra kho āyasmā sāriputto bhikkhū āmantesi …pe…	4	
PA_an_10:4.1.2	“dussīlassa, āvuso, sīlavipannassa hatūpaniso hoti avippaṭisāro;	4	
PA_an_10:4.1.3	avippaṭisāre asati avippaṭisāravipannassa hatūpanisaṁ hoti …pe…	4	
PA_an_10:4.1.4	vimuttiñāṇadassanaṁ.	4	
PA_an_10:4.1.5	Seyyathāpi, āvuso, rukkho sākhāpalāsavipanno. Tassa papaṭikāpi na pāripūriṁ gacchati, tacopi … pheggupi … sāropi na pāripūriṁ gacchati.	4	
PA_an_10:4.1.6	Evamevaṁ kho, āvuso, dussīlassa sīlavipannassa hatūpaniso hoti avippaṭisāro;	4	
PA_an_10:4.1.7	avippaṭisāre asati avippaṭisāravipannassa hatūpanisaṁ hoti …pe…	4	
PA_an_10:4.1.8	vimuttiñāṇadassanaṁ.	4	
PA_an_10:4.2.1	Sīlavato, āvuso, sīlasampannassa upanisasampanno hoti avippaṭisāro;	4	
PA_an_10:4.2.2	avippaṭisāre sati avippaṭisārasampannassa upanisasampannaṁ hoti …pe…	4	
PA_an_10:4.2.3	vimuttiñāṇadassanaṁ.	4	
PA_an_10:4.2.4	Seyyathāpi, āvuso, rukkho sākhāpalāsasampanno. Tassa papaṭikāpi pāripūriṁ gacchati, tacopi … pheggupi … sāropi pāripūriṁ gacchati.	4	
PA_an_10:4.2.5	Evamevaṁ kho, āvuso, sīlavato sīlasampannassa upanisasampanno hoti avippaṭisāro;	4	
PA_an_10:4.2.6	avippaṭisāre sati avippaṭisārasampannassa upanisasampannaṁ hoti …pe…	4	
PA_an_10:4.2.7	vimuttiñāṇadassanan”ti.	4	
PA_an_10:4.2.8	Catutthaṁ.	4	
PA_an_10:5.0.1	Aṅguttara Nikāya 10.5	5	
PA_an_10:5.0.2	1. Ānisaṁsavagga	5	
PA_an_10:5.0.3	Tatiyaupanisasutta	5	
PA_an_10:5.1.1	Tatra kho āyasmā ānando bhikkhū āmantesi …pe…	5	
PA_an_10:5.1.2	“dussīlassa, āvuso, sīlavipannassa hatūpaniso hoti avippaṭisāro;	5	
PA_an_10:5.1.3	avippaṭisāre asati avippaṭisāravipannassa hatūpanisaṁ hoti pāmojjaṁ;	5	
PA_an_10:5.1.4	pāmojje asati pāmojjavipannassa hatūpanisā hoti pīti;	5	
PA_an_10:5.1.5	pītiyā asati pītivipannassa hatūpanisā hoti passaddhi;	5	
PA_an_10:5.1.6	passaddhiyā asati passaddhivipannassa hatūpanisaṁ hoti sukhaṁ;	5	
PA_an_10:5.1.7	sukhe asati sukhavipannassa hatūpaniso hoti sammāsamādhi;	5	
PA_an_10:5.1.8	sammāsamādhimhi asati sammāsamādhivipannassa hatūpanisaṁ hoti yathābhūtañāṇadassanaṁ;	5	
PA_an_10:5.1.9	yathābhūtañāṇadassane asati yathābhūtañāṇadassanavipannassa hatūpaniso hoti nibbidāvirāgo;	5	
PA_an_10:5.1.10	nibbidāvirāge asati nibbidāvirāgavipannassa hatūpanisaṁ hoti vimuttiñāṇadassanaṁ.	5	
PA_an_10:5.1.11	Seyyathāpi, āvuso, rukkho sākhāpalāsavipanno. Tassa papaṭikāpi na pāripūriṁ gacchati, tacopi … pheggupi … sāropi na pāripūriṁ gacchati.	5	
PA_an_10:5.1.12	Evamevaṁ kho, āvuso, dussīlassa sīlavipannassa hatūpaniso hoti avippaṭisāro;	5	
PA_an_10:5.1.13	avippaṭisāre asati avippaṭisāravipannassa hatūpanisaṁ hoti …pe…	5	
PA_an_10:5.1.14	vimuttiñāṇadassanaṁ.	5	
PA_an_10:5.2.1	Sīlavato, āvuso, sīlasampannassa upanisasampanno hoti avippaṭisāro;	5	
PA_an_10:5.2.2	avippaṭisāre sati avippaṭisārasampannassa upanisasampannaṁ hoti pāmojjaṁ;	5	
PA_an_10:5.2.3	pāmojje sati pāmojjasampannassa upanisasampannā hoti pīti;	5	
PA_an_10:5.2.4	pītiyā sati pītisampannassa upanisasampannā hoti passaddhi;	5	
PA_an_10:5.2.5	passaddhiyā sati passaddhisampannassa upanisasampannaṁ hoti sukhaṁ;	5	
PA_an_10:5.2.6	sukhe sati sukhasampannassa upanisasampanno hoti sammāsamādhi;	5	
PA_an_10:5.2.7	sammāsamādhimhi sati sammāsamādhisampannassa upanisasampannaṁ hoti yathābhūtañāṇadassanaṁ;	5	
PA_an_10:5.2.8	yathābhūtañāṇadassane sati yathābhūtañāṇadassanasampannassa upanisasampanno hoti nibbidāvirāgo;	5	
PA_an_10:5.2.9	nibbidāvirāge sati nibbidāvirāgasampannassa upanisasampannaṁ hoti vimuttiñāṇadassanaṁ.	5	
PA_an_10:5.2.10	Seyyathāpi, āvuso, rukkho sākhāpalāsasampanno. Tassa papaṭikāpi pāripūriṁ gacchati, tacopi … pheggupi … sāropi pāripūriṁ gacchati.	5	
PA_an_10:5.2.11	Evamevaṁ kho, āvuso, sīlavato sīlasampannassa upanisasampanno hoti avippaṭisāro;	5	
PA_an_10:5.2.12	avippaṭisāre sati avippaṭisārasampannassa upanisasampannaṁ hoti …pe…	5	
PA_an_10:5.2.13	vimuttiñāṇadassanan”ti.	5	
PA_an_10:5.2.14	Pañcamaṁ.	5	
PA_an_10:6.0.1	Aṅguttara Nikāya 10.6	6	
PA_an_10:6.0.2	1. Ānisaṁsavagga	6	
PA_an_10:6.0.3	Samādhisutta	6	
PA_an_10:6.1.1	Atha kho āyasmā ānando yena bhagavā tenupasaṅkami …pe… ekamantaṁ nisinno kho āyasmā ānando bhagavantaṁ etadavoca:	6	
PA_an_10:6.1.2_0	“siyā nu kho, bhante, bhikkhuno tathārūpo samādhipaṭilābho yathā neva pathaviyaṁ	6	
PA_an_10:6.1.2_1	pathavisaññī assa, na āpasmiṁ āposaññī assa, na tejasmiṁ tejosaññī assa, na vāyasmiṁ	6	
PA_an_10:6.1.2_2	vāyosaññī assa, na ākāsānañcāyatane ākāsānañcāyatanasaññī assa, na viññāṇañcāyatane	6	
PA_an_10:6.1.2_3	viññāṇañcāyatanasaññī assa, na ākiñcaññāyatane ākiñcaññāyatanasaññī assa, na nevasaññānāsaññāyatane	6	
PA_an_10:6.1.2_4	nevasaññānāsaññāyatanasaññī assa, na idhaloke idhalokasaññī assa, na paraloke paralokasaññī	6	
PA_an_10:6.1.2_5	assa; saññī ca pana assā”ti?	6	
PA_an_10:6.1.3_0	“Siyā, ānanda, bhikkhuno tathārūpo samādhipaṭilābho yathā neva pathaviyaṁ pathavisaññī	6	
PA_an_10:6.1.3_1	assa, na āpasmiṁ āposaññī assa, na tejasmiṁ tejosaññī assa, na vāyasmiṁ vāyosaññī	6	
PA_an_10:6.1.3_2	assa, na ākāsānañcāyatane ākāsānañcāyatanasaññī assa, na viññāṇañcāyatane viññāṇañcāyatanasaññī	6	
PA_an_10:6.1.3_3	assa, na ākiñcaññāyatane ākiñcaññāyatanasaññī assa, na nevasaññānāsaññāyatane nevasaññānāsaññāyatanasaññī	6	
PA_an_10:6.1.3_4	assa, na idhaloke idhalokasaññī assa, na paraloke paralokasaññī assa; saññī ca pana assā”ti.	6	
PA_an_10:6.2.1_0	“Yathā kathaṁ pana, bhante, siyā bhikkhuno tathārūpo samādhipaṭilābho yathā neva	6	
PA_an_10:6.2.1_1	pathaviyaṁ pathavisaññī assa, na āpasmiṁ āposaññī assa na tejasmiṁ tejosaññī assa,	6	
PA_an_10:6.2.1_2	na vāyasmiṁ vāyosaññī assa, na ākāsānañcāyatane ākāsānañcāyatanasaññī assa, na viññāṇañcāyatane	6	
PA_an_10:6.2.1_3	viññāṇañcāyatanasaññī assa, na ākiñcaññāyatane ākiñcaññāyatanasaññī assa, na nevasaññānāsaññāyatane	6	
PA_an_10:6.2.1_4	nevasaññānāsaññāyatanasaññī assa, na idhaloke idhalokasaññī assa, na paraloke paralokasaññī	6	
PA_an_10:6.2.1_5	assa; saññī ca pana assā”ti?	6	
PA_an_10:6.3.1	“Idhānanda, bhikkhu evaṁsaññī hoti:	6	
PA_an_10:6.3.2	‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhipaṭinissaggo taṇhākkhayo virāgo nirodho nibbānan’ti.	6	
PA_an_10:6.3.3_0	Evaṁ kho, ānanda, siyā bhikkhuno tathārūpo samādhipaṭilābho yathā neva pathaviyaṁ	6	
PA_an_10:6.3.3_1	pathavisaññī assa, na āpasmiṁ āposaññī assa, na tejasmiṁ tejosaññī assa, na vāyasmiṁ	6	
PA_an_10:6.3.3_2	vāyosaññī assa, na ākāsānañcāyatane ākāsānañcāyatanasaññī assa, na viññāṇañcāyatane	6	
PA_an_10:6.3.3_3	viññāṇañcāyatanasaññī assa, na ākiñcaññāyatane ākiñcaññāyatanasaññī assa, na nevasaññānāsaññāyatane	6	
PA_an_10:6.3.3_4	nevasaññānāsaññāyatanasaññī assa, na idhaloke idhalokasaññī assa, na paraloke paralokasaññī	6	
PA_an_10:6.3.3_5	assa; saññī ca pana assā”ti.	6	
PA_an_10:6.3.4	Chaṭṭhaṁ.	6	
PA_an_10:7.0.1	Aṅguttara Nikāya 10.7	7	
PA_an_10:7.0.2	1. Ānisaṁsavagga	7	
PA_an_10:7.0.3	Sāriputtasutta	7	
PA_an_10:7.1.1	Atha kho āyasmā ānando yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi.	7	
PA_an_10:7.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho āyasmā ānando āyasmantaṁ sāriputtaṁ etadavoca:	7	
PA_an_10:7.2.1_0	“Siyā nu kho, āvuso sāriputta, bhikkhuno tathārūpo samādhipaṭilābho yathā neva pathaviyaṁ	7	
PA_an_10:7.2.1_1	pathavisaññī assa, na āpasmiṁ āposaññī assa, na tejasmiṁ tejosaññī assa, na vāyasmiṁ	7	
PA_an_10:7.2.1_2	vāyosaññī assa, na ākāsānañcāyatane ākāsānañcāyatanasaññī assa, na viññāṇañcāyatane	7	
PA_an_10:7.2.1_3	viññāṇañcāyatanasaññī assa, na ākiñcaññāyatane ākiñcaññāyatanasaññī assa, na nevasaññānāsaññāyatane	7	
PA_an_10:7.2.1_4	nevasaññānāsaññāyatanasaññī assa, na idhaloke idhalokasaññī assa, na paraloke paralokasaññī	7	
PA_an_10:7.2.1_5	assa; saññī ca pana assā”ti?	7	
PA_an_10:7.3.1	“Siyā, āvuso ānanda, bhikkhuno tathārūpo samādhipaṭilābho yathā neva pathaviyaṁ pathavisaññī assa …pe… na paraloke paralokasaññī assa; saññī ca pana assā”ti.	7	
PA_an_10:7.4.1	“Yathā kathaṁ pana, āvuso sāriputta, siyā bhikkhuno tathārūpo samādhipaṭilābho yathā neva pathaviyaṁ pathavisaññī assa …pe… saññī ca pana assā”ti?	7	
PA_an_10:7.4.2	“Ekamidāhaṁ, āvuso ānanda, samayaṁ idheva sāvatthiyaṁ viharāmi andhavanasmiṁ.	7	
PA_an_10:7.4.3_0	Tatthāhaṁ tathārūpaṁ samādhiṁ samāpajjiṁ yathā neva pathaviyaṁ pathavisaññī ahosiṁ,	7	
PA_an_10:7.4.3_1	na āpasmiṁ āposaññī ahosiṁ, na tejasmiṁ tejosaññī ahosiṁ, na vāyasmiṁ vāyosaññī ahosiṁ,	7	
PA_an_10:7.4.3_2	na ākāsānañcāyatane ākāsānañcāyatanasaññī ahosiṁ, na viññāṇañcāyatane viññāṇañcāyatanasaññī	7	
PA_an_10:7.4.3_3	ahosiṁ, na ākiñcaññāyatane ākiñcaññāyatanasaññī ahosiṁ, na nevasaññānāsaññāyatane	7	
PA_an_10:7.4.3_4	nevasaññānāsaññāyatanasaññī ahosiṁ, na idhaloke idhalokasaññī ahosiṁ, na paraloke	7	
PA_an_10:7.4.3_5	paralokasaññī ahosiṁ; saññī ca pana ahosin”ti.	7	
PA_an_10:7.5.1	“Kiṁsaññī panāyasmā sāriputto tasmiṁ samaye ahosī”ti?	7	
PA_an_10:7.5.2	“‘Bhavanirodho nibbānaṁ bhavanirodho nibbānan’ti kho me, āvuso, aññāva saññā uppajjati aññāva saññā nirujjhati.	7	
PA_an_10:7.5.3	Seyyathāpi, āvuso, sakalikaggissa jhāyamānassa aññāva acci uppajjati aññāva acci nirujjhati;	7	
PA_an_10:7.5.4	evamevaṁ kho, āvuso, ‘bhavanirodho nibbānaṁ bhavanirodho nibbānan’ti aññāva saññā uppajjati aññāva saññā nirujjhati.	7	
PA_an_10:7.5.5	‘Bhavanirodho nibbānan’ti saññī ca panāhaṁ, āvuso, tasmiṁ samaye ahosin”ti.	7	
PA_an_10:7.5.6	Sattamaṁ.	7	
PA_an_10:8.0.1	Aṅguttara Nikāya 10.8	8	
PA_an_10:8.0.2	1. Ānisaṁsavagga	8	
PA_an_10:8.0.3	Jhānasutta	8	
PA_an_10:8.1.1	“Saddho ca, bhikkhave, bhikkhu hoti, no ca sīlavā;	8	
PA_an_10:8.1.2	evaṁ so tenaṅgena aparipūro hoti.	8	
PA_an_10:8.1.3	Tena taṁ aṅgaṁ paripūretabbaṁ:	8	
PA_an_10:8.1.4	‘kintāhaṁ saddho ca assaṁ, sīlavā cā’ti.	8	
PA_an_10:8.1.5	Yato ca kho, bhikkhave, bhikkhu saddho ca hoti sīlavā ca, evaṁ so tenaṅgena paripūro hoti.	8	
PA_an_10:8.2.1	Saddho ca, bhikkhave, bhikkhu hoti sīlavā ca, no ca bahussuto …pe…	8	
PA_an_10:8.2.2	bahussuto ca, no ca dhammakathiko …	8	
PA_an_10:8.2.3	dhammakathiko ca, no ca parisāvacaro …	8	
PA_an_10:8.2.4	parisāvacaro ca, no ca visārado parisāya dhammaṁ deseti …	8	
PA_an_10:8.2.5	visārado ca parisāya dhammaṁ deseti, no ca vinayadharo …	8	
PA_an_10:8.2.6	vinayadharo ca, no ca āraññiko pantasenāsano …	8	
PA_an_10:8.2.7	āraññiko ca pantasenāsano, no ca catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī …	8	
PA_an_10:8.2.8_0	catunnañca jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī	8	
PA_an_10:8.2.8_1	akasiralābhī, no ca āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme	8	
PA_an_10:8.2.8_2	sayaṁ abhiññā sacchikatvā upasampajja viharati.	8	
PA_an_10:8.2.9	Evaṁ so tenaṅgena aparipūro hoti.	8	
PA_an_10:8.2.10	Tena taṁ aṅgaṁ paripūretabbaṁ:	8	
PA_an_10:8.2.11_0	‘kintāhaṁ saddho ca assaṁ, sīlavā ca, bahussuto ca, dhammakathiko ca, parisāvacaro	8	
PA_an_10:8.2.11_1	ca, visārado ca parisāya dhammaṁ deseyyaṁ, vinayadharo ca, āraññiko ca pantasenāsano,	8	
PA_an_10:8.2.11_2	catunnañca jhānānaṁ ābhicetasikānaṁ diṭṭhadhammasukhavihārānaṁ nikāmalābhī assaṁ	8	
PA_an_10:8.2.11_3	akicchalābhī akasiralābhī, āsavānañca khayā anāsavaṁ cetovimuttiṁ paññāvimuttiṁ diṭṭheva	8	
PA_an_10:8.2.11_4	dhamme sayaṁ abhiññā sacchikatvā upasampajja vihareyyan’ti.	8	
PA_an_10:8.3.1_0	Yato ca kho, bhikkhave, bhikkhu saddho ca hoti, sīlavā ca, bahussuto ca, dhammakathiko	8	
PA_an_10:8.3.1_1	ca, parisāvacaro ca, visārado ca parisāya dhammaṁ deseti, vinayadharo ca, āraññiko	8	
PA_an_10:8.3.1_2	ca pantasenāsano, catunnañca jhānānaṁ ābhicetasikānaṁ diṭṭhadhammasukhavihārānaṁ	8	
PA_an_10:8.3.1_3	nikāmalābhī hoti akicchalābhī akasiralābhī, āsavānañca khayā anāsavaṁ cetovimuttiṁ	8	
PA_an_10:8.3.1_4	paññāvimuttiṁ diṭṭheva dhamme sayaṁ abhiññā sacchikatvā upasampajja viharati;	8	
PA_an_10:8.3.2	evaṁ so tenaṅgena paripūro hoti.	8	
PA_an_10:8.3.3	Imehi kho, bhikkhave, dasahi dhammehi samannāgato bhikkhu samantapāsādiko ca hoti sabbākāraparipūro cā”ti.	8	
PA_an_10:8.3.4	Aṭṭhamaṁ.	8	
PA_an_10:9.0.1	Aṅguttara Nikāya 10.9	9	
PA_an_10:9.0.2	1. Ānisaṁsavagga	9	
PA_an_10:9.0.3	Santavimokkhasutta	9	
PA_an_10:9.1.1	“Saddho ca, bhikkhave, bhikkhu hoti, no ca sīlavā …pe…	9	
PA_an_10:9.1.2	sīlavā ca, no ca bahussuto …	9	
PA_an_10:9.1.3	bahussuto ca, no ca dhammakathiko …	9	
PA_an_10:9.1.4	dhammakathiko ca, no ca parisāvacaro …	9	
PA_an_10:9.1.5	parisāvacaro ca, no ca visārado parisāya dhammaṁ deseti …	9	
PA_an_10:9.1.6	visārado ca parisāya dhammaṁ deseti, no ca vinayadharo …	9	
PA_an_10:9.1.7	vinayadharo ca, no ca āraññiko pantasenāsano …	9	
PA_an_10:9.1.8	āraññiko ca pantasenāsano, no ca ye te santā vimokkhā atikkamma rūpe āruppā te kāyena phusitvā viharati …	9	
PA_an_10:9.1.9_0	ye te santā vimokkhā atikkamma rūpe āruppā te ca kāyena phusitvā viharati, no ca	9	
PA_an_10:9.1.9_1	āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā	9	
PA_an_10:9.1.9_2	sacchikatvā upasampajja viharati.	9	
PA_an_10:9.1.10	Evaṁ so tenaṅgena aparipūro hoti.	9	
PA_an_10:9.1.11	Tena taṁ aṅgaṁ paripūretabbaṁ:	9	
PA_an_10:9.1.12_0	‘kintāhaṁ saddho ca assaṁ, sīlavā ca, bahussuto ca, dhammakathiko ca, parisāvacaro	9	
PA_an_10:9.1.12_1	ca, visārado ca parisāya dhammaṁ deseyyaṁ, vinayadharo ca, āraññiko ca pantasenāsano,	9	
PA_an_10:9.1.12_2	ye te santā vimokkhā atikkamma rūpe āruppā te ca kāyena phusitvā vihareyyaṁ, āsavānañca	9	
PA_an_10:9.1.12_3	khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā	9	
PA_an_10:9.1.12_4	upasampajja vihareyyan’ti.	9	
PA_an_10:9.2.1_0	Yato ca kho, bhikkhave, bhikkhu saddho ca hoti, sīlavā ca, bahussuto ca, dhammakathiko	9	
PA_an_10:9.2.1_1	ca, parisāvacaro ca, visārado ca parisāya dhammaṁ deseti, vinayadharo ca, āraññiko	9	
PA_an_10:9.2.1_2	ca pantasenāsano, ye te santā vimokkhā atikkamma rūpe āruppā te ca kāyena phusitvā	9	
PA_an_10:9.2.1_3	viharati, āsavānañca khayā anāsavaṁ cetovimuttiṁ paññāvimuttiṁ diṭṭheva dhamme sayaṁ	9	
PA_an_10:9.2.1_4	abhiññā sacchikatvā upasampajja viharati;	9	
PA_an_10:9.2.2	evaṁ so tenaṅgena paripūro hoti.	9	
PA_an_10:9.2.3	Imehi kho, bhikkhave, dasahi dhammehi samannāgato bhikkhu samantapāsādiko ca hoti sabbākāraparipūro cā”ti.	9	
PA_an_10:9.2.4	Navamaṁ.	9	
PA_an_10:10.0.1	Aṅguttara Nikāya 10.10	10	
PA_an_10:10.0.2	1. Ānisaṁsavagga	10	
PA_an_10:10.0.3	Vijjāsutta	10	
PA_an_10:10.1.1	“Saddho ca, bhikkhave, bhikkhu hoti, no ca sīlavā.	10	
PA_an_10:10.1.2	Evaṁ so tenaṅgena aparipūro hoti.	10	
PA_an_10:10.1.3	Tena taṁ aṅgaṁ paripūretabbaṁ:	10	
PA_an_10:10.1.4	‘kintāhaṁ saddho ca assaṁ sīlavā cā’ti.	10	
PA_an_10:10.1.5	Yato ca kho, bhikkhave, bhikkhu saddho ca hoti, sīlavā ca, evaṁ so tenaṅgena paripūro hoti.	10	
PA_an_10:10.2.1	Saddho ca, bhikkhave, bhikkhu hoti sīlavā ca, no ca bahussuto bahussuto ca,	10	
PA_an_10:10.2.2	no ca dhammakathiko …pe…	10	
PA_an_10:10.2.3	dhammakathiko ca, no ca parisāvacaro parisāvacaro ca,	10	
PA_an_10:10.2.4	no ca visārado parisāya dhammaṁ deseti visārado ca parisāya dhammaṁ deseti,	10	
PA_an_10:10.2.5	no ca vinayadharo vinayadharo ca,	10	
PA_an_10:10.2.6_0	no ca anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo	10	
PA_an_10:10.2.6_1	…pe… iti sākāraṁ sauddesaṁ anekavihitaṁ pubbenivāsaṁ anussarati. Anekavihitañca …pe…	10	
PA_an_10:10.2.6_2	pubbenivāsaṁ anussarati,	10	
PA_an_10:10.2.7	no ca dibbena cakkhunā visuddhena atikkantamānusakena …pe… yathākammūpage satte pajānāti dibbena ca cakkhunā visuddhena atikkantamānusakena …pe…	10	
PA_an_10:10.2.8	yathākammūpage satte pajānāti, no ca āsavānaṁ khayā …pe… sacchikatvā upasampajja viharati.	10	
PA_an_10:10.2.9	Evaṁ so tenaṅgena aparipūro hoti.	10	
PA_an_10:10.2.10	Tena taṁ aṅgaṁ paripūretabbaṁ:	10	
PA_an_10:10.2.11_0	‘kintāhaṁ saddho ca assaṁ, sīlavā ca, bahussuto ca, dhammakathiko ca, parisāvacaro	10	
PA_an_10:10.2.11_1	ca, visārado ca parisāya dhammaṁ deseyyaṁ, vinayadharo ca, anekavihitañca pubbenivāsaṁ	10	
PA_an_10:10.2.11_2	anussareyyaṁ, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ	10	
PA_an_10:10.2.11_3	pubbenivāsaṁ anussareyyaṁ, dibbena ca cakkhunā visuddhena atikkantamānusakena …pe…	10	
PA_an_10:10.2.11_4	yathākammūpage satte pajāneyyaṁ, āsavānañca khayā …pe… sacchikatvā upasampajja vihareyyan’ti.	10	
PA_an_10:10.3.1_0	Yato ca kho, bhikkhave, bhikkhu saddho ca hoti, sīlavā ca, bahussuto ca, dhammakathiko	10	
PA_an_10:10.3.1_1	ca, parisāvacaro ca, visārado ca parisāya dhammaṁ deseti, vinayadharo ca, anekavihitañca	10	
PA_an_10:10.3.1_2	pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ	10	
PA_an_10:10.3.1_3	anekavihitaṁ pubbenivāsaṁ anussarati, dibbena ca cakkhunā visuddhena atikkantamānusakena	10	
PA_an_10:10.3.1_4	…pe… yathākammūpage satte pajānāti, āsavānañca khayā anāsavaṁ cetovimuttiṁ paññāvimuttiṁ	10	
PA_an_10:10.3.1_5	diṭṭheva dhamme sayaṁ abhiññā sacchikatvā upasampajja viharati.	10	
PA_an_10:10.3.2	Evaṁ so tenaṅgena paripūro hoti.	10	
PA_an_10:10.3.3	Imehi kho, bhikkhave, dasahi dhammehi samannāgato bhikkhu samantapāsādiko ca hoti sabbākāraparipūro cā”ti.	10	
PA_an_10:10.3.4	Dasamaṁ.	10	
PA_an_10:10.3.5	Ānisaṁsavaggo paṭhamo.	10	
PA_an_10:10.4.0	Tassuddānaṁ	10	
PA_an_10:10.4.1	Kimatthiyaṁ cetanā ca,	10	
PA_an_10:10.4.2	tayo upanisāpi ca;	10	
PA_an_10:10.4.3	Samādhi sāriputto ca,	10	
PA_an_10:10.4.4	jhānaṁ santena vijjayāti.	10	
PA_an_10:11.0.1	Aṅguttara Nikāya 10.11	11	
PA_an_10:11.0.2	2. Nāthavagga	11	
PA_an_10:11.0.3	Senāsanasutta	11	
PA_an_10:11.1.1_0	“Pañcaṅgasamannāgato, bhikkhave, bhikkhu pañcaṅgasamannāgataṁ senāsanaṁ sevamāno	11	
PA_an_10:11.1.1_1	bhajamāno nacirasseva āsavānaṁ khayā anāsavaṁ cetovimuttiṁ paññāvimuttiṁ diṭṭheva	11	
PA_an_10:11.1.1_2	dhamme sayaṁ abhiññā sacchikatvā upasampajja vihareyya.	11	
PA_an_10:11.2.1	Kathañca, bhikkhave, bhikkhu pañcaṅgasamannāgato hoti?	11	
PA_an_10:11.2.2	Idha, bhikkhave, bhikkhu saddho hoti; saddahati tathāgatassa bodhiṁ:	11	
PA_an_10:11.2.3	‘itipi so bhagavā …pe… bhagavā’ti;	11	
PA_an_10:11.2.4	appābādho hoti appātaṅko, samavepākiniyā gahaṇiyā samannāgato nātisītāya nāccuṇhāya majjhimāya padhānakkhamāya;	11	
PA_an_10:11.2.5	asaṭho hoti amāyāvī, yathābhūtaṁ attānaṁ āvikattā satthari vā viññūsu vā sabrahmacārīsu;	11	
PA_an_10:11.2.6	āraddhavīriyo viharati, akusalānaṁ dhammānaṁ pahānāya, kusalānaṁ dhammānaṁ upasampadāya; thāmavā daḷhaparakkamo anikkhittadhuro kusalesu dhammesu;	11	
PA_an_10:11.2.7	paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.	11	
PA_an_10:11.2.8	Evaṁ kho, bhikkhave, bhikkhu pañcaṅgasamannāgato hoti.	11	
PA_an_10:11.3.1	Kathañca, bhikkhave, senāsanaṁ pañcaṅgasamannāgataṁ hoti?	11	
PA_an_10:11.3.2	Idha, bhikkhave, senāsanaṁ nātidūraṁ hoti nāccāsannaṁ gamanāgamanasampannaṁ	11	
PA_an_10:11.3.3	divā appākiṇṇaṁ rattiṁ appasaddaṁ appanigghosaṁ	11	
PA_an_10:11.3.4	appaḍaṁsamakasavātātapasarīsapasamphassaṁ;	11	
PA_an_10:11.3.5	tasmiṁ kho pana senāsane viharantassa appakasirena uppajjanti cīvarapiṇḍapātasenāsanagilānapaccayabhesajjaparikkhārā;	11	
PA_an_10:11.3.6	tasmiṁ kho pana senāsane therā bhikkhū viharanti bahussutā āgatāgamā dhammadharā vinayadharā mātikādharā;	11	
PA_an_10:11.3.7	te kālena kālaṁ upasaṅkamitvā paripucchati paripañhati:	11	
PA_an_10:11.3.8	‘idaṁ, bhante, kathaṁ, imassa ko attho’ti;	11	
PA_an_10:11.3.9	tassa te āyasmanto avivaṭañceva vivaranti anuttānīkatañca uttāniṁ karonti anekavihitesu ca kaṅkhāṭhāniyesu dhammesu kaṅkhaṁ paṭivinodenti.	11	
PA_an_10:11.3.10	Evaṁ kho, bhikkhave, senāsanaṁ pañcaṅgasamannāgataṁ hoti.	11	
PA_an_10:11.3.11	Pañcaṅgasamannāgato kho, bhikkhave, bhikkhu pañcaṅgasamannāgataṁ senāsanaṁ sevamāno bhajamāno nacirasseva āsavānaṁ khayā …pe… sacchikatvā upasampajja vihareyyā”ti.	11	
PA_an_10:11.3.12	Paṭhamaṁ.	11	
PA_an_10:12.0.1	Aṅguttara Nikāya 10.12	12	
PA_an_10:12.0.2	2. Nāthavagga	12	
PA_an_10:12.0.3	Pañcaṅgasutta	12	
PA_an_10:12.1.1	“Pañcaṅgavippahīno, bhikkhave, bhikkhu pañcaṅgasamannāgato imasmiṁ dhammavinaye ‘kevalī vusitavā uttamapuriso’ti vuccati.	12	
PA_an_10:12.1.2	Kathañca, bhikkhave, bhikkhu pañcaṅgavippahīno hoti?	12	
PA_an_10:12.1.3	Idha, bhikkhave, bhikkhuno kāmacchando pahīno hoti, byāpādo pahīno hoti, thinamiddhaṁ pahīnaṁ hoti, uddhaccakukkuccaṁ pahīnaṁ hoti, vicikicchā pahīnā hoti.	12	
PA_an_10:12.1.4	Evaṁ kho, bhikkhave, bhikkhu pañcaṅgavippahīno hoti.	12	
PA_an_10:12.2.1	Kathañca, bhikkhave, bhikkhu pañcaṅgasamannāgato hoti?	12	
PA_an_10:12.2.2_0	Idha, bhikkhave, bhikkhu asekhena sīlakkhandhena samannāgato hoti, asekhena samādhikkhandhena	12	
PA_an_10:12.2.2_1	samannāgato hoti, asekhena paññākkhandhena samannāgato hoti, asekhena vimuttikkhandhena	12	
PA_an_10:12.2.2_2	samannāgato hoti, asekhena vimuttiñāṇadassanakkhandhena samannāgato hoti.	12	
PA_an_10:12.2.3	Evaṁ kho, bhikkhave, bhikkhu pañcaṅgasamannāgato hoti.	12	
PA_an_10:12.3.1	Pañcaṅgavippahīno kho, bhikkhave, bhikkhu pañcaṅgasamannāgato imasmiṁ dhammavinaye ‘kevalī vusitavā uttamapuriso’ti vuccati.	12	
PA_an_10:12.4.1	Kāmacchando ca byāpādo,	12	
PA_an_10:12.4.2	thinamiddhañca bhikkhuno;	12	
PA_an_10:12.4.3	Uddhaccaṁ vicikicchā ca,	12	
PA_an_10:12.4.4	sabbasova na vijjati.	12	
PA_an_10:12.5.1	Asekhena ca sīlena,	12	
PA_an_10:12.5.2	asekhena samādhinā;	12	
PA_an_10:12.5.3	Vimuttiyā ca sampanno,	12	
PA_an_10:12.5.4	ñāṇena ca tathāvidho.	12	
PA_an_10:12.6.1	Sa ve pañcaṅgasampanno,	12	
PA_an_10:12.6.2	pañca aṅge vivajjayaṁ;	12	
PA_an_10:12.6.3	Imasmiṁ dhammavinaye,	12	
PA_an_10:12.6.4	kevalī iti vuccatī”ti.	12	
PA_an_10:12.6.5	Dutiyaṁ.	12	
PA_an_10:13.0.1	Aṅguttara Nikāya 10.13	13	
PA_an_10:13.0.2	2. Nāthavagga	13	
PA_an_10:13.0.3	Saṁyojanasutta	13	
PA_an_10:13.1.1	“Dasayimāni, bhikkhave, saṁyojanāni.	13	
PA_an_10:13.1.2	Katamāni dasa?	13	
PA_an_10:13.1.3	Pañcorambhāgiyāni saṁyojanāni, pañcuddhambhāgiyāni saṁyojanāni.	13	
PA_an_10:13.1.4	Katamāni pañcorambhāgiyāni saṁyojanāni?	13	
PA_an_10:13.1.5	Sakkāyadiṭṭhi, vicikicchā, sīlabbataparāmāso, kāmacchando, byāpādo—	13	
PA_an_10:13.1.6	imāni pañcorambhāgiyāni saṁyojanāni.	13	
PA_an_10:13.2.1	Katamāni pañcuddhambhāgiyāni saṁyojanāni?	13	
PA_an_10:13.2.2	Rūparāgo, arūparāgo, māno, uddhaccaṁ, avijjā—	13	
PA_an_10:13.2.3	imāni pañcuddhambhāgiyāni saṁyojanāni.	13	
PA_an_10:13.2.4	Imāni kho, bhikkhave, dasa saṁyojanānī”ti.	13	
PA_an_10:13.2.5	Tatiyaṁ.	13	
PA_an_10:14.0.1	Aṅguttara Nikāya 10.14	14	
PA_an_10:14.0.2	2. Nāthavagga	14	
PA_an_10:14.0.3	Cetokhilasutta	14	
PA_an_10:14.1.1_0	“Yassa kassaci, bhikkhave, bhikkhussa vā bhikkhuniyā vā pañca cetokhilā appahīnā	14	
PA_an_10:14.1.1_1	pañca cetasovinibandhā asamucchinnā, tassa yā ratti vā divaso vā āgacchati hāniyeva	14	
PA_an_10:14.1.1_2	pāṭikaṅkhā kusalesu dhammesu no vuddhi.	14	
PA_an_10:14.2.1	Katamassa pañca cetokhilā appahīnā honti?	14	
PA_an_10:14.2.2	Idha, bhikkhave, bhikkhu satthari kaṅkhati vicikicchati nādhimuccati na sampasīdati.	14	
PA_an_10:14.2.3	Yo so, bhikkhave, bhikkhu satthari kaṅkhati vicikicchati nādhimuccati na sampasīdati, tassa cittaṁ na namati ātappāya anuyogāya sātaccāya padhānāya.	14	
PA_an_10:14.2.4	Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetokhilo appahīno hoti.	14	
PA_an_10:14.3.1	Puna caparaṁ, bhikkhave, bhikkhu dhamme kaṅkhati …pe…	14	
PA_an_10:14.3.2	saṅghe kaṅkhati …	14	
PA_an_10:14.3.3	sikkhāya kaṅkhati …	14	
PA_an_10:14.3.4	sabrahmacārīsu kupito hoti anattamano āhatacitto khilajāto.	14	
PA_an_10:14.3.5	Yo so, bhikkhave, bhikkhu sabrahmacārīsu kupito hoti anattamano āhatacitto khilajāto, tassa cittaṁ na namati ātappāya anuyogāya sātaccāya padhānāya.	14	
PA_an_10:14.3.6	Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetokhilo appahīno hoti.	14	
PA_an_10:14.3.7	Imassa pañca cetokhilā appahīnā honti.	14	
PA_an_10:14.4.1	Katamassa pañca cetasovinibandhā asamucchinnā honti?	14	
PA_an_10:14.4.2	Idha, bhikkhave, bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho.	14	
PA_an_10:14.4.3_0	Yo so, bhikkhave, bhikkhu kāmesu avītarāgo hoti avigatacchando avigatapemo avigatapipāso	14	
PA_an_10:14.4.3_1	avigatapariḷāho avigatataṇho, tassa cittaṁ na namati ātappāya anuyogāya sātaccāya padhānāya.	14	
PA_an_10:14.4.4	Yassa cittaṁ na namati ātappāya anuyogāya sātaccāya padhānāya, evamassāyaṁ paṭhamo cetasovinibandho asamucchinno hoti.	14	
PA_an_10:14.5.1	Puna caparaṁ, bhikkhave, bhikkhu kāye avītarāgo hoti …pe…	14	
PA_an_10:14.5.2	rūpe avītarāgo hoti …pe…	14	
PA_an_10:14.5.3	yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati …	14	
PA_an_10:14.5.4	aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti.	14	
PA_an_10:14.5.5_0	Yo so, bhikkhave, bhikkhu aññataraṁ devanikāyaṁ paṇidhāya brahmacariyaṁ carati: ‘imināhaṁ	14	
PA_an_10:14.5.5_1	sīlena vā vatena vā tapena vā brahmacariyena vā devo vā bhavissāmi devaññataro vā’ti,	14	
PA_an_10:14.5.5_2	tassa cittaṁ na namati ātappāya anuyogāya sātaccāya padhānāya.	14	
PA_an_10:14.5.6	Yassa cittaṁ na namati ātappāya anuyogāya sātaccāya padhānāya, evamassāyaṁ pañcamo cetasovinibandho asamucchinno hoti.	14	
PA_an_10:14.5.7	Imassa pañca cetasovinibandhā asamucchinnā honti.	14	
PA_an_10:14.6.1_0	Yassa kassaci, bhikkhave, bhikkhussa vā bhikkhuniyā vā ime pañca cetokhilā appahīnā	14	
PA_an_10:14.6.1_1	ime pañca cetasovinibandhā asamucchinnā, tassa yā ratti vā divaso vā āgacchati hāniyeva	14	
PA_an_10:14.6.1_2	pāṭikaṅkhā kusalesu dhammesu no vuddhi.	14	
PA_an_10:14.7.1	Seyyathāpi, bhikkhave, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;	14	
PA_an_10:14.7.2_0	evamevaṁ kho, bhikkhave, yassa kassaci bhikkhussa vā bhikkhuniyā vā ime pañca cetokhilā	14	
PA_an_10:14.7.2_1	appahīnā ime pañca cetasovinibandhā asamucchinnā, tassa yā ratti vā divaso vā āgacchati	14	
PA_an_10:14.7.2_2	hāniyeva pāṭikaṅkhā kusalesu dhammesu no vuddhi.	14	
PA_an_10:14.8.1_0	Yassa kassaci, bhikkhave, bhikkhussa vā bhikkhuniyā vā pañca cetokhilā pahīnā pañca	14	
PA_an_10:14.8.1_1	cetasovinibandhā susamucchinnā, tassa yā ratti vā divaso vā āgacchati vuddhiyeva	14	
PA_an_10:14.8.1_2	pāṭikaṅkhā kusalesu dhammesu no parihāni.	14	
PA_an_10:14.9.1	Katamassa pañca cetokhilā pahīnā honti?	14	
PA_an_10:14.9.2	Idha, bhikkhave, bhikkhu satthari na kaṅkhati na vicikicchati, adhimuccati sampasīdati.	14	
PA_an_10:14.9.3	Yo so, bhikkhave, bhikkhu satthari na kaṅkhati na vicikicchati adhimuccati sampasīdati, tassa cittaṁ namati ātappāya anuyogāya sātaccāya padhānāya.	14	
PA_an_10:14.9.4	Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetokhilo pahīno hoti.	14	
PA_an_10:14.10.1	Puna caparaṁ, bhikkhave, bhikkhu dhamme na kaṅkhati …pe…	14	
PA_an_10:14.10.2	saṅghe na kaṅkhati …	14	
PA_an_10:14.10.3	sikkhāya na kaṅkhati …	14	
PA_an_10:14.10.4	sabrahmacārīsu na kupito hoti attamano na āhatacitto na khilajāto.	14	
PA_an_10:14.10.5	Yo so, bhikkhave, bhikkhu sabrahmacārīsu na kupito hoti attamano na āhatacitto na khilajāto, tassa cittaṁ namati ātappāya anuyogāya sātaccāya padhānāya.	14	
PA_an_10:14.10.6	Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetokhilo pahīno hoti.	14	
PA_an_10:14.10.7	Imassa pañca cetokhilā pahīnā honti.	14	
PA_an_10:14.11.1	Katamassa pañca cetasovinibandhā susamucchinnā honti?	14	
PA_an_10:14.11.2	Idha, bhikkhave, bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho.	14	
PA_an_10:14.11.3	Yo so, bhikkhave, bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho, tassa cittaṁ namati ātappāya anuyogāya sātaccāya padhānāya.	14	
PA_an_10:14.11.4	Yassa cittaṁ namati ātappāya anuyogāya sātaccāya padhānāya, evamassāyaṁ paṭhamo cetasovinibandho susamucchinno hoti.	14	
PA_an_10:14.12.1	Puna caparaṁ, bhikkhave, bhikkhu kāye vītarāgo hoti …pe…	14	
PA_an_10:14.12.2	rūpe vītarāgo hoti …pe…	14	
PA_an_10:14.12.3	na yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati,	14	
PA_an_10:14.12.4	na aññataraṁ devanikāyaṁ paṇidhāya brahmacariyaṁ carati: ‘imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā’ti.	14	
PA_an_10:14.12.5	Yo so, bhikkhave, bhikkhu na aññataraṁ devanikāyaṁ paṇidhāya …pe… devaññataro vāti, tassa cittaṁ namati ātappāya anuyogāya sātaccāya padhānāya.	14	
PA_an_10:14.12.6	Yassa cittaṁ namati ātappāya anuyogāya sātaccāya padhānāya, evamassāyaṁ pañcamo cetasovinibandho susamucchinno hoti.	14	
PA_an_10:14.12.7	Imassa pañca cetasovinibandhā susamucchinnā honti.	14	
PA_an_10:14.13.1_0	Yassa kassaci, bhikkhave, bhikkhussa vā bhikkhuniyā vā ime pañca cetokhilā pahīnā	14	
PA_an_10:14.13.1_1	ime pañca cetasovinibandhā susamucchinnā, tassa yā ratti vā divaso vā āgacchati vuddhiyeva	14	
PA_an_10:14.13.1_2	pāṭikaṅkhā kusalesu dhammesu no parihāni.	14	
PA_an_10:14.14.1	Seyyathāpi, bhikkhave, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;	14	
PA_an_10:14.14.2_0	evamevaṁ kho, bhikkhave, yassa kassaci bhikkhussa vā bhikkhuniyā vā ime pañca cetokhilā	14	
PA_an_10:14.14.2_1	pahīnā ime pañca cetasovinibandhā susamucchinnā, tassa yā ratti vā divaso vā āgacchati	14	
PA_an_10:14.14.2_2	vuddhiyeva pāṭikaṅkhā kusalesu dhammesu no parihānī”ti.	14	
PA_an_10:14.14.3	Catutthaṁ.	14	
PA_an_10:15.0.1	Aṅguttara Nikāya 10.15	15	
PA_an_10:15.0.2	2. Nāthavagga	15	
PA_an_10:15.0.3	Appamādasutta	15	
PA_an_10:15.1.1_0	“Yāvatā, bhikkhave, sattā apadā vā dvipadā vā catuppadā vā bahuppadā vā rūpino vā	15	
PA_an_10:15.1.1_1	arūpino vā saññino vā asaññino vā nevasaññināsaññino vā, tathāgato tesaṁ aggamakkhāyati	15	
PA_an_10:15.1.1_2	arahaṁ sammāsambuddho;	15	
PA_an_10:15.1.2	evamevaṁ kho, bhikkhave, ye keci kusalā dhammā, sabbe te appamādamūlakā appamādasamosaraṇā. Appamādo tesaṁ aggamakkhāyati.	15	
PA_an_10:15.2.1	Seyyathāpi, bhikkhave, yāni kānici jaṅgalānaṁ pāṇānaṁ padajātāni, sabbāni tāni hatthipade samodhānaṁ gacchanti, hatthipadaṁ tesaṁ aggamakkhāyati, yadidaṁ mahantattena;	15	
PA_an_10:15.2.2	evamevaṁ kho, bhikkhave, ye keci kusalā dhammā, sabbe te appamādamūlakā appamādasamosaraṇā. Appamādo tesaṁ aggamakkhāyati.	15	
PA_an_10:15.3.1	Seyyathāpi, bhikkhave, kūṭāgārassa yā kāci gopānasiyo sabbā tā kūṭaṅgamā kūṭaninnā kūṭasamosaraṇā, kūṭo tāsaṁ aggamakkhāyati;	15	
PA_an_10:15.3.2	evamevaṁ kho, bhikkhave, ye keci kusalā dhammā, sabbe te appamādamūlakā appamādasamosaraṇā. Appamādo tesaṁ aggamakkhāyati.	15	
PA_an_10:15.4.1	Seyyathāpi, bhikkhave, ye keci mūlagandhā, kāḷānusāriyaṁ tesaṁ aggamakkhāyati;	15	
PA_an_10:15.4.2	evamevaṁ kho, bhikkhave …pe….	15	
PA_an_10:15.5.1	Seyyathāpi, bhikkhave, ye keci sāragandhā, lohitacandanaṁ tesaṁ aggamakkhāyati;	15	
PA_an_10:15.5.2	evamevaṁ kho, bhikkhave …pe….	15	
PA_an_10:15.6.1	Seyyathāpi, bhikkhave, ye keci pupphagandhā, vassikaṁ tesaṁ aggamakkhāyati;	15	
PA_an_10:15.6.2	evamevaṁ kho, bhikkhave …pe….	15	
PA_an_10:15.7.1	Seyyathāpi, bhikkhave, ye keci khuddarājāno, sabbe te rañño cakkavattissa anuyantā bhavanti, rājā tesaṁ cakkavattī aggamakkhāyati;	15	
PA_an_10:15.7.2	evamevaṁ kho, bhikkhave …pe….	15	
PA_an_10:15.8.1	Seyyathāpi, bhikkhave, yā kāci tārakarūpānaṁ pabhā, sabbā tā candappabhāya kalaṁ nāgghanti soḷasiṁ, candappabhā tāsaṁ aggamakkhāyati;	15	
PA_an_10:15.8.2	evamevaṁ kho, bhikkhave …pe….	15	
PA_an_10:15.9.1	Seyyathāpi, bhikkhave, saradasamaye viddhe vigatavalāhake deve ādicco nabhaṁ abbhussakkamāno sabbaṁ ākāsagataṁ tamagataṁ abhivihacca bhāsate ca tapate ca virocati ca;	15	
PA_an_10:15.9.2	evamevaṁ kho, bhikkhave …pe….	15	
PA_an_10:15.10.1_0	Seyyathāpi, bhikkhave, yā kāci mahānadiyo, seyyathidaṁ—gaṅgā, yamunā, aciravatī,	15	
PA_an_10:15.10.1_1	sarabhū, mahī, sabbā tā samuddaṅgamā samuddaninnā samuddapoṇā samuddapabbhārā, mahāsamuddo	15	
PA_an_10:15.10.1_2	tāsaṁ aggamakkhāyati;	15	
PA_an_10:15.10.2	evamevaṁ kho, bhikkhave, ye keci kusalā dhammā, sabbe te appamādamūlakā appamādasamosaraṇā. Appamādo tesaṁ aggamakkhāyatī”ti.	15	
PA_an_10:15.10.3	Pañcamaṁ.	15	
PA_an_10:16.0.1	Aṅguttara Nikāya 10.16	16	
PA_an_10:16.0.2	2. Nāthavagga	16	
PA_an_10:16.0.3	Āhuneyyasutta	16	
PA_an_10:16.1.1	“Dasayime, bhikkhave, puggalā āhuneyyā pāhuneyyā dakkhiṇeyyā añjalikaraṇīyā anuttaraṁ puññakkhettaṁ lokassa.	16	
PA_an_10:16.1.2	Katame dasa?	16	
PA_an_10:16.1.3	Tathāgato arahaṁ sammāsambuddho, paccekabuddho, ubhatobhāgavimutto, paññāvimutto, kāyasakkhī, diṭṭhippatto, saddhāvimutto, saddhānusārī, dhammānusārī, gotrabhū—	16	
PA_an_10:16.1.4	ime kho, bhikkhave, dasa puggalā āhuneyyā …pe… anuttaraṁ puññakkhettaṁ lokassā”ti.	16	
PA_an_10:16.1.5	Chaṭṭhaṁ.	16	
PA_an_10:17.0.1	Aṅguttara Nikāya 10.17	17	
PA_an_10:17.0.2	2. Nāthavagga	17	
PA_an_10:17.0.3	Paṭhamanāthasutta	17	
PA_an_10:17.1.1	“Sanāthā, bhikkhave, viharatha, mā anāthā.	17	
PA_an_10:17.1.2	Dukkhaṁ, bhikkhave, anātho viharati.	17	
PA_an_10:17.1.3	Dasayime, bhikkhave, nāthakaraṇā dhammā.	17	
PA_an_10:17.1.4	Katame dasa?	17	
PA_an_10:17.1.5	Idha, bhikkhave, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.	17	
PA_an_10:17.1.6	Yampi, bhikkhave, bhikkhu sīlavā hoti …pe… samādāya sikkhati sikkhāpadesu,	17	
PA_an_10:17.1.7	ayampi dhammo nāthakaraṇo.	17	
PA_an_10:17.2.1_0	Puna caparaṁ, bhikkhave, bhikkhu bahussuto hoti sutadharo sutasannicayo, ye te dhammā	17	
PA_an_10:17.2.1_1	ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ	17	
PA_an_10:17.2.1_2	brahmacariyaṁ abhivadanti, tathārūpāssa dhammā bahussutā honti dhātā vacasā paricitā	17	
PA_an_10:17.2.1_3	manasānupekkhitā diṭṭhiyā suppaṭividdhā.	17	
PA_an_10:17.2.2	Yampi, bhikkhave, bhikkhu bahussuto hoti …pe… diṭṭhiyā suppaṭividdhā,	17	
PA_an_10:17.2.3	ayampi dhammo nāthakaraṇo.	17	
PA_an_10:17.3.1	Puna caparaṁ, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko.	17	
PA_an_10:17.3.2	Yampi, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko,	17	
PA_an_10:17.3.3	ayampi dhammo nāthakaraṇo.	17	
PA_an_10:17.4.1	Puna caparaṁ, bhikkhave, bhikkhu suvaco hoti sovacassakaraṇehi dhammehi samannāgato, khamo padakkhiṇaggāhī anusāsaniṁ.	17	
PA_an_10:17.4.2	Yampi, bhikkhave, bhikkhu suvaco hoti …pe… anusāsaniṁ,	17	
PA_an_10:17.4.3	ayampi dhammo nāthakaraṇo.	17	
PA_an_10:17.5.1	Puna caparaṁ, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni, tattha dakkho hoti analaso tatrūpāyāya vīmaṁsāya samannāgato, alaṁ kātuṁ alaṁ saṁvidhātuṁ.	17	
PA_an_10:17.5.2	Yampi, bhikkhave, bhikkhu yāni tāni sabrahmacārīnaṁ …pe… alaṁ kātuṁ alaṁ saṁvidhātuṁ,	17	
PA_an_10:17.5.3	ayampi dhammo nāthakaraṇo.	17	
PA_an_10:17.6.1	Puna caparaṁ, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo.	17	
PA_an_10:17.6.2	Yampi, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo,	17	
PA_an_10:17.6.3	ayampi dhammo nāthakaraṇo.	17	
PA_an_10:17.7.1	Puna caparaṁ, bhikkhave, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.	17	
PA_an_10:17.7.2	Yampi, bhikkhave, bhikkhu āraddhavīriyo viharati akusalānaṁ dhammānaṁ pahānāya, kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu,	17	
PA_an_10:17.7.3	ayampi dhammo nāthakaraṇo.	17	
PA_an_10:17.8.1	Puna caparaṁ, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena.	17	
PA_an_10:17.8.2	Yampi, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena,	17	
PA_an_10:17.8.3	ayampi dhammo nāthakaraṇo.	17	
PA_an_10:17.9.1	Puna caparaṁ, bhikkhave, bhikkhu satimā hoti paramena satinepakkena samannāgato cirakatampi cirabhāsitampi saritā anussaritā.	17	
PA_an_10:17.9.2	Yampi, bhikkhave, bhikkhu satimā hoti paramena satinepakkena samannāgato cirakatampi cirabhāsitampi saritā anussaritā,	17	
PA_an_10:17.9.3	ayampi dhammo nāthakaraṇo.	17	
PA_an_10:17.10.1	Puna caparaṁ, bhikkhave, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.	17	
PA_an_10:17.10.2	Yampi, bhikkhave, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā,	17	
PA_an_10:17.10.3	ayampi dhammo nāthakaraṇo.	17	
PA_an_10:17.11.1	Sanāthā, bhikkhave, viharatha, mā anāthā.	17	
PA_an_10:17.11.2	Dukkhaṁ, bhikkhave, anātho viharati.	17	
PA_an_10:17.11.3	Ime kho, bhikkhave, dasa nāthakaraṇā dhammā”ti.	17	
PA_an_10:17.11.4	Sattamaṁ.	17	
PA_an_10:18.0.1	Aṅguttara Nikāya 10.18	18	
PA_an_10:18.0.2	2. Nāthavagga	18	
PA_an_10:18.0.3	Dutiyanāthasutta	18	
PA_an_10:18.1.1	Evaṁ me sutaṁ—	18	
PA_an_10:18.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	18	
PA_an_10:18.1.3	Tatra kho bhagavā bhikkhū āmantesi:	18	
PA_an_10:18.1.4	“bhikkhavo”ti.	18	
PA_an_10:18.1.5	“Bhadante”ti te bhikkhū bhagavato paccassosuṁ.	18	
PA_an_10:18.1.6	Bhagavā etadavoca:	18	
PA_an_10:18.2.1	“Sanāthā, bhikkhave, viharatha, mā anāthā.	18	
PA_an_10:18.2.2	Dukkhaṁ, bhikkhave, anātho viharati.	18	
PA_an_10:18.2.3	Dasayime, bhikkhave, nāthakaraṇā dhammā.	18	
PA_an_10:18.2.4	Katame dasa?	18	
PA_an_10:18.2.5	Idha, bhikkhave, bhikkhu sīlavā hoti …pe… samādāya sikkhati sikkhāpadesu.	18	
PA_an_10:18.2.6_0	‘Sīlavā vatāyaṁ bhikkhu pātimokkhasaṁvarasaṁvuto viharati ācāragocarasampanno aṇumattesu	18	
PA_an_10:18.2.6_1	vajjesu bhayadassāvī, samādāya sikkhati sikkhāpadesū’ti therāpi naṁ bhikkhū vattabbaṁ	18	
PA_an_10:18.2.6_2	anusāsitabbaṁ maññanti, majjhimāpi bhikkhū … navāpi bhikkhū vattabbaṁ anusāsitabbaṁ maññanti.	18	
PA_an_10:18.2.7	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.2.8	Ayampi dhammo nāthakaraṇo.	18	
PA_an_10:18.3.1	Puna caparaṁ, bhikkhave, bhikkhu bahussuto hoti …pe… diṭṭhiyā suppaṭividdhā.	18	
PA_an_10:18.3.2_0	‘Bahussuto vatāyaṁ bhikkhu sutadharo sutasannicayo, ye te dhammā ādikalyāṇā majjhekalyāṇā	18	
PA_an_10:18.3.2_1	pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ	18	
PA_an_10:18.3.2_2	abhivadanti, tathārūpāssa dhammā bahussutā honti dhātā vacasā paricitā manasānupekkhitā	18	
PA_an_10:18.3.2_3	diṭṭhiyā suppaṭividdhā’ti therāpi naṁ bhikkhū vattabbaṁ anusāsitabbaṁ maññanti, majjhimāpi	18	
PA_an_10:18.3.2_4	bhikkhū … navāpi bhikkhū vattabbaṁ anusāsitabbaṁ maññanti.	18	
PA_an_10:18.3.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.3.4	Ayampi dhammo nāthakaraṇo.	18	
PA_an_10:18.4.1	Puna caparaṁ, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko.	18	
PA_an_10:18.4.2_0	‘Kalyāṇamitto vatāyaṁ bhikkhu kalyāṇasahāyo kalyāṇasampavaṅko’ti therāpi naṁ bhikkhū	18	
PA_an_10:18.4.2_1	vattabbaṁ anusāsitabbaṁ maññanti, majjhimāpi bhikkhū … navāpi bhikkhū vattabbaṁ anusāsitabbaṁ maññanti.	18	
PA_an_10:18.4.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.4.4	Ayampi dhammo nāthakaraṇo.	18	
PA_an_10:18.5.1	Puna caparaṁ, bhikkhave, bhikkhu suvaco hoti sovacassakaraṇehi dhammehi samannāgato, khamo padakkhiṇaggāhī anusāsaniṁ.	18	
PA_an_10:18.5.2_0	‘Suvaco vatāyaṁ bhikkhu sovacassakaraṇehi dhammehi samannāgato, khamo padakkhiṇaggāhī	18	
PA_an_10:18.5.2_1	anusāsanin’ti therāpi naṁ bhikkhū vattabbaṁ anusāsitabbaṁ maññanti, majjhimāpi bhikkhū	18	
PA_an_10:18.5.2_2	… navāpi bhikkhū vattabbaṁ anusāsitabbaṁ maññanti.	18	
PA_an_10:18.5.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.5.4	Ayampi dhammo nāthakaraṇo.	18	
PA_an_10:18.6.1	Puna caparaṁ, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni, tattha dakkho hoti analaso, tatrūpāyāya vīmaṁsāya samannāgato, alaṁ kātuṁ alaṁ saṁvidhātuṁ.	18	
PA_an_10:18.6.2_0	‘Yāni tāni sabrahmacārīnaṁ uccāvacāni kiṅkaraṇīyāni, tattha dakkho vatāyaṁ bhikkhu	18	
PA_an_10:18.6.2_1	analaso, tatrūpāyāya vīmaṁsāya samannāgato, alaṁ kātuṁ alaṁ saṁvidhātun’ti therāpi	18	
PA_an_10:18.6.2_2	naṁ bhikkhū vattabbaṁ anusāsitabbaṁ maññanti, majjhimāpi bhikkhū … navāpi bhikkhū	18	
PA_an_10:18.6.2_3	vattabbaṁ anusāsitabbaṁ maññanti.	18	
PA_an_10:18.6.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.6.4	Ayampi dhammo nāthakaraṇo.	18	
PA_an_10:18.7.1	Puna caparaṁ, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo.	18	
PA_an_10:18.7.2_0	‘Dhammakāmo vatāyaṁ bhikkhu piyasamudāhāro, abhidhamme abhivinaye uḷārapāmojjo’ti	18	
PA_an_10:18.7.2_1	therāpi naṁ bhikkhū vattabbaṁ anusāsitabbaṁ maññanti, majjhimāpi bhikkhū … navāpi	18	
PA_an_10:18.7.2_2	bhikkhū vattabbaṁ anusāsitabbaṁ maññanti.	18	
PA_an_10:18.7.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.7.4	Ayampi dhammo nāthakaraṇo.	18	
PA_an_10:18.8.1_0	Puna caparaṁ, bhikkhave, bhikkhu āraddhavīriyo viharati akusalānaṁ dhammānaṁ pahānāya,	18	
PA_an_10:18.8.1_1	kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu	18	
PA_an_10:18.8.1_2	dhammesu ‘āraddhavīriyo vatāyaṁ bhikkhu viharati akusalānaṁ dhammānaṁ pahānāya, kusalānaṁ	18	
PA_an_10:18.8.1_3	dhammānaṁ upasampadāya, thāmavā daḷhaparakkamo anikkhittadhuro kusalesu dhammesū’ti	18	
PA_an_10:18.8.1_4	therāpi naṁ bhikkhū vattabbaṁ anusāsitabbaṁ maññanti, majjhimāpi bhikkhū …	18	
PA_an_10:18.8.2	navāpi bhikkhū vattabbaṁ anusāsitabbaṁ maññanti.	18	
PA_an_10:18.8.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.8.4	Ayampi dhammo nāthakaraṇo.	18	
PA_an_10:18.9.1	Puna caparaṁ, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena.	18	
PA_an_10:18.9.2_0	‘Santuṭṭho vatāyaṁ bhikkhu itarītaracīvarapiṇḍapātasenāsanagilānapaccayabhesajjaparikkhārenā’ti	18	
PA_an_10:18.9.2_1	therāpi naṁ bhikkhū vattabbaṁ anusāsitabbaṁ maññanti, majjhimāpi bhikkhū … navāpi	18	
PA_an_10:18.9.2_2	bhikkhū vattabbaṁ anusāsitabbaṁ maññanti.	18	
PA_an_10:18.9.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.9.4	Ayampi dhammo nāthakaraṇo.	18	
PA_an_10:18.10.1	Puna caparaṁ, bhikkhave, bhikkhu satimā hoti paramena satinepakkena samannāgato, cirakatampi cirabhāsitampi saritā anussaritā.	18	
PA_an_10:18.10.2_0	‘Satimā vatāyaṁ bhikkhu paramena satinepakkena samannāgato, cirakatampi cirabhāsitampi	18	
PA_an_10:18.10.2_1	saritā anussaritā’ti therāpi naṁ bhikkhū vattabbaṁ anusāsitabbaṁ maññanti, majjhimāpi	18	
PA_an_10:18.10.2_2	bhikkhū … navāpi bhikkhū vattabbaṁ anusāsitabbaṁ maññanti.	18	
PA_an_10:18.10.3	Tassa therānukampitassa majjhimānukampitassa navānukampitassa vuddhiyeva pāṭikaṅkhā kusalesu dhammesu, no parihāni.	18	
PA_an_10:18.10.4	Ayampi dhammo nāthakaraṇo.	18	
PA_an_10:18.11.1	Puna caparaṁ, bhikkhave, bhikkhu paññavā hoti udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.	18	
PA_an_10:18.11.2_0	‘Paññavā vatāyaṁ bhikkhu udayatthagāminiyā paññāya samannāgato ariyāya nibbedhikāya	18	
PA_an_10:18.11.2_1	sammā dukkhakkhayagāminiyā’ti therāpi naṁ bhikkhū vattabbaṁ anusāsitabbaṁ maññanti,	18	
PA_an_10:18.11.2_2	majjhimāpi bhikkhū … navāpi bhikkhū vattabbaṁ anusāsitabbaṁ maññanti.	18	
PA_an_10:18.11.3	Tassa therānukampitassa …pe… no parihāni.	18	
PA_an_10:18.11.4	Ayampi dhammo nāthakaraṇo.	18	
PA_an_10:18.12.1	Sanāthā, bhikkhave, viharatha, mā anāthā.	18	
PA_an_10:18.12.2	Dukkhaṁ, bhikkhave, anātho viharati.	18	
PA_an_10:18.12.3	Ime kho, bhikkhave, dasa nāthakaraṇā dhammā”ti.	18	
PA_an_10:18.12.4	Idamavoca bhagavā.	18	
PA_an_10:18.12.5	Attamanā te bhikkhū bhagavato bhāsitaṁ abhinandunti.	18	
PA_an_10:18.12.6	Aṭṭhamaṁ.	18	
PA_an_10:19.0.1	Aṅguttara Nikāya 10.19	19	
PA_an_10:19.0.2	2. Nāthavagga	19	
PA_an_10:19.0.3	Paṭhamaariyāvāsasutta	19	
PA_an_10:19.1.1	“Dasayime, bhikkhave, ariyāvāsā, ye ariyā āvasiṁsu vā āvasanti vā āvasissanti vā.	19	
PA_an_10:19.1.2	Katame dasa?	19	
PA_an_10:19.1.3_0	Idha, bhikkhave, bhikkhu pañcaṅgavippahīno hoti, chaḷaṅgasamannāgato, ekārakkho,	19	
PA_an_10:19.1.3_1	caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro,	19	
PA_an_10:19.1.3_2	suvimuttacitto, suvimuttapañño.	19	
PA_an_10:19.1.4	Ime kho, bhikkhave, dasa ariyāvāsā, ye ariyā āvasiṁsu vā āvasanti vā āvasissanti vā”ti.	19	
PA_an_10:19.1.5	Navamaṁ.	19	
PA_an_10:20.0.1	Aṅguttara Nikāya 10.20	20	
PA_an_10:20.0.2	2. Nāthavagga	20	
PA_an_10:20.0.3	Dutiyaariyāvāsasutta	20	
PA_an_10:20.1.1	Ekaṁ samayaṁ bhagavā kurūsu viharati kammāsadhammaṁ nāma kurūnaṁ nigamo.	20	
PA_an_10:20.1.2	Tatra kho bhagavā bhikkhū āmantesi …pe….	20	
PA_an_10:20.2.1	“Dasayime, bhikkhave, ariyāvāsā, ye ariyā āvasiṁsu vā āvasanti vā āvasissanti vā.	20	
PA_an_10:20.2.2	Katame dasa?	20	
PA_an_10:20.2.3_0	Idha, bhikkhave, bhikkhu pañcaṅgavippahīno hoti, chaḷaṅgasamannāgato, ekārakkho,	20	
PA_an_10:20.2.3_1	caturāpasseno, paṇunnapaccekasacco, samavayasaṭṭhesano, anāvilasaṅkappo, passaddhakāyasaṅkhāro,	20	
PA_an_10:20.2.3_2	suvimuttacitto, suvimuttapañño.	20	
PA_an_10:20.3.1	Kathañca, bhikkhave, bhikkhu pañcaṅgavippahīno hoti?	20	
PA_an_10:20.3.2	Idha, bhikkhave, bhikkhuno kāmacchando pahīno hoti, byāpādo pahīno hoti, thinamiddhaṁ pahīnaṁ hoti, uddhaccakukkuccaṁ pahīnaṁ hoti, vicikicchā pahīnā hoti.	20	
PA_an_10:20.3.3	Evaṁ kho, bhikkhave, bhikkhu pañcaṅgavippahīno hoti.	20	
PA_an_10:20.4.1	Kathañca, bhikkhave, bhikkhu chaḷaṅgasamannāgato hoti?	20	
PA_an_10:20.4.2	Idha, bhikkhave, bhikkhu cakkhunā rūpaṁ disvā neva sumano hoti na dummano, upekkhako viharati sato sampajāno.	20	
PA_an_10:20.4.3	Sotena saddaṁ sutvā …	20	
PA_an_10:20.4.4	ghānena gandhaṁ ghāyitvā …	20	
PA_an_10:20.4.5	jivhāya rasaṁ sāyitvā …	20	
PA_an_10:20.4.6	kāyena phoṭṭhabbaṁ phusitvā …	20	
PA_an_10:20.4.7	manasā dhammaṁ viññāya neva sumano hoti na dummano, upekkhako viharati sato sampajāno.	20	
PA_an_10:20.4.8	Evaṁ kho, bhikkhave, bhikkhu chaḷaṅgasamannāgato hoti.	20	
PA_an_10:20.5.1	Kathañca, bhikkhave, bhikkhu ekārakkho hoti?	20	
PA_an_10:20.5.2	Idha, bhikkhave, bhikkhu satārakkhena cetasā samannāgato hoti.	20	
PA_an_10:20.5.3	Evaṁ kho, bhikkhave, bhikkhu ekārakkho hoti.	20	
PA_an_10:20.6.1	Kathañca, bhikkhave, bhikkhu caturāpasseno hoti?	20	
PA_an_10:20.6.2	Idha, bhikkhave, bhikkhu saṅkhāyekaṁ paṭisevati, saṅkhāyekaṁ adhivāseti, saṅkhāyekaṁ parivajjeti, saṅkhāyekaṁ vinodeti.	20	
PA_an_10:20.6.3	Evaṁ kho, bhikkhave, bhikkhu caturāpasseno hoti.	20	
PA_an_10:20.7.1	Kathañca, bhikkhave, bhikkhu paṇunnapaccekasacco hoti?	20	
PA_an_10:20.7.2	Idha, bhikkhave, bhikkhuno yāni tāni puthusamaṇabrāhmaṇānaṁ puthupaccekasaccāni, seyyathidaṁ:	20	
PA_an_10:20.7.3_0	‘sassato loko’ti vā, ‘asassato loko’ti vā, ‘antavā loko’ti vā, ‘anantavā loko’ti	20	
PA_an_10:20.7.3_1	vā, ‘taṁ jīvaṁ taṁ sarīran’ti vā, ‘aññaṁ jīvaṁ aññaṁ sarīran’ti vā, ‘hoti tathāgato	20	
PA_an_10:20.7.3_2	paraṁ maraṇā’ti vā, ‘na hoti tathāgato paraṁ maraṇā’ti vā, ‘hoti ca na ca hoti tathāgato	20	
PA_an_10:20.7.3_3	paraṁ maraṇā’ti vā, ‘neva hoti na na hoti tathāgato paraṁ maraṇā’ti vā,	20	
PA_an_10:20.7.4	sabbāni tāni nunnāni honti paṇunnāni cattāni vantāni muttāni pahīnāni paṭinissaṭṭhāni.	20	
PA_an_10:20.7.5	Evaṁ kho, bhikkhave, bhikkhu paṇunnapaccekasacco hoti.	20	
PA_an_10:20.8.1	Kathañca, bhikkhave, bhikkhu samavayasaṭṭhesano hoti?	20	
PA_an_10:20.8.2	Idha, bhikkhave, bhikkhuno kāmesanā pahīnā hoti, bhavesanā pahīnā hoti, brahmacariyesanā paṭippassaddhā.	20	
PA_an_10:20.8.3	Evaṁ kho, bhikkhave, bhikkhu samavayasaṭṭhesano hoti.	20	
PA_an_10:20.9.1	Kathañca, bhikkhave, bhikkhu anāvilasaṅkappo hoti?	20	
PA_an_10:20.9.2	Idha, bhikkhave, bhikkhuno kāmasaṅkappo pahīno hoti, byāpādasaṅkappo pahīno hoti, vihiṁsāsaṅkappo pahīno hoti.	20	
PA_an_10:20.9.3	Evaṁ kho, bhikkhave, bhikkhu anāvilasaṅkappo hoti.	20	
PA_an_10:20.10.1	Kathañca, bhikkhave, bhikkhu passaddhakāyasaṅkhāro hoti?	20	
PA_an_10:20.10.2_0	Idha, bhikkhave, bhikkhu sukhassa ca pahānā dukkhassa ca pahānā pubbeva somanassadomanassānaṁ	20	
PA_an_10:20.10.2_1	atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.	20	
PA_an_10:20.10.3	Evaṁ kho, bhikkhave, bhikkhu passaddhakāyasaṅkhāro hoti.	20	
PA_an_10:20.11.1	Kathañca, bhikkhave, bhikkhu suvimuttacitto hoti?	20	
PA_an_10:20.11.2	Idha, bhikkhave, bhikkhuno rāgā cittaṁ vimuttaṁ hoti, dosā cittaṁ vimuttaṁ hoti, mohā cittaṁ vimuttaṁ hoti.	20	
PA_an_10:20.11.3	Evaṁ kho, bhikkhave, bhikkhu suvimuttacitto hoti.	20	
PA_an_10:20.12.1	Kathañca, bhikkhave, bhikkhu suvimuttapañño hoti?	20	
PA_an_10:20.12.2_0	Idha, bhikkhave, bhikkhu ‘rāgo me pahīno ucchinnamūlo tālāvatthukato anabhāvaṅkato	20	
PA_an_10:20.12.2_1	āyatiṁ anuppādadhammo’ti pajānāti, doso me pahīno …pe… ‘moho me pahīno ucchinnamūlo	20	
PA_an_10:20.12.2_2	tālāvatthukato anabhāvaṅkato āyatiṁ anuppādadhammo’ti pajānāti.	20	
PA_an_10:20.12.3	Evaṁ kho, bhikkhave, bhikkhu suvimuttapañño hoti.	20	
PA_an_10:20.13.1	Ye hi keci, bhikkhave, atītamaddhānaṁ ariyā ariyāvāse āvasiṁsu, sabbe te imeva dasa ariyāvāse āvasiṁsu;	20	
PA_an_10:20.13.2	ye hi keci, bhikkhave, anāgatamaddhānaṁ ariyā ariyāvāse āvasissanti, sabbe te imeva dasa ariyāvāse āvasissanti;	20	
PA_an_10:20.13.3	ye hi keci, bhikkhave, etarahi ariyā ariyāvāse āvasanti, sabbe te imeva dasa ariyāvāse āvasanti.	20	
PA_an_10:20.13.4	Ime kho, bhikkhave, dasa ariyāvāsā, ye ariyā āvasiṁsu vā āvasanti vā āvasissanti vā”ti.	20	
PA_an_10:20.13.5	Dasamaṁ.	20	
PA_an_10:20.13.6	Nāthavaggo dutiyo.	20	
PA_an_10:20.14.0	Tassuddānaṁ	20	
PA_an_10:20.14.1	Senāsanañca pañcaṅgaṁ,	20	
PA_an_10:20.14.2	Saṁyojanākhilena ca;	20	
PA_an_10:20.14.3	Appamādo āhuneyyo,	20	
PA_an_10:20.14.4	Dve nāthā dve ariyāvāsāti.	20	
PA_an_10:21.0.1	Aṅguttara Nikāya 10.21	21	
PA_an_10:21.0.2	3. Mahāvagga	21	
PA_an_10:21.0.3	Sīhanādasutta	21	
PA_an_10:21.1.1	“Sīho, bhikkhave, migarājā sāyanhasamayaṁ āsayā nikkhamati.	21	
PA_an_10:21.1.2	Āsayā nikkhamitvā vijambhati.	21	
PA_an_10:21.1.3	Vijambhitvā samantā catuddisaṁ anuviloketi.	21	
PA_an_10:21.1.4	Samantā catuddisaṁ anuviloketvā tikkhattuṁ sīhanādaṁ nadati.	21	
PA_an_10:21.1.5	Tikkhattuṁ sīhanādaṁ naditvā gocarāya pakkamati.	21	
PA_an_10:21.1.6	Taṁ kissa hetu?	21	
PA_an_10:21.1.7	‘Māhaṁ khuddake pāṇe visamagate saṅghātaṁ āpādesin’ti.	21	
PA_an_10:21.2.1	‘Sīho’ti kho, bhikkhave, tathāgatassetaṁ adhivacanaṁ arahato sammāsambuddhassa.	21	
PA_an_10:21.2.2	Yaṁ kho, bhikkhave, tathāgato parisāya dhammaṁ deseti, idamassa hoti sīhanādasmiṁ.	21	
PA_an_10:21.3.1	Dasayimāni, bhikkhave, tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	21	
PA_an_10:21.3.2	Katamāni dasa?	21	
PA_an_10:21.3.3	Idha, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.	21	
PA_an_10:21.3.4_0	Yampi, bhikkhave, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,	21	
PA_an_10:21.3.4_1	idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ	21	
PA_an_10:21.3.4_2	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	21	
PA_an_10:21.4.1	Puna caparaṁ, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.	21	
PA_an_10:21.4.2_0	Yampi, bhikkhave, tathāgato atītānāgatapaccuppannānaṁ kammasamādānānaṁ ṭhānaso hetuso	21	
PA_an_10:21.4.2_1	vipākaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti,	21	
PA_an_10:21.4.2_2	yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	21	
PA_an_10:21.4.2_3	brahmacakkaṁ pavatteti.	21	
PA_an_10:21.5.1	Puna caparaṁ, bhikkhave, tathāgato sabbatthagāminiṁ paṭipadaṁ yathābhūtaṁ pajānāti.	21	
PA_an_10:21.5.2_0	Yampi, bhikkhave, tathāgato sabbatthagāminiṁ paṭipadaṁ yathābhūtaṁ pajānāti, idampi,	21	
PA_an_10:21.5.2_1	bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ	21	
PA_an_10:21.5.2_2	paṭijānāti, parisāsu sīhanādaṁ nadati, brahmacakkaṁ pavatteti.	21	
PA_an_10:21.6.1	Puna caparaṁ, bhikkhave, tathāgato anekadhātuṁ nānādhātuṁ lokaṁ yathābhūtaṁ pajānāti.	21	
PA_an_10:21.6.2	Yampi, bhikkhave, tathāgato anekadhātuṁ nānādhātuṁ lokaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.	21	
PA_an_10:21.7.1	Puna caparaṁ, bhikkhave, tathāgato sattānaṁ nānādhimuttikataṁ yathābhūtaṁ pajānāti.	21	
PA_an_10:21.7.2	Yampi, bhikkhave, tathāgato sattānaṁ nānādhimuttikataṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.	21	
PA_an_10:21.8.1	Puna caparaṁ, bhikkhave, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.	21	
PA_an_10:21.8.2	Yampi, bhikkhave, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.	21	
PA_an_10:21.9.1	Puna caparaṁ, bhikkhave, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.	21	
PA_an_10:21.9.2	Yampi …pe… pajānāti, idampi, bhikkhave, tathāgatassa tathāgatabalaṁ hoti …pe… brahmacakkaṁ pavatteti.	21	
PA_an_10:21.10.1_0	Puna caparaṁ, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi	21	
PA_an_10:21.10.1_1	jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi	21	
PA_an_10:21.10.1_2	jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi	21	
PA_an_10:21.10.1_3	jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe,	21	
PA_an_10:21.10.1_4	‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	21	
PA_an_10:21.10.1_5	so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī	21	
PA_an_10:21.10.1_6	evamāyupariyanto, so tato cuto idhūpapanno’ti, iti sākāraṁ sauddesaṁ anekavihitaṁ	21	
PA_an_10:21.10.1_7	pubbenivāsaṁ anussarati.	21	
PA_an_10:21.10.2_0	Yampi, bhikkhave, tathāgato anekavihitaṁ pubbenivāsaṁ anussarati, seyyathidaṁ—ekampi	21	
PA_an_10:21.10.2_1	jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati,	21	
PA_an_10:21.10.2_2	idampi, bhikkhave, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ	21	
PA_an_10:21.10.2_3	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	21	
PA_an_10:21.11.1_0	Puna caparaṁ, bhikkhave, tathāgato dibbena cakkhunā visuddhena atikkantamānusakena	21	
PA_an_10:21.11.1_1	satte passati cavamāne upapajjamāne hīne paṇīte suvaṇṇe dubbaṇṇe, sugate duggate	21	
PA_an_10:21.11.1_2	yathākammūpage satte pajānāti: ‘ime vata bhonto sattā kāyaduccaritena samannāgatā	21	
PA_an_10:21.11.1_3	vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā	21	
PA_an_10:21.11.1_4	micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ vinipātaṁ	21	
PA_an_10:21.11.1_5	nirayaṁ upapannā; ime vā pana bhonto sattā kāyasucaritena samannāgatā vacīsucaritena	21	
PA_an_10:21.11.1_6	samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā,	21	
PA_an_10:21.11.1_7	te kāyassa bhedā paraṁ maraṇā sugatiṁ saggaṁ lokaṁ upapannā’ti. Iti dibbena cakkhunā	21	
PA_an_10:21.11.1_8	visuddhena atikkantamānusakena satte passati cavamāne upapajjamāne hīne paṇīte suvaṇṇe	21	
PA_an_10:21.11.1_9	dubbaṇṇe, sugate duggate yathākammūpage satte pajānāti.	21	
PA_an_10:21.11.2_0	Yampi, bhikkhave, tathāgato dibbena cakkhunā visuddhena atikkantamānusakena …pe…	21	
PA_an_10:21.11.2_1	yathākammūpage satte pajānāti, idampi, bhikkhave, tathāgatassa tathāgatabalaṁ hoti,	21	
PA_an_10:21.11.2_2	yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	21	
PA_an_10:21.11.2_3	brahmacakkaṁ pavatteti.	21	
PA_an_10:21.12.1	Puna caparaṁ, bhikkhave, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	21	
PA_an_10:21.12.2_0	Yampi, bhikkhave, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva	21	
PA_an_10:21.12.2_1	dhamme sayaṁ abhiññā sacchikatvā upasampajja viharati, idampi, bhikkhave, tathāgatassa	21	
PA_an_10:21.12.2_2	tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu	21	
PA_an_10:21.12.2_3	sīhanādaṁ nadati, brahmacakkaṁ pavatteti.	21	
PA_an_10:21.13.1	Imāni kho, bhikkhave, dasa tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavattetī”ti.	21	
PA_an_10:21.13.2	Paṭhamaṁ.	21	
PA_an_10:22.0.1	Aṅguttara Nikāya 10.22	22	
PA_an_10:22.0.2	3. Mahāvagga	22	
PA_an_10:22.0.3	Adhivuttipadasutta	22	
PA_an_10:22.1.1	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca:	22	
PA_an_10:22.2.1	“Ye te, ānanda, dhammā tesaṁ tesaṁ adhivuttipadānaṁ abhiññā sacchikiriyāya saṁvattanti, visārado ahaṁ, ānanda, tattha paṭijānāmi.	22	
PA_an_10:22.2.2_0	‘Tesaṁ tesaṁ tathā tathā dhammaṁ desetuṁ yathā yathā paṭipanno santaṁ vā atthīti	22	
PA_an_10:22.2.2_1	ñassati, asantaṁ vā natthīti ñassati, hīnaṁ vā hīnanti ñassati, paṇītaṁ vā paṇītanti	22	
PA_an_10:22.2.2_2	ñassati, sauttaraṁ vā sauttaranti ñassati, anuttaraṁ vā anuttaranti ñassati;	22	
PA_an_10:22.2.3	yathā yathā vā pana taṁ ñāteyyaṁ vā daṭṭheyyaṁ vā sacchikareyyaṁ vā tathā tathā ñassati vā dakkhati vā sacchikarissati vā’ti ṭhānametaṁ vijjati.	22	
PA_an_10:22.2.4	Etadānuttariyaṁ, ānanda, ñāṇānaṁ yadidaṁ tattha tattha yathābhūtañāṇaṁ.	22	
PA_an_10:22.2.5	Etasmā cāhaṁ, ānanda, ñāṇā aññaṁ ñāṇaṁ uttaritaraṁ vā paṇītataraṁ vā natthīti vadāmi.	22	
PA_an_10:22.3.1	Dasayimāni, ānanda, tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	22	
PA_an_10:22.3.2	Katamāni dasa?	22	
PA_an_10:22.3.3	Idhānanda, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.	22	
PA_an_10:22.3.4_0	Yampānanda, tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti,	22	
PA_an_10:22.3.4_1	idampānanda, tathāgatassa tathāgatabalaṁ hoti, yaṁ balaṁ āgamma tathāgato āsabhaṁ	22	
PA_an_10:22.3.4_2	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	22	
PA_an_10:22.4.1	Puna caparaṁ, ānanda, tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.	22	
PA_an_10:22.4.2	Yampānanda …pe… idampānanda …pe….	22	
PA_an_10:22.5.1	Puna caparaṁ, ānanda, tathāgato sabbatthagāminiṁ paṭipadaṁ yathābhūtaṁ pajānāti.	22	
PA_an_10:22.5.2	Yampānanda …pe… idampānanda …pe….	22	
PA_an_10:22.6.1	Puna caparaṁ, ānanda, tathāgato anekadhātuṁ nānādhātuṁ lokaṁ yathābhūtaṁ pajānāti.	22	
PA_an_10:22.6.2	Yampānanda …pe… idampānanda …pe….	22	
PA_an_10:22.7.1	Puna caparaṁ, ānanda, tathāgato sattānaṁ nānādhimuttikataṁ yathābhūtaṁ pajānāti.	22	
PA_an_10:22.7.2	Yampānanda …pe… idampānanda …pe….	22	
PA_an_10:22.8.1	Puna caparaṁ, ānanda, tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.	22	
PA_an_10:22.8.2	Yampānanda …pe… idampānanda …pe….	22	
PA_an_10:22.9.1	Puna caparaṁ, ānanda, tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.	22	
PA_an_10:22.9.2	Yampānanda …pe… idampānanda …pe….	22	
PA_an_10:22.10.1	Puna caparaṁ, ānanda, tathāgato anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.	22	
PA_an_10:22.10.2	Yampānanda …pe… idampānanda …pe….	22	
PA_an_10:22.11.1	Puna caparaṁ, ānanda, tathāgato dibbena cakkhunā visuddhena atikkantamānusakena …pe… yathākammūpage satte pajānāti.	22	
PA_an_10:22.11.2	Yampānanda …pe… idampānanda …pe….	22	
PA_an_10:22.12.1	Puna caparaṁ, ānanda, tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	22	
PA_an_10:22.12.2_0	Yampānanda, tathāgato āsavānaṁ khayā anāsavaṁ cetovimuttiṁ …pe… sacchikatvā upasampajja	22	
PA_an_10:22.12.2_1	viharati. Idampānanda, tathāgatassa tathāgatabalaṁ hoti, yaṁ balaṁ āgamma tathāgato	22	
PA_an_10:22.12.2_2	āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	22	
PA_an_10:22.13.1	Imāni kho, ānanda, dasa tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavattetī”ti.	22	
PA_an_10:22.13.2	Dutiyaṁ.	22	
PA_an_10:23.0.1	Aṅguttara Nikāya 10.23	23	
PA_an_10:23.0.2	3. Mahāvagga	23	
PA_an_10:23.0.3	Kāyasutta	23	
PA_an_10:23.1.1	“Atthi, bhikkhave, dhammā kāyena pahātabbā, no vācāya.	23	
PA_an_10:23.1.2	Atthi, bhikkhave, dhammā vācāya pahātabbā, no kāyena.	23	
PA_an_10:23.1.3	Atthi, bhikkhave, dhammā neva kāyena pahātabbā no vācāya, paññāya disvā pahātabbā.	23	
PA_an_10:23.2.1	Katame ca, bhikkhave, dhammā kāyena pahātabbā, no vācāya?	23	
PA_an_10:23.2.2	Idha, bhikkhave, bhikkhu akusalaṁ āpanno hoti kiñci desaṁ kāyena.	23	
PA_an_10:23.2.3	Tamenaṁ anuvicca viññū sabrahmacārī evamāhaṁsu:	23	
PA_an_10:23.2.4	‘āyasmā kho akusalaṁ āpanno kiñci desaṁ kāyena.	23	
PA_an_10:23.2.5	Sādhu vatāyasmā kāyaduccaritaṁ pahāya kāyasucaritaṁ bhāvetū’ti.	23	
PA_an_10:23.2.6	So anuvicca viññūhi sabrahmacārīhi vuccamāno kāyaduccaritaṁ pahāya kāyasucaritaṁ bhāveti.	23	
PA_an_10:23.2.7	Ime vuccanti, bhikkhave, dhammā kāyena pahātabbā, no vācāya.	23	
PA_an_10:23.3.1	Katame ca, bhikkhave, dhammā vācāya pahātabbā, no kāyena?	23	
PA_an_10:23.3.2	Idha, bhikkhave, bhikkhu akusalaṁ āpanno hoti kiñci desaṁ vācāya.	23	
PA_an_10:23.3.3	Tamenaṁ anuvicca viññū sabrahmacārī evamāhaṁsu:	23	
PA_an_10:23.3.4	‘āyasmā kho akusalaṁ āpanno kiñci desaṁ vācāya.	23	
PA_an_10:23.3.5	Sādhu vatāyasmā vacīduccaritaṁ pahāya vacīsucaritaṁ bhāvetū’ti.	23	
PA_an_10:23.3.6	So anuvicca viññūhi sabrahmacārīhi vuccamāno vacīduccaritaṁ pahāya vacīsucaritaṁ bhāveti.	23	
PA_an_10:23.3.7	Ime vuccanti, bhikkhave, dhammā vācāya pahātabbā, no kāyena.	23	
PA_an_10:23.4.1	Katame ca, bhikkhave, dhammā neva kāyena pahātabbā no vācāya, paññāya disvā pahātabbā?	23	
PA_an_10:23.4.2	Lobho, bhikkhave, neva kāyena pahātabbo no vācāya, paññāya disvā pahātabbo.	23	
PA_an_10:23.4.3	Doso, bhikkhave …pe…	23	
PA_an_10:23.4.4	moho …	23	
PA_an_10:23.4.5	kodho …	23	
PA_an_10:23.4.6	upanāho …	23	
PA_an_10:23.4.7	makkho …	23	
PA_an_10:23.4.8	paḷāso …	23	
PA_an_10:23.4.9	macchariyaṁ, bhikkhave, neva kāyena pahātabbaṁ no vācāya, paññāya disvā pahātabbaṁ.	23	
PA_an_10:23.5.1	Pāpikā, bhikkhave, issā neva kāyena pahātabbā no vācāya, paññāya disvā pahātabbā.	23	
PA_an_10:23.5.2	Katamā ca, bhikkhave, pāpikā issā?	23	
PA_an_10:23.5.3	Idha, bhikkhave, ijjhati gahapatissa vā gahapatiputtassa vā dhanena vā dhaññena vā rajatena vā jātarūpena vā.	23	
PA_an_10:23.5.4	Tatrāññatarassa dāsassa vā upavāsassa vā evaṁ hoti:	23	
PA_an_10:23.5.5	‘aho vatimassa gahapatissa vā gahapatiputtassa vā na ijjheyya dhanena vā dhaññena vā rajatena vā jātarūpena vā’ti.	23	
PA_an_10:23.5.6	Samaṇo vā pana brāhmaṇo vā lābhī hoti cīvarapiṇḍapātasenāsanagilānapaccayabhesajjaparikkhārānaṁ.	23	
PA_an_10:23.5.7	Tatrāññatarassa samaṇassa vā brāhmaṇassa vā evaṁ hoti:	23	
PA_an_10:23.5.8	‘aho vata ayamāyasmā na lābhī assa cīvarapiṇḍapātasenāsanagilānapaccayabhesajjaparikkhārānan’ti.	23	
PA_an_10:23.5.9	Ayaṁ vuccati, bhikkhave, pāpikā issā.	23	
PA_an_10:23.6.1	Pāpikā, bhikkhave, icchā neva kāyena pahātabbā no vācāya, paññāya disvā pahātabbā.	23	
PA_an_10:23.6.2	Katamā ca, bhikkhave, pāpikā icchā?	23	
PA_an_10:23.6.3	Idha, bhikkhave, ekacco assaddho samāno ‘saddhoti maṁ jāneyyun’ti icchati;	23	
PA_an_10:23.6.4	dussīlo samāno ‘sīlavāti maṁ jāneyyun’ti icchati;	23	
PA_an_10:23.6.5	appassuto samāno ‘bahussutoti maṁ jāneyyun’ti icchati;	23	
PA_an_10:23.6.6	saṅgaṇikārāmo samāno ‘pavivittoti maṁ jāneyyun’ti icchati;	23	
PA_an_10:23.6.7	kusīto samāno ‘āraddhavīriyoti maṁ jāneyyun’ti icchati;	23	
PA_an_10:23.6.8	muṭṭhassati samāno ‘upaṭṭhitassatīti maṁ jāneyyun’ti icchati;	23	
PA_an_10:23.6.9	asamāhito samāno ‘samāhitoti maṁ jāneyyun’ti icchati;	23	
PA_an_10:23.6.10	duppañño samāno ‘paññavāti maṁ jāneyyun’ti icchati;	23	
PA_an_10:23.6.11	akhīṇāsavo samāno ‘khīṇāsavoti maṁ jāneyyun’ti icchati.	23	
PA_an_10:23.6.12	Ayaṁ vuccati, bhikkhave, pāpikā icchā.	23	
PA_an_10:23.6.13	Ime vuccanti, bhikkhave, dhammā neva kāyena pahātabbā no vācāya, paññāya disvā pahātabbā.	23	
PA_an_10:23.7.1	Tañce, bhikkhave, bhikkhuṁ lobho abhibhuyya iriyati,	23	
PA_an_10:23.7.2	doso …	23	
PA_an_10:23.7.3	moho …	23	
PA_an_10:23.7.4	kodho …	23	
PA_an_10:23.7.5	upanāho …	23	
PA_an_10:23.7.6	makkho …	23	
PA_an_10:23.7.7	paḷāso …	23	
PA_an_10:23.7.8	macchariyaṁ …	23	
PA_an_10:23.7.9	pāpikā issā …	23	
PA_an_10:23.7.10	pāpikā icchā abhibhuyya iriyati.	23	
PA_an_10:23.7.11	So evamassa veditabbo:	23	
PA_an_10:23.7.12	‘nāyamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho abhibhuyya iriyati;	23	
PA_an_10:23.7.13	nāyamāyasmā tathā pajānāti yathā pajānato doso na hoti …	23	
PA_an_10:23.7.14	moho …	23	
PA_an_10:23.7.15	kodho …	23	
PA_an_10:23.7.16	upanāho …	23	
PA_an_10:23.7.17	makkho …	23	
PA_an_10:23.7.18	paḷāso …	23	
PA_an_10:23.7.19	macchariyaṁ …	23	
PA_an_10:23.7.20	pāpikā issā …	23	
PA_an_10:23.7.21	pāpikā icchā na hoti, tathāhimaṁ āyasmantaṁ pāpikā icchā abhibhuyya iriyatī’ti.	23	
PA_an_10:23.8.1	Tañce, bhikkhave, bhikkhuṁ lobho nābhibhuyya iriyati,	23	
PA_an_10:23.8.2	doso …	23	
PA_an_10:23.8.3	moho …	23	
PA_an_10:23.8.4	kodho …	23	
PA_an_10:23.8.5	upanāho …	23	
PA_an_10:23.8.6	makkho …	23	
PA_an_10:23.8.7	paḷāso …	23	
PA_an_10:23.8.8	macchariyaṁ …	23	
PA_an_10:23.8.9	pāpikā issā …	23	
PA_an_10:23.8.10	pāpikā icchā nābhibhuyya iriyati,	23	
PA_an_10:23.8.11	so evamassa veditabbo:	23	
PA_an_10:23.8.12	‘tathā ayamāyasmā pajānāti yathā pajānato lobho na hoti, tathāhimaṁ āyasmantaṁ lobho nābhibhuyya iriyati;	23	
PA_an_10:23.8.13	tathā ayamāyasmā pajānāti yathā pajānato doso na hoti …	23	
PA_an_10:23.8.14	moho …	23	
PA_an_10:23.8.15	kodho …	23	
PA_an_10:23.8.16	upanāho …	23	
PA_an_10:23.8.17	makkho …	23	
PA_an_10:23.8.18	paḷāso …	23	
PA_an_10:23.8.19	macchariyaṁ …	23	
PA_an_10:23.8.20	pāpikā issā …	23	
PA_an_10:23.8.21	pāpikā icchā na hoti, tathāhimaṁ āyasmantaṁ pāpikā icchā nābhibhuyya iriyatī’”ti.	23	
PA_an_10:23.8.22	Tatiyaṁ.	23	
PA_an_10:24.0.1	Aṅguttara Nikāya 10.24	24	
PA_an_10:24.0.2	3. Mahāvagga	24	
PA_an_10:24.0.3	Mahācundasutta	24	
PA_an_10:24.1.1	Ekaṁ samayaṁ āyasmā mahācundo cetīsu viharati sahajātiyaṁ.	24	
PA_an_10:24.1.2	Tatra kho āyasmā mahācundo bhikkhū āmantesi:	24	
PA_an_10:24.1.3	“āvuso bhikkhave”ti.	24	
PA_an_10:24.1.4	“Āvuso”ti kho te bhikkhū āyasmato mahācundassa paccassosuṁ.	24	
PA_an_10:24.1.5	Āyasmā mahācundo etadavoca:	24	
PA_an_10:24.2.1	“Ñāṇavādaṁ, āvuso, bhikkhu vadamāno:	24	
PA_an_10:24.2.2	‘jānāmimaṁ dhammaṁ, passāmimaṁ dhamman’ti.	24	
PA_an_10:24.2.3	Tañce, āvuso, bhikkhuṁ lobho abhibhuyya tiṭṭhati,	24	
PA_an_10:24.2.4	doso …	24	
PA_an_10:24.2.5	moho …	24	
PA_an_10:24.2.6	kodho …	24	
PA_an_10:24.2.7	upanāho …	24	
PA_an_10:24.2.8	makkho …	24	
PA_an_10:24.2.9	paḷāso …	24	
PA_an_10:24.2.10	macchariyaṁ …	24	
PA_an_10:24.2.11	pāpikā issā …	24	
PA_an_10:24.2.12	pāpikā icchā abhibhuyya tiṭṭhati, so evamassa veditabbo:	24	
PA_an_10:24.2.13	‘nāyamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho abhibhuyya tiṭṭhati;	24	
PA_an_10:24.2.14	nāyamāyasmā tathā pajānāti yathā pajānato doso na hoti …	24	
PA_an_10:24.2.15	moho …	24	
PA_an_10:24.2.16	kodho …	24	
PA_an_10:24.2.17	upanāho …	24	
PA_an_10:24.2.18	makkho …	24	
PA_an_10:24.2.19	paḷāso …	24	
PA_an_10:24.2.20	macchariyaṁ …	24	
PA_an_10:24.2.21	pāpikā issā …	24	
PA_an_10:24.2.22	pāpikā icchā na hoti, tathāhimaṁ āyasmantaṁ pāpikā icchā abhibhuyya tiṭṭhatī’ti.	24	
PA_an_10:24.3.1	Bhāvanāvādaṁ, āvuso, bhikkhu vadamāno:	24	
PA_an_10:24.3.2	‘bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.3.3	Tañce, āvuso, bhikkhuṁ lobho abhibhuyya tiṭṭhati,	24	
PA_an_10:24.3.4	doso …	24	
PA_an_10:24.3.5	moho …	24	
PA_an_10:24.3.6	kodho …	24	
PA_an_10:24.3.7	upanāho …	24	
PA_an_10:24.3.8	makkho …	24	
PA_an_10:24.3.9	paḷāso …	24	
PA_an_10:24.3.10	macchariyaṁ …	24	
PA_an_10:24.3.11	pāpikā issā …	24	
PA_an_10:24.3.12	pāpikā icchā abhibhuyya tiṭṭhati, so evamassa veditabbo:	24	
PA_an_10:24.3.13	‘nāyamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho abhibhuyya tiṭṭhati;	24	
PA_an_10:24.3.14	nāyamāyasmā tathā pajānāti yathā pajānato doso na hoti …	24	
PA_an_10:24.3.15	moho …	24	
PA_an_10:24.3.16	kodho …	24	
PA_an_10:24.3.17	upanāho …	24	
PA_an_10:24.3.18	makkho …	24	
PA_an_10:24.3.19	paḷāso …	24	
PA_an_10:24.3.20	macchariyaṁ …	24	
PA_an_10:24.3.21	pāpikā issā …	24	
PA_an_10:24.3.22	pāpikā icchā na hoti, tathāhimaṁ āyasmantaṁ pāpikā icchā abhibhuyya tiṭṭhatī’ti.	24	
PA_an_10:24.4.1	Ñāṇavādañca, āvuso, bhikkhu vadamāno bhāvanāvādañca:	24	
PA_an_10:24.4.2	‘jānāmimaṁ dhammaṁ, passāmimaṁ dhammaṁ, bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.4.3	Tañce, āvuso, bhikkhuṁ lobho abhibhuyya tiṭṭhati,	24	
PA_an_10:24.4.4	doso …	24	
PA_an_10:24.4.5	moho …	24	
PA_an_10:24.4.6	kodho …	24	
PA_an_10:24.4.7	upanāho …	24	
PA_an_10:24.4.8	makkho …	24	
PA_an_10:24.4.9	paḷāso …	24	
PA_an_10:24.4.10	macchariyaṁ …	24	
PA_an_10:24.4.11	pāpikā issā …	24	
PA_an_10:24.4.12	pāpikā icchā abhibhuyya tiṭṭhati, so evamassa veditabbo:	24	
PA_an_10:24.4.13	‘nāyamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho abhibhuyya tiṭṭhati;	24	
PA_an_10:24.4.14	nāyamāyasmā tathā pajānāti yathā pajānato doso na hoti …	24	
PA_an_10:24.4.15	moho …	24	
PA_an_10:24.4.16	kodho …	24	
PA_an_10:24.4.17	upanāho …	24	
PA_an_10:24.4.18	makkho …	24	
PA_an_10:24.4.19	paḷāso …	24	
PA_an_10:24.4.20	macchariyaṁ …	24	
PA_an_10:24.4.21	pāpikā issā …	24	
PA_an_10:24.4.22	pāpikā icchā na hoti, tathāhimaṁ āyasmantaṁ pāpikā icchā abhibhuyya tiṭṭhatī’ti.	24	
PA_an_10:24.5.1	Seyyathāpi, āvuso, puriso daliddova samāno aḍḍhavādaṁ vadeyya, adhanova samāno dhanavāvādaṁ vadeyya, abhogova samāno bhogavāvādaṁ vadeyya.	24	
PA_an_10:24.5.2	So kismiñcideva dhanakaraṇīye samuppanne na sakkuṇeyya upanīhātuṁ dhanaṁ vā dhaññaṁ vā rajataṁ vā jātarūpaṁ vā.	24	
PA_an_10:24.5.3	Tamenaṁ evaṁ jāneyyuṁ:	24	
PA_an_10:24.5.4	‘daliddova ayamāyasmā samāno aḍḍhavādaṁ vadeti, adhanova ayamāyasmā samāno dhanavāvādaṁ vadeti, abhogavāva ayamāyasmā samāno bhogavāvādaṁ vadeti.	24	
PA_an_10:24.5.5	Taṁ kissa hetu?	24	
PA_an_10:24.5.6	Tathā hi ayamāyasmā kismiñcideva dhanakaraṇīye samuppanne na sakkoti upanīhātuṁ dhanaṁ vā dhaññaṁ vā rajataṁ vā jātarūpaṁ vā’ti.	24	
PA_an_10:24.6.1	Evamevaṁ kho, āvuso, ñāṇavādañca bhikkhu vadamāno bhāvanāvādañca:	24	
PA_an_10:24.6.2	‘jānāmimaṁ dhammaṁ, passāmimaṁ dhammaṁ, bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.6.3	Tañce, āvuso, bhikkhuṁ lobho abhibhuyya tiṭṭhati,	24	
PA_an_10:24.6.4	doso …	24	
PA_an_10:24.6.5	moho …	24	
PA_an_10:24.6.6	kodho …	24	
PA_an_10:24.6.7	upanāho …	24	
PA_an_10:24.6.8	makkho …	24	
PA_an_10:24.6.9	paḷāso …	24	
PA_an_10:24.6.10	macchariyaṁ …	24	
PA_an_10:24.6.11	pāpikā issā …	24	
PA_an_10:24.6.12	pāpikā icchā abhibhuyya tiṭṭhati, so evamassa veditabbo:	24	
PA_an_10:24.6.13	‘nāyamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho abhibhuyya tiṭṭhati;	24	
PA_an_10:24.6.14	nāyamāyasmā tathā pajānāti yathā pajānato doso na hoti …	24	
PA_an_10:24.6.15	moho …	24	
PA_an_10:24.6.16	kodho …	24	
PA_an_10:24.6.17	upanāho …	24	
PA_an_10:24.6.18	makkho …	24	
PA_an_10:24.6.19	paḷāso …	24	
PA_an_10:24.6.20	macchariyaṁ …	24	
PA_an_10:24.6.21	pāpikā issā …	24	
PA_an_10:24.6.22	pāpikā icchā na hoti, tathāhimaṁ āyasmantaṁ pāpikā icchā abhibhuyya tiṭṭhatī’ti.	24	
PA_an_10:24.7.1	Ñāṇavādaṁ, āvuso, bhikkhu vadamāno:	24	
PA_an_10:24.7.2	‘jānāmimaṁ dhammaṁ, passāmimaṁ dhamman’ti.	24	
PA_an_10:24.7.3	Tañce, āvuso, bhikkhuṁ lobho nābhibhuyya tiṭṭhati,	24	
PA_an_10:24.7.4	doso …	24	
PA_an_10:24.7.5	moho …	24	
PA_an_10:24.7.6	kodho …	24	
PA_an_10:24.7.7	upanāho …	24	
PA_an_10:24.7.8	makkho …	24	
PA_an_10:24.7.9	paḷāso …	24	
PA_an_10:24.7.10	macchariyaṁ …	24	
PA_an_10:24.7.11	pāpikā issā …	24	
PA_an_10:24.7.12	pāpikā icchā nābhibhuyya tiṭṭhati, so evamassa veditabbo:	24	
PA_an_10:24.7.13	‘ayamāyasmā tathā pajānāti yathā pajānato lobho na hoti, tathāhimaṁ āyasmantaṁ lobho nābhibhuyya tiṭṭhati;	24	
PA_an_10:24.7.14	tathā ayamāyasmā pajānāti yathā pajānato doso na hoti …	24	
PA_an_10:24.7.15	moho …	24	
PA_an_10:24.7.16	kodho …	24	
PA_an_10:24.7.17	upanāho …	24	
PA_an_10:24.7.18	makkho …	24	
PA_an_10:24.7.19	paḷāso …	24	
PA_an_10:24.7.20	macchariyaṁ …	24	
PA_an_10:24.7.21	pāpikā issā …	24	
PA_an_10:24.7.22	pāpikā icchā na hoti, tathāhimaṁ āyasmantaṁ pāpikā icchā nābhibhuyya tiṭṭhatī’ti.	24	
PA_an_10:24.8.1	Bhāvanāvādaṁ, āvuso, bhikkhu vadamāno:	24	
PA_an_10:24.8.2	‘bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.8.3	Tañce, āvuso, bhikkhuṁ lobho nābhibhuyya tiṭṭhati,	24	
PA_an_10:24.8.4	doso …	24	
PA_an_10:24.8.5	moho …	24	
PA_an_10:24.8.6	kodho …	24	
PA_an_10:24.8.7	upanāho …	24	
PA_an_10:24.8.8	makkho …	24	
PA_an_10:24.8.9	paḷāso …	24	
PA_an_10:24.8.10	macchariyaṁ …	24	
PA_an_10:24.8.11	pāpikā issā …	24	
PA_an_10:24.8.12	pāpikā icchā nābhibhuyya tiṭṭhati, so evamassa veditabbo:	24	
PA_an_10:24.8.13	‘tathā ayamāyasmā pajānāti yathā pajānato lobho na hoti, tathāhimaṁ āyasmantaṁ lobho nābhibhuyya tiṭṭhati;	24	
PA_an_10:24.8.14	tathā ayamāyasmā pajānāti yathā pajānato doso na hoti …	24	
PA_an_10:24.8.15	moho …	24	
PA_an_10:24.8.16	kodho …	24	
PA_an_10:24.8.17	upanāho …	24	
PA_an_10:24.8.18	makkho …	24	
PA_an_10:24.8.19	paḷāso …	24	
PA_an_10:24.8.20	macchariyaṁ …	24	
PA_an_10:24.8.21	pāpikā issā …	24	
PA_an_10:24.8.22	pāpikā icchā na hoti, tathāhimaṁ āyasmantaṁ pāpikā icchā nābhibhuyya tiṭṭhatī’ti.	24	
PA_an_10:24.9.1	Ñāṇavādañca, āvuso, bhikkhu vadamāno bhāvanāvādañca:	24	
PA_an_10:24.9.2	‘jānāmimaṁ dhammaṁ, passāmimaṁ dhammaṁ, bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.9.3	Tañce, āvuso, bhikkhuṁ lobho nābhibhuyya tiṭṭhati,	24	
PA_an_10:24.9.4	doso …	24	
PA_an_10:24.9.5	moho …	24	
PA_an_10:24.9.6	kodho …	24	
PA_an_10:24.9.7	upanāho …	24	
PA_an_10:24.9.8	makkho …	24	
PA_an_10:24.9.9	paḷāso …	24	
PA_an_10:24.9.10	macchariyaṁ …	24	
PA_an_10:24.9.11	pāpikā issā …	24	
PA_an_10:24.9.12	pāpikā icchā nābhibhuyya tiṭṭhati, so evamassa veditabbo:	24	
PA_an_10:24.9.13	‘tathā ayamāyasmā pajānāti yathā pajānato lobho na hoti, tathāhimaṁ āyasmantaṁ lobho nābhibhuyya tiṭṭhati;	24	
PA_an_10:24.9.14	tathā ayamāyasmā pajānāti yathā pajānato doso na hoti …	24	
PA_an_10:24.9.15	moho …	24	
PA_an_10:24.9.16	kodho …	24	
PA_an_10:24.9.17	upanāho …	24	
PA_an_10:24.9.18	makkho …	24	
PA_an_10:24.9.19	paḷāso …	24	
PA_an_10:24.9.20	macchariyaṁ …	24	
PA_an_10:24.9.21	pāpikā issā …	24	
PA_an_10:24.9.22	pāpikā icchā na hoti, tathāhimaṁ āyasmantaṁ pāpikā icchā nābhibhuyya tiṭṭhatī’ti.	24	
PA_an_10:24.10.1	Seyyathāpi, āvuso, puriso aḍḍhova samāno aḍḍhavādaṁ vadeyya, dhanavāva samāno dhanavāvādaṁ vadeyya, bhogavāva samāno bhogavāvādaṁ vadeyya.	24	
PA_an_10:24.10.2	So kismiñcideva dhanakaraṇīye samuppanne sakkuṇeyya upanīhātuṁ dhanaṁ vā dhaññaṁ vā rajataṁ vā jātarūpaṁ vā.	24	
PA_an_10:24.10.3	Tamenaṁ evaṁ jāneyyuṁ:	24	
PA_an_10:24.10.4	‘aḍḍhova ayamāyasmā samāno aḍḍhavādaṁ vadeti, dhanavāva ayamāyasmā samāno dhanavāvādaṁ vadeti, bhogavāva ayamāyasmā samāno bhogavāvādaṁ vadeti.	24	
PA_an_10:24.10.5	Taṁ kissa hetu?	24	
PA_an_10:24.10.6	Tathā hi ayamāyasmā kismiñcideva dhanakaraṇīye samuppanne sakkoti upanīhātuṁ dhanaṁ vā dhaññaṁ vā rajataṁ vā jātarūpaṁ vā’ti.	24	
PA_an_10:24.11.1	Evamevaṁ kho, āvuso, ñāṇavādañca bhikkhu vadamāno bhāvanāvādañca:	24	
PA_an_10:24.11.2	‘jānāmimaṁ dhammaṁ, passāmimaṁ dhammaṁ, bhāvitakāyomhi bhāvitasīlo bhāvitacitto bhāvitapañño’ti.	24	
PA_an_10:24.11.3	Tañce, āvuso, bhikkhuṁ lobho nābhibhuyya tiṭṭhati,	24	
PA_an_10:24.11.4	doso …	24	
PA_an_10:24.11.5	moho …	24	
PA_an_10:24.11.6	kodho …	24	
PA_an_10:24.11.7	upanāho …	24	
PA_an_10:24.11.8	makkho …	24	
PA_an_10:24.11.9	paḷāso …	24	
PA_an_10:24.11.10	macchariyaṁ …	24	
PA_an_10:24.11.11	pāpikā issā …	24	
PA_an_10:24.11.12	pāpikā icchā nābhibhuyya tiṭṭhati, so evamassa veditabbo:	24	
PA_an_10:24.11.13	‘tathā ayamāyasmā pajānāti yathā pajānato lobho na hoti, tathāhimaṁ āyasmantaṁ lobho nābhibhuyya tiṭṭhati;	24	
PA_an_10:24.11.14	tathā ayamāyasmā pajānāti yathā pajānato doso na hoti …	24	
PA_an_10:24.11.15	moho …	24	
PA_an_10:24.11.16	kodho …	24	
PA_an_10:24.11.17	upanāho …	24	
PA_an_10:24.11.18	makkho …	24	
PA_an_10:24.11.19	paḷāso …	24	
PA_an_10:24.11.20	macchariyaṁ …	24	
PA_an_10:24.11.21	pāpikā issā …	24	
PA_an_10:24.11.22	pāpikā icchā na hoti, tathāhimaṁ āyasmantaṁ pāpikā icchā nābhibhuyya tiṭṭhatī’”ti.	24	
PA_an_10:24.11.23	Catutthaṁ.	24	
PA_an_10:25.0.1	Aṅguttara Nikāya 10.25	25	
PA_an_10:25.0.2	3. Mahāvagga	25	
PA_an_10:25.0.3	Kasiṇasutta	25	
PA_an_10:25.1.1	“Dasayimāni, bhikkhave, kasiṇāyatanāni.	25	
PA_an_10:25.1.2	Katamāni dasa?	25	
PA_an_10:25.1.3	Pathavīkasiṇameko sañjānāti uddhaṁ adho tiriyaṁ advayaṁ appamāṇaṁ;	25	
PA_an_10:25.1.4	āpokasiṇameko sañjānāti …pe…	25	
PA_an_10:25.1.5	tejokasiṇameko sañjānāti …	25	
PA_an_10:25.1.6	vāyokasiṇameko sañjānāti …	25	
PA_an_10:25.1.7	nīlakasiṇameko sañjānāti …	25	
PA_an_10:25.1.8	pītakasiṇameko sañjānāti …	25	
PA_an_10:25.1.9	lohitakasiṇameko sañjānāti …	25	
PA_an_10:25.1.10	odātakasiṇameko sañjānāti …	25	
PA_an_10:25.1.11	ākāsakasiṇameko sañjānāti …	25	
PA_an_10:25.1.12	viññāṇakasiṇameko sañjānāti uddhaṁ adho tiriyaṁ advayaṁ appamāṇaṁ.	25	
PA_an_10:25.1.13	Imāni kho, bhikkhave, dasa kasiṇāyatanānī”ti.	25	
PA_an_10:25.1.14	Pañcamaṁ.	25	
PA_an_10:26.0.1	Aṅguttara Nikāya 10.26	26	
PA_an_10:26.0.2	3. Mahāvagga	26	
PA_an_10:26.0.3	Kāḷīsutta	26	
PA_an_10:26.1.1	Ekaṁ samayaṁ āyasmā mahākaccāno avantīsu viharati kuraraghare pavatte pabbate.	26	
PA_an_10:26.1.2_0	Atha kho kāḷī upāsikā kuraragharikā yenāyasmā mahākaccāno tenupasaṅkami; upasaṅkamitvā	26	
PA_an_10:26.1.2_1	āyasmantaṁ mahākaccānaṁ abhivādetvā ekamantaṁ nisīdi. Ekamantaṁ nisinnā kho kāḷī	26	
PA_an_10:26.1.2_2	upāsikā kuraragharikā āyasmantaṁ mahākaccānaṁ etadavoca:	26	
PA_an_10:26.1.3	“vuttamidaṁ, bhante, bhagavatā kumāripañhesu:	26	
PA_an_10:26.2.1	‘Atthassa pattiṁ hadayassa santiṁ,	26	
PA_an_10:26.2.2	Jetvāna senaṁ piyasātarūpaṁ;	26	
PA_an_10:26.2.3	Ekohaṁ jhāyaṁ sukhamanubodhiṁ,	26	
PA_an_10:26.2.4	Tasmā janena na karomi sakkhiṁ;	26	
PA_an_10:26.2.5	Sakkhī na sampajjati kenaci me’ti.	26	
PA_an_10:26.3.1	Imassa kho, bhante, bhagavatā saṅkhittena bhāsitassa kathaṁ vitthārena attho daṭṭhabbo”ti?	26	
PA_an_10:26.4.1	“Pathavīkasiṇasamāpattiparamā kho, bhagini, eke samaṇabrāhmaṇā ‘attho’ti abhinibbattesuṁ.	26	
PA_an_10:26.4.2	Yāvatā kho, bhagini, pathavīkasiṇasamāpattiparamatā, tadabhiññāsi bhagavā.	26	
PA_an_10:26.4.3	Tadabhiññāya bhagavā assādamaddasa ādīnavamaddasa nissaraṇamaddasa maggāmaggañāṇadassanamaddasa.	26	
PA_an_10:26.4.4	Tassa assādadassanahetu ādīnavadassanahetu nissaraṇadassanahetu maggāmaggañāṇadassanahetu atthassa patti hadayassa santi viditā hoti.	26	
PA_an_10:26.5.1	Āpokasiṇasamāpattiparamā kho, bhagini …pe…	26	
PA_an_10:26.5.2	tejokasiṇasamāpattiparamā kho, bhagini …	26	
PA_an_10:26.5.3	vāyokasiṇasamāpattiparamā kho, bhagini …	26	
PA_an_10:26.5.4	nīlakasiṇasamāpattiparamā kho, bhagini …	26	
PA_an_10:26.5.5	pītakasiṇasamāpattiparamā kho, bhagini …	26	
PA_an_10:26.5.6	lohitakasiṇasamāpattiparamā kho, bhagini …	26	
PA_an_10:26.5.7	odātakasiṇasamāpattiparamā kho, bhagini …	26	
PA_an_10:26.5.8	ākāsakasiṇasamāpattiparamā kho, bhagini …	26	
PA_an_10:26.5.9	viññāṇakasiṇasamāpattiparamā kho, bhagini, eke samaṇabrāhmaṇā ‘attho’ti abhinibbattesuṁ.	26	
PA_an_10:26.5.10	Yāvatā kho, bhagini, viññāṇakasiṇasamāpattiparamatā, tadabhiññāsi bhagavā.	26	
PA_an_10:26.5.11	Tadabhiññāya bhagavā assādamaddasa … ādīnavamaddasa … nissaraṇamaddasa … maggāmaggañāṇadassanamaddasa …	26	
PA_an_10:26.5.12	tassa assādadassanahetu ādīnavadassanahetu nissaraṇadassanahetu maggāmaggañāṇadassanahetu atthassa patti hadayassa santi viditā hoti.	26	
PA_an_10:26.5.13	Iti kho, bhagini, yaṁ taṁ vuttaṁ bhagavatā kumāripañhesu:	26	
PA_an_10:26.6.1	‘Atthassa pattiṁ hadayassa santiṁ,	26	
PA_an_10:26.6.2	Jetvāna senaṁ piyasātarūpaṁ;	26	
PA_an_10:26.6.3	Ekohaṁ jhāyaṁ sukhamanubodhiṁ,	26	
PA_an_10:26.6.4	Tasmā janena na karomi sakkhiṁ;	26	
PA_an_10:26.6.5	Sakkhī na sampajjati kenaci me’ti.	26	
PA_an_10:26.7.1	Imassa kho, bhagini, bhagavatā saṅkhittena bhāsitassa evaṁ vitthārena attho daṭṭhabbo”ti.	26	
PA_an_10:26.7.2	Chaṭṭhaṁ.	26	
PA_an_10:27.0.1	Aṅguttara Nikāya 10.27	27	
PA_an_10:27.0.2	3. Mahāvagga	27	
PA_an_10:27.0.3	Paṭhamamahāpañhāsutta	27	
PA_an_10:27.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	27	
PA_an_10:27.1.2	Atha kho sambahulā bhikkhū pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisiṁsu.	27	
PA_an_10:27.1.3	Atha kho tesaṁ bhikkhūnaṁ etadahosi:	27	
PA_an_10:27.1.4	“atippago kho tāva sāvatthiyaṁ piṇḍāya carituṁ;	27	
PA_an_10:27.1.5	yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā”ti.	27	
PA_an_10:27.2.1	Atha kho te bhikkhū yena aññatitthiyānaṁ paribbājakānaṁ ārāmo tenupasaṅkamiṁsu; upasaṅkamitvā tehi aññatitthiyehi paribbājakehi saddhiṁ sammodiṁsu.	27	
PA_an_10:27.2.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinne kho te bhikkhū te aññatitthiyā paribbājakā etadavocuṁ:	27	
PA_an_10:27.3.1	“Samaṇo, āvuso, gotamo sāvakānaṁ evaṁ dhammaṁ deseti:	27	
PA_an_10:27.3.2	‘etha tumhe, bhikkhave, sabbaṁ dhammaṁ abhijānātha, sabbaṁ dhammaṁ abhiññāya viharathā’ti;	27	
PA_an_10:27.3.3	mayampi kho, āvuso, sāvakānaṁ evaṁ dhammaṁ desema:	27	
PA_an_10:27.3.4	‘etha tumhe, āvuso, sabbaṁ dhammaṁ abhijānātha, sabbaṁ dhammaṁ abhiññāya viharathā’ti.	27	
PA_an_10:27.3.5	Idha no, āvuso, ko viseso ko adhippayāso kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin”ti?	27	
PA_an_10:27.4.1	Atha kho te bhikkhū tesaṁ aññatitthiyānaṁ paribbājakānaṁ bhāsitaṁ neva abhinandiṁsu nappaṭikkosiṁsu.	27	
PA_an_10:27.4.2	Anabhinanditvā appaṭikkositvā uṭṭhāyāsanā pakkamiṁsu:	27	
PA_an_10:27.4.3	“bhagavato santike etassa bhāsitassa atthaṁ ājānissāmā”ti.	27	
PA_an_10:27.5.1_0	Atha kho te bhikkhū sāvatthiyaṁ piṇḍāya caritvā pacchābhattaṁ piṇḍapātapaṭikkantā	27	
PA_an_10:27.5.1_1	yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.	27	
PA_an_10:27.5.1_2	Ekamantaṁ nisinnā kho te bhikkhū bhagavantaṁ etadavocuṁ:	27	
PA_an_10:27.6.1	“Idha mayaṁ, bhante, pubbaṇhasamayaṁ nivāsetvā pattacīvaramādāya sāvatthiṁ piṇḍāya pavisimhā.	27	
PA_an_10:27.6.2	Tesaṁ no, bhante, amhākaṁ etadahosi:	27	
PA_an_10:27.6.3	‘atippago kho tāva sāvatthiyaṁ piṇḍāya carituṁ;	27	
PA_an_10:27.6.4	yannūna mayaṁ yena aññatitthiyānaṁ paribbājakānaṁ ārāmo tenupasaṅkameyyāmā’ti.	27	
PA_an_10:27.6.5	Atha kho mayaṁ, bhante, yena aññatitthiyānaṁ paribbājakānaṁ ārāmo tenupasaṅkamimhā; upasaṅkamitvā tehi aññatitthiyehi paribbājakehi saddhiṁ sammodimhā.	27	
PA_an_10:27.6.6	Sammodanīyaṁ kathaṁ sāraṇīyaṁ vītisāretvā ekamantaṁ nisīdimhā. Ekamantaṁ nisinne kho, bhante, aññatitthiyā paribbājakā amhe etadavocuṁ:	27	
PA_an_10:27.7.1	‘Samaṇo, āvuso, gotamo sāvakānaṁ evaṁ dhammaṁ deseti—	27	
PA_an_10:27.7.2	etha tumhe, bhikkhave, sabbaṁ dhammaṁ abhijānātha, sabbaṁ dhammaṁ abhiññāya viharathāti;	27	
PA_an_10:27.7.3	mayampi kho, āvuso, sāvakānaṁ evaṁ dhammaṁ desema—	27	
PA_an_10:27.7.4	etha tumhe, āvuso, sabbaṁ dhammaṁ abhijānātha, sabbaṁ dhammaṁ abhiññāya viharathāti.	27	
PA_an_10:27.7.5	Idha no, āvuso, ko viseso ko adhippayāso kiṁ nānākaraṇaṁ samaṇassa vā gotamassa amhākaṁ vā, yadidaṁ dhammadesanāya vā dhammadesanaṁ anusāsaniyā vā anusāsanin’ti?	27	
PA_an_10:27.8.1	Atha kho mayaṁ, bhante, tesaṁ aññatitthiyānaṁ paribbājakānaṁ bhāsitaṁ neva abhinandimhā nappaṭikkosimhā.	27	
PA_an_10:27.8.2	Anabhinanditvā appaṭikkositvā uṭṭhāyāsanā pakkamimhā:	27	
PA_an_10:27.8.3	‘bhagavato santike etassa bhāsitassa atthaṁ ājānissāmā’”ti.	27	
PA_an_10:27.9.1	“Evaṁvādino, bhikkhave, aññatitthiyā paribbājakā evamassu vacanīyā:	27	
PA_an_10:27.9.2_0	‘eko, āvuso, pañho eko uddeso ekaṁ veyyākaraṇaṁ, dve pañhā dve uddesā dve veyyākaraṇāni,	27	
PA_an_10:27.9.2_1	tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni,	27	
PA_an_10:27.9.2_2	pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni,	27	
PA_an_10:27.9.2_3	satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni,	27	
PA_an_10:27.9.2_4	nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti.	27	
PA_an_10:27.9.3	Evaṁ puṭṭhā, bhikkhave, aññatitthiyā paribbājakā na ceva sampāyissanti, uttari ca vighātaṁ āpajjissanti.	27	
PA_an_10:27.9.4	Taṁ kissa hetu?	27	
PA_an_10:27.9.5	Yathā taṁ, bhikkhave, avisayasmiṁ.	27	
PA_an_10:27.9.6_0	Nāhaṁ taṁ, bhikkhave, passāmi sadevake loke samārake sabrahmake sassamaṇabrāhmaṇiyā	27	
PA_an_10:27.9.6_1	pajāya sadevamanussāya yo imesaṁ pañhānaṁ veyyākaraṇena cittaṁ ārādheyya, aññatra	27	
PA_an_10:27.9.6_2	tathāgatena vā tathāgatasāvakena vā ito vā pana sutvā.	27	
PA_an_10:27.10.1	‘Eko pañho eko uddeso ekaṁ veyyākaraṇan’ti,	27	
PA_an_10:27.10.2	iti kho panetaṁ vuttaṁ. Kiñcetaṁ paṭicca vuttaṁ?	27	
PA_an_10:27.10.3	Ekadhamme, bhikkhave, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.10.4	Katamasmiṁ ekadhamme?	27	
PA_an_10:27.10.5	‘Sabbe sattā āhāraṭṭhitikā’—	27	
PA_an_10:27.10.6_0	imasmiṁ kho, bhikkhave, ekadhamme bhikkhu sammā nibbindamāno sammā virajjamāno sammā	27	
PA_an_10:27.10.6_1	vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.10.7	‘Eko pañho eko uddeso ekaṁ veyyākaraṇan’ti,	27	
PA_an_10:27.10.8	iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.11.1	‘Dve pañhā dve uddesā dve veyyākaraṇānī’ti, iti kho panetaṁ vuttaṁ.	27	
PA_an_10:27.11.2	Kiñcetaṁ paṭicca vuttaṁ?	27	
PA_an_10:27.11.3	Dvīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.11.4	Katamesu dvīsu?	27	
PA_an_10:27.11.5	Nāme ca rūpe ca—	27	
PA_an_10:27.11.6_0	imesu kho, bhikkhave, dvīsu dhammesu bhikkhu sammā nibbindamāno sammā virajjamāno	27	
PA_an_10:27.11.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.11.6_2	dukkhassantakaro hoti.	27	
PA_an_10:27.11.7	‘Dve pañhā dve uddesā dve veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.12.1	‘Tayo pañhā tayo uddesā tīṇi veyyākaraṇānī’ti, iti kho panetaṁ vuttaṁ.	27	
PA_an_10:27.12.2	Kiñcetaṁ paṭicca vuttaṁ?	27	
PA_an_10:27.12.3	Tīsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.12.4	Katamesu tīsu?	27	
PA_an_10:27.12.5	Tīsu vedanāsu—	27	
PA_an_10:27.12.6_0	imesu kho, bhikkhave, tīsu dhammesu bhikkhu sammā nibbindamāno sammā virajjamāno	27	
PA_an_10:27.12.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.12.6_2	dukkhassantakaro hoti.	27	
PA_an_10:27.12.7	‘Tayo pañhā tayo uddesā tīṇi veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.13.1	‘Cattāro pañhā cattāro uddesā cattāri veyyākaraṇānī’ti, iti kho panetaṁ vuttaṁ.	27	
PA_an_10:27.13.2	Kiñcetaṁ paṭicca vuttaṁ?	27	
PA_an_10:27.13.3	Catūsu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.13.4	Katamesu catūsu?	27	
PA_an_10:27.13.5	Catūsu āhāresu—	27	
PA_an_10:27.13.6_0	imesu kho, bhikkhave, catūsu dhammesu bhikkhu sammā nibbindamāno sammā virajjamāno	27	
PA_an_10:27.13.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.13.6_2	dukkhassantakaro hoti.	27	
PA_an_10:27.13.7	‘Cattāro pañhā cattāro uddesā cattāri veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.14.1	‘Pañca pañhā pañcuddesā pañca veyyākaraṇānī’ti, iti kho panetaṁ vuttaṁ.	27	
PA_an_10:27.14.2	Kiñcetaṁ paṭicca vuttaṁ?	27	
PA_an_10:27.14.3	Pañcasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.14.4	Katamesu pañcasu?	27	
PA_an_10:27.14.5	Pañcasu upādānakkhandhesu—	27	
PA_an_10:27.14.6_0	imesu kho, bhikkhave, pañcasu dhammesu bhikkhu sammā nibbindamāno sammā virajjamāno	27	
PA_an_10:27.14.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.14.6_2	dukkhassantakaro hoti.	27	
PA_an_10:27.14.7	‘Pañca pañhā pañcuddesā pañca veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.15.1	‘Cha pañhā cha uddesā cha veyyākaraṇānī’ti, iti kho panetaṁ vuttaṁ.	27	
PA_an_10:27.15.2	Kiñcetaṁ paṭicca vuttaṁ?	27	
PA_an_10:27.15.3	Chasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.15.4	Katamesu chasu?	27	
PA_an_10:27.15.5	Chasu ajjhattikesu āyatanesu—	27	
PA_an_10:27.15.6_0	imesu kho, bhikkhave, chasu dhammesu bhikkhu sammā nibbindamāno sammā virajjamāno	27	
PA_an_10:27.15.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.15.6_2	dukkhassantakaro hoti.	27	
PA_an_10:27.15.7	‘Cha pañhā cha uddesā cha veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.16.1	‘Satta pañhā sattuddesā satta veyyākaraṇānī’ti, iti kho panetaṁ vuttaṁ.	27	
PA_an_10:27.16.2	Kiñcetaṁ paṭicca vuttaṁ?	27	
PA_an_10:27.16.3	Sattasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.16.4	Katamesu sattasu?	27	
PA_an_10:27.16.5	Sattasu viññāṇaṭṭhitīsu—	27	
PA_an_10:27.16.6_0	imesu kho, bhikkhave, sattasu dhammesu bhikkhu sammā nibbindamāno sammā virajjamāno	27	
PA_an_10:27.16.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.16.6_2	dukkhassantakaro hoti.	27	
PA_an_10:27.16.7	‘Satta pañhā sattuddesā satta veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.17.1	‘Aṭṭha pañhā aṭṭhuddesā aṭṭha veyyākaraṇānī’ti, iti kho panetaṁ vuttaṁ.	27	
PA_an_10:27.17.2	Kiñcetaṁ paṭicca vuttaṁ?	27	
PA_an_10:27.17.3	Aṭṭhasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.17.4	Katamesu aṭṭhasu?	27	
PA_an_10:27.17.5	Aṭṭhasu lokadhammesu—	27	
PA_an_10:27.17.6	imesu kho, bhikkhave, aṭṭhasu dhammesu bhikkhu sammā nibbindamāno …pe… dukkhassantakaro hoti.	27	
PA_an_10:27.17.7	‘Aṭṭha pañhā aṭṭhuddesā aṭṭha veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.18.1	‘Nava pañhā navuddesā nava veyyākaraṇānī’ti, iti kho panetaṁ vuttaṁ.	27	
PA_an_10:27.18.2	Kiñcetaṁ paṭicca vuttaṁ?	27	
PA_an_10:27.18.3	Navasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.18.4	Katamesu navasu?	27	
PA_an_10:27.18.5	Navasu sattāvāsesu—	27	
PA_an_10:27.18.6_0	imesu kho, bhikkhave, navasu dhammesu bhikkhu sammā nibbindamāno sammā virajjamāno	27	
PA_an_10:27.18.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.18.6_2	dukkhassantakaro hoti.	27	
PA_an_10:27.18.7	‘Nava pañhā navuddesā nava veyyākaraṇānī’ti, iti yaṁ taṁ vuttaṁ idametaṁ paṭicca vuttaṁ.	27	
PA_an_10:27.19.1	‘Dasa pañhā dasuddesā dasa veyyākaraṇānī’ti,	27	
PA_an_10:27.19.2	iti kho panetaṁ vuttaṁ. Kiñcetaṁ paṭicca vuttaṁ?	27	
PA_an_10:27.19.3	Dasasu, bhikkhave, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	27	
PA_an_10:27.19.4	Katamesu dasasu?	27	
PA_an_10:27.19.5	Dasasu akusalesu kammapathesu—	27	
PA_an_10:27.19.6_0	imesu kho, bhikkhave, dasasu dhammesu bhikkhu sammā nibbindamāno sammā virajjamāno	27	
PA_an_10:27.19.6_1	sammā vimuccamāno sammā pariyantadassāvī sammadatthaṁ abhisamecca diṭṭheva dhamme	27	
PA_an_10:27.19.6_2	dukkhassantakaro hoti.	27	
PA_an_10:27.19.7	‘Dasa pañhā dasuddesā dasa veyyākaraṇānī’ti,	27	
PA_an_10:27.19.8	iti yaṁ taṁ vuttaṁ idametaṁ paṭicca vuttan”ti.	27	
PA_an_10:27.19.9	Sattamaṁ.	27	
PA_an_10:28.0.1	Aṅguttara Nikāya 10.28	28	
PA_an_10:28.0.2	3. Mahāvagga	28	
PA_an_10:28.0.3	Dutiyamahāpañhāsutta	28	
PA_an_10:28.1.1	Ekaṁ samayaṁ bhagavā kajaṅgalāyaṁ viharati veḷuvane.	28	
PA_an_10:28.1.2_0	Atha kho sambahulā kajaṅgalakā upāsakā yena kajaṅgalikā bhikkhunī tenupasaṅkamiṁsu;	28	
PA_an_10:28.1.2_1	upasaṅkamitvā kajaṅgalikaṁ bhikkhuniṁ abhivādetvā ekamantaṁ nisīdiṁsu. Ekamantaṁ	28	
PA_an_10:28.1.2_2	nisinnā kho kajaṅgalakā upāsakā kajaṅgalikaṁ bhikkhuniṁ etadavocuṁ:	28	
PA_an_10:28.2.1	“Vuttamidaṁ, ayye, bhagavatā mahāpañhesu:	28	
PA_an_10:28.2.2_0	‘eko pañho eko uddeso ekaṁ veyyākaraṇaṁ, dve pañhā dve uddesā dve veyyākaraṇāni,	28	
PA_an_10:28.2.2_1	tayo pañhā tayo uddesā tīṇi veyyākaraṇāni, cattāro pañhā cattāro uddesā cattāri veyyākaraṇāni,	28	
PA_an_10:28.2.2_2	pañca pañhā pañcuddesā pañca veyyākaraṇāni, cha pañhā cha uddesā cha veyyākaraṇāni,	28	
PA_an_10:28.2.2_3	satta pañhā sattuddesā satta veyyākaraṇāni, aṭṭha pañhā aṭṭhuddesā aṭṭha veyyākaraṇāni,	28	
PA_an_10:28.2.2_4	nava pañhā navuddesā nava veyyākaraṇāni, dasa pañhā dasuddesā dasa veyyākaraṇānī’ti.	28	
PA_an_10:28.2.3	Imassa nu kho, ayye, bhagavatā saṅkhittena bhāsitassa kathaṁ vitthārena attho daṭṭhabbo”ti?	28	
PA_an_10:28.3.1	“Na kho panetaṁ, āvuso, bhagavato sammukhā sutaṁ sammukhā paṭiggahitaṁ, napi manobhāvanīyānaṁ bhikkhūnaṁ sammukhā sutaṁ sammukhā paṭiggahitaṁ;	28	
PA_an_10:28.3.2	api ca yathā mettha khāyati	28	
PA_an_10:28.3.3	taṁ suṇātha, sādhukaṁ manasi karotha, bhāsissāmī”ti.	28	
PA_an_10:28.3.4	“Evaṁ, ayye”ti, kho kajaṅgalakā upāsakā kajaṅgalikāya bhikkhuniyā paccassosuṁ.	28	
PA_an_10:28.3.5	Kajaṅgalikā bhikkhunī etadavoca:	28	
PA_an_10:28.4.1	“‘Eko pañho eko uddeso ekaṁ veyyākaraṇan’ti, iti kho panetaṁ vuttaṁ bhagavatā.	28	
PA_an_10:28.4.2	Kiñcetaṁ paṭicca vuttaṁ?	28	
PA_an_10:28.4.3	Ekadhamme, āvuso, bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.4.4	Katamasmiṁ ekadhamme?	28	
PA_an_10:28.4.5	Sabbe sattā āhāraṭṭhitikā—	28	
PA_an_10:28.4.6	imasmiṁ kho, āvuso, ekadhamme bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.4.7	‘Eko pañho eko uddeso ekaṁ veyyākaraṇan’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.5.1	‘Dve pañhā dve uddesā dve veyyākaraṇānī’ti iti, kho panetaṁ vuttaṁ bhagavatā.	28	
PA_an_10:28.5.2	Kiñcetaṁ paṭicca vuttaṁ?	28	
PA_an_10:28.5.3	Dvīsu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.5.4	Katamesu dvīsu?	28	
PA_an_10:28.5.5	Nāme ca rūpe ca …pe…	28	
PA_an_10:28.5.6	katamesu tīsu?	28	
PA_an_10:28.5.7	Tīsu vedanāsu—	28	
PA_an_10:28.5.8_0	imesu kho, āvuso, tīsu dhammesu bhikkhu sammā nibbindamāno sammā virajjamāno sammā	28	
PA_an_10:28.5.8_1	vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.5.9	‘Tayo pañhā tayo uddesā tīṇi veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.6.1	‘Cattāro pañhā cattāro uddesā cattāri veyyākaraṇānī’ti, iti kho panetaṁ vuttaṁ bhagavatā.	28	
PA_an_10:28.6.2	Kiñcetaṁ paṭicca vuttaṁ?	28	
PA_an_10:28.6.3	Catūsu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.6.4	Katamesu catūsu?	28	
PA_an_10:28.6.5	Catūsu satipaṭṭhānesu—	28	
PA_an_10:28.6.6	imesu kho, āvuso, catūsu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.6.7	‘Cattāro pañhā cattāro uddesā cattāri veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.7.1	‘Pañca pañhā pañcuddesā pañca veyyākaraṇānī’ti, iti kho panetaṁ vuttaṁ bhagavatā.	28	
PA_an_10:28.7.2	Kiñcetaṁ paṭicca vuttaṁ?	28	
PA_an_10:28.7.3	Pañcasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.7.4	Katamesu pañcasu?	28	
PA_an_10:28.7.5	Pañcasu indriyesu …pe…	28	
PA_an_10:28.7.6	katamesu chasu?	28	
PA_an_10:28.7.7	Chasu nissaraṇīyāsu dhātūsu …pe…	28	
PA_an_10:28.7.8	katamesu sattasu?	28	
PA_an_10:28.7.9	Sattasu bojjhaṅgesu …pe…	28	
PA_an_10:28.7.10	katamesu aṭṭhasu?	28	
PA_an_10:28.7.11	Aṭṭhasu ariyaaṭṭhaṅgikamaggesu—	28	
PA_an_10:28.7.12	imesu kho, āvuso, aṭṭhasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.7.13	‘Aṭṭha pañhā aṭṭhuddesā aṭṭha veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.8.1	‘Nava pañhā navuddesā nava veyyākaraṇānī’ti, iti kho panetaṁ vuttaṁ bhagavatā.	28	
PA_an_10:28.8.2	Kiñcetaṁ paṭicca vuttaṁ?	28	
PA_an_10:28.8.3	Navasu, āvuso, dhammesu bhikkhu sammā nibbindamāno sammā virajjamāno sammā vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.8.4	Katamesu navasu?	28	
PA_an_10:28.8.5	Navasu sattāvāsesu—	28	
PA_an_10:28.8.6_0	imesu kho, āvuso, navasu dhammesu bhikkhu sammā nibbindamāno sammā virajjamāno sammā	28	
PA_an_10:28.8.6_1	vimuccamāno sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.8.7	‘Nava pañhā navuddesā nava veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.9.1	‘Dasa pañhā dasuddesā dasa veyyākaraṇānī’ti, iti kho panetaṁ vuttaṁ bhagavatā.	28	
PA_an_10:28.9.2	Kiñcetaṁ paṭicca vuttaṁ?	28	
PA_an_10:28.9.3	Dasasu, āvuso, dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.9.4	Katamesu dasasu?	28	
PA_an_10:28.9.5	Dasasu kusalesu kammapathesu—	28	
PA_an_10:28.9.6	imesu kho, āvuso, dasasu dhammesu bhikkhu sammā subhāvitacitto sammā pariyantadassāvī sammadatthaṁ abhisamecca diṭṭheva dhamme dukkhassantakaro hoti.	28	
PA_an_10:28.9.7	‘Dasa pañhā dasuddesā dasa veyyākaraṇānī’ti, iti yaṁ taṁ vuttaṁ bhagavatā idametaṁ paṭicca vuttaṁ.	28	
PA_an_10:28.10.1	Iti kho, āvuso, yaṁ taṁ vuttaṁ bhagavatā saṅkhittena bhāsitāsu mahāpañhāsu:	28	
PA_an_10:28.10.2	‘eko pañho eko uddeso ekaṁ veyyākaraṇaṁ …pe…	28	
PA_an_10:28.10.3	dasa pañhā dasuddesā dasa veyyākaraṇānī’ti, imassa kho ahaṁ, āvuso, bhagavatā saṅkhittena bhāsitassa evaṁ vitthārena atthaṁ ājānāmi.	28	
PA_an_10:28.10.4	Ākaṅkhamānā ca pana tumhe, āvuso, bhagavantaññeva upasaṅkamitvā etamatthaṁ paṭipuccheyyātha.	28	
PA_an_10:28.10.5	Yathā vo bhagavā byākaroti tathā naṁ dhāreyyāthā”ti.	28	
PA_an_10:28.10.6_0	“Evaṁ, ayye”ti kho kajaṅgalakā upāsakā kajaṅgalikāya kho bhikkhuniyā bhāsitaṁ abhinanditvā	28	
PA_an_10:28.10.6_1	anumoditvā uṭṭhāyāsanā kajaṅgalikaṁ bhikkhuniṁ abhivādetvā padakkhiṇaṁ katvā yena	28	
PA_an_10:28.10.6_2	bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ nisīdiṁsu.	28	
PA_an_10:28.10.7	Ekamantaṁ nisinnā kho kajaṅgalakā upāsakā yāvatako ahosi kajaṅgalikāya bhikkhuniyā saddhiṁ kathāsallāpo, taṁ sabbaṁ bhagavato ārocesuṁ.	28	
PA_an_10:28.11.1	“Sādhu sādhu, gahapatayo.	28	
PA_an_10:28.11.2	Paṇḍitā, gahapatayo, kajaṅgalikā bhikkhunī. Mahāpaññā, gahapatayo, kajaṅgalikā bhikkhunī.	28	
PA_an_10:28.11.3	Mañcepi tumhe, gahapatayo, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ kajaṅgalikāya bhikkhuniyā byākataṁ.	28	
PA_an_10:28.11.4	Eso ceva tassa attho. Evañca naṁ dhāreyyāthā”ti.	28	
PA_an_10:28.11.5	Aṭṭhamaṁ.	28	
PA_an_10:29.0.1	Aṅguttara Nikāya 10.29	29	
PA_an_10:29.0.2	3. Mahāvagga	29	
PA_an_10:29.0.3	Paṭhamakosalasutta	29	
PA_an_10:29.1.1	“Yāvatā, bhikkhave, kāsikosalā, yāvatā rañño pasenadissa kosalassa vijitaṁ, rājā tattha pasenadi kosalo aggamakkhāyati.	29	
PA_an_10:29.1.2	Raññopi kho, bhikkhave, pasenadissa kosalassa attheva aññathattaṁ atthi vipariṇāmo.	29	
PA_an_10:29.1.3	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.1.4	Tasmiṁ nibbindanto agge virajjati, pageva hīnasmiṁ.	29	
PA_an_10:29.2.1	Yāvatā, bhikkhave, candimasūriyā pariharanti disā bhanti virocamānā, tāva sahassadhā loko.	29	
PA_an_10:29.2.2_0	Tasmiṁ sahassadhā loke sahassaṁ candānaṁ sahassaṁ sūriyānaṁ sahassaṁ sinerupabbatarājānaṁ	29	
PA_an_10:29.2.2_1	sahassaṁ jambudīpānaṁ sahassaṁ aparagoyānānaṁ sahassaṁ uttarakurūnaṁ sahassaṁ pubbavidehānaṁ	29	
PA_an_10:29.2.2_2	cattāri mahāsamuddasahassāni cattāri mahārājasahassāni sahassaṁ cātumahārājikānaṁ	29	
PA_an_10:29.2.2_3	sahassaṁ tāvatiṁsānaṁ sahassaṁ yāmānaṁ sahassaṁ tusitānaṁ sahassaṁ nimmānaratīnaṁ	29	
PA_an_10:29.2.2_4	sahassaṁ paranimmitavasavattīnaṁ sahassaṁ brahmalokānaṁ.	29	
PA_an_10:29.2.3	Yāvatā, bhikkhave, sahassī lokadhātu, mahābrahmā tattha aggamakkhāyati.	29	
PA_an_10:29.2.4	Mahābrahmunopi kho, bhikkhave, attheva aññathattaṁ atthi vipariṇāmo.	29	
PA_an_10:29.2.5	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.2.6	Tasmiṁ nibbindanto agge virajjati, pageva hīnasmiṁ.	29	
PA_an_10:29.3.1	Hoti so, bhikkhave, samayo yaṁ ayaṁ loko saṁvaṭṭati.	29	
PA_an_10:29.3.2	Saṁvaṭṭamāne, bhikkhave, loke yebhuyyena sattā ābhassarasaṁvattanikā bhavanti.	29	
PA_an_10:29.3.3	Te tattha honti manomayā pītibhakkhā sayaṁpabhā antalikkhecarā subhaṭṭhāyino ciraṁ dīghamaddhānaṁ tiṭṭhanti.	29	
PA_an_10:29.3.4	Saṁvaṭṭamāne, bhikkhave, loke ābhassarā devā aggamakkhāyanti.	29	
PA_an_10:29.3.5	Ābhassarānampi kho, bhikkhave, devānaṁ attheva aññathattaṁ atthi vipariṇāmo.	29	
PA_an_10:29.3.6	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.3.7	Tasmiṁ nibbindanto agge virajjati, pageva hīnasmiṁ.	29	
PA_an_10:29.4.1	Dasayimāni, bhikkhave, kasiṇāyatanāni.	29	
PA_an_10:29.4.2	Katamāni dasa?	29	
PA_an_10:29.4.3	Pathavīkasiṇameko sañjānāti uddhaṁ adho tiriyaṁ advayaṁ appamāṇaṁ;	29	
PA_an_10:29.4.4	āpokasiṇameko sañjānāti …pe…	29	
PA_an_10:29.4.5	tejokasiṇameko sañjānāti …	29	
PA_an_10:29.4.6	vāyokasiṇameko sañjānāti …	29	
PA_an_10:29.4.7	nīlakasiṇameko sañjānāti …	29	
PA_an_10:29.4.8	pītakasiṇameko sañjānāti …	29	
PA_an_10:29.4.9	lohitakasiṇameko sañjānāti …	29	
PA_an_10:29.4.10	odātakasiṇameko sañjānāti …	29	
PA_an_10:29.4.11	ākāsakasiṇameko sañjānāti …	29	
PA_an_10:29.4.12	viññāṇakasiṇameko sañjānāti uddhaṁ adho tiriyaṁ advayaṁ appamāṇaṁ.	29	
PA_an_10:29.4.13	Imāni kho, bhikkhave, dasa kasiṇāyatanāni.	29	
PA_an_10:29.5.1	Etadaggaṁ, bhikkhave, imesaṁ dasannaṁ kasiṇāyatanānaṁ yadidaṁ viññāṇakasiṇaṁ eko sañjānāti uddhaṁ adho tiriyaṁ advayaṁ appamāṇaṁ.	29	
PA_an_10:29.5.2	Evaṁsaññinopi kho, bhikkhave, santi sattā.	29	
PA_an_10:29.5.3	Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.5.4	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.5.5	Tasmiṁ nibbindanto agge virajjati, pageva hīnasmiṁ.	29	
PA_an_10:29.6.1	Aṭṭhimāni, bhikkhave, abhibhāyatanāni.	29	
PA_an_10:29.6.2	Katamāni aṭṭha?	29	
PA_an_10:29.6.3	Ajjhattaṁ rūpasaññī eko bahiddhā rūpāni passati parittāni suvaṇṇadubbaṇṇāni;	29	
PA_an_10:29.6.4	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.6.5	Idaṁ paṭhamaṁ abhibhāyatanaṁ.	29	
PA_an_10:29.7.1	Ajjhattaṁ rūpasaññī eko bahiddhā rūpāni passati appamāṇāni suvaṇṇadubbaṇṇāni;	29	
PA_an_10:29.7.2	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.7.3	Idaṁ dutiyaṁ abhibhāyatanaṁ.	29	
PA_an_10:29.8.1	Ajjhattaṁ arūpasaññī eko bahiddhā rūpāni passati parittāni suvaṇṇadubbaṇṇāni;	29	
PA_an_10:29.8.2	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.8.3	Idaṁ tatiyaṁ abhibhāyatanaṁ.	29	
PA_an_10:29.9.1	Ajjhattaṁ arūpasaññī eko bahiddhā rūpāni passati appamāṇāni suvaṇṇadubbaṇṇāni;	29	
PA_an_10:29.9.2	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.9.3	Idaṁ catutthaṁ abhibhāyatanaṁ.	29	
PA_an_10:29.10.1	Ajjhattaṁ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni.	29	
PA_an_10:29.10.2_0	Seyyathāpi nāma umāpupphaṁ nīlaṁ nīlavaṇṇaṁ nīlanidassanaṁ nīlanibhāsaṁ, seyyathā	29	
PA_an_10:29.10.2_1	vā pana taṁ vatthaṁ bārāṇaseyyakaṁ ubhatobhāgavimaṭṭhaṁ nīlaṁ nīlavaṇṇaṁ nīlanidassanaṁ nīlanibhāsaṁ;	29	
PA_an_10:29.10.3	evamevaṁ ajjhattaṁ arūpasaññī eko bahiddhā rūpāni passati nīlāni nīlavaṇṇāni nīlanidassanāni nīlanibhāsāni;	29	
PA_an_10:29.10.4	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.10.5	Idaṁ pañcamaṁ abhibhāyatanaṁ.	29	
PA_an_10:29.11.1	Ajjhattaṁ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni.	29	
PA_an_10:29.11.2_0	Seyyathāpi nāma kaṇikārapupphaṁ pītaṁ pītavaṇṇaṁ pītanidassanaṁ pītanibhāsaṁ, seyyathā	29	
PA_an_10:29.11.2_1	vā pana taṁ vatthaṁ bārāṇaseyyakaṁ ubhatobhāgavimaṭṭhaṁ pītaṁ pītavaṇṇaṁ pītanidassanaṁ pītanibhāsaṁ;	29	
PA_an_10:29.11.3	evamevaṁ ajjhattaṁ arūpasaññī eko bahiddhā rūpāni passati pītāni pītavaṇṇāni pītanidassanāni pītanibhāsāni;	29	
PA_an_10:29.11.4	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.11.5	Idaṁ chaṭṭhaṁ abhibhāyatanaṁ.	29	
PA_an_10:29.12.1	Ajjhattaṁ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni.	29	
PA_an_10:29.12.2_0	Seyyathāpi nāma bandhujīvakapupphaṁ lohitakaṁ lohitakavaṇṇaṁ lohitakanidassanaṁ lohitakanibhāsaṁ,	29	
PA_an_10:29.12.2_1	seyyathā vā pana taṁ vatthaṁ bārāṇaseyyakaṁ ubhatobhāgavimaṭṭhaṁ lohitakaṁ lohitakavaṇṇaṁ	29	
PA_an_10:29.12.2_2	lohitakanidassanaṁ lohitakanibhāsaṁ;	29	
PA_an_10:29.12.3	evamevaṁ ajjhattaṁ arūpasaññī eko bahiddhā rūpāni passati lohitakāni lohitakavaṇṇāni lohitakanidassanāni lohitakanibhāsāni;	29	
PA_an_10:29.12.4	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.12.5	Idaṁ sattamaṁ abhibhāyatanaṁ.	29	
PA_an_10:29.13.1	Ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni.	29	
PA_an_10:29.13.2_0	Seyyathāpi nāma osadhitārakā odātā odātavaṇṇā odātanidassanā odātanibhāsā, seyyathā	29	
PA_an_10:29.13.2_1	vā pana taṁ vatthaṁ bārāṇaseyyakaṁ ubhatobhāgavimaṭṭhaṁ odātaṁ odātavaṇṇaṁ odātanidassanaṁ odātanibhāsaṁ;	29	
PA_an_10:29.13.3	evamevaṁ ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni;	29	
PA_an_10:29.13.4	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.13.5	Idaṁ aṭṭhamaṁ abhibhāyatanaṁ.	29	
PA_an_10:29.13.6	Imāni kho, bhikkhave, aṭṭha abhibhāyatanāni.	29	
PA_an_10:29.14.1	Etadaggaṁ, bhikkhave, imesaṁ aṭṭhannaṁ abhibhāyatanānaṁ yadidaṁ ajjhattaṁ arūpasaññī eko bahiddhā rūpāni passati odātāni odātavaṇṇāni odātanidassanāni odātanibhāsāni;	29	
PA_an_10:29.14.2	‘tāni abhibhuyya jānāmi passāmī’ti, evaṁsaññī hoti.	29	
PA_an_10:29.14.3	Evaṁsaññinopi kho, bhikkhave, santi sattā.	29	
PA_an_10:29.14.4	Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.14.5	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.14.6	Tasmiṁ nibbindanto agge virajjati, pageva hīnasmiṁ.	29	
PA_an_10:29.15.1	Catasso imā, bhikkhave, paṭipadā.	29	
PA_an_10:29.15.2	Katamā catasso?	29	
PA_an_10:29.15.3	Dukkhā paṭipadā dandhābhiññā,	29	
PA_an_10:29.15.4	dukkhā paṭipadā khippābhiññā,	29	
PA_an_10:29.15.5	sukhā paṭipadā dandhābhiññā,	29	
PA_an_10:29.15.6	sukhā paṭipadā khippābhiññā—	29	
PA_an_10:29.15.7	imā kho, bhikkhave, catasso paṭipadā.	29	
PA_an_10:29.16.1	Etadaggaṁ, bhikkhave, imāsaṁ catunnaṁ paṭipadānaṁ yadidaṁ sukhā paṭipadā khippābhiññā.	29	
PA_an_10:29.16.2	Evaṁpaṭipannāpi kho, bhikkhave, santi sattā.	29	
PA_an_10:29.16.3	Evaṁpaṭipannānampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.16.4	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.16.5	Tasmiṁ nibbindanto agge virajjati, pageva hīnasmiṁ.	29	
PA_an_10:29.17.1	Catasso imā, bhikkhave, saññā.	29	
PA_an_10:29.17.2	Katamā catasso?	29	
PA_an_10:29.17.3	Parittameko sañjānāti,	29	
PA_an_10:29.17.4	mahaggatameko sañjānāti,	29	
PA_an_10:29.17.5	appamāṇameko sañjānāti,	29	
PA_an_10:29.17.6	‘natthi kiñcī’ti ākiñcaññāyatanameko sañjānāti—	29	
PA_an_10:29.17.7	imā kho, bhikkhave, catasso saññā.	29	
PA_an_10:29.18.1	Etadaggaṁ, bhikkhave, imāsaṁ catunnaṁ saññānaṁ yadidaṁ ‘natthi kiñcī’ti ākiñcaññāyatanameko sañjānāti.	29	
PA_an_10:29.18.2	Evaṁsaññinopi kho, bhikkhave, santi sattā.	29	
PA_an_10:29.18.3	Evaṁsaññīnampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.18.4	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.18.5	Tasmiṁ nibbindanto agge virajjati, pageva hīnasmiṁ.	29	
PA_an_10:29.19.1	Etadaggaṁ, bhikkhave, bāhirakānaṁ diṭṭhigatānaṁ yadidaṁ ‘no cassaṁ, no ca me siyā, na bhavissāmi, na me bhavissatī’ti.	29	
PA_an_10:29.19.2	Evaṁdiṭṭhino, bhikkhave, etaṁ pāṭikaṅkhaṁ:	29	
PA_an_10:29.19.3	‘yā cāyaṁ bhave appaṭikulyatā, sā cassa na bhavissati;	29	
PA_an_10:29.19.4	yā cāyaṁ bhavanirodhe pāṭikulyatā, sā cassa na bhavissatī’ti.	29	
PA_an_10:29.19.5	Evaṁdiṭṭhinopi kho, bhikkhave, santi sattā.	29	
PA_an_10:29.19.6	Evaṁdiṭṭhīnampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.19.7	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.19.8	Tasmiṁ nibbindanto agge virajjati, pageva hīnasmiṁ.	29	
PA_an_10:29.20.1	Santi, bhikkhave, eke samaṇabrāhmaṇā paramatthavisuddhiṁ paññāpenti.	29	
PA_an_10:29.20.2	Etadaggaṁ, bhikkhave, paramatthavisuddhiṁ paññapentānaṁ yadidaṁ sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati.	29	
PA_an_10:29.20.3	Te tadabhiññāya tassa sacchikiriyāya dhammaṁ desenti.	29	
PA_an_10:29.20.4	Evaṁvādinopi kho, bhikkhave, santi sattā.	29	
PA_an_10:29.20.5	Evaṁvādīnampi kho, bhikkhave, sattānaṁ attheva aññathattaṁ atthi vipariṇāmo.	29	
PA_an_10:29.20.6	Evaṁ passaṁ, bhikkhave, sutavā ariyasāvako tasmimpi nibbindati.	29	
PA_an_10:29.20.7	Tasmiṁ nibbindanto agge virajjati, pageva hīnasmiṁ.	29	
PA_an_10:29.21.1	Santi, bhikkhave, eke samaṇabrāhmaṇā paramadiṭṭhadhammanibbānaṁ paññāpenti.	29	
PA_an_10:29.21.2_0	Etadaggaṁ, bhikkhave, paramadiṭṭhadhammanibbānaṁ paññapentānaṁ yadidaṁ channaṁ phassāyatanānaṁ	29	
PA_an_10:29.21.2_1	samudayañca atthaṅgamañca assādañca ādīnavañca nissaraṇañca yathābhūtaṁ viditvā anupādā vimokkho.	29	
PA_an_10:29.21.3	Evaṁvādiṁ kho maṁ, bhikkhave, evamakkhāyiṁ eke samaṇabrāhmaṇā asatā tucchā musā abhūtena abbhācikkhanti:	29	
PA_an_10:29.21.4	‘samaṇo gotamo na kāmānaṁ pariññaṁ paññāpeti, na rūpānaṁ pariññaṁ paññāpeti, na vedanānaṁ pariññaṁ paññāpetī’ti.	29	
PA_an_10:29.21.5_0	Kāmānañcāhaṁ, bhikkhave, pariññaṁ paññāpemi, rūpānañca pariññaṁ paññāpemi, vedanānañca	29	
PA_an_10:29.21.5_1	pariññaṁ paññāpemi, diṭṭheva dhamme nicchāto nibbuto sītibhūto anupādā parinibbānaṁ paññāpemī”ti.	29	
PA_an_10:29.21.6	Navamaṁ.	29	
PA_an_10:30.0.1	Aṅguttara Nikāya 10.30	30	
PA_an_10:30.0.2	3. Mahāvagga	30	
PA_an_10:30.0.3	Dutiyakosalasutta	30	
PA_an_10:30.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	30	
PA_an_10:30.1.2	Tena kho pana samayena rājā pasenadi kosalo uyyodhikā nivatto hoti vijitasaṅgāmo laddhādhippāyo.	30	
PA_an_10:30.1.3	Atha kho rājā pasenadi kosalo yena ārāmo tena pāyāsi.	30	
PA_an_10:30.1.4	Yāvatikā yānassa bhūmi, yānena gantvā yānā paccorohitvā pattikova ārāmaṁ pāvisi.	30	
PA_an_10:30.1.5	Tena kho pana samayena sambahulā bhikkhū abbhokāse caṅkamanti.	30	
PA_an_10:30.1.6	Atha kho rājā pasenadi kosalo yena te bhikkhū tenupasaṅkami; upasaṅkamitvā te bhikkhū etadavoca:	30	
PA_an_10:30.1.7	“kahaṁ nu kho, bhante, bhagavā etarahi viharati arahaṁ sammāsambuddho.	30	
PA_an_10:30.1.8	Dassanakāmā hi mayaṁ, bhante, taṁ bhagavantaṁ arahantaṁ sammāsambuddhan”ti.	30	
PA_an_10:30.1.9	“Eso, mahārāja, vihāro saṁvutadvāro. Tena appasaddo upasaṅkamitvā ataramāno ālindaṁ pavisitvā ukkāsitvā aggaḷaṁ ākoṭehi; vivarissati te bhagavā dvāran”ti.	30	
PA_an_10:30.2.1	Atha kho rājā pasenadi kosalo yena so vihāro saṁvutadvāro, tena appasaddo upasaṅkamitvā ataramāno ālindaṁ pavisitvā ukkāsitvā aggaḷaṁ ākoṭesi. Vivari bhagavā dvāraṁ.	30	
PA_an_10:30.2.2	Atha kho rājā pasenadi kosalo vihāraṁ pavisitvā bhagavato pādesu sirasā nipatitvā bhagavato pādāni mukhena ca paricumbati pāṇīhi ca parisambāhati nāmañca sāveti:	30	
PA_an_10:30.2.3	“rājāhaṁ, bhante, pasenadi kosalo;	30	
PA_an_10:30.2.4	rājāhaṁ, bhante, pasenadi kosalo”ti.	30	
PA_an_10:30.3.1	“Kaṁ pana tvaṁ, mahārāja, atthavasaṁ sampassamāno imasmiṁ sarīre evarūpaṁ paramanipaccakāraṁ karosi, mettūpahāraṁ upadaṁsesī”ti?	30	
PA_an_10:30.3.2	“Kataññutaṁ kho ahaṁ, bhante, kataveditaṁ sampassamāno bhagavati evarūpaṁ paramanipaccakāraṁ karomi, mettūpahāraṁ upadaṁsemi.	30	
PA_an_10:30.4.1	Bhagavā hi, bhante, bahujanahitāya paṭipanno bahujanasukhāya bahuno janassa ariye ñāye patiṭṭhāpitā yadidaṁ kalyāṇadhammatāya kusaladhammatāya.	30	
PA_an_10:30.4.2_0	Yampi, bhante, bhagavā bahujanahitāya paṭipanno bahujanasukhāya bahuno janassa ariye	30	
PA_an_10:30.4.2_1	ñāye patiṭṭhāpitā yadidaṁ kalyāṇadhammatāya kusaladhammatāya, idampi kho ahaṁ, bhante,	30	
PA_an_10:30.4.2_2	atthavasaṁ sampassamāno bhagavati evarūpaṁ paramanipaccakāraṁ karomi, mettūpahāraṁ upadaṁsemi.	30	
PA_an_10:30.5.1	Puna caparaṁ, bhante, bhagavā sīlavā vuddhasīlo ariyasīlo kusalasīlo kusalasīlena samannāgato.	30	
PA_an_10:30.5.2_0	Yampi, bhante, bhagavā sīlavā vuddhasīlo ariyasīlo kusalasīlo kusalasīlena samannāgato,	30	
PA_an_10:30.5.2_1	idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.5.2_2	karomi, mettūpahāraṁ upadaṁsemi.	30	
PA_an_10:30.6.1	Puna caparaṁ, bhante, bhagavā dīgharattaṁ āraññiko, araññavanapatthāni pantāni senāsanāni paṭisevati.	30	
PA_an_10:30.6.2_0	Yampi, bhante, bhagavā dīgharattaṁ āraññiko, araññavanapatthāni pantāni senāsanāni	30	
PA_an_10:30.6.2_1	paṭisevati, idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.6.2_2	karomi, mettūpahāraṁ upadaṁsemi.	30	
PA_an_10:30.7.1	Puna caparaṁ, bhante, bhagavā santuṭṭho itarītaracīvarapiṇḍapātasenāsanagilānapaccayabhesajjaparikkhārena.	30	
PA_an_10:30.7.2_0	Yampi, bhante, bhagavā santuṭṭho itarītaracīvarapiṇḍapātasenāsanagilānapaccayabhesajjaparikkhārena,	30	
PA_an_10:30.7.2_1	idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.7.2_2	karomi, mettūpahāraṁ upadaṁsemi.	30	
PA_an_10:30.8.1	Puna caparaṁ, bhante, bhagavā āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa.	30	
PA_an_10:30.8.2_0	Yampi, bhante, bhagavā āhuneyyo pāhuneyyo dakkhiṇeyyo añjalikaraṇīyo anuttaraṁ puññakkhettaṁ	30	
PA_an_10:30.8.2_1	lokassa, idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.8.2_2	karomi, mettūpahāraṁ upadaṁsemi.	30	
PA_an_10:30.9.1_0	Puna caparaṁ, bhante, bhagavā yāyaṁ kathā abhisallekhikā cetovivaraṇasappāyā, seyyathidaṁ—appicchakathā	30	
PA_an_10:30.9.1_1	santuṭṭhikathā pavivekakathā asaṁsaggakathā vīriyārambhakathā sīlakathā samādhikathā	30	
PA_an_10:30.9.1_2	paññākathā vimuttikathā vimuttiñāṇadassanakathā, evarūpāya kathāya nikāmalābhī akicchalābhī akasiralābhī.	30	
PA_an_10:30.9.2_0	Yampi, bhante, bhagavā yāyaṁ kathā abhisallekhikā cetovivaraṇasappāyā, seyyathidaṁ—appicchakathā	30	
PA_an_10:30.9.2_1	…pe… vimuttiñāṇadassanakathā, evarūpāya kathāya nikāmalābhī akicchalābhī akasiralābhī,	30	
PA_an_10:30.9.2_2	idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.9.2_3	karomi, mettūpahāraṁ upadaṁsemi.	30	
PA_an_10:30.10.1	Puna caparaṁ, bhante, bhagavā catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī akicchalābhī akasiralābhī.	30	
PA_an_10:30.10.2_0	Yampi, bhante, bhagavā catunnaṁ jhānānaṁ ābhicetasikānaṁ diṭṭhadhammasukhavihārānaṁ	30	
PA_an_10:30.10.2_1	nikāmalābhī akicchalābhī akasiralābhī, idampi kho ahaṁ, bhante, atthavasaṁ sampassamāno	30	
PA_an_10:30.10.2_2	bhagavati evarūpaṁ paramanipaccakāraṁ karomi, mettūpahāraṁ upadaṁsemi.	30	
PA_an_10:30.11.1_0	Puna caparaṁ, bhante, bhagavā anekavihitaṁ pubbenivāsaṁ anussarati, seyyathidaṁ—ekampi	30	
PA_an_10:30.11.1_1	jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo vīsampi	30	
PA_an_10:30.11.1_2	jātiyo tiṁsampi jātiyo cattālīsampi jātiyo paññāsampi jātiyo jātisatampi jātisahassampi	30	
PA_an_10:30.11.1_3	jātisatasahassampi anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe:	30	
PA_an_10:30.11.1_4	‘amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	30	
PA_an_10:30.11.1_5	so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī	30	
PA_an_10:30.11.1_6	evamāyupariyanto, so tato cuto idhūpapanno’ti. Iti sākāraṁ sauddesaṁ anekavihitaṁ	30	
PA_an_10:30.11.1_7	pubbenivāsaṁ anussarati.	30	
PA_an_10:30.11.2_0	Yampi, bhante, bhagavā anekavihitaṁ pubbenivāsaṁ anussarati, seyyathidaṁ—ekampi jātiṁ	30	
PA_an_10:30.11.2_1	dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati, idampi	30	
PA_an_10:30.11.2_2	kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ karomi,	30	
PA_an_10:30.11.2_3	mettūpahāraṁ upadaṁsemi.	30	
PA_an_10:30.12.1_0	Puna caparaṁ, bhante, bhagavā dibbena cakkhunā visuddhena atikkantamānusakena satte	30	
PA_an_10:30.12.1_1	passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage	30	
PA_an_10:30.12.1_2	satte pajānāti: ‘ime vata bhonto sattā kāyaduccaritena samannāgatā vacīduccaritena	30	
PA_an_10:30.12.1_3	samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā,	30	
PA_an_10:30.12.1_4	te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā	30	
PA_an_10:30.12.1_5	pana bhonto sattā kāyasucaritena samannāgatā vacīsucaritena samannāgatā manosucaritena	30	
PA_an_10:30.12.1_6	samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa	30	
PA_an_10:30.12.1_7	bhedā paraṁ maraṇā sugatiṁ saggaṁ lokaṁ upapannā’ti, iti dibbena cakkhunā visuddhena	30	
PA_an_10:30.12.1_8	atikkantamānusakena satte passati …pe… yathākammūpage satte pajānāti.	30	
PA_an_10:30.12.2_0	Yampi, bhante, bhagavā dibbena cakkhunā visuddhena atikkantamānusakena …pe… yathākammūpage	30	
PA_an_10:30.12.2_1	satte pajānāti, idampi kho ahaṁ, bhante, atthavasaṁ sampassamāno bhagavati evarūpaṁ	30	
PA_an_10:30.12.2_2	paramanipaccakāraṁ karomi, mettūpahāraṁ upadaṁsemi.	30	
PA_an_10:30.13.1	Puna caparaṁ, bhante, bhagavā āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	30	
PA_an_10:30.13.2_0	Yampi, bhante, bhagavā āsavānaṁ khayā anāsavaṁ cetovimuttiṁ …pe… sacchikatvā upasampajja	30	
PA_an_10:30.13.2_1	viharati, idampi kho ahaṁ, bhante, atthavasaṁ sampassamāno bhagavati evarūpaṁ paramanipaccakāraṁ	30	
PA_an_10:30.13.2_2	karomi, mettūpahāraṁ upadaṁsemi.	30	
PA_an_10:30.14.1	Handa ca dāni mayaṁ, bhante, gacchāma.	30	
PA_an_10:30.14.2	Bahukiccā mayaṁ bahukaraṇīyā”ti.	30	
PA_an_10:30.14.3	“Yassadāni tvaṁ, mahārāja, kālaṁ maññasī”ti.	30	
PA_an_10:30.14.4	Atha kho rājā pasenadi kosalo uṭṭhāyāsanā bhagavantaṁ abhivādetvā padakkhiṇaṁ katvā pakkāmīti.	30	
PA_an_10:30.14.5	Dasamaṁ.	30	
PA_an_10:30.14.6	Mahāvaggo tatiyo.	30	
PA_an_10:30.15.0	Tassuddānaṁ	30	
PA_an_10:30.15.1	Sīhādhivutti kāyena,	30	
PA_an_10:30.15.2	cundena kasiṇena ca;	30	
PA_an_10:30.15.3	Kāḷī ca dve mahāpañhā,	30	
PA_an_10:30.15.4	kosalehi pare duveti.	30	
PA_an_10:31.0.1	Aṅguttara Nikāya 10.31	31	
PA_an_10:31.0.2	4. Upālivagga	31	
PA_an_10:31.0.3	Upālisutta	31	
PA_an_10:31.1.1	Atha kho āyasmā upāli yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā upāli bhagavantaṁ etadavoca:	31	
PA_an_10:31.1.2	“kati nu kho, bhante, atthavase paṭicca tathāgatena sāvakānaṁ sikkhāpadaṁ paññattaṁ, pātimokkhaṁ uddiṭṭhan”ti?	31	
PA_an_10:31.2.1	“Dasa kho, upāli, atthavase paṭicca tathāgatena sāvakānaṁ sikkhāpadaṁ paññattaṁ, pātimokkhaṁ uddiṭṭhaṁ.	31	
PA_an_10:31.2.2	Katame dasa?	31	
PA_an_10:31.2.3_0	Saṅghasuṭṭhutāya, saṅghaphāsutāya, dummaṅkūnaṁ puggalānaṁ niggahāya, pesalānaṁ bhikkhūnaṁ	31	
PA_an_10:31.2.3_1	phāsuvihārāya, diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya,	31	
PA_an_10:31.2.3_2	appasannānaṁ pasādāya, pasannānaṁ bhiyyobhāvāya, saddhammaṭṭhitiyā, vinayānuggahāya—	31	
PA_an_10:31.2.4	ime kho, upāli, dasa atthavase paṭicca tathāgatena sāvakānaṁ sikkhāpadaṁ paññattaṁ, pātimokkhaṁ uddiṭṭhan”ti.	31	
PA_an_10:31.2.5	Paṭhamaṁ.	31	
PA_an_10:32.0.1	Aṅguttara Nikāya 10.32	32	
PA_an_10:32.0.2	4. Upālivagga	32	
PA_an_10:32.0.3	Pātimokkhaṭṭhapanāsutta	32	
PA_an_10:32.1.1	“Kati nu kho, bhante, pātimokkhaṭṭhapanā”ti?	32	
PA_an_10:32.1.2	“Dasa kho, upāli, pātimokkhaṭṭhapanā.	32	
PA_an_10:32.1.3	Katame dasa?	32	
PA_an_10:32.1.4_0	Pārājiko tassaṁ parisāyaṁ nisinno hoti, pārājikakathā vippakatā hoti, anupasampanno	32	
PA_an_10:32.1.4_1	tassaṁ parisāyaṁ nisinno hoti, anupasampannakathā vippakatā hoti, sikkhaṁ paccakkhātako	32	
PA_an_10:32.1.4_2	tassaṁ parisāyaṁ nisinno hoti, sikkhaṁ paccakkhātakakathā vippakatā hoti, paṇḍako	32	
PA_an_10:32.1.4_3	tassaṁ parisāyaṁ nisinno hoti, paṇḍakakathā vippakatā hoti, bhikkhunidūsako tassaṁ	32	
PA_an_10:32.1.4_4	parisāyaṁ nisinno hoti, bhikkhunidūsakakathā vippakatā hoti—	32	
PA_an_10:32.1.5	ime kho, upāli, dasa pātimokkhaṭṭhapanā”ti.	32	
PA_an_10:32.1.6	Dutiyaṁ.	32	
PA_an_10:33.0.1	Aṅguttara Nikāya 10.33	33	
PA_an_10:33.0.2	4. Upālivagga	33	
PA_an_10:33.0.3	Ubbāhikāsutta	33	
PA_an_10:33.1.1	“Katihi nu kho, bhante, dhammehi samannāgato bhikkhu ubbāhikāya sammannitabbo”ti?	33	
PA_an_10:33.1.2	“Dasahi kho, upāli, dhammehi samannāgato bhikkhu ubbāhikāya sammannitabbo.	33	
PA_an_10:33.1.3	Katamehi dasahi?	33	
PA_an_10:33.1.4	Idhupāli, bhikkhu sīlavā hoti; pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu;	33	
PA_an_10:33.1.5_0	bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā	33	
PA_an_10:33.1.5_1	sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa	33	
PA_an_10:33.1.5_2	dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā;	33	
PA_an_10:33.1.6	ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso;	33	
PA_an_10:33.1.7	vinaye kho pana ṭhito hoti asaṁhīro;	33	
PA_an_10:33.1.8	paṭibalo hoti ubho atthapaccatthike saññāpetuṁ paññāpetuṁ nijjhāpetuṁ pekkhetuṁ pasādetuṁ;	33	
PA_an_10:33.1.9	adhikaraṇasamuppādavūpasamakusalo hoti—	33	
PA_an_10:33.1.10	adhikaraṇaṁ jānāti;	33	
PA_an_10:33.1.11	adhikaraṇasamudayaṁ jānāti;	33	
PA_an_10:33.1.12	adhikaraṇanirodhaṁ jānāti;	33	
PA_an_10:33.1.13	adhikaraṇanirodhagāminiṁ paṭipadaṁ jānāti.	33	
PA_an_10:33.1.14	Imehi kho, upāli, dasahi dhammehi samannāgato bhikkhu ubbāhikāya sammannitabbo”ti.	33	
PA_an_10:33.1.15	Tatiyaṁ.	33	
PA_an_10:34.0.1	Aṅguttara Nikāya 10.34	34	
PA_an_10:34.0.2	4. Upālivagga	34	
PA_an_10:34.0.3	Upasampadāsutta	34	
PA_an_10:34.1.1	“Katihi nu kho, bhante, dhammehi samannāgatena bhikkhunā upasampādetabban”ti?	34	
PA_an_10:34.1.2	“Dasahi kho, upāli, dhammehi samannāgatena bhikkhunā upasampādetabbaṁ.	34	
PA_an_10:34.1.3	Katamehi dasahi?	34	
PA_an_10:34.1.4	Idhupāli, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu;	34	
PA_an_10:34.1.5_0	bahussuto hoti sutadharo sutasannicayo, ye te dhammā ādikalyāṇā majjhekalyāṇā pariyosānakalyāṇā	34	
PA_an_10:34.1.5_1	sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa	34	
PA_an_10:34.1.5_2	dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā;	34	
PA_an_10:34.1.6	pātimokkhaṁ kho panassa vitthārena svāgataṁ hoti suvibhattaṁ suppavattaṁ suvinicchitaṁ suttaso anubyañjanaso;	34	
PA_an_10:34.1.7	paṭibalo hoti gilānaṁ upaṭṭhātuṁ vā upaṭṭhāpetuṁ vā;	34	
PA_an_10:34.1.8	paṭibalo hoti anabhiratiṁ vūpakāsetuṁ vā vūpakāsāpetuṁ vā;	34	
PA_an_10:34.1.9	paṭibalo hoti uppannaṁ kukkuccaṁ dhammato vinodetuṁ;	34	
PA_an_10:34.1.10	paṭibalo hoti uppannaṁ diṭṭhigataṁ dhammato vivecetuṁ;	34	
PA_an_10:34.1.11	paṭibalo hoti adhisīle samādapetuṁ;	34	
PA_an_10:34.1.12	paṭibalo hoti adhicitte samādapetuṁ;	34	
PA_an_10:34.1.13	paṭibalo hoti adhipaññāya samādapetuṁ.	34	
PA_an_10:34.1.14	Imehi kho, upāli, dasahi dhammehi samannāgatena bhikkhunā upasampādetabban”ti.	34	
PA_an_10:34.1.15	Catutthaṁ.	34	
PA_an_10:35.0.1	Aṅguttara Nikāya 10.35	35	
PA_an_10:35.0.2	4. Upālivagga	35	
PA_an_10:35.0.3	Nissayasutta	35	
PA_an_10:35.1.1	“Katihi nu kho, bhante, dhammehi samannāgatena bhikkhunā nissayo dātabbo”ti?	35	
PA_an_10:35.1.2	“Dasahi kho, upāli, dhammehi samannāgatena bhikkhunā nissayo dātabbo.	35	
PA_an_10:35.1.3	Katamehi dasahi?	35	
PA_an_10:35.1.4	Idhupāli, bhikkhu sīlavā hoti …pe… samādāya sikkhati sikkhāpadesu;	35	
PA_an_10:35.1.5	bahussuto hoti …pe… diṭṭhiyā suppaṭividdhā;	35	
PA_an_10:35.1.6	pātimokkhaṁ kho panassa vitthārena svāgataṁ hoti suvibhattaṁ suppavattaṁ suvinicchitaṁ suttaso anubyañjanaso;	35	
PA_an_10:35.1.7	paṭibalo hoti gilānaṁ upaṭṭhātuṁ vā upaṭṭhāpetuṁ vā;	35	
PA_an_10:35.1.8	paṭibalo hoti anabhiratiṁ vūpakāsetuṁ vā vūpakāsāpetuṁ vā;	35	
PA_an_10:35.1.9	paṭibalo hoti uppannaṁ kukkuccaṁ dhammato vinodetuṁ;	35	
PA_an_10:35.1.10	paṭibalo hoti uppannaṁ diṭṭhigataṁ dhammato vivecetuṁ;	35	
PA_an_10:35.1.11	paṭibalo hoti adhisīle …pe…	35	
PA_an_10:35.1.12	adhicitte …	35	
PA_an_10:35.1.13	adhipaññāya samādapetuṁ.	35	
PA_an_10:35.1.14	Imehi kho, upāli, dasahi dhammehi samannāgatena bhikkhunā nissayo dātabbo”ti.	35	
PA_an_10:35.1.15	Pañcamaṁ.	35	
PA_an_10:36.0.1	Aṅguttara Nikāya 10.36	36	
PA_an_10:36.0.2	4. Upālivagga	36	
PA_an_10:36.0.3	Sāmaṇerasutta	36	
PA_an_10:36.1.1	“Katihi nu kho, bhante, dhammehi samannāgatena bhikkhunā sāmaṇero upaṭṭhāpetabbo”ti?	36	
PA_an_10:36.1.2	“Dasahi kho, upāli, dhammehi samannāgatena bhikkhunā sāmaṇero upaṭṭhāpetabbo.	36	
PA_an_10:36.1.3	Katamehi dasahi?	36	
PA_an_10:36.1.4	Idhupāli, bhikkhu sīlavā hoti …pe… samādāya sikkhati sikkhāpadesu;	36	
PA_an_10:36.1.5	bahussuto hoti …pe… diṭṭhiyā suppaṭividdhā;	36	
PA_an_10:36.1.6	pātimokkhaṁ kho panassa vitthārena svāgataṁ hoti suvibhattaṁ suppavattaṁ suvinicchitaṁ suttaso anubyañjanaso;	36	
PA_an_10:36.1.7	paṭibalo hoti gilānaṁ upaṭṭhātuṁ vā upaṭṭhāpetuṁ vā;	36	
PA_an_10:36.1.8	paṭibalo hoti anabhiratiṁ vūpakāsetuṁ vā vūpakāsāpetuṁ vā;	36	
PA_an_10:36.1.9	paṭibalo hoti uppannaṁ kukkuccaṁ dhammato vinodetuṁ;	36	
PA_an_10:36.1.10	paṭibalo hoti uppannaṁ diṭṭhigataṁ dhammato vivecetuṁ;	36	
PA_an_10:36.1.11	paṭibalo hoti adhisīle samādapetuṁ;	36	
PA_an_10:36.1.12	paṭibalo hoti adhicitte samādapetuṁ;	36	
PA_an_10:36.1.13	paṭibalo hoti adhipaññāya samādapetuṁ.	36	
PA_an_10:36.1.14	Imehi kho, upāli, dasahi dhammehi samannāgatena bhikkhunā sāmaṇero upaṭṭhāpetabbo”ti.	36	
PA_an_10:36.1.15	Chaṭṭhaṁ.	36	
PA_an_10:37.0.1	Aṅguttara Nikāya 10.37	37	
PA_an_10:37.0.2	4. Upālivagga	37	
PA_an_10:37.0.3	Saṅghabhedasutta	37	
PA_an_10:37.1.1	“‘Saṅghabhedo, saṅghabhedo’ti, bhante, vuccati.	37	
PA_an_10:37.1.2	Kittāvatā nu kho, bhante, saṅgho bhinno hotī”ti?	37	
PA_an_10:37.1.3_0	“Idhupāli, bhikkhū adhammaṁ dhammoti dīpenti, dhammaṁ adhammoti dīpenti, avinayaṁ	37	
PA_an_10:37.1.3_1	vinayoti dīpenti, vinayaṁ avinayoti dīpenti, abhāsitaṁ alapitaṁ tathāgatena bhāsitaṁ	37	
PA_an_10:37.1.3_2	lapitaṁ tathāgatenāti dīpenti, bhāsitaṁ lapitaṁ tathāgatena abhāsitaṁ alapitaṁ tathāgatenāti	37	
PA_an_10:37.1.3_3	dīpenti, anāciṇṇaṁ tathāgatena āciṇṇaṁ tathāgatenāti dīpenti, āciṇṇaṁ tathāgatena	37	
PA_an_10:37.1.3_4	anāciṇṇaṁ tathāgatenāti dīpenti, apaññattaṁ tathāgatena paññattaṁ tathāgatenāti dīpenti,	37	
PA_an_10:37.1.3_5	paññattaṁ tathāgatena apaññattaṁ tathāgatenāti dīpenti.	37	
PA_an_10:37.1.4	Te imehi dasahi vatthūhi avakassanti apakassanti āveni kammāni karonti āveni pātimokkhaṁ uddisanti.	37	
PA_an_10:37.1.5	Ettāvatā kho, upāli, saṅgho bhinno hotī”ti.	37	
PA_an_10:37.1.6	Sattamaṁ.	37	
PA_an_10:38.0.1	Aṅguttara Nikāya 10.38	38	
PA_an_10:38.0.2	4. Upālivagga	38	
PA_an_10:38.0.3	Saṅghasāmaggīsutta	38	
PA_an_10:38.1.1	“‘Saṅghasāmaggī, saṅghasāmaggī’ti, bhante, vuccati.	38	
PA_an_10:38.1.2	Kittāvatā nu kho, bhante, saṅgho samaggo hotī”ti?	38	
PA_an_10:38.1.3_0	“Idhupāli, bhikkhū adhammaṁ adhammoti dīpenti, dhammaṁ dhammoti dīpenti, avinayaṁ	38	
PA_an_10:38.1.3_1	avinayoti dīpenti, vinayaṁ vinayoti dīpenti, abhāsitaṁ alapitaṁ tathāgatena abhāsitaṁ	38	
PA_an_10:38.1.3_2	alapitaṁ tathāgatenāti dīpenti, bhāsitaṁ lapitaṁ tathāgatena bhāsitaṁ lapitaṁ tathāgatenāti	38	
PA_an_10:38.1.3_3	dīpenti, anāciṇṇaṁ tathāgatena anāciṇṇaṁ tathāgatenāti dīpenti, āciṇṇaṁ tathāgatena	38	
PA_an_10:38.1.3_4	āciṇṇaṁ tathāgatenāti dīpenti, apaññattaṁ tathāgatena apaññattaṁ tathāgatenāti dīpenti,	38	
PA_an_10:38.1.3_5	paññattaṁ tathāgatena paññattaṁ tathāgatenāti dīpenti.	38	
PA_an_10:38.1.4	Te imehi dasahi vatthūhi na avakassanti na apakassanti na āveni kammāni karonti na āveni pātimokkhaṁ uddisanti.	38	
PA_an_10:38.1.5	Ettāvatā kho, upāli, saṅgho samaggo hotī”ti.	38	
PA_an_10:38.1.6	Aṭṭhamaṁ.	38	
PA_an_10:39.0.1	Aṅguttara Nikāya 10.39	39	
PA_an_10:39.0.2	4. Upālivagga	39	
PA_an_10:39.0.3	Paṭhamaānandasutta	39	
PA_an_10:39.1.1	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	39	
PA_an_10:39.1.2	“‘saṅghabhedo saṅghabhedo’ti, bhante, vuccati.	39	
PA_an_10:39.1.3	Kittāvatā nu kho, bhante, saṅgho bhinno hotī”ti?	39	
PA_an_10:39.1.4	“Idhānanda, bhikkhū adhammaṁ dhammoti dīpenti, dhammaṁ adhammoti dīpenti, avinayaṁ vinayoti dīpenti …pe…	39	
PA_an_10:39.1.5	paññattaṁ tathāgatena apaññattaṁ tathāgatenāti dīpenti.	39	
PA_an_10:39.1.6	Te imehi dasahi vatthūhi avakassanti apakassanti āveni kammāni karonti āveni pātimokkhaṁ uddisanti.	39	
PA_an_10:39.1.7	Ettāvatā kho, ānanda, saṅgho bhinno hotī”ti.	39	
PA_an_10:39.2.1	“Samaggaṁ pana, bhante, saṅghaṁ bhinditvā kiṁ so pasavatī”ti?	39	
PA_an_10:39.2.2	“Kappaṭṭhikaṁ, ānanda, kibbisaṁ pasavatī”ti.	39	
PA_an_10:39.2.3	“Kiṁ pana, bhante, kappaṭṭhikaṁ kibbisan”ti?	39	
PA_an_10:39.2.4	“Kappaṁ, ānanda, nirayamhi paccatīti—	39	
PA_an_10:39.3.1	Āpāyiko nerayiko,	39	
PA_an_10:39.3.2	Kappaṭṭho saṅghabhedako;	39	
PA_an_10:39.3.3	Vaggarato adhammaṭṭho,	39	
PA_an_10:39.3.4	Yogakkhemā padhaṁsati;	39	
PA_an_10:39.3.5	Saṅghaṁ samaggaṁ bhinditvā,	39	
PA_an_10:39.3.6	Kappaṁ nirayamhi paccatī”ti.	39	
PA_an_10:39.3.7	Navamaṁ.	39	
PA_an_10:40.0.1	Aṅguttara Nikāya 10.40	40	
PA_an_10:40.0.2	4. Upālivagga	40	
PA_an_10:40.0.3	Dutiyaānandasutta	40	
PA_an_10:40.1.1	“‘Saṅghasāmaggī, saṅghasāmaggī’ti, bhante, vuccati.	40	
PA_an_10:40.1.2	Kittāvatā nu kho, bhante, saṅgho samaggo hotī”ti?	40	
PA_an_10:40.1.3_0	“Idhānanda, bhikkhū adhammaṁ adhammoti dīpenti, dhammaṁ dhammoti dīpenti, avinayaṁ	40	
PA_an_10:40.1.3_1	avinayoti dīpenti, vinayaṁ vinayoti dīpenti, abhāsitaṁ alapitaṁ tathāgatena abhāsitaṁ	40	
PA_an_10:40.1.3_2	alapitaṁ tathāgatenāti dīpenti, bhāsitaṁ lapitaṁ tathāgatena bhāsitaṁ lapitaṁ tathāgatenāti	40	
PA_an_10:40.1.3_3	dīpenti, anāciṇṇaṁ tathāgatena anāciṇṇaṁ tathāgatenāti dīpenti, āciṇṇaṁ tathāgatena	40	
PA_an_10:40.1.3_4	āciṇṇaṁ tathāgatenāti dīpenti, apaññattaṁ tathāgatena apaññattaṁ tathāgatenāti dīpenti,	40	
PA_an_10:40.1.3_5	paññattaṁ tathāgatena paññattaṁ tathāgatenāti dīpenti.	40	
PA_an_10:40.1.4	Te imehi dasahi vatthūhi na avakassanti na apakassanti na āveni kammāni karonti na āveni pātimokkhaṁ uddisanti.	40	
PA_an_10:40.1.5	Ettāvatā kho, ānanda, saṅgho samaggo hotī”ti.	40	
PA_an_10:40.2.1	“Bhinnaṁ pana, bhante, saṅghaṁ samaggaṁ katvā kiṁ so pasavatī”ti?	40	
PA_an_10:40.2.2	“Brahmaṁ, ānanda, puññaṁ pasavatī”ti.	40	
PA_an_10:40.2.3	“Kiṁ pana, bhante, brahmaṁ puññan”ti?	40	
PA_an_10:40.2.4	“Kappaṁ, ānanda, saggamhi modatīti—	40	
PA_an_10:40.3.1	Sukhā saṅghassa sāmaggī,	40	
PA_an_10:40.3.2	samaggānañca anuggaho;	40	
PA_an_10:40.3.3	Samaggarato dhammaṭṭho,	40	
PA_an_10:40.3.4	yogakkhemā na dhaṁsati;	40	
PA_an_10:40.3.5	Saṅghaṁ samaggaṁ katvāna,	40	
PA_an_10:40.3.6	kappaṁ saggamhi modatī”ti.	40	
PA_an_10:40.3.7	Dasamaṁ.	40	
PA_an_10:40.3.8	Upālivaggo catuttho.	40	
PA_an_10:40.4.0	Tassuddānaṁ	40	
PA_an_10:40.4.1	Upāli ṭhapanā ubbāho,	40	
PA_an_10:40.4.2	upasampadanissayā;	40	
PA_an_10:40.4.3	Sāmaṇero ca dve bhedā,	40	
PA_an_10:40.4.4	ānandehi pare duveti.	40	
PA_an_10:41.0.1	Aṅguttara Nikāya 10.41	41	
PA_an_10:41.0.2	5. Akkosavagga	41	
PA_an_10:41.0.3	Vivādasutta	41	
PA_an_10:41.1.1	Atha kho āyasmā upāli yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā upāli bhagavantaṁ etadavoca:	41	
PA_an_10:41.1.2	“ko nu kho, bhante, hetu ko paccayo, yena saṅghe bhaṇḍanakalahaviggahavivādā uppajjanti, bhikkhū ca na phāsu viharantī”ti?	41	
PA_an_10:41.1.3_0	“Idhupāli, bhikkhū adhammaṁ dhammoti dīpenti, dhammaṁ adhammoti dīpenti, avinayaṁ	41	
PA_an_10:41.1.3_1	vinayoti dīpenti, vinayaṁ avinayoti dīpenti, abhāsitaṁ alapitaṁ tathāgatena bhāsitaṁ	41	
PA_an_10:41.1.3_2	lapitaṁ tathāgatenāti dīpenti, bhāsitaṁ lapitaṁ tathāgatena abhāsitaṁ alapitaṁ tathāgatenāti	41	
PA_an_10:41.1.3_3	dīpenti, anāciṇṇaṁ tathāgatena āciṇṇaṁ tathāgatenāti dīpenti, āciṇṇaṁ tathāgatena	41	
PA_an_10:41.1.3_4	anāciṇṇaṁ tathāgatenāti dīpenti, apaññattaṁ tathāgatena paññattaṁ tathāgatenāti dīpenti,	41	
PA_an_10:41.1.3_5	paññattaṁ tathāgatena apaññattaṁ tathāgatenāti dīpenti.	41	
PA_an_10:41.1.4	Ayaṁ kho, upāli, hetu ayaṁ paccayo, yena saṅghe bhaṇḍanakalahaviggahavivādā uppajjanti, bhikkhū ca na phāsu viharantī”ti.	41	
PA_an_10:41.1.5	Paṭhamaṁ.	41	
PA_an_10:42.0.1	Aṅguttara Nikāya 10.42	42	
PA_an_10:42.0.2	5. Akkosavagga	42	
PA_an_10:42.0.3	Paṭhamavivādamūlasutta	42	
PA_an_10:42.1.1	“Kati nu kho, bhante, vivādamūlānī”ti?	42	
PA_an_10:42.1.2	“Dasa kho, upāli, vivādamūlāni.	42	
PA_an_10:42.1.3	Katamāni dasa?	42	
PA_an_10:42.1.4_0	Idhupāli, bhikkhū adhammaṁ dhammoti dīpenti, dhammaṁ adhammoti dīpenti, avinayaṁ	42	
PA_an_10:42.1.4_1	vinayoti dīpenti, vinayaṁ avinayoti dīpenti, abhāsitaṁ alapitaṁ tathāgatena bhāsitaṁ	42	
PA_an_10:42.1.4_2	lapitaṁ tathāgatenāti dīpenti, bhāsitaṁ lapitaṁ tathāgatena abhāsitaṁ alapitaṁ tathāgatenāti	42	
PA_an_10:42.1.4_3	dīpenti, anāciṇṇaṁ tathāgatena āciṇṇaṁ tathāgatenāti dīpenti, āciṇṇaṁ tathāgatena	42	
PA_an_10:42.1.4_4	anāciṇṇaṁ tathāgatenāti dīpenti, apaññattaṁ tathāgatena paññattaṁ tathāgatenāti dīpenti,	42	
PA_an_10:42.1.4_5	paññattaṁ tathāgatena apaññattaṁ tathāgatenāti dīpenti.	42	
PA_an_10:42.1.5	Imāni kho, upāli, dasa vivādamūlānī”ti.	42	
PA_an_10:42.1.6	Dutiyaṁ.	42	
PA_an_10:43.0.1	Aṅguttara Nikāya 10.43	43	
PA_an_10:43.0.2	5. Akkosavagga	43	
PA_an_10:43.0.3	Dutiyavivādamūlasutta	43	
PA_an_10:43.1.1	“Kati nu kho, bhante, vivādamūlānī”ti?	43	
PA_an_10:43.1.2	“Dasa kho, upāli, vivādamūlāni.	43	
PA_an_10:43.1.3	Katamāni dasa?	43	
PA_an_10:43.1.4_0	Idhupāli, bhikkhū anāpattiṁ āpattīti dīpenti, āpattiṁ anāpattīti dīpenti, lahukaṁ	43	
PA_an_10:43.1.4_1	āpattiṁ garukāpattīti dīpenti, garukaṁ āpattiṁ lahukāpattīti dīpenti, duṭṭhullaṁ	43	
PA_an_10:43.1.4_2	āpattiṁ aduṭṭhullāpattīti dīpenti, aduṭṭhullaṁ āpattiṁ duṭṭhullāpattīti dīpenti,	43	
PA_an_10:43.1.4_3	sāvasesaṁ āpattiṁ anavasesāpattīti dīpenti, anavasesaṁ āpattiṁ sāvasesāpattīti dīpenti,	43	
PA_an_10:43.1.4_4	sappaṭikammaṁ āpattiṁ appaṭikammāpattīti dīpenti, appaṭikammaṁ āpattiṁ sappaṭikammāpattīti dīpenti.	43	
PA_an_10:43.1.5	Imāni kho, upāli, dasa vivādamūlānī”ti.	43	
PA_an_10:43.1.6	Tatiyaṁ.	43	
PA_an_10:44.0.1	Aṅguttara Nikāya 10.44	44	
PA_an_10:44.0.2	5. Akkosavagga	44	
PA_an_10:44.0.3	Kusinārasutta	44	
PA_an_10:44.1.1	Ekaṁ samayaṁ bhagavā kusinārāyaṁ viharati baliharaṇe vanasaṇḍe.	44	
PA_an_10:44.1.2	Tatra kho bhagavā bhikkhū āmantesi:	44	
PA_an_10:44.1.3	“bhikkhavo”ti.	44	
PA_an_10:44.1.4	“Bhadante”ti te bhikkhū bhagavato paccassosuṁ.	44	
PA_an_10:44.1.5	Bhagavā etadavoca:	44	
PA_an_10:44.2.1	“Codakena, bhikkhave, bhikkhunā paraṁ codetukāmena pañca dhamme ajjhattaṁ paccavekkhitvā pañca dhamme ajjhattaṁ upaṭṭhāpetvā paro codetabbo.	44	
PA_an_10:44.2.2	Katame pañca dhammā ajjhattaṁ paccavekkhitabbā?	44	
PA_an_10:44.2.3	Codakena, bhikkhave, bhikkhunā paraṁ codetukāmena evaṁ paccavekkhitabbaṁ:	44	
PA_an_10:44.2.4	‘parisuddhakāyasamācāro nu khomhi, parisuddhenamhi kāyasamācārena samannāgato acchiddena appaṭimaṁsena.	44	
PA_an_10:44.2.5	Saṁvijjati nu kho me eso dhammo udāhu no’ti?	44	
PA_an_10:44.2.6	No ce, bhikkhave, bhikkhu parisuddhakāyasamācāro hoti parisuddhena kāyasamācārena samannāgato acchiddena appaṭimaṁsena, tassa bhavanti vattāro:	44	
PA_an_10:44.2.7	‘iṅgha tāva āyasmā kāyikaṁ sikkhassū’ti, itissa bhavanti vattāro.	44	
PA_an_10:44.3.1	Puna caparaṁ, bhikkhave, codakena bhikkhunā paraṁ codetukāmena evaṁ paccavekkhitabbaṁ:	44	
PA_an_10:44.3.2	‘parisuddhavacīsamācāro nu khomhi, parisuddhenamhi vacīsamācārena samannāgato acchiddena appaṭimaṁsena.	44	
PA_an_10:44.3.3	Saṁvijjati nu kho me eso dhammo udāhu no’ti?	44	
PA_an_10:44.3.4	No ce, bhikkhave, bhikkhu parisuddhavacīsamācāro hoti parisuddhena vacīsamācārena samannāgato acchiddena appaṭimaṁsena, tassa bhavanti vattāro:	44	
PA_an_10:44.3.5	‘iṅgha tāva āyasmā vācasikaṁ sikkhassū’ti, itissa bhavanti vattāro.	44	
PA_an_10:44.4.1	Puna caparaṁ, bhikkhave, codakena bhikkhunā paraṁ codetukāmena evaṁ paccavekkhitabbaṁ:	44	
PA_an_10:44.4.2	‘mettaṁ nu kho me cittaṁ paccupaṭṭhitaṁ sabrahmacārīsu anāghātaṁ.	44	
PA_an_10:44.4.3	Saṁvijjati nu kho me eso dhammo udāhu no’ti?	44	
PA_an_10:44.4.4	No ce, bhikkhave, bhikkhuno mettaṁ cittaṁ paccupaṭṭhitaṁ hoti sabrahmacārīsu anāghātaṁ, tassa bhavanti vattāro:	44	
PA_an_10:44.4.5	‘iṅgha tāva āyasmā sabrahmacārīsu mettaṁ cittaṁ upaṭṭhāpehī’ti, itissa bhavanti vattāro.	44	
PA_an_10:44.5.1	Puna caparaṁ, bhikkhave, codakena bhikkhunā paraṁ codetukāmena evaṁ paccavekkhitabbaṁ:	44	
PA_an_10:44.5.2_0	‘bahussuto nu khomhi sutadharo sutasannicayo, ye te dhammā ādikalyāṇā majjhekalyāṇā	44	
PA_an_10:44.5.2_1	pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ	44	
PA_an_10:44.5.2_2	abhivadanti, tathārūpā me dhammā bahussutā honti dhātā vacasā paricitā manasānupekkhitā	44	
PA_an_10:44.5.2_3	diṭṭhiyā suppaṭividdhā.	44	
PA_an_10:44.5.3	Saṁvijjati nu kho me eso dhammo udāhu no’ti?	44	
PA_an_10:44.5.4_0	No ce, bhikkhave, bhikkhu bahussuto hoti sutadharo sutasannicayo, ye te dhammā ādikalyāṇā	44	
PA_an_10:44.5.4_1	majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ	44	
PA_an_10:44.5.4_2	brahmacariyaṁ abhivadanti, tathārūpāssa dhammā bahussutā honti dhātā vacasā paricitā	44	
PA_an_10:44.5.4_3	manasānupekkhitā diṭṭhiyā suppaṭividdhā, tassa bhavanti vattāro:	44	
PA_an_10:44.5.5	‘iṅgha tāva āyasmā āgamaṁ pariyāpuṇassū’ti, itissa bhavanti vattāro.	44	
PA_an_10:44.6.1	Puna caparaṁ, bhikkhave, codakena bhikkhunā paraṁ codetukāmena evaṁ paccavekkhitabbaṁ:	44	
PA_an_10:44.6.2	‘ubhayāni kho pana me pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso.	44	
PA_an_10:44.6.3	Saṁvijjati nu kho me eso dhammo udāhu no’ti?	44	
PA_an_10:44.6.4_0	No ce, bhikkhave, bhikkhuno ubhayāni pātimokkhāni vitthārena svāgatāni honti suvibhattāni	44	
PA_an_10:44.6.4_1	suppavattīni suvinicchitāni suttaso anubyañjanaso, ‘idaṁ panāyasmā, kattha vuttaṁ	44	
PA_an_10:44.6.4_2	bhagavatā’ti, iti puṭṭho na sampāyissati.	44	
PA_an_10:44.6.5	Tassa bhavanti vattāro:	44	
PA_an_10:44.6.6	‘iṅgha tāva āyasmā vinayaṁ sikkhassū’ti, itissa bhavanti vattāro.	44	
PA_an_10:44.6.7	Ime pañca dhammā ajjhattaṁ paccavekkhitabbā.	44	
PA_an_10:44.7.1	Katame pañca dhammā ajjhattaṁ upaṭṭhāpetabbā?	44	
PA_an_10:44.7.2	‘Kālena vakkhāmi, no akālena;	44	
PA_an_10:44.7.3	bhūtena vakkhāmi, no abhūtena;	44	
PA_an_10:44.7.4	saṇhena vakkhāmi, no pharusena;	44	
PA_an_10:44.7.5	atthasaṁhitena vakkhāmi, no anatthasaṁhitena;	44	
PA_an_10:44.7.6	mettacitto vakkhāmi, no dosantaro’ti—	44	
PA_an_10:44.7.7	ime pañca dhammā ajjhattaṁ upaṭṭhāpetabbā.	44	
PA_an_10:44.7.8	Codakena, bhikkhave, bhikkhunā paraṁ codetukāmena ime pañca dhamme ajjhattaṁ paccavekkhitvā ime pañca dhamme ajjhattaṁ upaṭṭhāpetvā paro codetabbo”ti.	44	
PA_an_10:44.7.9	Catutthaṁ.	44	
PA_an_10:45.0.1	Aṅguttara Nikāya 10.45	45	
PA_an_10:45.0.2	5. Akkosavagga	45	
PA_an_10:45.0.3	Rājantepurappavesanasutta	45	
PA_an_10:45.1.1	“Dasayime, bhikkhave, ādīnavā rājantepurappavesane.	45	
PA_an_10:45.1.2	Katame dasa?	45	
PA_an_10:45.1.3	Idha, bhikkhave, rājā mahesiyā saddhiṁ nisinno hoti.	45	
PA_an_10:45.1.4	Tatra bhikkhu pavisati.	45	
PA_an_10:45.1.5	Mahesī vā bhikkhuṁ disvā sitaṁ pātukaroti, bhikkhu vā mahesiṁ disvā sitaṁ pātukaroti.	45	
PA_an_10:45.1.6	Tattha rañño evaṁ hoti:	45	
PA_an_10:45.1.7	‘addhā imesaṁ kataṁ vā karissanti vā’ti.	45	
PA_an_10:45.1.8	Ayaṁ, bhikkhave, paṭhamo ādīnavo rājantepurappavesane.	45	
PA_an_10:45.2.1	Puna caparaṁ, bhikkhave, rājā bahukicco bahukaraṇīyo aññataraṁ itthiṁ gantvā na sarati:	45	
PA_an_10:45.2.2	‘sā tena gabbhaṁ gaṇhāti’.	45	
PA_an_10:45.2.3	Tattha rañño evaṁ hoti:	45	
PA_an_10:45.2.4	‘na kho idha añño koci pavisati, aññatra pabbajitena.	45	
PA_an_10:45.2.5	Siyā nu kho pabbajitassa kamman’ti.	45	
PA_an_10:45.2.6	Ayaṁ, bhikkhave, dutiyo ādīnavo rājantepurappavesane.	45	
PA_an_10:45.3.1	Puna caparaṁ, bhikkhave, rañño antepure aññataraṁ ratanaṁ nassati.	45	
PA_an_10:45.3.2	Tattha rañño evaṁ hoti:	45	
PA_an_10:45.3.3	‘na kho idha añño koci pavisati, aññatra pabbajitena.	45	
PA_an_10:45.3.4	Siyā nu kho pabbajitassa kamman’ti.	45	
PA_an_10:45.3.5	Ayaṁ, bhikkhave, tatiyo ādīnavo rājantepurappavesane.	45	
PA_an_10:45.4.1	Puna caparaṁ, bhikkhave, rañño antepure abbhantarā guyhamantā bahiddhā sambhedaṁ gacchanti.	45	
PA_an_10:45.4.2	Tattha rañño evaṁ hoti:	45	
PA_an_10:45.4.3	‘na kho idha añño koci pavisati, aññatra pabbajitena.	45	
PA_an_10:45.4.4	Siyā nu kho pabbajitassa kamman’ti.	45	
PA_an_10:45.4.5	Ayaṁ, bhikkhave, catuttho ādīnavo rājantepurappavesane.	45	
PA_an_10:45.5.1	Puna caparaṁ, bhikkhave, rañño antepure pitā vā puttaṁ pattheti putto vā pitaraṁ pattheti.	45	
PA_an_10:45.5.2	Tesaṁ evaṁ hoti:	45	
PA_an_10:45.5.3	‘na kho idha añño koci pavisati, aññatra pabbajitena.	45	
PA_an_10:45.5.4	Siyā nu kho pabbajitassa kamman’ti.	45	
PA_an_10:45.5.5	Ayaṁ, bhikkhave, pañcamo ādīnavo rājantepurappavesane.	45	
PA_an_10:45.6.1	Puna caparaṁ, bhikkhave, rājā nīcaṭṭhāniyaṁ ucce ṭhāne ṭhapeti.	45	
PA_an_10:45.6.2	Yesaṁ taṁ amanāpaṁ tesaṁ evaṁ hoti:	45	
PA_an_10:45.6.3	‘rājā kho pabbajitena saṁsaṭṭho.	45	
PA_an_10:45.6.4	Siyā nu kho pabbajitassa kamman’ti.	45	
PA_an_10:45.6.5	Ayaṁ, bhikkhave, chaṭṭho ādīnavo rājantepurappavesane.	45	
PA_an_10:45.7.1	Puna caparaṁ, bhikkhave, rājā uccaṭṭhāniyaṁ nīce ṭhāne ṭhapeti.	45	
PA_an_10:45.7.2	Yesaṁ taṁ amanāpaṁ tesaṁ evaṁ hoti:	45	
PA_an_10:45.7.3	‘rājā kho pabbajitena saṁsaṭṭho.	45	
PA_an_10:45.7.4	Siyā nu kho pabbajitassa kamman’ti.	45	
PA_an_10:45.7.5	Ayaṁ, bhikkhave, sattamo ādīnavo rājantepurappavesane.	45	
PA_an_10:45.8.1	Puna caparaṁ, bhikkhave, rājā akāle senaṁ uyyojeti.	45	
PA_an_10:45.8.2	Yesaṁ taṁ amanāpaṁ tesaṁ evaṁ hoti:	45	
PA_an_10:45.8.3	‘rājā kho pabbajitena saṁsaṭṭho.	45	
PA_an_10:45.8.4	Siyā nu kho pabbajitassa kamman’ti.	45	
PA_an_10:45.8.5	Ayaṁ, bhikkhave, aṭṭhamo ādīnavo rājantepurappavesane.	45	
PA_an_10:45.9.1	Puna caparaṁ, bhikkhave, rājā kāle senaṁ uyyojetvā antarāmaggato nivattāpeti.	45	
PA_an_10:45.9.2	Yesaṁ taṁ amanāpaṁ tesaṁ evaṁ hoti:	45	
PA_an_10:45.9.3	‘rājā kho pabbajitena saṁsaṭṭho.	45	
PA_an_10:45.9.4	Siyā nu kho pabbajitassa kamman’ti.	45	
PA_an_10:45.9.5	Ayaṁ, bhikkhave, navamo ādīnavo rājantepurappavesane.	45	
PA_an_10:45.10.1	Puna caparaṁ, bhikkhave, rañño antepuraṁ hatthisammaddaṁ assasammaddaṁ rathasammaddaṁ rajanīyāni rūpasaddagandharasaphoṭṭhabbāni, yāni na pabbajitassa sāruppāni.	45	
PA_an_10:45.10.2	Ayaṁ, bhikkhave, dasamo ādīnavo rājantepurappavesane.	45	
PA_an_10:45.10.3	Ime kho, bhikkhave, dasa ādīnavā rājantepurappavesane”ti.	45	
PA_an_10:45.10.4	Pañcamaṁ.	45	
PA_an_10:46.0.1	Aṅguttara Nikāya 10.46	46	
PA_an_10:46.0.2	5. Akkosavagga	46	
PA_an_10:46.0.3	Sakkasutta	46	
PA_an_10:46.1.1	Ekaṁ samayaṁ bhagavā sakkesu viharati kapilavatthusmiṁ nigrodhārāme.	46	
PA_an_10:46.1.2_0	Atha kho sambahulā sakkā upāsakā tadahuposathe yena bhagavā tenupasaṅkamiṁsu; upasaṅkamitvā	46	
PA_an_10:46.1.2_1	bhagavantaṁ abhivādetvā ekamantaṁ nisīdiṁsu. Ekamantaṁ nisinne kho sakke upāsake bhagavā etadavoca:	46	
PA_an_10:46.1.3	“api nu tumhe, sakkā, aṭṭhaṅgasamannāgataṁ uposathaṁ upavasathā”ti?	46	
PA_an_10:46.1.4	“Appekadā mayaṁ, bhante, aṭṭhaṅgasamannāgataṁ uposathaṁ upavasāma, appekadā na upavasāmā”ti.	46	
PA_an_10:46.1.5	“Tesaṁ vo, sakkā, alābhā tesaṁ dulladdhaṁ, ye tumhe evaṁ sokasabhaye jīvite maraṇasabhaye jīvite appekadā aṭṭhaṅgasamannāgataṁ uposathaṁ upavasatha, appekadā na upavasatha.	46	
PA_an_10:46.2.1	Taṁ kiṁ maññatha, sakkā,	46	
PA_an_10:46.2.2	idha puriso yena kenaci kammaṭṭhānena anāpajja akusalaṁ divasaṁ aḍḍhakahāpaṇaṁ nibbiseyya.	46	
PA_an_10:46.2.3	Dakkho puriso uṭṭhānasampannoti alaṁvacanāyā”ti?	46	
PA_an_10:46.2.4	“Evaṁ, bhante”.	46	
PA_an_10:46.3.1	“Taṁ kiṁ maññatha, sakkā,	46	
PA_an_10:46.3.2	idha puriso yena kenaci kammaṭṭhānena anāpajja akusalaṁ divasaṁ kahāpaṇaṁ nibbiseyya.	46	
PA_an_10:46.3.3	Dakkho puriso uṭṭhānasampannoti alaṁvacanāyā”ti?	46	
PA_an_10:46.3.4	“Evaṁ, bhante”.	46	
PA_an_10:46.4.1	“Taṁ kiṁ maññatha, sakkā,	46	
PA_an_10:46.4.2	idha puriso yena kenaci kammaṭṭhānena anāpajja akusalaṁ divasaṁ dve kahāpaṇe nibbiseyya …	46	
PA_an_10:46.4.3	tayo kahāpaṇe nibbiseyya …	46	
PA_an_10:46.4.4	cattāro kahāpaṇe nibbiseyya …	46	
PA_an_10:46.4.5	pañca kahāpaṇe nibbiseyya …	46	
PA_an_10:46.4.6	cha kahāpaṇe nibbiseyya …	46	
PA_an_10:46.4.7	satta kahāpaṇe nibbiseyya …	46	
PA_an_10:46.4.8	aṭṭha kahāpaṇe nibbiseyya …	46	
PA_an_10:46.4.9	nava kahāpaṇe nibbiseyya …	46	
PA_an_10:46.4.10	dasa kahāpaṇe nibbiseyya …	46	
PA_an_10:46.4.11	vīsa kahāpaṇe nibbiseyya …	46	
PA_an_10:46.4.12	tiṁsa kahāpaṇe nibbiseyya …	46	
PA_an_10:46.4.13	cattārīsaṁ kahāpaṇe nibbiseyya …	46	
PA_an_10:46.4.14	paññāsaṁ kahāpaṇe nibbiseyya …	46	
PA_an_10:46.4.15	kahāpaṇasataṁ nibbiseyya.	46	
PA_an_10:46.4.16	Dakkho puriso uṭṭhānasampannoti alaṁvacanāyā”ti?	46	
PA_an_10:46.4.17	“Evaṁ, bhante”.	46	
PA_an_10:46.5.1	“Taṁ kiṁ maññatha, sakkā,	46	
PA_an_10:46.5.2	api nu so puriso divase divase kahāpaṇasataṁ kahāpaṇasahassaṁ nibbisamāno laddhaṁ laddhaṁ nikkhipanto vassasatāyuko vassasatajīvī mahantaṁ bhogakkhandhaṁ adhigaccheyyā”ti?	46	
PA_an_10:46.5.3	“Evaṁ, bhante”.	46	
PA_an_10:46.6.1	“Taṁ kiṁ maññatha, sakkā,	46	
PA_an_10:46.6.2	api nu so puriso bhogahetu bhoganidānaṁ bhogādhikaraṇaṁ ekaṁ vā rattiṁ ekaṁ vā divasaṁ upaḍḍhaṁ vā rattiṁ upaḍḍhaṁ vā divasaṁ ekantasukhappaṭisaṁvedī vihareyyā”ti?	46	
PA_an_10:46.6.3	“No hetaṁ, bhante”.	46	
PA_an_10:46.6.4	“Taṁ kissa hetu”?	46	
PA_an_10:46.6.5	“Kāmā hi, bhante, aniccā tucchā musā mosadhammā”ti.	46	
PA_an_10:46.7.1_0	“Idha pana vo, sakkā, mama sāvako dasa vassāni appamatto ātāpī pahitatto viharanto	46	
PA_an_10:46.7.1_1	yathā mayānusiṭṭhaṁ tathā paṭipajjamāno satampi vassāni satampi vassasatāni satampi	46	
PA_an_10:46.7.1_2	vassasahassāni ekantasukhappaṭisaṁvedī vihareyya.	46	
PA_an_10:46.7.2	So ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.7.3	Tiṭṭhantu, sakkā, dasa vassāni.	46	
PA_an_10:46.8.1	Idha mama sāvako nava vassāni …	46	
PA_an_10:46.8.2	aṭṭha vassāni …	46	
PA_an_10:46.8.3	satta vassāni …	46	
PA_an_10:46.8.4	cha vassāni …	46	
PA_an_10:46.8.5	pañca vassāni …	46	
PA_an_10:46.8.6	cattāri vassāni …	46	
PA_an_10:46.8.7	tīṇi vassāni …	46	
PA_an_10:46.8.8	dve vassāni …	46	
PA_an_10:46.8.9_0	ekaṁ vassaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno	46	
PA_an_10:46.8.9_1	satampi vassāni satampi vassasatāni satampi vassasahassāni ekantasukhappaṭisaṁvedī	46	
PA_an_10:46.8.9_2	vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.8.10	Tiṭṭhatu, sakkā, ekaṁ vassaṁ.	46	
PA_an_10:46.9.1_0	Idha mama sāvako dasa māse appamatto ātāpī pahitatto viharanto yathā mayānusiṭṭhaṁ	46	
PA_an_10:46.9.1_1	tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī	46	
PA_an_10:46.9.1_2	vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.9.2	Tiṭṭhantu, sakkā, dasa māsā.	46	
PA_an_10:46.10.1	Idha mama sāvako nava māse …	46	
PA_an_10:46.10.2	aṭṭha māse …	46	
PA_an_10:46.10.3	satta māse …	46	
PA_an_10:46.10.4	cha māse …	46	
PA_an_10:46.10.5	pañca māse …	46	
PA_an_10:46.10.6	cattāro māse …	46	
PA_an_10:46.10.7	tayo māse …	46	
PA_an_10:46.10.8	dve māse …	46	
PA_an_10:46.10.9	ekaṁ māsaṁ …	46	
PA_an_10:46.10.10_0	aḍḍhamāsaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno	46	
PA_an_10:46.10.10_1	satampi vassāni satampi vassasatāni satampi vassasahassāni ekantasukhappaṭisaṁvedī	46	
PA_an_10:46.10.10_2	vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.10.11	Tiṭṭhatu, sakkā, aḍḍhamāso.	46	
PA_an_10:46.11.1_0	Idha mama sāvako dasa rattindive appamatto ātāpī pahitatto viharanto yathā mayānusiṭṭhaṁ	46	
PA_an_10:46.11.1_1	tathā paṭipajjamāno satampi vassāni satampi vassasatāni satampi vassasahassāni ekantasukhappaṭisaṁvedī	46	
PA_an_10:46.11.1_2	vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.11.2	Tiṭṭhantu, sakkā, dasa rattindivā.	46	
PA_an_10:46.12.1	Idha mama sāvako nava rattindive …	46	
PA_an_10:46.12.2	aṭṭha rattindive …	46	
PA_an_10:46.12.3	satta rattindive …	46	
PA_an_10:46.12.4	cha rattindive …	46	
PA_an_10:46.12.5	pañca rattindive …	46	
PA_an_10:46.12.6	cattāro rattindive …	46	
PA_an_10:46.12.7	tayo rattindive …	46	
PA_an_10:46.12.8	dve rattindive …	46	
PA_an_10:46.12.9_0	ekaṁ rattindivaṁ appamatto ātāpī pahitatto viharanto yathā mayānusiṭṭhaṁ tathā paṭipajjamāno	46	
PA_an_10:46.12.9_1	satampi vassāni satampi vassasatāni satampi vassasahassāni ekantasukhappaṭisaṁvedī	46	
PA_an_10:46.12.9_2	vihareyya, so ca khvassa sakadāgāmī vā anāgāmī vā apaṇṇakaṁ vā sotāpanno.	46	
PA_an_10:46.12.10	Tesaṁ vo, sakkā, alābhā tesaṁ dulladdhaṁ, ye tumhe evaṁ sokasabhaye jīvite maraṇasabhaye jīvite appekadā aṭṭhaṅgasamannāgataṁ uposathaṁ upavasatha, appekadā na upavasathā”ti.	46	
PA_an_10:46.12.11	“Ete mayaṁ, bhante, ajjatagge aṭṭhaṅgasamannāgataṁ uposathaṁ upavasissāmā”ti.	46	
PA_an_10:46.12.12	Chaṭṭhaṁ.	46	
PA_an_10:47.0.1	Aṅguttara Nikāya 10.47	47	
PA_an_10:47.0.2	5. Akkosavagga	47	
PA_an_10:47.0.3	Mahālisutta	47	
PA_an_10:47.1.1	Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ.	47	
PA_an_10:47.1.2	Atha kho mahāli licchavi yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho mahāli licchavi bhagavantaṁ etadavoca:	47	
PA_an_10:47.1.3	“ko nu kho, bhante, hetu, ko paccayo pāpassa kammassa kiriyāya pāpassa kammassa pavattiyā”ti?	47	
PA_an_10:47.1.4	“Lobho kho, mahāli, hetu, lobho paccayo pāpassa kammassa kiriyāya pāpassa kammassa pavattiyā.	47	
PA_an_10:47.1.5	Doso kho, mahāli, hetu, doso paccayo pāpassa kammassa kiriyāya pāpassa kammassa pavattiyā.	47	
PA_an_10:47.1.6	Moho kho, mahāli, hetu, moho paccayo pāpassa kammassa kiriyāya pāpassa kammassa pavattiyā.	47	
PA_an_10:47.1.7	Ayoniso manasikāro kho, mahāli, hetu, ayoniso manasikāro paccayo pāpassa kammassa kiriyāya pāpassa kammassa pavattiyā.	47	
PA_an_10:47.1.8	Micchāpaṇihitaṁ kho, mahāli, cittaṁ hetu, micchāpaṇihitaṁ cittaṁ paccayo pāpassa kammassa kiriyāya pāpassa kammassa pavattiyāti.	47	
PA_an_10:47.1.9	Ayaṁ kho, mahāli, hetu, ayaṁ paccayo pāpassa kammassa kiriyāya pāpassa kammassa pavattiyā”ti.	47	
PA_an_10:47.2.1	“Ko pana, bhante, hetu ko paccayo kalyāṇassa kammassa kiriyāya kalyāṇassa kammassa pavattiyā”ti?	47	
PA_an_10:47.2.2	“Alobho kho, mahāli, hetu, alobho paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.3	Adoso kho, mahāli, hetu, adoso paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.4	Amoho kho, mahāli, hetu, amoho paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.5	Yoniso manasikāro kho, mahāli, hetu, yoniso manasikāro paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.6	Sammāpaṇihitaṁ kho, mahāli, cittaṁ hetu, sammāpaṇihitaṁ cittaṁ paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.7	Ayaṁ kho, mahāli, hetu, ayaṁ paccayo kalyāṇassa kammassa kiriyāya kalyāṇassa kammassa pavattiyā.	47	
PA_an_10:47.2.8	Ime ca, mahāli, dasa dhammā loke na saṁvijjeyyuṁ, nayidha paññāyetha adhammacariyāvisamacariyāti vā dhammacariyāsamacariyāti vā.	47	
PA_an_10:47.2.9	Yasmā ca kho, mahāli, ime dasa dhammā loke saṁvijjanti, tasmā paññāyati adhammacariyāvisamacariyāti vā dhammacariyāsamacariyāti vā”ti.	47	
PA_an_10:47.2.10	Sattamaṁ.	47	
PA_an_10:48.0.1	Aṅguttara Nikāya 10.48	48	
PA_an_10:48.0.2	5. Akkosavagga	48	
PA_an_10:48.0.3	Pabbajitaabhiṇhasutta	48	
PA_an_10:48.1.1	“Dasayime, bhikkhave, dhammā pabbajitena abhiṇhaṁ paccavekkhitabbā.	48	
PA_an_10:48.1.2	Katame dasa?	48	
PA_an_10:48.2.1	‘Vevaṇṇiyamhi ajjhupagato’ti pabbajitena abhiṇhaṁ paccavekkhitabbaṁ.	48	
PA_an_10:48.3.1	‘Parapaṭibaddhā me jīvikā’ti pabbajitena abhiṇhaṁ paccavekkhitabbaṁ.	48	
PA_an_10:48.4.1	‘Añño me ākappo karaṇīyo’ti pabbajitena abhiṇhaṁ paccavekkhitabbaṁ.	48	
PA_an_10:48.5.1	‘Kacci nu kho me attā sīlato na upavadatī’ti pabbajitena abhiṇhaṁ paccavekkhitabbaṁ.	48	
PA_an_10:48.6.1	‘Kacci nu kho maṁ anuvicca viññū sabrahmacārī sīlato na upavadantī’ti pabbajitena abhiṇhaṁ paccavekkhitabbaṁ.	48	
PA_an_10:48.7.1	‘Sabbehi me piyehi manāpehi nānābhāvo vinābhāvo’ti pabbajitena abhiṇhaṁ paccavekkhitabbaṁ.	48	
PA_an_10:48.8.1	‘Kammassakomhi kammadāyādo kammayoni kammabandhu kammapaṭisaraṇo,	48	
PA_an_10:48.9.1	yaṁ kammaṁ karissāmi kalyāṇaṁ vā pāpakaṁ vā tassa dāyādo bhavissāmī’ti pabbajitena abhiṇhaṁ paccavekkhitabbaṁ.	48	
PA_an_10:48.10.1	‘Kathaṁbhūtassa me rattindivā vītivattantī’ti pabbajitena abhiṇhaṁ paccavekkhitabbaṁ.	48	
PA_an_10:48.11.1	‘Kacci nu kho ahaṁ suññāgāre abhiramāmī’ti pabbajitena abhiṇhaṁ paccavekkhitabbaṁ.	48	
PA_an_10:48.12.1_0	‘Atthi nu kho me uttari manussadhammo alamariyañāṇadassanaviseso adhigato, yenāhaṁ	48	
PA_an_10:48.12.1_1	pacchime kāle sabrahmacārīhi puṭṭho na maṅku bhavissāmī’ti pabbajitena abhiṇhaṁ paccavekkhitabbaṁ.	48	
PA_an_10:48.13.1	Ime kho, bhikkhave, dasa dhammā pabbajitena abhiṇhaṁ paccavekkhitabbā”ti.	48	
PA_an_10:48.13.2	Aṭṭhamaṁ.	48	
PA_an_10:49.0.1	Aṅguttara Nikāya 10.49	49	
PA_an_10:49.0.2	5. Akkosavagga	49	
PA_an_10:49.0.3	Sarīraṭṭhadhammasutta	49	
PA_an_10:49.1.1	“Dasayime, bhikkhave, dhammā sarīraṭṭhā.	49	
PA_an_10:49.1.2	Katame dasa?	49	
PA_an_10:49.1.3	Sītaṁ, uṇhaṁ, jighacchā, pipāsā, uccāro, passāvo, kāyasaṁvaro, vacīsaṁvaro, ājīvasaṁvaro, ponobhaviko bhavasaṅkhāro—	49	
PA_an_10:49.1.4	ime kho, bhikkhave, dasa dhammā sarīraṭṭhā”ti.	49	
PA_an_10:49.1.5	Navamaṁ.	49	
PA_an_10:50.0.1	Aṅguttara Nikāya 10.50	50	
PA_an_10:50.0.2	5. Akkosavagga	50	
PA_an_10:50.0.3	Bhaṇḍanasutta	50	
PA_an_10:50.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	50	
PA_an_10:50.1.2_0	Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ	50	
PA_an_10:50.1.2_1	sannisinnā sannipatitā bhaṇḍanajātā kalahajātā vivādāpannā aññamaññaṁ mukhasattīhi	50	
PA_an_10:50.1.2_2	vitudantā viharanti.	50	
PA_an_10:50.2.1	Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi.	50	
PA_an_10:50.2.2	Nisajja kho bhagavā bhikkhū āmantesi:	50	
PA_an_10:50.2.3	“kāya nuttha, bhikkhave, etarahi kathāya sannisinnā sannipatitā, kā ca pana vo antarākathā vippakatā”ti?	50	
PA_an_10:50.3.1	“Idha mayaṁ, bhante, pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā bhaṇḍanajātā kalahajātā vivādāpannā aññamaññaṁ mukhasattīhi vitudantā viharāmā”ti.	50	
PA_an_10:50.3.2_0	“Na kho panetaṁ, bhikkhave, tumhākaṁ patirūpaṁ kulaputtānaṁ saddhāya agārasmā anagāriyaṁ	50	
PA_an_10:50.3.2_1	pabbajitānaṁ, yaṁ tumhe bhaṇḍanajātā kalahajātā vivādāpannā aññamaññaṁ mukhasattīhi	50	
PA_an_10:50.3.2_2	vitudantā vihareyyātha.	50	
PA_an_10:50.4.1	Dasayime, bhikkhave, dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattanti.	50	
PA_an_10:50.4.2	Katame dasa?	50	
PA_an_10:50.4.3	Idha, bhikkhave, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.	50	
PA_an_10:50.4.4	Yampi, bhikkhave, bhikkhu sīlavā hoti …pe… samādāya sikkhati sikkhāpadesu,	50	
PA_an_10:50.4.5	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.5.1_0	Puna caparaṁ, bhikkhave, bhikkhu bahussuto hoti sutadharo sutasannicayo, ye te dhammā	50	
PA_an_10:50.5.1_1	ādikalyāṇā majjhekalyāṇā pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ	50	
PA_an_10:50.5.1_2	brahmacariyaṁ abhivadanti, tathārūpāssa dhammā bahussutā honti dhātā vacasā paricitā	50	
PA_an_10:50.5.1_3	manasānupekkhitā diṭṭhiyā suppaṭividdhā.	50	
PA_an_10:50.5.2	Yampi, bhikkhave, bhikkhu bahussuto hoti …pe… diṭṭhiyā suppaṭividdhā,	50	
PA_an_10:50.5.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.6.1	Puna caparaṁ, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko.	50	
PA_an_10:50.6.2	Yampi, bhikkhave, bhikkhu kalyāṇamitto hoti kalyāṇasahāyo kalyāṇasampavaṅko,	50	
PA_an_10:50.6.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.7.1	Puna caparaṁ, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ.	50	
PA_an_10:50.7.2	Yampi, bhikkhave, bhikkhu suvaco hoti sovacassakaraṇehi dhammehi samannāgato khamo padakkhiṇaggāhī anusāsaniṁ,	50	
PA_an_10:50.7.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.8.1	Puna caparaṁ, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni—tattha dakkho hoti analaso, tatrūpāyāya vīmaṁsāya samannāgato alaṁ kātuṁ alaṁ saṁvidhātuṁ.	50	
PA_an_10:50.8.2	Yampi, bhikkhave, bhikkhu yāni tāni sabrahmacārīnaṁ uccāvacāni kiṅkaraṇīyāni—tattha dakkho hoti analaso tatrūpāyāya vīmaṁsāya samannāgato alaṁ kātuṁ alaṁ saṁvidhātuṁ,	50	
PA_an_10:50.8.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.9.1	Puna caparaṁ, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo.	50	
PA_an_10:50.9.2	Yampi, bhikkhave, bhikkhu dhammakāmo hoti piyasamudāhāro, abhidhamme abhivinaye uḷārapāmojjo,	50	
PA_an_10:50.9.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.10.1	Puna caparaṁ, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu.	50	
PA_an_10:50.10.2	Yampi, bhikkhave, bhikkhu āraddhavīriyo viharati akusalānaṁ dhammānaṁ pahānāya kusalānaṁ dhammānaṁ upasampadāya, thāmavā daḷhaparakkamo anikkhittadhuro kusalesu dhammesu,	50	
PA_an_10:50.10.3	ayampi dhammo sāraṇīyo piyakaraṇo garukaraṇo saṅgahāya avivādāya sāmaggiyā ekībhāvāya saṁvattati.	50	
PA_an_10:50.11.1	Puna caparaṁ, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena.	50	
PA_an_10:50.11.2	Yampi, bhikkhave, bhikkhu santuṭṭho hoti itarītaracīvarapiṇḍapātasenāsanagilānapaccayabhesajjaparikkhārena,	50	
PA_an_10:50.11.3	ayampi dhammo sāraṇīyo …pe… saṁvattati.	50	
PA_an_10:50.12.1	Puna caparaṁ, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā.	50	
PA_an_10:50.12.2	Yampi, bhikkhave, bhikkhu satimā hoti, paramena satinepakkena samannāgato, cirakatampi cirabhāsitampi saritā anussaritā,	50	
PA_an_10:50.12.3	ayampi dhammo sāraṇīyo …pe… saṁvattati.	50	
PA_an_10:50.13.1	Puna caparaṁ, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā.	50	
PA_an_10:50.13.2	Yampi, bhikkhave, bhikkhu paññavā hoti, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā,	50	
PA_an_10:50.13.3	ayampi dhammo sāraṇīyo …pe… saṁvattati.	50	
PA_an_10:50.14.1	Ime kho, bhikkhave, dasa dhammā sāraṇīyā piyakaraṇā garukaraṇā saṅgahāya avivādāya sāmaggiyā ekībhāvāya saṁvattantī”ti.	50	
PA_an_10:50.14.2	Dasamaṁ.	50	
PA_an_10:50.14.3	Akkosavaggo pañcamo.	50	
PA_an_10:50.15.0	Tassuddānaṁ	50	
PA_an_10:50.15.1	Vivādā dve ca mūlāni,	50	
PA_an_10:50.15.2	kusinārapavesane;	50	
PA_an_10:50.15.3	Sakko mahāli abhiṇhaṁ,	50	
PA_an_10:50.15.4	sarīraṭṭhā ca bhaṇḍanāti.	50	
PA_an_10:50.15.5	Paṭhamo paṇṇāsako samatto.	50	
PA_an_10:51.0.1	Aṅguttara Nikāya 10.51	51	
PA_an_10:51.0.2	6. Sacittavagga	51	
PA_an_10:51.0.3	Sacittasutta	51	
PA_an_10:51.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	51	
PA_an_10:51.1.2	Tatra kho bhagavā bhikkhū āmantesi:	51	
PA_an_10:51.1.3	“bhikkhavo”ti.	51	
PA_an_10:51.1.4	“Bhadante”ti te bhikkhū bhagavato paccassosuṁ.	51	
PA_an_10:51.1.5	Bhagavā etadavoca:	51	
PA_an_10:51.2.1	“No ce, bhikkhave, bhikkhu paracittapariyāyakusalo hoti, atha ‘sacittapariyāyakusalo bhavissāmī’ti—	51	
PA_an_10:51.2.2	evañhi vo, bhikkhave, sikkhitabbaṁ.	51	
PA_an_10:51.3.1	Kathañca, bhikkhave, bhikkhu sacittapariyāyakusalo hoti?	51	
PA_an_10:51.3.2_0	Seyyathāpi, bhikkhave, itthī vā puriso vā daharo yuvā maṇḍanakajātiko ādāse vā parisuddhe	51	
PA_an_10:51.3.2_1	pariyodāte acche vā udakapatte sakaṁ mukhanimittaṁ paccavekkhamāno sace tattha passati	51	
PA_an_10:51.3.2_2	rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati.	51	
PA_an_10:51.3.3	No ce tattha passati rajaṁ vā aṅgaṇaṁ vā, tenevattamano hoti paripuṇṇasaṅkappo:	51	
PA_an_10:51.3.4	‘lābhā vata me, parisuddhaṁ vata me’ti.	51	
PA_an_10:51.3.5	Evamevaṁ kho, bhikkhave, bhikkhuno paccavekkhaṇā bahukārā hoti kusalesu dhammesu:	51	
PA_an_10:51.3.6_0	‘abhijjhālu nu kho bahulaṁ viharāmi, anabhijjhālu nu kho bahulaṁ viharāmi, byāpannacitto	51	
PA_an_10:51.3.6_1	nu kho bahulaṁ viharāmi, abyāpannacitto nu kho bahulaṁ viharāmi, thinamiddhapariyuṭṭhito	51	
PA_an_10:51.3.6_2	nu kho bahulaṁ viharāmi, vigatathinamiddho nu kho bahulaṁ viharāmi, uddhato nu kho	51	
PA_an_10:51.3.6_3	bahulaṁ viharāmi, anuddhato nu kho bahulaṁ viharāmi, vicikiccho nu kho bahulaṁ viharāmi,	51	
PA_an_10:51.3.6_4	tiṇṇavicikiccho nu kho bahulaṁ viharāmi, kodhano nu kho bahulaṁ viharāmi, akkodhano	51	
PA_an_10:51.3.6_5	nu kho bahulaṁ viharāmi, saṅkiliṭṭhacitto nu kho bahulaṁ viharāmi, asaṅkiliṭṭhacitto	51	
PA_an_10:51.3.6_6	nu kho bahulaṁ viharāmi, sāraddhakāyo nu kho bahulaṁ viharāmi, asāraddhakāyo nu kho	51	
PA_an_10:51.3.6_7	bahulaṁ viharāmi, kusīto nu kho bahulaṁ viharāmi, āraddhavīriyo nu kho bahulaṁ viharāmi,	51	
PA_an_10:51.3.6_8	asamāhito nu kho bahulaṁ viharāmi, samāhito nu kho bahulaṁ viharāmī’ti.	51	
PA_an_10:51.4.1	Sace, bhikkhave, bhikkhu paccavekkhamāno evaṁ jānāti:	51	
PA_an_10:51.4.2_0	‘abhijjhālu bahulaṁ viharāmi, byāpannacitto bahulaṁ viharāmi, thinamiddhapariyuṭṭhito	51	
PA_an_10:51.4.2_1	bahulaṁ viharāmi, uddhato bahulaṁ viharāmi, vicikiccho bahulaṁ viharāmi, kodhano	51	
PA_an_10:51.4.2_2	bahulaṁ viharāmi, saṅkiliṭṭhacitto bahulaṁ viharāmi, sāraddhakāyo bahulaṁ viharāmi,	51	
PA_an_10:51.4.2_3	kusīto bahulaṁ viharāmi, asamāhito bahulaṁ viharāmī’ti, tena, bhikkhave, bhikkhunā	51	
PA_an_10:51.4.2_4	tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho	51	
PA_an_10:51.4.2_5	ca ussoḷhī ca appaṭivānī ca sati ca sampajaññañca karaṇīyaṁ.	51	
PA_an_10:51.4.3_0	Seyyathāpi, bhikkhave, ādittacelo vā ādittasīso vā. Tasseva celassa vā sīsassa vā	51	
PA_an_10:51.4.3_1	nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca	51	
PA_an_10:51.4.3_2	sampajaññañca kareyya.	51	
PA_an_10:51.4.4_0	Evamevaṁ kho tena, bhikkhave, bhikkhunā tesaṁyeva pāpakānaṁ akusalānaṁ dhammānaṁ	51	
PA_an_10:51.4.4_1	pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca	51	
PA_an_10:51.4.4_2	sampajaññañca karaṇīyaṁ.	51	
PA_an_10:51.5.1	Sace pana, bhikkhave, bhikkhu paccavekkhamāno evaṁ jānāti:	51	
PA_an_10:51.5.2_0	‘anabhijjhālu bahulaṁ viharāmi, abyāpannacitto bahulaṁ viharāmi, vigatathinamiddho	51	
PA_an_10:51.5.2_1	bahulaṁ viharāmi, anuddhato bahulaṁ viharāmi, tiṇṇavicikiccho bahulaṁ viharāmi, akkodhano	51	
PA_an_10:51.5.2_2	bahulaṁ viharāmi, asaṅkiliṭṭhacitto bahulaṁ viharāmi, asāraddhakāyo bahulaṁ viharāmi,	51	
PA_an_10:51.5.2_3	āraddhavīriyo bahulaṁ viharāmi, samāhito bahulaṁ viharāmī’ti, tena, bhikkhave, bhikkhunā	51	
PA_an_10:51.5.2_4	tesuyeva kusalesu dhammesu patiṭṭhāya uttari āsavānaṁ khayāya yogo karaṇīyo”ti.	51	
PA_an_10:51.5.3	Paṭhamaṁ.	51	
PA_an_10:52.0.1	Aṅguttara Nikāya 10.52	52	
PA_an_10:52.0.2	6. Sacittavagga	52	
PA_an_10:52.0.3	Sāriputtasutta	52	
PA_an_10:52.1.1	Tatra kho āyasmā sāriputto bhikkhū āmantesi:	52	
PA_an_10:52.1.2	“āvuso bhikkhave”ti.	52	
PA_an_10:52.1.3	“Āvuso”ti kho te bhikkhū āyasmato sāriputtassa paccassosuṁ.	52	
PA_an_10:52.1.4	Āyasmā sāriputto etadavoca:	52	
PA_an_10:52.2.1	“No ce, āvuso, bhikkhu paracittapariyāyakusalo hoti, atha ‘sacittapariyāyakusalo bhavissāmī’ti—	52	
PA_an_10:52.2.2	evañhi vo, āvuso, sikkhitabbaṁ.	52	
PA_an_10:52.3.1	Kathañcāvuso, bhikkhu sacittapariyāyakusalo hoti?	52	
PA_an_10:52.3.2_0	Seyyathāpi, āvuso, itthī vā puriso vā daharo yuvā maṇḍanakajātiko ādāse vā parisuddhe	52	
PA_an_10:52.3.2_1	pariyodāte acche vā udapatte sakaṁ mukhanimittaṁ paccavekkhamāno sace tattha passati	52	
PA_an_10:52.3.2_2	rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati.	52	
PA_an_10:52.3.3	No ce tattha passati rajaṁ vā aṅgaṇaṁ vā, tenevattamano hoti paripuṇṇasaṅkappo:	52	
PA_an_10:52.3.4	‘lābhā vata me, parisuddhaṁ vata me’ti.	52	
PA_an_10:52.4.1	Evamevaṁ kho, āvuso, bhikkhuno paccavekkhaṇā bahukārā hoti kusalesu dhammesu:	52	
PA_an_10:52.4.2_0	‘abhijjhālu nu kho bahulaṁ viharāmi, anabhijjhālu nu kho bahulaṁ viharāmi, byāpannacitto	52	
PA_an_10:52.4.2_1	nu kho bahulaṁ viharāmi, abyāpannacitto nu kho bahulaṁ viharāmi, thinamiddhapariyuṭṭhito	52	
PA_an_10:52.4.2_2	nu kho bahulaṁ viharāmi, vigatathinamiddho nu kho bahulaṁ viharāmi, uddhato nu kho	52	
PA_an_10:52.4.2_3	bahulaṁ viharāmi, anuddhato nu kho bahulaṁ viharāmi, vicikiccho nu kho bahulaṁ viharāmi,	52	
PA_an_10:52.4.2_4	tiṇṇavicikiccho nu kho bahulaṁ viharāmi, kodhano nu kho bahulaṁ viharāmi, akkodhano	52	
PA_an_10:52.4.2_5	nu kho bahulaṁ viharāmi, saṅkiliṭṭhacitto nu kho bahulaṁ viharāmi, asaṅkiliṭṭhacitto	52	
PA_an_10:52.4.2_6	nu kho bahulaṁ viharāmi, sāraddhakāyo nu kho bahulaṁ viharāmi, asāraddhakāyo nu kho	52	
PA_an_10:52.4.2_7	bahulaṁ viharāmi, kusīto nu kho bahulaṁ viharāmi, āraddhavīriyo nu kho bahulaṁ viharāmi,	52	
PA_an_10:52.4.2_8	samāhito nu kho bahulaṁ viharāmi, asamāhito nu kho bahulaṁ viharāmī’ti.	52	
PA_an_10:52.5.1	Sace, āvuso, bhikkhu paccavekkhamāno evaṁ jānāti:	52	
PA_an_10:52.5.2_0	‘abhijjhālu bahulaṁ viharāmi …pe… asamāhito bahulaṁ viharāmī’ti, tenāvuso, bhikkhunā	52	
PA_an_10:52.5.2_1	tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho	52	
PA_an_10:52.5.2_2	ca ussoḷhī ca appaṭivānī ca sati ca sampajaññañca karaṇīyaṁ.	52	
PA_an_10:52.5.3_0	Seyyathāpi, āvuso, ādittacelo vā ādittasīso vā. Tasseva celassa vā sīsassa vā nibbāpanāya	52	
PA_an_10:52.5.3_1	adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya.	52	
PA_an_10:52.5.4_0	Evamevaṁ kho, āvuso, tena bhikkhunā tesaṁyeva pāpakānaṁ akusalānaṁ dhammānaṁ pahānāya	52	
PA_an_10:52.5.4_1	adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ.	52	
PA_an_10:52.6.1	Sace panāvuso, bhikkhu paccavekkhamāno evaṁ jānāti:	52	
PA_an_10:52.6.2	‘anabhijjhālu bahulaṁ viharāmi …pe… samāhito bahulaṁ viharāmī’ti, tenāvuso, bhikkhunā tesuyeva kusalesu dhammesu patiṭṭhāya uttari āsavānaṁ khayāya yogo karaṇīyo”ti.	52	
PA_an_10:52.6.3	Dutiyaṁ.	52	
PA_an_10:53.0.1	Aṅguttara Nikāya 10.53	53	
PA_an_10:53.0.2	6. Sacittavagga	53	
PA_an_10:53.0.3	Ṭhitisutta	53	
PA_an_10:53.1.1	“Ṭhitimpāhaṁ, bhikkhave, na vaṇṇayāmi kusalesu dhammesu, pageva parihāniṁ.	53	
PA_an_10:53.1.2	Vuḍḍhiñca kho ahaṁ, bhikkhave, vaṇṇayāmi kusalesu dhammesu, no ṭhitiṁ no hāniṁ.	53	
PA_an_10:53.2.1	Kathañca, bhikkhave, hāni hoti kusalesu dhammesu, no ṭhiti no vuḍḍhi?	53	
PA_an_10:53.2.2	Idha, bhikkhave, bhikkhu yattako hoti saddhāya sīlena sutena cāgena paññāya paṭibhānena, tassa te dhammā neva tiṭṭhanti no vaḍḍhanti.	53	
PA_an_10:53.2.3	Hānimetaṁ, bhikkhave, vadāmi kusalesu dhammesu, no ṭhitiṁ no vuḍḍhiṁ.	53	
PA_an_10:53.2.4	Evaṁ kho, bhikkhave, hāni hoti kusalesu dhammesu, no ṭhiti no vuḍḍhi.	53	
PA_an_10:53.3.1	Kathañca, bhikkhave ṭhiti hoti kusalesu dhammesu, no hāni no vuḍḍhi?	53	
PA_an_10:53.3.2	Idha, bhikkhave, bhikkhu yattako hoti saddhāya sīlena sutena cāgena paññāya paṭibhānena, tassa te dhammā neva hāyanti no vaḍḍhanti.	53	
PA_an_10:53.3.3	Ṭhitimetaṁ, bhikkhave, vadāmi kusalesu dhammesu, no hāniṁ no vuḍḍhiṁ.	53	
PA_an_10:53.3.4	Evaṁ kho, bhikkhave, ṭhiti hoti kusalesu dhammesu, no vuḍḍhi no hāni.	53	
PA_an_10:53.4.1	Kathañca, bhikkhave, vuḍḍhi hoti kusalesu dhammesu, no ṭhiti no hāni?	53	
PA_an_10:53.4.2	Idha, bhikkhave, bhikkhu yattako hoti saddhāya sīlena sutena cāgena paññāya paṭibhānena, tassa te dhammā neva tiṭṭhanti no hāyanti.	53	
PA_an_10:53.4.3	Vuḍḍhimetaṁ, bhikkhave, vadāmi kusalesu dhammesu, no ṭhitiṁ no hāniṁ.	53	
PA_an_10:53.4.4	Evaṁ kho, bhikkhave, vuḍḍhi hoti kusalesu dhammesu, no ṭhiti no hāni.	53	
PA_an_10:53.5.1	No ce, bhikkhave, bhikkhu paracittapariyāyakusalo hoti, atha ‘sacittapariyāyakusalo bhavissāmī’ti—	53	
PA_an_10:53.5.2	evañhi vo, bhikkhave, sikkhitabbaṁ.	53	
PA_an_10:53.6.1	Kathañca, bhikkhave, bhikkhu sacittapariyāyakusalo hoti?	53	
PA_an_10:53.6.2_0	Seyyathāpi, bhikkhave, itthī vā puriso vā daharo yuvā maṇḍanakajātiko ādāse vā parisuddhe	53	
PA_an_10:53.6.2_1	pariyodāte acche vā udapatte sakaṁ mukhanimittaṁ paccavekkhamāno sace tattha passati	53	
PA_an_10:53.6.2_2	rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati.	53	
PA_an_10:53.6.3	No ce tattha passati rajaṁ vā aṅgaṇaṁ vā, tenevattamano hoti paripuṇṇasaṅkappo:	53	
PA_an_10:53.6.4	‘lābhā vata me, parisuddhaṁ vata me’ti.	53	
PA_an_10:53.6.5	Evamevaṁ kho, bhikkhave, bhikkhuno paccavekkhaṇā bahukārā hoti kusalesu dhammesu:	53	
PA_an_10:53.6.6_0	‘abhijjhālu nu kho bahulaṁ viharāmi, anabhijjhālu nu kho bahulaṁ viharāmi, byāpannacitto	53	
PA_an_10:53.6.6_1	nu kho bahulaṁ viharāmi, abyāpannacitto nu kho bahulaṁ viharāmi, thinamiddhapariyuṭṭhito	53	
PA_an_10:53.6.6_2	nu kho bahulaṁ viharāmi, vigatathinamiddho nu kho bahulaṁ viharāmi, uddhato nu kho	53	
PA_an_10:53.6.6_3	bahulaṁ viharāmi, anuddhato nu kho bahulaṁ viharāmi, vicikiccho nu kho bahulaṁ viharāmi,	53	
PA_an_10:53.6.6_4	tiṇṇavicikiccho nu kho bahulaṁ viharāmi, kodhano nu kho bahulaṁ viharāmi, akkodhano	53	
PA_an_10:53.6.6_5	nu kho bahulaṁ viharāmi, saṅkiliṭṭhacitto nu kho bahulaṁ viharāmi, asaṅkiliṭṭhacitto	53	
PA_an_10:53.6.6_6	nu kho bahulaṁ viharāmi, sāraddhakāyo nu kho bahulaṁ viharāmi, asāraddhakāyo nu kho	53	
PA_an_10:53.6.6_7	bahulaṁ viharāmi, kusīto nu kho bahulaṁ viharāmi, āraddhavīriyo nu kho bahulaṁ viharāmi,	53	
PA_an_10:53.6.6_8	samāhito nu kho bahulaṁ viharāmi, asamāhito nu kho bahulaṁ viharāmī’ti.	53	
PA_an_10:53.7.1	Sace, bhikkhave, bhikkhu paccavekkhamāno evaṁ jānāti:	53	
PA_an_10:53.7.2_0	‘abhijjhālu bahulaṁ viharāmi, byāpannacitto bahulaṁ viharāmi, thinamiddhapariyuṭṭhito	53	
PA_an_10:53.7.2_1	bahulaṁ viharāmi, uddhato bahulaṁ viharāmi, vicikiccho bahulaṁ viharāmi, kodhano	53	
PA_an_10:53.7.2_2	bahulaṁ viharāmi, saṅkiliṭṭhacitto bahulaṁ viharāmi, sāraddhakāyo bahulaṁ viharāmi,	53	
PA_an_10:53.7.2_3	kusīto bahulaṁ viharāmi, asamāhito bahulaṁ viharāmī’ti, tena, bhikkhave, bhikkhunā	53	
PA_an_10:53.7.2_4	tesaṁyeva pāpakānaṁ akusalānaṁ dhammānaṁ pahānāya adhimatto chando ca vāyāmo ca ussāho	53	
PA_an_10:53.7.2_5	ca ussoḷhī ca appaṭivānī ca sati ca sampajaññañca karaṇīyaṁ.	53	
PA_an_10:53.7.3	Seyyathāpi, bhikkhave, ādittacelo vā ādittasīso vā.	53	
PA_an_10:53.7.4	Tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya;	53	
PA_an_10:53.7.5_0	evamevaṁ kho, bhikkhave, tena bhikkhunā tesaṁyeva pāpakānaṁ akusalānaṁ dhammānaṁ	53	
PA_an_10:53.7.5_1	pahānāya adhimatto chando ca vāyāmo ca ussāho ca ussoḷhī ca appaṭivānī ca sati ca	53	
PA_an_10:53.7.5_2	sampajaññañca karaṇīyaṁ.	53	
PA_an_10:53.8.1	Sace pana, bhikkhave, bhikkhu paccavekkhamāno evaṁ jānāti:	53	
PA_an_10:53.8.2_0	‘anabhijjhālu bahulaṁ viharāmi, abyāpannacitto bahulaṁ viharāmi, vigatathinamiddho	53	
PA_an_10:53.8.2_1	bahulaṁ viharāmi, anuddhato bahulaṁ viharāmi, tiṇṇavicikiccho bahulaṁ viharāmi, akkodhano	53	
PA_an_10:53.8.2_2	bahulaṁ viharāmi, asaṅkiliṭṭhacitto bahulaṁ viharāmi, asāraddhakāyo bahulaṁ viharāmi,	53	
PA_an_10:53.8.2_3	āraddhavīriyo bahulaṁ viharāmi, samāhito bahulaṁ viharāmī’ti, tena, bhikkhave, bhikkhunā	53	
PA_an_10:53.8.2_4	tesuyeva kusalesu dhammesu patiṭṭhāya uttari āsavānaṁ khayāya yogo karaṇīyo”ti.	53	
PA_an_10:53.8.3	Tatiyaṁ.	53	
PA_an_10:54.0.1	Aṅguttara Nikāya 10.54	54	
PA_an_10:54.0.2	6. Sacittavagga	54	
PA_an_10:54.0.3	Samathasutta	54	
PA_an_10:54.1.1	“No ce, bhikkhave, bhikkhu paracittapariyāyakusalo hoti, atha ‘sacittapariyāyakusalo bhavissāmī’ti—	54	
PA_an_10:54.1.2	evañhi vo, bhikkhave, sikkhitabbaṁ.	54	
PA_an_10:54.2.1	Kathañca, bhikkhave, bhikkhu sacittapariyāyakusalo hoti?	54	
PA_an_10:54.2.2_0	Seyyathāpi, bhikkhave, itthī vā puriso vā daharo yuvā maṇḍanakajātiko ādāse vā parisuddhe	54	
PA_an_10:54.2.2_1	pariyodāte acche vā udapatte sakaṁ mukhanimittaṁ paccavekkhamāno sace tattha passati	54	
PA_an_10:54.2.2_2	rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati.	54	
PA_an_10:54.2.3	No ce tattha passati rajaṁ vā aṅgaṇaṁ vā, tenevattamano hoti paripuṇṇasaṅkappo:	54	
PA_an_10:54.2.4	‘lābhā vata me, parisuddhaṁ vata me’ti.	54	
PA_an_10:54.2.5	Evamevaṁ kho, bhikkhave, bhikkhuno paccavekkhaṇā bahukārā hoti kusalesu dhammesu:	54	
PA_an_10:54.2.6_0	‘lābhī nu khomhi ajjhattaṁ cetosamathassa, na nu khomhi lābhī ajjhattaṁ cetosamathassa,	54	
PA_an_10:54.2.6_1	lābhī nu khomhi adhipaññādhammavipassanāya, na nu khomhi lābhī adhipaññādhammavipassanāyā’ti.	54	
PA_an_10:54.3.1	Sace, bhikkhave, bhikkhu paccavekkhamāno evaṁ jānāti:	54	
PA_an_10:54.3.2	‘lābhīmhi ajjhattaṁ cetosamathassa, na lābhī adhipaññādhammavipassanāyā’ti, tena, bhikkhave, bhikkhunā ajjhattaṁ cetosamathe patiṭṭhāya adhipaññādhammavipassanāya yogo karaṇīyo.	54	
PA_an_10:54.3.3	So aparena samayena lābhī ceva hoti ajjhattaṁ cetosamathassa lābhī ca adhipaññādhammavipassanāya.	54	
PA_an_10:54.4.1	Sace pana, bhikkhave, bhikkhu paccavekkhamāno evaṁ jānāti:	54	
PA_an_10:54.4.2	‘lābhīmhi adhipaññādhammavipassanāya, na lābhī ajjhattaṁ cetosamathassā’ti, tena, bhikkhave, bhikkhunā adhipaññādhammavipassanāya patiṭṭhāya ajjhattaṁ cetosamathe yogo karaṇīyo.	54	
PA_an_10:54.4.3	So aparena samayena lābhī ceva hoti adhipaññādhammavipassanāya lābhī ca ajjhattaṁ cetosamathassa.	54	
PA_an_10:54.5.1	Sace pana, bhikkhave, bhikkhu paccavekkhamāno evaṁ jānāti:	54	
PA_an_10:54.5.2_0	‘na lābhī ajjhattaṁ cetosamathassa, na lābhī adhipaññādhammavipassanāyā’ti, tena,	54	
PA_an_10:54.5.2_1	bhikkhave, bhikkhunā tesaṁyeva kusalānaṁ dhammānaṁ paṭilābhāya adhimatto chando ca	54	
PA_an_10:54.5.2_2	vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ.	54	
PA_an_10:54.5.3	Seyyathāpi, bhikkhave, ādittacelo vā ādittasīso vā.	54	
PA_an_10:54.5.4	Tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya.	54	
PA_an_10:54.5.5	Evamevaṁ kho, bhikkhave, tena bhikkhunā tesaṁyeva kusalānaṁ dhammānaṁ paṭilābhāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ.	54	
PA_an_10:54.5.6	So aparena samayena lābhī ceva hoti ajjhattaṁ cetosamathassa lābhī ca adhipaññādhammavipassanāya.	54	
PA_an_10:54.6.1	Sace pana, bhikkhave, bhikkhu paccavekkhamāno evaṁ jānāti:	54	
PA_an_10:54.6.2	‘lābhīmhi ajjhattaṁ cetosamathassa, lābhī adhipaññādhammavipassanāyā’ti, tena, bhikkhave, bhikkhunā tesuyeva kusalesu dhammesu patiṭṭhāya uttari āsavānaṁ khayāya yogo karaṇīyo.	54	
PA_an_10:54.7.1	Cīvarampāhaṁ, bhikkhave, duvidhena vadāmi—	54	
PA_an_10:54.7.2	sevitabbampi asevitabbampi.	54	
PA_an_10:54.7.3	Piṇḍapātampāhaṁ, bhikkhave, duvidhena vadāmi—	54	
PA_an_10:54.7.4	sevitabbampi asevitabbampi.	54	
PA_an_10:54.7.5	Senāsanampāhaṁ, bhikkhave, duvidhena vadāmi—	54	
PA_an_10:54.7.6	sevitabbampi asevitabbampi.	54	
PA_an_10:54.7.7	Gāmanigamampāhaṁ, bhikkhave, duvidhena vadāmi—	54	
PA_an_10:54.7.8	sevitabbampi asevitabbampi.	54	
PA_an_10:54.7.9	Janapadapadesampāhaṁ, bhikkhave, duvidhena vadāmi—	54	
PA_an_10:54.7.10	sevitabbampi asevitabbampi.	54	
PA_an_10:54.7.11	Puggalampāhaṁ, bhikkhave, duvidhena vadāmi—	54	
PA_an_10:54.7.12	sevitabbampi asevitabbampi.	54	
PA_an_10:54.8.1	‘Cīvarampāhaṁ, bhikkhave, duvidhena vadāmi—	54	
PA_an_10:54.8.2	sevitabbampi asevitabbampī’ti,	54	
PA_an_10:54.8.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.8.4	Tattha yaṁ jaññā cīvaraṁ:	54	
PA_an_10:54.8.5	‘idaṁ kho me cīvaraṁ sevato akusalā dhammā abhivaḍḍhanti, kusalā dhammā parihāyantī’ti, evarūpaṁ cīvaraṁ na sevitabbaṁ.	54	
PA_an_10:54.8.6	Tattha yaṁ jaññā cīvaraṁ:	54	
PA_an_10:54.8.7	‘idaṁ kho me cīvaraṁ sevato akusalā dhammā parihāyanti, kusalā dhammā abhivaḍḍhantī’ti, evarūpaṁ cīvaraṁ sevitabbaṁ.	54	
PA_an_10:54.8.8	‘Cīvarampāhaṁ, bhikkhave, duvidhena vadāmi—	54	
PA_an_10:54.8.9	sevitabbampi asevitabbampī’ti,	54	
PA_an_10:54.8.10	iti yaṁ taṁ vuttaṁ, idametaṁ paṭicca vuttaṁ.	54	
PA_an_10:54.9.1	‘Piṇḍapātampāhaṁ, bhikkhave, duvidhena vadāmi—	54	
PA_an_10:54.9.2	sevitabbampi asevitabbampī’ti,	54	
PA_an_10:54.9.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.9.4	Tattha yaṁ jaññā piṇḍapātaṁ:	54	
PA_an_10:54.9.5	‘imaṁ kho me piṇḍapātaṁ sevato akusalā dhammā abhivaḍḍhanti, kusalā dhammā parihāyantī’ti, evarūpo piṇḍapāto na sevitabbo.	54	
PA_an_10:54.9.6	Tattha yaṁ jaññā piṇḍapātaṁ:	54	
PA_an_10:54.9.7	‘imaṁ kho me piṇḍapātaṁ sevato akusalā dhammā parihāyanti, kusalā dhammā abhivaḍḍhantī’ti, evarūpo piṇḍapāto sevitabbo.	54	
PA_an_10:54.9.8	‘Piṇḍapātampāhaṁ, bhikkhave, duvidhena vadāmi—	54	
PA_an_10:54.9.9	sevitabbampi asevitabbampī’ti,	54	
PA_an_10:54.9.10	iti yaṁ taṁ vuttaṁ, idametaṁ paṭicca vuttaṁ.	54	
PA_an_10:54.10.1	‘Senāsanampāhaṁ, bhikkhave, duvidhena vadāmi—	54	
PA_an_10:54.10.2	sevitabbampi asevitabbampī’ti,	54	
PA_an_10:54.10.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.10.4	Tattha yaṁ jaññā senāsanaṁ:	54	
PA_an_10:54.10.5	‘idaṁ kho me senāsanaṁ sevato akusalā dhammā abhivaḍḍhanti, kusalā dhammā parihāyantī’ti, evarūpaṁ senāsanaṁ na sevitabbaṁ.	54	
PA_an_10:54.10.6	Tattha yaṁ jaññā senāsanaṁ:	54	
PA_an_10:54.10.7	‘idaṁ kho me senāsanaṁ sevato akusalā dhammā parihāyanti, kusalā dhammā abhivaḍḍhantī’ti, evarūpaṁ senāsanaṁ sevitabbaṁ.	54	
PA_an_10:54.10.8	‘Senāsanampāhaṁ, bhikkhave, duvidhena vadāmi—	54	
PA_an_10:54.10.9	sevitabbampi asevitabbampī’ti,	54	
PA_an_10:54.10.10	iti yaṁ taṁ vuttaṁ, idametaṁ paṭicca vuttaṁ.	54	
PA_an_10:54.11.1	‘Gāmanigamampāhaṁ, bhikkhave, duvidhena vadāmi—	54	
PA_an_10:54.11.2	sevitabbampi asevitabbampī’ti,	54	
PA_an_10:54.11.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.11.4	Tattha yaṁ jaññā gāmanigamaṁ:	54	
PA_an_10:54.11.5	‘imaṁ kho me gāmanigamaṁ sevato akusalā dhammā abhivaḍḍhanti, kusalā dhammā parihāyantī’ti, evarūpo gāmanigamo na sevitabbo.	54	
PA_an_10:54.11.6	Tattha yaṁ jaññā gāmanigamaṁ:	54	
PA_an_10:54.11.7	‘imaṁ kho me gāmanigamaṁ sevato akusalā dhammā parihāyanti, kusalā dhammā abhivaḍḍhantī’ti, evarūpo gāmanigamo sevitabbo.	54	
PA_an_10:54.11.8	‘Gāmanigamampāhaṁ, bhikkhave, duvidhena vadāmi—	54	
PA_an_10:54.11.9	sevitabbampi asevitabbampī’ti,	54	
PA_an_10:54.11.10	iti yaṁ taṁ vuttaṁ, idametaṁ paṭicca vuttaṁ.	54	
PA_an_10:54.12.1	‘Janapadapadesampāhaṁ, bhikkhave, duvidhena vadāmi—	54	
PA_an_10:54.12.2	sevitabbampi asevitabbampī’ti,	54	
PA_an_10:54.12.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.12.4	Tattha yaṁ jaññā janapadapadesaṁ:	54	
PA_an_10:54.12.5	‘imaṁ kho me janapadapadesaṁ sevato akusalā dhammā abhivaḍḍhanti, kusalā dhammā parihāyantī’ti, evarūpo janapadapadeso na sevitabbo.	54	
PA_an_10:54.12.6	Tattha yaṁ jaññā janapadapadesaṁ:	54	
PA_an_10:54.12.7	‘imaṁ kho me janapadapadesaṁ sevato akusalā dhammā parihāyanti, kusalā dhammā abhivaḍḍhantī’ti, evarūpo janapadapadeso sevitabbo.	54	
PA_an_10:54.12.8	‘Janapadapadesampāhaṁ, bhikkhave, duvidhena vadāmi—	54	
PA_an_10:54.12.9	sevitabbampi asevitabbampī’ti,	54	
PA_an_10:54.12.10	iti yaṁ taṁ vuttaṁ, idametaṁ paṭicca vuttaṁ.	54	
PA_an_10:54.13.1	‘Puggalampāhaṁ, bhikkhave, duvidhena vadāmi—	54	
PA_an_10:54.13.2	sevitabbampi asevitabbampī’ti,	54	
PA_an_10:54.13.3	iti kho panetaṁ vuttaṁ. Kiñcetaṁ paṭicca vuttaṁ?	54	
PA_an_10:54.13.4	Tattha yaṁ jaññā puggalaṁ:	54	
PA_an_10:54.13.5	‘imaṁ kho me puggalaṁ sevato akusalā dhammā abhivaḍḍhanti, kusalā dhammā parihāyantī’ti, evarūpo puggalo na sevitabbo.	54	
PA_an_10:54.13.6	Tattha yaṁ jaññā puggalaṁ:	54	
PA_an_10:54.13.7	‘imaṁ kho me puggalaṁ sevato akusalā dhammā parihāyanti, kusalā dhammā abhivaḍḍhantī’ti, evarūpo puggalo sevitabbo.	54	
PA_an_10:54.13.8	‘Puggalampāhaṁ, bhikkhave, duvidhena vadāmi—	54	
PA_an_10:54.13.9	sevitabbampi asevitabbampī’ti,	54	
PA_an_10:54.13.10	iti yaṁ taṁ vuttaṁ, idametaṁ paṭicca vuttan”ti.	54	
PA_an_10:54.13.11	Catutthaṁ.	54	
PA_an_10:55.0.1	Aṅguttara Nikāya 10.55	55	
PA_an_10:55.0.2	6. Sacittavagga	55	
PA_an_10:55.0.3	Parihānasutta	55	
PA_an_10:55.1.1	Tatra kho āyasmā sāriputto bhikkhū āmantesi:	55	
PA_an_10:55.1.2	“āvuso bhikkhave”ti.	55	
PA_an_10:55.1.3	“Āvuso”ti kho te bhikkhū āyasmato sāriputtassa paccassosuṁ.	55	
PA_an_10:55.1.4	Āyasmā sāriputto etadavoca:	55	
PA_an_10:55.2.1	“‘Parihānadhammo puggalo, parihānadhammo puggalo’ti, āvuso, vuccati.	55	
PA_an_10:55.2.2	‘Aparihānadhammo puggalo, aparihānadhammo puggalo’ti, āvuso, vuccati.	55	
PA_an_10:55.2.3	Kittāvatā nu kho, āvuso, parihānadhammo puggalo vutto bhagavatā, kittāvatā ca pana aparihānadhammo puggalo vutto bhagavatā”ti?	55	
PA_an_10:55.2.4	“Dūratopi kho mayaṁ, āvuso, āgacchāma āyasmato sāriputtassa santike etassa bhāsitassa atthamaññātuṁ.	55	
PA_an_10:55.2.5	Sādhu vatāyasmantaṁyeva sāriputtaṁ paṭibhātu etassa bhāsitassa attho.	55	
PA_an_10:55.2.6	Āyasmato sāriputtassa sutvā bhikkhū dhāressantī”ti.	55	
PA_an_10:55.3.1	“Tenahāvuso, suṇātha, sādhukaṁ manasi karotha, bhāsissāmī”ti.	55	
PA_an_10:55.3.2	“Evamāvuso”ti kho te bhikkhū āyasmato sāriputtassa paccassosuṁ.	55	
PA_an_10:55.3.3	Āyasmā sāriputto etadavoca:	55	
PA_an_10:55.4.1	“Kittāvatā nu kho, āvuso, parihānadhammo puggalo vutto bhagavatā?	55	
PA_an_10:55.4.2_0	Idhāvuso, bhikkhu assutañceva dhammaṁ na suṇāti, sutā cassa dhammā sammosaṁ gacchanti,	55	
PA_an_10:55.4.2_1	ye cassa dhammā pubbe cetaso asamphuṭṭhapubbā te cassa na samudācaranti, aviññātañceva na vijānāti.	55	
PA_an_10:55.4.3	Ettāvatā kho, āvuso, parihānadhammo puggalo vutto bhagavatā.	55	
PA_an_10:55.5.1	Kittāvatā ca panāvuso, aparihānadhammo puggalo vutto bhagavatā?	55	
PA_an_10:55.5.2	Idhāvuso, bhikkhu assutañceva dhammaṁ suṇāti, sutā cassa dhammā na sammosaṁ gacchanti, ye cassa dhammā pubbe cetaso asamphuṭṭhapubbā te cassa samudācaranti, aviññātañceva vijānāti.	55	
PA_an_10:55.5.3	Ettāvatā kho, āvuso, aparihānadhammo puggalo vutto bhagavatā.	55	
PA_an_10:55.6.1	No ce, āvuso, bhikkhu paracittapariyāyakusalo hoti, atha ‘sacittapariyāyakusalo bhavissāmī’ti—	55	
PA_an_10:55.6.2	evañhi vo, āvuso, sikkhitabbaṁ.	55	
PA_an_10:55.7.1	Kathañcāvuso, bhikkhu sacittapariyāyakusalo hoti?	55	
PA_an_10:55.7.2_0	Seyyathāpi, āvuso, itthī vā puriso vā daharo yuvā maṇḍanakajātiko ādāse vā parisuddhe	55	
PA_an_10:55.7.2_1	pariyodāte acche vā udapatte sakaṁ mukhanimittaṁ paccavekkhamāno sace tattha passati	55	
PA_an_10:55.7.2_2	rajaṁ vā aṅgaṇaṁ vā, tasseva rajassa vā aṅgaṇassa vā pahānāya vāyamati.	55	
PA_an_10:55.7.3	No ce tattha passati rajaṁ vā aṅgaṇaṁ vā, tenevattamano hoti paripuṇṇasaṅkappo:	55	
PA_an_10:55.7.4	‘lābhā vata me, parisuddhaṁ vata me’ti.	55	
PA_an_10:55.7.5	Evameva kho, āvuso, bhikkhuno paccavekkhaṇā bahukārā hoti kusalesu dhammesu:	55	
PA_an_10:55.7.6_0	‘anabhijjhālu nu kho bahulaṁ viharāmi, saṁvijjati nu kho me eso dhammo udāhu no,	55	
PA_an_10:55.7.6_1	abyāpannacitto nu kho bahulaṁ viharāmi, saṁvijjati nu kho me eso dhammo udāhu no,	55	
PA_an_10:55.7.6_2	vigatathinamiddho nu kho bahulaṁ viharāmi, saṁvijjati nu kho me eso dhammo udāhu	55	
PA_an_10:55.7.6_3	no, anuddhato nu kho bahulaṁ viharāmi, saṁvijjati nu kho me eso dhammo udāhu no,	55	
PA_an_10:55.7.6_4	tiṇṇavicikiccho nu kho bahulaṁ viharāmi, saṁvijjati nu kho me eso dhammo udāhu no,	55	
PA_an_10:55.7.6_5	akkodhano nu kho bahulaṁ viharāmi, saṁvijjati nu kho me eso dhammo udāhu no, asaṅkiliṭṭhacitto	55	
PA_an_10:55.7.6_6	nu kho bahulaṁ viharāmi, saṁvijjati nu kho me eso dhammo udāhu no, lābhī nu khomhi	55	
PA_an_10:55.7.6_7	ajjhattaṁ dhammapāmojjassa, saṁvijjati nu kho me eso dhammo udāhu no, lābhī nu khomhi	55	
PA_an_10:55.7.6_8	ajjhattaṁ cetosamathassa, saṁvijjati nu kho me eso dhammo udāhu no, lābhī nu khomhi	55	
PA_an_10:55.7.6_9	adhipaññādhammavipassanāya, saṁvijjati nu kho me eso dhammo udāhu no’ti.	55	
PA_an_10:55.8.1_0	Sace pana, āvuso, bhikkhu paccavekkhamāno sabbepime kusale dhamme attani na samanupassati,	55	
PA_an_10:55.8.1_1	tenāvuso, bhikkhunā sabbesaṁyeva imesaṁ kusalānaṁ dhammānaṁ paṭilābhāya adhimatto	55	
PA_an_10:55.8.1_2	chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ.	55	
PA_an_10:55.8.2	Seyyathāpi, āvuso, ādittacelo vā ādittasīso vā.	55	
PA_an_10:55.8.3	Tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya.	55	
PA_an_10:55.8.4	Evamevaṁ kho, āvuso, tena bhikkhunā sabbesaṁyeva kusalānaṁ dhammānaṁ paṭilābhāya adhimatto chando ca vāyāmo ca ussāho ca ussoḷhī ca appaṭivānī ca sati ca sampajaññañca karaṇīyaṁ.	55	
PA_an_10:55.9.1_0	Sace panāvuso, bhikkhu paccavekkhamāno ekacce kusale dhamme attani samanupassati,	55	
PA_an_10:55.9.1_1	ekacce kusale dhamme attani na samanupassati, tenāvuso, bhikkhunā ye kusale dhamme	55	
PA_an_10:55.9.1_2	attani samanupassati tesu kusalesu dhammesu patiṭṭhāya, ye kusale dhamme attani na	55	
PA_an_10:55.9.1_3	samanupassati tesaṁ kusalānaṁ dhammānaṁ paṭilābhāya adhimatto chando ca vāyāmo ca	55	
PA_an_10:55.9.1_4	ussāho ca ussoḷhī ca appaṭivānī ca sati ca sampajaññañca karaṇīyaṁ.	55	
PA_an_10:55.9.2	Seyyathāpi, āvuso, ādittacelo vā ādittasīso vā.	55	
PA_an_10:55.9.3	Tasseva celassa vā sīsassa vā nibbāpanāya adhimattaṁ chandañca vāyāmañca ussāhañca ussoḷhiñca appaṭivāniñca satiñca sampajaññañca kareyya.	55	
PA_an_10:55.9.4_0	Evamevaṁ kho, āvuso, tena bhikkhunā ye kusale dhamme attani samanupassati tesu kusalesu	55	
PA_an_10:55.9.4_1	dhammesu patiṭṭhāya, ye kusale dhamme attani na samanupassati tesaṁ kusalānaṁ dhammānaṁ	55	
PA_an_10:55.9.4_2	paṭilābhāya adhimatto chando ca vāyāmo ca ussāho ca ussoḷhī ca appaṭivānī ca sati	55	
PA_an_10:55.9.4_3	ca sampajaññañca karaṇīyaṁ.	55	
PA_an_10:55.10.1_0	Sace panāvuso, bhikkhu paccavekkhamāno sabbepime kusale dhamme attani samanupassati,	55	
PA_an_10:55.10.1_1	tenāvuso, bhikkhunā sabbesveva imesu kusalesu dhammesu patiṭṭhāya uttari āsavānaṁ	55	
PA_an_10:55.10.1_2	khayāya yogo karaṇīyo”ti.	55	
PA_an_10:55.10.2	Pañcamaṁ.	55	
PA_an_10:56.0.1	Aṅguttara Nikāya 10.56	56	
PA_an_10:56.0.2	6. Sacittavagga	56	
PA_an_10:56.0.3	Paṭhamasaññāsutta	56	
PA_an_10:56.1.1	“Dasayimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā.	56	
PA_an_10:56.1.2	Katamā dasa?	56	
PA_an_10:56.1.3	Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā—	56	
PA_an_10:56.1.4	imā kho, bhikkhave, dasa saññā bhāvitā bahulīkatā mahapphalā honti mahānisaṁsā amatogadhā amatapariyosānā”ti.	56	
PA_an_10:56.1.5	Chaṭṭhaṁ.	56	
PA_an_10:57.0.1	Aṅguttara Nikāya 10.57	57	
PA_an_10:57.0.2	6. Sacittavagga	57	
PA_an_10:57.0.3	Dutiyasaññāsutta	57	
PA_an_10:57.1.1	“Dasayimā, bhikkhave, saññā bhāvitā bahulīkatā mahapphalā honti mahānisaṁsā amatogadhā amatapariyosānā.	57	
PA_an_10:57.1.2	Katamā dasa?	57	
PA_an_10:57.1.3	Aniccasaññā, anattasaññā, maraṇasaññā, āhāre paṭikūlasaññā, sabbaloke anabhiratasaññā, aṭṭhikasaññā, puḷavakasaññā, vinīlakasaññā, vicchiddakasaññā, uddhumātakasaññā—	57	
PA_an_10:57.1.4	imā kho, bhikkhave, dasa saññā bhāvitā bahulīkatā mahapphalā honti mahānisaṁsā amatogadhā amatapariyosānā”ti.	57	
PA_an_10:57.1.5	Sattamaṁ.	57	
PA_an_10:58.0.1	Aṅguttara Nikāya 10.58	58	
PA_an_10:58.0.2	6. Sacittavagga	58	
PA_an_10:58.0.3	Mūlakasutta	58	
PA_an_10:58.1.1	“Sace, bhikkhave, aññatitthiyā paribbājakā evaṁ puccheyyuṁ:	58	
PA_an_10:58.1.2_0	‘kiṁmūlakā, āvuso, sabbe dhammā, kiṁsambhavā sabbe dhammā, kiṁsamudayā sabbe dhammā,	58	
PA_an_10:58.1.2_1	kiṁsamosaraṇā sabbe dhammā, kiṁpamukhā sabbe dhammā, kiṁadhipateyyā sabbe dhammā,	58	
PA_an_10:58.1.2_2	kiṁuttarā sabbe dhammā, kiṁsārā sabbe dhammā, kiṁogadhā sabbe dhammā, kiṁpariyosānā	58	
PA_an_10:58.1.2_3	sabbe dhammā’ti, evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ	58	
PA_an_10:58.1.2_4	kinti byākareyyāthā”ti?	58	
PA_an_10:58.1.3_0	“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata,	58	
PA_an_10:58.1.3_1	bhante, bhagavantaṁyeva paṭibhātu etassa bhāsitassa attho. Bhagavato sutvā bhikkhū dhāressantī”ti.	58	
PA_an_10:58.2.1	“Tena hi, bhikkhave, suṇātha, sādhukaṁ manasi karotha, bhāsissāmī”ti.	58	
PA_an_10:58.2.2	“Evaṁ, bhante”ti kho te bhikkhū bhagavato paccassosuṁ.	58	
PA_an_10:58.2.3	Bhagavā etadavoca:	58	
PA_an_10:58.3.1	“Sace, bhikkhave, aññatitthiyā paribbājakā evaṁ puccheyyuṁ:	58	
PA_an_10:58.3.2_0	‘kiṁmūlakā, āvuso, sabbe dhammā, kiṁsambhavā sabbe dhammā, kiṁsamudayā sabbe dhammā,	58	
PA_an_10:58.3.2_1	kiṁsamosaraṇā sabbe dhammā, kiṁpamukhā sabbe dhammā, kiṁ adhipateyyā sabbe dhammā,	58	
PA_an_10:58.3.2_2	kiṁuttarā sabbe dhammā, kiṁsārā sabbe dhammā, kiṁogadhā sabbe dhammā, kiṁpariyosānā sabbe dhammā’ti,	58	
PA_an_10:58.3.3	evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyātha:	58	
PA_an_10:58.3.4_0	‘chandamūlakā, āvuso, sabbe dhammā, manasikārasambhavā sabbe dhammā, phassasamudayā	58	
PA_an_10:58.3.4_1	sabbe dhammā, vedanāsamosaraṇā sabbe dhammā, samādhippamukhā sabbe dhammā, satādhipateyyā	58	
PA_an_10:58.3.4_2	sabbe dhammā, paññuttarā sabbe dhammā, vimuttisārā sabbe dhammā, amatogadhā sabbe	58	
PA_an_10:58.3.4_3	dhammā, nibbānapariyosānā sabbe dhammā’ti.	58	
PA_an_10:58.3.5	Evaṁ puṭṭhā tumhe, bhikkhave, tesaṁ aññatitthiyānaṁ paribbājakānaṁ evaṁ byākareyyāthā”ti.	58	
PA_an_10:58.3.6	Aṭṭhamaṁ.	58	
PA_an_10:59.0.1	Aṅguttara Nikāya 10.59	59	
PA_an_10:59.0.2	6. Sacittavagga	59	
PA_an_10:59.0.3	Pabbajjāsutta	59	
PA_an_10:59.1.1	“Tasmātiha, bhikkhave, evaṁ sikkhitabbaṁ:	59	
PA_an_10:59.1.2	‘yathāpabbajjāparicitañca no cittaṁ bhavissati, na cuppannā pāpakā akusalā dhammā cittaṁ pariyādāya ṭhassanti;	59	
PA_an_10:59.1.3_0	aniccasaññāparicitañca no cittaṁ bhavissati, anattasaññāparicitañca no cittaṁ bhavissati,	59	
PA_an_10:59.1.3_1	asubhasaññāparicitañca no cittaṁ bhavissati, ādīnavasaññāparicitañca no cittaṁ bhavissati,	59	
PA_an_10:59.1.3_2	lokassa samañca visamañca ñatvā taṁsaññāparicitañca no cittaṁ bhavissati, lokassa	59	
PA_an_10:59.1.3_3	bhavañca vibhavañca ñatvā taṁsaññāparicitañca no cittaṁ bhavissati, lokassa samudayañca	59	
PA_an_10:59.1.3_4	atthaṅgamañca ñatvā taṁsaññāparicitañca no cittaṁ bhavissati, pahānasaññāparicitañca	59	
PA_an_10:59.1.3_5	no cittaṁ bhavissati, virāgasaññāparicitañca no cittaṁ bhavissati, nirodhasaññāparicitañca	59	
PA_an_10:59.1.3_6	no cittaṁ bhavissatī’ti—	59	
PA_an_10:59.1.4	evañhi vo, bhikkhave, sikkhitabbaṁ.	59	
PA_an_10:59.2.1_0	Yato kho, bhikkhave, bhikkhuno yathāpabbajjāparicitañca cittaṁ hoti na cuppannā pāpakā	59	
PA_an_10:59.2.1_1	akusalā dhammā cittaṁ pariyādāya tiṭṭhanti, aniccasaññāparicitañca cittaṁ hoti, anattasaññāparicitañca	59	
PA_an_10:59.2.1_2	cittaṁ hoti, asubhasaññāparicitañca cittaṁ hoti, ādīnavasaññāparicitañca cittaṁ hoti,	59	
PA_an_10:59.2.1_3	lokassa samañca visamañca ñatvā taṁsaññāparicitañca cittaṁ hoti, lokassa bhavañca	59	
PA_an_10:59.2.1_4	vibhavañca ñatvā taṁsaññāparicitañca cittaṁ hoti, lokassa samudayañca atthaṅgamañca	59	
PA_an_10:59.2.1_5	ñatvā taṁsaññāparicitañca cittaṁ hoti, pahānasaññāparicitañca cittaṁ hoti, virāgasaññāparicitañca	59	
PA_an_10:59.2.1_6	cittaṁ hoti, nirodhasaññāparicitañca cittaṁ hoti, tassa dvinnaṁ phalānaṁ aññataraṁ phalaṁ pāṭikaṅkhaṁ—	59	
PA_an_10:59.2.2	diṭṭheva dhamme aññā, sati vā upādisese anāgāmitā”ti.	59	
PA_an_10:59.2.3	Navamaṁ.	59	
PA_an_10:60.0.1	Aṅguttara Nikāya 10.60	60	
PA_an_10:60.0.2	6. Sacittavagga	60	
PA_an_10:60.0.3	Girimānandasutta	60	
PA_an_10:60.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	60	
PA_an_10:60.1.2	Tena kho pana samayena āyasmā girimānando ābādhiko hoti dukkhito bāḷhagilāno.	60	
PA_an_10:60.1.3	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā ānando bhagavantaṁ etadavoca:	60	
PA_an_10:60.2.1	“Āyasmā, bhante, girimānando ābādhiko hoti dukkhito bāḷhagilāno.	60	
PA_an_10:60.2.2	Sādhu, bhante, bhagavā yenāyasmā girimānando tenupasaṅkamatu anukampaṁ upādāyā”ti.	60	
PA_an_10:60.2.3_0	“Sace kho tvaṁ, ānanda, girimānandassa bhikkhuno dasa saññā bhāseyyāsi, ṭhānaṁ kho	60	
PA_an_10:60.2.3_1	panetaṁ vijjati yaṁ girimānandassa bhikkhuno dasa saññā sutvā so ābādho ṭhānaso paṭippassambheyya.	60	
PA_an_10:60.3.1	Katamā dasa?	60	
PA_an_10:60.3.2	Aniccasaññā, anattasaññā, asubhasaññā, ādīnavasaññā, pahānasaññā, virāgasaññā, nirodhasaññā, sabbaloke anabhiratasaññā, sabbasaṅkhāresu anicchāsaññā, ānāpānassati.	60	
PA_an_10:60.4.1	Katamā cānanda, aniccasaññā?	60	
PA_an_10:60.4.2	Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:	60	
PA_an_10:60.4.3	‘rūpaṁ aniccaṁ, vedanā aniccā, saññā aniccā, saṅkhārā aniccā, viññāṇaṁ aniccan’ti.	60	
PA_an_10:60.4.4	Iti imesu pañcasu upādānakkhandhesu aniccānupassī viharati.	60	
PA_an_10:60.4.5	Ayaṁ vuccatānanda, aniccasaññā.	60	
PA_an_10:60.5.1	Katamā cānanda, anattasaññā?	60	
PA_an_10:60.5.2	Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:	60	
PA_an_10:60.5.3	‘cakkhu anattā, rūpā anattā, sotaṁ anattā, saddā anattā, ghānaṁ anattā, gandhā anattā, jivhā anattā, rasā anattā, kāyā anattā, phoṭṭhabbā anattā, mano anattā, dhammā anattā’ti.	60	
PA_an_10:60.5.4	Iti imesu chasu ajjhattikabāhiresu āyatanesu anattānupassī viharati.	60	
PA_an_10:60.5.5	Ayaṁ vuccatānanda, anattasaññā.	60	
PA_an_10:60.6.1	Katamā cānanda, asubhasaññā?	60	
PA_an_10:60.6.2	Idhānanda, bhikkhu imameva kāyaṁ uddhaṁ pādatalā adho kesamatthakā tacapariyantaṁ pūraṁ nānāppakārassa asucino paccavekkhati:	60	
PA_an_10:60.6.3_0	‘atthi imasmiṁ kāye kesā lomā nakhā dantā taco, maṁsaṁ nhāru aṭṭhi aṭṭhimiñjaṁ vakkaṁ,	60	
PA_an_10:60.6.3_1	hadayaṁ yakanaṁ kilomakaṁ pihakaṁ papphāsaṁ, antaṁ antaguṇaṁ udariyaṁ karīsaṁ, pittaṁ	60	
PA_an_10:60.6.3_2	semhaṁ pubbo lohitaṁ sedo medo, assu vasā kheḷo siṅghāṇikā lasikā muttan’ti.	60	
PA_an_10:60.6.4	Iti imasmiṁ kāye asubhānupassī viharati.	60	
PA_an_10:60.6.5	Ayaṁ vuccatānanda, asubhasaññā.	60	
PA_an_10:60.7.1	Katamā cānanda, ādīnavasaññā?	60	
PA_an_10:60.7.2	Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:	60	
PA_an_10:60.7.3	‘bahudukkho kho ayaṁ kāyo bahuādīnavo. Iti imasmiṁ kāye vividhā ābādhā uppajjanti, seyyathidaṁ—	60	
PA_an_10:60.7.4_0	cakkhurogo sotarogo ghānarogo jivhārogo kāyarogo sīsarogo kaṇṇarogo mukharogo dantarogo	60	
PA_an_10:60.7.4_1	oṭṭharogo kāso sāso pināso ḍāho jaro kucchirogo mucchā pakkhandikā sūlā visūcikā	60	
PA_an_10:60.7.4_2	kuṭṭhaṁ gaṇḍo kilāso soso apamāro daddu kaṇḍu kacchu nakhasā vitacchikā lohitaṁ pittaṁ	60	
PA_an_10:60.7.4_3	madhumeho aṁsā piḷakā bhagandalā pittasamuṭṭhānā ābādhā semhasamuṭṭhānā ābādhā vātasamuṭṭhānā	60	
PA_an_10:60.7.4_4	ābādhā sannipātikā ābādhā utupariṇāmajā ābādhā visamaparihārajā ābādhā opakkamikā	60	
PA_an_10:60.7.4_5	ābādhā kammavipākajā ābādhā sītaṁ uṇhaṁ jighacchā pipāsā uccāro passāvo’ti.	60	
PA_an_10:60.7.5	Iti imasmiṁ kāye ādīnavānupassī viharati.	60	
PA_an_10:60.7.6	Ayaṁ vuccatānanda, ādīnavasaññā.	60	
PA_an_10:60.8.1	Katamā cānanda, pahānasaññā?	60	
PA_an_10:60.8.2_0	Idhānanda, bhikkhu uppannaṁ kāmavitakkaṁ nādhivāseti, pajahati, vinodeti, byantīkaroti,	60	
PA_an_10:60.8.2_1	anabhāvaṁ gameti. Uppannaṁ byāpādavitakkaṁ nādhivāseti, pajahati, vinodeti, byantīkaroti,	60	
PA_an_10:60.8.2_2	anabhāvaṁ gameti. Uppannaṁ vihiṁsāvitakkaṁ nādhivāseti, pajahati, vinodeti, byantīkaroti,	60	
PA_an_10:60.8.2_3	anabhāvaṁ gameti. Uppannuppanne pāpake akusale dhamme nādhivāseti, pajahati, vinodeti,	60	
PA_an_10:60.8.2_4	byantīkaroti, anabhāvaṁ gameti.	60	
PA_an_10:60.8.3	Ayaṁ vuccatānanda, pahānasaññā.	60	
PA_an_10:60.9.1	Katamā cānanda, virāgasaññā?	60	
PA_an_10:60.9.2	Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:	60	
PA_an_10:60.9.3	‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhippaṭinissaggo taṇhākkhayo virāgo nibbānan’ti.	60	
PA_an_10:60.9.4	Ayaṁ vuccatānanda, virāgasaññā.	60	
PA_an_10:60.10.1	Katamā cānanda, nirodhasaññā?	60	
PA_an_10:60.10.2	Idhānanda, bhikkhu araññagato vā rukkhamūlagato vā suññāgāragato vā iti paṭisañcikkhati:	60	
PA_an_10:60.10.3	‘etaṁ santaṁ etaṁ paṇītaṁ yadidaṁ sabbasaṅkhārasamatho sabbūpadhippaṭinissaggo taṇhākkhayo nirodho nibbānan’ti.	60	
PA_an_10:60.10.4	Ayaṁ vuccatānanda, nirodhasaññā.	60	
PA_an_10:60.11.1	Katamā cānanda, sabbaloke anabhiratasaññā?	60	
PA_an_10:60.11.2	Idhānanda, bhikkhu ye loke upādānā cetaso adhiṭṭhānābhinivesānusayā, te pajahanto viharati anupādiyanto.	60	
PA_an_10:60.11.3	Ayaṁ vuccatānanda, sabbaloke anabhiratasaññā.	60	
PA_an_10:60.12.1	Katamā cānanda, sabbasaṅkhāresu anicchāsaññā?	60	
PA_an_10:60.12.2	Idhānanda, bhikkhu sabbasaṅkhāresu aṭṭīyati harāyati jigucchati.	60	
PA_an_10:60.12.3	Ayaṁ vuccatānanda, sabbasaṅkhāresu anicchāsaññā.	60	
PA_an_10:60.13.1	Katamā cānanda, ānāpānassati?	60	
PA_an_10:60.13.2	Idhānanda, bhikkhu araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.	60	
PA_an_10:60.13.3	So satova assasati satova passasati.	60	
PA_an_10:60.13.4	Dīghaṁ vā assasanto ‘dīghaṁ assasāmī’ti pajānāti. Dīghaṁ vā passasanto ‘dīghaṁ passasāmī’ti pajānāti.	60	
PA_an_10:60.13.5	Rassaṁ vā assasanto ‘rassaṁ assasāmī’ti pajānāti. Rassaṁ vā passasanto ‘rassaṁ passasāmī’ti pajānāti.	60	
PA_an_10:60.13.6	‘Sabbakāyapaṭisaṁvedī assasissāmī’ti sikkhati. ‘Sabbakāyapaṭisaṁvedī passasissāmī’ti sikkhati.	60	
PA_an_10:60.13.7	‘Passambhayaṁ kāyasaṅkhāraṁ assasissāmī’ti sikkhati. ‘Passambhayaṁ kāyasaṅkhāraṁ passasissāmī’ti sikkhati.	60	
PA_an_10:60.13.8	‘Pītipaṭisaṁvedī assasissāmī’ti sikkhati. ‘Pītipaṭisaṁvedī passasissāmī’ti sikkhati.	60	
PA_an_10:60.13.9	‘Sukhapaṭisaṁvedī assasissāmī’ti sikkhati. ‘Sukhapaṭisaṁvedī passasissāmī’ti sikkhati.	60	
PA_an_10:60.13.10	‘Cittasaṅkhārapaṭisaṁvedī assasissāmī’ti sikkhati. ‘Cittasaṅkhārapaṭisaṁvedī passasissāmī’ti sikkhati.	60	
PA_an_10:60.13.11	‘Passambhayaṁ cittasaṅkhāraṁ assasissāmī’ti sikkhati. ‘Passambhayaṁ cittasaṅkhāraṁ passasissāmī’ti sikkhati.	60	
PA_an_10:60.13.12	‘Cittapaṭisaṁvedī assasissāmī’ti sikkhati. ‘Cittapaṭisaṁvedī passasissāmī’ti sikkhati.	60	
PA_an_10:60.13.13	Abhippamodayaṁ cittaṁ …pe…	60	
PA_an_10:60.13.14	samādahaṁ cittaṁ …pe…	60	
PA_an_10:60.13.15	vimocayaṁ cittaṁ …pe…	60	
PA_an_10:60.13.16	aniccānupassī …pe…	60	
PA_an_10:60.13.17	virāgānupassī …pe…	60	
PA_an_10:60.13.18	nirodhānupassī …pe…	60	
PA_an_10:60.13.19	‘paṭinissaggānupassī assasissāmī’ti sikkhati. ‘Paṭinissaggānupassī passasissāmī’ti sikkhati.	60	
PA_an_10:60.13.20	Ayaṁ vuccatānanda, ānāpānassati.	60	
PA_an_10:60.14.1_0	Sace kho tvaṁ, ānanda, girimānandassa bhikkhuno imā dasa saññā bhāseyyāsi, ṭhānaṁ	60	
PA_an_10:60.14.1_1	kho panetaṁ vijjati yaṁ girimānandassa bhikkhuno imā dasa saññā sutvā so ābādho ṭhānaso	60	
PA_an_10:60.14.1_2	paṭippassambheyyā”ti.	60	
PA_an_10:60.15.1	Atha kho āyasmā ānando bhagavato santike imā dasa saññā uggahetvā yenāyasmā girimānando tenupasaṅkami; upasaṅkamitvā āyasmato girimānandassa imā dasa saññā abhāsi.	60	
PA_an_10:60.15.2	Atha kho āyasmato girimānandassa dasa saññā sutvā so ābādho ṭhānaso paṭippassambhi.	60	
PA_an_10:60.15.3	Vuṭṭhahi cāyasmā girimānando tamhā ābādhā. Tathā pahīno ca panāyasmato girimānandassa so ābādho ahosīti.	60	
PA_an_10:60.15.4	Dasamaṁ.	60	
PA_an_10:60.15.5	Sacittavaggo paṭhamo.	60	
PA_an_10:60.16.0	Tassuddānaṁ	60	
PA_an_10:60.16.1	Sacittañca sāriputta,	60	
PA_an_10:60.16.2	ṭhiti ca samathena ca;	60	
PA_an_10:60.16.3	Parihāno ca dve saññā,	60	
PA_an_10:60.16.4	mūlā pabbajitaṁ girīti.	60	
PA_an_10:61.0.1	Aṅguttara Nikāya 10.61	61	
PA_an_10:61.0.2	7. Yamakavagga	61	
PA_an_10:61.0.3	Avijjāsutta	61	
PA_an_10:61.1.1	“Purimā, bhikkhave, koṭi na paññāyati avijjāya: ‘ito pubbe avijjā nāhosi, atha pacchā samabhavī’ti.	61	
PA_an_10:61.1.2	Evañcetaṁ, bhikkhave, vuccati, atha ca pana paññāyati: ‘idappaccayā avijjā’ti.	61	
PA_an_10:61.2.1	Avijjampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.2	Ko cāhāro avijjāya?	61	
PA_an_10:61.2.3	‘Pañca nīvaraṇā’tissa vacanīyaṁ.	61	
PA_an_10:61.2.4	Pañcapāhaṁ, bhikkhave, nīvaraṇe sāhāre vadāmi, no anāhāre.	61	
PA_an_10:61.2.5	Ko cāhāro pañcannaṁ nīvaraṇānaṁ?	61	
PA_an_10:61.2.6	‘Tīṇi duccaritānī’tissa vacanīyaṁ.	61	
PA_an_10:61.2.7	Tīṇipāhaṁ, bhikkhave, duccaritāni sāhārāni vadāmi, no anāhārāni.	61	
PA_an_10:61.2.8	Ko cāhāro tiṇṇaṁ duccaritānaṁ?	61	
PA_an_10:61.2.9	‘Indriyaasaṁvaro’tissa vacanīyaṁ.	61	
PA_an_10:61.2.10	Indriyaasaṁvarampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.11	Ko cāhāro indriyaasaṁvarassa?	61	
PA_an_10:61.2.12	‘Asatāsampajaññan’tissa vacanīyaṁ.	61	
PA_an_10:61.2.13	Asatāsampajaññampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.14	Ko cāhāro asatāsampajaññassa?	61	
PA_an_10:61.2.15	‘Ayonisomanasikāro’tissa vacanīyaṁ.	61	
PA_an_10:61.2.16	Ayonisomanasikārampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.17	Ko cāhāro ayonisomanasikārassa?	61	
PA_an_10:61.2.18	‘Assaddhiyan’tissa vacanīyaṁ.	61	
PA_an_10:61.2.19	Assaddhiyampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.20	Ko cāhāro assaddhiyassa?	61	
PA_an_10:61.2.21	‘Asaddhammassavanan’tissa vacanīyaṁ.	61	
PA_an_10:61.2.22	Asaddhammassavanampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.2.23	Ko cāhāro asaddhammassavanassa?	61	
PA_an_10:61.2.24	‘Asappurisasaṁsevo’tissa vacanīyaṁ.	61	
PA_an_10:61.3.1_0	Iti kho, bhikkhave, asappurisasaṁsevo paripūro asaddhammassavanaṁ paripūreti, asaddhammassavanaṁ	61	
PA_an_10:61.3.1_1	paripūraṁ assaddhiyaṁ paripūreti, assaddhiyaṁ paripūraṁ ayonisomanasikāraṁ paripūreti,	61	
PA_an_10:61.3.1_2	ayonisomanasikāro paripūro asatāsampajaññaṁ paripūreti, asatāsampajaññaṁ paripūraṁ	61	
PA_an_10:61.3.1_3	indriyaasaṁvaraṁ paripūreti, indriyaasaṁvaro paripūro tīṇi duccaritāni paripūreti,	61	
PA_an_10:61.3.1_4	tīṇi duccaritāni paripūrāni pañca nīvaraṇe paripūrenti, pañca nīvaraṇā paripūrā avijjaṁ paripūrenti;	61	
PA_an_10:61.3.2	evametissā avijjāya āhāro hoti, evañca pāripūri.	61	
PA_an_10:61.4.1_0	Seyyathāpi, bhikkhave, uparipabbate thullaphusitake deve vassante (…) taṁ udakaṁ	61	
PA_an_10:61.4.1_1	yathāninnaṁ pavattamānaṁ pabbatakandarapadarasākhā paripūreti, pabbatakandarapadarasākhā	61	
PA_an_10:61.4.1_2	paripūrā kusobbhe paripūrenti. Kusobbhā paripūrā mahāsobbhe paripūrenti, mahāsobbhā	61	
PA_an_10:61.4.1_3	paripūrā kunnadiyo paripūrenti, kunnadiyo paripūrā mahānadiyo paripūrenti, mahānadiyo	61	
PA_an_10:61.4.1_4	paripūrā mahāsamuddaṁ sāgaraṁ paripūrenti;	61	
PA_an_10:61.4.2	evametassa mahāsamuddassa sāgarassa āhāro hoti, evañca pāripūri.	61	
PA_an_10:61.5.1_0	Evamevaṁ kho, bhikkhave, asappurisasaṁsevo paripūro asaddhammassavanaṁ paripūreti,	61	
PA_an_10:61.5.1_1	asaddhammassavanaṁ paripūraṁ assaddhiyaṁ paripūreti, assaddhiyaṁ paripūraṁ ayonisomanasikāraṁ	61	
PA_an_10:61.5.1_2	paripūreti, ayonisomanasikāro paripūro asatāsampajaññaṁ paripūreti, asatāsampajaññaṁ	61	
PA_an_10:61.5.1_3	paripūraṁ indriyaasaṁvaraṁ paripūreti, indriyaasaṁvaro paripūro tīṇi duccaritāni	61	
PA_an_10:61.5.1_4	paripūreti, tīṇi duccaritāni paripūrāni pañca nīvaraṇe paripūrenti, pañca nīvaraṇā	61	
PA_an_10:61.5.1_5	paripūrā avijjaṁ paripūrenti;	61	
PA_an_10:61.5.2	evametissā avijjāya āhāro hoti, evañca pāripūri.	61	
PA_an_10:61.6.1	Vijjāvimuttimpāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.2	Ko cāhāro vijjāvimuttiyā?	61	
PA_an_10:61.6.3	‘Satta bojjhaṅgā’tissa vacanīyaṁ.	61	
PA_an_10:61.6.4	Sattapāhaṁ, bhikkhave, bojjhaṅge sāhāre vadāmi, no anāhāre.	61	
PA_an_10:61.6.5	Ko cāhāro sattannaṁ bojjhaṅgānaṁ?	61	
PA_an_10:61.6.6	‘Cattāro satipaṭṭhānā’tissa vacanīyaṁ.	61	
PA_an_10:61.6.7	Cattāropāhaṁ, bhikkhave, satipaṭṭhāne sāhāre vadāmi, no anāhāre.	61	
PA_an_10:61.6.8	Ko cāhāro catunnaṁ satipaṭṭhānānaṁ?	61	
PA_an_10:61.6.9	‘Tīṇi sucaritānī’tissa vacanīyaṁ.	61	
PA_an_10:61.6.10	Tīṇipāhaṁ, bhikkhave, sucaritāni sāhārāni vadāmi, no anāhārāni.	61	
PA_an_10:61.6.11	Ko cāhāro tiṇṇaṁ sucaritānaṁ?	61	
PA_an_10:61.6.12	‘Indriyasaṁvaro’tissa vacanīyaṁ.	61	
PA_an_10:61.6.13	Indriyasaṁvarampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.14	Ko cāhāro indriyasaṁvarassa?	61	
PA_an_10:61.6.15	‘Satisampajaññan’tissa vacanīyaṁ.	61	
PA_an_10:61.6.16	Satisampajaññampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.17	Ko cāhāro satisampajaññassa?	61	
PA_an_10:61.6.18	‘Yonisomanasikāro’tissa vacanīyaṁ.	61	
PA_an_10:61.6.19	Yonisomanasikārampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.20	Ko cāhāro yonisomanasikārassa?	61	
PA_an_10:61.6.21	‘Saddhā’tissa vacanīyaṁ.	61	
PA_an_10:61.6.22	Saddhampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.23	Ko cāhāro saddhāya?	61	
PA_an_10:61.6.24	‘Saddhammassavanan’tissa vacanīyaṁ.	61	
PA_an_10:61.6.25	Saddhammassavanampāhaṁ, bhikkhave, sāhāraṁ vadāmi, no anāhāraṁ.	61	
PA_an_10:61.6.26	Ko cāhāro saddhammassavanassa?	61	
PA_an_10:61.6.27	‘Sappurisasaṁsevo’tissa vacanīyaṁ.	61	
PA_an_10:61.7.1_0	Iti kho, bhikkhave, sappurisasaṁsevo paripūro saddhammassavanaṁ paripūreti, saddhammassavanaṁ	61	
PA_an_10:61.7.1_1	paripūraṁ saddhaṁ paripūreti, saddhā paripūrā yonisomanasikāraṁ paripūreti, yonisomanasikāro	61	
PA_an_10:61.7.1_2	paripūro satisampajaññaṁ paripūreti, satisampajaññaṁ paripūraṁ indriyasaṁvaraṁ paripūreti,	61	
PA_an_10:61.7.1_3	indriyasaṁvaro paripūro tīṇi sucaritāni paripūreti, tīṇi sucaritāni paripūrāni cattāro	61	
PA_an_10:61.7.1_4	satipaṭṭhāne paripūrenti, cattāro satipaṭṭhānā paripūrā satta bojjhaṅge paripūrenti,	61	
PA_an_10:61.7.1_5	satta bojjhaṅgā paripūrā vijjāvimuttiṁ paripūrenti;	61	
PA_an_10:61.7.2	evametissā vijjāvimuttiyā āhāro hoti, evañca pāripūri.	61	
PA_an_10:61.8.1_0	Seyyathāpi, bhikkhave, uparipabbate thullaphusitake deve vassante taṁ udakaṁ yathāninnaṁ	61	
PA_an_10:61.8.1_1	pavattamānaṁ pabbatakandarapadarasākhā paripūreti, pabbatakandarapadarasākhā paripūrā	61	
PA_an_10:61.8.1_2	kusobbhe paripūrenti, kusobbhā paripūrā mahāsobbhe paripūrenti, mahāsobbhā paripūrā	61	
PA_an_10:61.8.1_3	kunnadiyo paripūrenti, kunnadiyo paripūrā mahānadiyo paripūrenti, mahānadiyo paripūrā	61	
PA_an_10:61.8.1_4	mahāsamuddaṁ sāgaraṁ paripūrenti;	61	
PA_an_10:61.8.2	evametassa mahāsamuddassa sāgarassa āhāro hoti, evañca pāripūri.	61	
PA_an_10:61.9.1_0	Evamevaṁ kho, bhikkhave, sappurisasaṁsevo paripūro saddhammassavanaṁ paripūreti,	61	
PA_an_10:61.9.1_1	saddhammassavanaṁ paripūraṁ saddhaṁ paripūreti, saddhā paripūrā yonisomanasikāraṁ	61	
PA_an_10:61.9.1_2	paripūreti, yonisomanasikāro paripūro satisampajaññaṁ paripūreti, satisampajaññaṁ	61	
PA_an_10:61.9.1_3	paripūraṁ indriyasaṁvaraṁ paripūreti, indriyasaṁvaro paripūro tīṇi sucaritāni paripūreti,	61	
PA_an_10:61.9.1_4	tīṇi sucaritāni paripūrāni cattāro satipaṭṭhāne paripūrenti, cattāro satipaṭṭhānā	61	
PA_an_10:61.9.1_5	paripūrā satta bojjhaṅge paripūrenti, satta bojjhaṅgā paripūrā vijjāvimuttiṁ paripūrenti;	61	
PA_an_10:61.9.2	evametissā vijjāvimuttiyā āhāro hoti, evañca pāripūrī”ti.	61	
PA_an_10:61.9.3	Paṭhamaṁ.	61	
PA_an_10:62.0.1	Aṅguttara Nikāya 10.62	62	
PA_an_10:62.0.2	7. Yamakavagga	62	
PA_an_10:62.0.3	Taṇhāsutta	62	
PA_an_10:62.1.1	“Purimā, bhikkhave, koṭi na paññāyati bhavataṇhāya: ‘ito pubbe bhavataṇhā nāhosi, atha pacchā samabhavī’ti.	62	
PA_an_10:62.1.2	Evañcetaṁ, bhikkhave, vuccati, atha ca pana paññāyati: ‘idappaccayā bhavataṇhā’ti.	62	
PA_an_10:62.2.1	Bhavataṇhampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.2	Ko cāhāro bhavataṇhāya?	62	
PA_an_10:62.2.3	‘Avijjā’tissa vacanīyaṁ.	62	
PA_an_10:62.2.4	Avijjampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.5	Ko cāhāro avijjāya?	62	
PA_an_10:62.2.6	‘Pañca nīvaraṇā’tissa vacanīyaṁ.	62	
PA_an_10:62.2.7	Pañca nīvaraṇepāhaṁ, bhikkhave, sāhāre vadāmi, no anāhāre.	62	
PA_an_10:62.2.8	Ko cāhāro pañcannaṁ nīvaraṇānaṁ?	62	
PA_an_10:62.2.9	‘Tīṇi duccaritānī’tissa vacanīyaṁ.	62	
PA_an_10:62.2.10	Tīṇipāhaṁ, bhikkhave, duccaritāni sāhārāni vadāmi, no anāhārāni.	62	
PA_an_10:62.2.11	Ko cāhāro tiṇṇannaṁ duccaritānaṁ?	62	
PA_an_10:62.2.12	‘Indriyaasaṁvaro’tissa vacanīyaṁ.	62	
PA_an_10:62.2.13	Indriyaasaṁvarampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.14	Ko cāhāro indriyaasaṁvarassa?	62	
PA_an_10:62.2.15	‘Asatāsampajaññan’tissa vacanīyaṁ.	62	
PA_an_10:62.2.16	Asatāsampajaññampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.17	Ko cāhāro asatā sampajaññassa?	62	
PA_an_10:62.2.18	‘Ayonisomanasikāro’tissa vacanīyaṁ.	62	
PA_an_10:62.2.19	Ayonisomanasikārampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.20	Ko cāhāro ayonisomanasikārassa?	62	
PA_an_10:62.2.21	‘Assaddhiyan’tissa vacanīyaṁ.	62	
PA_an_10:62.2.22	Assaddhiyampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.23	Ko cāhāro assaddhiyassa?	62	
PA_an_10:62.2.24	‘Assaddhammassavanan’tissa vacanīyaṁ.	62	
PA_an_10:62.2.25	Assaddhammassavanampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.2.26	Ko cāhāro assaddhammassavanassa?	62	
PA_an_10:62.2.27	‘Asappurisasaṁsevo’tissa vacanīyaṁ.	62	
PA_an_10:62.3.1_0	Iti kho, bhikkhave, asappurisasaṁsevo paripūro assaddhammassavanaṁ paripūreti, assaddhammassavanaṁ	62	
PA_an_10:62.3.1_1	paripūraṁ assaddhiyaṁ paripūreti, assaddhiyaṁ paripūraṁ ayonisomanasikāraṁ paripūreti,	62	
PA_an_10:62.3.1_2	ayonisomanasikāro paripūro asatāsampajaññaṁ paripūreti, asatāsampajaññaṁ paripūraṁ	62	
PA_an_10:62.3.1_3	indriyaasaṁvaraṁ paripūreti, indriyaasaṁvaro paripūro tīṇi duccaritāni paripūreti,	62	
PA_an_10:62.3.1_4	tīṇi duccaritāni paripūrāni pañca nīvaraṇe paripūrenti, pañca nīvaraṇā paripūrā avijjaṁ	62	
PA_an_10:62.3.1_5	paripūrenti, avijjā paripūrā bhavataṇhaṁ paripūreti;	62	
PA_an_10:62.3.2	evametissā bhavataṇhāya āhāro hoti, evañca pāripūri.	62	
PA_an_10:62.4.1_0	Seyyathāpi, bhikkhave, uparipabbate thullaphusitake deve vassante taṁ udakaṁ yathāninnaṁ	62	
PA_an_10:62.4.1_1	pavattamānaṁ pabbatakandarapadarasākhā paripūreti, pabbatakandarapadarasākhā paripūrā	62	
PA_an_10:62.4.1_2	kusobbhe paripūrenti, kusobbhā paripūrā mahāsobbhe paripūrenti, mahāsobbhā paripūrā	62	
PA_an_10:62.4.1_3	kunnadiyo paripūrenti, kunnadiyo paripūrā mahānadiyo paripūrenti, mahānadiyo paripūrā	62	
PA_an_10:62.4.1_4	mahāsamuddaṁ sāgaraṁ paripūrenti;	62	
PA_an_10:62.4.2	evametassa mahāsamuddassa sāgarassa āhāro hoti, evañca pāripūri.	62	
PA_an_10:62.5.1_0	Evamevaṁ kho, bhikkhave, asappurisasaṁsevo paripūro assaddhammassavanaṁ paripūreti,	62	
PA_an_10:62.5.1_1	assaddhammassavanaṁ paripūraṁ assaddhiyaṁ paripūreti, assaddhiyaṁ paripūraṁ ayonisomanasikāraṁ	62	
PA_an_10:62.5.1_2	paripūreti, ayonisomanasikāro paripūro asatāsampajaññaṁ paripūreti, asatāsampajaññaṁ	62	
PA_an_10:62.5.1_3	paripūraṁ indriyaasaṁvaraṁ paripūreti, indriyaasaṁvaro paripūro tīṇi duccaritāni	62	
PA_an_10:62.5.1_4	paripūreti, tīṇi duccaritāni paripūrāni pañca nīvaraṇe paripūrenti, pañca nīvaraṇā	62	
PA_an_10:62.5.1_5	paripūrā avijjaṁ paripūrenti, avijjā paripūrā bhavataṇhaṁ paripūreti;	62	
PA_an_10:62.5.2	evametissā bhavataṇhāya āhāro hoti, evañca pāripūri.	62	
PA_an_10:62.6.1	Vijjāvimuttimpāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.2	Ko cāhāro vijjāvimuttiyā?	62	
PA_an_10:62.6.3	‘Satta bojjhaṅgā’tissa vacanīyaṁ.	62	
PA_an_10:62.6.4	Sattapāhaṁ, bhikkhave, bojjhaṅge sāhāre vadāmi, no anāhāre.	62	
PA_an_10:62.6.5	Ko cāhāro sattannaṁ bojjhaṅgānaṁ?	62	
PA_an_10:62.6.6	‘Cattāro satipaṭṭhānā’tissa vacanīyaṁ.	62	
PA_an_10:62.6.7	Cattāropāhaṁ, bhikkhave, satipaṭṭhāne sāhāre vadāmi, no anāhāre.	62	
PA_an_10:62.6.8	Ko cāhāro catunnaṁ satipaṭṭhānānaṁ?	62	
PA_an_10:62.6.9	‘Tīṇi sucaritānī’tissa vacanīyaṁ.	62	
PA_an_10:62.6.10	Tīṇipāhaṁ, bhikkhave, sucaritāni sāhārāni vadāmi, no anāhārāni.	62	
PA_an_10:62.6.11	Ko cāhāro tiṇṇannaṁ sucaritānaṁ?	62	
PA_an_10:62.6.12	‘Indriyasaṁvaro’tissa vacanīyaṁ.	62	
PA_an_10:62.6.13	Indriyasaṁvarampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.14	Ko cāhāro indriyasaṁvarassa?	62	
PA_an_10:62.6.15	‘Satisampajaññan’tissa vacanīyaṁ.	62	
PA_an_10:62.6.16	Satisampajaññampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.17	Ko cāhāro satisampajaññassa?	62	
PA_an_10:62.6.18	‘Yonisomanasikāro’tissa vacanīyaṁ.	62	
PA_an_10:62.6.19	Yonisomanasikārampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.20	Ko cāhāro yonisomanasikārassa?	62	
PA_an_10:62.6.21	‘Saddhā’tissa vacanīyaṁ.	62	
PA_an_10:62.6.22	Saddhampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.23	Ko cāhāro saddhāya?	62	
PA_an_10:62.6.24	‘Saddhammassavanan’tissa vacanīyaṁ.	62	
PA_an_10:62.6.25	Saddhammassavanampāhaṁ, bhikkhave, sāhāraṁ vadāmi, no anāhāraṁ.	62	
PA_an_10:62.6.26	Ko cāhāro saddhammassavanassa?	62	
PA_an_10:62.6.27	‘Sappurisasaṁsevo’tissa vacanīyaṁ.	62	
PA_an_10:62.7.1_0	Iti kho, bhikkhave, sappurisasaṁsevo paripūro saddhammassavanaṁ paripūreti, saddhammassavanaṁ	62	
PA_an_10:62.7.1_1	paripūraṁ saddhaṁ paripūreti, saddhā paripūrā yonisomanasikāraṁ paripūreti, yonisomanasikāro	62	
PA_an_10:62.7.1_2	paripūro satisampajaññaṁ paripūreti, satisampajaññaṁ paripūraṁ indriyasaṁvaraṁ paripūreti,	62	
PA_an_10:62.7.1_3	indriyasaṁvaro paripūro tīṇi sucaritāni paripūreti, tīṇi sucaritāni paripūrāni cattāro	62	
PA_an_10:62.7.1_4	satipaṭṭhāne paripūrenti, cattāro satipaṭṭhānā paripūrā satta bojjhaṅge paripūrenti,	62	
PA_an_10:62.7.1_5	satta bojjhaṅgā paripūrā vijjāvimuttiṁ paripūrenti;	62	
PA_an_10:62.7.2	evametissā vijjāvimuttiyā āhāro hoti, evañca pāripūri.	62	
PA_an_10:62.8.1	Seyyathāpi, bhikkhave, uparipabbate thullaphusitake deve vassante taṁ udakaṁ yathāninnaṁ pavattamānaṁ …pe…	62	
PA_an_10:62.8.2	evametassa mahāsamuddassa sāgarassa āhāro hoti, evañca pāripūri.	62	
PA_an_10:62.8.3	Evamevaṁ kho, bhikkhave, sappurisasaṁsevo paripūro saddhammassavanaṁ paripūreti …pe…	62	
PA_an_10:62.8.4	evametissā vijjāvimuttiyā āhāro hoti, evañca pāripūrī”ti.	62	
PA_an_10:62.8.5	Dutiyaṁ.	62	
PA_an_10:63.0.1	Aṅguttara Nikāya 10.63	63	
PA_an_10:63.0.2	7. Yamakavagga	63	
PA_an_10:63.0.3	Niṭṭhaṅgatasutta	63	
PA_an_10:63.1.1	“Ye keci, bhikkhave, mayi niṭṭhaṁ gatā sabbe te diṭṭhisampannā.	63	
PA_an_10:63.1.2	Tesaṁ diṭṭhisampannānaṁ pañcannaṁ idha niṭṭhā, pañcannaṁ idha vihāya niṭṭhā.	63	
PA_an_10:63.1.3	Katamesaṁ pañcannaṁ idha niṭṭhā?	63	
PA_an_10:63.1.4	Sattakkhattuparamassa, kolaṅkolassa, ekabījissa, sakadāgāmissa, yo ca diṭṭheva dhamme arahā—	63	
PA_an_10:63.1.5	imesaṁ pañcannaṁ idha niṭṭhā.	63	
PA_an_10:63.1.6	Katamesaṁ pañcannaṁ idha vihāya niṭṭhā?	63	
PA_an_10:63.1.7	Antarāparinibbāyissa, upahaccaparinibbāyissa, asaṅkhāraparinibbāyissa, sasaṅkhāraparinibbāyissa, uddhaṁsotassa akaniṭṭhagāmino—	63	
PA_an_10:63.1.8	imesaṁ pañcannaṁ idha vihāya niṭṭhā.	63	
PA_an_10:63.1.9	Ye keci, bhikkhave, mayi niṭṭhaṁ gatā, sabbe te diṭṭhisampannā.	63	
PA_an_10:63.1.10	Tesaṁ diṭṭhisampannānaṁ imesaṁ pañcannaṁ idha niṭṭhā, imesaṁ pañcannaṁ idha vihāya niṭṭhā”ti.	63	
PA_an_10:63.1.11	Tatiyaṁ.	63	
PA_an_10:64.0.1	Aṅguttara Nikāya 10.64	64	
PA_an_10:64.0.2	7. Yamakavagga	64	
PA_an_10:64.0.3	Aveccappasannasutta	64	
PA_an_10:64.1.1	“Ye keci, bhikkhave, mayi aveccappasannā, sabbe te sotāpannā.	64	
PA_an_10:64.1.2	Tesaṁ sotāpannānaṁ pañcannaṁ idha niṭṭhā, pañcannaṁ idha vihāya niṭṭhā.	64	
PA_an_10:64.1.3	Katamesaṁ pañcannaṁ idha niṭṭhā?	64	
PA_an_10:64.1.4	Sattakkhattuparamassa, kolaṅkolassa, ekabījissa, sakadāgāmissa, yo ca diṭṭheva dhamme arahā—	64	
PA_an_10:64.1.5	imesaṁ pañcannaṁ idha niṭṭhā.	64	
PA_an_10:64.1.6	Katamesaṁ pañcannaṁ idha vihāya niṭṭhā?	64	
PA_an_10:64.1.7	Antarāparinibbāyissa, upahaccaparinibbāyissa, asaṅkhāraparinibbāyissa, sasaṅkhāraparinibbāyissa, uddhaṁsotassa akaniṭṭhagāmino—	64	
PA_an_10:64.1.8	imesaṁ pañcannaṁ idha vihāya niṭṭhā.	64	
PA_an_10:64.1.9	Ye keci, bhikkhave, mayi aveccappasannā sabbe te sotāpannā.	64	
PA_an_10:64.1.10	Tesaṁ sotāpannānaṁ imesaṁ pañcannaṁ idha niṭṭhā, imesaṁ pañcannaṁ idha vihāya niṭṭhā”ti.	64	
PA_an_10:64.1.11	Catutthaṁ.	64	
PA_an_10:65.0.1	Aṅguttara Nikāya 10.65	65	
PA_an_10:65.0.2	7. Yamakavagga	65	
PA_an_10:65.0.3	Paṭhamasukhasutta	65	
PA_an_10:65.1.1	Ekaṁ samayaṁ āyasmā sāriputto magadhesu viharati nālakagāmake.	65	
PA_an_10:65.1.2	Atha kho sāmaṇḍakāni paribbājako yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi.	65	
PA_an_10:65.1.3	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho sāmaṇḍakāni paribbājako āyasmantaṁ sāriputtaṁ etadavoca:	65	
PA_an_10:65.2.1	“Kiṁ nu kho, āvuso sāriputta, sukhaṁ, kiṁ dukkhan”ti?	65	
PA_an_10:65.2.2	“Abhinibbatti kho, āvuso, dukkhā, anabhinibbatti sukhā.	65	
PA_an_10:65.2.3	Abhinibbattiyā, āvuso, sati idaṁ dukkhaṁ pāṭikaṅkhaṁ—	65	
PA_an_10:65.2.4	sītaṁ uṇhaṁ jighacchā pipāsā uccāro passāvo aggisamphasso daṇḍasamphasso satthasamphasso ñātīpi mittāpi saṅgamma samāgamma rosenti.	65	
PA_an_10:65.2.5	Abhinibbattiyā, āvuso, sati idaṁ dukkhaṁ pāṭikaṅkhaṁ.	65	
PA_an_10:65.2.6	Anabhinibbattiyā, āvuso, sati idaṁ sukhaṁ pāṭikaṅkhaṁ—	65	
PA_an_10:65.2.7	na sītaṁ na uṇhaṁ na jighacchā na pipāsā na uccāro na passāvo na aggisamphasso na daṇḍasamphasso na satthasamphasso ñātīpi mittāpi saṅgamma samāgamma na rosenti.	65	
PA_an_10:65.2.8	Anabhinibbattiyā, āvuso, sati idaṁ sukhaṁ pāṭikaṅkhan”ti.	65	
PA_an_10:65.2.9	Pañcamaṁ.	65	
PA_an_10:66.0.1	Aṅguttara Nikāya 10.66	66	
PA_an_10:66.0.2	7. Yamakavagga	66	
PA_an_10:66.0.3	Dutiyasukhasutta	66	
PA_an_10:66.1.1	Ekaṁ samayaṁ āyasmā sāriputto magadhesu viharati nālakagāmake.	66	
PA_an_10:66.1.2	Atha kho sāmaṇḍakāni paribbājako yenāyasmā sāriputto tenupasaṅkami; upasaṅkamitvā āyasmatā sāriputtena saddhiṁ sammodi.	66	
PA_an_10:66.1.3	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho sāmaṇḍakāni paribbājako āyasmantaṁ sāriputtaṁ etadavoca:	66	
PA_an_10:66.2.1	“Kiṁ nu kho, āvuso, sāriputta, imasmiṁ dhammavinaye sukhaṁ, kiṁ dukkhan”ti?	66	
PA_an_10:66.2.2	“Anabhirati kho, āvuso, imasmiṁ dhammavinaye dukkhā, abhirati sukhā.	66	
PA_an_10:66.2.3	Anabhiratiyā, āvuso, sati idaṁ dukkhaṁ pāṭikaṅkhaṁ—	66	
PA_an_10:66.2.4	gacchantopi sukhaṁ sātaṁ nādhigacchati,	66	
PA_an_10:66.2.5	ṭhitopi …	66	
PA_an_10:66.2.6	nisinnopi …	66	
PA_an_10:66.2.7	sayānopi …	66	
PA_an_10:66.2.8	gāmagatopi …	66	
PA_an_10:66.2.9	araññagatopi …	66	
PA_an_10:66.2.10	rukkhamūlagatopi …	66	
PA_an_10:66.2.11	suññāgāragatopi …	66	
PA_an_10:66.2.12	abbhokāsagatopi …	66	
PA_an_10:66.2.13	bhikkhumajjhagatopi sukhaṁ sātaṁ nādhigacchati.	66	
PA_an_10:66.2.14	Anabhiratiyā, āvuso, sati idaṁ dukkhaṁ pāṭikaṅkhaṁ.	66	
PA_an_10:66.3.1	Abhiratiyā, āvuso, sati idaṁ sukhaṁ pāṭikaṅkhaṁ—	66	
PA_an_10:66.3.2	gacchantopi sukhaṁ sātaṁ adhigacchati,	66	
PA_an_10:66.3.3	ṭhitopi …	66	
PA_an_10:66.3.4	nisinnopi …	66	
PA_an_10:66.3.5	sayānopi …	66	
PA_an_10:66.3.6	gāmagatopi …	66	
PA_an_10:66.3.7	araññagatopi …	66	
PA_an_10:66.3.8	rukkhamūlagatopi …	66	
PA_an_10:66.3.9	suññāgāragatopi …	66	
PA_an_10:66.3.10	abbhokāsagatopi …	66	
PA_an_10:66.3.11	bhikkhumajjhagatopi sukhaṁ sātaṁ adhigacchati.	66	
PA_an_10:66.3.12	Abhiratiyā, āvuso, sati idaṁ sukhaṁ pāṭikaṅkhan”ti.	66	
PA_an_10:66.3.13	Chaṭṭhaṁ.	66	
PA_an_10:67.0.1	Aṅguttara Nikāya 10.67	67	
PA_an_10:67.0.2	7. Yamakavagga	67	
PA_an_10:67.0.3	Paṭhamanaḷakapānasutta	67	
PA_an_10:67.1.1	Ekaṁ samayaṁ bhagavā kosalesu cārikaṁ caramāno mahatā bhikkhusaṅghena saddhiṁ yena naḷakapānaṁ nāma kosalānaṁ nigamo tadavasari.	67	
PA_an_10:67.1.2	Tatra sudaṁ bhagavā naḷakapāne viharati palāsavane.	67	
PA_an_10:67.1.3	Tena kho pana samayena bhagavā tadahuposathe bhikkhusaṅghaparivuto nisinno hoti.	67	
PA_an_10:67.1.4_0	Atha kho bhagavā bahudeva rattiṁ bhikkhūnaṁ dhammiyā kathāya sandassetvā samādapetvā	67	
PA_an_10:67.1.4_1	samuttejetvā sampahaṁsetvā tuṇhībhūtaṁ tuṇhībhūtaṁ bhikkhusaṅghaṁ anuviloketvā āyasmantaṁ	67	
PA_an_10:67.1.4_2	sāriputtaṁ āmantesi:	67	
PA_an_10:67.2.1	“Vigatathinamiddho kho, sāriputta, bhikkhusaṅgho.	67	
PA_an_10:67.2.2	Paṭibhātu taṁ, sāriputta, bhikkhūnaṁ dhammī kathā.	67	
PA_an_10:67.2.3	Piṭṭhi me āgilāyati;	67	
PA_an_10:67.2.4	tamahaṁ āyamissāmī”ti.	67	
PA_an_10:67.2.5	“Evaṁ, bhante”ti kho āyasmā sāriputto bhagavato paccassosi.	67	
PA_an_10:67.3.1	Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappesi pāde pādaṁ accādhāya sato sampajāno uṭṭhānasaññaṁ manasi karitvā.	67	
PA_an_10:67.3.2	Tatra kho āyasmā sāriputto bhikkhū āmantesi:	67	
PA_an_10:67.3.3	“āvuso bhikkhave”ti.	67	
PA_an_10:67.3.4	“Āvuso”ti kho te bhikkhū āyasmato sāriputtassa paccassosuṁ.	67	
PA_an_10:67.3.5	Āyasmā sāriputto etadavoca:	67	
PA_an_10:67.4.1	“Yassa kassaci, āvuso, saddhā natthi kusalesu dhammesu, hirī natthi …	67	
PA_an_10:67.4.2	ottappaṁ natthi …	67	
PA_an_10:67.4.3	vīriyaṁ natthi …	67	
PA_an_10:67.4.4	paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	67	
PA_an_10:67.4.5	Seyyathāpi, āvuso, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;	67	
PA_an_10:67.4.6	evamevaṁ kho, āvuso, yassa kassaci saddhā natthi kusalesu dhammesu, hirī natthi …	67	
PA_an_10:67.4.7	ottappaṁ natthi …	67	
PA_an_10:67.4.8	vīriyaṁ natthi …	67	
PA_an_10:67.4.9	paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	67	
PA_an_10:67.5.1	‘Assaddho purisapuggalo’ti, āvuso, parihānametaṁ;	67	
PA_an_10:67.5.2	‘ahiriko purisapuggalo’ti, āvuso, parihānametaṁ;	67	
PA_an_10:67.5.3	‘anottappī purisapuggalo’ti, āvuso, parihānametaṁ;	67	
PA_an_10:67.5.4	‘kusīto purisapuggalo’ti, āvuso, parihānametaṁ;	67	
PA_an_10:67.5.5	‘duppañño purisapuggalo’ti, āvuso, parihānametaṁ;	67	
PA_an_10:67.5.6	‘kodhano purisapuggalo’ti, āvuso, parihānametaṁ;	67	
PA_an_10:67.5.7	‘upanāhī purisapuggalo’ti, āvuso, parihānametaṁ;	67	
PA_an_10:67.5.8	‘pāpiccho purisapuggalo’ti, āvuso, parihānametaṁ;	67	
PA_an_10:67.5.9	‘pāpamitto purisapuggalo’ti, āvuso, parihānametaṁ;	67	
PA_an_10:67.5.10	‘micchādiṭṭhiko purisapuggalo’ti, āvuso, parihānametaṁ.	67	
PA_an_10:67.6.1	Yassa kassaci, āvuso, saddhā atthi kusalesu dhammesu, hirī atthi …	67	
PA_an_10:67.6.2	ottappaṁ atthi …	67	
PA_an_10:67.6.3	paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	67	
PA_an_10:67.6.4	Seyyathāpi, āvuso, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;	67	
PA_an_10:67.6.5	evamevaṁ kho, āvuso, yassa kassaci saddhā atthi kusalesu dhammesu, hirī atthi …	67	
PA_an_10:67.6.6	ottappaṁ atthi …	67	
PA_an_10:67.6.7	vīriyaṁ atthi …	67	
PA_an_10:67.6.8	paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	67	
PA_an_10:67.7.1	‘Saddho purisapuggalo’ti, āvuso, aparihānametaṁ;	67	
PA_an_10:67.7.2	‘hirīmā purisapuggalo’ti, āvuso, aparihānametaṁ;	67	
PA_an_10:67.7.3	‘ottappī purisapuggalo’ti, āvuso, aparihānametaṁ;	67	
PA_an_10:67.7.4	‘āraddhavīriyo purisapuggalo’ti, āvuso, aparihānametaṁ;	67	
PA_an_10:67.7.5	‘paññavā purisapuggalo’ti, āvuso, aparihānametaṁ;	67	
PA_an_10:67.7.6	‘akkodhano purisapuggalo’ti, āvuso, aparihānametaṁ;	67	
PA_an_10:67.7.7	‘anupanāhī purisapuggalo’ti, āvuso, aparihānametaṁ;	67	
PA_an_10:67.7.8	‘appiccho purisapuggalo’ti, āvuso, aparihānametaṁ;	67	
PA_an_10:67.7.9	‘kalyāṇamitto purisapuggalo’ti, āvuso, aparihānametaṁ;	67	
PA_an_10:67.7.10	‘sammādiṭṭhiko purisapuggalo’ti, āvuso, aparihānametan”ti.	67	
PA_an_10:67.8.1	Atha kho bhagavā paccuṭṭhāya āyasmantaṁ sāriputtaṁ āmantesi:	67	
PA_an_10:67.8.2	“sādhu sādhu, sāriputta.	67	
PA_an_10:67.8.3	Yassa kassaci, sāriputta, saddhā natthi kusalesu dhammesu, hirī natthi …	67	
PA_an_10:67.8.4	ottappaṁ natthi …	67	
PA_an_10:67.8.5	vīriyaṁ natthi …	67	
PA_an_10:67.8.6	paññā natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	67	
PA_an_10:67.8.7	Seyyathāpi, sāriputta, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;	67	
PA_an_10:67.8.8	evamevaṁ kho, sāriputta, yassa kassaci saddhā natthi kusalesu dhammesu …pe…	67	
PA_an_10:67.8.9	paññā natthi kusalesu dhammesu, tassa yā ratti vā divaso vā …pe… no vuddhi.	67	
PA_an_10:67.9.1	‘Assaddho purisapuggalo’ti, sāriputta, parihānametaṁ;	67	
PA_an_10:67.9.2	ahiriko …	67	
PA_an_10:67.9.3	anottappī …	67	
PA_an_10:67.9.4	kusīto …	67	
PA_an_10:67.9.5	duppañño …	67	
PA_an_10:67.9.6	kodhano …	67	
PA_an_10:67.9.7	upanāhī …	67	
PA_an_10:67.9.8	pāpiccho …	67	
PA_an_10:67.9.9	pāpamitto …	67	
PA_an_10:67.9.10	‘micchādiṭṭhiko purisapuggalo’ti, sāriputta, parihānametaṁ.	67	
PA_an_10:67.10.1	Yassa kassaci, sāriputta, saddhā atthi kusalesu dhammesu, hirī atthi …	67	
PA_an_10:67.10.2	ottappaṁ atthi …	67	
PA_an_10:67.10.3	vīriyaṁ atthi …	67	
PA_an_10:67.10.4	paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	67	
PA_an_10:67.10.5	Seyyathāpi, sāriputta, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;	67	
PA_an_10:67.10.6	evamevaṁ kho, sāriputta, yassa kassaci saddhā atthi kusalesu dhammesu, hirī atthi …	67	
PA_an_10:67.10.7	ottappaṁ atthi …	67	
PA_an_10:67.10.8	vīriyaṁ atthi …	67	
PA_an_10:67.10.9	paññā atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	67	
PA_an_10:67.11.1	‘Saddho purisapuggalo’ti, sāriputta, aparihānametaṁ;	67	
PA_an_10:67.11.2	hirīmā …	67	
PA_an_10:67.11.3	ottappī …	67	
PA_an_10:67.11.4	āraddhavīriyo …	67	
PA_an_10:67.11.5	paññavā …	67	
PA_an_10:67.11.6	akkodhano …	67	
PA_an_10:67.11.7	anupanāhī …	67	
PA_an_10:67.11.8	appiccho …	67	
PA_an_10:67.11.9	kalyāṇamitto …	67	
PA_an_10:67.11.10	‘sammādiṭṭhiko purisapuggalo’ti, sāriputta, aparihānametan”ti.	67	
PA_an_10:67.11.11	Sattamaṁ.	67	
PA_an_10:68.0.1	Aṅguttara Nikāya 10.68	68	
PA_an_10:68.0.2	7. Yamakavagga	68	
PA_an_10:68.0.3	Dutiyanaḷakapānasutta	68	
PA_an_10:68.1.1	Ekaṁ samayaṁ bhagavā naḷakapāne viharati palāsavane.	68	
PA_an_10:68.1.2	Tena kho pana samayena bhagavā tadahuposathe bhikkhusaṅghaparivuto nisinno hoti.	68	
PA_an_10:68.1.3_0	Atha kho bhagavā bahudeva rattiṁ bhikkhūnaṁ dhammiyā kathāya sandassetvā samādapetvā	68	
PA_an_10:68.1.3_1	samuttejetvā sampahaṁsetvā tuṇhībhūtaṁ tuṇhībhūtaṁ bhikkhusaṅghaṁ anuviloketvā āyasmantaṁ	68	
PA_an_10:68.1.3_2	sāriputtaṁ āmantesi:	68	
PA_an_10:68.2.1	“Vigatathinamiddho kho, sāriputta, bhikkhusaṅgho.	68	
PA_an_10:68.2.2	Paṭibhātu taṁ, sāriputta, bhikkhūnaṁ dhammī kathā.	68	
PA_an_10:68.2.3	Piṭṭhi me āgilāyati;	68	
PA_an_10:68.2.4	tamahaṁ āyamissāmī”ti.	68	
PA_an_10:68.2.5	“Evaṁ, bhante”ti kho āyasmā sāriputto bhagavato paccassosi.	68	
PA_an_10:68.3.1	Atha kho bhagavā catugguṇaṁ saṅghāṭiṁ paññāpetvā dakkhiṇena passena sīhaseyyaṁ kappesi pāde pādaṁ accādhāya sato sampajāno uṭṭhānasaññaṁ manasi karitvā.	68	
PA_an_10:68.3.2	Tatra kho āyasmā sāriputto bhikkhū āmantesi:	68	
PA_an_10:68.3.3	“āvuso bhikkhave”ti.	68	
PA_an_10:68.3.4	“Āvuso”ti kho te bhikkhū āyasmato sāriputtassa paccassosuṁ.	68	
PA_an_10:68.3.5	Āyasmā sāriputto etadavoca:	68	
PA_an_10:68.4.1	“Yassa kassaci, āvuso, saddhā natthi kusalesu dhammesu, hirī natthi …	68	
PA_an_10:68.4.2	ottappaṁ natthi …	68	
PA_an_10:68.4.3	vīriyaṁ natthi …	68	
PA_an_10:68.4.4	paññā natthi …	68	
PA_an_10:68.4.5	sotāvadhānaṁ natthi …	68	
PA_an_10:68.4.6	dhammadhāraṇā natthi …	68	
PA_an_10:68.4.7	atthūpaparikkhā natthi …	68	
PA_an_10:68.4.8	dhammānudhammappaṭipatti natthi …	68	
PA_an_10:68.4.9	appamādo natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	68	
PA_an_10:68.4.10	Seyyathāpi, āvuso, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;	68	
PA_an_10:68.4.11	evamevaṁ kho, āvuso, yassa kassaci saddhā natthi kusalesu dhammesu, hirī natthi …	68	
PA_an_10:68.4.12	ottappaṁ natthi …	68	
PA_an_10:68.4.13	vīriyaṁ natthi …	68	
PA_an_10:68.4.14	paññā natthi …	68	
PA_an_10:68.4.15	sotāvadhānaṁ natthi …	68	
PA_an_10:68.4.16	dhammadhāraṇā natthi …	68	
PA_an_10:68.4.17	atthūpaparikkhā natthi …	68	
PA_an_10:68.4.18	dhammānudhammappaṭipatti natthi …	68	
PA_an_10:68.4.19	appamādo natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	68	
PA_an_10:68.5.1	Yassa kassaci, āvuso, saddhā atthi kusalesu dhammesu, hirī atthi …	68	
PA_an_10:68.5.2	ottappaṁ atthi …	68	
PA_an_10:68.5.3	vīriyaṁ atthi …	68	
PA_an_10:68.5.4	paññā atthi …	68	
PA_an_10:68.5.5	sotāvadhānaṁ atthi …	68	
PA_an_10:68.5.6	dhammadhāraṇā atthi …	68	
PA_an_10:68.5.7	atthūpaparikkhā atthi …	68	
PA_an_10:68.5.8	dhammānudhammappaṭipatti atthi …	68	
PA_an_10:68.5.9	appamādo atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	68	
PA_an_10:68.5.10	Seyyathāpi, āvuso, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;	68	
PA_an_10:68.5.11	evamevaṁ kho, āvuso, yassa kassaci saddhā atthi kusalesu dhammesu …pe…	68	
PA_an_10:68.5.12	appamādo atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihānī”ti.	68	
PA_an_10:68.6.1	Atha kho bhagavā paccuṭṭhāya āyasmantaṁ sāriputtaṁ āmantesi:	68	
PA_an_10:68.6.2	“sādhu sādhu, sāriputta.	68	
PA_an_10:68.6.3	Yassa kassaci, sāriputta, saddhā natthi kusalesu dhammesu hirī natthi …	68	
PA_an_10:68.6.4	ottappaṁ natthi …	68	
PA_an_10:68.6.5	paññā natthi …	68	
PA_an_10:68.6.6	vīriyaṁ natthi …	68	
PA_an_10:68.6.7	sotāvadhānaṁ natthi …	68	
PA_an_10:68.6.8	dhammadhāraṇā natthi …	68	
PA_an_10:68.6.9	atthūpaparikkhā natthi …	68	
PA_an_10:68.6.10	dhammānudhammappaṭipatti natthi …	68	
PA_an_10:68.6.11	appamādo natthi kusalesu dhammesu tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	68	
PA_an_10:68.6.12	Seyyathāpi, sāriputta, kāḷapakkhe candassa yā ratti vā divaso vā āgacchati, hāyateva vaṇṇena hāyati maṇḍalena hāyati ābhāya hāyati ārohapariṇāhena;	68	
PA_an_10:68.6.13	evamevaṁ kho, sāriputta, yassa kassaci saddhā natthi kusalesu dhammesu …pe…	68	
PA_an_10:68.6.14	appamādo natthi kusalesu dhammesu, tassa yā ratti vā divaso vā āgacchati, hāniyeva pāṭikaṅkhā kusalesu dhammesu no vuddhi.	68	
PA_an_10:68.7.1	Yassa kassaci, sāriputta, saddhā atthi kusalesu dhammesu hirī atthi …	68	
PA_an_10:68.7.2	ottappaṁ atthi …	68	
PA_an_10:68.7.3	vīriyaṁ atthi …	68	
PA_an_10:68.7.4	paññā atthi …	68	
PA_an_10:68.7.5	sotāvadhānaṁ atthi …	68	
PA_an_10:68.7.6	dhammadhāraṇā atthi …	68	
PA_an_10:68.7.7	atthūpaparikkhā atthi …	68	
PA_an_10:68.7.8	dhammānudhammappaṭipatti atthi …	68	
PA_an_10:68.7.9	appamādo atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihāni.	68	
PA_an_10:68.7.10	Seyyathāpi, sāriputta, juṇhapakkhe candassa yā ratti vā divaso vā āgacchati, vaḍḍhateva vaṇṇena vaḍḍhati maṇḍalena vaḍḍhati ābhāya vaḍḍhati ārohapariṇāhena;	68	
PA_an_10:68.7.11	evamevaṁ kho, sāriputta, yassa kassaci saddhā atthi kusalesu dhammesu …pe…	68	
PA_an_10:68.7.12	appamādo atthi kusalesu dhammesu, tassa yā ratti vā divaso vā āgacchati, vuddhiyeva pāṭikaṅkhā kusalesu dhammesu no parihānī”ti.	68	
PA_an_10:68.7.13	Aṭṭhamaṁ.	68	
PA_an_10:69.0.1	Aṅguttara Nikāya 10.69	69	
PA_an_10:69.0.2	7. Yamakavagga	69	
PA_an_10:69.0.3	Paṭhamakathāvatthusutta	69	
PA_an_10:69.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	69	
PA_an_10:69.1.2	Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ tiracchānakathaṁ anuyuttā viharanti, seyyathidaṁ—	69	
PA_an_10:69.1.3_0	rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ	69	
PA_an_10:69.1.3_1	pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ	69	
PA_an_10:69.1.3_2	gāmakathaṁ nigamakathaṁ nagarakathaṁ janapadakathaṁ itthikathaṁ sūrakathaṁ visikhākathaṁ	69	
PA_an_10:69.1.3_3	kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ itibhavābhavakathaṁ iti vāti.	69	
PA_an_10:69.2.1	Atha kho bhagavā sāyanhasamayaṁ paṭisallānā vuṭṭhito yena upaṭṭhānasālā tenupasaṅkami; upasaṅkamitvā paññatte āsane nisīdi.	69	
PA_an_10:69.2.2	Nisajja kho bhagavā bhikkhū āmantesi:	69	
PA_an_10:69.2.3	“kāya nuttha, bhikkhave, etarahi kathāya sannisinnā sannipatitā, kā ca pana vo antarākathā vippakatā”ti?	69	
PA_an_10:69.3.1	“Idha mayaṁ, bhante, pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ tiracchānakathaṁ anuyuttā viharāma, seyyathidaṁ—	69	
PA_an_10:69.3.2	rājakathaṁ corakathaṁ …pe… itibhavābhavakathaṁ iti vā”ti.	69	
PA_an_10:69.3.3	“Na kho panetaṁ, bhikkhave, tumhākaṁ patirūpaṁ kulaputtānaṁ saddhāya agārasmā anagāriyaṁ pabbajitānaṁ, yaṁ tumhe anekavihitaṁ tiracchānakathaṁ anuyuttā vihareyyātha, seyyathidaṁ—	69	
PA_an_10:69.3.4_0	rājakathaṁ corakathaṁ mahāmattakathaṁ senākathaṁ bhayakathaṁ yuddhakathaṁ annakathaṁ	69	
PA_an_10:69.3.4_1	pānakathaṁ vatthakathaṁ sayanakathaṁ mālākathaṁ gandhakathaṁ ñātikathaṁ yānakathaṁ	69	
PA_an_10:69.3.4_2	gāmakathaṁ nigamakathaṁ nagarakathaṁ janapadakathaṁ itthikathaṁ sūrakathaṁ visikhākathaṁ	69	
PA_an_10:69.3.4_3	kumbhaṭṭhānakathaṁ pubbapetakathaṁ nānattakathaṁ lokakkhāyikaṁ samuddakkhāyikaṁ itibhavābhavakathaṁ iti vāti.	69	
PA_an_10:69.4.1	Dasayimāni, bhikkhave, kathāvatthūni.	69	
PA_an_10:69.4.2	Katamāni dasa?	69	
PA_an_10:69.4.3	Appicchakathā, santuṭṭhikathā, pavivekakathā, asaṁsaggakathā, vīriyārambhakathā, sīlakathā, samādhikathā, paññākathā, vimuttikathā, vimuttiñāṇadassanakathāti—	69	
PA_an_10:69.4.4	imāni kho, bhikkhave, dasa kathāvatthūni.	69	
PA_an_10:69.5.1_0	Imesañce tumhe, bhikkhave, dasannaṁ kathāvatthūnaṁ upādāyupādāya kathaṁ katheyyātha,	69	
PA_an_10:69.5.1_1	imesampi candimasūriyānaṁ evaṁmahiddhikānaṁ evaṁmahānubhāvānaṁ tejasā tejaṁ pariyādiyeyyātha,	69	
PA_an_10:69.5.1_2	ko pana vādo aññatitthiyānaṁ paribbājakānan”ti.	69	
PA_an_10:69.5.2	Navamaṁ.	69	
PA_an_10:70.0.1	Aṅguttara Nikāya 10.70	70	
PA_an_10:70.0.2	7. Yamakavagga	70	
PA_an_10:70.0.3	Dutiyakathāvatthusutta	70	
PA_an_10:70.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	70	
PA_an_10:70.1.2	Tena kho pana samayena sambahulā bhikkhū pacchābhattaṁ piṇḍapātapaṭikkantā upaṭṭhānasālāyaṁ sannisinnā sannipatitā anekavihitaṁ tiracchānakathaṁ anuyuttā viharanti, seyyathidaṁ—	70	
PA_an_10:70.1.3	rājakathaṁ corakathaṁ mahāmattakathaṁ …pe… itibhavābhavakathaṁ iti vāti.	70	
PA_an_10:70.2.1	“Dasayimāni, bhikkhave, pāsaṁsāni ṭhānāni.	70	
PA_an_10:70.2.2	Katamāni dasa?	70	
PA_an_10:70.2.3	Idha, bhikkhave, bhikkhu attanā ca appiccho hoti, appicchakathañca bhikkhūnaṁ kattā hoti.	70	
PA_an_10:70.2.4	‘Appiccho bhikkhu appicchakathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.3.1	Attanā ca santuṭṭho hoti, santuṭṭhikathañca bhikkhūnaṁ kattā hoti.	70	
PA_an_10:70.3.2	‘Santuṭṭho bhikkhu santuṭṭhikathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.4.1	Attanā ca pavivitto hoti, pavivekakathañca bhikkhūnaṁ kattā hoti.	70	
PA_an_10:70.4.2	‘Pavivitto bhikkhu pavivekakathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.5.1	Attanā ca asaṁsaṭṭho hoti, asaṁsaṭṭhakathañca bhikkhūnaṁ kattā hoti.	70	
PA_an_10:70.5.2	‘Asaṁsaṭṭho bhikkhu asaṁsaṭṭhakathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.6.1	Attanā ca āraddhavīriyo hoti, vīriyārambhakathañca bhikkhūnaṁ kattā hoti.	70	
PA_an_10:70.6.2	‘Āraddhavīriyo bhikkhu vīriyārambhakathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.7.1	Attanā ca sīlasampanno hoti, sīlasampadākathañca bhikkhūnaṁ kattā hoti.	70	
PA_an_10:70.7.2	‘Sīlasampanno bhikkhu sīlasampadākathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.8.1	Attanā ca samādhisampanno hoti, samādhisampadākathañca bhikkhūnaṁ kattā hoti.	70	
PA_an_10:70.8.2	‘Samādhisampanno bhikkhu samādhisampadākathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.9.1	Attanā ca paññāsampanno hoti, paññāsampadākathañca bhikkhūnaṁ kattā hoti.	70	
PA_an_10:70.9.2	‘Paññāsampanno bhikkhu paññāsampadākathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.10.1	Attanā ca vimuttisampanno hoti, vimuttisampadākathañca bhikkhūnaṁ kattā hoti.	70	
PA_an_10:70.10.2	‘Vimuttisampanno bhikkhu vimuttisampadākathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.11.1	Attanā ca vimuttiñāṇadassanasampanno hoti, vimuttiñāṇadassanasampadākathañca bhikkhūnaṁ kattā hoti.	70	
PA_an_10:70.11.2	‘Vimuttiñāṇadassanasampanno bhikkhu vimuttiñāṇadassanasampadākathañca bhikkhūnaṁ kattā’ti pāsaṁsametaṁ ṭhānaṁ.	70	
PA_an_10:70.12.1	Imāni kho, bhikkhave, dasa pāsaṁsāni ṭhānānī”ti.	70	
PA_an_10:70.12.2	Dasamaṁ.	70	
PA_an_10:70.12.3	Yamakavaggo dutiyo.	70	
PA_an_10:70.13.0	Tassuddānaṁ	70	
PA_an_10:70.13.1	Avijjā taṇhā niṭṭhā ca,	70	
PA_an_10:70.13.2	avecca dve sukhāni ca;	70	
PA_an_10:70.13.3	Naḷakapāne dve vuttā,	70	
PA_an_10:70.13.4	kathāvatthūpare duveti.	70	
PA_an_10:71.0.1	Aṅguttara Nikāya 10.71	71	
PA_an_10:71.0.2	8. Ākaṅkhavagga	71	
PA_an_10:71.0.3	Ākaṅkhasutta	71	
PA_an_10:71.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	71	
PA_an_10:71.1.2	Tatra kho bhagavā bhikkhū āmantesi:	71	
PA_an_10:71.1.3	“bhikkhavo”ti.	71	
PA_an_10:71.1.4	“Bhadante”ti te bhikkhū bhagavato paccassosuṁ.	71	
PA_an_10:71.1.5	Bhagavā etadavoca:	71	
PA_an_10:71.2.1	“Sampannasīlā, bhikkhave, viharatha sampannapātimokkhā, pātimokkhasaṁvarasaṁvutā viharatha ācāragocarasampannā aṇumattesu vajjesu bhayadassāvino, samādāya sikkhatha sikkhāpadesu.	71	
PA_an_10:71.3.1_0	Ākaṅkheyya ce, bhikkhave, bhikkhu ‘sabrahmacārīnaṁ piyo cassaṁ manāpo ca garu ca	71	
PA_an_10:71.3.1_1	bhāvanīyo cā’ti, sīlesvevassa paripūrakārī ajjhattaṁ cetosamathamanuyutto anirākatajjhāno	71	
PA_an_10:71.3.1_2	vipassanāya samannāgato brūhetā suññāgārānaṁ.	71	
PA_an_10:71.4.1_0	Ākaṅkheyya ce, bhikkhave, bhikkhu ‘lābhī assaṁ cīvarapiṇḍapātasenāsanagilānapaccayabhesajjaparikkhārānan’ti,	71	
PA_an_10:71.4.1_1	sīlesvevassa paripūrakārī ajjhattaṁ cetosamathamanuyutto anirākatajjhāno vipassanāya	71	
PA_an_10:71.4.1_2	samannāgato brūhetā suññāgārānaṁ.	71	
PA_an_10:71.5.1_0	Ākaṅkheyya ce, bhikkhave, bhikkhu ‘yesāhaṁ paribhuñjāmi cīvarapiṇḍapātasenāsanagilānapaccayabhesajjaparikkhārānaṁ	71	
PA_an_10:71.5.1_1	tesaṁ te kārā mahapphalā assu mahānisaṁsā’ti, sīlesvevassa …pe… brūhetā suññāgārānaṁ.	71	
PA_an_10:71.6.1	Ākaṅkheyya ce, bhikkhave, bhikkhu ‘ye me petā ñātī sālohitā kālaṅkatā pasannacittā anussaranti tesaṁ taṁ mahapphalaṁ assa mahānisaṁsan’ti, sīlesvevassa …pe… brūhetā suññāgārānaṁ.	71	
PA_an_10:71.7.1	Ākaṅkheyya ce, bhikkhave, bhikkhu ‘santuṭṭho assaṁ itarītaracīvarapiṇḍapātasenāsanagilānapaccayabhesajjaparikkhārenā’ti, sīlesvevassa …pe… brūhetā suññāgārānaṁ.	71	
PA_an_10:71.8.1_0	Ākaṅkheyya ce, bhikkhave, bhikkhu ‘khamo assaṁ sītassa uṇhassa jighacchāya pipāsāya	71	
PA_an_10:71.8.1_1	ḍaṁsamakasavātātapasarīsapasamphassānaṁ, duruttānaṁ durāgatānaṁ vacanapathānaṁ uppannānaṁ	71	
PA_an_10:71.8.1_2	sārīrikānaṁ vedanānaṁ dukkhānaṁ tibbānaṁ kharānaṁ kaṭukānaṁ asātānaṁ amanāpānaṁ pāṇaharānaṁ	71	
PA_an_10:71.8.1_3	adhivāsakajātiko assan’ti, sīlesvevassa …pe… brūhetā suññāgārānaṁ.	71	
PA_an_10:71.9.1_0	Ākaṅkheyya ce, bhikkhave, bhikkhu ‘aratiratisaho assaṁ, na ca maṁ aratirati saheyya,	71	
PA_an_10:71.9.1_1	uppannaṁ aratiratiṁ abhibhuyya abhibhuyya vihareyyan’ti, sīlesvevassa …pe… brūhetā suññāgārānaṁ.	71	
PA_an_10:71.10.1_0	Ākaṅkheyya ce, bhikkhave, bhikkhu ‘bhayabheravasaho assaṁ, na ca maṁ bhayabheravo	71	
PA_an_10:71.10.1_1	saheyya, uppannaṁ bhayabheravaṁ abhibhuyya abhibhuyya vihareyyan’ti, sīlesvevassa	71	
PA_an_10:71.10.1_2	…pe… brūhetā suññāgārānaṁ.	71	
PA_an_10:71.11.1_0	Ākaṅkheyya ce, bhikkhave, bhikkhu ‘catunnaṁ jhānānaṁ ābhicetasikānaṁ diṭṭhadhammasukhavihārānaṁ	71	
PA_an_10:71.11.1_1	nikāmalābhī assaṁ akicchalābhī akasiralābhī’ti, sīlesvevassa …pe… brūhetā suññāgārānaṁ.	71	
PA_an_10:71.12.1_0	Ākaṅkheyya ce, bhikkhave, bhikkhu ‘āsavānaṁ khayā anāsavaṁ cetovimuttiṁ paññāvimuttiṁ	71	
PA_an_10:71.12.1_1	diṭṭheva dhamme sayaṁ abhiññā sacchikatvā upasampajja vihareyyan’ti, sīlesvevassa	71	
PA_an_10:71.12.1_2	paripūrakārī ajjhattaṁ cetosamathamanuyutto anirākatajjhāno vipassanāya samannāgato	71	
PA_an_10:71.12.1_3	brūhetā suññāgārānaṁ.	71	
PA_an_10:71.13.1_0	‘Sampannasīlā, bhikkhave, viharatha sampannapātimokkhā, pātimokkhasaṁvarasaṁvutā	71	
PA_an_10:71.13.1_1	viharatha ācāragocarasampannā aṇumattesu vajjesu bhayadassāvino, samādāya sikkhatha sikkhāpadesū’ti,	71	
PA_an_10:71.13.2	iti yaṁ taṁ vuttaṁ, idametaṁ paṭicca vuttan”ti.	71	
PA_an_10:71.13.3	Paṭhamaṁ.	71	
PA_an_10:72.0.1	Aṅguttara Nikāya 10.72	72	
PA_an_10:72.0.2	8. Ākaṅkhavagga	72	
PA_an_10:72.0.3	Kaṇṭakasutta	72	
PA_an_10:72.1.1	Ekaṁ samayaṁ bhagavā vesāliyaṁ viharati mahāvane kūṭāgārasālāyaṁ sambahulehi abhiññātehi abhiññātehi therehi sāvakehi saddhiṁ—	72	
PA_an_10:72.1.2	āyasmatā ca cālena, āyasmatā ca upacālena, āyasmatā ca kukkuṭena, āyasmatā ca kaḷimbhena, āyasmatā ca nikaṭena, āyasmatā ca kaṭissahena;	72	
PA_an_10:72.1.3	aññehi ca abhiññātehi abhiññātehi therehi sāvakehi saddhiṁ.	72	
PA_an_10:72.2.1	Tena kho pana samayena sambahulā abhiññātā abhiññātā licchavī bhadrehi bhadrehi yānehi parapurāya uccāsaddā mahāsaddā mahāvanaṁ ajjhogāhanti bhagavantaṁ dassanāya.	72	
PA_an_10:72.2.2	Atha kho tesaṁ āyasmantānaṁ etadahosi:	72	
PA_an_10:72.2.3	“ime kho sambahulā abhiññātā abhiññātā licchavī bhadrehi bhadrehi yānehi parapurāya uccāsaddā mahāsaddā mahāvanaṁ ajjhogāhanti bhagavantaṁ dassanāya.	72	
PA_an_10:72.2.4	Saddakaṇṭakā kho pana jhānā vuttā bhagavatā.	72	
PA_an_10:72.2.5	Yannūna mayaṁ yena gosiṅgasālavanadāyo tenupasaṅkameyyāma.	72	
PA_an_10:72.2.6	Tattha mayaṁ appasaddā appākiṇṇā phāsuṁ vihareyyāmā”ti.	72	
PA_an_10:72.2.7	Atha kho te āyasmanto yena gosiṅgasālavanadāyo tenupasaṅkamiṁsu;	72	
PA_an_10:72.2.8	tattha te āyasmanto appasaddā appākiṇṇā phāsuṁ viharanti.	72	
PA_an_10:72.3.1	Atha kho bhagavā bhikkhū āmantesi:	72	
PA_an_10:72.3.2	“kahaṁ nu kho, bhikkhave, cālo, kahaṁ upacālo, kahaṁ kukkuṭo, kahaṁ kaḷimbho, kahaṁ nikaṭo, kahaṁ kaṭissaho;	72	
PA_an_10:72.3.3	kahaṁ nu kho te, bhikkhave, therā sāvakā gatā”ti?	72	
PA_an_10:72.4.1	“Idha, bhante, tesaṁ āyasmantānaṁ etadahosi:	72	
PA_an_10:72.4.2_0	‘ime kho sambahulā abhiññātā abhiññātā licchavī bhadrehi bhadrehi yānehi parapurāya	72	
PA_an_10:72.4.2_1	uccāsaddā mahāsaddā mahāvanaṁ ajjhogāhanti bhagavantaṁ dassanāya saddakaṇṭakā kho	72	
PA_an_10:72.4.2_2	pana jhānā vuttā bhagavatā yannūna mayaṁ yena gosiṅgasālavanadāyo tenupasaṅkameyyāma	72	
PA_an_10:72.4.2_3	tattha mayaṁ appasaddā appākiṇṇā phāsuṁ vihareyyāmā’ti.	72	
PA_an_10:72.4.3	Atha kho te, bhante, āyasmanto yena gosiṅgasālavanadāyo tenupasaṅkamiṁsu.	72	
PA_an_10:72.4.4	Tattha te āyasmanto appasaddā appākiṇṇā phāsuṁ viharantī”ti.	72	
PA_an_10:72.5.1	“Sādhu sādhu, bhikkhave, yathā te mahāsāvakā sammā byākaramānā byākareyyuṁ, saddakaṇṭakā hi, bhikkhave, jhānā vuttā mayā.	72	
PA_an_10:72.6.1	Dasayime, bhikkhave, kaṇṭakā.	72	
PA_an_10:72.6.2	Katame dasa?	72	
PA_an_10:72.6.3_0	Pavivekārāmassa saṅgaṇikārāmatā kaṇṭako, asubhanimittānuyogaṁ anuyuttassa subhanimittānuyogo	72	
PA_an_10:72.6.3_1	kaṇṭako, indriyesu guttadvārassa visūkadassanaṁ kaṇṭako, brahmacariyassa mātugāmūpacāro	72	
PA_an_10:72.6.3_2	kaṇṭako, paṭhamassa jhānassa saddo kaṇṭako, dutiyassa jhānassa vitakkavicārā kaṇṭakā,	72	
PA_an_10:72.6.3_3	tatiyassa jhānassa pīti kaṇṭako, catutthassa jhānassa assāsapassāso kaṇṭako, saññāvedayitanirodhasamāpattiyā	72	
PA_an_10:72.6.3_4	saññā ca vedanā ca kaṇṭako rāgo kaṇṭako doso kaṇṭako moho kaṇṭako.	72	
PA_an_10:72.7.1	Akaṇṭakā, bhikkhave, viharatha.	72	
PA_an_10:72.7.2	Nikkaṇṭakā, bhikkhave, viharatha.	72	
PA_an_10:72.7.3	Akaṇṭakanikkaṇṭakā, bhikkhave, viharatha.	72	
PA_an_10:72.7.4	Akaṇṭakā, bhikkhave, arahanto;	72	
PA_an_10:72.7.5	nikkaṇṭakā, bhikkhave, arahanto;	72	
PA_an_10:72.7.6	akaṇṭakanikkaṇṭakā, bhikkhave, arahanto”ti.	72	
PA_an_10:72.7.7	Dutiyaṁ.	72	
PA_an_10:73.0.1	Aṅguttara Nikāya 10.73	73	
PA_an_10:73.0.2	8. Ākaṅkhavagga	73	
PA_an_10:73.0.3	Iṭṭhadhammasutta	73	
PA_an_10:73.1.1	“Dasayime, bhikkhave, dhammā iṭṭhā kantā manāpā dullabhā lokasmiṁ.	73	
PA_an_10:73.1.2	Katame dasa?	73	
PA_an_10:73.1.3	Bhogā iṭṭhā kantā manāpā dullabhā lokasmiṁ;	73	
PA_an_10:73.1.4	vaṇṇo iṭṭho kanto manāpo dullabho lokasmiṁ;	73	
PA_an_10:73.1.5	ārogyaṁ iṭṭhaṁ kantaṁ manāpaṁ dullabhaṁ lokasmiṁ;	73	
PA_an_10:73.1.6	sīlaṁ iṭṭhaṁ kantaṁ manāpaṁ dullabhaṁ lokasmiṁ;	73	
PA_an_10:73.1.7	brahmacariyaṁ iṭṭhaṁ kantaṁ manāpaṁ dullabhaṁ lokasmiṁ;	73	
PA_an_10:73.1.8	mittā iṭṭhā kantā manāpā dullabhā lokasmiṁ;	73	
PA_an_10:73.1.9	bāhusaccaṁ iṭṭhaṁ kantaṁ manāpaṁ dullabhaṁ lokasmiṁ;	73	
PA_an_10:73.1.10	paññā iṭṭhā kantā manāpā dullabhā lokasmiṁ;	73	
PA_an_10:73.1.11	dhammā iṭṭhā kantā manāpā dullabhā lokasmiṁ;	73	
PA_an_10:73.1.12	saggā iṭṭhā kantā manāpā dullabhā lokasmiṁ.	73	
PA_an_10:73.2.1	Imesaṁ kho, bhikkhave, dasannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ dasa dhammā paripanthā—	73	
PA_an_10:73.2.2_0	ālasyaṁ anuṭṭhānaṁ bhogānaṁ paripantho, amaṇḍanā avibhūsanā vaṇṇassa paripantho,	73	
PA_an_10:73.2.2_1	asappāyakiriyā ārogyassa paripantho, pāpamittatā sīlānaṁ paripantho, indriyaasaṁvaro	73	
PA_an_10:73.2.2_2	brahmacariyassa paripantho, visaṁvādanā mittānaṁ paripantho, asajjhāyakiriyā bāhusaccassa	73	
PA_an_10:73.2.2_3	paripantho, asussūsā aparipucchā paññāya paripantho, ananuyogo apaccavekkhaṇā dhammānaṁ	73	
PA_an_10:73.2.2_4	paripantho, micchāpaṭipatti saggānaṁ paripantho.	73	
PA_an_10:73.2.3	Imesaṁ kho, bhikkhave, dasannaṁ iṭṭhānaṁ kantānaṁ manāpānaṁ dullabhānaṁ lokasmiṁ ime dasa dhammā paripanthā.	73	
PA_an_10:73.3.1	Imesaṁ kho, bhikkhave, dasannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ dasa dhammā āhārā—	73	
PA_an_10:73.3.2_0	uṭṭhānaṁ anālasyaṁ bhogānaṁ āhāro, maṇḍanā vibhūsanā vaṇṇassa āhāro, sappāyakiriyā	73	
PA_an_10:73.3.2_1	ārogyassa āhāro, kalyāṇamittatā sīlānaṁ āhāro, indriyasaṁvaro brahmacariyassa āhāro,	73	
PA_an_10:73.3.2_2	avisaṁvādanā mittānaṁ āhāro, sajjhāyakiriyā bāhusaccassa āhāro, sussūsā paripucchā	73	
PA_an_10:73.3.2_3	paññāya āhāro, anuyogo paccavekkhaṇā dhammānaṁ āhāro, sammāpaṭipatti saggānaṁ āhāro.	73	
PA_an_10:73.3.3	Imesaṁ kho, bhikkhave, dasannaṁ dhammānaṁ iṭṭhānaṁ kantānaṁ manāpānaṁ dullabhānaṁ lokasmiṁ ime dasa dhammā āhārā”ti.	73	
PA_an_10:73.3.4	Tatiyaṁ.	73	
PA_an_10:74.0.1	Aṅguttara Nikāya 10.74	74	
PA_an_10:74.0.2	8. Ākaṅkhavagga	74	
PA_an_10:74.0.3	Vaḍḍhisutta	74	
PA_an_10:74.1.1	“Dasahi, bhikkhave, vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī kāyassa.	74	
PA_an_10:74.1.2	Katamehi dasahi?	74	
PA_an_10:74.1.3_0	Khettavatthūhi vaḍḍhati, dhanadhaññena vaḍḍhati, puttadārehi vaḍḍhati, dāsakammakaraporisehi	74	
PA_an_10:74.1.3_1	vaḍḍhati, catuppadehi vaḍḍhati, saddhāya vaḍḍhati, sīlena vaḍḍhati, sutena vaḍḍhati,	74	
PA_an_10:74.1.3_2	cāgena vaḍḍhati, paññāya vaḍḍhati—	74	
PA_an_10:74.1.4	imehi kho, bhikkhave, dasahi vaḍḍhīhi vaḍḍhamāno ariyasāvako ariyāya vaḍḍhiyā vaḍḍhati, sārādāyī ca hoti varādāyī kāyassāti.	74	
PA_an_10:74.2.1	Dhanena dhaññena ca yodha vaḍḍhati,	74	
PA_an_10:74.2.2	Puttehi dārehi catuppadehi ca;	74	
PA_an_10:74.2.3	Sa bhogavā hoti yasassi pūjito,	74	
PA_an_10:74.2.4	Ñātīhi mittehi athopi rājubhi.	74	
PA_an_10:74.3.1	Saddhāya sīlena ca yodha vaḍḍhati,	74	
PA_an_10:74.3.2	Paññāya cāgena sutena cūbhayaṁ;	74	
PA_an_10:74.3.3	So tādiso sappuriso vicakkhaṇo,	74	
PA_an_10:74.3.4	Diṭṭheva dhamme ubhayena vaḍḍhatī”ti.	74	
PA_an_10:74.3.5	Catutthaṁ.	74	
PA_an_10:75.0.1	Aṅguttara Nikāya 10.75	75	
PA_an_10:75.0.2	8. Ākaṅkhavagga	75	
PA_an_10:75.0.3	Migasālāsutta	75	
PA_an_10:75.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	75	
PA_an_10:75.1.2	Atha kho āyasmā ānando pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkami; upasaṅkamitvā paññatte āsane nisīdi.	75	
PA_an_10:75.1.3_0	Atha kho migasālā upāsikā yenāyasmā ānando tenupasaṅkami; upasaṅkamitvā āyasmantaṁ	75	
PA_an_10:75.1.3_1	ānandaṁ abhivādetvā ekamantaṁ nisīdi. Ekamantaṁ nisinnā kho migasālā upāsikā āyasmantaṁ ānandaṁ etadavoca:	75	
PA_an_10:75.2.1	“Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ.	75	
PA_an_10:75.2.2	Pitā me, bhante, purāṇo brahmacārī hoti ārācārī virato methunā gāmadhammā.	75	
PA_an_10:75.2.3	So kālaṅkato bhagavatā byākato: ‘sakadāgāmī satto tusitaṁ kāyaṁ upapanno’ti.	75	
PA_an_10:75.2.4	Pitāmaho me, bhante, isidatto abrahmacārī ahosi sadārasantuṭṭho.	75	
PA_an_10:75.2.5	Sopi kālaṅkato bhagavatā byākato: ‘sakadāgāmī satto tusitaṁ kāyaṁ upapanno’ti.	75	
PA_an_10:75.3.1	Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan”ti?	75	
PA_an_10:75.3.2	“Evaṁ kho panetaṁ, bhagini, bhagavatā byākatan”ti.	75	
PA_an_10:75.4.1	Atha kho āyasmā ānando migasālāya upāsikāya nivesane piṇḍapātaṁ gahetvā uṭṭhāyāsanā pakkāmi.	75	
PA_an_10:75.4.2_0	Atha kho āyasmā ānando pacchābhattaṁ piṇḍapātapaṭikkanto yena bhagavā tenupasaṅkami;	75	
PA_an_10:75.4.2_1	upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā	75	
PA_an_10:75.4.2_2	ānando bhagavantaṁ etadavoca:	75	
PA_an_10:75.5.1	“Idhāhaṁ, bhante, pubbaṇhasamayaṁ nivāsetvā pattacīvaramādāya yena migasālāya upāsikāya nivesanaṁ tenupasaṅkami; upasaṅkamitvā paññatte āsane nisīdiṁ.	75	
PA_an_10:75.5.2	Atha kho, bhante, migasālā upāsikā yenāhaṁ tenupasaṅkami; upasaṅkamitvā maṁ abhivādetvā ekamantaṁ nisīdi. Ekamantaṁ nisinnā kho, bhante, migasālā upāsikā maṁ etadavoca:	75	
PA_an_10:75.6.1	‘Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyaṁ.	75	
PA_an_10:75.6.2	Pitā me, bhante, purāṇo brahmacārī ahosi ārācārī virato methunā gāmadhammā.	75	
PA_an_10:75.6.3	So kālaṅkato bhagavatā byākato sakadāgāmī satto tusitaṁ kāyaṁ upapannoti.	75	
PA_an_10:75.6.4	Pitāmaho me, bhante, isidatto abrahmacārī ahosi sadārasantuṭṭho.	75	
PA_an_10:75.6.5	Sopi kālaṅkato bhagavatā byākato—sakadāgāmī satto tusitaṁ kāyaṁ upapannoti.	75	
PA_an_10:75.7.1	Kathaṁ kathaṁ nāmāyaṁ, bhante ānanda, bhagavatā dhammo desito aññeyyo, yatra hi nāma brahmacārī ca abrahmacārī ca ubho samasamagatikā bhavissanti abhisamparāyan’ti?	75	
PA_an_10:75.7.2	Evaṁ vutte, ahaṁ, bhante, migasālaṁ upāsikaṁ etadavocaṁ:	75	
PA_an_10:75.7.3	‘evaṁ kho panetaṁ, bhagini, bhagavatā byākatan’”ti.	75	
PA_an_10:75.8.1	“Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariye ñāṇe?	75	
PA_an_10:75.9.1	Dasayime, ānanda, puggalā santo saṁvijjamānā lokasmiṁ.	75	
PA_an_10:75.9.2	Katame dasa?	75	
PA_an_10:75.9.3	Idhānanda, ekacco puggalo dussīlo hoti.	75	
PA_an_10:75.9.4	Tañca cetovimuttiṁ paññāvimuttiṁ yathābhūtaṁ nappajānāti, yatthassa taṁ dussilyaṁ aparisesaṁ nirujjhati.	75	
PA_an_10:75.9.5	Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.	75	
PA_an_10:75.9.6	So kāyassa bhedā paraṁ maraṇā hānāya pareti, no visesāya;	75	
PA_an_10:75.9.7	hānagāmīyeva hoti, no visesagāmī.	75	
PA_an_10:75.10.1	Idha panānanda, ekacco puggalo dussīlo hoti.	75	
PA_an_10:75.10.2	Tañca cetovimuttiṁ paññāvimuttiṁ yathābhūtaṁ pajānāti yatthassa taṁ dussilyaṁ aparisesaṁ nirujjhati.	75	
PA_an_10:75.10.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.10.4	So kāyassa bhedā paraṁ maraṇā visesāya pareti, no hānāya;	75	
PA_an_10:75.10.5	visesagāmīyeva hoti, no hānagāmī.	75	
PA_an_10:75.11.1	Tatrānanda, pamāṇikā pamiṇanti:	75	
PA_an_10:75.11.2	‘imassapi teva dhammā, aparassapi teva dhammā. Kasmā nesaṁ eko hīno eko paṇīto’ti?	75	
PA_an_10:75.11.3	Tañhi tesaṁ, ānanda, hoti dīgharattaṁ ahitāya dukkhāya.	75	
PA_an_10:75.12.1	Tatrānanda, yvāyaṁ puggalo dussīlo hoti.	75	
PA_an_10:75.12.2	Tañca cetovimuttiṁ paññāvimuttiṁ yathābhūtaṁ pajānāti yatthassa taṁ dussilyaṁ aparisesaṁ nirujjhati.	75	
PA_an_10:75.12.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.12.4	Ayaṁ, ānanda, puggalo amunā purimena puggalena abhikkantataro ca paṇītataro ca.	75	
PA_an_10:75.12.5	Taṁ kissa hetu?	75	
PA_an_10:75.12.6	Imaṁ hānanda, puggalaṁ dhammasoto nibbahati.	75	
PA_an_10:75.12.7	Tadantaraṁ ko jāneyya, aññatra tathāgatena.	75	
PA_an_10:75.12.8	Tasmātihānanda, mā puggalesu pamāṇikā ahuvattha,	75	
PA_an_10:75.12.9	mā puggalesu pamāṇaṁ gaṇhittha.	75	
PA_an_10:75.12.10	Khaññati hānanda, puggalesu pamāṇaṁ gaṇhanto.	75	
PA_an_10:75.12.11	Ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso.	75	
PA_an_10:75.13.1	Idha panānanda, ekacco puggalo sīlavā hoti.	75	
PA_an_10:75.13.2	Tañca cetovimuttiṁ paññāvimuttiṁ yathābhūtaṁ nappajānāti yatthassa taṁ sīlaṁ aparisesaṁ nirujjhati.	75	
PA_an_10:75.13.3	Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.	75	
PA_an_10:75.13.4	So kāyassa bhedā paraṁ maraṇā hānāya pareti, no visesāya;	75	
PA_an_10:75.13.5	hānagāmīyeva hoti, no visesagāmī.	75	
PA_an_10:75.14.1	Idha panānanda, ekacco puggalo sīlavā hoti.	75	
PA_an_10:75.14.2	Tañca cetovimuttiṁ paññāvimuttiṁ yathābhūtaṁ pajānāti yatthassa taṁ sīlaṁ aparisesaṁ nirujjhati.	75	
PA_an_10:75.14.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.14.4	So kāyassa bhedā paraṁ maraṇā visesāya pareti, no hānāya;	75	
PA_an_10:75.14.5	visesagāmīyeva hoti, no hānagāmī.	75	
PA_an_10:75.15.1	Tatrānanda, pamāṇikā pamiṇanti …pe…	75	
PA_an_10:75.15.2	ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso.	75	
PA_an_10:75.16.1	Idha panānanda, ekacco puggalo tibbarāgo hoti.	75	
PA_an_10:75.16.2	Tañca cetovimuttiṁ paññāvimuttiṁ yathābhūtaṁ nappajānāti yatthassa so rāgo apariseso nirujjhati.	75	
PA_an_10:75.16.3	Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.	75	
PA_an_10:75.16.4	So kāyassa bhedā paraṁ maraṇā hānāya pareti, no visesāya;	75	
PA_an_10:75.16.5	hānagāmīyeva hoti, no visesagāmī.	75	
PA_an_10:75.17.1	Idha panānanda, ekacco puggalo tibbarāgo hoti.	75	
PA_an_10:75.17.2	Tañca cetovimuttiṁ paññāvimuttiṁ yathābhūtaṁ pajānāti yatthassa so rāgo apariseso nirujjhati.	75	
PA_an_10:75.17.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.17.4	So kāyassa bhedā paraṁ maraṇā visesāya pareti, no hānāya;	75	
PA_an_10:75.17.5	visesagāmīyeva hoti, no hānagāmī.	75	
PA_an_10:75.18.1	Tatrānanda, pamāṇikā pamiṇanti …pe…	75	
PA_an_10:75.18.2	ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso.	75	
PA_an_10:75.19.1	Idha panānanda, ekacco puggalo kodhano hoti.	75	
PA_an_10:75.19.2	Tañca cetovimuttiṁ paññāvimuttiṁ yathābhūtaṁ nappajānāti yatthassa so kodho apariseso nirujjhati.	75	
PA_an_10:75.19.3	Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.	75	
PA_an_10:75.19.4	So kāyassa bhedā paraṁ maraṇā hānāya pareti, no visesāya;	75	
PA_an_10:75.19.5	hānagāmīyeva hoti, no visesagāmī.	75	
PA_an_10:75.20.1	Idha panānanda, ekacco puggalo kodhano hoti.	75	
PA_an_10:75.20.2	Tañca cetovimuttiṁ paññāvimuttiṁ yathābhūtaṁ pajānāti yatthassa so kodho apariseso nirujjhati.	75	
PA_an_10:75.20.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.20.4	So kāyassa bhedā paraṁ maraṇā visesāya pareti, no hānāya;	75	
PA_an_10:75.20.5	visesagāmīyeva hoti, no hānagāmī.	75	
PA_an_10:75.21.1	Tatrānanda, pamāṇikā pamiṇanti …pe…	75	
PA_an_10:75.21.2	ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso.	75	
PA_an_10:75.22.1	Idha panānanda, ekacco puggalo uddhato hoti.	75	
PA_an_10:75.22.2	Tañca cetovimuttiṁ paññāvimuttiṁ yathābhūtaṁ nappajānāti yatthassa taṁ uddhaccaṁ aparisesaṁ nirujjhati.	75	
PA_an_10:75.22.3	Tassa savanenapi akataṁ hoti, bāhusaccenapi akataṁ hoti, diṭṭhiyāpi appaṭividdhaṁ hoti, sāmāyikampi vimuttiṁ na labhati.	75	
PA_an_10:75.22.4	So kāyassa bhedā paraṁ maraṇā hānāya pareti, no visesāya;	75	
PA_an_10:75.22.5	hānagāmīyeva hoti, no visesagāmī.	75	
PA_an_10:75.23.1	Idha panānanda, ekacco puggalo uddhato hoti.	75	
PA_an_10:75.23.2	Tañca cetovimuttiṁ paññāvimuttiṁ yathābhūtaṁ pajānāti yatthassa taṁ uddhaccaṁ aparisesaṁ nirujjhati.	75	
PA_an_10:75.23.3	Tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.23.4	So kāyassa bhedā paraṁ maraṇā visesāya pareti, no hānāya;	75	
PA_an_10:75.23.5	visesagāmīyeva hoti, no hānagāmī.	75	
PA_an_10:75.24.1	Tatrānanda, pamāṇikā pamiṇanti:	75	
PA_an_10:75.24.2	‘imassapi teva dhammā, aparassapi teva dhammā. Kasmā nesaṁ eko hīno eko paṇīto’ti?	75	
PA_an_10:75.24.3	Tañhi tesaṁ, ānanda, hoti dīgharattaṁ ahitāya dukkhāya.	75	
PA_an_10:75.25.1	Tatrānanda, yvāyaṁ puggalo uddhato hoti tañca cetovimuttiṁ paññāvimuttiṁ yathābhūtaṁ pajānāti yatthassa taṁ uddhaccaṁ aparisesaṁ nirujjhati,	75	
PA_an_10:75.25.2	tassa savanenapi kataṁ hoti, bāhusaccenapi kataṁ hoti, diṭṭhiyāpi paṭividdhaṁ hoti, sāmāyikampi vimuttiṁ labhati.	75	
PA_an_10:75.25.3	Ayaṁ, ānanda, puggalo amunā purimena puggalena abhikkantataro ca paṇītataro ca.	75	
PA_an_10:75.25.4	Taṁ kissa hetu?	75	
PA_an_10:75.25.5	Imaṁ hānanda, puggalaṁ dhammasoto nibbahati.	75	
PA_an_10:75.25.6	Tadantaraṁ ko jāneyya aññatra tathāgatena.	75	
PA_an_10:75.25.7	Tasmātihānanda, mā puggalesu pamāṇikā ahuvattha;	75	
PA_an_10:75.25.8	mā puggalesu pamāṇaṁ gaṇhittha.	75	
PA_an_10:75.25.9	Khaññati hānanda, puggalesu pamāṇaṁ gaṇhanto.	75	
PA_an_10:75.25.10	Ahaṁ vā, ānanda, puggalesu pamāṇaṁ gaṇheyyaṁ yo vā panassa mādiso.	75	
PA_an_10:75.26.1	Kā cānanda, migasālā upāsikā bālā abyattā ammakā ammakapaññā, ke ca purisapuggalaparopariye ñāṇe.	75	
PA_an_10:75.26.2	Ime kho, ānanda, dasa puggalā santo saṁvijjamānā lokasmiṁ.	75	
PA_an_10:75.27.1	Yathārūpena, ānanda, sīlena purāṇo samannāgato ahosi tathārūpena sīlena isidatto samannāgato abhavissa, nayidha purāṇo isidattassa gatimpi aññassa.	75	
PA_an_10:75.27.2	Yathārūpāya cānanda, paññāya isidatto samannāgato ahosi tathārūpāya paññāya purāṇo samannāgato abhavissa, nayidha isidatto purāṇassa gatimpi aññassa.	75	
PA_an_10:75.27.3	Iti kho, ānanda, ime puggalā ubho ekaṅgahīnā”ti.	75	
PA_an_10:75.27.4	Pañcamaṁ.	75	
PA_an_10:76.0.1	Aṅguttara Nikāya 10.76	76	
PA_an_10:76.0.2	8. Ākaṅkhavagga	76	
PA_an_10:76.0.3	Tayodhammasutta	76	
PA_an_10:76.1.1	“Tayome, bhikkhave, dhammā loke na saṁvijjeyyuṁ, na tathāgato loke uppajjeyya arahaṁ sammāsambuddho, na tathāgatappavedito dhammavinayo loke dibbeyya.	76	
PA_an_10:76.1.2	Katame tayo?	76	
PA_an_10:76.1.3	Jāti ca, jarā ca, maraṇañca—	76	
PA_an_10:76.1.4	ime kho, bhikkhave, tayo dhammā loke na saṁvijjeyyuṁ, na tathāgato loke uppajjeyya arahaṁ sammāsambuddho, na tathāgatappavedito dhammavinayo loke dibbeyya.	76	
PA_an_10:76.1.5	Yasmā ca kho, bhikkhave, ime tayo dhammā loke saṁvijjanti tasmā tathāgato loke uppajjati arahaṁ sammāsambuddho, tasmā tathāgatappavedito dhammavinayo loke dibbati.	76	
PA_an_10:76.2.1	Tayome, bhikkhave, dhamme appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ.	76	
PA_an_10:76.2.2	Katame tayo?	76	
PA_an_10:76.2.3	Rāgaṁ appahāya, dosaṁ appahāya, mohaṁ appahāya—	76	
PA_an_10:76.2.4	ime kho, bhikkhave, tayo dhamme appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ.	76	
PA_an_10:76.3.1	Tayome, bhikkhave, dhamme appahāya abhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.3.2	Katame tayo?	76	
PA_an_10:76.3.3	Sakkāyadiṭṭhiṁ appahāya, vicikicchaṁ appahāya, sīlabbataparāmāsaṁ appahāya—	76	
PA_an_10:76.3.4	ime kho, bhikkhave, tayo dhamme appahāya abhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.4.1	Tayome, bhikkhave, dhamme appahāya abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.4.2	Katame tayo?	76	
PA_an_10:76.4.3	Ayonisomanasikāraṁ appahāya, kummaggasevanaṁ appahāya, cetaso līnattaṁ appahāya—	76	
PA_an_10:76.4.4	ime kho, bhikkhave, tayo dhamme appahāya abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.5.1	Tayome, bhikkhave, dhamme appahāya abhabbo ayoniso manasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.5.2	Katame tayo?	76	
PA_an_10:76.5.3	Muṭṭhassaccaṁ appahāya, asampajaññaṁ appahāya, cetaso vikkhepaṁ appahāya—	76	
PA_an_10:76.5.4	ime kho, bhikkhave, tayo dhamme appahāya abhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.6.1	Tayome, bhikkhave, dhamme appahāya abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.6.2	Katame tayo?	76	
PA_an_10:76.6.3	Ariyānaṁ adassanakamyataṁ appahāya, ariyadhammassa asotukamyataṁ appahāya, upārambhacittataṁ appahāya—	76	
PA_an_10:76.6.4	ime kho, bhikkhave, tayo dhamme appahāya abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.7.1	Tayome, bhikkhave, dhamme appahāya abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.7.2	Katame tayo?	76	
PA_an_10:76.7.3	Uddhaccaṁ appahāya, asaṁvaraṁ appahāya, dussilyaṁ appahāya—	76	
PA_an_10:76.7.4	ime kho, bhikkhave, tayo dhamme appahāya abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.8.1	Tayome, bhikkhave, dhamme appahāya abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.8.2	Katame tayo?	76	
PA_an_10:76.8.3	Assaddhiyaṁ appahāya, avadaññutaṁ appahāya, kosajjaṁ appahāya—	76	
PA_an_10:76.8.4	ime kho, bhikkhave, tayo dhamme appahāya abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.9.1	Tayome, bhikkhave, dhamme appahāya abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.9.2	Katame tayo?	76	
PA_an_10:76.9.3	Anādariyaṁ appahāya, dovacassataṁ appahāya, pāpamittataṁ appahāya—	76	
PA_an_10:76.9.4	ime kho, bhikkhave, tayo dhamme appahāya abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.10.1	Tayome, bhikkhave, dhamme appahāya abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.10.2	Katame tayo?	76	
PA_an_10:76.10.3	Ahirikaṁ appahāya, anottappaṁ appahāya, pamādaṁ appahāya—	76	
PA_an_10:76.10.4	ime kho, bhikkhave, tayo dhamme appahāya abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.11.1	Ahirikoyaṁ, bhikkhave, anottāpī pamatto hoti.	76	
PA_an_10:76.11.2	So pamatto samāno abhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.11.3	So pāpamitto samāno abhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.11.4	So kusīto samāno abhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.11.5	So dussīlo samāno abhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.11.6	So upārambhacitto samāno abhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.11.7	So vikkhittacitto samāno abhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.11.8	So līnacitto samāno abhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.11.9	So vicikiccho samāno abhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.11.10	So rāgaṁ appahāya dosaṁ appahāya mohaṁ appahāya abhabbo jātiṁ pahātuṁ jaraṁ pahātuṁ maraṇaṁ pahātuṁ.	76	
PA_an_10:76.12.1	Tayome, bhikkhave, dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ.	76	
PA_an_10:76.12.2	Katame tayo?	76	
PA_an_10:76.12.3	Rāgaṁ pahāya, dosaṁ pahāya, mohaṁ pahāya—	76	
PA_an_10:76.12.4	ime kho, bhikkhave, tayo dhamme pahāya bhabbo jātiṁ pahātuṁ jaraṁ pahātuṁ maraṇaṁ pahātuṁ.	76	
PA_an_10:76.13.1	Tayome, bhikkhave, dhamme pahāya bhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.13.2	Katame tayo?	76	
PA_an_10:76.13.3	Sakkāyadiṭṭhiṁ pahāya, vicikicchaṁ pahāya, sīlabbataparāmāsaṁ pahāya—	76	
PA_an_10:76.13.4	ime kho, bhikkhave, tayo dhamme pahāya bhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.14.1	Tayome, bhikkhave, dhamme pahāya bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.14.2	Katame tayo?	76	
PA_an_10:76.14.3	Ayonisomanasikāraṁ pahāya, kummaggasevanaṁ pahāya, cetaso līnattaṁ pahāya—	76	
PA_an_10:76.14.4	ime kho, bhikkhave, tayo dhamme pahāya bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.15.1	Tayome, bhikkhave, dhamme pahāya bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.15.2	Katame tayo?	76	
PA_an_10:76.15.3	Muṭṭhassaccaṁ pahāya, asampajaññaṁ pahāya, cetaso vikkhepaṁ pahāya—	76	
PA_an_10:76.15.4	ime kho, bhikkhave, tayo dhamme pahāya bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.16.1	Tayome, bhikkhave, dhamme pahāya bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.16.2	Katame tayo?	76	
PA_an_10:76.16.3	Ariyānaṁ adassanakamyataṁ pahāya, ariyadhammassa asotukamyataṁ pahāya, upārambhacittataṁ pahāya—	76	
PA_an_10:76.16.4	ime kho, bhikkhave, tayo dhamme pahāya bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.17.1	Tayome, bhikkhave, dhamme pahāya bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.17.2	Katame tayo?	76	
PA_an_10:76.17.3	Uddhaccaṁ pahāya, asaṁvaraṁ pahāya, dussilyaṁ pahāya—	76	
PA_an_10:76.17.4	ime kho, bhikkhave, tayo dhamme pahāya bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.18.1	Tayome, bhikkhave, dhamme pahāya bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.18.2	Katame tayo?	76	
PA_an_10:76.18.3	Assaddhiyaṁ pahāya, avadaññutaṁ pahāya, kosajjaṁ pahāya—	76	
PA_an_10:76.18.4	ime kho, bhikkhave, tayo dhamme pahāya bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.19.1	Tayome, bhikkhave, dhamme pahāya bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.19.2	Katame tayo?	76	
PA_an_10:76.19.3	Anādariyaṁ pahāya, dovacassataṁ pahāya, pāpamittataṁ pahāya—	76	
PA_an_10:76.19.4	ime kho, bhikkhave, tayo dhamme pahāya bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.20.1	Tayome, bhikkhave, dhamme pahāya bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.20.2	Katame tayo?	76	
PA_an_10:76.20.3	Ahirikaṁ pahāya, anottappaṁ pahāya, pamādaṁ pahāya—	76	
PA_an_10:76.20.4	ime kho, bhikkhave, tayo dhamme pahāya bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.21.1	Hirīmāyaṁ, bhikkhave, ottāpī appamatto hoti.	76	
PA_an_10:76.21.2	So appamatto samāno bhabbo anādariyaṁ pahātuṁ dovacassataṁ pahātuṁ pāpamittataṁ pahātuṁ.	76	
PA_an_10:76.21.3	So kalyāṇamitto samāno bhabbo assaddhiyaṁ pahātuṁ avadaññutaṁ pahātuṁ kosajjaṁ pahātuṁ.	76	
PA_an_10:76.21.4	So āraddhavīriyo samāno bhabbo uddhaccaṁ pahātuṁ asaṁvaraṁ pahātuṁ dussilyaṁ pahātuṁ.	76	
PA_an_10:76.21.5	So sīlavā samāno bhabbo ariyānaṁ adassanakamyataṁ pahātuṁ ariyadhammassa asotukamyataṁ pahātuṁ upārambhacittataṁ pahātuṁ.	76	
PA_an_10:76.21.6	So anupārambhacitto samāno bhabbo muṭṭhassaccaṁ pahātuṁ asampajaññaṁ pahātuṁ cetaso vikkhepaṁ pahātuṁ.	76	
PA_an_10:76.21.7	So avikkhittacitto samāno bhabbo ayonisomanasikāraṁ pahātuṁ kummaggasevanaṁ pahātuṁ cetaso līnattaṁ pahātuṁ.	76	
PA_an_10:76.21.8	So alīnacitto samāno bhabbo sakkāyadiṭṭhiṁ pahātuṁ vicikicchaṁ pahātuṁ sīlabbataparāmāsaṁ pahātuṁ.	76	
PA_an_10:76.21.9	So avicikiccho samāno bhabbo rāgaṁ pahātuṁ dosaṁ pahātuṁ mohaṁ pahātuṁ.	76	
PA_an_10:76.21.10	So rāgaṁ pahāya dosaṁ pahāya mohaṁ pahāya bhabbo jātiṁ pahātuṁ jaraṁ pahātuṁ maraṇaṁ pahātun”ti.	76	
PA_an_10:76.21.11	Chaṭṭhaṁ.	76	
PA_an_10:77.0.1	Aṅguttara Nikāya 10.77	77	
PA_an_10:77.0.2	8. Ākaṅkhavagga	77	
PA_an_10:77.0.3	Kākasutta	77	
PA_an_10:77.1.1	“Dasahi, bhikkhave, asaddhammehi samannāgato kāko.	77	
PA_an_10:77.1.2	Katamehi dasahi?	77	
PA_an_10:77.1.3	Dhaṁsī ca, pagabbho ca, tintiṇo ca, mahagghaso ca, luddo ca, akāruṇiko ca, dubbalo ca, oravitā ca, muṭṭhassati ca, necayiko ca—	77	
PA_an_10:77.1.4	imehi kho, bhikkhave, dasahi asaddhammehi samannāgato kāko.	77	
PA_an_10:77.1.5	Evamevaṁ kho, bhikkhave, dasahi asaddhammehi samannāgato pāpabhikkhu.	77	
PA_an_10:77.1.6	Katamehi dasahi?	77	
PA_an_10:77.1.7	Dhaṁsī ca, pagabbho ca, tintiṇo ca, mahagghaso ca, luddo ca, akāruṇiko ca, dubbalo ca, oravitā ca, muṭṭhassati ca, necayiko ca—	77	
PA_an_10:77.1.8	imehi kho, bhikkhave, dasahi asaddhammehi samannāgato pāpabhikkhū”ti.	77	
PA_an_10:77.1.9	Sattamaṁ.	77	
PA_an_10:78.0.1	Aṅguttara Nikāya 10.78	78	
PA_an_10:78.0.2	8. Ākaṅkhavagga	78	
PA_an_10:78.0.3	Nigaṇṭhasutta	78	
PA_an_10:78.1.1	“Dasahi, bhikkhave, asaddhammehi samannāgatā nigaṇṭhā.	78	
PA_an_10:78.1.2	Katamehi dasahi?	78	
PA_an_10:78.1.3	Assaddhā, bhikkhave, nigaṇṭhā;	78	
PA_an_10:78.1.4	dussīlā, bhikkhave, nigaṇṭhā;	78	
PA_an_10:78.1.5	ahirikā, bhikkhave, nigaṇṭhā;	78	
PA_an_10:78.1.6	anottappino, bhikkhave, nigaṇṭhā;	78	
PA_an_10:78.1.7	asappurisasambhattino, bhikkhave, nigaṇṭhā;	78	
PA_an_10:78.1.8	attukkaṁsakaparavambhakā, bhikkhave, nigaṇṭhā;	78	
PA_an_10:78.1.9	sandiṭṭhiparāmāsā ādhānaggāhī duppaṭinissaggino, bhikkhave, nigaṇṭhā;	78	
PA_an_10:78.1.10	kuhakā, bhikkhave, nigaṇṭhā;	78	
PA_an_10:78.1.11	pāpicchā, bhikkhave, nigaṇṭhā;	78	
PA_an_10:78.1.12	pāpamittā, bhikkhave, nigaṇṭhā—	78	
PA_an_10:78.1.13	imehi kho, bhikkhave, dasahi asaddhammehi samannāgatā nigaṇṭhā”ti.	78	
PA_an_10:78.1.14	Aṭṭhamaṁ.	78	
PA_an_10:79.0.1	Aṅguttara Nikāya 10.79	79	
PA_an_10:79.0.2	8. Ākaṅkhavagga	79	
PA_an_10:79.0.3	Āghātavatthusutta	79	
PA_an_10:79.1.1	“Dasayimāni, bhikkhave, āghātavatthūni.	79	
PA_an_10:79.1.2	Katamāni dasa?	79	
PA_an_10:79.1.3	‘Anatthaṁ me acarī’ti āghātaṁ bandhati;	79	
PA_an_10:79.1.4	‘anatthaṁ me caratī’ti āghātaṁ bandhati;	79	
PA_an_10:79.1.5	‘anatthaṁ me carissatī’ti āghātaṁ bandhati;	79	
PA_an_10:79.1.6	‘piyassa me manāpassa anatthaṁ acarī’ti …pe…	79	
PA_an_10:79.1.7	‘anatthaṁ caratī’ti …pe…	79	
PA_an_10:79.1.8	‘anatthaṁ carissatī’ti āghātaṁ bandhati,	79	
PA_an_10:79.1.9	‘appiyassa me amanāpassa atthaṁ acarī’ti …pe…	79	
PA_an_10:79.1.10	‘atthaṁ caratī’ti …pe…	79	
PA_an_10:79.1.11	‘atthaṁ carissatī’ti āghātaṁ bandhati;	79	
PA_an_10:79.1.12	aṭṭhāne ca kuppati—	79	
PA_an_10:79.1.13	imāni kho, bhikkhave, dasa āghātavatthūnī”ti.	79	
PA_an_10:79.1.14	Navamaṁ.	79	
PA_an_10:80.0.1	Aṅguttara Nikāya 10.80	80	
PA_an_10:80.0.2	8. Ākaṅkhavagga	80	
PA_an_10:80.0.3	Āghātapaṭivinayasutta	80	
PA_an_10:80.1.1	“Dasayime, bhikkhave, āghātapaṭivinayā.	80	
PA_an_10:80.1.2	Katame dasa?	80	
PA_an_10:80.1.3	‘Anatthaṁ me acari, taṁ kutettha labbhā’ti āghātaṁ paṭivineti,	80	
PA_an_10:80.1.4	‘anatthaṁ me carati, taṁ kutettha labbhā’ti āghātaṁ paṭivineti,	80	
PA_an_10:80.1.5	‘anatthaṁ me carissati, taṁ kutettha labbhā’ti āghātaṁ paṭivineti,	80	
PA_an_10:80.1.6	piyassa me manāpassa anatthaṁ acari …pe…	80	
PA_an_10:80.1.7	carati …pe…	80	
PA_an_10:80.1.8	carissati, taṁ kutettha labbhāti āghātaṁ paṭivineti, appiyassa me amanāpassa atthaṁ acari …pe…	80	
PA_an_10:80.1.9	atthaṁ carati …pe…	80	
PA_an_10:80.1.10	atthaṁ carissati, taṁ kutettha labbhāti āghātaṁ paṭivineti,	80	
PA_an_10:80.1.11	aṭṭhāne ca na kuppati—	80	
PA_an_10:80.1.12	ime kho, bhikkhave, dasa āghātapaṭivinayā”ti.	80	
PA_an_10:80.1.13	Dasamaṁ.	80	
PA_an_10:80.1.14	Ākaṅkhavaggo tatiyo.	80	
PA_an_10:80.2.0	Tassuddānaṁ	80	
PA_an_10:80.2.1	Ākaṅkho kaṇṭako iṭṭhā,	80	
PA_an_10:80.2.2	vaḍḍhi ca migasālāya;	80	
PA_an_10:80.2.3	Tayo dhammā ca kāko ca,	80	
PA_an_10:80.2.4	nigaṇṭhā dve ca āghātāti.	80	
PA_an_10:81.0.1	Aṅguttara Nikāya 10.81	81	
PA_an_10:81.0.2	9. Theravagga	81	
PA_an_10:81.0.3	Vāhanasutta	81	
PA_an_10:81.1.1	Ekaṁ samayaṁ bhagavā campāyaṁ viharati gaggarāya pokkharaṇiyā tīre.	81	
PA_an_10:81.1.2	Atha kho āyasmā vāhano yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā vāhano bhagavantaṁ etadavoca:	81	
PA_an_10:81.1.3	“katihi nu kho, bhante, dhammehi tathāgato nissaṭo visaṁyutto vippamutto vimariyādīkatena cetasā viharatī”ti?	81	
PA_an_10:81.2.1	“Dasahi kho, vāhana, dhammehi tathāgato nissaṭo visaṁyutto vippamutto vimariyādīkatena cetasā viharati.	81	
PA_an_10:81.2.2	Katamehi dasahi?	81	
PA_an_10:81.2.3	Rūpena kho, vāhana, tathāgato nissaṭo visaṁyutto vippamutto vimariyādīkatena cetasā viharati,	81	
PA_an_10:81.2.4	vedanāya kho, vāhana …pe…	81	
PA_an_10:81.2.5	saññāya kho, vāhana …	81	
PA_an_10:81.2.6	saṅkhārehi kho, vāhana …	81	
PA_an_10:81.2.7	viññāṇena kho, vāhana …	81	
PA_an_10:81.2.8	jātiyā kho, vāhana …	81	
PA_an_10:81.2.9	jarāya kho, vāhana …	81	
PA_an_10:81.2.10	maraṇena kho, vāhana …	81	
PA_an_10:81.2.11	dukkhehi kho, vāhana …	81	
PA_an_10:81.2.12	kilesehi kho, vāhana, tathāgato nissaṭo visaṁyutto vippamutto vimariyādīkatena cetasā viharati.	81	
PA_an_10:81.2.13	Seyyathāpi, vāhana, uppalaṁ vā padumaṁ vā puṇḍarīkaṁ vā udake jātaṁ udake saṁvaḍḍhaṁ udakā paccuggamma ṭhitaṁ anupalittaṁ udakena;	81	
PA_an_10:81.2.14	evamevaṁ kho, vāhana, imehi dasahi dhammehi tathāgato nissaṭo visaṁyutto vippamutto vimariyādīkatena cetasā viharatī”ti.	81	
PA_an_10:81.2.15	Paṭhamaṁ.	81	
PA_an_10:82.0.1	Aṅguttara Nikāya 10.82	82	
PA_an_10:82.0.2	9. Theravagga	82	
PA_an_10:82.0.3	Ānandasutta	82	
PA_an_10:82.1.1	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca:	82	
PA_an_10:82.2.1	“So vatānanda, bhikkhu ‘assaddho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.3.1	So vatānanda, bhikkhu ‘dussīlo samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.4.1	So vatānanda, bhikkhu ‘appassuto samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.5.1	So vatānanda, bhikkhu ‘dubbaco samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.6.1	So vatānanda, bhikkhu ‘pāpamitto samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.7.1	So vatānanda, bhikkhu ‘kusīto samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.8.1	So vatānanda, bhikkhu ‘muṭṭhassati samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.9.1	So vatānanda, bhikkhu ‘asantuṭṭho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.10.1	So vatānanda, bhikkhu ‘pāpiccho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.11.1	So vatānanda, bhikkhu ‘micchādiṭṭhiko samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.12.1	So vatānanda, bhikkhu ‘imehi dasahi dhammehi samannāgato imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	82	
PA_an_10:82.13.1	So vatānanda, bhikkhu ‘saddho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.14.1	So vatānanda, bhikkhu ‘sīlavā samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.15.1	So vatānanda, bhikkhu ‘bahussuto sutadharo samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.16.1	So vatānanda, bhikkhu ‘suvaco samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.17.1	So vatānanda, bhikkhu ‘kalyāṇamitto samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.18.1	So vatānanda, bhikkhu ‘āraddhavīriyo samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.19.1	So vatānanda, bhikkhu ‘upaṭṭhitassati samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.20.1	So vatānanda, bhikkhu ‘santuṭṭho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.21.1	So vatānanda, bhikkhu ‘appiccho samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.22.1	So vatānanda, bhikkhu ‘sammādiṭṭhiko samāno imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjati.	82	
PA_an_10:82.23.1	So vatānanda, bhikkhu ‘imehi dasahi dhammehi samannāgato imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti.	82	
PA_an_10:82.23.2	Dutiyaṁ.	82	
PA_an_10:83.0.1	Aṅguttara Nikāya 10.83	83	
PA_an_10:83.0.2	9. Theravagga	83	
PA_an_10:83.0.3	Puṇṇiyasutta	83	
PA_an_10:83.1.1	Atha kho āyasmā puṇṇiyo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā puṇṇiyo bhagavantaṁ etadavoca:	83	
PA_an_10:83.1.2	“ko nu kho, bhante, hetu ko paccayo yena appekadā tathāgataṁ dhammadesanā paṭibhāti appekadā nappaṭibhātī”ti?	83	
PA_an_10:83.2.1	“Saddho ca, puṇṇiya, bhikkhu hoti, no ca upasaṅkamitā; neva tāva tathāgataṁ dhammadesanā paṭibhāti.	83	
PA_an_10:83.2.2	Yato ca kho, puṇṇiya, bhikkhu saddho ca hoti upasaṅkamitā ca, evaṁ tathāgataṁ dhammadesanā paṭibhāti.	83	
PA_an_10:83.3.1	Saddho ca, puṇṇiya, bhikkhu hoti upasaṅkamitā ca, no ca payirupāsitā …pe…	83	
PA_an_10:83.3.2	payirupāsitā ca, no ca paripucchitā …	83	
PA_an_10:83.3.3	paripucchitā ca, no ca ohitasoto dhammaṁ suṇāti …	83	
PA_an_10:83.3.4	ohitasoto ca dhammaṁ suṇāti, no ca sutvā dhammaṁ dhāreti …	83	
PA_an_10:83.3.5	sutvā ca dhammaṁ dhāreti, no ca dhātānaṁ dhammānaṁ atthaṁ upaparikkhati …	83	
PA_an_10:83.3.6	dhātānañca dhammānaṁ atthaṁ upaparikkhati no ca atthamaññāya dhammamaññāya dhammānudhammappaṭipanno hoti …	83	
PA_an_10:83.3.7	atthamaññāya dhammamaññāya dhammānudhammappaṭipanno ca hoti, no ca kalyāṇavāco hoti kalyāṇavākkaraṇo poriyā vācāya samannāgato vissaṭṭhāya anelagaḷāya atthassa viññāpaniyā …	83	
PA_an_10:83.3.8_0	kalyāṇavāco ca hoti kalyāṇavākkaraṇo poriyā vācāya samannāgato vissaṭṭhāya anelagaḷāya	83	
PA_an_10:83.3.8_1	atthassa viññāpaniyā, no ca sandassako hoti samādapako samuttejako sampahaṁsako sabrahmacārīnaṁ,	83	
PA_an_10:83.3.8_2	neva tāva tathāgataṁ dhammadesanā paṭibhāti.	83	
PA_an_10:83.4.1_0	Yato ca kho, puṇṇiya, bhikkhu saddho ca hoti, upasaṅkamitā ca, payirupāsitā ca, paripucchitā	83	
PA_an_10:83.4.1_1	ca, ohitasoto ca dhammaṁ suṇāti, sutvā ca dhammaṁ dhāreti, dhātānañca dhammānaṁ atthaṁ	83	
PA_an_10:83.4.1_2	upaparikkhati, atthamaññāya dhammamaññāya dhammānudhammappaṭipanno ca hoti, kalyāṇavāco	83	
PA_an_10:83.4.1_3	ca hoti kalyāṇavākkaraṇo poriyā vācāya samannāgato vissaṭṭhāya anelagaḷāya atthassa	83	
PA_an_10:83.4.1_4	viññāpaniyā, sandassako ca hoti samādapako samuttejako sampahaṁsako sabrahmacārīnaṁ—	83	
PA_an_10:83.4.2	evaṁ tathāgataṁ dhammadesanā paṭibhāti.	83	
PA_an_10:83.4.3	Imehi kho, puṇṇiya, dasahi dhammehi samannāgatā ekantapaṭibhānā tathāgataṁ dhammadesanā hotī”ti.	83	
PA_an_10:83.4.4	Tatiyaṁ.	83	
PA_an_10:84.0.1	Aṅguttara Nikāya 10.84	84	
PA_an_10:84.0.2	9. Theravagga	84	
PA_an_10:84.0.3	Byākaraṇasutta	84	
PA_an_10:84.1.1	Tatra kho āyasmā mahāmoggallāno bhikkhū āmantesi:	84	
PA_an_10:84.1.2	“āvuso bhikkhave”ti.	84	
PA_an_10:84.1.3	“Āvuso”ti kho te bhikkhū āyasmato mahāmoggallānassa paccassosuṁ.	84	
PA_an_10:84.1.4	Āyasmā mahāmoggallāno etadavoca:	84	
PA_an_10:84.2.1	“Idhāvuso, bhikkhu aññaṁ byākaroti:	84	
PA_an_10:84.2.2	‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	84	
PA_an_10:84.2.3	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati.	84	
PA_an_10:84.2.4_0	So tathāgatena vā tathāgatasāvakena vā jhāyinā samāpattikusalena paracittakusalena	84	
PA_an_10:84.2.4_1	paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ	84	
PA_an_10:84.2.4_2	āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati.	84	
PA_an_10:84.3.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:	84	
PA_an_10:84.3.2	‘kiṁ nu kho ayamāyasmā aññaṁ byākaroti—	84	
PA_an_10:84.3.3	khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti?	84	
PA_an_10:84.4.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:	84	
PA_an_10:84.5.1	‘Kodhano kho ayamāyasmā;	84	
PA_an_10:84.5.2	kodhapariyuṭṭhitena cetasā bahulaṁ viharati.	84	
PA_an_10:84.5.3	Kodhapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.6.1	Upanāhī kho pana ayamāyasmā;	84	
PA_an_10:84.6.2	upanāhapariyuṭṭhitena cetasā bahulaṁ viharati.	84	
PA_an_10:84.6.3	Upanāhapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.7.1	Makkhī kho pana ayamāyasmā;	84	
PA_an_10:84.7.2	makkhapariyuṭṭhitena cetasā bahulaṁ viharati.	84	
PA_an_10:84.7.3	Makkhapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.8.1	Paḷāsī kho pana ayamāyasmā;	84	
PA_an_10:84.8.2	paḷāsapariyuṭṭhitena cetasā bahulaṁ viharati.	84	
PA_an_10:84.8.3	Paḷāsapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.9.1	Issukī kho pana ayamāyasmā;	84	
PA_an_10:84.9.2	issāpariyuṭṭhitena cetasā bahulaṁ viharati.	84	
PA_an_10:84.9.3	Issāpariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.10.1	Maccharī kho pana ayamāyasmā;	84	
PA_an_10:84.10.2	maccherapariyuṭṭhitena cetasā bahulaṁ viharati.	84	
PA_an_10:84.10.3	Maccherapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.11.1	Saṭho kho pana ayamāyasmā;	84	
PA_an_10:84.11.2	sāṭheyyapariyuṭṭhitena cetasā bahulaṁ viharati.	84	
PA_an_10:84.11.3	Sāṭheyyapariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.12.1	Māyāvī kho pana ayamāyasmā;	84	
PA_an_10:84.12.2	māyāpariyuṭṭhitena cetasā bahulaṁ viharati.	84	
PA_an_10:84.12.3	Māyāpariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.13.1	Pāpiccho kho pana ayamāyasmā;	84	
PA_an_10:84.13.2	icchāpariyuṭṭhitena cetasā bahulaṁ viharati.	84	
PA_an_10:84.13.3	Icchāpariyuṭṭhānaṁ kho pana tathāgatappavedite dhammavinaye parihānametaṁ.	84	
PA_an_10:84.14.1	Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno.	84	
PA_an_10:84.14.2	Antarā vosānagamanaṁ kho pana tathāgatappavedite dhammavinaye parihānametaṁ’.	84	
PA_an_10:84.15.1	So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	84	
PA_an_10:84.15.2	So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti.	84	
PA_an_10:84.15.3	Catutthaṁ.	84	
PA_an_10:85.0.1	Aṅguttara Nikāya 10.85	85	
PA_an_10:85.0.2	9. Theravagga	85	
PA_an_10:85.0.3	Katthīsutta	85	
PA_an_10:85.1.1	Ekaṁ samayaṁ āyasmā mahācundo cetīsu viharati sahajātiyaṁ.	85	
PA_an_10:85.1.2	Tatra kho āyasmā mahācundo bhikkhū āmantesi:	85	
PA_an_10:85.1.3	“āvuso bhikkhave”ti.	85	
PA_an_10:85.1.4	“Āvuso”ti kho te bhikkhū āyasmato mahācundassa paccassosuṁ.	85	
PA_an_10:85.1.5	Āyasmā mahācundo etadavoca:	85	
PA_an_10:85.2.1	“Idhāvuso, bhikkhu katthī hoti vikatthī adhigamesu:	85	
PA_an_10:85.2.2_0	‘ahaṁ paṭhamaṁ jhānaṁ samāpajjāmipi vuṭṭhahāmipi, ahaṁ dutiyaṁ jhānaṁ samāpajjāmipi	85	
PA_an_10:85.2.2_1	vuṭṭhahāmipi, ahaṁ tatiyaṁ jhānaṁ samāpajjāmipi vuṭṭhahāmipi, ahaṁ catutthaṁ jhānaṁ	85	
PA_an_10:85.2.2_2	samāpajjāmipi vuṭṭhahāmipi, ahaṁ ākāsānañcāyatanaṁ samāpajjāmipi vuṭṭhahāmipi, ahaṁ	85	
PA_an_10:85.2.2_3	viññāṇañcāyatanaṁ samāpajjāmipi vuṭṭhahāmipi, ahaṁ ākiñcaññāyatanaṁ samāpajjāmipi	85	
PA_an_10:85.2.2_4	vuṭṭhahāmipi, ahaṁ nevasaññānāsaññāyatanaṁ samāpajjāmipi vuṭṭhahāmipi, ahaṁ saññāvedayitanirodhaṁ	85	
PA_an_10:85.2.2_5	samāpajjāmipi vuṭṭhahāmipī’ti.	85	
PA_an_10:85.3.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati.	85	
PA_an_10:85.3.2_0	So tathāgatena vā tathāgatasāvakena vā jhāyinā samāpattikusalena paracittakusalena	85	
PA_an_10:85.3.2_1	paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ	85	
PA_an_10:85.3.2_2	āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati.	85	
PA_an_10:85.4.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:	85	
PA_an_10:85.4.2	‘kiṁ nu kho ayamāyasmā katthī hoti vikatthī adhigamesu—	85	
PA_an_10:85.4.3	ahaṁ paṭhamaṁ jhānaṁ samāpajjāmipi vuṭṭhahāmipi …pe…	85	
PA_an_10:85.4.4	ahaṁ saññāvedayitanirodhaṁ samāpajjāmipi vuṭṭhahāmipī’ti.	85	
PA_an_10:85.5.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:	85	
PA_an_10:85.6.1	‘Dīgharattaṁ kho ayamāyasmā khaṇḍakārī chiddakārī sabalakārī kammāsakārī na santatakārī na santatavutti sīlesu.	85	
PA_an_10:85.6.2	Dussīlo kho ayamāyasmā.	85	
PA_an_10:85.6.3	Dussilyaṁ kho pana tathāgatappavedite dhammavinaye parihānametaṁ.	85	
PA_an_10:85.7.1	Assaddho kho pana ayamāyasmā;	85	
PA_an_10:85.7.2	assaddhiyaṁ kho pana tathāgatappavedite dhammavinaye parihānametaṁ.	85	
PA_an_10:85.8.1	Appassuto kho pana ayamāyasmā anācāro;	85	
PA_an_10:85.8.2	appasaccaṁ kho pana tathāgatappavedite dhammavinaye parihānametaṁ.	85	
PA_an_10:85.9.1	Dubbaco kho pana ayamāyasmā;	85	
PA_an_10:85.9.2	dovacassatā kho pana tathāgatappavedite dhammavinaye parihānametaṁ.	85	
PA_an_10:85.10.1	Pāpamitto kho pana ayamāyasmā;	85	
PA_an_10:85.10.2	pāpamittatā kho pana tathāgatappavedite dhammavinaye parihānametaṁ.	85	
PA_an_10:85.11.1	Kusīto kho pana ayamāyasmā;	85	
PA_an_10:85.11.2	kosajjaṁ kho pana tathāgatappavedite dhammavinaye parihānametaṁ.	85	
PA_an_10:85.12.1	Muṭṭhassati kho pana ayamāyasmā;	85	
PA_an_10:85.12.2	muṭṭhassaccaṁ kho pana tathāgatappavedite dhammavinaye parihānametaṁ.	85	
PA_an_10:85.13.1	Kuhako kho pana ayamāyasmā;	85	
PA_an_10:85.13.2	kohaññaṁ kho pana tathāgatappavedite dhammavinaye parihānametaṁ.	85	
PA_an_10:85.14.1	Dubbharo kho pana ayamāyasmā;	85	
PA_an_10:85.14.2	dubbharatā kho pana tathāgatappavedite dhammavinaye parihānametaṁ.	85	
PA_an_10:85.15.1	Duppañño kho pana ayamāyasmā;	85	
PA_an_10:85.15.2	duppaññatā kho pana tathāgatappavedite dhammavinaye parihānametaṁ’.	85	
PA_an_10:85.16.1	Seyyathāpi, āvuso, sahāyako sahāyakaṁ evaṁ vadeyya:	85	
PA_an_10:85.16.2	‘yadā te, samma, dhanena dhanakaraṇīyaṁ assa, yāceyyāsi maṁ dhanaṁ. Dassāmi te dhanan’ti.	85	
PA_an_10:85.16.3	So kiñcideva dhanakaraṇīye samuppanne sahāyako sahāyakaṁ evaṁ vadeyya: ‘attho me, samma, dhanena. Dehi me dhanan’ti.	85	
PA_an_10:85.16.4	So evaṁ vadeyya:	85	
PA_an_10:85.16.5	‘tena hi, samma, idha khanāhī’ti. So tatra khananto nādhigaccheyya.	85	
PA_an_10:85.16.6	So evaṁ vadeyya:	85	
PA_an_10:85.16.7	‘alikaṁ maṁ, samma, avaca; tucchakaṁ maṁ, samma, avaca—idha khanāhī’ti.	85	
PA_an_10:85.16.8	So evaṁ vadeyya:	85	
PA_an_10:85.16.9	‘nāhaṁ taṁ, samma, alikaṁ avacaṁ, tucchakaṁ avacaṁ. Tena hi, samma, idha khanāhī’ti.	85	
PA_an_10:85.16.10	So tatrapi khananto nādhigaccheyya.	85	
PA_an_10:85.16.11	So evaṁ vadeyya:	85	
PA_an_10:85.16.12	‘alikaṁ maṁ, samma, avaca, tucchakaṁ maṁ, samma, avaca—idha khanāhī’ti.	85	
PA_an_10:85.16.13	So evaṁ vadeyya:	85	
PA_an_10:85.16.14	‘nāhaṁ taṁ, samma, alikaṁ avacaṁ, tucchakaṁ avacaṁ. Tena hi, samma, idha khanāhī’ti.	85	
PA_an_10:85.16.15	So tatrapi khananto nādhigaccheyya.	85	
PA_an_10:85.16.16	So evaṁ vadeyya:	85	
PA_an_10:85.16.17	‘alikaṁ maṁ, samma, avaca, tucchakaṁ maṁ, samma, avaca—idha khanāhī’ti.	85	
PA_an_10:85.16.18	So evaṁ vadeyya:	85	
PA_an_10:85.16.19	‘nāhaṁ taṁ, samma, alikaṁ avacaṁ, tucchakaṁ avacaṁ. Api ca ahameva ummādaṁ pāpuṇiṁ cetaso vipariyāyan’ti.	85	
PA_an_10:85.17.1	Evamevaṁ kho, āvuso, bhikkhu katthī hoti vikatthī adhigamesu:	85	
PA_an_10:85.17.2_0	‘ahaṁ paṭhamaṁ jhānaṁ samāpajjāmipi vuṭṭhahāmipi, ahaṁ dutiyaṁ jhānaṁ samāpajjāmipi	85	
PA_an_10:85.17.2_1	vuṭṭhahāmipi, ahaṁ tatiyaṁ jhānaṁ samāpajjāmipi vuṭṭhahāmipi, ahaṁ catutthaṁ jhānaṁ	85	
PA_an_10:85.17.2_2	samāpajjāmipi vuṭṭhahāmipi, ahaṁ ākāsānañcāyatanaṁ samāpajjāmipi vuṭṭhahāmipi, ahaṁ	85	
PA_an_10:85.17.2_3	viññāṇañcāyatanaṁ samāpajjāmipi vuṭṭhahāmipi, ahaṁ ākiñcaññāyatanaṁ samāpajjāmipi	85	
PA_an_10:85.17.2_4	vuṭṭhahāmipi, ahaṁ nevasaññānāsaññāyatanaṁ samāpajjāmipi vuṭṭhahāmipi, ahaṁ saññāvedayitanirodhaṁ	85	
PA_an_10:85.17.2_5	samāpajjāmipi vuṭṭhahāmipī’ti.	85	
PA_an_10:85.18.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati.	85	
PA_an_10:85.18.2_0	So tathāgatena vā tathāgatasāvakena vā jhāyinā samāpattikusalena paracittakusalena	85	
PA_an_10:85.18.2_1	paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ	85	
PA_an_10:85.18.2_2	āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati.	85	
PA_an_10:85.19.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:	85	
PA_an_10:85.19.2	‘kiṁ nu kho ayamāyasmā katthī hoti vikatthī adhigamesu—	85	
PA_an_10:85.19.3	ahaṁ paṭhamaṁ jhānaṁ samāpajjāmipi …pe…	85	
PA_an_10:85.19.4	ahaṁ saññāvedayitanirodhaṁ samāpajjāmipi vuṭṭhahāmipī’ti.	85	
PA_an_10:85.20.1	Tamenaṁ tathāgato vā tathāgatasāvako vā jhāyī samāpattikusalo paracittapariyāyakusalo cetasā ceto paricca pajānāti:	85	
PA_an_10:85.21.1	‘Dīgharattaṁ kho ayamāyasmā khaṇḍakārī chiddakārī sabalakārī kammāsakārī, na santatakārī na santatavutti sīlesu.	85	
PA_an_10:85.21.2	Dussīlo kho ayamāyasmā;	85	
PA_an_10:85.21.3	dussilyaṁ kho pana tathāgatappavedite dhammavinaye parihānametaṁ.	85	
PA_an_10:85.22.1	Assaddho kho pana ayamāyasmā;	85	
PA_an_10:85.22.2	assaddhiyaṁ kho pana tathāgatappavedite dhammavinaye parihānametaṁ.	85	
PA_an_10:85.23.1	Appassuto kho pana ayamāyasmā anācāro;	85	
PA_an_10:85.23.2	appasaccaṁ kho pana tathāgatappavedite dhammavinaye parihānametaṁ.	85	
PA_an_10:85.24.1	Dubbaco kho pana ayamāyasmā;	85	
PA_an_10:85.24.2	dovacassatā kho pana tathāgatappavedite dhammavinaye parihānametaṁ.	85	
PA_an_10:85.25.1	Pāpamitto kho pana ayamāyasmā;	85	
PA_an_10:85.25.2	pāpamittatā kho pana tathāgatappavedite dhammavinaye parihānametaṁ.	85	
PA_an_10:85.26.1	Kusīto kho pana ayamāyasmā;	85	
PA_an_10:85.26.2	kosajjaṁ kho pana tathāgatappavedite dhammavinaye parihānametaṁ.	85	
PA_an_10:85.27.1	Muṭṭhassati kho pana ayamāyasmā;	85	
PA_an_10:85.27.2	muṭṭhassaccaṁ kho pana tathāgatappavedite dhammavinaye parihānametaṁ.	85	
PA_an_10:85.28.1	Kuhako kho pana ayamāyasmā;	85	
PA_an_10:85.28.2	kohaññaṁ kho pana tathāgatappavedite dhammavinaye parihānametaṁ.	85	
PA_an_10:85.29.1	Dubbharo kho pana ayamāyasmā;	85	
PA_an_10:85.29.2	dubbharatā kho pana tathāgatappavedite dhammavinaye parihānametaṁ.	85	
PA_an_10:85.30.1	Duppañño kho pana ayamāyasmā;	85	
PA_an_10:85.30.2	duppaññatā kho pana tathāgatappavedite dhammavinaye parihānametaṁ’.	85	
PA_an_10:85.31.1	So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	85	
PA_an_10:85.31.2	So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti.	85	
PA_an_10:85.31.3	Pañcamaṁ.	85	
PA_an_10:86.0.1	Aṅguttara Nikāya 10.86	86	
PA_an_10:86.0.2	9. Theravagga	86	
PA_an_10:86.0.3	Adhimānasutta	86	
PA_an_10:86.1.1	Ekaṁ samayaṁ āyasmā mahākassapo rājagahe viharati veḷuvane kalandakanivāpe.	86	
PA_an_10:86.1.2	Tatra kho āyasmā mahākassapo bhikkhū āmantesi:	86	
PA_an_10:86.1.3	“āvuso bhikkhave”ti.	86	
PA_an_10:86.1.4	“Āvuso”ti kho te bhikkhū āyasmato mahākassapassa paccassosuṁ.	86	
PA_an_10:86.1.5	Āyasmā mahākassapo etadavoca:	86	
PA_an_10:86.2.1	“Idhāvuso, bhikkhu aññaṁ byākaroti:	86	
PA_an_10:86.2.2	‘khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	86	
PA_an_10:86.2.3	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo samanuyuñjati samanuggāhati samanubhāsati.	86	
PA_an_10:86.2.4_0	So tathāgatena vā tathāgatasāvakena vā jhāyinā samāpattikusalena paracittakusalena	86	
PA_an_10:86.2.4_1	paracittapariyāyakusalena samanuyuñjiyamāno samanuggāhiyamāno samanubhāsiyamāno irīṇaṁ	86	
PA_an_10:86.2.4_2	āpajjati vicinaṁ āpajjati anayaṁ āpajjati byasanaṁ āpajjati anayabyasanaṁ āpajjati.	86	
PA_an_10:86.3.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:	86	
PA_an_10:86.3.2	‘kiṁ nu kho ayamāyasmā aññaṁ byākaroti—	86	
PA_an_10:86.3.3	khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	86	
PA_an_10:86.4.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:	86	
PA_an_10:86.5.1	‘Adhimāniko kho ayamāyasmā adhimānasacco, appatte pattasaññī, akate katasaññī, anadhigate adhigatasaññī.	86	
PA_an_10:86.5.2	Adhimānena aññaṁ byākaroti—	86	
PA_an_10:86.5.3	khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	86	
PA_an_10:86.6.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca manasi karoti:	86	
PA_an_10:86.6.2	‘kiṁ nu kho ayamāyasmā nissāya adhimāniko adhimānasacco, appatte pattasaññī, akate katasaññī, anadhigate adhigatasaññī.	86	
PA_an_10:86.6.3	Adhimānena aññaṁ byākaroti—	86	
PA_an_10:86.6.4	khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	86	
PA_an_10:86.7.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:	86	
PA_an_10:86.8.1_0	‘Bahussuto kho pana ayamāyasmā sutadharo sutasannicayo, ye te dhammā ādikalyāṇā majjhekalyāṇā	86	
PA_an_10:86.8.1_1	pariyosānakalyāṇā sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ	86	
PA_an_10:86.8.1_2	abhivadanti, tathārūpāssa dhammā bahussutā honti dhātā vacasā paricitā manasānupekkhitā	86	
PA_an_10:86.8.1_3	diṭṭhiyā suppaṭividdhā.	86	
PA_an_10:86.8.2	Tasmā ayamāyasmā adhimāniko adhimānasacco, appatte pattasaññī, akate katasaññī, anadhigate adhigatasaññī.	86	
PA_an_10:86.8.3	Adhimānena aññaṁ byākaroti—	86	
PA_an_10:86.8.4	khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyāti pajānāmī’ti.	86	
PA_an_10:86.9.1	Tamenaṁ tathāgato vā tathāgatasāvako vā jhāyī samāpattikusalo paracittakusalo paracittapariyāyakusalo evaṁ cetasā ceto paricca pajānāti:	86	
PA_an_10:86.10.1	‘Abhijjhālu kho pana ayamāyasmā;	86	
PA_an_10:86.10.2	abhijjhāpariyuṭṭhitena cetasā bahulaṁ viharati.	86	
PA_an_10:86.10.3	Abhijjhāpariyuṭṭhānaṁ kho pana tathāgatappavedite dhammavinaye parihānametaṁ.	86	
PA_an_10:86.11.1	Byāpanno kho pana ayamāyasmā;	86	
PA_an_10:86.11.2	byāpādapariyuṭṭhitena cetasā bahulaṁ viharati.	86	
PA_an_10:86.11.3	Byāpādapariyuṭṭhānaṁ kho pana tathāgatappavedite dhammavinaye parihānametaṁ.	86	
PA_an_10:86.12.1	Thinamiddho kho pana ayamāyasmā;	86	
PA_an_10:86.12.2	thinamiddhapariyuṭṭhitena cetasā bahulaṁ viharati.	86	
PA_an_10:86.12.3	Thinamiddhapariyuṭṭhānaṁ kho pana tathāgatappavedite dhammavinaye parihānametaṁ.	86	
PA_an_10:86.13.1	Uddhato kho pana ayamāyasmā;	86	
PA_an_10:86.13.2	uddhaccapariyuṭṭhitena cetasā bahulaṁ viharati.	86	
PA_an_10:86.13.3	Uddhaccapariyuṭṭhānaṁ kho pana tathāgatappavedite dhammavinaye parihānametaṁ.	86	
PA_an_10:86.14.1	Vicikiccho kho pana ayamāyasmā;	86	
PA_an_10:86.14.2	vicikicchāpariyuṭṭhitena cetasā bahulaṁ viharati.	86	
PA_an_10:86.14.3	Vicikicchāpariyuṭṭhānaṁ kho pana tathāgatappavedite dhammavinaye parihānametaṁ.	86	
PA_an_10:86.15.1	Kammārāmo kho pana ayamāyasmā kammarato kammārāmataṁ anuyutto.	86	
PA_an_10:86.15.2	Kammārāmatā kho pana tathāgatappavedite dhammavinaye parihānametaṁ.	86	
PA_an_10:86.16.1	Bhassārāmo kho pana ayamāyasmā bhassarato bhassārāmataṁ anuyutto.	86	
PA_an_10:86.16.2	Bhassārāmatā kho pana tathāgatappavedite dhammavinaye parihānametaṁ.	86	
PA_an_10:86.17.1	Niddārāmo kho pana ayamāyasmā niddārato niddārāmataṁ anuyutto.	86	
PA_an_10:86.17.2	Niddārāmatā kho pana tathāgatappavedite dhammavinaye parihānametaṁ.	86	
PA_an_10:86.18.1	Saṅgaṇikārāmo kho pana ayamāyasmā saṅgaṇikarato saṅgaṇikārāmataṁ anuyutto.	86	
PA_an_10:86.18.2	Saṅgaṇikārāmatā kho pana tathāgatappavedite dhammavinaye parihānametaṁ.	86	
PA_an_10:86.19.1	Sati kho pana ayamāyasmā uttari karaṇīye oramattakena visesādhigamena antarā vosānaṁ āpanno.	86	
PA_an_10:86.19.2	Antarā vosānagamanaṁ kho pana tathāgatappavedite dhammavinaye parihānametaṁ’.	86	
PA_an_10:86.20.1	So vatāvuso, bhikkhu ‘ime dasa dhamme appahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti netaṁ ṭhānaṁ vijjati.	86	
PA_an_10:86.20.2	So vatāvuso, bhikkhu ‘ime dasa dhamme pahāya imasmiṁ dhammavinaye vuddhiṁ virūḷhiṁ vepullaṁ āpajjissatī’ti ṭhānametaṁ vijjatī”ti.	86	
PA_an_10:86.20.3	Chaṭṭhaṁ.	86	
PA_an_10:87.0.1	Aṅguttara Nikāya 10.87	87	
PA_an_10:87.0.2	9. Theravagga	87	
PA_an_10:87.0.3	Nappiyasutta	87	
PA_an_10:87.1.1	Tatra kho bhagavā kālaṅkataṁ bhikkhuṁ ārabbha bhikkhū āmantesi:	87	
PA_an_10:87.1.2	“bhikkhavo”ti.	87	
PA_an_10:87.1.3	“Bhadante”ti te bhikkhū bhagavato paccassosuṁ.	87	
PA_an_10:87.1.4	Bhagavā etadavoca:	87	
PA_an_10:87.2.1	“Idha, bhikkhave, bhikkhu adhikaraṇiko hoti, adhikaraṇasamathassa na vaṇṇavādī.	87	
PA_an_10:87.2.2	Yampi, bhikkhave, bhikkhu adhikaraṇiko hoti adhikaraṇasamathassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.3.1	Puna caparaṁ, bhikkhave, bhikkhu na sikkhākāmo hoti, sikkhāsamādānassa na vaṇṇavādī.	87	
PA_an_10:87.3.2	Yampi, bhikkhave, bhikkhu na sikkhākāmo hoti sikkhāsamādānassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.4.1	Puna caparaṁ, bhikkhave, bhikkhu pāpiccho hoti, icchāvinayassa na vaṇṇavādī.	87	
PA_an_10:87.4.2	Yampi, bhikkhave, bhikkhu pāpiccho hoti icchāvinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.5.1	Puna caparaṁ, bhikkhave, bhikkhu kodhano hoti, kodhavinayassa na vaṇṇavādī.	87	
PA_an_10:87.5.2	Yampi, bhikkhave, bhikkhu kodhano hoti kodhavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.6.1	Puna caparaṁ, bhikkhave, bhikkhu makkhī hoti, makkhavinayassa na vaṇṇavādī.	87	
PA_an_10:87.6.2	Yampi, bhikkhave, bhikkhu makkhī hoti makkhavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.7.1	Puna caparaṁ, bhikkhave, bhikkhu saṭho hoti, sāṭheyyavinayassa na vaṇṇavādī.	87	
PA_an_10:87.7.2	Yampi, bhikkhave, bhikkhu saṭho hoti sāṭheyyavinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.8.1	Puna caparaṁ, bhikkhave, bhikkhu māyāvī hoti, māyāvinayassa na vaṇṇavādī.	87	
PA_an_10:87.8.2	Yampi, bhikkhave, bhikkhu māyāvī hoti māyāvinayassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.9.1	Puna caparaṁ, bhikkhave, bhikkhu dhammānaṁ na nisāmakajātiko hoti, dhammanisantiyā na vaṇṇavādī.	87	
PA_an_10:87.9.2	Yampi, bhikkhave, bhikkhu dhammānaṁ na nisāmakajātiko hoti dhammanisantiyā na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.10.1	Puna caparaṁ, bhikkhave, bhikkhu na paṭisallīno hoti, paṭisallānassa na vaṇṇavādī.	87	
PA_an_10:87.10.2	Yampi, bhikkhave, bhikkhu na paṭisallīno hoti paṭisallānassa na vaṇṇavādī, ayampi dhammo na piyatāya na garutāya na bhāvanāya na sāmaññāya na ekībhāvāya saṁvattati.	87	
PA_an_10:87.11.1	Puna caparaṁ, bhikkhave, bhikkhu sabrahmacārīnaṁ na paṭisanthārako hoti, paṭisanthārakassa na vaṇṇavādī.	87	
PA_an_10:87.11.2_0	Yampi, bhikkhave, bhikkhu sabrahmacārīnaṁ na paṭisanthārako hoti paṭisanthārakassa	87	
PA_an_10:87.11.2_1	na vaṇṇavādī, ayampi dhammo na piyatāya na garutāya na bhāvanāya na sāmaññāya na	87	
PA_an_10:87.11.2_2	ekībhāvāya saṁvattati.	87	
PA_an_10:87.12.1	Evarūpassa, bhikkhave, bhikkhuno kiñcāpi evaṁ icchā uppajjeyya:	87	
PA_an_10:87.12.2	‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī na ceva sakkaronti na garuṁ karonti na mānenti na pūjenti.	87	
PA_an_10:87.12.3	Taṁ kissa hetu?	87	
PA_an_10:87.12.4	Tathāhissa, bhikkhave, viññū sabrahmacārī te pāpake akusale dhamme appahīne samanupassanti.	87	
PA_an_10:87.13.1	Seyyathāpi, bhikkhave, assakhaḷuṅkassa kiñcāpi evaṁ icchā uppajjeyya:	87	
PA_an_10:87.13.2_0	‘aho vata maṁ manussā ājānīyaṭṭhāne ṭhapeyyuṁ, ājānīyabhojanañca bhojeyyuṁ, ājānīyaparimajjanañca	87	
PA_an_10:87.13.2_1	parimajjeyyun’ti, atha kho naṁ manussā na ceva ājānīyaṭṭhāne ṭhapenti na ca ājānīyabhojanaṁ	87	
PA_an_10:87.13.2_2	bhojenti na ca ājānīyaparimajjanaṁ parimajjanti.	87	
PA_an_10:87.13.3	Taṁ kissa hetu?	87	
PA_an_10:87.13.4	Tathāhissa, bhikkhave, viññū manussā tāni sāṭheyyāni kūṭeyyāni jimheyyāni vaṅkeyyāni appahīnāni samanupassanti.	87	
PA_an_10:87.13.5	Evamevaṁ kho, bhikkhave, evarūpassa bhikkhuno kiñcāpi evaṁ icchā uppajjeyya:	87	
PA_an_10:87.13.6	‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī na ceva sakkaronti na garuṁ karonti na mānenti na pūjenti.	87	
PA_an_10:87.13.7	Taṁ kissa hetu?	87	
PA_an_10:87.13.8	Tathāhissa, bhikkhave, viññū sabrahmacārī te pāpake akusale dhamme appahīne samanupassanti.	87	
PA_an_10:87.14.1	Idha pana, bhikkhave, bhikkhu na adhikaraṇiko hoti, adhikaraṇasamathassa vaṇṇavādī.	87	
PA_an_10:87.14.2	Yampi, bhikkhave, bhikkhu na adhikaraṇiko hoti adhikaraṇasamathassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.	87	
PA_an_10:87.15.1	Puna caparaṁ, bhikkhave, bhikkhu sikkhākāmo hoti, sikkhāsamādānassa vaṇṇavādī.	87	
PA_an_10:87.15.2	Yampi, bhikkhave, bhikkhu sikkhākāmo hoti sikkhāsamādānassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.	87	
PA_an_10:87.16.1	Puna caparaṁ, bhikkhave, bhikkhu appiccho hoti, icchāvinayassa vaṇṇavādī.	87	
PA_an_10:87.16.2	Yampi, bhikkhave, bhikkhu appiccho hoti icchāvinayassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.17.1	Puna caparaṁ, bhikkhave, bhikkhu akkodhano hoti, kodhavinayassa vaṇṇavādī.	87	
PA_an_10:87.17.2	Yampi, bhikkhave, bhikkhu akkodhano hoti kodhavinayassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.18.1	Puna caparaṁ, bhikkhave, bhikkhu amakkhī hoti, makkhavinayassa vaṇṇavādī.	87	
PA_an_10:87.18.2	Yampi, bhikkhave, bhikkhu amakkhī hoti makkhavinayassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.19.1	Puna caparaṁ, bhikkhave, bhikkhu asaṭho hoti, sāṭheyyavinayassa vaṇṇavādī.	87	
PA_an_10:87.19.2	Yampi, bhikkhave, bhikkhu asaṭho hoti sāṭheyyavinayassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.20.1	Puna caparaṁ, bhikkhave, bhikkhu amāyāvī hoti, māyāvinayassa vaṇṇavādī.	87	
PA_an_10:87.20.2	Yampi, bhikkhave, bhikkhu amāyāvī hoti māyāvinayassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.21.1	Puna caparaṁ, bhikkhave, bhikkhu dhammānaṁ nisāmakajātiko hoti, dhammanisantiyā vaṇṇavādī.	87	
PA_an_10:87.21.2	Yampi, bhikkhave, bhikkhu dhammānaṁ nisāmakajātiko hoti dhammanisantiyā vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.22.1	Puna caparaṁ, bhikkhave, bhikkhu paṭisallīno hoti, paṭisallānassa vaṇṇavādī.	87	
PA_an_10:87.22.2	Yampi, bhikkhave, bhikkhu paṭisallīno hoti paṭisallānassa vaṇṇavādī, ayampi dhammo …pe… ekībhāvāya saṁvattati.	87	
PA_an_10:87.23.1	Puna caparaṁ, bhikkhave, bhikkhu sabrahmacārīnaṁ paṭisanthārako hoti, paṭisanthārakassa vaṇṇavādī.	87	
PA_an_10:87.23.2	Yampi, bhikkhave, bhikkhu sabrahmacārīnaṁ paṭisanthārako hoti paṭisanthārakassa vaṇṇavādī, ayampi dhammo piyatāya garutāya bhāvanāya sāmaññāya ekībhāvāya saṁvattati.	87	
PA_an_10:87.24.1	Evarūpassa, bhikkhave, bhikkhuno kiñcāpi na evaṁ icchā uppajjeyya:	87	
PA_an_10:87.24.2	‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī sakkaronti garuṁ karonti mānenti pūjenti.	87	
PA_an_10:87.24.3	Taṁ kissa hetu?	87	
PA_an_10:87.24.4	Tathāhissa, bhikkhave, viññū sabrahmacārī te pāpake akusale dhamme pahīne samanupassanti.	87	
PA_an_10:87.25.1	Seyyathāpi, bhikkhave, bhaddassa assājānīyassa kiñcāpi na evaṁ icchā uppajjeyya:	87	
PA_an_10:87.25.2_0	‘aho vata maṁ manussā ājānīyaṭṭhāne ṭhapeyyuṁ, ājānīyabhojanañca bhojeyyuṁ, ājānīyaparimajjanañca	87	
PA_an_10:87.25.2_1	parimajjeyyun’ti, atha kho naṁ manussā ājānīyaṭṭhāne ca ṭhapenti ājānīyabhojanañca	87	
PA_an_10:87.25.2_2	bhojenti ājānīyaparimajjanañca parimajjanti.	87	
PA_an_10:87.25.3	Taṁ kissa hetu?	87	
PA_an_10:87.25.4	Tathāhissa, bhikkhave, viññū manussā tāni sāṭheyyāni kūṭeyyāni jimheyyāni vaṅkeyyāni pahīnāni samanupassanti.	87	
PA_an_10:87.26.1	Evamevaṁ kho, bhikkhave, evarūpassa bhikkhuno kiñcāpi na evaṁ icchā uppajjeyya:	87	
PA_an_10:87.26.2	‘aho vata maṁ sabrahmacārī sakkareyyuṁ garuṁ kareyyuṁ māneyyuṁ pūjeyyun’ti, atha kho naṁ sabrahmacārī sakkaronti garuṁ karonti mānenti pūjenti.	87	
PA_an_10:87.26.3	Taṁ kissa hetu?	87	
PA_an_10:87.26.4	Tathāhissa, bhikkhave, viññū sabrahmacārī te pāpake akusale dhamme pahīne samanupassantī”ti.	87	
PA_an_10:87.26.5	Sattamaṁ.	87	
PA_an_10:88.0.1	Aṅguttara Nikāya 10.88	88	
PA_an_10:88.0.2	9. Theravagga	88	
PA_an_10:88.0.3	Akkosakasutta	88	
PA_an_10:88.1.1	“Yo so, bhikkhave, bhikkhu akkosakaparibhāsako ariyūpavādī sabrahmacārīnaṁ ṭhānametaṁ avakāso yaṁ so dasannaṁ byasanānaṁ aññataraṁ byasanaṁ nigaccheyya.	88	
PA_an_10:88.1.2	Katamesaṁ dasannaṁ?	88	
PA_an_10:88.1.3_0	Anadhigataṁ nādhigacchati, adhigatā parihāyati, saddhammassa na vodāyanti, saddhammesu	88	
PA_an_10:88.1.3_1	vā adhimāniko hoti anabhirato vā brahmacariyaṁ carati, aññataraṁ vā saṅkiliṭṭhaṁ	88	
PA_an_10:88.1.3_2	āpattiṁ āpajjati, gāḷhaṁ vā rogātaṅkaṁ phusati, ummādaṁ vā pāpuṇāti cittakkhepaṁ,	88	
PA_an_10:88.1.3_3	sammūḷho kālaṁ karoti, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	88	
PA_an_10:88.1.4	Yo so, bhikkhave, bhikkhu akkosakaparibhāsako ariyūpavādī sabrahmacārīnaṁ, ṭhānametaṁ avakāso yaṁ so imesaṁ dasannaṁ byasanānaṁ aññataraṁ byasanaṁ nigaccheyyā”ti.	88	
PA_an_10:88.1.5	Aṭṭhamaṁ.	88	
PA_an_10:89.0.1	Aṅguttara Nikāya 10.89	89	
PA_an_10:89.0.2	9. Theravagga	89	
PA_an_10:89.0.3	Kokālikasutta	89	
PA_an_10:89.1.1	Atha kho kokāliko bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho kokāliko bhikkhu bhagavantaṁ etadavoca:	89	
PA_an_10:89.1.2	“pāpicchā, bhante, sāriputtamoggallānā, pāpikānaṁ icchānaṁ vasaṁ gatā”ti.	89	
PA_an_10:89.1.3	“Mā hevaṁ, kokālika, mā hevaṁ, kokālika.	89	
PA_an_10:89.1.4	Pasādehi, kokālika, sāriputtamoggallānesu cittaṁ.	89	
PA_an_10:89.1.5	Pesalā sāriputtamoggallānā”ti.	89	
PA_an_10:89.2.1	Dutiyampi kho kokāliko bhikkhu bhagavantaṁ etadavoca:	89	
PA_an_10:89.2.2	“kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā”ti.	89	
PA_an_10:89.2.3	“Mā hevaṁ, kokālika, mā hevaṁ, kokālika.	89	
PA_an_10:89.2.4	Pasādehi, kokālika, sāriputtamoggallānesu cittaṁ.	89	
PA_an_10:89.2.5	Pesalā sāriputtamoggallānā”ti.	89	
PA_an_10:89.3.1	Tatiyampi kho kokāliko bhikkhu bhagavantaṁ etadavoca:	89	
PA_an_10:89.3.2	“kiñcāpi me, bhante, bhagavā saddhāyiko paccayiko, atha kho pāpicchāva sāriputtamoggallānā, pāpikānaṁ icchānaṁ vasaṁ gatā”ti.	89	
PA_an_10:89.3.3	“Mā hevaṁ, kokālika, mā hevaṁ, kokālika.	89	
PA_an_10:89.3.4	Pasādehi, kokālika, sāriputtamoggallānesu cittaṁ.	89	
PA_an_10:89.3.5	Pesalā sāriputtamoggallānā”ti.	89	
PA_an_10:89.4.1	Atha kho kokāliko bhikkhu uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	89	
PA_an_10:89.4.2	Acirapakkantassa ca kokālikassa bhikkhuno sāsapamattīhi pīḷakāhi sabbo kāyo phuṭo ahosi.	89	
PA_an_10:89.4.3_0	Sāsapamattiyo hutvā muggamattiyo ahesuṁ, muggamattiyo hutvā kalāyamattiyo ahesuṁ,	89	
PA_an_10:89.4.3_1	kalāyamattiyo hutvā kolaṭṭhimattiyo ahesuṁ, kolaṭṭhimattiyo hutvā kolamattiyo ahesuṁ,	89	
PA_an_10:89.4.3_2	kolamattiyo hutvā āmalakamattiyo ahesuṁ, āmalakamattiyo hutvā tiṇḍukamattiyo ahesuṁ,	89	
PA_an_10:89.4.3_3	tiṇḍukamattiyo hutvā, beḷuvasalāṭukamattiyo ahesuṁ, beḷuvasalāṭukamattiyo hutvā billamattiyo	89	
PA_an_10:89.4.3_4	ahesuṁ, billamattiyo hutvā pabhijjiṁsu, pubbañca lohitañca pagghariṁsu.	89	
PA_an_10:89.4.4	So sudaṁ kadalipattesu seti macchova visagilito.	89	
PA_an_10:89.5.1	Atha kho turū paccekabrahmā yena kokāliko bhikkhu tenupasaṅkami; upasaṅkamitvā vehāse ṭhatvā kokālikaṁ bhikkhuṁ etadavoca:	89	
PA_an_10:89.5.2	“pasādehi, kokālika, sāriputtamoggallānesu cittaṁ.	89	
PA_an_10:89.5.3	Pesalā sāriputtamoggallānā”ti.	89	
PA_an_10:89.5.4	“Kosi tvaṁ, āvuso”ti?	89	
PA_an_10:89.5.5	“Ahaṁ turū paccekabrahmā”ti.	89	
PA_an_10:89.5.6	“Nanu tvaṁ, āvuso, bhagavatā anāgāmī byākato, atha kiñcarahi idhāgato?	89	
PA_an_10:89.5.7	Passa yāvañca te idaṁ aparaddhan”ti.	89	
PA_an_10:89.6.1	Atha kho turū paccekabrahmā kokālikaṁ bhikkhuṁ gāthāhi ajjhabhāsi:	89	
PA_an_10:89.7.1	“Purisassa hi jātassa,	89	
PA_an_10:89.7.2	kuṭhārī jāyate mukhe;	89	
PA_an_10:89.7.3	Yāya chindati attānaṁ,	89	
PA_an_10:89.7.4	bālo dubbhāsitaṁ bhaṇaṁ.	89	
PA_an_10:89.8.1	Yo nindiyaṁ pasaṁsati,	89	
PA_an_10:89.8.2	Taṁ vā nindati yo pasaṁsiyo;	89	
PA_an_10:89.8.3	Vicināti mukhena so kaliṁ,	89	
PA_an_10:89.8.4	Kalinā tena sukhaṁ na vindati.	89	
PA_an_10:89.9.1	Appamattako ayaṁ kali,	89	
PA_an_10:89.9.2	Yo akkhesu dhanaparājayo;	89	
PA_an_10:89.9.3	Sabbassāpi sahāpi attanā,	89	
PA_an_10:89.9.4	Ayameva mahattaro kali;	89	
PA_an_10:89.9.5	Yo sugatesu manaṁ padūsaye.	89	
PA_an_10:89.10.1	Sataṁ sahassānaṁ nirabbudānaṁ,	89	
PA_an_10:89.10.2	Chattiṁsati pañca ca abbudāni;	89	
PA_an_10:89.10.3	Yamariyagarahī nirayaṁ upeti,	89	
PA_an_10:89.10.4	Vācaṁ manañca paṇidhāya pāpakan”ti.	89	
PA_an_10:89.11.1	Atha kho kokāliko bhikkhu teneva ābādhena kālamakāsi.	89	
PA_an_10:89.11.2	Kālaṅkato ca kokāliko bhikkhu padumaṁ nirayaṁ upapajjati sāriputtamoggallānesu cittaṁ āghātetvā.	89	
PA_an_10:89.12.1_0	Atha kho brahmā sahampati abhikkantāya rattiyā abhikkantavaṇṇo kevalakappaṁ jetavanaṁ	89	
PA_an_10:89.12.1_1	obhāsetvā yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ	89	
PA_an_10:89.12.1_2	aṭṭhāsi. Ekamantaṁ ṭhito kho brahmā sahampati bhagavantaṁ etadavoca:	89	
PA_an_10:89.12.2	“kokāliko, bhante, bhikkhu kālaṅkato.	89	
PA_an_10:89.12.3	Kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā”ti.	89	
PA_an_10:89.12.4	Idamavoca brahmā sahampati.	89	
PA_an_10:89.12.5	Idaṁ vatvā bhagavantaṁ abhivādetvā padakkhiṇaṁ katvā tatthevantaradhāyi.	89	
PA_an_10:89.13.1	Atha kho bhagavā tassā rattiyā accayena bhikkhū āmantesi:	89	
PA_an_10:89.13.2_0	“imaṁ, bhikkhave, rattiṁ brahmā sahampati abhikkantāya rattiyā abhikkantavaṇṇo kevalakappaṁ	89	
PA_an_10:89.13.2_1	jetavanaṁ obhāsetvā yenāhaṁ tenupasaṅkami; upasaṅkamitvā maṁ abhivādetvā ekamantaṁ	89	
PA_an_10:89.13.2_2	aṭṭhāsi. Ekamantaṁ ṭhito kho, bhikkhave, brahmā sahampati maṁ etadavoca:	89	
PA_an_10:89.13.3	‘kokāliko, bhante, bhikkhu kālaṅkato;	89	
PA_an_10:89.13.4	kālaṅkato ca, bhante, kokāliko bhikkhu padumaṁ nirayaṁ upapanno sāriputtamoggallānesu cittaṁ āghātetvā’ti.	89	
PA_an_10:89.13.5	Idamavoca, bhikkhave, brahmā sahampati.	89	
PA_an_10:89.13.6	Idaṁ vatvā maṁ abhivādetvā padakkhiṇaṁ katvā tatthevantaradhāyī”ti.	89	
PA_an_10:89.14.1	Evaṁ vutte, aññataro bhikkhu bhagavantaṁ etadavoca:	89	
PA_an_10:89.14.2	“kīva dīghaṁ nu kho, bhante, padume niraye āyuppamāṇan”ti?	89	
PA_an_10:89.14.3	“Dīghaṁ kho, bhikkhu, padume niraye āyuppamāṇaṁ.	89	
PA_an_10:89.14.4	Na taṁ sukaraṁ saṅkhātuṁ:	89	
PA_an_10:89.14.5	‘ettakāni vassānīti vā ettakāni vassasatānīti vā ettakāni vassasahassānīti vā ettakāni vassasatasahassānīti vā’”ti.	89	
PA_an_10:89.15.1	“Sakkā pana, bhante, upamaṁ kātun”ti?	89	
PA_an_10:89.15.2	“Sakkā, bhikkhū”ti bhagavā avoca:	89	
PA_an_10:89.15.3	“seyyathāpi, bhikkhu, vīsatikhāriko kosalako tilavāho tato puriso vassasatassa vassasatassa accayena ekamekaṁ tilaṁ uddhareyya.	89	
PA_an_10:89.15.4	Khippataraṁ kho so, bhikkhu, vīsatikhāriko kosalako tilavāho iminā upakkamena parikkhayaṁ pariyādānaṁ gaccheyya, na tveva eko abbudo nirayo.	89	
PA_an_10:89.15.5	Seyyathāpi, bhikkhu, vīsati abbudā nirayā; evameko nirabbudo nirayo.	89	
PA_an_10:89.15.6	Seyyathāpi, bhikkhu, vīsati nirabbudā nirayā; evameko ababo nirayo.	89	
PA_an_10:89.15.7	Seyyathāpi, bhikkhu, vīsati ababā nirayā; evameko aṭaṭo nirayo.	89	
PA_an_10:89.15.8	Seyyathāpi, bhikkhu, vīsati aṭaṭā nirayā; evameko ahaho nirayo.	89	
PA_an_10:89.15.9	Seyyathāpi, bhikkhu, vīsati ahahā nirayā; evameko kumudo nirayo.	89	
PA_an_10:89.15.10	Seyyathāpi, bhikkhu, vīsati kumudā nirayā; evameko sogandhiko nirayo.	89	
PA_an_10:89.15.11	Seyyathāpi, bhikkhu, vīsati sogandhikā nirayā; evameko uppalako nirayo.	89	
PA_an_10:89.15.12	Seyyathāpi, bhikkhu, vīsati uppalakā nirayā; evameko puṇḍarīko nirayo.	89	
PA_an_10:89.15.13	Seyyathāpi, bhikkhu, vīsati puṇḍarīkā nirayā; evameko padumo nirayo.	89	
PA_an_10:89.15.14	Padumaṁ kho pana, bhikkhu, nirayaṁ kokāliko bhikkhu upapanno sāriputtamoggallānesu cittaṁ āghātetvā”ti.	89	
PA_an_10:89.15.15	Idamavoca bhagavā.	89	
PA_an_10:89.15.16	Idaṁ vatvāna sugato athāparaṁ etadavoca satthā:	89	
PA_an_10:89.16.1	“Purisassa hi jātassa,	89	
PA_an_10:89.16.2	kuṭhārī jāyate mukhe;	89	
PA_an_10:89.16.3	Yāya chindati attānaṁ,	89	
PA_an_10:89.16.4	bālo dubbhāsitaṁ bhaṇaṁ.	89	
PA_an_10:89.17.1	Yo nindiyaṁ pasaṁsati,	89	
PA_an_10:89.17.2	Taṁ vā nindati yo pasaṁsiyo;	89	
PA_an_10:89.17.3	Vicināti mukhena so kaliṁ,	89	
PA_an_10:89.17.4	Kalinā tena sukhaṁ na vindati.	89	
PA_an_10:89.18.1	Appamattako ayaṁ kali,	89	
PA_an_10:89.18.2	Yo akkhesu dhanaparājayo;	89	
PA_an_10:89.18.3	Sabbassāpi sahāpi attanā,	89	
PA_an_10:89.18.4	Ayameva mahattaro kali;	89	
PA_an_10:89.18.5	Yo sugatesu manaṁ padūsaye.	89	
PA_an_10:89.19.1	Sataṁ sahassānaṁ nirabbudānaṁ,	89	
PA_an_10:89.19.2	Chattiṁsati pañca ca abbudāni;	89	
PA_an_10:89.19.3	Yamariyagarahī nirayaṁ upeti,	89	
PA_an_10:89.19.4	Vācaṁ manañca paṇidhāya pāpakan”ti.	89	
PA_an_10:89.19.5	Navamaṁ.	89	
PA_an_10:90.0.1	Aṅguttara Nikāya 10.90	90	
PA_an_10:90.0.2	9. Theravagga	90	
PA_an_10:90.0.3	Khīṇāsavabalasutta	90	
PA_an_10:90.1.1	Atha kho āyasmā sāriputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ sāriputtaṁ bhagavā etadavoca:	90	
PA_an_10:90.1.2	“kati nu kho, sāriputta, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:	90	
PA_an_10:90.1.3	‘khīṇā me āsavā’”ti?	90	
PA_an_10:90.2.1	“Dasa, bhante, khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:	90	
PA_an_10:90.2.2	‘khīṇā me āsavā’ti.	90	
PA_an_10:90.2.3	Katamāni dasa?	90	
PA_an_10:90.2.4	Idha, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya sudiṭṭhā honti.	90	
PA_an_10:90.2.5_0	Yampi, bhante, khīṇāsavassa bhikkhuno aniccato sabbe saṅkhārā yathābhūtaṁ sammappaññāya	90	
PA_an_10:90.2.5_1	sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma	90	
PA_an_10:90.2.5_2	khīṇāsavo bhikkhu āsavānaṁ khayaṁ paṭijānāti:	90	
PA_an_10:90.2.6	‘khīṇā me āsavā’ti.	90	
PA_an_10:90.3.1	Puna caparaṁ, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya sudiṭṭhā honti.	90	
PA_an_10:90.3.2_0	Yampi, bhante, khīṇāsavassa bhikkhuno aṅgārakāsūpamā kāmā yathābhūtaṁ sammappaññāya	90	
PA_an_10:90.3.2_1	sudiṭṭhā honti, idampi, bhante, khīṇāsavassa bhikkhuno balaṁ hoti, yaṁ balaṁ āgamma	90	
PA_an_10:90.3.2_2	khīṇāsavo bhikkhu āsavānaṁ khayaṁ paṭijānāti:	90	
PA_an_10:90.3.3	‘khīṇā me āsavā’ti.	90	
PA_an_10:90.4.1	Puna caparaṁ, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi.	90	
PA_an_10:90.4.2_0	Yampi, bhante, khīṇāsavassa bhikkhuno vivekaninnaṁ cittaṁ hoti vivekapoṇaṁ vivekapabbhāraṁ	90	
PA_an_10:90.4.2_1	vivekaṭṭhaṁ nekkhammābhirataṁ byantībhūtaṁ sabbaso āsavaṭṭhāniyehi dhammehi, idampi,	90	
PA_an_10:90.4.2_2	bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu āsavānaṁ khayaṁ paṭijānāti:	90	
PA_an_10:90.4.3	‘khīṇā me āsavā’ti.	90	
PA_an_10:90.5.1	Puna caparaṁ, bhante, khīṇāsavassa bhikkhuno cattāro satipaṭṭhānā bhāvitā honti subhāvitā.	90	
PA_an_10:90.5.2_0	Yampi, bhante, khīṇāsavassa bhikkhuno cattāro satipaṭṭhānā bhāvitā honti subhāvitā,	90	
PA_an_10:90.5.2_1	idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu	90	
PA_an_10:90.5.2_2	āsavānaṁ khayaṁ paṭijānāti:	90	
PA_an_10:90.5.3	‘khīṇā me āsavā’ti.	90	
PA_an_10:90.6.1	Puna caparaṁ, bhante, khīṇāsavassa bhikkhuno cattāro sammappadhānā bhāvitā honti subhāvitā …pe…	90	
PA_an_10:90.6.2	cattāro iddhipādā bhāvitā honti subhāvitā …pe…	90	
PA_an_10:90.6.3	pañcindriyāni …	90	
PA_an_10:90.6.4	pañca balāni bhāvitāni honti subhāvitāni …	90	
PA_an_10:90.6.5	satta bojjhaṅgā bhāvitā honti subhāvitā …	90	
PA_an_10:90.6.6	ariyo aṭṭhaṅgiko maggo bhāvito hoti subhāvito.	90	
PA_an_10:90.6.7_0	Yampi, bhante, khīṇāsavassa bhikkhuno ariyo aṭṭhaṅgiko maggo bhāvito hoti subhāvito,	90	
PA_an_10:90.6.7_1	idampi, bhante, khīṇāsavassa bhikkhuno balaṁ hoti, yaṁ balaṁ āgamma khīṇāsavo bhikkhu	90	
PA_an_10:90.6.7_2	āsavānaṁ khayaṁ paṭijānāti:	90	
PA_an_10:90.6.8	‘khīṇā me āsavā’ti.	90	
PA_an_10:90.7.1	Imāni kho, bhante, dasa khīṇāsavassa bhikkhuno balāni, yehi balehi samannāgato khīṇāsavo bhikkhu āsavānaṁ khayaṁ paṭijānāti:	90	
PA_an_10:90.7.2	‘khīṇā me āsavā’”ti.	90	
PA_an_10:90.7.3	Dasamaṁ.	90	
PA_an_10:90.7.4	Theravaggo catuttho.	90	
PA_an_10:90.8.0	Tassuddānaṁ	90	
PA_an_10:90.8.1	Vāhanānando puṇṇiyo,	90	
PA_an_10:90.8.2	byākaraṁ katthimāniko;	90	
PA_an_10:90.8.3	Napiyakkosakokāli,	90	
PA_an_10:90.8.4	khīṇāsavabalena cāti.	90	
PA_an_10:91.0.1	Aṅguttara Nikāya 10.91	91	
PA_an_10:91.0.2	10. Upālivagga	91	
PA_an_10:91.0.3	Kāmabhogīsutta	91	
PA_an_10:91.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	91	
PA_an_10:91.1.2_0	Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ	91	
PA_an_10:91.1.2_1	abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:	91	
PA_an_10:91.2.1	“Dasayime, gahapati, kāmabhogī santo saṁvijjamānā lokasmiṁ.	91	
PA_an_10:91.2.2	Katame dasa?	91	
PA_an_10:91.2.3	Idha, gahapati, ekacco kāmabhogī adhammena bhoge pariyesati sāhasena;	91	
PA_an_10:91.2.4	adhammena bhoge pariyesitvā sāhasena na attānaṁ sukheti na pīṇeti na saṁvibhajati na puññāni karoti.	91	
PA_an_10:91.3.1	Idha pana, gahapati, ekacco kāmabhogī adhammena bhoge pariyesati sāhasena;	91	
PA_an_10:91.3.2	adhammena bhoge pariyesitvā sāhasena attānaṁ sukheti pīṇeti, na saṁvibhajati na puññāni karoti.	91	
PA_an_10:91.4.1	Idha pana, gahapati, ekacco kāmabhogī adhammena bhoge pariyesati sāhasena;	91	
PA_an_10:91.4.2	adhammena bhoge pariyesitvā sāhasena attānaṁ sukheti pīṇeti saṁvibhajati puññāni karoti.	91	
PA_an_10:91.5.1	Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;	91	
PA_an_10:91.5.2	dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti na saṁvibhajati na puññāni karoti.	91	
PA_an_10:91.6.1	Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;	91	
PA_an_10:91.6.2	dhammādhammena bhoge pariyesitvā sāhasenapi asāhasenapi attānaṁ sukheti pīṇeti, na saṁvibhajati na puññāni karoti.	91	
PA_an_10:91.7.1	Idha pana, gahapati, ekacco kāmabhogī dhammādhammena bhoge pariyesati sāhasenapi asāhasenapi;	91	
PA_an_10:91.7.2	dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati puññāni karoti.	91	
PA_an_10:91.8.1	Idha pana, gahapati, ekacco kāmabhogī dhammena bhoge pariyesati asāhasena;	91	
PA_an_10:91.8.2	dhammena bhoge pariyesitvā asāhasena na attānaṁ sukheti na pīṇeti na saṁvibhajati na puññāni karoti.	91	
PA_an_10:91.9.1	Idha pana, gahapati, ekacco kāmabhogī dhammena bhoge pariyesati asāhasena;	91	
PA_an_10:91.9.2	dhammena bhoge pariyesitvā asāhasena attānaṁ sukheti pīṇeti, na saṁvibhajati na puññāni karoti.	91	
PA_an_10:91.10.1	Idha pana, gahapati, ekacco kāmabhogī dhammena bhoge pariyesati asāhasena;	91	
PA_an_10:91.10.2	dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti.	91	
PA_an_10:91.10.3	Te ca bhoge gathito mucchito ajjhosanno anādīnavadassāvī anissaraṇapañño paribhuñjati.	91	
PA_an_10:91.11.1	Idha pana, gahapati, ekacco kāmabhogī dhammena bhoge pariyesati asāhasena;	91	
PA_an_10:91.11.2	dhammena bhoge pariyesitvā asāhasena attānaṁ sukheti pīṇeti saṁvibhajati puññāni karoti.	91	
PA_an_10:91.11.3	Te ca bhoge agathito amucchito anajjhosanno ādīnavadassāvī nissaraṇapañño paribhuñjati.	91	
PA_an_10:91.12.1_0	Tatra, gahapati, yvāyaṁ kāmabhogī adhammena bhoge pariyesati sāhasena, adhammena	91	
PA_an_10:91.12.1_1	bhoge pariyesitvā sāhasena na attānaṁ sukheti na pīṇeti na saṁvibhajati na puññāni	91	
PA_an_10:91.12.1_2	karoti, ayaṁ, gahapati, kāmabhogī tīhi ṭhānehi gārayho.	91	
PA_an_10:91.12.2	‘Adhammena bhoge pariyesati sāhasenā’ti, iminā paṭhamena ṭhānena gārayho.	91	
PA_an_10:91.12.3	‘Na attānaṁ sukheti na pīṇetī’ti, iminā dutiyena ṭhānena gārayho.	91	
PA_an_10:91.12.4	‘Na saṁvibhajati na puññāni karotī’ti, iminā tatiyena ṭhānena gārayho.	91	
PA_an_10:91.12.5	Ayaṁ, gahapati, kāmabhogī imehi tīhi ṭhānehi gārayho.	91	
PA_an_10:91.13.1_0	Tatra, gahapati, yvāyaṁ kāmabhogī adhammena bhoge pariyesati sāhasena, adhammena	91	
PA_an_10:91.13.1_1	bhoge pariyesitvā sāhasena attānaṁ sukheti pīṇeti na saṁvibhajati na puññāni karoti,	91	
PA_an_10:91.13.1_2	ayaṁ, gahapati, kāmabhogī dvīhi ṭhānehi gārayho ekena ṭhānena pāsaṁso.	91	
PA_an_10:91.13.2	‘Adhammena bhoge pariyesati sāhasenā’ti, iminā paṭhamena ṭhānena gārayho.	91	
PA_an_10:91.13.3	‘Attānaṁ sukheti pīṇetī’ti, iminā ekena ṭhānena pāsaṁso.	91	
PA_an_10:91.13.4	‘Na saṁvibhajati na puññāni karotī’ti iminā dutiyena ṭhānena gārayho.	91	
PA_an_10:91.13.5	Ayaṁ, gahapati, kāmabhogī imehi dvīhi ṭhānehi gārayho iminā ekena ṭhānena pāsaṁso.	91	
PA_an_10:91.14.1_0	Tatra, gahapati, yvāyaṁ kāmabhogī adhammena bhoge pariyesati sāhasena, adhammena	91	
PA_an_10:91.14.1_1	bhoge pariyesitvā sāhasena attānaṁ sukheti pīṇeti saṁvibhajati puññāni karoti, ayaṁ,	91	
PA_an_10:91.14.1_2	gahapati, kāmabhogī ekena ṭhānena gārayho dvīhi ṭhānehi pāsaṁso.	91	
PA_an_10:91.14.2	‘Adhammena bhoge pariyesati sāhasenā’ti, iminā ekena ṭhānena gārayho.	91	
PA_an_10:91.14.3	‘Attānaṁ sukheti pīṇetī’ti, iminā paṭhamena ṭhānena pāsaṁso.	91	
PA_an_10:91.14.4	‘Saṁvibhajati puññāni karotī’ti, iminā dutiyena ṭhānena pāsaṁso.	91	
PA_an_10:91.14.5	Ayaṁ, gahapati, kāmabhogī iminā ekena ṭhānena gārayho, imehi dvīhi ṭhānehi pāsaṁso.	91	
PA_an_10:91.15.1_0	Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi,	91	
PA_an_10:91.15.1_1	dhammādhammena bhoge pariyesitvā sāhasenapi asāhasenapi na attānaṁ sukheti na pīṇeti	91	
PA_an_10:91.15.1_2	na saṁvibhajati na puññāni karoti, ayaṁ, gahapati, kāmabhogī ekena ṭhānena pāsaṁso	91	
PA_an_10:91.15.1_3	tīhi ṭhānehi gārayho.	91	
PA_an_10:91.15.2	‘Dhammena bhoge pariyesati asāhasenā’ti, iminā ekena ṭhānena pāsaṁso.	91	
PA_an_10:91.15.3	‘Adhammena bhoge pariyesati sāhasenā’ti, iminā paṭhamena ṭhānena gārayho.	91	
PA_an_10:91.15.4	‘Na attānaṁ sukheti na pīṇetī’ti, iminā dutiyena ṭhānena gārayho.	91	
PA_an_10:91.15.5	‘Na saṁvibhajati na puññāni karotī’ti, iminā tatiyena ṭhānena gārayho.	91	
PA_an_10:91.15.6	Ayaṁ, gahapati, kāmabhogī iminā ekena ṭhānena pāsaṁso imehi tīhi ṭhānehi gārayho.	91	
PA_an_10:91.16.1_0	Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi,	91	
PA_an_10:91.16.1_1	dhammādhammena bhoge pariyesitvā sāhasenapi asāhasenapi attānaṁ sukheti pīṇeti na	91	
PA_an_10:91.16.1_2	saṁvibhajati na puññāni karoti, ayaṁ, gahapati, kāmabhogī dvīhi ṭhānehi pāsaṁso dvīhi ṭhānehi gārayho.	91	
PA_an_10:91.16.2	‘Dhammena bhoge pariyesati asāhasenā’ti, iminā paṭhamena ṭhānena pāsaṁso.	91	
PA_an_10:91.16.3	‘Adhammena bhoge pariyesati sāhasenā’ti, iminā paṭhamena ṭhānena gārayho.	91	
PA_an_10:91.16.4	‘Attānaṁ sukheti pīṇetī’ti, iminā dutiyena ṭhānena pāsaṁso.	91	
PA_an_10:91.16.5	‘Na saṁvibhajati na puññāni karotī’ti, iminā dutiyena ṭhānena gārayho.	91	
PA_an_10:91.16.6	Ayaṁ, gahapati, kāmabhogī imehi dvīhi ṭhānehi pāsaṁso imehi dvīhi ṭhānehi gārayho.	91	
PA_an_10:91.17.1_0	Tatra, gahapati, yvāyaṁ kāmabhogī dhammādhammena bhoge pariyesati sāhasenapi asāhasenapi,	91	
PA_an_10:91.17.1_1	dhammādhammena bhoge pariyesitvā sāhasenapi asāhasenapi attānaṁ sukheti pīṇeti saṁvibhajati	91	
PA_an_10:91.17.1_2	puññāni karoti, ayaṁ, gahapati, kāmabhogī tīhi ṭhānehi pāsaṁso ekena ṭhānena gārayho.	91	
PA_an_10:91.17.2	‘Dhammena bhoge pariyesati asāhasenā’ti, iminā paṭhamena ṭhānena pāsaṁso.	91	
PA_an_10:91.17.3	‘Adhammena bhoge pariyesati sāhasenā’ti, iminā ekena ṭhānena gārayho.	91	
PA_an_10:91.17.4	‘Attānaṁ sukheti pīṇetī’ti, iminā dutiyena ṭhānena pāsaṁso.	91	
PA_an_10:91.17.5	‘Saṁvibhajati puññāni karotī’ti, iminā tatiyena ṭhānena pāsaṁso.	91	
PA_an_10:91.17.6	Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho.	91	
PA_an_10:91.18.1_0	Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge	91	
PA_an_10:91.18.1_1	pariyesitvā asāhasena na attānaṁ sukheti na pīṇeti na saṁvibhajati na puññāni karoti,	91	
PA_an_10:91.18.1_2	ayaṁ, gahapati, kāmabhogī ekena ṭhānena pāsaṁso dvīhi ṭhānehi gārayho.	91	
PA_an_10:91.18.2	‘Dhammena bhoge pariyesati asāhasenā’ti, iminā ekena ṭhānena pāsaṁso.	91	
PA_an_10:91.18.3	‘Na attānaṁ sukheti na pīṇetī’ti, iminā paṭhamena ṭhānena gārayho.	91	
PA_an_10:91.18.4	‘Na saṁvibhajati na puññāni karotī’ti, iminā dutiyena ṭhānena gārayho.	91	
PA_an_10:91.18.5	Ayaṁ, gahapati, kāmabhogī iminā ekena ṭhānena pāsaṁso imehi dvīhi ṭhānehi gārayho.	91	
PA_an_10:91.19.1_0	Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge	91	
PA_an_10:91.19.1_1	pariyesitvā asāhasena attānaṁ sukheti pīṇeti na saṁvibhajati na puññāni karoti, ayaṁ,	91	
PA_an_10:91.19.1_2	gahapati, kāmabhogī dvīhi ṭhānehi pāsaṁso ekena ṭhānena gārayho.	91	
PA_an_10:91.19.2	‘Dhammena bhoge pariyesati asāhasenā’ti, iminā paṭhamena ṭhānena pāsaṁso.	91	
PA_an_10:91.19.3	‘Attānaṁ sukheti pīṇetī’ti, iminā dutiyena ṭhānena pāsaṁso.	91	
PA_an_10:91.19.4	‘Na saṁvibhajati na puññāni karotī’ti iminā ekena ṭhānena gārayho.	91	
PA_an_10:91.19.5	Ayaṁ, gahapati, kāmabhogī imehi dvīhi ṭhānehi pāsaṁso iminā ekena ṭhānena gārayho.	91	
PA_an_10:91.20.1_0	Tatra, gahapati yvāyaṁ kāmabhogī dhammena bhoge pariyesati asāhasena, dhammena bhoge	91	
PA_an_10:91.20.1_1	pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge	91	
PA_an_10:91.20.1_2	gathito mucchito ajjhosanno anādīnavadassāvī anissaraṇapañño paribhuñjati, ayaṁ,	91	
PA_an_10:91.20.1_3	gahapati, kāmabhogī tīhi ṭhānehi pāsaṁso ekena ṭhānena gārayho.	91	
PA_an_10:91.20.2	‘Dhammena bhoge pariyesati asāhasenā’ti, iminā paṭhamena ṭhānena pāsaṁso.	91	
PA_an_10:91.20.3	‘Attānaṁ sukheti pīṇetī’ti, iminā dutiyena ṭhānena pāsaṁso.	91	
PA_an_10:91.20.4	‘Saṁvibhajati puññāni karotī’ti, iminā tatiyena ṭhānena pāsaṁso.	91	
PA_an_10:91.20.5	‘Te ca bhoge gathito mucchito ajjhosanno anādīnavadassāvī anissaraṇapañño paribhuñjatī’ti, iminā ekena ṭhānena gārayho.	91	
PA_an_10:91.20.6	Ayaṁ, gahapati, kāmabhogī imehi tīhi ṭhānehi pāsaṁso iminā ekena ṭhānena gārayho.	91	
PA_an_10:91.21.1_0	Tatra, gahapati, yvāyaṁ kāmabhogī dhammena bhoge pariyesati asāhasena, dhammena bhoge	91	
PA_an_10:91.21.1_1	pariyesitvā asāhasena attānaṁ sukheti pīṇeti saṁvibhajati puññāni karoti, te ca bhoge	91	
PA_an_10:91.21.1_2	agathito amucchito anajjhosanno ādīnavadassāvī nissaraṇapañño paribhuñjati, ayaṁ,	91	
PA_an_10:91.21.1_3	gahapati, kāmabhogī catūhi ṭhānehi pāsaṁso.	91	
PA_an_10:91.21.2	‘Dhammena bhoge pariyesati asāhasenā’ti, iminā paṭhamena ṭhānena pāsaṁso.	91	
PA_an_10:91.21.3	‘Attānaṁ sukheti pīṇetī’ti, iminā dutiyena ṭhānena pāsaṁso.	91	
PA_an_10:91.21.4	‘Saṁvibhajati puññāni karotī’ti, iminā tatiyena ṭhānena pāsaṁso.	91	
PA_an_10:91.21.5	‘Te ca bhoge agathito amucchito anajjhosanno ādīnavadassāvī nissaraṇapañño paribhuñjatī’ti, iminā catutthena ṭhānena pāsaṁso.	91	
PA_an_10:91.21.6	Ayaṁ, gahapati, kāmabhogī imehi catūhi ṭhānehi pāsaṁso.	91	
PA_an_10:91.22.1	Ime kho, gahapati, dasa kāmabhogī santo saṁvijjamānā lokasmiṁ.	91	
PA_an_10:91.22.2_0	Imesaṁ kho, gahapati, dasannaṁ kāmabhogīnaṁ yvāyaṁ kāmabhogī dhammena bhoge pariyesati	91	
PA_an_10:91.22.2_1	asāhasena, dhammena bhoge pariyesitvā asāhasena attānaṁ sukheti pīṇeti saṁvibhajati	91	
PA_an_10:91.22.2_2	puññāni karoti, te ca bhoge agathito amucchito anajjhosanno ādīnavadassāvī nissaraṇapañño	91	
PA_an_10:91.22.2_3	paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca pāmokkho ca uttamo ca pavaro ca.	91	
PA_an_10:91.22.3	Seyyathāpi, gahapati, gavā khīraṁ, khīramhā dadhi, dadhimhā navanītaṁ, navanītamhā sappi, sappimhā sappimaṇḍo. Sappimaṇḍo tattha aggamakkhāyati.	91	
PA_an_10:91.23.1_0	Evamevaṁ kho, gahapati, imesaṁ dasannaṁ kāmabhogīnaṁ yvāyaṁ kāmabhogī dhammena bhoge	91	
PA_an_10:91.23.1_1	pariyesati asāhasena, dhammena bhoge pariyesitvā asāhasena attānaṁ sukheti pīṇeti	91	
PA_an_10:91.23.1_2	saṁvibhajati puññāni karoti, te ca bhoge agathito amucchito anajjhosanno ādīnavadassāvī	91	
PA_an_10:91.23.1_3	nissaraṇapañño paribhuñjati, ayaṁ imesaṁ dasannaṁ kāmabhogīnaṁ aggo ca seṭṭho ca	91	
PA_an_10:91.23.1_4	pāmokkho ca uttamo ca pavaro cā”ti.	91	
PA_an_10:91.23.2	Paṭhamaṁ.	91	
PA_an_10:92.0.1	Aṅguttara Nikāya 10.92	92	
PA_an_10:92.0.2	10. Upālivagga	92	
PA_an_10:92.0.3	Bhayasutta	92	
PA_an_10:92.1.1_0	Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ	92	
PA_an_10:92.1.1_1	abhivādetvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ bhagavā etadavoca:	92	
PA_an_10:92.2.1_0	“Yato, kho, gahapati, ariyasāvakassa pañca bhayāni verāni vūpasantāni honti, catūhi	92	
PA_an_10:92.2.1_1	ca sotāpattiyaṅgehi samannāgato hoti, ariyo cassa ñāyo paññāya sudiṭṭho hoti suppaṭividdho,	92	
PA_an_10:92.2.1_2	so ākaṅkhamāno attanāva attānaṁ byākareyya:	92	
PA_an_10:92.2.2	‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto. Sotāpannohamasmi avinipātadhammo niyato sambodhiparāyaṇo’ti.	92	
PA_an_10:92.3.1	Katamāni pañca bhayāni verāni vūpasantāni honti?	92	
PA_an_10:92.3.2_0	Yaṁ, gahapati, pāṇātipātī pāṇātipātapaccayā diṭṭhadhammikampi bhayaṁ veraṁ pasavati	92	
PA_an_10:92.3.2_1	samparāyikampi bhayaṁ veraṁ pasavati cetasikampi dukkhaṁ domanassaṁ paṭisaṁvedeti,	92	
PA_an_10:92.3.2_2	pāṇātipātā paṭivirato neva diṭṭhadhammikampi bhayaṁ veraṁ pasavati na samparāyikampi	92	
PA_an_10:92.3.2_3	bhayaṁ veraṁ pasavati na cetasikampi dukkhaṁ domanassaṁ paṭisaṁvedeti.	92	
PA_an_10:92.3.3	Pāṇātipātā paṭiviratassa evaṁ taṁ bhayaṁ veraṁ vūpasantaṁ hoti.	92	
PA_an_10:92.4.1	Yaṁ, gahapati, adinnādāyī …pe…	92	
PA_an_10:92.4.2	kāmesumicchācārī …	92	
PA_an_10:92.4.3	musāvādī …	92	
PA_an_10:92.4.4_0	surāmerayamajjapamādaṭṭhāyī surāmerayamajjapamādaṭṭhānapaccayā diṭṭhadhammikampi	92	
PA_an_10:92.4.4_1	bhayaṁ veraṁ pasavati samparāyikampi bhayaṁ veraṁ pasavati cetasikampi dukkhaṁ domanassaṁ	92	
PA_an_10:92.4.4_2	paṭisaṁvedeti, surāmerayamajjapamādaṭṭhānā paṭivirato neva diṭṭhadhammikampi bhayaṁ	92	
PA_an_10:92.4.4_3	veraṁ pasavati na samparāyikampi bhayaṁ veraṁ pasavati na cetasikampi dukkhaṁ domanassaṁ paṭisaṁvedeti.	92	
PA_an_10:92.4.5	Surāmerayamajjapamādaṭṭhānā paṭiviratassa evaṁ taṁ bhayaṁ veraṁ vūpasantaṁ hoti.	92	
PA_an_10:92.4.6	Imāni pañca bhayāni verāni vūpasantāni honti.	92	
PA_an_10:92.5.1	Katamehi catūhi sotāpattiyaṅgehi samannāgato hoti?	92	
PA_an_10:92.5.2	Idha, gahapati, ariyasāvako buddhe aveccappasādena samannāgato hoti:	92	
PA_an_10:92.5.3	‘itipi so bhagavā …pe… buddho bhagavā’ti;	92	
PA_an_10:92.5.4	dhamme aveccappasādena samannāgato hoti:	92	
PA_an_10:92.5.5	‘svākkhāto bhagavatā dhammo sandiṭṭhiko akāliko ehipassiko opaneyyiko paccattaṁ veditabbo viññūhī’ti;	92	
PA_an_10:92.5.6	saṅghe aveccappasādena samannāgato hoti:	92	
PA_an_10:92.5.7_0	‘suppaṭipanno bhagavato sāvakasaṅgho, ujuppaṭipanno bhagavato sāvakasaṅgho, ñāyappaṭipanno	92	
PA_an_10:92.5.7_1	bhagavato sāvakasaṅgho, sāmīcippaṭipanno bhagavato sāvakasaṅgho, yadidaṁ cattāri	92	
PA_an_10:92.5.7_2	purisayugāni aṭṭha purisapuggalā, esa bhagavato sāvakasaṅgho āhuneyyo pāhuneyyo dakkhiṇeyyo	92	
PA_an_10:92.5.7_3	añjalikaraṇīyo anuttaraṁ puññakkhettaṁ lokassā’ti;	92	
PA_an_10:92.5.8	ariyakantehi sīlehi samannāgato hoti ‘akhaṇḍehi acchiddehi asabalehi akammāsehi bhujissehi viññuppasatthehi aparāmaṭṭhehi samādhisaṁvattanikehi’.	92	
PA_an_10:92.5.9	Imehi catūhi sotāpattiyaṅgehi samannāgato hoti.	92	
PA_an_10:92.6.1	Katamo cassa ariyo ñāyo paññāya sudiṭṭho hoti suppaṭividdho?	92	
PA_an_10:92.6.2	Idha, gahapati, ariyasāvako iti paṭisañcikkhati:	92	
PA_an_10:92.6.3	‘iti imasmiṁ sati idaṁ hoti; imassuppādā idaṁ uppajjati;	92	
PA_an_10:92.6.4	imasmiṁ asati idaṁ na hoti; imassa nirodhā idaṁ nirujjhati, yadidaṁ—	92	
PA_an_10:92.6.5	avijjāpaccayā saṅkhārā,	92	
PA_an_10:92.6.6	saṅkhārapaccayā viññāṇaṁ,	92	
PA_an_10:92.6.7	viññāṇapaccayā nāmarūpaṁ,	92	
PA_an_10:92.6.8	nāmarūpapaccayā saḷāyatanaṁ,	92	
PA_an_10:92.6.9	saḷāyatanapaccayā phasso,	92	
PA_an_10:92.6.10	phassapaccayā vedanā,	92	
PA_an_10:92.6.11	vedanāpaccayā taṇhā,	92	
PA_an_10:92.6.12	taṇhāpaccayā upādānaṁ,	92	
PA_an_10:92.6.13	upādānapaccayā bhavo,	92	
PA_an_10:92.6.14	bhavapaccayā jāti,	92	
PA_an_10:92.6.15	jātipaccayā jarāmaraṇaṁ sokaparidevadukkhadomanassupāyāsā sambhavanti,	92	
PA_an_10:92.6.16	evametassa kevalassa dukkhakkhandhassa samudayo hoti;	92	
PA_an_10:92.6.17	avijjāya tveva asesavirāganirodhā saṅkhāranirodho …pe…	92	
PA_an_10:92.6.18	evametassa kevalassa dukkhakkhandhassa nirodho hotī’ti.	92	
PA_an_10:92.6.19	Ayañcassa ariyo ñāyo paññāya sudiṭṭho hoti suppaṭividdho.	92	
PA_an_10:92.7.1_0	Yato kho, gahapati, ariyasāvakassa imāni pañca bhayāni verāni vūpasantāni honti,	92	
PA_an_10:92.7.1_1	imehi ca catūhi sotāpattiyaṅgehi samannāgato hoti, ayañcassa ariyo ñāyo paññāya sudiṭṭho	92	
PA_an_10:92.7.1_2	hoti suppaṭividdho, so ākaṅkhamāno attanāva attānaṁ byākareyya:	92	
PA_an_10:92.7.2	‘khīṇanirayomhi khīṇatiracchānayoni khīṇapettivisayo khīṇāpāyaduggativinipāto; sotāpannohamasmi avinipātadhammo niyato sambodhiparāyaṇo’”ti.	92	
PA_an_10:92.7.3	Dutiyaṁ.	92	
PA_an_10:93.0.1	Aṅguttara Nikāya 10.93	93	
PA_an_10:93.0.2	10. Upālivagga	93	
PA_an_10:93.0.3	Kiṁdiṭṭhikasutta	93	
PA_an_10:93.1.1	Ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	93	
PA_an_10:93.1.2	Atha kho anāthapiṇḍiko gahapati divā divassa sāvatthiyā nikkhami bhagavantaṁ dassanāya.	93	
PA_an_10:93.1.3	Atha kho anāthapiṇḍikassa gahapatissa etadahosi:	93	
PA_an_10:93.1.4	“akālo kho tāva bhagavantaṁ dassanāya.	93	
PA_an_10:93.1.5	Paṭisallīno bhagavā.	93	
PA_an_10:93.1.6	Manobhāvanīyānampi bhikkhūnaṁ akālo dassanāya.	93	
PA_an_10:93.1.7	Paṭisallīnā manobhāvanīyā bhikkhū.	93	
PA_an_10:93.1.8	Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti.	93	
PA_an_10:93.2.1	Atha kho anāthapiṇḍiko gahapati yena aññatitthiyānaṁ paribbājakānaṁ ārāmo tenupasaṅkami.	93	
PA_an_10:93.2.2	Tena kho pana samayena aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti.	93	
PA_an_10:93.2.3	Addasaṁsu kho te aññatitthiyā paribbājakā anāthapiṇḍikaṁ gahapatiṁ dūratova āgacchantaṁ.	93	
PA_an_10:93.2.4	Disvāna aññamaññaṁ saṇṭhāpesuṁ:	93	
PA_an_10:93.2.5	“appasaddā bhonto hontu, mā bhonto saddamakattha.	93	
PA_an_10:93.2.6	Ayaṁ anāthapiṇḍiko gahapati ārāmaṁ āgacchati samaṇassa gotamassa sāvako.	93	
PA_an_10:93.2.7	Yāvatā kho pana samaṇassa gotamassa sāvakā gihī odātavasanā sāvatthiyaṁ paṭivasanti, ayaṁ tesaṁ aññataro anāthapiṇḍiko gahapati.	93	
PA_an_10:93.2.8	Appasaddakāmā kho pana te āyasmanto appasaddavinītā appasaddassa vaṇṇavādino.	93	
PA_an_10:93.2.9	Appeva nāma appasaddaṁ parisaṁ viditvā upasaṅkamitabbaṁ maññeyyā”ti.	93	
PA_an_10:93.3.1	Atha kho te aññatitthiyā paribbājakā tuṇhī ahesuṁ.	93	
PA_an_10:93.3.2	Atha kho anāthapiṇḍiko gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi.	93	
PA_an_10:93.3.3	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho anāthapiṇḍikaṁ gahapatiṁ te aññatitthiyā paribbājakā etadavocuṁ:	93	
PA_an_10:93.3.4	“vadehi, gahapati, kiṁdiṭṭhiko samaṇo gotamo”ti?	93	
PA_an_10:93.3.5	“Na kho ahaṁ, bhante, bhagavato sabbaṁ diṭṭhiṁ jānāmī”ti.	93	
PA_an_10:93.4.1	“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi;	93	
PA_an_10:93.4.2	vadehi, gahapati, kiṁdiṭṭhikā bhikkhū”ti?	93	
PA_an_10:93.4.3	“Bhikkhūnampi kho ahaṁ, bhante, na sabbaṁ diṭṭhiṁ jānāmī”ti.	93	
PA_an_10:93.5.1	“Iti kira tvaṁ, gahapati, na samaṇassa gotamassa sabbaṁ diṭṭhiṁ jānāsi napi bhikkhūnaṁ sabbaṁ diṭṭhiṁ jānāsi;	93	
PA_an_10:93.5.2	vadehi, gahapati, kiṁdiṭṭhikosi tuvan”ti?	93	
PA_an_10:93.5.3	“Etaṁ kho, bhante, amhehi na dukkaraṁ byākātuṁ yaṁdiṭṭhikā mayaṁ.	93	
PA_an_10:93.5.4	Iṅgha tāva āyasmanto yathāsakāni diṭṭhigatāni byākarontu, pacchāpetaṁ amhehi na dukkaraṁ bhavissati byākātuṁ yaṁdiṭṭhikā mayan”ti.	93	
PA_an_10:93.6.1	Evaṁ vutte, aññataro paribbājako anāthapiṇḍikaṁ gahapatiṁ etadavoca:	93	
PA_an_10:93.6.2	“sassato loko, idameva saccaṁ moghamaññanti—	93	
PA_an_10:93.6.3	evaṁdiṭṭhiko ahaṁ, gahapatī”ti.	93	
PA_an_10:93.7.1	Aññataropi kho paribbājako anāthapiṇḍikaṁ gahapatiṁ etadavoca:	93	
PA_an_10:93.7.2	“asassato loko, idameva saccaṁ moghamaññanti—	93	
PA_an_10:93.7.3	evaṁdiṭṭhiko ahaṁ, gahapatī”ti.	93	
PA_an_10:93.8.1	Aññataropi kho paribbājako anāthapiṇḍikaṁ gahapatiṁ etadavoca:	93	
PA_an_10:93.8.2	“antavā loko …pe…	93	
PA_an_10:93.8.3	anantavā loko …	93	
PA_an_10:93.8.4	taṁ jīvaṁ taṁ sarīraṁ …	93	
PA_an_10:93.8.5	aññaṁ jīvaṁ aññaṁ sarīraṁ …	93	
PA_an_10:93.8.6	hoti tathāgato paraṁ maraṇā …	93	
PA_an_10:93.8.7	na hoti tathāgato paraṁ maraṇā …	93	
PA_an_10:93.8.8	hoti ca na ca hoti tathāgato paraṁ maraṇā …	93	
PA_an_10:93.8.9	neva hoti na na hoti tathāgato paraṁ maraṇā, idameva saccaṁ moghamaññanti—	93	
PA_an_10:93.8.10	evaṁdiṭṭhiko ahaṁ, gahapatī”ti.	93	
PA_an_10:93.9.1	Evaṁ vutte, anāthapiṇḍiko gahapati te paribbājake etadavoca:	93	
PA_an_10:93.9.2	“yvāyaṁ, bhante, āyasmā evamāha:	93	
PA_an_10:93.9.3	‘sassato loko, idameva saccaṁ moghamaññanti—	93	
PA_an_10:93.9.4	evaṁdiṭṭhiko ahaṁ, gahapatī’ti,	93	
PA_an_10:93.9.5	imassa ayamāyasmato diṭṭhi attano vā ayonisomanasikārahetu uppannā paratoghosapaccayā vā.	93	
PA_an_10:93.9.6	Sā kho panesā diṭṭhi bhūtā saṅkhatā cetayitā paṭiccasamuppannā.	93	
PA_an_10:93.9.7	Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.9.8	Yadaniccaṁ taṁ dukkhaṁ.	93	
PA_an_10:93.9.9	Yaṁ dukkhaṁ tadeveso āyasmā allīno, tadeveso āyasmā ajjhupagato.	93	
PA_an_10:93.10.1	Yopāyaṁ, bhante, āyasmā evamāha:	93	
PA_an_10:93.10.2	‘asassato loko, idameva saccaṁ moghamaññanti—	93	
PA_an_10:93.10.3	evaṁdiṭṭhiko ahaṁ, gahapatī’ti,	93	
PA_an_10:93.10.4	imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā.	93	
PA_an_10:93.10.5	Sā kho panesā diṭṭhi bhūtā saṅkhatā cetayitā paṭiccasamuppannā.	93	
PA_an_10:93.10.6	Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.10.7	Yadaniccaṁ taṁ dukkhaṁ.	93	
PA_an_10:93.10.8	Yaṁ dukkhaṁ tadeveso āyasmā allīno, tadeveso āyasmā ajjhupagato.	93	
PA_an_10:93.11.1	Yopāyaṁ, bhante, āyasmā evamāha:	93	
PA_an_10:93.11.2	‘antavā loko …pe…	93	
PA_an_10:93.11.3	anantavā loko …	93	
PA_an_10:93.11.4	taṁ jīvaṁ taṁ sarīraṁ …	93	
PA_an_10:93.11.5	aññaṁ jīvaṁ aññaṁ sarīraṁ …	93	
PA_an_10:93.11.6	hoti tathāgato paraṁ maraṇā …	93	
PA_an_10:93.11.7	na hoti tathāgato paraṁ maraṇā …	93	
PA_an_10:93.11.8	hoti ca na ca hoti tathāgato paraṁ maraṇā …	93	
PA_an_10:93.11.9	neva hoti na na hoti tathāgato paraṁ maraṇā, idameva saccaṁ moghamaññanti—	93	
PA_an_10:93.11.10	evaṁdiṭṭhiko ahaṁ, gahapatī’ti,	93	
PA_an_10:93.11.11	imassāpi ayamāyasmato diṭṭhi attano vā ayonisomanasikārahetu uppannā paratoghosapaccayā vā.	93	
PA_an_10:93.11.12	Sā kho panesā diṭṭhi bhūtā saṅkhatā cetayitā paṭiccasamuppannā.	93	
PA_an_10:93.11.13	Yaṁ kho pana kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.11.14	Yadaniccaṁ taṁ dukkhaṁ.	93	
PA_an_10:93.11.15	Yaṁ dukkhaṁ tadeveso āyasmā allīno, tadeveso āyasmā ajjhupagato”ti.	93	
PA_an_10:93.12.1	Evaṁ vutte te paribbājakā anāthapiṇḍikaṁ gahapatiṁ etadavocuṁ:	93	
PA_an_10:93.12.2	“byākatāni kho, gahapati, amhehi sabbeheva yathāsakāni diṭṭhigatāni.	93	
PA_an_10:93.12.3	Vadehi, gahapati, kiṁdiṭṭhikosi tuvan”ti?	93	
PA_an_10:93.12.4	“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.12.5	Yadaniccaṁ taṁ dukkhaṁ.	93	
PA_an_10:93.12.6	‘Yaṁ dukkhaṁ taṁ netaṁ mama, nesohamasmi, na meso attā’ti—	93	
PA_an_10:93.12.7	evaṁdiṭṭhiko ahaṁ, bhante”ti.	93	
PA_an_10:93.13.1	“Yaṁ kho, gahapati, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.13.2	Yadaniccaṁ taṁ dukkhaṁ.	93	
PA_an_10:93.13.3	Yaṁ dukkhaṁ tadeva tvaṁ, gahapati, allīno, tadeva tvaṁ, gahapati, ajjhupagato”ti.	93	
PA_an_10:93.14.1	“Yaṁ kho, bhante, kiñci bhūtaṁ saṅkhataṁ cetayitaṁ paṭiccasamuppannaṁ tadaniccaṁ.	93	
PA_an_10:93.14.2	Yadaniccaṁ taṁ dukkhaṁ.	93	
PA_an_10:93.14.3	‘Yaṁ dukkhaṁ taṁ netaṁ mama, nesohamasmi, nameso attā’ti—evametaṁ yathābhūtaṁ sammappaññāya sudiṭṭhaṁ.	93	
PA_an_10:93.14.4	Tassa ca uttari nissaraṇaṁ yathābhūtaṁ pajānāmī”ti.	93	
PA_an_10:93.15.1	Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu.	93	
PA_an_10:93.15.2_0	Atha kho anāthapiṇḍiko gahapati te paribbājake tuṇhībhūte maṅkubhūte pattakkhandhe	93	
PA_an_10:93.15.2_1	adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami;	93	
PA_an_10:93.15.2_2	upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho anāthapiṇḍiko	93	
PA_an_10:93.15.2_3	gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ	93	
PA_an_10:93.15.2_4	sabbaṁ bhagavato ārocesi.	93	
PA_an_10:93.15.3	“Sādhu sādhu, gahapati.	93	
PA_an_10:93.15.4	Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā”ti.	93	
PA_an_10:93.16.1	Atha kho bhagavā anāthapiṇḍikaṁ gahapatiṁ dhammiyā kathāya sandassesi samādapesi samuttejesi sampahaṁsesi.	93	
PA_an_10:93.16.2	Atha kho anāthapiṇḍiko gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	93	
PA_an_10:93.17.1	Atha kho bhagavā acirapakkante anāthapiṇḍike gahapatimhi bhikkhū āmantesi:	93	
PA_an_10:93.17.2_0	“yopi so, bhikkhave, bhikkhu vassasatupasampanno imasmiṁ dhammavinaye, sopi evamevaṁ	93	
PA_an_10:93.17.2_1	aññatitthiye paribbājake sahadhammena suniggahitaṁ niggaṇheyya yathā taṁ anāthapiṇḍikena	93	
PA_an_10:93.17.2_2	gahapatinā niggahitā”ti.	93	
PA_an_10:93.17.3	Tatiyaṁ.	93	
PA_an_10:94.0.1	Aṅguttara Nikāya 10.94	94	
PA_an_10:94.0.2	10. Upālivagga	94	
PA_an_10:94.0.3	Vajjiyamāhitasutta	94	
PA_an_10:94.1.1	Ekaṁ samayaṁ bhagavā campāyaṁ viharati gaggarāya pokkharaṇiyā tīre.	94	
PA_an_10:94.1.2	Atha kho vajjiyamāhito gahapati divā divassa campāya nikkhami bhagavantaṁ dassanāya.	94	
PA_an_10:94.1.3	Atha kho vajjiyamāhitassa gahapatissa etadahosi:	94	
PA_an_10:94.1.4	“akālo kho tāva bhagavantaṁ dassanāya.	94	
PA_an_10:94.1.5	Paṭisallīno bhagavā.	94	
PA_an_10:94.1.6	Manobhāvanīyānampi bhikkhūnaṁ akālo dassanāya.	94	
PA_an_10:94.1.7	Paṭisallīnā manobhāvanīyāpi bhikkhū.	94	
PA_an_10:94.1.8	Yannūnāhaṁ yena aññatitthiyānaṁ paribbājakānaṁ ārāmo tenupasaṅkameyyan”ti.	94	
PA_an_10:94.2.1	Atha kho vajjiyamāhito gahapati yena aññatitthiyānaṁ paribbājakānaṁ ārāmo tenupasaṅkami.	94	
PA_an_10:94.2.2	Tena kho pana samayena te aññatitthiyā paribbājakā saṅgamma samāgamma unnādino uccāsaddamahāsaddā anekavihitaṁ tiracchānakathaṁ kathentā nisinnā honti.	94	
PA_an_10:94.3.1	Addasaṁsu kho te aññatitthiyā paribbājakā vajjiyamāhitaṁ gahapatiṁ dūratova āgacchantaṁ. Disvāna aññamaññaṁ saṇṭhāpesuṁ:	94	
PA_an_10:94.3.2	“appasaddā bhonto hontu. Mā bhonto saddamakattha.	94	
PA_an_10:94.3.3	Ayaṁ vajjiyamāhito gahapati āgacchati samaṇassa gotamassa sāvako.	94	
PA_an_10:94.3.4	Yāvatā kho pana samaṇassa gotamassa sāvakā gihī odātavasanā campāyaṁ paṭivasanti, ayaṁ tesaṁ aññataro vajjiyamāhito gahapati.	94	
PA_an_10:94.3.5	Appasaddakāmā kho pana te āyasmanto appasaddavinītā appasaddassa vaṇṇavādino.	94	
PA_an_10:94.3.6	Appeva nāma appasaddaṁ parisaṁ viditvā upasaṅkamitabbaṁ maññeyyā”ti.	94	
PA_an_10:94.4.1	Atha kho te aññatitthiyā paribbājakā tuṇhī ahesuṁ.	94	
PA_an_10:94.4.2	Atha kho vajjiyamāhito gahapati yena te aññatitthiyā paribbājakā tenupasaṅkami; upasaṅkamitvā tehi aññatitthiyehi paribbājakehi saddhiṁ sammodi.	94	
PA_an_10:94.4.3	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinnaṁ kho vajjiyamāhitaṁ gahapatiṁ te aññatitthiyā paribbājakā etadavocuṁ:	94	
PA_an_10:94.4.4	“saccaṁ kira, gahapati, samaṇo gotamo sabbaṁ tapaṁ garahati, sabbaṁ tapassiṁ lūkhājīviṁ ekaṁsena upakkosati upavadatī”ti?	94	
PA_an_10:94.4.5	“Na kho, bhante, bhagavā sabbaṁ tapaṁ garahati napi sabbaṁ tapassiṁ lūkhājīviṁ ekaṁsena upakkosati upavadati.	94	
PA_an_10:94.4.6	Gārayhaṁ kho, bhante, bhagavā garahati, pasaṁsitabbaṁ pasaṁsati.	94	
PA_an_10:94.4.7	Gārayhaṁ kho pana, bhante, bhagavā garahanto pasaṁsitabbaṁ pasaṁsanto vibhajjavādo bhagavā.	94	
PA_an_10:94.4.8	Na so bhagavā ettha ekaṁsavādo”ti.	94	
PA_an_10:94.5.1	Evaṁ vutte, aññataro paribbājako vajjiyamāhitaṁ gahapatiṁ etadavoca:	94	
PA_an_10:94.5.2	“āgamehi tvaṁ, gahapati, yassa tvaṁ samaṇassa gotamassa vaṇṇaṁ bhāsati, samaṇo gotamo venayiko appaññattiko”ti?	94	
PA_an_10:94.5.3	“Etthapāhaṁ, bhante, āyasmante vakkhāmi sahadhammena:	94	
PA_an_10:94.5.4	‘idaṁ kusalan’ti, bhante, bhagavatā paññattaṁ;	94	
PA_an_10:94.5.5	‘idaṁ akusalan’ti, bhante, bhagavatā paññattaṁ.	94	
PA_an_10:94.5.6	Iti kusalākusalaṁ bhagavā paññāpayamāno sapaññattiko bhagavā;	94	
PA_an_10:94.5.7	na so bhagavā venayiko appaññattiko”ti.	94	
PA_an_10:94.6.1	Evaṁ vutte te paribbājakā tuṇhībhūtā maṅkubhūtā pattakkhandhā adhomukhā pajjhāyantā appaṭibhānā nisīdiṁsu.	94	
PA_an_10:94.6.2_0	Atha kho vajjiyamāhito gahapati te paribbājake tuṇhībhūte maṅkubhūte pattakkhandhe	94	
PA_an_10:94.6.2_1	adhomukhe pajjhāyante appaṭibhāne viditvā uṭṭhāyāsanā yena bhagavā tenupasaṅkami;	94	
PA_an_10:94.6.2_2	upasaṅkamitvā bhagavantaṁ abhivādetvā ekamantaṁ nisīdi.	94	
PA_an_10:94.6.3	Ekamantaṁ nisinno kho vajjiyamāhito gahapati yāvatako ahosi tehi aññatitthiyehi paribbājakehi saddhiṁ kathāsallāpo taṁ sabbaṁ bhagavato ārocesi.	94	
PA_an_10:94.7.1	“Sādhu sādhu, gahapati.	94	
PA_an_10:94.7.2	Evaṁ kho te, gahapati, moghapurisā kālena kālaṁ sahadhammena suniggahitaṁ niggahetabbā.	94	
PA_an_10:94.7.3	Nāhaṁ, gahapati, sabbaṁ tapaṁ tapitabbanti vadāmi;	94	
PA_an_10:94.7.4	na ca panāhaṁ, gahapati, sabbaṁ tapaṁ na tapitabbanti vadāmi;	94	
PA_an_10:94.7.5	nāhaṁ, gahapati, sabbaṁ samādānaṁ samāditabbanti vadāmi;	94	
PA_an_10:94.7.6	na panāhaṁ, gahapati, sabbaṁ samādānaṁ na samāditabbanti vadāmi;	94	
PA_an_10:94.7.7	nāhaṁ, gahapati, sabbaṁ padhānaṁ padahitabbanti vadāmi;	94	
PA_an_10:94.7.8	na panāhaṁ, gahapati, sabbaṁ padhānaṁ na padahitabbanti vadāmi;	94	
PA_an_10:94.7.9	nāhaṁ, gahapati, sabbo paṭinissaggo paṭinissajjitabboti vadāmi.	94	
PA_an_10:94.7.10	Na panāhaṁ, gahapati, sabbo paṭinissaggo na paṭinissajjitabboti vadāmi;	94	
PA_an_10:94.7.11	nāhaṁ, gahapati, sabbā vimutti vimuccitabbāti vadāmi;	94	
PA_an_10:94.7.12	na panāhaṁ, gahapati, sabbā vimutti na vimuccitabbāti vadāmi.	94	
PA_an_10:94.8.1	Yañhi, gahapati, tapaṁ tapato akusalā dhammā abhivaḍḍhanti, kusalā dhammā parihāyanti, evarūpaṁ tapaṁ na tapitabbanti vadāmi.	94	
PA_an_10:94.8.2	Yañca khvassa, gahapati, tapaṁ tapato akusalā dhammā parihāyanti, kusalā dhammā abhivaḍḍhanti, evarūpaṁ tapaṁ tapitabbanti vadāmi.	94	
PA_an_10:94.9.1	Yañhi, gahapati, samādānaṁ samādiyato akusalā dhammā abhivaḍḍhanti, kusalā dhammā parihāyanti, evarūpaṁ samādānaṁ na samāditabbanti vadāmi.	94	
PA_an_10:94.9.2	Yañca khvassa, gahapati, samādānaṁ samādiyato akusalā dhammā parihāyanti, kusalā dhammā abhivaḍḍhanti, evarūpaṁ samādānaṁ samāditabbanti vadāmi.	94	
PA_an_10:94.10.1	Yañhi, gahapati, padhānaṁ padahato akusalā dhammā abhivaḍḍhanti, kusalā dhammā parihāyanti, evarūpaṁ padhānaṁ na padahitabbanti vadāmi.	94	
PA_an_10:94.10.2	Yañca khvassa, gahapati, padhānaṁ padahato akusalā dhammā parihāyanti kusalā dhammā abhivaḍḍhanti, evarūpaṁ padhānaṁ padahitabbanti vadāmi.	94	
PA_an_10:94.11.1	Yañhi, gahapati, paṭinissaggaṁ paṭinissajjato akusalā dhammā abhivaḍḍhanti, kusalā dhammā parihāyanti, evarūpo paṭinissaggo na paṭinissajjitabboti vadāmi.	94	
PA_an_10:94.11.2	Yañca khvassa, gahapati, paṭinissaggaṁ paṭinissajjato akusalā dhammā parihāyanti, kusalā dhammā abhivaḍḍhanti, evarūpo paṭinissaggo paṭinissajjitabboti vadāmi.	94	
PA_an_10:94.12.1	Yañhi, gahapati, vimuttiṁ vimuccato akusalā dhammā abhivaḍḍhanti, kusalā dhammā parihāyanti, evarūpā vimutti na vimuccitabbāti vadāmi.	94	
PA_an_10:94.12.2	Yañca khvassa, gahapati, vimuttiṁ vimuccato akusalā dhammā parihāyanti, kusalā dhammā abhivaḍḍhanti, evarūpā vimutti vimuccitabbāti vadāmī”ti.	94	
PA_an_10:94.13.1	Atha kho vajjiyamāhito gahapati bhagavatā dhammiyā kathāya sandassito samādapito samuttejito sampahaṁsito uṭṭhāyāsanā bhagavantaṁ abhivādetvā padakkhiṇaṁ katvā pakkāmi.	94	
PA_an_10:94.14.1	Atha kho bhagavā acirapakkante vajjiyamāhite gahapatimhi bhikkhū āmantesi:	94	
PA_an_10:94.14.2_0	“yopi so, bhikkhave, bhikkhu dīgharattaṁ apparajakkho imasmiṁ dhammavinaye, sopi	94	
PA_an_10:94.14.2_1	evamevaṁ aññatitthiye paribbājake sahadhammena suniggahitaṁ niggaṇheyya yathā taṁ	94	
PA_an_10:94.14.2_2	vajjiyamāhitena gahapatinā niggahitā”ti.	94	
PA_an_10:94.14.3	Catutthaṁ.	94	
PA_an_10:95.0.1	Aṅguttara Nikāya 10.95	95	
PA_an_10:95.0.2	10. Upālivagga	95	
PA_an_10:95.0.3	Uttiyasutta	95	
PA_an_10:95.1.1	Atha kho uttiyo paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.	95	
PA_an_10:95.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho uttiyo paribbājako bhagavantaṁ etadavoca:	95	
PA_an_10:95.1.3	“kiṁ nu kho, bho gotama, sassato loko, idameva saccaṁ moghamaññan”ti?	95	
PA_an_10:95.1.4	“Abyākataṁ kho etaṁ, uttiya, mayā:	95	
PA_an_10:95.1.5	‘sassato loko, idameva saccaṁ moghamaññan’”ti.	95	
PA_an_10:95.2.1	“Kiṁ pana, bho gotama, asassato loko, idameva saccaṁ moghamaññan”ti?	95	
PA_an_10:95.2.2	“Etampi kho, uttiya, abyākataṁ mayā:	95	
PA_an_10:95.2.3	‘asassato loko, idameva saccaṁ moghamaññan’”ti.	95	
PA_an_10:95.3.1	“Kiṁ nu kho, bho gotama, antavā loko …pe…	95	
PA_an_10:95.3.2	anantavā loko …	95	
PA_an_10:95.3.3	taṁ jīvaṁ taṁ sarīraṁ …	95	
PA_an_10:95.3.4	aññaṁ jīvaṁ aññaṁ sarīraṁ …	95	
PA_an_10:95.3.5	hoti tathāgato paraṁ maraṇā …	95	
PA_an_10:95.3.6	na hoti tathāgato paraṁ maraṇā …	95	
PA_an_10:95.3.7	hoti ca na ca hoti tathāgato paraṁ maraṇā …	95	
PA_an_10:95.3.8	neva hoti na na hoti tathāgato paraṁ maraṇā, idameva saccaṁ moghamaññan”ti?	95	
PA_an_10:95.3.9	“Etampi kho, uttiya, abyākataṁ mayā:	95	
PA_an_10:95.3.10	‘neva hoti na na hoti tathāgato paraṁ maraṇā, idameva saccaṁ moghamaññan’”ti.	95	
PA_an_10:95.4.1	“‘Kiṁ nu kho, bho gotama, sassato loko, idameva saccaṁ moghamaññan’ti, iti puṭṭho samāno ‘abyākataṁ kho etaṁ, uttiya, mayā—	95	
PA_an_10:95.4.2	sassato loko, idameva saccaṁ moghamaññan’ti vadesi.	95	
PA_an_10:95.5.1	‘Kiṁ pana, bho gotama, asassato loko, idameva saccaṁ moghamaññan’ti, iti puṭṭho samāno:	95	
PA_an_10:95.5.2	‘etampi kho, uttiya, abyākataṁ mayā asassato loko, idameva saccaṁ moghamaññan’ti vadesi.	95	
PA_an_10:95.6.1	‘Kiṁ nu kho, bho gotama, antavā loko …pe…	95	
PA_an_10:95.6.2	anantavā loko …	95	
PA_an_10:95.6.3	taṁ jīvaṁ taṁ sarīraṁ …	95	
PA_an_10:95.6.4	aññaṁ jīvaṁ aññaṁ sarīraṁ …	95	
PA_an_10:95.6.5	hoti tathāgato paraṁ maraṇā …	95	
PA_an_10:95.6.6	na hoti tathāgato paraṁ maraṇā …	95	
PA_an_10:95.6.7	hoti ca na ca hoti tathāgato paraṁ maraṇā …	95	
PA_an_10:95.6.8	neva hoti na na hoti tathāgato paraṁ maraṇā, idameva saccaṁ moghamaññan’ti, iti puṭṭho samāno:	95	
PA_an_10:95.6.9	‘etampi kho, uttiya, abyākataṁ mayā—	95	
PA_an_10:95.6.10	neva hoti na na hoti tathāgato paraṁ maraṇā, idameva saccaṁ moghamaññan’ti vadesi.	95	
PA_an_10:95.6.11	Atha kiñcarahi bhotā gotamena byākatan”ti?	95	
PA_an_10:95.7.1_0	“Abhiññāya kho ahaṁ, uttiya, sāvakānaṁ dhammaṁ desemi sattānaṁ visuddhiyā sokaparidevānaṁ	95	
PA_an_10:95.7.1_1	samatikkamāya dukkhadomanassānaṁ atthaṅgamāya ñāyassa adhigamāya nibbānassa sacchikiriyāyā”ti.	95	
PA_an_10:95.8.1_0	“Yaṁ panetaṁ bhavaṁ gotamo abhiññāya sāvakānaṁ dhammaṁ desesi sattānaṁ visuddhiyā	95	
PA_an_10:95.8.1_1	sokaparidevānaṁ samatikkamāya dukkhadomanassānaṁ atthaṅgamāya ñāyassa adhigamāya	95	
PA_an_10:95.8.1_2	nibbānassa sacchikiriyāya, sabbo vā tena loko nīyati upaḍḍho vā tibhāgo vā”ti?	95	
PA_an_10:95.8.2	Evaṁ vutte, bhagavā tuṇhī ahosi.	95	
PA_an_10:95.9.1	Atha kho āyasmato ānandassa etadahosi:	95	
PA_an_10:95.9.2	“mā hevaṁ kho uttiyo paribbājako pāpakaṁ diṭṭhigataṁ paṭilabhi:	95	
PA_an_10:95.9.3	‘sabbasāmukkaṁsikaṁ vata me samaṇo gotamo pañhaṁ puṭṭho saṁsādeti, no vissajjeti, na nūna visahatī’ti.	95	
PA_an_10:95.9.4	Tadassa uttiyassa paribbājakassa dīgharattaṁ ahitāya dukkhāyā”ti.	95	
PA_an_10:95.10.1	Atha kho āyasmā ānando uttiyaṁ paribbājakaṁ etadavoca:	95	
PA_an_10:95.10.2	“tenahāvuso uttiya, upamaṁ te karissāmi.	95	
PA_an_10:95.10.3	Upamāya m’idhekacce viññū purisā bhāsitassa atthaṁ ājānanti.	95	
PA_an_10:95.10.4	Seyyathāpi, āvuso uttiya, rañño paccantimaṁ nagaraṁ daḷhuddhāpaṁ daḷhapākāratoraṇaṁ ekadvāraṁ.	95	
PA_an_10:95.10.5	Tatrassa dovāriko paṇḍito byatto medhāvī aññātānaṁ nivāretā ñātānaṁ pavesetā.	95	
PA_an_10:95.10.6	So tassa nagarassa samantā anupariyāyapathaṁ anukkamati. Anupariyāyapathaṁ anukkamamāno na passeyya pākārasandhiṁ vā pākāravivaraṁ vā, antamaso biḷāranikkhamanamattampi.	95	
PA_an_10:95.10.7	No ca khvassa evaṁ ñāṇaṁ hoti: ‘ettakā pāṇā imaṁ nagaraṁ pavisanti vā nikkhamanti vā’ti.	95	
PA_an_10:95.10.8	Atha khvassa evamettha hoti: ‘ye kho keci oḷārikā pāṇā imaṁ nagaraṁ pavisanti vā nikkhamanti vā, sabbe te iminā dvārena pavisanti vā nikkhamanti vā’ti.	95	
PA_an_10:95.11.1	Evamevaṁ kho, āvuso uttiya, na tathāgatassa evaṁ ussukkaṁ hoti: ‘sabbo vā tena loko nīyati, upaḍḍho vā, tibhāgo vā’ti.	95	
PA_an_10:95.11.2_0	Atha kho evamettha tathāgatassa hoti: ‘ye kho keci lokamhā nīyiṁsu vā nīyanti vā	95	
PA_an_10:95.11.2_1	nīyissanti vā, sabbe te pañca nīvaraṇe pahāya cetaso upakkilese paññāya dubbalīkaraṇe,	95	
PA_an_10:95.11.2_2	catūsu satipaṭṭhānesu suppatiṭṭhitacittā, satta bojjhaṅge yathābhūtaṁ bhāvetvā.	95	
PA_an_10:95.11.3	Evamete lokamhā nīyiṁsu vā nīyanti vā nīyissanti vā’ti.	95	
PA_an_10:95.11.4	Yadeva kho tvaṁ, āvuso uttiya, bhagavantaṁ pañhaṁ apucchi tadevetaṁ pañhaṁ bhagavantaṁ aññena pariyāyena apucchi.	95	
PA_an_10:95.11.5	Tasmā te taṁ bhagavā na byākāsī”ti.	95	
PA_an_10:95.11.6	Pañcamaṁ.	95	
PA_an_10:96.0.1	Aṅguttara Nikāya 10.96	96	
PA_an_10:96.0.2	10. Upālivagga	96	
PA_an_10:96.0.3	Kokanudasutta	96	
PA_an_10:96.1.1	Ekaṁ samayaṁ āyasmā ānando rājagahe viharati tapodārāme.	96	
PA_an_10:96.1.2	Atha kho āyasmā ānando rattiyā paccūsasamayaṁ paccuṭṭhāya yena tapodā tenupasaṅkami gattāni parisiñcituṁ.	96	
PA_an_10:96.1.3	Tapodāya gattāni parisiñcitvā paccuttaritvā ekacīvaro aṭṭhāsi gattāni pubbāpayamāno.	96	
PA_an_10:96.1.4	Kokanudopi kho paribbājako rattiyā paccūsasamayaṁ paccuṭṭhāya yena tapodā tenupasaṅkami gattāni parisiñcituṁ.	96	
PA_an_10:96.2.1	Addasā kho kokanudo paribbājako āyasmantaṁ ānandaṁ dūratova āgacchantaṁ.	96	
PA_an_10:96.2.2	Disvāna āyasmantaṁ ānandaṁ etadavoca:	96	
PA_an_10:96.2.3	“kvettha, āvuso”ti?	96	
PA_an_10:96.2.4	“Ahamāvuso, bhikkhū”ti.	96	
PA_an_10:96.3.1	“Katamesaṁ, āvuso, bhikkhūnan”ti?	96	
PA_an_10:96.3.2	“Samaṇānaṁ, āvuso, sakyaputtiyānan”ti.	96	
PA_an_10:96.4.1	“Puccheyyāma mayaṁ āyasmantaṁ kiñcideva desaṁ, sace āyasmā okāsaṁ karoti pañhassa veyyākaraṇāyā”ti.	96	
PA_an_10:96.4.2	“Pucchāvuso, sutvā vedissāmā”ti.	96	
PA_an_10:96.5.1	“Kiṁ nu kho, bho, ‘sassato loko, idameva saccaṁ moghamaññan’ti—evaṁdiṭṭhi bhavan”ti?	96	
PA_an_10:96.5.2	“Na kho ahaṁ, āvuso, evaṁdiṭṭhi:	96	
PA_an_10:96.5.3	‘sassato loko, idameva saccaṁ moghamaññan’”ti.	96	
PA_an_10:96.6.1	“Kiṁ pana, bho, ‘asassato loko, idameva saccaṁ moghamaññan’ti—evaṁdiṭṭhi bhavan”ti?	96	
PA_an_10:96.6.2	“Na kho ahaṁ, āvuso, evaṁdiṭṭhi:	96	
PA_an_10:96.6.3	‘asassato loko, idameva saccaṁ moghamaññan’”ti.	96	
PA_an_10:96.7.1	“Kiṁ nu kho, bho, antavā loko …pe…	96	
PA_an_10:96.7.2	anantavā loko …	96	
PA_an_10:96.7.3	taṁ jīvaṁ taṁ sarīraṁ …	96	
PA_an_10:96.7.4	aññaṁ jīvaṁ aññaṁ sarīraṁ …	96	
PA_an_10:96.7.5	hoti tathāgato paraṁ maraṇā …	96	
PA_an_10:96.7.6	na hoti tathāgato paraṁ maraṇā …	96	
PA_an_10:96.7.7	hoti ca na ca hoti tathāgato paraṁ maraṇā …	96	
PA_an_10:96.7.8	neva hoti na na hoti tathāgato paraṁ maraṇā, idameva saccaṁ moghamaññanti—evaṁdiṭṭhi bhavan”ti?	96	
PA_an_10:96.7.9	“Na kho ahaṁ, āvuso, evaṁdiṭṭhi:	96	
PA_an_10:96.7.10	‘neva hoti na na hoti tathāgato paraṁ maraṇā, idameva saccaṁ moghamaññan’”ti.	96	
PA_an_10:96.8.1	“Tena hi bhavaṁ na jānāti, na passatī”ti?	96	
PA_an_10:96.8.2	“Na kho ahaṁ, āvuso, na jānāmi na passāmi.	96	
PA_an_10:96.8.3	Jānāmahaṁ, āvuso, passāmī”ti.	96	
PA_an_10:96.9.1	“‘Kiṁ nu kho, bho, sassato loko, idameva saccaṁ moghamaññanti—	96	
PA_an_10:96.9.2	evaṁdiṭṭhi bhavan’ti, iti puṭṭho samāno:	96	
PA_an_10:96.9.3	‘na kho ahaṁ, āvuso, evaṁdiṭṭhi—	96	
PA_an_10:96.9.4	sassato loko, idameva saccaṁ moghamaññan’ti vadesi.	96	
PA_an_10:96.10.1	‘Kiṁ pana, bho, asassato loko, idameva saccaṁ moghamaññanti—	96	
PA_an_10:96.10.2	evaṁdiṭṭhi bhavan’ti, iti puṭṭho samāno:	96	
PA_an_10:96.10.3	‘na kho ahaṁ, āvuso, evaṁdiṭṭhi—	96	
PA_an_10:96.10.4	asassato loko, idameva saccaṁ moghamaññan’ti vadesi.	96	
PA_an_10:96.11.1	Kiṁ nu kho, bho, antavā loko …pe…	96	
PA_an_10:96.11.2	anantavā loko …	96	
PA_an_10:96.11.3	taṁ jīvaṁ taṁ sarīraṁ …	96	
PA_an_10:96.11.4	aññaṁ jīvaṁ aññaṁ sarīraṁ …	96	
PA_an_10:96.11.5	hoti tathāgato paraṁ maraṇā …	96	
PA_an_10:96.11.6	na hoti tathāgato paraṁ maraṇā …	96	
PA_an_10:96.11.7	hoti ca na ca hoti tathāgato paraṁ maraṇā …	96	
PA_an_10:96.11.8	neva hoti na na hoti tathāgato paraṁ maraṇā, idameva saccaṁ moghamaññanti—	96	
PA_an_10:96.11.9	evaṁdiṭṭhi bhavanti, iti puṭṭho samāno:	96	
PA_an_10:96.11.10	‘na kho ahaṁ, āvuso, evaṁdiṭṭhi—	96	
PA_an_10:96.11.11	neva hoti na na hoti tathāgato paraṁ maraṇā, idameva saccaṁ moghamaññan’ti vadesi.	96	
PA_an_10:96.12.1	‘Tena hi bhavaṁ na jānāti na passatī’ti, iti puṭṭho samāno:	96	
PA_an_10:96.12.2	‘na kho ahaṁ, āvuso, na jānāmi na passāmi.	96	
PA_an_10:96.12.3	Jānāmahaṁ, āvuso, passāmī’ti vadesi.	96	
PA_an_10:96.12.4	Yathā kathaṁ panāvuso, imassa bhāsitassa attho daṭṭhabbo”ti?	96	
PA_an_10:96.13.1	“‘Sassato loko, idameva saccaṁ moghamaññan’ti kho, āvuso, diṭṭhigatametaṁ.	96	
PA_an_10:96.13.2	‘Asassato loko, idameva saccaṁ moghamaññan’ti kho, āvuso, diṭṭhigatametaṁ.	96	
PA_an_10:96.13.3	Antavā loko …pe…	96	
PA_an_10:96.13.4	anantavā loko …	96	
PA_an_10:96.13.5	taṁ jīvaṁ taṁ sarīraṁ …	96	
PA_an_10:96.13.6	aññaṁ jīvaṁ aññaṁ sarīraṁ …	96	
PA_an_10:96.13.7	hoti tathāgato paraṁ maraṇā …	96	
PA_an_10:96.13.8	na hoti tathāgato paraṁ maraṇā …	96	
PA_an_10:96.13.9	hoti ca na ca hoti tathāgato paraṁ maraṇā …	96	
PA_an_10:96.13.10	‘neva hoti na na hoti tathāgato paraṁ maraṇā, idameva saccaṁ moghamaññan’ti kho, āvuso, diṭṭhigatametaṁ.	96	
PA_an_10:96.14.1	Yāvatā, āvuso, diṭṭhi yāvatā diṭṭhiṭṭhānaṁ diṭṭhiadhiṭṭhānaṁ diṭṭhipariyuṭṭhānaṁ diṭṭhisamuṭṭhānaṁ diṭṭhisamugghāto, tamahaṁ jānāmi tamahaṁ passāmi.	96	
PA_an_10:96.14.2	Tamahaṁ jānanto tamahaṁ passanto kyāhaṁ vakkhāmi:	96	
PA_an_10:96.14.3	‘na jānāmi na passāmī’ti?	96	
PA_an_10:96.14.4	Jānāmahaṁ, āvuso, passāmī”ti.	96	
PA_an_10:96.15.1	“Ko nāmo āyasmā, kathañca panāyasmantaṁ sabrahmacārī jānantī”ti?	96	
PA_an_10:96.15.2	“‘Ānando’ti kho me, āvuso, nāmaṁ.	96	
PA_an_10:96.15.3	‘Ānando’ti ca pana maṁ sabrahmacārī jānantī”ti.	96	
PA_an_10:96.15.4	“Mahācariyena vata kira, bho, saddhiṁ mantayamānā na jānimha:	96	
PA_an_10:96.15.5	‘āyasmā ānando’ti.	96	
PA_an_10:96.15.6	Sace hi mayaṁ jāneyyāma:	96	
PA_an_10:96.15.7	‘ayaṁ āyasmā ānando’ti, ettakampi no nappaṭibhāyeyya.	96	
PA_an_10:96.15.8	Khamatu ca me āyasmā ānando”ti.	96	
PA_an_10:96.15.9	Chaṭṭhaṁ.	96	
PA_an_10:97.0.1	Aṅguttara Nikāya 10.97	97	
PA_an_10:97.0.2	10. Upālivagga	97	
PA_an_10:97.0.3	Āhuneyyasutta	97	
PA_an_10:97.1.1	“Dasahi, bhikkhave, dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassa.	97	
PA_an_10:97.2.1	Katamehi dasahi?	97	
PA_an_10:97.2.2	Idha, bhikkhave, bhikkhu sīlavā hoti, pātimokkhasaṁvarasaṁvuto viharati ācāragocarasampanno aṇumattesu vajjesu bhayadassāvī, samādāya sikkhati sikkhāpadesu.	97	
PA_an_10:97.3.1_0	Bahussuto hoti sutadharo sutasannicayo. Ye te dhammā ādikalyāṇā majjhekalyāṇā pariyosānakalyāṇā	97	
PA_an_10:97.3.1_1	sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ abhivadanti, tathārūpāssa	97	
PA_an_10:97.3.1_2	dhammā bahussutā honti dhātā vacasā paricitā manasānupekkhitā diṭṭhiyā suppaṭividdhā.	97	
PA_an_10:97.4.1	Kalyāṇamitto hoti kalyāṇasahāyo kalyāṇasampavaṅko.	97	
PA_an_10:97.5.1	Sammādiṭṭhiko hoti sammādassanena samannāgato.	97	
PA_an_10:97.6.1_0	Anekavihitaṁ iddhividhaṁ paccanubhoti—ekopi hutvā bahudhā hoti; bahudhāpi hutvā eko	97	
PA_an_10:97.6.1_1	hoti; āvibhāvaṁ, tirobhāvaṁ; tirokuṭṭaṁ tiropākāraṁ tiropabbataṁ asajjamāno gacchati,	97	
PA_an_10:97.6.1_2	seyyathāpi ākāse; pathaviyāpi ummujjanimujjaṁ karoti, seyyathāpi udake; udakepi abhijjamāne	97	
PA_an_10:97.6.1_3	gacchati, seyyathāpi pathaviyaṁ; ākāsepi pallaṅkena kamati, seyyathāpi pakkhī sakuṇo;	97	
PA_an_10:97.6.1_4	imepi candimasūriye evaṁmahiddhike evaṁmahānubhāve pāṇinā parāmasati parimajjati,	97	
PA_an_10:97.6.1_5	yāva brahmalokāpi kāyena vasaṁ vatteti.	97	
PA_an_10:97.7.1	Dibbāya sotadhātuyā visuddhāya atikkantamānusikāya ubho sadde suṇāti dibbe ca mānuse ca ye dūre santike ca.	97	
PA_an_10:97.8.1	Parasattānaṁ parapuggalānaṁ cetasā ceto paricca pajānāti.	97	
PA_an_10:97.8.2	Sarāgaṁ vā cittaṁ ‘sarāgaṁ cittan’ti pajānāti;	97	
PA_an_10:97.8.3	vītarāgaṁ vā cittaṁ ‘vītarāgaṁ cittan’ti pajānāti;	97	
PA_an_10:97.8.4	sadosaṁ vā cittaṁ …	97	
PA_an_10:97.8.5	vītadosaṁ vā cittaṁ …	97	
PA_an_10:97.8.6	samohaṁ vā cittaṁ …	97	
PA_an_10:97.8.7	vītamohaṁ vā cittaṁ …	97	
PA_an_10:97.8.8	saṅkhittaṁ vā cittaṁ …	97	
PA_an_10:97.8.9	vikkhittaṁ vā cittaṁ …	97	
PA_an_10:97.8.10	mahaggataṁ vā cittaṁ …	97	
PA_an_10:97.8.11	amahaggataṁ vā cittaṁ …	97	
PA_an_10:97.8.12	sauttaraṁ vā cittaṁ …	97	
PA_an_10:97.8.13	anuttaraṁ vā cittaṁ …	97	
PA_an_10:97.8.14	samāhitaṁ vā cittaṁ …	97	
PA_an_10:97.8.15	asamāhitaṁ vā cittaṁ …	97	
PA_an_10:97.8.16	vimuttaṁ vā cittaṁ …	97	
PA_an_10:97.8.17	avimuttaṁ vā cittaṁ ‘avimuttaṁ cittan’ti pajānāti.	97	
PA_an_10:97.9.1_0	Anekavihitaṁ pubbenivāsaṁ anussarati, seyyathidaṁ—ekampi jātiṁ dvepi jātiyo tissopi	97	
PA_an_10:97.9.1_1	jātiyo catassopi jātiyo pañcapi jātiyo dasapi jātiyo vīsampi jātiyo tiṁsampi jātiyo	97	
PA_an_10:97.9.1_2	cattālīsampi jātiyo paññāsampi jātiyo jātisatampi jātisahassampi jātisatasahassampi	97	
PA_an_10:97.9.1_3	anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe: ‘amutrāsiṁ	97	
PA_an_10:97.9.1_4	evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto,	97	
PA_an_10:97.9.1_5	so tato cuto amutra udapādiṁ; tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī	97	
PA_an_10:97.9.1_6	evamāyupariyanto, so tato cuto idhūpapanno’ti, iti sākāraṁ sauddesaṁ anekavihitaṁ	97	
PA_an_10:97.9.1_7	pubbenivāsaṁ anussarati.	97	
PA_an_10:97.10.1_0	Dibbena cakkhunā visuddhena atikkantamānusakena satte passati cavamāne upapajjamāne	97	
PA_an_10:97.10.1_1	hīne paṇīte suvaṇṇe dubbaṇṇe, sugate duggate yathākammūpage satte pajānāti: ‘ime	97	
PA_an_10:97.10.1_2	vata kho bhonto sattā kāyaduccaritena samannāgatā vacīduccaritena samannāgatā manoduccaritena	97	
PA_an_10:97.10.1_3	samannāgatā ariyānaṁ upavādakā micchādiṭṭhikā micchādiṭṭhikammasamādānā, te kāyassa	97	
PA_an_10:97.10.1_4	bhedā paraṁ maraṇā apāyaṁ duggatiṁ vinipātaṁ nirayaṁ upapannā; ime vā pana bhonto	97	
PA_an_10:97.10.1_5	sattā kāyasucaritena samannāgatā vacīsucaritena samannāgatā manosucaritena samannāgatā	97	
PA_an_10:97.10.1_6	ariyānaṁ anupavādakā sammādiṭṭhikā sammādiṭṭhikammasamādānā, te kāyassa bhedā paraṁ	97	
PA_an_10:97.10.1_7	maraṇā sugatiṁ saggaṁ lokaṁ upapannā’ti. Iti dibbena cakkhunā visuddhena atikkantamānusakena	97	
PA_an_10:97.10.1_8	satte passati cavamāne upapajjamāne hīne paṇīte suvaṇṇe dubbaṇṇe, sugate duggate	97	
PA_an_10:97.10.1_9	yathākammūpage satte pajānāti.	97	
PA_an_10:97.11.1	Āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	97	
PA_an_10:97.12.1	Imehi kho, bhikkhave, dasahi dhammehi samannāgato bhikkhu āhuneyyo hoti pāhuneyyo dakkhiṇeyyo añjalikaraṇīyo anuttaraṁ puññakkhettaṁ lokassā”ti.	97	
PA_an_10:97.12.2	Sattamaṁ.	97	
PA_an_10:98.0.1	Aṅguttara Nikāya 10.98	98	
PA_an_10:98.0.2	10. Upālivagga	98	
PA_an_10:98.0.3	Therasutta	98	
PA_an_10:98.1.1	“Dasahi, bhikkhave, dhammehi samannāgato thero bhikkhu yassaṁ yassaṁ disāyaṁ viharati, phāsuyeva viharati.	98	
PA_an_10:98.1.2	Katamehi dasahi?	98	
PA_an_10:98.1.3	Thero hoti rattaññū cirapabbajito,	98	
PA_an_10:98.1.4	sīlavā hoti …pe…	98	
PA_an_10:98.1.5	samādāya sikkhati sikkhāpadesu, bahussuto hoti …pe…	98	
PA_an_10:98.1.6	diṭṭhiyā suppaṭividdho, ubhayāni kho panassa pātimokkhāni vitthārena svāgatāni honti suvibhattāni suppavattīni suvinicchitāni suttaso anubyañjanaso,	98	
PA_an_10:98.1.7	adhikaraṇasamuppādavūpasamakusalo hoti,	98	
PA_an_10:98.1.8	dhammakāmo hoti piyasamudāhāro abhidhamme abhivinaye uḷārapāmojjo,	98	
PA_an_10:98.1.9	santuṭṭho hoti itarītaracīvarapiṇḍapātasenāsanagilānappaccayabhesajjaparikkhārena,	98	
PA_an_10:98.1.10	pāsādiko hoti abhikkantapaṭikkante susaṁvuto antaraghare nisajjāya,	98	
PA_an_10:98.1.11	catunnaṁ jhānānaṁ ābhicetasikānaṁ diṭṭhadhammasukhavihārānaṁ nikāmalābhī hoti akicchalābhī akasiralābhī,	98	
PA_an_10:98.1.12	āsavānañca khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	98	
PA_an_10:98.1.13	Imehi kho, bhikkhave, dasahi dhammehi samannāgato thero bhikkhu yassaṁ yassaṁ disāyaṁ viharati, phāsuyeva viharatī”ti.	98	
PA_an_10:98.1.14	Aṭṭhamaṁ.	98	
PA_an_10:99.0.1	Aṅguttara Nikāya 10.99	99	
PA_an_10:99.0.2	10. Upālivagga	99	
PA_an_10:99.0.3	Upālisutta	99	
PA_an_10:99.1.1	Atha kho āyasmā upāli yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho āyasmā upāli bhagavantaṁ etadavoca:	99	
PA_an_10:99.1.2	“icchāmahaṁ, bhante, araññavanapatthāni pantāni senāsanāni paṭisevitun”ti.	99	
PA_an_10:99.2.1	“Durabhisambhavāni hi kho, upāli, araññavanapatthāni pantāni senāsanāni.	99	
PA_an_10:99.2.2	Dukkaraṁ pavivekaṁ durabhiramaṁ.	99	
PA_an_10:99.2.3	Ekatte haranti maññe mano vanāni samādhiṁ alabhamānassa bhikkhuno.	99	
PA_an_10:99.2.4	Yo kho, upāli, evaṁ vadeyya:	99	
PA_an_10:99.2.5	‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ:	99	
PA_an_10:99.2.6	‘saṁsīdissati vā uplavissati vā’ti.	99	
PA_an_10:99.3.1	Seyyathāpi, upāli, mahāudakarahado.	99	
PA_an_10:99.3.2	Atha āgaccheyya hatthināgo sattaratano vā aḍḍhaṭṭharatano vā.	99	
PA_an_10:99.3.3	Tassa evamassa:	99	
PA_an_10:99.3.4	‘yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ.	99	
PA_an_10:99.3.5	Kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti.	99	
PA_an_10:99.3.6	So taṁ udakarahadaṁ ogāhetvā kaṇṇasandhovikampi khiḍḍaṁ kīḷeyya piṭṭhisandhovikampi khiḍḍaṁ kīḷeyya;	99	
PA_an_10:99.3.7	kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyya.	99	
PA_an_10:99.3.8	Taṁ kissa hetu?	99	
PA_an_10:99.3.9	Mahā, upāli, attabhāvo gambhīre gādhaṁ vindati.	99	
PA_an_10:99.4.1	Atha āgaccheyya saso vā biḷāro vā.	99	
PA_an_10:99.4.2	Tassa evamassa:	99	
PA_an_10:99.4.3	‘ko cāhaṁ, ko ca hatthināgo.	99	
PA_an_10:99.4.4	Yannūnāhaṁ imaṁ udakarahadaṁ ogāhetvā kaṇṇasandhovikampi khiḍḍaṁ kīḷeyyaṁ piṭṭhisandhovikampi khiḍḍaṁ kīḷeyyaṁ;	99	
PA_an_10:99.4.5	kaṇṇasandhovikampi khiḍḍaṁ kīḷitvā piṭṭhisandhovikampi khiḍḍaṁ kīḷitvā nhatvā ca pivitvā ca paccuttaritvā yena kāmaṁ pakkameyyan’ti.	99	
PA_an_10:99.4.6	So taṁ udakarahadaṁ sahasā appaṭisaṅkhā pakkhandeyya.	99	
PA_an_10:99.4.7	Tassetaṁ pāṭikaṅkhaṁ:	99	
PA_an_10:99.4.8	‘saṁsīdissati vā uplavissati vā’ti.	99	
PA_an_10:99.4.9	Taṁ kissa hetu?	99	
PA_an_10:99.4.10	Paritto, upāli, attabhāvo gambhīre gādhaṁ na vindati.	99	
PA_an_10:99.4.11	Evamevaṁ kho, upāli, yo evaṁ vadeyya:	99	
PA_an_10:99.4.12	‘ahaṁ samādhiṁ alabhamāno araññavanapatthāni pantāni senāsanāni paṭisevissāmī’ti, tassetaṁ pāṭikaṅkhaṁ:	99	
PA_an_10:99.4.13	‘saṁsīdissati vā uplavissati vā’ti.	99	
PA_an_10:99.5.1	Seyyathāpi, upāli, daharo kumāro mando uttānaseyyako sakena muttakarīsena kīḷati.	99	
PA_an_10:99.5.2	Taṁ kiṁ maññasi, upāli,	99	
PA_an_10:99.5.3	nanvāyaṁ kevalā paripūrā bālakhiḍḍā”ti?	99	
PA_an_10:99.5.4	“Evaṁ, bhante”.	99	
PA_an_10:99.6.1	“Sa kho so, upāli, kumāro aparena samayena vuddhimanvāya indriyānaṁ paripākamanvāya	99	
PA_an_10:99.6.2	yāni kānici kumārakānaṁ kīḷāpanakāni bhavanti, seyyathidaṁ—vaṅkakaṁ ghaṭikaṁ mokkhacikaṁ ciṅgulakaṁ pattāḷhakaṁ rathakaṁ dhanukaṁ, tehi kīḷati.	99	
PA_an_10:99.6.3	Taṁ kiṁ maññasi, upāli,	99	
PA_an_10:99.6.4	nanvāyaṁ khiḍḍā purimāya khiḍḍāya abhikkantatarā ca paṇītatarā cā”ti?	99	
PA_an_10:99.6.5	“Evaṁ, bhante”.	99	
PA_an_10:99.7.1	“Sa kho so, upāli, kumāro aparena samayena vuddhimanvāya indriyānaṁ paripākamanvāya	99	
PA_an_10:99.7.2	pañcahi kāmaguṇehi samappito samaṅgibhūto paricāreti	99	
PA_an_10:99.7.3	cakkhuviññeyyehi rūpehi iṭṭhehi kantehi manāpehi piyarūpehi kāmūpasaṁhitehi rajanīyehi,	99	
PA_an_10:99.7.4	sotaviññeyyehi saddehi …	99	
PA_an_10:99.7.5	ghānaviññeyyehi gandhehi …	99	
PA_an_10:99.7.6	jivhāviññeyyehi rasehi …	99	
PA_an_10:99.7.7	kāyaviññeyyehi phoṭṭhabbehi iṭṭhehi kantehi manāpehi piyarūpehi kāmūpasaṁhitehi rajanīyehi.	99	
PA_an_10:99.7.8	Taṁ kiṁ maññasi, upāli,	99	
PA_an_10:99.7.9	nanvāyaṁ khiḍḍā purimāhi khiḍḍāhi abhikkantatarā ca paṇītatarā cā”ti?	99	
PA_an_10:99.7.10	“Evaṁ, bhante”.	99	
PA_an_10:99.8.1	“Idha kho pana vo, upāli, tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.	99	
PA_an_10:99.8.2	So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.	99	
PA_an_10:99.8.3	So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.	99	
PA_an_10:99.9.1	Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.	99	
PA_an_10:99.9.2	So taṁ dhammaṁ sutvā tathāgate saddhaṁ paṭilabhati.	99	
PA_an_10:99.9.3	So tena saddhāpaṭilābhena samannāgato iti paṭisañcikkhati:	99	
PA_an_10:99.9.4	‘sambādho gharāvāso rajāpatho, abbhokāso pabbajjā.	99	
PA_an_10:99.9.5	Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.	99	
PA_an_10:99.9.6	Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.	99	
PA_an_10:99.10.1_0	So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya	99	
PA_an_10:99.10.1_1	appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā	99	
PA_an_10:99.10.1_2	kāsāyāni vatthāni acchādetvā agārasmā anagāriyaṁ pabbajati.	99	
PA_an_10:99.11.1	So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno sabbapāṇabhūtahitānukampī viharati.	99	
PA_an_10:99.12.1	Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī; athenena sucibhūtena attanā viharati.	99	
PA_an_10:99.13.1	Abrahmacariyaṁ pahāya brahmacārī hoti ārācārī virato methunā gāmadhammā.	99	
PA_an_10:99.14.1	Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa.	99	
PA_an_10:99.15.1_0	Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā	99	
PA_an_10:99.15.1_1	imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā	99	
PA_an_10:99.15.1_2	sandhātā sahitānaṁ vā anuppadātā, samaggārāmo samaggarato samagganandī; samaggakaraṇiṁ vācaṁ bhāsitā hoti.	99	
PA_an_10:99.16.1	Pharusaṁ vācaṁ pahāya pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.	99	
PA_an_10:99.17.1_0	Samphappalāpaṁ pahāya samphappalāpā paṭivirato hoti kālavādī bhūtavādī atthavādī	99	
PA_an_10:99.17.1_1	dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.	99	
PA_an_10:99.18.1	So bījagāmabhūtagāmasamārambhā paṭivirato hoti.	99	
PA_an_10:99.18.2	Ekabhattiko hoti rattūparato, virato vikālabhojanā.	99	
PA_an_10:99.18.3	Naccagītavāditavisūkadassanā paṭivirato hoti,	99	
PA_an_10:99.18.4	mālāgandhavilepanadhāraṇamaṇḍanavibhūsanaṭṭhānā paṭivirato hoti,	99	
PA_an_10:99.18.5	uccāsayanamahāsayanā paṭivirato hoti,	99	
PA_an_10:99.18.6	jātarūparajatapaṭiggahaṇā paṭivirato hoti,	99	
PA_an_10:99.18.7	āmakadhaññapaṭiggahaṇā paṭivirato hoti,	99	
PA_an_10:99.18.8	āmakamaṁsapaṭiggahaṇā paṭivirato hoti,	99	
PA_an_10:99.18.9	itthikumārikapaṭiggahaṇā paṭivirato hoti,	99	
PA_an_10:99.18.10	dāsidāsapaṭiggahaṇā paṭivirato hoti,	99	
PA_an_10:99.18.11	ajeḷakapaṭiggahaṇā paṭivirato hoti,	99	
PA_an_10:99.18.12	kukkuṭasūkarapaṭiggahaṇā paṭivirato hoti,	99	
PA_an_10:99.18.13	hatthigavassavaḷavapaṭiggahaṇā paṭivirato hoti,	99	
PA_an_10:99.18.14	khettavatthupaṭiggahaṇā paṭivirato hoti,	99	
PA_an_10:99.18.15	dūteyyapahiṇagamanānuyogā paṭivirato hoti,	99	
PA_an_10:99.18.16	kayavikkayā paṭivirato hoti,	99	
PA_an_10:99.18.17	tulākūṭakaṁsakūṭamānakūṭā paṭivirato hoti,	99	
PA_an_10:99.18.18	ukkoṭanavañcananikatisāciyogā paṭivirato hoti,	99	
PA_an_10:99.18.19	chedanavadhabandhanaviparāmosaālopasahasākārā paṭivirato hoti.	99	
PA_an_10:99.19.1	So santuṭṭho hoti kāyaparihārikena cīvarena kucchiparihārikena piṇḍapātena.	99	
PA_an_10:99.19.2	Yena yeneva pakkamati samādāyeva pakkamati,	99	
PA_an_10:99.19.3	seyyathāpi nāma pakkhī sakuṇo yena yeneva ḍeti sapattabhārova ḍeti.	99	
PA_an_10:99.19.4	Evamevaṁ bhikkhu santuṭṭho hoti kāyaparihārikena cīvarena kucchiparihārikena piṇḍapātena. Yena yeneva pakkamati samādāyeva pakkamati.	99	
PA_an_10:99.19.5	So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.	99	
PA_an_10:99.20.1	So cakkhunā rūpaṁ disvā na nimittaggāhī hoti nānubyañjanaggāhī.	99	
PA_an_10:99.20.2_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	99	
PA_an_10:99.20.2_1	dhammā anvāssaveyyuṁ, tassa saṁvarāya paṭipajjati; rakkhati cakkhundriyaṁ, cakkhundriye saṁvaraṁ āpajjati.	99	
PA_an_10:99.20.3	Sotena saddaṁ sutvā …	99	
PA_an_10:99.20.4	ghānena gandhaṁ ghāyitvā …	99	
PA_an_10:99.20.5	jivhāya rasaṁ sāyitvā …	99	
PA_an_10:99.20.6	kāyena phoṭṭhabbaṁ phusitvā …	99	
PA_an_10:99.20.7	manasā dhammaṁ viññāya na nimittaggāhī hoti nānubyañjanaggāhī.	99	
PA_an_10:99.20.8_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	99	
PA_an_10:99.20.8_1	dhammā anvāssaveyyuṁ, tassa saṁvarāya paṭipajjati; rakkhati manindriyaṁ, manindriye saṁvaraṁ āpajjati.	99	
PA_an_10:99.20.9	So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.	99	
PA_an_10:99.21.1_0	So abhikkante paṭikkante sampajānakārī hoti, ālokite vilokite sampajānakārī hoti,	99	
PA_an_10:99.21.1_1	samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti,	99	
PA_an_10:99.21.1_2	asite pīte khāyite sāyite sampajānakārī hoti, uccārapassāvakamme sampajānakārī hoti,	99	
PA_an_10:99.21.1_3	gate ṭhite nisinne sutte jāgarite bhāsite tuṇhībhāve sampajānakārī hoti.	99	
PA_an_10:99.22.1	So iminā ca ariyena sīlakkhandhena samannāgato, iminā ca ariyena indriyasaṁvarena samannāgato, iminā ca ariyena satisampajaññena samannāgato	99	
PA_an_10:99.22.2	vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ susānaṁ vanapatthaṁ abbhokāsaṁ palālapuñjaṁ.	99	
PA_an_10:99.22.3	So araññagato vā rukkhamūlagato vā suññāgāragato vā nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.	99	
PA_an_10:99.23.1	So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti.	99	
PA_an_10:99.23.2	Byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti.	99	
PA_an_10:99.23.3	Thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti.	99	
PA_an_10:99.23.4	Uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti.	99	
PA_an_10:99.23.5	Vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.	99	
PA_an_10:99.24.1	So ime pañca nīvaraṇe pahāya cetaso upakkilese paññāya dubbalīkaraṇe,	99	
PA_an_10:99.24.2	vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	99	
PA_an_10:99.24.3	Taṁ kiṁ maññasi, upāli,	99	
PA_an_10:99.24.4	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.24.5	“Evaṁ, bhante”.	99	
PA_an_10:99.25.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.	99	
PA_an_10:99.26.1	Puna caparaṁ, upāli, bhikkhu vitakkavicārānaṁ vūpasamā …pe… dutiyaṁ jhānaṁ upasampajja viharati.	99	
PA_an_10:99.26.2	Taṁ kiṁ maññasi, upāli,	99	
PA_an_10:99.26.3	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.26.4	“Evaṁ, bhante”.	99	
PA_an_10:99.27.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.	99	
PA_an_10:99.28.1	Puna caparaṁ, upāli, bhikkhu pītiyā ca virāgā …pe… tatiyaṁ jhānaṁ upasampajja viharati.	99	
PA_an_10:99.28.2	Taṁ kiṁ maññasi, upāli,	99	
PA_an_10:99.28.3	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.28.4	“Evaṁ, bhante”.	99	
PA_an_10:99.29.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.	99	
PA_an_10:99.30.1	Puna caparaṁ, upāli, bhikkhu sukhassa ca pahānā …pe… catutthaṁ jhānaṁ …pe….	99	
PA_an_10:99.31.1	Puna caparaṁ, upāli, bhikkhu sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ‘ananto ākāso’ti ākāsānañcāyatanaṁ upasampajja viharati.	99	
PA_an_10:99.31.2	Taṁ kiṁ maññasi, upāli,	99	
PA_an_10:99.31.3	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.31.4	“Evaṁ, bhante”.	99	
PA_an_10:99.32.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.	99	
PA_an_10:99.33.1	Puna caparaṁ, upāli, bhikkhu sabbaso ākāsānañcāyatanaṁ samatikkamma ‘anantaṁ viññāṇan’ti viññāṇañcāyatanaṁ upasampajja viharati …pe….	99	
PA_an_10:99.34.1	Sabbaso viññāṇañcāyatanaṁ samatikkamma ‘natthi kiñcī’ti ākiñcaññāyatanaṁ upasampajja viharati …pe….	99	
PA_an_10:99.35.1	Sabbaso ākiñcaññāyatanaṁ samatikkamma ‘santametaṁ paṇītametan’ti nevasaññānāsaññāyatanaṁ upasampajja viharati.	99	
PA_an_10:99.35.2	Taṁ kiṁ maññasi, upāli,	99	
PA_an_10:99.35.3	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.35.4	“Evaṁ, bhante”.	99	
PA_an_10:99.36.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, no ca kho tāva anuppattasadatthā viharanti.	99	
PA_an_10:99.37.1	Puna caparaṁ, upāli, bhikkhu sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati; paññāya cassa disvā āsavā parikkhīṇā honti.	99	
PA_an_10:99.37.2	Taṁ kiṁ maññasi, upāli,	99	
PA_an_10:99.37.3	‘nanvāyaṁ vihāro purimehi vihārehi abhikkantataro ca paṇītataro cā’”ti?	99	
PA_an_10:99.37.4	“Evaṁ, bhante”.	99	
PA_an_10:99.38.1	“Imampi kho, upāli, mama sāvakā attani dhammaṁ sampassamānā araññavanapatthāni pantāni senāsanāni paṭisevanti, anuppattasadatthā ca viharanti.	99	
PA_an_10:99.38.2	Iṅgha tvaṁ, upāli, saṅghe viharāhi.	99	
PA_an_10:99.38.3	Saṅghe te viharato phāsu bhavissatī”ti.	99	
PA_an_10:99.38.4	Navamaṁ.	99	
PA_an_10:100.0.1	Aṅguttara Nikāya 10.100	100	
PA_an_10:100.0.2	10. Upālivagga	100	
PA_an_10:100.0.3	Abhabbasutta	100	
PA_an_10:100.1.1	“Dasayime, bhikkhave, dhamme appahāya abhabbo arahattaṁ sacchikātuṁ.	100	
PA_an_10:100.1.2	Katame dasa?	100	
PA_an_10:100.1.3	Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ, mānaṁ—	100	
PA_an_10:100.1.4	ime kho, bhikkhave, dasa dhamme appahāya abhabbo arahattaṁ sacchikātuṁ.	100	
PA_an_10:100.2.1	Dasayime, bhikkhave, dhamme pahāya bhabbo arahattaṁ sacchikātuṁ.	100	
PA_an_10:100.2.2	Katame dasa?	100	
PA_an_10:100.2.3	Rāgaṁ, dosaṁ, mohaṁ, kodhaṁ, upanāhaṁ, makkhaṁ, paḷāsaṁ, issaṁ, macchariyaṁ, mānaṁ—	100	
PA_an_10:100.2.4	ime kho, bhikkhave, dasa dhamme pahāya bhabbo arahattaṁ sacchikātun”ti.	100	
PA_an_10:100.2.5	Dasamaṁ.	100	
PA_an_10:100.2.6	Upālivaggo pañcamo.	100	
PA_an_10:100.3.0	Tassuddānaṁ	100	
PA_an_10:100.3.1	Kāmabhogī bhayaṁ diṭṭhi,	100	
PA_an_10:100.3.2	vajjiyamāhituttiyā;	100	
PA_an_10:100.3.3	Kokanudo āhuneyyo,	100	
PA_an_10:100.3.4	thero upāli abhabboti.	100	
PA_an_10:100.3.5	Dutiyo paṇṇāsako samatto.	100	
PA_an_10:101.0.1	Aṅguttara Nikāya 10.101	101	
PA_an_10:101.0.2	11. Samaṇasaññāvagga	101	
PA_an_10:101.0.3	Samaṇasaññāsutta	101	
PA_an_10:101.1.1	“Tisso imā, bhikkhave, samaṇasaññā bhāvitā bahulīkatā satta dhamme paripūrenti.	101	
PA_an_10:101.1.2	Katamā tisso?	101	
PA_an_10:101.1.3	Vevaṇṇiyamhi ajjhupagato, parapaṭibaddhā me jīvikā, añño me ākappo karaṇīyoti—	101	
PA_an_10:101.1.4	imā kho, bhikkhave, tisso samaṇasaññā bhāvitā bahulīkatā satta dhamme paripūrenti.	101	
PA_an_10:101.2.1	Katame satta?	101	
PA_an_10:101.2.2	Santatakārī hoti santatavutti sīlesu, anabhijjhālu hoti, abyāpajjo hoti, anatimānī hoti, sikkhākāmo hoti, “idamatthan”tissa hoti jīvitaparikkhāresu, āraddhavīriyo ca viharati.	101	
PA_an_10:101.2.3	Imā kho, bhikkhave, tisso samaṇasaññā bhāvitā bahulīkatā ime satta dhamme paripūrentī”ti.	101	
PA_an_10:101.2.4	Paṭhamaṁ.	101	
PA_an_10:102.0.1	Aṅguttara Nikāya 10.102	102	
PA_an_10:102.0.2	11. Samaṇasaññāvagga	102	
PA_an_10:102.0.3	Bojjhaṅgasutta	102	
PA_an_10:102.1.1	“Sattime, bhikkhave, bojjhaṅgā bhāvitā bahulīkatā tisso vijjā paripūrenti.	102	
PA_an_10:102.1.2	Katame satta?	102	
PA_an_10:102.1.3	Satisambojjhaṅgo, dhammavicayasambojjhaṅgo, vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo, upekkhāsambojjhaṅgo—	102	
PA_an_10:102.1.4	ime kho, bhikkhave, satta bojjhaṅgā bhāvitā bahulīkatā tisso vijjā paripūrenti.	102	
PA_an_10:102.1.5	Katamā tisso?	102	
PA_an_10:102.1.6	Idha, bhikkhave, bhikkhu anekavihitaṁ pubbenivāsaṁ anussarati,	102	
PA_an_10:102.1.7	seyyathidaṁ—ekampi jātiṁ dvepi jātiyo tissopi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarati.	102	
PA_an_10:102.1.8	Dibbena cakkhunā visuddhena atikkantamānusakena …pe… yathākammūpage satte pajānāti.	102	
PA_an_10:102.1.9	Āsavānaṁ khayā …pe… sacchikatvā upasampajja viharati.	102	
PA_an_10:102.1.10	Ime kho, bhikkhave, satta bojjhaṅgā bhāvitā bahulīkatā imā tisso vijjā paripūrentī”ti.	102	
PA_an_10:102.1.11	Dutiyaṁ.	102	
PA_an_10:103.0.1	Aṅguttara Nikāya 10.103	103	
PA_an_10:103.0.2	11. Samaṇasaññāvagga	103	
PA_an_10:103.0.3	Micchattasutta	103	
PA_an_10:103.1.1	“Micchattaṁ, bhikkhave, āgamma virādhanā hoti, no ārādhanā.	103	
PA_an_10:103.1.2	Kathañca, bhikkhave, micchattaṁ āgamma virādhanā hoti, no ārādhanā?	103	
PA_an_10:103.1.3_0	Micchādiṭṭhikassa, bhikkhave, micchāsaṅkappo pahoti, micchāsaṅkappassa micchāvācā	103	
PA_an_10:103.1.3_1	pahoti, micchāvācassa micchākammanto pahoti, micchākammantassa micchāājīvo pahoti,	103	
PA_an_10:103.1.3_2	micchāājīvassa micchāvāyāmo pahoti, micchāvāyāmassa micchāsati pahoti, micchāsatissa	103	
PA_an_10:103.1.3_3	micchāsamādhi pahoti, micchāsamādhissa micchāñāṇaṁ pahoti, micchāñāṇissa micchāvimutti pahoti.	103	
PA_an_10:103.1.4	Evaṁ kho, bhikkhave, micchattaṁ āgamma virādhanā hoti, no ārādhanā.	103	
PA_an_10:103.2.1	Sammattaṁ, bhikkhave, āgamma ārādhanā hoti, no virādhanā.	103	
PA_an_10:103.2.2	Kathañca, bhikkhave, sammattaṁ āgamma ārādhanā hoti, no virādhanā?	103	
PA_an_10:103.2.3_0	Sammādiṭṭhikassa, bhikkhave, sammāsaṅkappo pahoti, sammāsaṅkappassa sammāvācā pahoti,	103	
PA_an_10:103.2.3_1	sammāvācassa sammākammanto pahoti, sammākammantassa sammāājīvo pahoti, sammāājīvassa	103	
PA_an_10:103.2.3_2	sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti,	103	
PA_an_10:103.2.3_3	sammāsamādhissa sammāñāṇaṁ pahoti, sammāñāṇissa sammāvimutti pahoti.	103	
PA_an_10:103.2.4	Evaṁ kho, bhikkhave, sammattaṁ āgamma ārādhanā hoti, no virādhanā”ti.	103	
PA_an_10:103.2.5	Tatiyaṁ.	103	
PA_an_10:104.0.1	Aṅguttara Nikāya 10.104	104	
PA_an_10:104.0.2	11. Samaṇasaññāvagga	104	
PA_an_10:104.0.3	Bījasutta	104	
PA_an_10:104.1.1_0	“Micchādiṭṭhikassa, bhikkhave, purisapuggalassa micchāsaṅkappassa micchāvācassa micchākammantassa	104	
PA_an_10:104.1.1_1	micchāājīvassa micchāvāyāmassa micchāsatissa micchāsamādhissa micchāñāṇissa micchāvimuttissa	104	
PA_an_10:104.1.2_0	yañca kāyakammaṁ yathādiṭṭhi samattaṁ samādinnaṁ yañca vacīkammaṁ yañca manokammaṁ	104	
PA_an_10:104.1.2_1	yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā,	104	
PA_an_10:104.1.2_2	sabbe te dhammā aniṭṭhāya akantāya amanāpāya ahitāya dukkhāya saṁvattanti.	104	
PA_an_10:104.1.3	Taṁ kissa hetu?	104	
PA_an_10:104.1.4	Diṭṭhi hissa, bhikkhave, pāpikā.	104	
PA_an_10:104.2.1_0	Seyyathāpi, bhikkhave, nimbabījaṁ vā kosātakibījaṁ vā tittakālābubījaṁ vā allāya	104	
PA_an_10:104.2.1_1	pathaviyā nikkhittaṁ yañceva pathavirasaṁ upādiyati yañca āporasaṁ upādiyati, sabbaṁ	104	
PA_an_10:104.2.1_2	taṁ tittakattāya kaṭukattāya asātattāya saṁvattati.	104	
PA_an_10:104.2.2	Taṁ kissa hetu?	104	
PA_an_10:104.2.3	Bījañhi, bhikkhave, pāpakaṁ.	104	
PA_an_10:104.2.4_0	Evamevaṁ kho, bhikkhave, micchādiṭṭhikassa purisapuggalassa micchāsaṅkappassa micchāvācassa	104	
PA_an_10:104.2.4_1	micchākammantassa micchāājīvassa micchāvāyāmassa micchāsatissa micchāsamādhissa micchāñāṇissa	104	
PA_an_10:104.2.4_2	micchāvimuttissa yañceva kāyakammaṁ yathādiṭṭhi samattaṁ samādinnaṁ yañca vacīkammaṁ …	104	
PA_an_10:104.2.5_0	yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca	104	
PA_an_10:104.2.5_1	paṇidhi ye ca saṅkhārā, sabbe te dhammā aniṭṭhāya akantāya amanāpāya ahitāya dukkhāya saṁvattanti.	104	
PA_an_10:104.2.6	Taṁ kissa hetu?	104	
PA_an_10:104.2.7	Diṭṭhi hissa, bhikkhave, pāpikā.	104	
PA_an_10:104.3.1_0	Sammādiṭṭhikassa, bhikkhave, purisapuggalassa sammāsaṅkappassa sammāvācassa sammākammantassa	104	
PA_an_10:104.3.1_1	sammāājīvassa sammāvāyāmassa sammāsatissa sammāsamādhissa sammāñāṇissa sammāvimuttissa	104	
PA_an_10:104.3.1_2	yañceva kāyakammaṁ yathādiṭṭhi samattaṁ samādinnaṁ yañca vacīkammaṁ yathādiṭṭhi samattaṁ	104	
PA_an_10:104.3.1_3	samādinnaṁ yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā	104	
PA_an_10:104.3.1_4	yo ca paṇidhi ye ca saṅkhārā, sabbe te dhammā iṭṭhāya kantāya manāpāya hitāya sukhāya saṁvattanti.	104	
PA_an_10:104.3.2	Taṁ kissa hetu?	104	
PA_an_10:104.3.3	Diṭṭhi hissa, bhikkhave, bhaddikā.	104	
PA_an_10:104.4.1_0	Seyyathāpi, bhikkhave, ucchubījaṁ vā sālibījaṁ vā muddikābījaṁ vā allāya pathaviyā	104	
PA_an_10:104.4.1_1	nikkhittaṁ yañca pathavirasaṁ upādiyati yañca āporasaṁ upādiyati sabbaṁ taṁ sātattāya	104	
PA_an_10:104.4.1_2	madhurattāya asecanakattāya saṁvattati.	104	
PA_an_10:104.4.2	Taṁ kissa hetu?	104	
PA_an_10:104.4.3	Bījañhi, bhikkhave, bhaddakaṁ.	104	
PA_an_10:104.4.4	Evamevaṁ kho, bhikkhave, sammādiṭṭhikassa …pe… sammāvimuttissa yañceva kāyakammaṁ yathādiṭṭhi samattaṁ samādinnaṁ yañca vacīkammaṁ …	104	
PA_an_10:104.4.5	yañca manokammaṁ yathādiṭṭhi samattaṁ samādinnaṁ yā ca cetanā yā ca patthanā yo ca paṇidhi ye ca saṅkhārā, sabbe te dhammā iṭṭhāya kantāya manāpāya hitāya sukhāya saṁvattanti.	104	
PA_an_10:104.4.6	Taṁ kissa hetu?	104	
PA_an_10:104.4.7	Diṭṭhi hissa, bhikkhave, bhaddikā”ti.	104	
PA_an_10:104.4.8	Catutthaṁ.	104	
PA_an_10:105.0.1	Aṅguttara Nikāya 10.105	105	
PA_an_10:105.0.2	11. Samaṇasaññāvagga	105	
PA_an_10:105.0.3	Vijjāsutta	105	
PA_an_10:105.1.1	“Avijjā, bhikkhave, pubbaṅgamā akusalānaṁ dhammānaṁ samāpattiyā, anvadeva ahirikaṁ anottappaṁ.	105	
PA_an_10:105.1.2_0	Avijjāgatassa, bhikkhave, aviddasuno micchādiṭṭhi pahoti, micchādiṭṭhikassa micchāsaṅkappo	105	
PA_an_10:105.1.2_1	pahoti, micchāsaṅkappassa micchāvācā pahoti, micchāvācassa micchākammanto pahoti,	105	
PA_an_10:105.1.2_2	micchākammantassa micchāājīvo pahoti, micchāājīvassa micchāvāyāmo pahoti, micchāvāyāmassa	105	
PA_an_10:105.1.2_3	micchāsati pahoti, micchāsatissa micchāsamādhi pahoti, micchāsamādhissa micchāñāṇaṁ	105	
PA_an_10:105.1.2_4	pahoti, micchāñāṇissa micchāvimutti pahoti.	105	
PA_an_10:105.2.1	Vijjā, bhikkhave, pubbaṅgamā kusalānaṁ dhammānaṁ samāpattiyā, anvadeva hirottappaṁ.	105	
PA_an_10:105.2.2_0	Vijjāgatassa, bhikkhave, viddasuno sammādiṭṭhi pahoti, sammādiṭṭhikassa sammāsaṅkappo	105	
PA_an_10:105.2.2_1	pahoti, sammāsaṅkappassa sammāvācā pahoti, sammāvācassa sammākammanto pahoti, sammākammantassa	105	
PA_an_10:105.2.2_2	sammāājīvo pahoti, sammāājīvassa sammāvāyāmo pahoti, sammāvāyāmassa sammāsati pahoti,	105	
PA_an_10:105.2.2_3	sammāsatissa sammāsamādhi pahoti, sammāsamādhissa sammāñāṇaṁ pahoti, sammāñāṇissa	105	
PA_an_10:105.2.2_4	sammāvimutti pahotī”ti.	105	
PA_an_10:105.2.3	Pañcamaṁ.	105	
PA_an_10:106.0.1	Aṅguttara Nikāya 10.106	106	
PA_an_10:106.0.2	11. Samaṇasaññāvagga	106	
PA_an_10:106.0.3	Nijjarasutta	106	
PA_an_10:106.1.1	“Dasayimāni, bhikkhave, nijjaravatthūni.	106	
PA_an_10:106.1.2	Katamāni dasa?	106	
PA_an_10:106.1.3	Sammādiṭṭhikassa, bhikkhave, micchādiṭṭhi nijjiṇṇā hoti;	106	
PA_an_10:106.1.4	ye ca micchādiṭṭhipaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.1.5	sammādiṭṭhipaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.2.1	Sammāsaṅkappassa, bhikkhave, micchāsaṅkappo nijjiṇṇo hoti;	106	
PA_an_10:106.2.2	ye ca micchāsaṅkappapaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.2.3	sammāsaṅkappapaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.3.1	Sammāvācassa, bhikkhave, micchāvācā nijjiṇṇā hoti;	106	
PA_an_10:106.3.2	ye ca micchāvācāpaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.3.3	sammāvācāpaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.4.1	Sammākammantassa, bhikkhave, micchākammanto nijjiṇṇo hoti;	106	
PA_an_10:106.4.2	ye ca micchākammantapaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.4.3	sammākammantapaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.5.1	Sammāājīvassa, bhikkhave, micchāājīvo nijjiṇṇo hoti;	106	
PA_an_10:106.5.2	ye ca micchāājīvapaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.5.3	sammāājīvapaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.6.1	Sammāvāyāmassa, bhikkhave, micchāvāyāmo nijjiṇṇo hoti;	106	
PA_an_10:106.6.2	ye ca micchāvāyāmapaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.6.3	sammāvāyāmapaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.7.1	Sammāsatissa, bhikkhave, micchāsati nijjiṇṇā hoti;	106	
PA_an_10:106.7.2	ye ca micchāsatipaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.7.3	sammāsatipaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.8.1	Sammāsamādhissa, bhikkhave, micchāsamādhi nijjiṇṇo hoti;	106	
PA_an_10:106.8.2	ye ca micchāsamādhipaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.8.3	sammāsamādhipaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.9.1	Sammāñāṇissa, bhikkhave, micchāñāṇaṁ nijjiṇṇaṁ hoti;	106	
PA_an_10:106.9.2	ye ca micchāñāṇapaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.9.3	sammāñāṇapaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.10.1	Sammāvimuttissa, bhikkhave, micchāvimutti nijjiṇṇā hoti;	106	
PA_an_10:106.10.2	ye ca micchāvimuttipaccayā aneke pāpakā akusalā dhammā sambhavanti te cassa nijjiṇṇā honti;	106	
PA_an_10:106.10.3	sammāvimuttipaccayā ca aneke kusalā dhammā bhāvanāpāripūriṁ gacchanti.	106	
PA_an_10:106.11.1	Imāni kho, bhikkhave, dasa nijjaravatthūnī”ti.	106	
PA_an_10:106.11.2	Chaṭṭhaṁ.	106	
PA_an_10:107.0.1	Aṅguttara Nikāya 10.107	107	
PA_an_10:107.0.2	11. Samaṇasaññāvagga	107	
PA_an_10:107.0.3	Dhovanasutta	107	
PA_an_10:107.1.1	“Atthi, bhikkhave, dakkhiṇesu janapadesu dhovanaṁ nāma.	107	
PA_an_10:107.1.2	Tattha hoti annampi pānampi khajjampi bhojjampi leyyampi peyyampi naccampi gītampi vāditampi.	107	
PA_an_10:107.1.3	Atthetaṁ, bhikkhave, dhovanaṁ; ‘netaṁ natthī’ti vadāmi.	107	
PA_an_10:107.1.4_0	Tañca kho etaṁ, bhikkhave, dhovanaṁ hīnaṁ gammaṁ pothujjanikaṁ anariyaṁ anatthasaṁhitaṁ	107	
PA_an_10:107.1.4_1	na nibbidāya na virāgāya na nirodhāya na upasamāya na abhiññāya na sambodhāya na	107	
PA_an_10:107.1.4_2	nibbānāya saṁvattati.	107	
PA_an_10:107.2.1_0	Ahañca kho, bhikkhave, ariyaṁ dhovanaṁ desessāmi, yaṁ dhovanaṁ ekantanibbidāya virāgāya	107	
PA_an_10:107.2.1_1	nirodhāya upasamāya abhiññāya sambodhāya nibbānāya saṁvattati, yaṁ dhovanaṁ āgamma	107	
PA_an_10:107.2.1_2	jātidhammā sattā jātiyā parimuccanti, jarādhammā sattā jarāya parimuccanti, maraṇadhammā	107	
PA_an_10:107.2.1_3	sattā maraṇena parimuccanti, sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccanti.	107	
PA_an_10:107.2.2	Taṁ suṇātha, sādhukaṁ manasi karotha, bhāsissāmī”ti.	107	
PA_an_10:107.2.3	“Evaṁ, bhante”ti kho te bhikkhū bhagavato paccassosuṁ.	107	
PA_an_10:107.2.4	Bhagavā etadavoca:	107	
PA_an_10:107.3.1_0	“Katamañca taṁ, bhikkhave, ariyaṁ dhovanaṁ, yaṁ dhovanaṁ ekantanibbidāya virāgāya	107	
PA_an_10:107.3.1_1	nirodhāya upasamāya abhiññāya sambodhāya nibbānāya saṁvattati, yaṁ dhovanaṁ āgamma	107	
PA_an_10:107.3.1_2	jātidhammā sattā jātiyā parimuccanti, jarādhammā sattā jarāya parimuccanti, maraṇadhammā	107	
PA_an_10:107.3.1_3	sattā maraṇena parimuccanti, sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccanti?	107	
PA_an_10:107.4.1	Sammādiṭṭhikassa, bhikkhave, micchādiṭṭhi niddhotā hoti;	107	
PA_an_10:107.4.2	ye ca micchādiṭṭhipaccayā aneke pāpakā akusalā dhammā sambhavanti te cassa niddhotā honti;	107	
PA_an_10:107.4.3	sammādiṭṭhipaccayā ca aneke kusalā dhammā bhāvanāpāripūriṁ gacchanti.	107	
PA_an_10:107.5.1	Sammāsaṅkappassa, bhikkhave, micchāsaṅkappo niddhoto hoti …pe…	107	
PA_an_10:107.5.2	sammāvācassa, bhikkhave, micchāvācā niddhotā hoti …	107	
PA_an_10:107.5.3	sammākammantassa, bhikkhave, micchākammanto niddhoto hoti …	107	
PA_an_10:107.5.4	sammāājīvassa, bhikkhave, micchāājīvo niddhoto hoti …	107	
PA_an_10:107.5.5	sammāvāyāmassa, bhikkhave, micchāvāyāmo niddhoto hoti …	107	
PA_an_10:107.5.6	sammāsatissa, bhikkhave, micchāsati niddhotā hoti …	107	
PA_an_10:107.5.7	sammāsamādhissa, bhikkhave, micchāsamādhi niddhoto hoti …	107	
PA_an_10:107.5.8	sammāñāṇissa, bhikkhave, micchāñāṇaṁ niddhotaṁ hoti …pe….	107	
PA_an_10:107.6.1	Sammāvimuttissa, bhikkhave, micchāvimutti niddhotā hoti;	107	
PA_an_10:107.6.2	ye ca micchāvimuttipaccayā aneke pāpakā akusalā dhammā sambhavanti te cassa niddhotā honti;	107	
PA_an_10:107.6.3	sammāvimuttipaccayā ca aneke kusalā dhammā bhāvanāpāripūriṁ gacchanti.	107	
PA_an_10:107.6.4_0	Idaṁ kho taṁ, bhikkhave, ariyaṁ dhovanaṁ ekantanibbidāya virāgāya nirodhāya upasamāya	107	
PA_an_10:107.6.4_1	abhiññāya sambodhāya nibbānāya saṁvattati, yaṁ dhovanaṁ āgamma jātidhammā sattā jātiyā	107	
PA_an_10:107.6.4_2	parimuccanti, jarādhammā sattā jarāya parimuccanti, maraṇadhammā sattā maraṇena parimuccanti,	107	
PA_an_10:107.6.4_3	sokaparidevadukkhadomanassupāyāsadhammā sattā sokaparidevadukkhadomanassupāyāsehi parimuccantī”ti.	107	
PA_an_10:107.6.5	Sattamaṁ.	107	
PA_an_10:108.0.1	Aṅguttara Nikāya 10.108	108	
PA_an_10:108.0.2	11. Samaṇasaññāvagga	108	
PA_an_10:108.0.3	Tikicchakasutta	108	
PA_an_10:108.1.1	“Tikicchakā, bhikkhave, virecanaṁ denti pittasamuṭṭhānānampi ābādhānaṁ paṭighātāya, semhasamuṭṭhānānampi ābādhānaṁ paṭighātāya, vātasamuṭṭhānānampi ābādhānaṁ paṭighātāya.	108	
PA_an_10:108.1.2	Atthetaṁ, bhikkhave, virecanaṁ; ‘netaṁ natthī’ti vadāmi.	108	
PA_an_10:108.1.3	Tañca kho etaṁ, bhikkhave, virecanaṁ sampajjatipi vipajjatipi.	108	
PA_an_10:108.2.1_0	Ahañca kho, bhikkhave, ariyaṁ virecanaṁ desessāmi, yaṁ virecanaṁ sampajjatiyeva no	108	
PA_an_10:108.2.1_1	vipajjati, yaṁ virecanaṁ āgamma jātidhammā sattā jātiyā parimuccanti, jarādhammā	108	
PA_an_10:108.2.1_2	sattā jarāya parimuccanti, maraṇadhammā sattā maraṇena parimuccanti, sokaparidevadukkhadomanassupāyāsadhammā	108	
PA_an_10:108.2.1_3	sattā sokaparidevadukkhadomanassupāyāsehi parimuccanti.	108	
PA_an_10:108.2.2	Taṁ suṇātha, sādhukaṁ manasi karotha, bhāsissāmī”ti.	108	
PA_an_10:108.2.3	“Evaṁ, bhante”ti kho te bhikkhū bhagavato paccassosuṁ.	108	
PA_an_10:108.2.4	Bhagavā etadavoca:	108	
PA_an_10:108.3.1_0	“Katamañca taṁ, bhikkhave, ariyaṁ virecanaṁ, yaṁ virecanaṁ sampajjatiyeva no vipajjati,	108	
PA_an_10:108.3.1_1	yaṁ virecanaṁ āgamma jātidhammā sattā jātiyā parimuccanti, jarādhammā sattā jarāya	108	
PA_an_10:108.3.1_2	parimuccanti, maraṇadhammā sattā maraṇena parimuccanti, sokaparidevadukkhadomanassupāyāsadhammā	108	
PA_an_10:108.3.1_3	sattā sokaparidevadukkhadomanassupāyāsehi parimuccanti?	108	
PA_an_10:108.4.1	Sammādiṭṭhikassa, bhikkhave, micchādiṭṭhi virittā hoti;	108	
PA_an_10:108.4.2	ye ca micchādiṭṭhipaccayā aneke pāpakā akusalā dhammā sambhavanti te cassa virittā honti;	108	
PA_an_10:108.4.3	sammādiṭṭhipaccayā ca aneke kusalā dhammā bhāvanāpāripūriṁ gacchanti.	108	
PA_an_10:108.5.1	Sammāsaṅkappassa, bhikkhave, micchāsaṅkappo viritto hoti …pe…	108	
PA_an_10:108.5.2	sammāvācassa, bhikkhave, micchāvācā virittā hoti …	108	
PA_an_10:108.5.3	sammākammantassa, bhikkhave, micchākammanto viritto hoti …	108	
PA_an_10:108.5.4	sammāājīvassa, bhikkhave, micchāājīvo viritto hoti …	108	
PA_an_10:108.5.5	sammāvāyāmassa, bhikkhave, micchāvāyāmo viritto hoti …	108	
PA_an_10:108.5.6	sammāsatissa, bhikkhave, micchāsati virittā hoti …	108	
PA_an_10:108.5.7	sammāsamādhissa, bhikkhave, micchāsamādhi viritto hoti …	108	
PA_an_10:108.5.8	sammāñāṇissa, bhikkhave, micchāñāṇaṁ virittaṁ hoti …pe….	108	
PA_an_10:108.6.1	Sammāvimuttissa, bhikkhave, micchāvimutti virittā hoti;	108	
PA_an_10:108.6.2	ye ca micchāvimuttipaccayā aneke pāpakā akusalā dhammā sambhavanti te cassa virittā honti;	108	
PA_an_10:108.6.3	sammāvimuttipaccayā ca aneke kusalā dhammā bhāvanāpāripūriṁ gacchanti.	108	
PA_an_10:108.6.4_0	Idaṁ kho taṁ, bhikkhave, ariyaṁ virecanaṁ yaṁ virecanaṁ sampajjatiyeva no vipajjati,	108	
PA_an_10:108.6.4_1	yaṁ virecanaṁ āgamma jātidhammā sattā jātiyā parimuccanti …pe… sokaparidevadukkhadomanassupāyāsehi parimuccantī”ti.	108	
PA_an_10:108.6.5	Aṭṭhamaṁ.	108	
PA_an_10:109.0.1	Aṅguttara Nikāya 10.109	109	
PA_an_10:109.0.2	11. Samaṇasaññāvagga	109	
PA_an_10:109.0.3	Vamanasutta	109	
PA_an_10:109.1.1	“Tikicchakā, bhikkhave, vamanaṁ denti pittasamuṭṭhānānampi ābādhānaṁ paṭighātāya, semhasamuṭṭhānānampi ābādhānaṁ paṭighātāya, vātasamuṭṭhānānampi ābādhānaṁ paṭighātāya.	109	
PA_an_10:109.1.2	Atthetaṁ, bhikkhave, vamanaṁ; ‘netaṁ natthī’ti vadāmi.	109	
PA_an_10:109.1.3	Tañca kho etaṁ, bhikkhave, vamanaṁ sampajjatipi vipajjatipi.	109	
PA_an_10:109.2.1_0	Ahañca kho, bhikkhave, ariyaṁ vamanaṁ desessāmi, yaṁ vamanaṁ sampajjatiyeva no vipajjati,	109	
PA_an_10:109.2.1_1	yaṁ vamanaṁ āgamma jātidhammā sattā jātiyā parimuccanti, jarādhammā sattā jarāya	109	
PA_an_10:109.2.1_2	parimuccanti, maraṇadhammā sattā maraṇena parimuccanti, sokaparidevadukkhadomanassupāyāsadhammā	109	
PA_an_10:109.2.1_3	sattā sokaparidevadukkhadomanassupāyāsehi parimuccanti.	109	
PA_an_10:109.2.2	Taṁ suṇātha …pe….	109	
PA_an_10:109.3.1_0	Katamañca taṁ, bhikkhave, ariyaṁ vamanaṁ, yaṁ vamanaṁ sampajjatiyeva no vipajjati,	109	
PA_an_10:109.3.1_1	yaṁ vamanaṁ āgamma jātidhammā sattā jātiyā parimuccanti …pe… sokaparidevadukkhadomanassupāyāsadhammā	109	
PA_an_10:109.3.1_2	sattā sokaparidevadukkhadomanassupāyāsehi parimuccanti?	109	
PA_an_10:109.4.1	Sammādiṭṭhikassa, bhikkhave, micchādiṭṭhi vantā hoti;	109	
PA_an_10:109.4.2	ye ca micchādiṭṭhipaccayā aneke pāpakā akusalā dhammā sambhavanti te cassa vantā honti;	109	
PA_an_10:109.4.3	sammādiṭṭhipaccayā ca aneke kusalā dhammā bhāvanāpāripūriṁ gacchanti.	109	
PA_an_10:109.5.1	Sammāsaṅkappassa, bhikkhave, micchāsaṅkappo vanto hoti …pe…	109	
PA_an_10:109.5.2	sammāvācassa, bhikkhave, micchāvācā vantā hoti …	109	
PA_an_10:109.5.3	sammākammantassa, bhikkhave, micchākammanto vanto hoti …	109	
PA_an_10:109.5.4	sammāājīvassa, bhikkhave, micchāājīvo vanto hoti …	109	
PA_an_10:109.5.5	sammāvāyāmassa, bhikkhave, micchāvāyāmo vanto hoti …	109	
PA_an_10:109.5.6	sammāsatissa, bhikkhave, micchāsati vantā hoti …	109	
PA_an_10:109.5.7	sammāsamādhissa, bhikkhave, micchāsamādhi vanto hoti …	109	
PA_an_10:109.5.8	sammāñāṇissa, bhikkhave, micchāñāṇaṁ vantaṁ hoti …pe….	109	
PA_an_10:109.6.1	Sammāvimuttissa, bhikkhave, micchāvimutti vantā hoti;	109	
PA_an_10:109.6.2	ye ca micchāvimuttipaccayā aneke pāpakā akusalā dhammā sambhavanti te cassa vantā honti;	109	
PA_an_10:109.6.3	sammāvimuttipaccayā ca aneke kusalā dhammā bhāvanāpāripūriṁ gacchanti.	109	
PA_an_10:109.6.4_0	Idaṁ kho taṁ, bhikkhave, ariyaṁ vamanaṁ yaṁ vamanaṁ sampajjatiyeva no vipajjati,	109	
PA_an_10:109.6.4_1	yaṁ vamanaṁ āgamma jātidhammā sattā jātiyā parimuccanti …pe… sokaparidevadukkhadomanassupāyāsehi parimuccantī”ti.	109	
PA_an_10:109.6.5	Navamaṁ.	109	
PA_an_10:110.0.1	Aṅguttara Nikāya 10.110	110	
PA_an_10:110.0.2	11. Samaṇasaññāvagga	110	
PA_an_10:110.0.3	Niddhamanīyasutta	110	
PA_an_10:110.1.1	“Dasayime, bhikkhave, niddhamanīyā dhammā.	110	
PA_an_10:110.1.2	Katame dasa?	110	
PA_an_10:110.1.3	Sammādiṭṭhikassa, bhikkhave, micchādiṭṭhi niddhantā hoti;	110	
PA_an_10:110.1.4	ye ca micchādiṭṭhipaccayā aneke pāpakā akusalā dhammā sambhavanti te cassa niddhantā honti;	110	
PA_an_10:110.1.5	sammādiṭṭhipaccayā ca aneke kusalā dhammā bhāvanāpāripūriṁ gacchanti.	110	
PA_an_10:110.2.1	Sammāsaṅkappassa, bhikkhave, micchāsaṅkappo niddhanto hoti …pe…	110	
PA_an_10:110.2.2	sammāvācassa bhikkhave, micchāvācā niddhantā hoti …	110	
PA_an_10:110.2.3	sammākammantassa, bhikkhave, micchākammanto niddhanto hoti …	110	
PA_an_10:110.2.4	sammāājīvassa, bhikkhave, micchāājīvo niddhanto hoti …	110	
PA_an_10:110.2.5	sammāvāyāmassa, bhikkhave, micchāvāyāmo niddhanto hoti …	110	
PA_an_10:110.2.6	sammāsatissa, bhikkhave, micchāsati niddhantā hoti …	110	
PA_an_10:110.2.7	sammāsamādhissa, bhikkhave, micchāsamādhi niddhanto hoti …	110	
PA_an_10:110.2.8	sammāñāṇissa, bhikkhave, micchāñāṇaṁ niddhantaṁ hoti ….	110	
PA_an_10:110.3.1	Sammāvimuttissa, bhikkhave, micchāvimutti niddhantā hoti;	110	
PA_an_10:110.3.2	ye ca micchāvimuttipaccayā aneke pāpakā akusalā dhammā sambhavanti te cassa niddhantā honti;	110	
PA_an_10:110.3.3	sammāvimuttipaccayā ca aneke kusalā dhammā bhāvanāpāripūriṁ gacchanti.	110	
PA_an_10:110.3.4	Ime kho, bhikkhave, dasa niddhamanīyā dhammā”ti.	110	
PA_an_10:110.3.5	Dasamaṁ.	110	
PA_an_10:111.0.1	Aṅguttara Nikāya 10.111	111	
PA_an_10:111.0.2	11. Samaṇasaññāvagga	111	
PA_an_10:111.0.3	Paṭhamaasekhasutta	111	
PA_an_10:111.1.1	Atha kho aññataro bhikkhu yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinno kho so bhikkhu bhagavantaṁ etadavoca:	111	
PA_an_10:111.2.1	“‘Asekho asekho’ti, bhante, vuccati.	111	
PA_an_10:111.2.2	Kittāvatā bhante, bhikkhu asekho hotī”ti?	111	
PA_an_10:111.2.3_0	“Idha, bhikkhu, bhikkhu asekhāya sammādiṭṭhiyā samannāgato hoti, asekhena sammāsaṅkappena	111	
PA_an_10:111.2.3_1	samannāgato hoti, asekhāya sammāvācāya samannāgato hoti, asekhena sammākammantena	111	
PA_an_10:111.2.3_2	samannāgato hoti, asekhena sammāājīvena samannāgato hoti, asekhena sammāvāyāmena	111	
PA_an_10:111.2.3_3	samannāgato hoti, asekhāya sammāsatiyā samannāgato hoti, asekhena sammāsamādhinā	111	
PA_an_10:111.2.3_4	samannāgato hoti, asekhena sammāñāṇena samannāgato hoti, asekhāya sammāvimuttiyā samannāgato hoti.	111	
PA_an_10:111.2.4	Evaṁ kho, bhikkhu, bhikkhu asekho hotī”ti.	111	
PA_an_10:111.2.5	Ekādasamaṁ.	111	
PA_an_10:112.0.1	Aṅguttara Nikāya 10.112	112	
PA_an_10:112.0.2	11. Samaṇasaññāvagga	112	
PA_an_10:112.0.3	Dutiyaasekhasutta	112	
PA_an_10:112.1.1	“Dasayime, bhikkhave, asekhiyā dhammā.	112	
PA_an_10:112.1.2	Katame dasa?	112	
PA_an_10:112.1.3_0	Asekhā sammādiṭṭhi, asekho sammāsaṅkappo, asekhā sammāvācā, asekho sammākammanto,	112	
PA_an_10:112.1.3_1	asekho sammāājīvo, asekho sammāvāyāmo, asekhā sammāsati, asekho sammāsamādhi, asekhaṁ	112	
PA_an_10:112.1.3_2	sammāñāṇaṁ, asekhā sammāvimutti—	112	
PA_an_10:112.1.4	ime kho, bhikkhave, dasa asekhiyā dhammā”ti.	112	
PA_an_10:112.1.5	Dvādasamaṁ.	112	
PA_an_10:112.1.6	Samaṇasaññāvaggo paṭhamo.	112	
PA_an_10:112.2.0	Tassuddānaṁ	112	
PA_an_10:112.2.1	Saññā bojjhaṅgā micchattaṁ,	112	
PA_an_10:112.2.2	bījaṁ vijjāya nijjaraṁ;	112	
PA_an_10:112.2.3	Dhovanaṁ tikicchā vamanaṁ,	112	
PA_an_10:112.2.4	niddhamanaṁ dve asekhāti.	112	
PA_an_10:113.0.1	Aṅguttara Nikāya 10.113	113	
PA_an_10:113.0.2	12. Paccorohaṇivagga	113	
PA_an_10:113.0.3	Paṭhamaadhammasutta	113	
PA_an_10:113.1.1	“Adhammo ca, bhikkhave, veditabbo anattho ca;	113	
PA_an_10:113.1.2	dhammo ca veditabbo attho ca.	113	
PA_an_10:113.1.3	Adhammañca viditvā anatthañca, dhammañca viditvā atthañca yathā dhammo yathā attho tathā paṭipajjitabbaṁ.	113	
PA_an_10:113.2.1	Katamo ca, bhikkhave, adhammo ca anattho ca?	113	
PA_an_10:113.2.2	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṁ, micchāvimutti—	113	
PA_an_10:113.2.3	ayaṁ vuccati, bhikkhave, adhammo ca anattho ca.	113	
PA_an_10:113.3.1	Katamo ca, bhikkhave, dhammo ca attho ca?	113	
PA_an_10:113.3.2	Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	113	
PA_an_10:113.3.3	ayaṁ vuccati, bhikkhave, dhammo ca attho ca.	113	
PA_an_10:113.4.1	‘Adhammo ca, bhikkhave, veditabbo anattho ca;	113	
PA_an_10:113.4.2	dhammo ca veditabbo attho ca.	113	
PA_an_10:113.4.3	Adhammañca viditvā anatthañca, dhammañca viditvā atthañca yathā dhammo yathā attho tathā paṭipajjitabban’ti,	113	
PA_an_10:113.4.4	iti yaṁ taṁ vuttaṁ, idametaṁ paṭicca vuttan”ti.	113	
PA_an_10:113.4.5	Paṭhamaṁ.	113	
PA_an_10:114.0.1	Aṅguttara Nikāya 10.114	114	
PA_an_10:114.0.2	12. Paccorohaṇivagga	114	
PA_an_10:114.0.3	Dutiyaadhammasutta	114	
PA_an_10:114.1.1	“Adhammo ca, bhikkhave, veditabbo dhammo ca;	114	
PA_an_10:114.1.2	anattho ca veditabbo attho ca.	114	
PA_an_10:114.1.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabbaṁ.	114	
PA_an_10:114.2.1	Katamo ca, bhikkhave, adhammo, katamo ca dhammo, katamo ca anattho, katamo ca attho?	114	
PA_an_10:114.3.1	Micchādiṭṭhi, bhikkhave, adhammo;	114	
PA_an_10:114.3.2	sammādiṭṭhi dhammo;	114	
PA_an_10:114.3.3	ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.3.4	sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.4.1	Micchāsaṅkappo, bhikkhave, adhammo;	114	
PA_an_10:114.4.2	sammāsaṅkappo dhammo;	114	
PA_an_10:114.4.3	ye ca micchāsaṅkappapaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.4.4	sammāsaṅkappapaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.5.1	Micchāvācā, bhikkhave, adhammo;	114	
PA_an_10:114.5.2	sammāvācā dhammo;	114	
PA_an_10:114.5.3	ye ca micchāvācāpaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.5.4	sammāvācāpaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.6.1	Micchākammanto, bhikkhave, adhammo;	114	
PA_an_10:114.6.2	sammākammanto dhammo;	114	
PA_an_10:114.6.3	ye ca micchākammantapaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.6.4	sammākammantapaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.7.1	Micchāājīvo, bhikkhave, adhammo;	114	
PA_an_10:114.7.2	sammāājīvo dhammo;	114	
PA_an_10:114.7.3	ye ca micchāājīvapaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.7.4	sammāājīvapaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.8.1	Micchāvāyāmo, bhikkhave, adhammo;	114	
PA_an_10:114.8.2	sammāvāyāmo dhammo;	114	
PA_an_10:114.8.3	ye ca micchāvāyāmapaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.8.4	sammāvāyāmapaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.9.1	Micchāsati, bhikkhave, adhammo;	114	
PA_an_10:114.9.2	sammāsati dhammo;	114	
PA_an_10:114.9.3	ye ca micchāsatipaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.9.4	sammāsatipaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.10.1	Micchāsamādhi, bhikkhave, adhammo;	114	
PA_an_10:114.10.2	sammāsamādhi dhammo;	114	
PA_an_10:114.10.3	ye ca micchāsamādhipaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.10.4	sammāsamādhipaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.11.1	Micchāñāṇaṁ, bhikkhave, adhammo;	114	
PA_an_10:114.11.2	sammāñāṇaṁ dhammo;	114	
PA_an_10:114.11.3	ye ca micchāñāṇapaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.11.4	sammāñāṇapaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.12.1	Micchāvimutti, bhikkhave, adhammo;	114	
PA_an_10:114.12.2	sammāvimutti dhammo;	114	
PA_an_10:114.12.3	ye ca micchāvimuttipaccayā aneke pāpakā akusalā dhammā sambhavanti, ayaṁ anattho;	114	
PA_an_10:114.12.4	sammāvimuttipaccayā ca aneke kusalā dhammā bhāvanāpāripūriṁ gacchanti, ayaṁ attho.	114	
PA_an_10:114.13.1	‘Adhammo ca, bhikkhave, veditabbo dhammo ca;	114	
PA_an_10:114.13.2	anattho ca veditabbo attho ca.	114	
PA_an_10:114.13.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti,	114	
PA_an_10:114.13.4	iti yaṁ taṁ vuttaṁ, idametaṁ paṭicca vuttan”ti.	114	
PA_an_10:114.13.5	Dutiyaṁ.	114	
PA_an_10:115.0.1	Aṅguttara Nikāya 10.115	115	
PA_an_10:115.0.2	12. Paccorohaṇivagga	115	
PA_an_10:115.0.3	Tatiyaadhammasutta	115	
PA_an_10:115.1.1	“Adhammo ca, bhikkhave, veditabbo dhammo ca;	115	
PA_an_10:115.1.2	anattho ca veditabbo attho ca.	115	
PA_an_10:115.1.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti.	115	
PA_an_10:115.1.4	Idamavoca bhagavā.	115	
PA_an_10:115.1.5	Idaṁ vatvāna sugato uṭṭhāyāsanā vihāraṁ pāvisi.	115	
PA_an_10:115.2.1	Atha kho tesaṁ bhikkhūnaṁ acirapakkantassa bhagavato etadahosi:	115	
PA_an_10:115.2.2	“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	115	
PA_an_10:115.2.3	‘adhammo ca, bhikkhave, veditabbo dhammo ca;	115	
PA_an_10:115.2.4	anattho ca veditabbo attho ca.	115	
PA_an_10:115.2.5	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.	115	
PA_an_10:115.2.6	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?	115	
PA_an_10:115.3.1	Atha kho tesaṁ bhikkhūnaṁ etadahosi:	115	
PA_an_10:115.3.2	“ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ.	115	
PA_an_10:115.3.3	Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	115	
PA_an_10:115.3.4	Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma.	115	
PA_an_10:115.3.5	Yathā no āyasmā ānando byākarissati tathā naṁ dhāressāmā”ti.	115	
PA_an_10:115.4.1	Atha kho te bhikkhū yenāyasmā ānando tenupasaṅkamiṁsu; upasaṅkamitvā āyasmatā ānandena saddhiṁ sammodiṁsu.	115	
PA_an_10:115.4.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ ānandaṁ etadavocuṁ:	115	
PA_an_10:115.5.1	“Idaṁ kho no, āvuso ānanda, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	115	
PA_an_10:115.5.2	‘adhammo ca …pe…	115	
PA_an_10:115.5.3	tathā paṭipajjitabban’ti.	115	
PA_an_10:115.6.1	Tesaṁ no, āvuso, amhākaṁ acirapakkantassa bhagavato etadahosi:	115	
PA_an_10:115.6.2	‘idaṁ kho no, āvuso, bhagavatā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—	115	
PA_an_10:115.6.3	adhammo ca …pe…	115	
PA_an_10:115.6.4	tathā paṭipajjitabbanti.	115	
PA_an_10:115.6.5	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?	115	
PA_an_10:115.7.1	Tesaṁ no, āvuso, amhākaṁ etadahosi:	115	
PA_an_10:115.7.2	‘ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ.	115	
PA_an_10:115.7.3	Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	115	
PA_an_10:115.7.4	Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma.	115	
PA_an_10:115.7.5	Yathā no āyasmā ānando byākarissati tathā naṁ dhāressāmā’ti.	115	
PA_an_10:115.7.6	Vibhajatu āyasmā ānando”ti.	115	
PA_an_10:115.8.1_0	“Seyyathāpi, āvuso, puriso sāratthiko sāragavesī sārapariyesanaṁ caramāno mahato	115	
PA_an_10:115.8.1_1	rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ	115	
PA_an_10:115.8.1_2	pariyesitabbaṁ maññeyya;	115	
PA_an_10:115.8.2	evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha.	115	
PA_an_10:115.8.3	So hāvuso, bhagavā jānaṁ jānāti passaṁ passati, cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	115	
PA_an_10:115.8.4	So ceva panetassa kālo ahosi yaṁ tumhe bhagavantaṁyeva upasaṅkamitvā etamatthaṁ paṭipuccheyyātha.	115	
PA_an_10:115.8.5	Yathā vo bhagavā byākareyya tathā naṁ dhāreyyāthā”ti.	115	
PA_an_10:115.9.1	“Addhāvuso ānanda, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	115	
PA_an_10:115.9.2	So ceva panetassa kālo ahosi yaṁ mayaṁ bhagavantaṁyeva upasaṅkamitvā etamatthaṁ paṭipuccheyyāma,	115	
PA_an_10:115.9.3	yathā no bhagavā byākareyya tathā naṁ dhāreyyāma.	115	
PA_an_10:115.9.4	Api cāyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ.	115	
PA_an_10:115.9.5	Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	115	
PA_an_10:115.9.6	Vibhajatāyasmā ānando agaruṁ katvā”ti.	115	
PA_an_10:115.10.1	“Tenahāvuso, suṇātha, sādhukaṁ manasi karotha, bhāsissāmī”ti.	115	
PA_an_10:115.10.2	“Evamāvuso”ti kho te bhikkhū āyasmato ānandassa paccassosuṁ.	115	
PA_an_10:115.10.3	Athāyasmā ānando etadavoca:	115	
PA_an_10:115.11.1	“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	115	
PA_an_10:115.11.2	‘adhammo ca, bhikkhave, veditabbo dhammo ca;	115	
PA_an_10:115.11.3	anattho ca veditabbo attho ca.	115	
PA_an_10:115.11.4	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.	115	
PA_an_10:115.12.1	Katamo cāvuso, adhammo, katamo ca dhammo, katamo ca anattho, katamo ca attho?	115	
PA_an_10:115.13.1	Micchādiṭṭhi, āvuso, adhammo;	115	
PA_an_10:115.13.2	sammādiṭṭhi dhammo;	115	
PA_an_10:115.13.3	ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;	115	
PA_an_10:115.13.4	sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.	115	
PA_an_10:115.14.1	Micchāsaṅkappo, āvuso, adhammo;	115	
PA_an_10:115.14.2	sammāsaṅkappo dhammo …	115	
PA_an_10:115.14.3	micchāvācā, āvuso, adhammo;	115	
PA_an_10:115.14.4	sammāvācā dhammo …	115	
PA_an_10:115.14.5	micchākammanto, āvuso, adhammo;	115	
PA_an_10:115.14.6	sammākammanto dhammo …	115	
PA_an_10:115.14.7	micchāājīvo, āvuso, adhammo;	115	
PA_an_10:115.14.8	sammāājīvo dhammo …	115	
PA_an_10:115.14.9	micchāvāyāmo, āvuso, adhammo;	115	
PA_an_10:115.14.10	sammāvāyāmo dhammo …	115	
PA_an_10:115.14.11	micchāsati, āvuso, adhammo;	115	
PA_an_10:115.14.12	sammāsati dhammo …	115	
PA_an_10:115.14.13	micchāsamādhi, āvuso, adhammo;	115	
PA_an_10:115.14.14	sammāsamādhi dhammo …	115	
PA_an_10:115.14.15	micchāñāṇaṁ, āvuso, adhammo;	115	
PA_an_10:115.14.16	sammāñāṇaṁ dhammo ….	115	
PA_an_10:115.15.1	Micchāvimutti, āvuso, adhammo;	115	
PA_an_10:115.15.2	sammāvimutti dhammo;	115	
PA_an_10:115.15.3	ye ca micchāvimuttipaccayā aneke pāpakā akusalā dhammā sambhavanti, ayaṁ anattho;	115	
PA_an_10:115.15.4	sammāvimuttipaccayā ca aneke kusalā dhammā bhāvanāpāripūriṁ gacchanti, ayaṁ attho.	115	
PA_an_10:115.16.1	Ayaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	115	
PA_an_10:115.16.2	‘adhammo ca, bhikkhave, veditabbo dhammo ca …pe…	115	
PA_an_10:115.16.3	tathā paṭipajjitabban’ti, imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.	115	
PA_an_10:115.16.4	Ākaṅkhamānā ca pana tumhe, āvuso, bhagavantaṁyeva upasaṅkamitvā etamatthaṁ paṭipuccheyyātha.	115	
PA_an_10:115.16.5	Yathā vo bhagavā byākaroti tathā naṁ dhāreyyāthā”ti.	115	
PA_an_10:115.17.1_0	“Evamāvuso”ti kho te bhikkhū āyasmato ānandassa bhāsitaṁ abhinanditvā anumoditvā	115	
PA_an_10:115.17.1_1	uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā	115	
PA_an_10:115.17.1_2	ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:	115	
PA_an_10:115.18.1	“Yaṁ kho no bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	115	
PA_an_10:115.18.2	‘adhammo ca, bhikkhave, veditabbo …pe…	115	
PA_an_10:115.18.3	tathā paṭipajjitabban’ti.	115	
PA_an_10:115.19.1	Tesaṁ no, bhante, amhākaṁ acirapakkantassa bhagavato etadahosi:	115	
PA_an_10:115.19.2	‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—	115	
PA_an_10:115.19.3	adhammo ca, bhikkhave, veditabbo …pe…	115	
PA_an_10:115.19.4	tathā paṭipajjitabbanti.	115	
PA_an_10:115.19.5	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?	115	
PA_an_10:115.20.1	Tesaṁ no, bhante, amhākaṁ etadahosi:	115	
PA_an_10:115.20.2	‘ayaṁ kho āyasmā ānando satthu ceva saṁvaṇṇito sambhāvito ca viññūnaṁ sabrahmacārīnaṁ.	115	
PA_an_10:115.20.3	Pahoti cāyasmā ānando imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	115	
PA_an_10:115.20.4	Yannūna mayaṁ yenāyasmā ānando tenupasaṅkameyyāma; upasaṅkamitvā āyasmantaṁ ānandaṁ etamatthaṁ paṭipuccheyyāma.	115	
PA_an_10:115.20.5	Yathā no āyasmā ānando byākarissati tathā naṁ dhāressāmā’ti.	115	
PA_an_10:115.21.1	Atha kho mayaṁ, bhante, yenāyasmā ānando tenupasaṅkamimhā; upasaṅkamitvā āyasmantaṁ ānandaṁ etamatthaṁ apucchimhā.	115	
PA_an_10:115.21.2	Tesaṁ no, bhante, āyasmatā ānandena imehi ākārehi imehi padehi imehi byañjanehi attho suvibhatto”ti.	115	
PA_an_10:115.22.1	“Sādhu sādhu, bhikkhave.	115	
PA_an_10:115.22.2	Paṇḍito, bhikkhave, ānando.	115	
PA_an_10:115.22.3	Mahāpañño, bhikkhave, ānando.	115	
PA_an_10:115.22.4	Mañcepi tumhe, bhikkhave, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ ānandena byākataṁ.	115	
PA_an_10:115.22.5	Eso ceva tassa attho evañca naṁ dhāreyyāthā”ti.	115	
PA_an_10:115.22.6	Tatiyaṁ.	115	
PA_an_10:116.0.1	Aṅguttara Nikāya 10.116	116	
PA_an_10:116.0.2	12. Paccorohaṇivagga	116	
PA_an_10:116.0.3	Ajitasutta	116	
PA_an_10:116.1.1	Atha kho ajito paribbājako yena bhagavā tenupasaṅkami; upasaṅkamitvā bhagavatā saddhiṁ sammodi.	116	
PA_an_10:116.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho ajito paribbājako bhagavantaṁ etadavoca:	116	
PA_an_10:116.2.1	“Amhākaṁ, bho gotama, paṇḍito nāma sabrahmacārī.	116	
PA_an_10:116.2.2	Tena pañcamattāni cittaṭṭhānasatāni cintitāni, yehi aññatitthiyā upāraddhāva jānanti upāraddhasmā”ti.	116	
PA_an_10:116.3.1	Atha kho bhagavā bhikkhū āmantesi:	116	
PA_an_10:116.3.2	“dhāretha no tumhe, bhikkhave, paṇḍitavatthūnī”ti?	116	
PA_an_10:116.3.3	“Etassa, bhagavā, kālo etassa, sugata, kālo	116	
PA_an_10:116.3.4	yaṁ bhagavā bhāseyya, bhagavato sutvā bhikkhū dhāressantī”ti.	116	
PA_an_10:116.4.1	“Tena hi, bhikkhave, suṇātha, sādhukaṁ manasi karotha, bhāsissāmī”ti.	116	
PA_an_10:116.4.2	“Evaṁ, bhante”ti kho te bhikkhū bhagavato paccassosuṁ.	116	
PA_an_10:116.4.3	Bhagavā etadavoca:	116	
PA_an_10:116.5.1	“Idha, bhikkhave, ekacco adhammikena vādena adhammikaṁ vādaṁ abhiniggaṇhāti abhinippīḷeti, tena ca adhammikaṁ parisaṁ rañjeti.	116	
PA_an_10:116.5.2	Tena sā adhammikā parisā uccāsaddamahāsaddā hoti:	116	
PA_an_10:116.5.3	‘paṇḍito vata bho, paṇḍito vata bho’ti.	116	
PA_an_10:116.6.1	Idha pana, bhikkhave, ekacco adhammikena vādena dhammikaṁ vādaṁ abhiniggaṇhāti abhinippīḷeti, tena ca adhammikaṁ parisaṁ rañjeti.	116	
PA_an_10:116.6.2	Tena sā adhammikā parisā uccāsaddamahāsaddā hoti:	116	
PA_an_10:116.6.3	‘paṇḍito vata bho, paṇḍito vata bho’ti.	116	
PA_an_10:116.7.1	Idha pana, bhikkhave, ekacco adhammikena vādena dhammikañca vādaṁ adhammikañca vādaṁ abhiniggaṇhāti abhinippīḷeti, tena ca adhammikaṁ parisaṁ rañjeti.	116	
PA_an_10:116.7.2	Tena sā adhammikā parisā uccāsaddamahāsaddā hoti:	116	
PA_an_10:116.7.3	‘paṇḍito vata bho, paṇḍito vata bho’ti.	116	
PA_an_10:116.8.1	Adhammo ca, bhikkhave, veditabbo dhammo ca;	116	
PA_an_10:116.8.2	anattho ca veditabbo attho ca.	116	
PA_an_10:116.8.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabbaṁ.	116	
PA_an_10:116.9.1	Katamo ca, bhikkhave, adhammo, katamo ca dhammo, katamo ca anattho, katamo ca attho?	116	
PA_an_10:116.9.2	Micchādiṭṭhi, bhikkhave, adhammo;	116	
PA_an_10:116.9.3	sammādiṭṭhi dhammo;	116	
PA_an_10:116.9.4	ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;	116	
PA_an_10:116.9.5	sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.	116	
PA_an_10:116.10.1	Micchāsaṅkappo, bhikkhave, adhammo;	116	
PA_an_10:116.10.2	sammāsaṅkappo dhammo …	116	
PA_an_10:116.10.3	micchāvācā, bhikkhave, adhammo;	116	
PA_an_10:116.10.4	sammāvācā dhammo …	116	
PA_an_10:116.10.5	micchākammanto, bhikkhave, adhammo;	116	
PA_an_10:116.10.6	sammākammanto dhammo …	116	
PA_an_10:116.10.7	micchāājīvo, bhikkhave, adhammo;	116	
PA_an_10:116.10.8	sammāājīvo dhammo …	116	
PA_an_10:116.10.9	micchāvāyāmo, bhikkhave, adhammo;	116	
PA_an_10:116.10.10	sammāvāyāmo dhammo …	116	
PA_an_10:116.10.11	micchāsati, bhikkhave, adhammo;	116	
PA_an_10:116.10.12	sammāsati dhammo …	116	
PA_an_10:116.10.13	micchāsamādhi, bhikkhave adhammo;	116	
PA_an_10:116.10.14	sammāsamādhi dhammo …	116	
PA_an_10:116.10.15	micchāñāṇaṁ, bhikkhave, adhammo;	116	
PA_an_10:116.10.16	sammāñāṇaṁ dhammo.	116	
PA_an_10:116.11.1	Micchāvimutti, bhikkhave, adhammo;	116	
PA_an_10:116.11.2	sammāvimutti dhammo;	116	
PA_an_10:116.11.3	ye ca micchāvimuttipaccayā aneke pāpakā akusalā dhammā sambhavanti, ayaṁ anattho;	116	
PA_an_10:116.11.4	sammāvimuttipaccayā ca aneke kusalā dhammā bhāvanāpāripūriṁ gacchanti, ayaṁ attho.	116	
PA_an_10:116.12.1	‘Adhammo ca, bhikkhave, veditabbo dhammo ca;	116	
PA_an_10:116.12.2	anattho ca veditabbo attho ca.	116	
PA_an_10:116.12.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti,	116	
PA_an_10:116.12.4	iti yaṁ taṁ vuttaṁ, idametaṁ paṭicca vuttan”ti.	116	
PA_an_10:116.12.5	Catutthaṁ.	116	
PA_an_10:117.0.1	Aṅguttara Nikāya 10.117	117	
PA_an_10:117.0.2	12. Paccorohaṇivagga	117	
PA_an_10:117.0.3	Saṅgāravasutta	117	
PA_an_10:117.1.1	Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	117	
PA_an_10:117.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca:	117	
PA_an_10:117.1.3	“kiṁ nu kho, bho gotama, orimaṁ tīraṁ, kiṁ pārimaṁ tīran”ti?	117	
PA_an_10:117.1.4	“Micchādiṭṭhi kho, brāhmaṇa, orimaṁ tīraṁ, sammādiṭṭhi pārimaṁ tīraṁ;	117	
PA_an_10:117.1.5	micchāsaṅkappo orimaṁ tīraṁ, sammāsaṅkappo pārimaṁ tīraṁ;	117	
PA_an_10:117.1.6	micchāvācā orimaṁ tīraṁ, sammāvācā pārimaṁ tīraṁ;	117	
PA_an_10:117.1.7	micchākammanto orimaṁ tīraṁ, sammākammanto pārimaṁ tīraṁ;	117	
PA_an_10:117.1.8	micchāājīvo orimaṁ tīraṁ, sammāājīvo pārimaṁ tīraṁ;	117	
PA_an_10:117.1.9	micchāvāyāmo orimaṁ tīraṁ, sammāvāyāmo pārimaṁ tīraṁ;	117	
PA_an_10:117.1.10	micchāsati orimaṁ tīraṁ, sammāsati pārimaṁ tīraṁ;	117	
PA_an_10:117.1.11	micchāsamādhi orimaṁ tīraṁ, sammāsamādhi pārimaṁ tīraṁ;	117	
PA_an_10:117.1.12	micchāñāṇaṁ orimaṁ tīraṁ, sammāñāṇaṁ pārimaṁ tīraṁ;	117	
PA_an_10:117.1.13	micchāvimutti orimaṁ tīraṁ, sammāvimutti pārimaṁ tīranti.	117	
PA_an_10:117.1.14	Idaṁ kho, brāhmaṇa, orimaṁ tīraṁ, idaṁ pārimaṁ tīranti.	117	
PA_an_10:117.2.1	Appakā te manussesu,	117	
PA_an_10:117.2.2	ye janā pāragāmino;	117	
PA_an_10:117.2.3	Athāyaṁ itarā pajā,	117	
PA_an_10:117.2.4	tīramevānudhāvati.	117	
PA_an_10:117.3.1	Ye ca kho sammadakkhāte,	117	
PA_an_10:117.3.2	dhamme dhammānuvattino;	117	
PA_an_10:117.3.3	Te janā pāramessanti,	117	
PA_an_10:117.3.4	maccudheyyaṁ suduttaraṁ.	117	
PA_an_10:117.4.1	Kaṇhaṁ dhammaṁ vippahāya,	117	
PA_an_10:117.4.2	Sukkaṁ bhāvetha paṇḍito;	117	
PA_an_10:117.4.3	Okā anokamāgamma,	117	
PA_an_10:117.4.4	Viveke yattha dūramaṁ.	117	
PA_an_10:117.5.1	Tatrābhiratimiccheyya,	117	
PA_an_10:117.5.2	hitvā kāme akiñcano;	117	
PA_an_10:117.5.3	Pariyodapeyya attānaṁ,	117	
PA_an_10:117.5.4	cittaklesehi paṇḍito.	117	
PA_an_10:117.6.1	Yesaṁ sambodhiyaṅgesu,	117	
PA_an_10:117.6.2	sammā cittaṁ subhāvitaṁ;	117	
PA_an_10:117.6.3	Ādānapaṭinissagge,	117	
PA_an_10:117.6.4	anupādāya ye ratā;	117	
PA_an_10:117.6.5	Khīṇāsavā jutimanto,	117	
PA_an_10:117.6.6	te loke parinibbutā”ti.	117	
PA_an_10:117.6.7	Pañcamaṁ.	117	
PA_an_10:118.0.1	Aṅguttara Nikāya 10.118	118	
PA_an_10:118.0.2	12. Paccorohaṇivagga	118	
PA_an_10:118.0.3	Orimatīrasutta	118	
PA_an_10:118.1.1	“Orimañca, bhikkhave, tīraṁ desessāmi pārimañca tīraṁ.	118	
PA_an_10:118.1.2	Taṁ suṇātha, sādhukaṁ manasi karotha, bhāsissāmī”ti.	118	
PA_an_10:118.1.3	“Evaṁ, bhante”ti kho te bhikkhū bhagavato paccassosuṁ.	118	
PA_an_10:118.1.4	Bhagavā etadavoca:	118	
PA_an_10:118.2.1	“Katamañca, bhikkhave, orimaṁ tīraṁ, katamañca pārimaṁ tīraṁ?	118	
PA_an_10:118.2.2	Micchādiṭṭhi orimaṁ tīraṁ, sammādiṭṭhi pārimaṁ tīraṁ …pe…	118	
PA_an_10:118.2.3	micchāvimutti orimaṁ tīraṁ, sammāvimutti pārimaṁ tīraṁ.	118	
PA_an_10:118.2.4	Idaṁ kho, bhikkhave, orimaṁ tīraṁ, idaṁ pārimaṁ tīranti.	118	
PA_an_10:118.3.1	Appakā te manussesu,	118	
PA_an_10:118.3.2	ye janā pāragāmino;	118	
PA_an_10:118.3.3	Athāyaṁ itarā pajā,	118	
PA_an_10:118.3.4	tīramevānudhāvati.	118	
PA_an_10:118.4.1	Ye ca kho sammadakkhāte,	118	
PA_an_10:118.4.2	dhamme dhammānuvattino;	118	
PA_an_10:118.4.3	Te janā pāramessanti,	118	
PA_an_10:118.4.4	maccudheyyaṁ suduttaraṁ.	118	
PA_an_10:118.5.1	Kaṇhaṁ dhammaṁ vippahāya,	118	
PA_an_10:118.5.2	sukkaṁ bhāvetha paṇḍito;	118	
PA_an_10:118.5.3	Okā anokamāgamma,	118	
PA_an_10:118.5.4	viveke yattha dūramaṁ.	118	
PA_an_10:118.6.1	Tatrābhiratimiccheyya,	118	
PA_an_10:118.6.2	hitvā kāme akiñcano;	118	
PA_an_10:118.6.3	Pariyodapeyya attānaṁ,	118	
PA_an_10:118.6.4	cittaklesehi paṇḍito.	118	
PA_an_10:118.7.1	Yesaṁ sambodhiyaṅgesu,	118	
PA_an_10:118.7.2	sammā cittaṁ subhāvitaṁ;	118	
PA_an_10:118.7.3	Ādānapaṭinissagge,	118	
PA_an_10:118.7.4	anupādāya ye ratā;	118	
PA_an_10:118.7.5	Khīṇāsavā jutimanto,	118	
PA_an_10:118.7.6	te loke parinibbutā”ti.	118	
PA_an_10:118.7.7	Chaṭṭhaṁ.	118	
PA_an_10:119.0.1	Aṅguttara Nikāya 10.119	119	
PA_an_10:119.0.2	12. Paccorohaṇivagga	119	
PA_an_10:119.0.3	Paṭhamapaccorohaṇīsutta	119	
PA_an_10:119.1.1	Tena kho pana samayena jāṇussoṇi brāhmaṇo tadahuposathe sīsaṁnhāto navaṁ khomayugaṁ nivattho allakusamuṭṭhiṁ ādāya bhagavato avidūre ekamantaṁ ṭhito hoti.	119	
PA_an_10:119.2.1	Addasā kho bhagavā jāṇussoṇiṁ brāhmaṇaṁ tadahuposathe sīsaṁnhātaṁ navaṁ khomayugaṁ nivatthaṁ allakusamuṭṭhiṁ ādāya ekamantaṁ ṭhitaṁ.	119	
PA_an_10:119.2.2	Disvāna jāṇussoṇiṁ brāhmaṇaṁ etadavoca:	119	
PA_an_10:119.2.3	“kiṁ nu tvaṁ, brāhmaṇa, tadahuposathe sīsaṁnhāto navaṁ khomayugaṁ nivattho allakusamuṭṭhiṁ ādāya ekamantaṁ ṭhito?	119	
PA_an_10:119.2.4	Kiṁ nvajja brāhmaṇakulassā”ti?	119	
PA_an_10:119.2.5	“Paccorohaṇī, bho gotama, ajja brāhmaṇakulassā”ti.	119	
PA_an_10:119.3.1	“Yathā kathaṁ pana, brāhmaṇa, brāhmaṇānaṁ paccorohaṇī hotī”ti?	119	
PA_an_10:119.3.2_0	“Idha, bho gotama, brāhmaṇā tadahuposathe sīsaṁnhātā navaṁ khomayugaṁ nivatthā allena	119	
PA_an_10:119.3.2_1	gomayena pathaviṁ opuñjitvā haritehi kusehi pattharitvā antarā ca velaṁ antarā ca	119	
PA_an_10:119.3.2_2	agyāgāraṁ seyyaṁ kappenti.	119	
PA_an_10:119.3.3	Te taṁ rattiṁ tikkhattuṁ paccuṭṭhāya pañjalikā aggiṁ namassanti:	119	
PA_an_10:119.3.4	‘paccorohāma bhavantaṁ, paccorohāma bhavantan’ti.	119	
PA_an_10:119.3.5	Bahukena ca sappitelanavanītena aggiṁ santappenti.	119	
PA_an_10:119.3.6	Tassā ca rattiyā accayena paṇītena khādanīyena bhojanīyena brāhmaṇe santappenti.	119	
PA_an_10:119.3.7	Evaṁ, bho gotama, brāhmaṇānaṁ paccorohaṇī hotī”ti.	119	
PA_an_10:119.4.1	“Aññathā kho, brāhmaṇa, brāhmaṇānaṁ paccorohaṇī hoti, aññathā ca pana ariyassa vinaye paccorohaṇī hotī”ti.	119	
PA_an_10:119.4.2	“Yathā kathaṁ pana, bho gotama, ariyassa vinaye paccorohaṇī hoti?	119	
PA_an_10:119.4.3	Sādhu me bhavaṁ gotamo tathā dhammaṁ desetu yathā ariyassa vinaye paccorohaṇī hotī”ti.	119	
PA_an_10:119.5.1	“Tena hi, brāhmaṇa, suṇāhi, sādhukaṁ manasi karohi; bhāsissāmī”ti.	119	
PA_an_10:119.5.2	“Evaṁ, bho”ti kho jāṇussoṇi brāhmaṇo bhagavato paccassosi.	119	
PA_an_10:119.5.3	Bhagavā etadavoca:	119	
PA_an_10:119.6.1	“Idha, brāhmaṇa, ariyasāvako iti paṭisañcikkhati:	119	
PA_an_10:119.6.2	‘micchādiṭṭhiyā kho pāpako vipāko	119	
PA_an_10:119.6.3	diṭṭhe ceva dhamme abhisamparāyañcā’ti.	119	
PA_an_10:119.6.4	So iti paṭisaṅkhāya micchādiṭṭhiṁ pajahati;	119	
PA_an_10:119.6.5	micchādiṭṭhiyā paccorohati.	119	
PA_an_10:119.7.1	… ‘Micchāsaṅkappassa kho pāpako vipāko—	119	
PA_an_10:119.7.2	diṭṭhe ceva dhamme abhisamparāyañcā’ti.	119	
PA_an_10:119.7.3	So iti paṭisaṅkhāya micchāsaṅkappaṁ pajahati;	119	
PA_an_10:119.7.4	micchāsaṅkappā paccorohati.	119	
PA_an_10:119.8.1	… ‘Micchāvācāya kho pāpako vipāko—	119	
PA_an_10:119.8.2	diṭṭhe ceva dhamme abhisamparāyañcā’ti.	119	
PA_an_10:119.8.3	So iti paṭisaṅkhāya micchāvācaṁ pajahati;	119	
PA_an_10:119.8.4	micchāvācāya paccorohati.	119	
PA_an_10:119.9.1	… ‘Micchākammantassa kho pāpako vipāko—	119	
PA_an_10:119.9.2	diṭṭhe ceva dhamme abhisamparāyañcā’ti.	119	
PA_an_10:119.9.3	So iti paṭisaṅkhāya micchākammantaṁ pajahati;	119	
PA_an_10:119.9.4	micchākammantā paccorohati.	119	
PA_an_10:119.10.1	… ‘Micchāājīvassa kho pāpako vipāko—	119	
PA_an_10:119.10.2	diṭṭhe ceva dhamme abhisamparāyañcā’ti.	119	
PA_an_10:119.10.3	So iti paṭisaṅkhāya micchāājīvaṁ pajahati;	119	
PA_an_10:119.10.4	micchāājīvā paccorohati.	119	
PA_an_10:119.11.1	… ‘Micchāvāyāmassa kho pāpako vipāko—	119	
PA_an_10:119.11.2	diṭṭhe ceva dhamme abhisamparāyañcā’ti.	119	
PA_an_10:119.11.3	So iti paṭisaṅkhāya micchāvāyāmaṁ pajahati;	119	
PA_an_10:119.11.4	micchāvāyāmā paccorohati.	119	
PA_an_10:119.12.1	… ‘Micchāsatiyā kho pāpako vipāko—	119	
PA_an_10:119.12.2	diṭṭhe ceva dhamme abhisamparāyañcā’ti.	119	
PA_an_10:119.12.3	So iti paṭisaṅkhāya micchāsatiṁ pajahati;	119	
PA_an_10:119.12.4	micchāsatiyā paccorohati.	119	
PA_an_10:119.13.1	… ‘Micchāsamādhissa kho pāpako vipāko—	119	
PA_an_10:119.13.2	diṭṭhe ceva dhamme abhisamparāyañcā’ti.	119	
PA_an_10:119.13.3	So iti paṭisaṅkhāya micchāsamādhiṁ pajahati;	119	
PA_an_10:119.13.4	micchāsamādhimhā paccorohati.	119	
PA_an_10:119.14.1	… ‘Micchāñāṇassa kho pāpako vipāko—	119	
PA_an_10:119.14.2	diṭṭhe ceva dhamme abhisamparāyañcā’ti.	119	
PA_an_10:119.14.3	So iti paṭisaṅkhāya micchāñāṇaṁ pajahati;	119	
PA_an_10:119.14.4	micchāñāṇamhā paccorohati.	119	
PA_an_10:119.15.1	… ‘Micchāvimuttiyā kho pāpako vipāko—	119	
PA_an_10:119.15.2	diṭṭhe ceva dhamme abhisamparāyañcā’ti.	119	
PA_an_10:119.15.3	So iti paṭisaṅkhāya micchāvimuttiṁ pajahati;	119	
PA_an_10:119.15.4	micchāvimuttiyā paccorohati.	119	
PA_an_10:119.15.5	Evaṁ kho, brāhmaṇa, ariyassa vinaye paccorohaṇī hotī”ti.	119	
PA_an_10:119.16.1	“Aññathā, bho gotama, brāhmaṇānaṁ paccorohaṇī, aññathā ca pana ariyassa vinaye paccorohaṇī hoti.	119	
PA_an_10:119.16.2	Imissā ca, bho gotama, ariyassa vinaye paccorohaṇiyā brāhmaṇānaṁ paccorohaṇī kalaṁ nāgghati soḷasiṁ.	119	
PA_an_10:119.16.3	Abhikkantaṁ, bho gotama …pe…	119	
PA_an_10:119.16.4	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	119	
PA_an_10:119.16.5	Sattamaṁ.	119	
PA_an_10:120.0.1	Aṅguttara Nikāya 10.120	120	
PA_an_10:120.0.2	12. Paccorohaṇivagga	120	
PA_an_10:120.0.3	Dutiyapaccorohaṇīsutta	120	
PA_an_10:120.1.1	“Ariyaṁ vo, bhikkhave, paccorohaṇiṁ desessāmi.	120	
PA_an_10:120.1.2	Taṁ suṇātha …	120	
PA_an_10:120.1.3	katamā ca, bhikkhave, ariyā paccorohaṇī?	120	
PA_an_10:120.1.4	Idha, bhikkhave, ariyasāvako iti paṭisañcikkhati:	120	
PA_an_10:120.1.5	‘micchādiṭṭhiyā kho pāpako vipāko—	120	
PA_an_10:120.1.6	diṭṭhe ceva dhamme abhisamparāyañcā’ti.	120	
PA_an_10:120.1.7	So iti paṭisaṅkhāya micchādiṭṭhiṁ pajahati;	120	
PA_an_10:120.1.8	micchādiṭṭhiyā paccorohati.	120	
PA_an_10:120.1.9	Micchāsaṅkappassa kho pāpako vipāko …	120	
PA_an_10:120.1.10	micchāvācāya kho …	120	
PA_an_10:120.1.11	micchākammantassa kho …	120	
PA_an_10:120.1.12	micchāājīvassa kho …	120	
PA_an_10:120.1.13	micchāvāyāmassa kho …	120	
PA_an_10:120.1.14	micchāsatiyā kho …	120	
PA_an_10:120.1.15	micchāsamādhissa kho …	120	
PA_an_10:120.1.16	micchāñāṇassa kho …	120	
PA_an_10:120.1.17	micchāvimuttiyā kho pāpako vipāko—	120	
PA_an_10:120.1.18	diṭṭhe ceva dhamme abhisamparāyañcāti.	120	
PA_an_10:120.1.19	So iti paṭisaṅkhāya micchāvimuttiṁ pajahati;	120	
PA_an_10:120.1.20	micchāvimuttiyā paccorohati.	120	
PA_an_10:120.1.21	Ayaṁ vuccati, bhikkhave, ariyā paccorohaṇī”ti.	120	
PA_an_10:120.1.22	Aṭṭhamaṁ.	120	
PA_an_10:121.0.1	Aṅguttara Nikāya 10.121	121	
PA_an_10:121.0.2	12. Paccorohaṇivagga	121	
PA_an_10:121.0.3	Pubbaṅgamasutta	121	
PA_an_10:121.1.1	“Sūriyassa, bhikkhave, udayato etaṁ pubbaṅgamaṁ etaṁ pubbanimittaṁ, yadidaṁ—aruṇuggaṁ.	121	
PA_an_10:121.1.2	Evamevaṁ kho, bhikkhave, kusalānaṁ dhammānaṁ etaṁ pubbaṅgamaṁ etaṁ pubbanimittaṁ, yadidaṁ—sammādiṭṭhi.	121	
PA_an_10:121.1.3_0	Sammādiṭṭhikassa, bhikkhave, sammāsaṅkappo pahoti, sammāsaṅkappassa sammāvācā pahoti,	121	
PA_an_10:121.1.3_1	sammāvācassa sammākammanto pahoti, sammākammantassa sammāājīvo pahoti, sammāājīvassa	121	
PA_an_10:121.1.3_2	sammāvāyāmo pahoti, sammāvāyāmassa sammāsati pahoti, sammāsatissa sammāsamādhi pahoti,	121	
PA_an_10:121.1.3_3	sammāsamādhissa sammāñāṇaṁ pahoti, sammāñāṇissa sammāvimutti pahotī”ti.	121	
PA_an_10:121.1.4	Navamaṁ.	121	
PA_an_10:122.0.1	Aṅguttara Nikāya 10.122	122	
PA_an_10:122.0.2	12. Paccorohaṇivagga	122	
PA_an_10:122.0.3	Āsavakkhayasutta	122	
PA_an_10:122.1.1	“Dasayime, bhikkhave, dhammā bhāvitā bahulīkatā āsavānaṁ khayāya saṁvattanti.	122	
PA_an_10:122.1.2	Katame dasa?	122	
PA_an_10:122.1.3	Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	122	
PA_an_10:122.1.4	ime kho, bhikkhave, dasa dhammā bhāvitā bahulīkatā āsavānaṁ khayāya saṁvattantī”ti.	122	
PA_an_10:122.1.5	Dasamaṁ.	122	
PA_an_10:122.1.6	Paccorohaṇivaggo dutiyo.	122	
PA_an_10:122.2.0	Tassuddānaṁ	122	
PA_an_10:122.2.1	Tayo adhammā ajito,	122	
PA_an_10:122.2.2	Saṅgāravo ca orimaṁ;	122	
PA_an_10:122.2.3	Dve ceva paccorohaṇī,	122	
PA_an_10:122.2.4	Pubbaṅgamaṁ āsavakkhayoti.	122	
PA_an_10:123.0.1	Aṅguttara Nikāya 10.123	123	
PA_an_10:123.0.2	13. Parisuddhavagga	123	
PA_an_10:123.0.3	Paṭhamasutta	123	
PA_an_10:123.1.1	“Dasayime, bhikkhave, dhammā parisuddhā pariyodātā, nāññatra sugatavinayā.	123	
PA_an_10:123.1.2	Katame dasa?	123	
PA_an_10:123.1.3	Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	123	
PA_an_10:123.1.4	ime kho, bhikkhave, dasa dhammā parisuddhā pariyodātā, nāññatra sugatavinayā”ti.	123	
PA_an_10:123.1.5	Paṭhamaṁ.	123	
PA_an_10:124.0.1	Aṅguttara Nikāya 10.124	124	
PA_an_10:124.0.2	13. Parisuddhavagga	124	
PA_an_10:124.0.3	Dutiyasutta	124	
PA_an_10:124.1.1	“Dasayime, bhikkhave, dhammā anuppannā uppajjanti, nāññatra sugatavinayā.	124	
PA_an_10:124.1.2	Katame dasa?	124	
PA_an_10:124.1.3	Sammādiṭṭhi …pe… sammāvimutti—	124	
PA_an_10:124.1.4	ime kho, bhikkhave, dasa dhammā anuppannā uppajjanti, nāññatra sugatavinayā”ti.	124	
PA_an_10:124.1.5	Dutiyaṁ.	124	
PA_an_10:125.0.1	Aṅguttara Nikāya 10.125	125	
PA_an_10:125.0.2	13. Parisuddhavagga	125	
PA_an_10:125.0.3	Tatiyasutta	125	
PA_an_10:125.1.1	“Dasayime, bhikkhave, dhammā mahapphalā mahānisaṁsā, nāññatra sugatavinayā.	125	
PA_an_10:125.1.2	Katame dasa?	125	
PA_an_10:125.1.3	Sammādiṭṭhi …pe… sammāvimutti—	125	
PA_an_10:125.1.4	ime kho, bhikkhave, dasa dhammā mahapphalā mahānisaṁsā, nāññatra sugatavinayā”ti.	125	
PA_an_10:125.1.5	Tatiyaṁ.	125	
PA_an_10:126.0.1	Aṅguttara Nikāya 10.126	126	
PA_an_10:126.0.2	13. Parisuddhavagga	126	
PA_an_10:126.0.3	Catutthasutta	126	
PA_an_10:126.1.1	“Dasayime, bhikkhave, dhammā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā.	126	
PA_an_10:126.1.2	Katame dasa?	126	
PA_an_10:126.1.3	Sammādiṭṭhi …pe… sammāvimutti—	126	
PA_an_10:126.1.4	ime kho, bhikkhave, dasa dhammā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā”ti.	126	
PA_an_10:126.1.5	Catutthaṁ.	126	
PA_an_10:127.0.1	Aṅguttara Nikāya 10.127	127	
PA_an_10:127.0.2	13. Parisuddhavagga	127	
PA_an_10:127.0.3	Pañcamasutta	127	
PA_an_10:127.1.1	“Dasayime, bhikkhave, dhammā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti, nāññatra sugatavinayā.	127	
PA_an_10:127.1.2	Katame dasa?	127	
PA_an_10:127.1.3	Sammādiṭṭhi …pe… sammāvimutti—	127	
PA_an_10:127.1.4	ime kho, bhikkhave, dasa dhammā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti, nāññatra sugatavinayā”ti.	127	
PA_an_10:127.1.5	Pañcamaṁ.	127	
PA_an_10:128.0.1	Aṅguttara Nikāya 10.128	128	
PA_an_10:128.0.2	13. Parisuddhavagga	128	
PA_an_10:128.0.3	Chaṭṭhasutta	128	
PA_an_10:128.1.1	“Dasayime, bhikkhave, dhammā bhāvitā bahulīkatā anuppannā uppajjanti, nāññatra sugatavinayā.	128	
PA_an_10:128.1.2	Katame dasa?	128	
PA_an_10:128.1.3	Sammādiṭṭhi …pe… sammāvimutti—	128	
PA_an_10:128.1.4	ime kho, bhikkhave, dasa dhammā bhāvitā bahulīkatā anuppannā uppajjanti, nāññatra sugatavinayā”ti.	128	
PA_an_10:128.1.5	Chaṭṭhaṁ.	128	
PA_an_10:129.0.1	Aṅguttara Nikāya 10.129	129	
PA_an_10:129.0.2	13. Parisuddhavagga	129	
PA_an_10:129.0.3	Sattamasutta	129	
PA_an_10:129.1.1	“Dasayime, bhikkhave, dhammā bhāvitā bahulīkatā mahapphalā honti mahānisaṁsā, nāññatra sugatavinayā.	129	
PA_an_10:129.1.2	Katame dasa?	129	
PA_an_10:129.1.3	Sammādiṭṭhi …pe… sammāvimutti—	129	
PA_an_10:129.1.4	ime kho, bhikkhave, dasa dhammā bhāvitā bahulīkatā mahapphalā honti mahānisaṁsā, nāññatra sugatavinayā”ti.	129	
PA_an_10:129.1.5	Sattamaṁ.	129	
PA_an_10:130.0.1	Aṅguttara Nikāya 10.130	130	
PA_an_10:130.0.2	13. Parisuddhavagga	130	
PA_an_10:130.0.3	Aṭṭhamasutta	130	
PA_an_10:130.1.1	“Dasayime, bhikkhave, dhammā bhāvitā bahulīkatā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā.	130	
PA_an_10:130.1.2	Katame dasa?	130	
PA_an_10:130.1.3	Sammādiṭṭhi …pe… sammāvimutti—	130	
PA_an_10:130.1.4	ime kho, bhikkhave, dasa dhammā bhāvitā bahulīkatā rāgavinayapariyosānā honti dosavinayapariyosānā honti mohavinayapariyosānā honti, nāññatra sugatavinayā”ti.	130	
PA_an_10:130.1.5	Aṭṭhamaṁ.	130	
PA_an_10:131.0.1	Aṅguttara Nikāya 10.131	131	
PA_an_10:131.0.2	13. Parisuddhavagga	131	
PA_an_10:131.0.3	Navamasutta	131	
PA_an_10:131.1.1	“Dasayime, bhikkhave, dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti, nāññatra sugatavinayā.	131	
PA_an_10:131.1.2	Katame dasa?	131	
PA_an_10:131.1.3	Sammādiṭṭhi …pe… sammāvimutti—	131	
PA_an_10:131.1.4	ime kho, bhikkhave, dasa dhammā bhāvitā bahulīkatā ekantanibbidāya virāgāya nirodhāya upasamāya abhiññāya sambodhāya nibbānāya saṁvattanti, nāññatra sugatavinayā”ti.	131	
PA_an_10:131.1.5	Navamaṁ.	131	
PA_an_10:132.0.1	Aṅguttara Nikāya 10.132	132	
PA_an_10:132.0.2	13. Parisuddhavagga	132	
PA_an_10:132.0.3	Dasamasutta	132	
PA_an_10:132.1.1	“Dasayime, bhikkhave, micchattā.	132	
PA_an_10:132.1.2	Katame dasa?	132	
PA_an_10:132.1.3	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṁ, micchāvimutti—	132	
PA_an_10:132.1.4	ime kho, bhikkhave, dasa micchattā”ti.	132	
PA_an_10:132.1.5	Dasamaṁ.	132	
PA_an_10:133.0.1	Aṅguttara Nikāya 10.133	133	
PA_an_10:133.0.2	13. Parisuddhavagga	133	
PA_an_10:133.0.3	Ekādasamasutta	133	
PA_an_10:133.1.1	“Dasayime, bhikkhave, sammattā.	133	
PA_an_10:133.1.2	Katame dasa?	133	
PA_an_10:133.1.3	Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	133	
PA_an_10:133.1.4	ime kho, bhikkhave, dasa sammattā”ti.	133	
PA_an_10:133.1.5	Ekādasamaṁ.	133	
PA_an_10:133.1.6	Parisuddhavaggo tatiyo.	133	
PA_an_10:134.0.1	Aṅguttara Nikāya 10.134	134	
PA_an_10:134.0.2	14. Sādhuvagga	134	
PA_an_10:134.0.3	Sādhusutta	134	
PA_an_10:134.1.1	“Sādhuñca vo, bhikkhave, desessāmi asādhuñca.	134	
PA_an_10:134.1.2	Taṁ suṇātha, sādhukaṁ manasi karotha, bhāsissāmī”ti.	134	
PA_an_10:134.1.3	“Evaṁ, bhante”ti kho te bhikkhū bhagavato paccassosuṁ.	134	
PA_an_10:134.1.4	Bhagavā etadavoca:	134	
PA_an_10:134.2.1	“Katamañca, bhikkhave, asādhu?	134	
PA_an_10:134.2.2	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṁ, micchāvimutti—	134	
PA_an_10:134.2.3	idaṁ vuccati, bhikkhave, asādhu.	134	
PA_an_10:134.2.4	Katamañca, bhikkhave, sādhu?	134	
PA_an_10:134.2.5	Sammādiṭṭhi, sammāsaṅkappo, sammāvācā sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	134	
PA_an_10:134.2.6	idaṁ vuccati, bhikkhave, sādhū”ti.	134	
PA_an_10:134.2.7	Paṭhamaṁ.	134	
PA_an_10:135.0.1	Aṅguttara Nikāya 10.135	135	
PA_an_10:135.0.2	14. Sādhuvagga	135	
PA_an_10:135.0.3	Ariyadhammasutta	135	
PA_an_10:135.1.1	“Ariyadhammañca vo, bhikkhave, desessāmi anariyadhammañca.	135	
PA_an_10:135.1.2	Taṁ suṇātha …pe…	135	
PA_an_10:135.1.3	katamo ca, bhikkhave, anariyo dhammo?	135	
PA_an_10:135.1.4	Micchādiṭṭhi …pe… micchāvimutti—	135	
PA_an_10:135.1.5	ayaṁ vuccati, bhikkhave, anariyo dhammo.	135	
PA_an_10:135.1.6	Katamo ca, bhikkhave, ariyo dhammo?	135	
PA_an_10:135.1.7	Sammādiṭṭhi …pe… sammāvimutti—	135	
PA_an_10:135.1.8	ayaṁ vuccati, bhikkhave, ariyo dhammo”ti.	135	
PA_an_10:135.1.9	Dutiyaṁ.	135	
PA_an_10:136.0.1	Aṅguttara Nikāya 10.136	136	
PA_an_10:136.0.2	14. Sādhuvagga	136	
PA_an_10:136.0.3	Akusalasutta	136	
PA_an_10:136.1.1	“Akusalañca vo, bhikkhave, desessāmi kusalañca.	136	
PA_an_10:136.1.2	Taṁ suṇātha …pe…	136	
PA_an_10:136.1.3	katamañca, bhikkhave, akusalaṁ?	136	
PA_an_10:136.1.4	Micchādiṭṭhi …pe… micchāvimutti—	136	
PA_an_10:136.1.5	idaṁ vuccati, bhikkhave, akusalaṁ.	136	
PA_an_10:136.1.6	Katamañca, bhikkhave, kusalaṁ?	136	
PA_an_10:136.1.7	Sammādiṭṭhi …pe… sammāvimutti—	136	
PA_an_10:136.1.8	idaṁ vuccati, bhikkhave, kusalan”ti.	136	
PA_an_10:136.1.9	Tatiyaṁ.	136	
PA_an_10:137.0.1	Aṅguttara Nikāya 10.137	137	
PA_an_10:137.0.2	14. Sādhuvagga	137	
PA_an_10:137.0.3	Atthasutta	137	
PA_an_10:137.1.1	“Atthañca vo, bhikkhave, desessāmi anatthañca.	137	
PA_an_10:137.1.2	Taṁ suṇātha …pe…	137	
PA_an_10:137.1.3	katamo ca, bhikkhave, anattho?	137	
PA_an_10:137.1.4	Micchādiṭṭhi …pe… micchāvimutti—	137	
PA_an_10:137.1.5	ayaṁ vuccati, bhikkhave, anattho.	137	
PA_an_10:137.1.6	Katamo ca, bhikkhave, attho?	137	
PA_an_10:137.1.7	Sammādiṭṭhi …pe… sammāvimutti—	137	
PA_an_10:137.1.8	ayaṁ vuccati, bhikkhave, attho”ti.	137	
PA_an_10:137.1.9	Catutthaṁ.	137	
PA_an_10:138.0.1	Aṅguttara Nikāya 10.138	138	
PA_an_10:138.0.2	14. Sādhuvagga	138	
PA_an_10:138.0.3	Dhammasutta	138	
PA_an_10:138.1.1	“Dhammañca vo, bhikkhave, desessāmi adhammañca.	138	
PA_an_10:138.1.2	Taṁ suṇātha …pe…	138	
PA_an_10:138.1.3	katamo ca, bhikkhave, adhammo?	138	
PA_an_10:138.1.4	Micchādiṭṭhi …pe… micchāvimutti—	138	
PA_an_10:138.1.5	ayaṁ vuccati, bhikkhave, adhammo.	138	
PA_an_10:138.1.6	Katamo ca, bhikkhave, dhammo?	138	
PA_an_10:138.1.7	Sammādiṭṭhi …pe… sammāvimutti—	138	
PA_an_10:138.1.8	ayaṁ vuccati, bhikkhave, dhammo”ti.	138	
PA_an_10:138.1.9	Pañcamaṁ.	138	
PA_an_10:139.0.1	Aṅguttara Nikāya 10.139	139	
PA_an_10:139.0.2	14. Sādhuvagga	139	
PA_an_10:139.0.3	Sāsavasutta	139	
PA_an_10:139.1.1	“Sāsavañca vo, bhikkhave, dhammaṁ desessāmi anāsavañca.	139	
PA_an_10:139.1.2	Taṁ suṇātha …pe…	139	
PA_an_10:139.1.3	katamo ca, bhikkhave, sāsavo dhammo?	139	
PA_an_10:139.1.4	Micchādiṭṭhi …pe… micchāvimutti—	139	
PA_an_10:139.1.5	ayaṁ vuccati, bhikkhave, sāsavo dhammo.	139	
PA_an_10:139.1.6	Katamo ca, bhikkhave, anāsavo dhammo?	139	
PA_an_10:139.1.7	Sammādiṭṭhi …pe… sammāvimutti—	139	
PA_an_10:139.1.8	ayaṁ vuccati, bhikkhave, anāsavo dhammo”ti.	139	
PA_an_10:139.1.9	Chaṭṭhaṁ.	139	
PA_an_10:140.0.1	Aṅguttara Nikāya 10.140	140	
PA_an_10:140.0.2	14. Sādhuvagga	140	
PA_an_10:140.0.3	Sāvajjasutta	140	
PA_an_10:140.1.1	“Sāvajjañca vo, bhikkhave, dhammaṁ desessāmi anavajjañca.	140	
PA_an_10:140.1.2	Taṁ suṇātha …pe…	140	
PA_an_10:140.1.3	katamo ca, bhikkhave, sāvajjo dhammo?	140	
PA_an_10:140.1.4	Micchādiṭṭhi …pe… micchāvimutti—	140	
PA_an_10:140.1.5	ayaṁ vuccati, bhikkhave, sāvajjo dhammo.	140	
PA_an_10:140.1.6	Katamo ca, bhikkhave, anavajjo dhammo?	140	
PA_an_10:140.1.7	Sammādiṭṭhi …pe… sammāvimutti—	140	
PA_an_10:140.1.8	ayaṁ vuccati, bhikkhave, anavajjo dhammo”ti.	140	
PA_an_10:140.1.9	Sattamaṁ.	140	
PA_an_10:141.0.1	Aṅguttara Nikāya 10.141	141	
PA_an_10:141.0.2	14. Sādhuvagga	141	
PA_an_10:141.0.3	Tapanīyasutta	141	
PA_an_10:141.1.1	“Tapanīyañca vo, bhikkhave, dhammaṁ desessāmi atapanīyañca.	141	
PA_an_10:141.1.2	Taṁ suṇātha …pe…	141	
PA_an_10:141.1.3	katamo ca, bhikkhave, tapanīyo dhammo?	141	
PA_an_10:141.1.4	Micchādiṭṭhi …pe… micchāvimutti—	141	
PA_an_10:141.1.5	ayaṁ vuccati, bhikkhave, tapanīyo dhammo.	141	
PA_an_10:141.1.6	Katamo ca, bhikkhave, atapanīyo dhammo?	141	
PA_an_10:141.1.7	Sammādiṭṭhi …pe… sammāvimutti—	141	
PA_an_10:141.1.8	ayaṁ vuccati, bhikkhave, atapanīyo dhammo”ti.	141	
PA_an_10:141.1.9	Aṭṭhamaṁ.	141	
PA_an_10:142.0.1	Aṅguttara Nikāya 10.142	142	
PA_an_10:142.0.2	14. Sādhuvagga	142	
PA_an_10:142.0.3	Ācayagāmisutta	142	
PA_an_10:142.1.1	“Ācayagāmiñca vo, bhikkhave, dhammaṁ desessāmi apacayagāmiñca.	142	
PA_an_10:142.1.2	Taṁ suṇātha …pe…	142	
PA_an_10:142.1.3	katamo ca, bhikkhave, ācayagāmī dhammo?	142	
PA_an_10:142.1.4	Micchādiṭṭhi …pe… micchāvimutti—	142	
PA_an_10:142.1.5	ayaṁ vuccati, bhikkhave, ācayagāmī dhammo.	142	
PA_an_10:142.1.6	Katamo ca, bhikkhave, apacayagāmī dhammo?	142	
PA_an_10:142.1.7	Sammādiṭṭhi …pe… sammāvimutti—	142	
PA_an_10:142.1.8	ayaṁ vuccati, bhikkhave, apacayagāmī dhammo”ti.	142	
PA_an_10:142.1.9	Navamaṁ.	142	
PA_an_10:143.0.1	Aṅguttara Nikāya 10.143	143	
PA_an_10:143.0.2	14. Sādhuvagga	143	
PA_an_10:143.0.3	Dukkhudrayasutta	143	
PA_an_10:143.1.1	“Dukkhudrayañca vo, bhikkhave, dhammaṁ desessāmi sukhudrayañca.	143	
PA_an_10:143.1.2	Taṁ suṇātha …pe…	143	
PA_an_10:143.1.3	katamo ca, bhikkhave, dukkhudrayo dhammo?	143	
PA_an_10:143.1.4	Micchādiṭṭhi …pe… micchāvimutti—	143	
PA_an_10:143.1.5	ayaṁ vuccati, bhikkhave, dukkhudrayo dhammo.	143	
PA_an_10:143.1.6	Katamo ca, bhikkhave, sukhudrayo dhammo?	143	
PA_an_10:143.1.7	Sammādiṭṭhi …pe… sammāvimutti—	143	
PA_an_10:143.1.8	ayaṁ vuccati, bhikkhave, sukhudrayo dhammo”ti.	143	
PA_an_10:143.1.9	Dasamaṁ.	143	
PA_an_10:144.0.1	Aṅguttara Nikāya 10.144	144	
PA_an_10:144.0.2	14. Sādhuvagga	144	
PA_an_10:144.0.3	Dukkhavipākasutta	144	
PA_an_10:144.1.1	“Dukkhavipākañca vo, bhikkhave, dhammaṁ desessāmi sukhavipākañca.	144	
PA_an_10:144.1.2	Taṁ suṇātha …pe…	144	
PA_an_10:144.1.3	katamo ca, bhikkhave, dukkhavipāko dhammo?	144	
PA_an_10:144.1.4	Micchādiṭṭhi …pe… micchāvimutti—	144	
PA_an_10:144.1.5	ayaṁ vuccati, bhikkhave, dukkhavipāko dhammo.	144	
PA_an_10:144.1.6	Katamo ca, bhikkhave, sukhavipāko dhammo?	144	
PA_an_10:144.1.7	Sammādiṭṭhi …pe… sammāvimutti—	144	
PA_an_10:144.1.8	ayaṁ vuccati, bhikkhave, sukhavipāko dhammo”ti.	144	
PA_an_10:144.1.9	Ekādasamaṁ.	144	
PA_an_10:144.1.10	Sādhuvaggo catuttho.	144	
PA_an_10:145.0.1	Aṅguttara Nikāya 10.145	145	
PA_an_10:145.0.2	15. Ariyavagga	145	
PA_an_10:145.0.3	Ariyamaggasutta	145	
PA_an_10:145.1.1	“Ariyamaggañca vo, bhikkhave, dhammaṁ desessāmi anariyamaggañca.	145	
PA_an_10:145.1.2	Taṁ suṇātha …pe…	145	
PA_an_10:145.1.3	katamo ca, bhikkhave, anariyo maggo?	145	
PA_an_10:145.1.4	Micchādiṭṭhi …pe… micchāvimutti—	145	
PA_an_10:145.1.5	ayaṁ vuccati, bhikkhave, anariyo maggo.	145	
PA_an_10:145.1.6	Katamo ca, bhikkhave, ariyo maggo?	145	
PA_an_10:145.1.7	Sammādiṭṭhi …pe… sammāvimutti—	145	
PA_an_10:145.1.8	ayaṁ vuccati, bhikkhave, ariyo maggo”ti.	145	
PA_an_10:145.1.9	Paṭhamaṁ.	145	
PA_an_10:146.0.1	Aṅguttara Nikāya 10.146	146	
PA_an_10:146.0.2	15. Ariyavagga	146	
PA_an_10:146.0.3	Kaṇhamaggasutta	146	
PA_an_10:146.1.1	“Kaṇhamaggañca vo, bhikkhave, dhammaṁ desessāmi sukkamaggañca.	146	
PA_an_10:146.1.2	Taṁ suṇātha …pe…	146	
PA_an_10:146.1.3	katamo ca, bhikkhave, kaṇhamaggo?	146	
PA_an_10:146.1.4	Micchādiṭṭhi …pe… micchāvimutti—	146	
PA_an_10:146.1.5	ayaṁ vuccati, bhikkhave, kaṇhamaggo.	146	
PA_an_10:146.1.6	Katamo ca, bhikkhave, sukkamaggo?	146	
PA_an_10:146.1.7	Sammādiṭṭhi …pe… sammāvimutti—	146	
PA_an_10:146.1.8	ayaṁ vuccati, bhikkhave, sukkamaggo”ti.	146	
PA_an_10:146.1.9	Dutiyaṁ.	146	
PA_an_10:147.0.1	Aṅguttara Nikāya 10.147	147	
PA_an_10:147.0.2	15. Ariyavagga	147	
PA_an_10:147.0.3	Saddhammasutta	147	
PA_an_10:147.1.1	“Saddhammañca vo, bhikkhave, dhammaṁ desessāmi asaddhammañca.	147	
PA_an_10:147.1.2	Taṁ suṇātha …pe…	147	
PA_an_10:147.1.3	katamo ca, bhikkhave, asaddhammo?	147	
PA_an_10:147.1.4	Micchādiṭṭhi …pe… micchāvimutti—	147	
PA_an_10:147.1.5	ayaṁ vuccati, bhikkhave, asaddhammo.	147	
PA_an_10:147.1.6	Katamo ca, bhikkhave, saddhammo?	147	
PA_an_10:147.1.7	Sammādiṭṭhi …pe… sammāvimutti—	147	
PA_an_10:147.1.8	ayaṁ vuccati, bhikkhave, saddhammo”ti.	147	
PA_an_10:147.1.9	Tatiyaṁ.	147	
PA_an_10:148.0.1	Aṅguttara Nikāya 10.148	148	
PA_an_10:148.0.2	15. Ariyavagga	148	
PA_an_10:148.0.3	Sappurisadhammasutta	148	
PA_an_10:148.1.1	“Sappurisadhammañca vo, bhikkhave, desessāmi asappurisadhammañca.	148	
PA_an_10:148.1.2	Taṁ suṇātha …pe…	148	
PA_an_10:148.1.3	katamo ca, bhikkhave, asappurisadhammo?	148	
PA_an_10:148.1.4	Micchādiṭṭhi …pe… micchāvimutti—	148	
PA_an_10:148.1.5	ayaṁ vuccati, bhikkhave, asappurisadhammo.	148	
PA_an_10:148.1.6	Katamo ca, bhikkhave, sappurisadhammo?	148	
PA_an_10:148.1.7	Sammādiṭṭhi …pe… sammāvimutti—	148	
PA_an_10:148.1.8	ayaṁ vuccati, bhikkhave, sappurisadhammo”ti.	148	
PA_an_10:148.1.9	Catutthaṁ.	148	
PA_an_10:149.0.1	Aṅguttara Nikāya 10.149	149	
PA_an_10:149.0.2	15. Ariyavagga	149	
PA_an_10:149.0.3	Uppādetabbasutta	149	
PA_an_10:149.1.1	“Uppādetabbañca vo, bhikkhave, dhammaṁ desessāmi na uppādetabbañca.	149	
PA_an_10:149.1.2	Taṁ suṇātha …pe…	149	
PA_an_10:149.1.3	katamo ca, bhikkhave, na uppādetabbo dhammo?	149	
PA_an_10:149.1.4	Micchādiṭṭhi …pe… micchāvimutti—	149	
PA_an_10:149.1.5	ayaṁ vuccati, bhikkhave, na uppādetabbo dhammo.	149	
PA_an_10:149.1.6	Katamo ca, bhikkhave, uppādetabbo dhammo?	149	
PA_an_10:149.1.7	Sammādiṭṭhi …pe… sammāvimutti—	149	
PA_an_10:149.1.8	ayaṁ vuccati, bhikkhave, uppādetabbo dhammo”ti.	149	
PA_an_10:149.1.9	Pañcamaṁ.	149	
PA_an_10:150.0.1	Aṅguttara Nikāya 10.150	150	
PA_an_10:150.0.2	15. Ariyavagga	150	
PA_an_10:150.0.3	Āsevitabbasutta	150	
PA_an_10:150.1.1	“Āsevitabbañca vo, bhikkhave, dhammaṁ desessāmi na āsevitabbañca.	150	
PA_an_10:150.1.2	Taṁ suṇātha …pe…	150	
PA_an_10:150.1.3	katamo ca, bhikkhave, na āsevitabbo dhammo?	150	
PA_an_10:150.1.4	Micchādiṭṭhi …pe… micchāvimutti—	150	
PA_an_10:150.1.5	ayaṁ vuccati, bhikkhave, na āsevitabbo dhammo.	150	
PA_an_10:150.1.6	Katamo ca, bhikkhave, āsevitabbo dhammo?	150	
PA_an_10:150.1.7	Sammādiṭṭhi …pe… sammāvimutti—	150	
PA_an_10:150.1.8	ayaṁ vuccati, bhikkhave, āsevitabbo dhammo”ti.	150	
PA_an_10:150.1.9	Chaṭṭhaṁ.	150	
PA_an_10:151.0.1	Aṅguttara Nikāya 10.151	151	
PA_an_10:151.0.2	15. Ariyavagga	151	
PA_an_10:151.0.3	Bhāvetabbasutta	151	
PA_an_10:151.1.1	“Bhāvetabbañca vo, bhikkhave, dhammaṁ desessāmi na bhāvetabbañca.	151	
PA_an_10:151.1.2	Taṁ suṇātha …pe…	151	
PA_an_10:151.1.3	katamo ca, bhikkhave, na bhāvetabbo dhammo?	151	
PA_an_10:151.1.4	Micchādiṭṭhi …pe… micchāvimutti—	151	
PA_an_10:151.1.5	ayaṁ vuccati, bhikkhave, na bhāvetabbo dhammo.	151	
PA_an_10:151.1.6	Katamo ca, bhikkhave, bhāvetabbo dhammo?	151	
PA_an_10:151.1.7	Sammādiṭṭhi …pe… sammāvimutti—	151	
PA_an_10:151.1.8	ayaṁ vuccati, bhikkhave, bhāvetabbo dhammo”ti.	151	
PA_an_10:151.1.9	Sattamaṁ.	151	
PA_an_10:152.0.1	Aṅguttara Nikāya 10.152	152	
PA_an_10:152.0.2	15. Ariyavagga	152	
PA_an_10:152.0.3	Bahulīkātabbasutta	152	
PA_an_10:152.1.1	“Bahulīkātabbañca vo, bhikkhave, dhammaṁ desessāmi na bahulīkātabbañca.	152	
PA_an_10:152.1.2	Taṁ suṇātha …pe…	152	
PA_an_10:152.1.3	katamo ca, bhikkhave, na bahulīkātabbo dhammo?	152	
PA_an_10:152.1.4	Micchādiṭṭhi …pe… micchāvimutti—	152	
PA_an_10:152.1.5	ayaṁ vuccati, bhikkhave, na bahulīkātabbo dhammo.	152	
PA_an_10:152.1.6	Katamo ca, bhikkhave, bahulīkātabbo dhammo?	152	
PA_an_10:152.1.7	Sammādiṭṭhi …pe… sammāvimutti—	152	
PA_an_10:152.1.8	ayaṁ vuccati, bhikkhave, bahulīkātabbo dhammo”ti.	152	
PA_an_10:152.1.9	Aṭṭhamaṁ.	152	
PA_an_10:153.0.1	Aṅguttara Nikāya 10.153	153	
PA_an_10:153.0.2	15. Ariyavagga	153	
PA_an_10:153.0.3	Anussaritabbasutta	153	
PA_an_10:153.1.1	“Anussaritabbañca vo, bhikkhave, dhammaṁ desessāmi na anussaritabbañca.	153	
PA_an_10:153.1.2	Taṁ suṇātha …pe…	153	
PA_an_10:153.1.3	katamo ca, bhikkhave, na anussaritabbo dhammo?	153	
PA_an_10:153.1.4	Micchādiṭṭhi …pe… micchāvimutti—	153	
PA_an_10:153.1.5	ayaṁ vuccati, bhikkhave, na anussaritabbo dhammo.	153	
PA_an_10:153.1.6	Katamo ca, bhikkhave, anussaritabbo dhammo?	153	
PA_an_10:153.1.7	Sammādiṭṭhi …pe… sammāvimutti—	153	
PA_an_10:153.1.8	ayaṁ vuccati, bhikkhave, anussaritabbo dhammo”ti.	153	
PA_an_10:153.1.9	Navamaṁ.	153	
PA_an_10:154.0.1	Aṅguttara Nikāya 10.154	154	
PA_an_10:154.0.2	15. Ariyavagga	154	
PA_an_10:154.0.3	Sacchikātabbasutta	154	
PA_an_10:154.1.1	“Sacchikātabbañca vo, bhikkhave, dhammaṁ desessāmi na sacchikātabbañca.	154	
PA_an_10:154.1.2	Taṁ suṇātha …pe…	154	
PA_an_10:154.1.3	katamo ca, bhikkhave, na sacchikātabbo dhammo?	154	
PA_an_10:154.1.4	Micchādiṭṭhi …pe… micchāvimutti—	154	
PA_an_10:154.1.5	ayaṁ vuccati, bhikkhave, na sacchikātabbo dhammo.	154	
PA_an_10:154.1.6	Katamo ca, bhikkhave, sacchikātabbo dhammo?	154	
PA_an_10:154.1.7	Sammādiṭṭhi …pe… sammāvimutti—	154	
PA_an_10:154.1.8	ayaṁ vuccati, bhikkhave, sacchikātabbo dhammo”ti.	154	
PA_an_10:154.1.9	Dasamaṁ.	154	
PA_an_10:154.1.10	Ariyavaggo pañcamo.	154	
PA_an_10:154.1.11	Tatiyo paṇṇāsako samatto.	154	
PA_an_10:155.0.1	Aṅguttara Nikāya 10.155	155	
PA_an_10:155.0.2	16. Puggalavagga	155	
PA_an_10:155.0.3	Sevitabbasutta	155	
PA_an_10:155.1.1	“Dasahi, bhikkhave, dhammehi samannāgato puggalo na sevitabbo.	155	
PA_an_10:155.1.2	Katamehi dasahi?	155	
PA_an_10:155.1.3_0	Micchādiṭṭhiko hoti, micchāsaṅkappo hoti, micchāvāco hoti, micchākammanto hoti, micchāājīvo	155	
PA_an_10:155.1.3_1	hoti, micchāvāyāmo hoti, micchāsati hoti, micchāsamādhi hoti, micchāñāṇī hoti, micchāvimutti hoti—	155	
PA_an_10:155.1.4	imehi kho, bhikkhave, dasahi dhammehi samannāgato puggalo na sevitabbo.	155	
PA_an_10:155.2.1	Dasahi, bhikkhave, dhammehi samannāgato puggalo sevitabbo.	155	
PA_an_10:155.2.2	Katamehi dasahi?	155	
PA_an_10:155.2.3	Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, sammāñāṇī hoti, sammāvimutti hoti—	155	
PA_an_10:155.2.4	imehi kho, bhikkhave, dasahi dhammehi samannāgato puggalo sevitabbo”ti.	155	
PA_an_10:156-166.0.1	Aṅguttara Nikāya 10.156–166	156-166	
PA_an_10:156-166.0.2	16. Puggalavagga	156-166	
PA_an_10:156-166.0.3	Bhajitabbādisutta	156-166	
PA_an_10:156-166.1.1	“Dasahi, bhikkhave, dhammehi samannāgato puggalo na bhajitabbo …pe…	156-166	
PA_an_10:156-166.1.2	bhajitabbo …pe…	156-166	
PA_an_10:156-166.1.3	na payirupāsitabbo …	156-166	
PA_an_10:156-166.1.4	payirupāsitabbo …pe…	156-166	
PA_an_10:156-166.1.5	na pujjo hoti …	156-166	
PA_an_10:156-166.1.6	pujjo hoti …pe…	156-166	
PA_an_10:156-166.1.7	na pāsaṁso hoti …	156-166	
PA_an_10:156-166.1.8	pāsaṁso hoti …pe…	156-166	
PA_an_10:156-166.1.9	agāravo hoti …	156-166	
PA_an_10:156-166.1.10	sagāravo hoti …pe…	156-166	
PA_an_10:156-166.1.11	appatisso hoti …	156-166	
PA_an_10:156-166.1.12	sappatisso hoti …pe…	156-166	
PA_an_10:156-166.1.13	na ārādhako hoti …	156-166	
PA_an_10:156-166.1.14	ārādhako hoti …pe…	156-166	
PA_an_10:156-166.1.15	na visujjhati …	156-166	
PA_an_10:156-166.1.16	visujjhati …pe…	156-166	
PA_an_10:156-166.1.17	mānaṁ nādhibhoti …	156-166	
PA_an_10:156-166.1.18	mānaṁ adhibhoti …pe…	156-166	
PA_an_10:156-166.1.19	paññāya na vaḍḍhati …	156-166	
PA_an_10:156-166.1.20	paññāya vaḍḍhati …pe….	156-166	
PA_an_10:156-166.2.1	Bahuṁ apuññaṁ pasavati …	156-166	
PA_an_10:156-166.2.2	bahuṁ puññaṁ pasavati.	156-166	
PA_an_10:156-166.2.3	Katamehi dasahi?	156-166	
PA_an_10:156-166.2.4	Sammādiṭṭhiko hoti, sammāsaṅkappo hoti, sammāvāco hoti, sammākammanto hoti, sammāājīvo hoti, sammāvāyāmo hoti, sammāsati hoti, sammāsamādhi hoti, sammāñāṇī hoti, sammāvimutti hoti—	156-166	
PA_an_10:156-166.2.5	imehi kho, bhikkhave, dasahi dhammehi samannāgato puggalo bahuṁ puññaṁ pasavatī”ti.	156-166	
PA_an_10:156-166.2.6	Puggalavaggo paṭhamo.	156-166	
PA_an_10:167.0.1	Aṅguttara Nikāya 10.167	167	
PA_an_10:167.0.2	17. Jāṇussoṇivagga	167	
PA_an_10:167.0.3	Brāhmaṇapaccorohaṇīsutta	167	
PA_an_10:167.1.1	Tena kho pana samayena jāṇussoṇi brāhmaṇo tadahuposathe sīsaṁnhāto navaṁ khomayugaṁ nivattho allakusamuṭṭhiṁ ādāya bhagavato avidūre ekamantaṁ ṭhito hoti.	167	
PA_an_10:167.2.1	Addasā kho bhagavā jāṇussoṇiṁ brāhmaṇaṁ tadahuposathe sīsaṁnhātaṁ navaṁ khomayugaṁ nivatthaṁ allakusamuṭṭhiṁ ādāya ekamantaṁ ṭhitaṁ.	167	
PA_an_10:167.2.2	Disvāna jāṇussoṇiṁ brāhmaṇaṁ etadavoca:	167	
PA_an_10:167.2.3	“kiṁ nu tvaṁ, brāhmaṇa, tadahuposathe sīsaṁnhāto navaṁ khomayugaṁ nivattho allakusamuṭṭhiṁ ādāya ekamantaṁ ṭhito?	167	
PA_an_10:167.2.4	Kiṁ nvajja brāhmaṇakulassā”ti?	167	
PA_an_10:167.2.5	“Paccorohaṇī, bho gotama, ajja brāhmaṇakulassā”ti.	167	
PA_an_10:167.3.1	“Yathā kathaṁ pana, brāhmaṇa, brāhmaṇānaṁ paccorohaṇī hotī”ti?	167	
PA_an_10:167.3.2_0	“Idha, bho gotama, brāhmaṇā tadahuposathe sīsaṁnhātā navaṁ khomayugaṁ nivatthā allena	167	
PA_an_10:167.3.2_1	gomayena pathaviṁ opuñjitvā haritehi kusehi pattharitvā antarā ca velaṁ antarā ca	167	
PA_an_10:167.3.2_2	agyāgāraṁ seyyaṁ kappenti.	167	
PA_an_10:167.3.3	Te taṁ rattiṁ tikkhattuṁ paccuṭṭhāya pañjalikā aggiṁ namassanti:	167	
PA_an_10:167.3.4	‘paccorohāma bhavantaṁ, paccorohāma bhavantan’ti.	167	
PA_an_10:167.3.5	Bahukena ca sappitelanavanītena aggiṁ santappenti.	167	
PA_an_10:167.3.6	Tassā ca rattiyā accayena paṇītena khādanīyena bhojanīyena brāhmaṇe santappenti.	167	
PA_an_10:167.3.7	Evaṁ, bho gotama, brāhmaṇānaṁ paccorohaṇī hotī”ti.	167	
PA_an_10:167.4.1	“Aññathā kho, brāhmaṇa, brāhmaṇānaṁ paccorohaṇī hoti, aññathā ca pana ariyassa vinaye paccorohaṇī hotī”ti.	167	
PA_an_10:167.4.2	“Yathā kathaṁ pana, bho gotama, ariyassa vinaye paccorohaṇī hoti?	167	
PA_an_10:167.4.3	Sādhu me bhavaṁ gotamo tathā dhammaṁ desetu yathā ariyassa vinaye paccorohaṇī hotī”ti.	167	
PA_an_10:167.5.1	“Tena hi, brāhmaṇa, suṇāhi, sādhukaṁ manasi karohi; bhāsissāmī”ti.	167	
PA_an_10:167.5.2	“Evaṁ, bho”ti kho jāṇussoṇi brāhmaṇo bhagavato paccassosi.	167	
PA_an_10:167.5.3	Bhagavā etadavoca:	167	
PA_an_10:167.6.1	“Idha, brāhmaṇa, ariyasāvako iti paṭisañcikkhati:	167	
PA_an_10:167.6.2	‘pāṇātipātassa kho pāpako vipāko diṭṭhe ceva dhamme abhisamparāyañcā’ti.	167	
PA_an_10:167.6.3	So iti paṭisaṅkhāya pāṇātipātaṁ pajahati;	167	
PA_an_10:167.6.4	pāṇātipātā paccorohati.	167	
PA_an_10:167.7.1	… ‘Adinnādānassa kho pāpako vipāko—	167	
PA_an_10:167.7.2	diṭṭhe ceva dhamme abhisamparāyañcā’ti.	167	
PA_an_10:167.7.3	So iti paṭisaṅkhāya adinnādānaṁ pajahati;	167	
PA_an_10:167.7.4	adinnādānā paccorohati.	167	
PA_an_10:167.8.1	… ‘Kāmesumicchācārassa kho pāpako vipāko—	167	
PA_an_10:167.8.2	diṭṭhe ceva dhamme abhisamparāyañcā’ti.	167	
PA_an_10:167.8.3	So iti paṭisaṅkhāya kāmesumicchācāraṁ pajahati;	167	
PA_an_10:167.8.4	kāmesumicchācārā paccorohati.	167	
PA_an_10:167.9.1	… ‘Musāvādassa kho pāpako vipāko—	167	
PA_an_10:167.9.2	diṭṭhe ceva dhamme abhisamparāyañcā’ti.	167	
PA_an_10:167.9.3	So iti paṭisaṅkhāya musāvādaṁ pajahati;	167	
PA_an_10:167.9.4	musāvādā paccorohati.	167	
PA_an_10:167.10.1	… ‘Pisuṇāya vācāya kho pāpako vipāko—	167	
PA_an_10:167.10.2	diṭṭhe ceva dhamme abhisamparāyañcā’ti.	167	
PA_an_10:167.10.3	So iti paṭisaṅkhāya pisuṇaṁ vācaṁ pajahati;	167	
PA_an_10:167.10.4	pisuṇāya vācāya paccorohati.	167	
PA_an_10:167.11.1	… ‘Pharusāya vācāya kho pāpako vipāko—	167	
PA_an_10:167.11.2	diṭṭhe ceva dhamme abhisamparāyañcā’ti.	167	
PA_an_10:167.11.3	So iti paṭisaṅkhāya pharusaṁ vācaṁ pajahati;	167	
PA_an_10:167.11.4	pharusāya vācāya paccorohati.	167	
PA_an_10:167.12.1	… ‘Samphappalāpassa kho pāpako vipāko—	167	
PA_an_10:167.12.2	diṭṭhe ceva dhamme abhisamparāyañcā’ti.	167	
PA_an_10:167.12.3	So iti paṭisaṅkhāya samphappalāpaṁ pajahati;	167	
PA_an_10:167.12.4	samphappalāpā paccorohati.	167	
PA_an_10:167.13.1	… ‘Abhijjhāya kho pāpako vipāko—	167	
PA_an_10:167.13.2	diṭṭhe ceva dhamme abhisamparāyañcā’ti.	167	
PA_an_10:167.13.3	So iti paṭisaṅkhāya abhijjhaṁ pajahati;	167	
PA_an_10:167.13.4	abhijjhāya paccorohati.	167	
PA_an_10:167.14.1	… ‘Byāpādassa kho pāpako vipāko—	167	
PA_an_10:167.14.2	diṭṭhe ceva dhamme abhisamparāyañcā’ti.	167	
PA_an_10:167.14.3	So iti paṭisaṅkhāya byāpādaṁ pajahati;	167	
PA_an_10:167.14.4	byāpādā paccorohati.	167	
PA_an_10:167.15.1	… ‘Micchādiṭṭhiyā kho pāpako vipāko—	167	
PA_an_10:167.15.2	diṭṭhe ceva dhamme abhisamparāyañcā’ti.	167	
PA_an_10:167.15.3	So iti paṭisaṅkhāya micchādiṭṭhiṁ pajahati;	167	
PA_an_10:167.15.4	micchādiṭṭhiyā paccorohati.	167	
PA_an_10:167.15.5	Evaṁ kho, brāhmaṇa, ariyassa vinaye paccorohaṇī hotī”ti.	167	
PA_an_10:167.16.1	“Aññathā kho, bho gotama, brāhmaṇānaṁ paccorohaṇī hoti, aññathā ca pana ariyassa vinaye paccorohaṇī hoti.	167	
PA_an_10:167.16.2	Imissā, bho gotama, ariyassa vinaye paccorohaṇiyā brāhmaṇānaṁ paccorohaṇī kalaṁ nāgghati soḷasiṁ.	167	
PA_an_10:167.16.3	Abhikkantaṁ, bho gotama …pe…	167	
PA_an_10:167.16.4	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	167	
PA_an_10:167.16.5	Paṭhamaṁ.	167	
PA_an_10:168.0.1	Aṅguttara Nikāya 10.168	168	
PA_an_10:168.0.2	17. Jāṇussoṇivagga	168	
PA_an_10:168.0.3	Ariyapaccorohaṇīsutta	168	
PA_an_10:168.1.1	“Ariyaṁ vo, bhikkhave, paccorohaṇiṁ desessāmi.	168	
PA_an_10:168.1.2	Taṁ suṇātha, sādhukaṁ manasi karotha, bhāsissāmī”ti.	168	
PA_an_10:168.1.3	“Evaṁ, bhante”ti kho te bhikkhū bhagavato paccassosuṁ.	168	
PA_an_10:168.1.4	Bhagavā etadavoca:	168	
PA_an_10:168.2.1	“Katamā ca, bhikkhave, ariyā paccorohaṇī?	168	
PA_an_10:168.2.2	Idha, bhikkhave, ariyasāvako iti paṭisañcikkhati:	168	
PA_an_10:168.2.3	‘pāṇātipātassa kho pāpako vipāko—	168	
PA_an_10:168.2.4	diṭṭhe ceva dhamme abhisamparāyañcā’ti.	168	
PA_an_10:168.2.5	So iti paṭisaṅkhāya pāṇātipātaṁ pajahati;	168	
PA_an_10:168.2.6	pāṇātipātā paccorohati.	168	
PA_an_10:168.3.1	… ‘Adinnādānassa kho pāpako vipāko—	168	
PA_an_10:168.3.2	diṭṭhe ceva dhamme abhisamparāyañcā’ti.	168	
PA_an_10:168.3.3	So iti paṭisaṅkhāya adinnādānaṁ pajahati;	168	
PA_an_10:168.3.4	adinnādānā paccorohati.	168	
PA_an_10:168.4.1	… ‘Kāmesumicchācārassa kho pāpako vipāko …pe…	168	
PA_an_10:168.4.2	kāmesumicchācārā paccorohati.	168	
PA_an_10:168.5.1	… ‘Musāvādassa kho pāpako vipāko …pe…	168	
PA_an_10:168.5.2	musāvādā paccorohati.	168	
PA_an_10:168.6.1	… ‘Pisuṇāya vācāya kho pāpako vipāko …pe…	168	
PA_an_10:168.6.2	pisuṇāya vācāya paccorohati.	168	
PA_an_10:168.7.1	… ‘Pharusāya vācāya kho pāpako vipāko …pe…	168	
PA_an_10:168.7.2	pharusāya vācāya paccorohati.	168	
PA_an_10:168.8.1	… ‘Samphappalāpassa kho pāpako vipāko …pe…	168	
PA_an_10:168.8.2	samphappalāpā paccorohati.	168	
PA_an_10:168.9.1	… ‘Abhijjhāya kho pāpako vipāko …pe…	168	
PA_an_10:168.9.2	abhijjhāya paccorohati.	168	
PA_an_10:168.10.1	… ‘Byāpādassa kho pāpako vipāko …pe…	168	
PA_an_10:168.10.2	byāpādā paccorohati.	168	
PA_an_10:168.11.1	… ‘Micchādiṭṭhiyā kho pāpako vipāko diṭṭhe ceva dhamme abhisamparāyañcā’ti.	168	
PA_an_10:168.11.2	So iti paṭisaṅkhāya micchādiṭṭhiṁ pajahati;	168	
PA_an_10:168.11.3	micchādiṭṭhiyā paccorohati.	168	
PA_an_10:168.11.4	Ayaṁ vuccati, bhikkhave, ariyā paccorohaṇī”ti.	168	
PA_an_10:168.11.5	Dutiyaṁ.	168	
PA_an_10:169.0.1	Aṅguttara Nikāya 10.169	169	
PA_an_10:169.0.2	17. Jāṇussoṇivagga	169	
PA_an_10:169.0.3	Saṅgāravasutta	169	
PA_an_10:169.1.1	Atha kho saṅgāravo brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	169	
PA_an_10:169.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo brāhmaṇo bhagavantaṁ etadavoca:	169	
PA_an_10:169.2.1	“Kiṁ nu kho, bho gotama, orimaṁ tīraṁ, kiṁ pārimaṁ tīran”ti?	169	
PA_an_10:169.2.2	“Pāṇātipāto kho, brāhmaṇa, orimaṁ tīraṁ, pāṇātipātā veramaṇī pārimaṁ tīraṁ.	169	
PA_an_10:169.2.3	Adinnādānaṁ kho, brāhmaṇa, orimaṁ tīraṁ, adinnādānā veramaṇī pārimaṁ tīraṁ.	169	
PA_an_10:169.2.4	Kāmesumicchācāro orimaṁ tīraṁ, kāmesumicchācārā veramaṇī pārimaṁ tīraṁ.	169	
PA_an_10:169.2.5	Musāvādo orimaṁ tīraṁ, musāvādā veramaṇī pārimaṁ tīraṁ.	169	
PA_an_10:169.2.6	Pisuṇā vācā orimaṁ tīraṁ, pisuṇāya vācāya veramaṇī pārimaṁ tīraṁ.	169	
PA_an_10:169.2.7	Pharusā vācā orimaṁ tīraṁ, pharusāya vācāya veramaṇī pārimaṁ tīraṁ.	169	
PA_an_10:169.2.8	Samphappalāpo orimaṁ tīraṁ, samphappalāpā veramaṇī pārimaṁ tīraṁ.	169	
PA_an_10:169.2.9	Abhijjhā orimaṁ tīraṁ, anabhijjhā pārimaṁ tīraṁ.	169	
PA_an_10:169.2.10	Byāpādo orimaṁ tīraṁ, abyāpādo pārimaṁ tīraṁ.	169	
PA_an_10:169.2.11	Micchādiṭṭhi orimaṁ tīraṁ, sammādiṭṭhi pārimaṁ tīraṁ.	169	
PA_an_10:169.2.12	Idaṁ kho, brāhmaṇa, orimaṁ tīraṁ, idaṁ pārimaṁ tīranti.	169	
PA_an_10:169.3.1	Appakā te manussesu,	169	
PA_an_10:169.3.2	ye janā pāragāmino;	169	
PA_an_10:169.3.3	Athāyaṁ itarā pajā,	169	
PA_an_10:169.3.4	tīramevānudhāvati.	169	
PA_an_10:169.4.1	Ye ca kho sammadakkhāte,	169	
PA_an_10:169.4.2	dhamme dhammānuvattino;	169	
PA_an_10:169.4.3	Te janā pāramessanti,	169	
PA_an_10:169.4.4	maccudheyyaṁ suduttaraṁ.	169	
PA_an_10:169.5.1	Kaṇhaṁ dhammaṁ vippahāya,	169	
PA_an_10:169.5.2	Sukkaṁ bhāvetha paṇḍito;	169	
PA_an_10:169.5.3	Okā anokamāgamma,	169	
PA_an_10:169.5.4	Viveke yattha dūramaṁ.	169	
PA_an_10:169.6.1	Tatrābhiratimiccheyya,	169	
PA_an_10:169.6.2	hitvā kāme akiñcano;	169	
PA_an_10:169.6.3	Pariyodapeyya attānaṁ,	169	
PA_an_10:169.6.4	cittaklesehi paṇḍito.	169	
PA_an_10:169.7.1	Yesaṁ sambodhiyaṅgesu,	169	
PA_an_10:169.7.2	sammā cittaṁ subhāvitaṁ;	169	
PA_an_10:169.7.3	Ādānapaṭinissagge,	169	
PA_an_10:169.7.4	anupādāya ye ratā;	169	
PA_an_10:169.7.5	Khīṇāsavā jutimanto,	169	
PA_an_10:169.7.6	te loke parinibbutā”ti.	169	
PA_an_10:169.7.7	Tatiyaṁ.	169	
PA_an_10:170.0.1	Aṅguttara Nikāya 10.170	170	
PA_an_10:170.0.2	17. Jāṇussoṇivagga	170	
PA_an_10:170.0.3	Orimasutta	170	
PA_an_10:170.1.1	“Orimañca, bhikkhave, tīraṁ desessāmi pārimañca tīraṁ.	170	
PA_an_10:170.1.2	Taṁ suṇātha …pe…	170	
PA_an_10:170.1.3	katamañca, bhikkhave, orimaṁ tīraṁ, katamañca pārimaṁ tīraṁ?	170	
PA_an_10:170.1.4	Pāṇātipāto, bhikkhave, orimaṁ tīraṁ, pāṇātipātā veramaṇī pārimaṁ tīraṁ.	170	
PA_an_10:170.1.5	Adinnādānaṁ orimaṁ tīraṁ, adinnādānā veramaṇī pārimaṁ tīraṁ.	170	
PA_an_10:170.1.6	Kāmesumicchācāro orimaṁ tīraṁ, kāmesumicchācārā veramaṇī pārimaṁ tīraṁ.	170	
PA_an_10:170.1.7	Musāvādo orimaṁ tīraṁ, musāvādā veramaṇī pārimaṁ tīraṁ.	170	
PA_an_10:170.1.8	Pisuṇā vācā orimaṁ tīraṁ, pisuṇāya vācāya veramaṇī pārimaṁ tīraṁ.	170	
PA_an_10:170.1.9	Pharusā vācā orimaṁ tīraṁ, pharusāya vācāya veramaṇī pārimaṁ tīraṁ.	170	
PA_an_10:170.1.10	Samphappalāpo orimaṁ tīraṁ, samphappalāpā veramaṇī pārimaṁ tīraṁ.	170	
PA_an_10:170.1.11	Abhijjhā orimaṁ tīraṁ, anabhijjhā pārimaṁ tīraṁ.	170	
PA_an_10:170.1.12	Byāpādo orimaṁ tīraṁ, abyāpādo pārimaṁ tīraṁ.	170	
PA_an_10:170.1.13	Micchādiṭṭhi orimaṁ tīraṁ, sammādiṭṭhi pārimaṁ tīraṁ.	170	
PA_an_10:170.1.14	Idaṁ kho, bhikkhave, orimaṁ tīraṁ, idaṁ pārimaṁ tīranti.	170	
PA_an_10:170.2.1	Appakā te manussesu,	170	
PA_an_10:170.2.2	ye janā pāragāmino;	170	
PA_an_10:170.2.3	Athāyaṁ itarā pajā,	170	
PA_an_10:170.2.4	tīramevānudhāvati.	170	
PA_an_10:170.3.1	Ye ca kho sammadakkhāte,	170	
PA_an_10:170.3.2	dhamme dhammānuvattino;	170	
PA_an_10:170.3.3	Te janā pāramessanti,	170	
PA_an_10:170.3.4	maccudheyyaṁ suduttaraṁ.	170	
PA_an_10:170.4.1	Kaṇhaṁ dhammaṁ vippahāya,	170	
PA_an_10:170.4.2	sukkaṁ bhāvetha paṇḍito;	170	
PA_an_10:170.4.3	Okā anokamāgamma,	170	
PA_an_10:170.4.4	viveke yattha dūramaṁ.	170	
PA_an_10:170.5.1	Tatrābhiratimiccheyya,	170	
PA_an_10:170.5.2	hitvā kāme akiñcano;	170	
PA_an_10:170.5.3	Pariyodapeyya attānaṁ,	170	
PA_an_10:170.5.4	cittaklesehi paṇḍito.	170	
PA_an_10:170.6.1	Yesaṁ sambodhiyaṅgesu,	170	
PA_an_10:170.6.2	sammā cittaṁ subhāvitaṁ;	170	
PA_an_10:170.6.3	Ādānapaṭinissagge,	170	
PA_an_10:170.6.4	anupādāya ye ratā;	170	
PA_an_10:170.6.5	Khīṇāsavā jutimanto,	170	
PA_an_10:170.6.6	te loke parinibbutā”ti.	170	
PA_an_10:170.6.7	Catutthaṁ.	170	
PA_an_10:171.0.1	Aṅguttara Nikāya 10.171	171	
PA_an_10:171.0.2	17. Jāṇussoṇivagga	171	
PA_an_10:171.0.3	Paṭhamaadhammasutta	171	
PA_an_10:171.1.1	“Adhammo ca, bhikkhave, veditabbo anattho ca;	171	
PA_an_10:171.1.2	dhammo ca veditabbo attho ca.	171	
PA_an_10:171.1.3	Adhammañca viditvā anatthañca, dhammañca viditvā atthañca yathā dhammo yathā attho tathā paṭipajjitabbaṁ.	171	
PA_an_10:171.2.1	Katamo ca, bhikkhave, adhammo ca anattho ca?	171	
PA_an_10:171.2.2	Pāṇātipāto, adinnādānaṁ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi—	171	
PA_an_10:171.2.3	ayaṁ vuccati, bhikkhave, adhammo ca anattho ca.	171	
PA_an_10:171.3.1	Katamo ca, bhikkhave, dhammo ca attho ca?	171	
PA_an_10:171.3.2_0	Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī,	171	
PA_an_10:171.3.2_1	pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā,	171	
PA_an_10:171.3.2_2	abyāpādo, sammādiṭṭhi—	171	
PA_an_10:171.3.3	ayaṁ vuccati, bhikkhave, dhammo ca attho ca.	171	
PA_an_10:171.4.1	‘Adhammo ca, bhikkhave, veditabbo anattho ca;	171	
PA_an_10:171.4.2	dhammo ca veditabbo attho ca.	171	
PA_an_10:171.4.3	Adhammañca viditvā anatthañca, dhammañca viditvā atthañca yathā dhammo yathā attho tathā paṭipajjitabban’ti,	171	
PA_an_10:171.4.4	iti yaṁ taṁ vuttaṁ, idametaṁ paṭicca vuttan”ti.	171	
PA_an_10:171.4.5	Pañcamaṁ.	171	
PA_an_10:172.0.1	Aṅguttara Nikāya 10.172	172	
PA_an_10:172.0.2	17. Jāṇussoṇivagga	172	
PA_an_10:172.0.3	Dutiyaadhammasutta	172	
PA_an_10:172.1.1	“Adhammo ca, bhikkhave, veditabbo dhammo ca;	172	
PA_an_10:172.1.2	anattho ca veditabbo attho ca.	172	
PA_an_10:172.1.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban”ti.	172	
PA_an_10:172.1.4	Idamavoca bhagavā.	172	
PA_an_10:172.1.5	Idaṁ vatvāna sugato uṭṭhāyāsanā vihāraṁ pāvisi.	172	
PA_an_10:172.2.1	Atha kho tesaṁ bhikkhūnaṁ acirapakkantassa bhagavato etadahosi:	172	
PA_an_10:172.2.2	“idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	172	
PA_an_10:172.2.3	‘adhammo ca, bhikkhave, veditabbo dhammo ca;	172	
PA_an_10:172.2.4	anattho ca veditabbo attho ca.	172	
PA_an_10:172.2.5	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.	172	
PA_an_10:172.2.6	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā”ti?	172	
PA_an_10:172.3.1	Atha kho tesaṁ bhikkhūnaṁ etadahosi:	172	
PA_an_10:172.3.2	“ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.	172	
PA_an_10:172.3.3	Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	172	
PA_an_10:172.3.4	Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ puccheyyāma.	172	
PA_an_10:172.3.5	Yathā no āyasmā mahākaccāno byākarissati tathā naṁ dhāressāmā”ti.	172	
PA_an_10:172.4.1	Atha kho te bhikkhū yenāyasmā mahākaccāno tenupasaṅkamiṁsu; upasaṅkamitvā āyasmatā mahākaccānena saddhiṁ sammodiṁsu.	172	
PA_an_10:172.4.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdiṁsu. Ekamantaṁ nisinnā kho te bhikkhū āyasmantaṁ mahākaccānaṁ etadavocuṁ:	172	
PA_an_10:172.5.1	“Idaṁ kho no, āvuso kaccāna, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	172	
PA_an_10:172.5.2	‘adhammo ca, bhikkhave, veditabbo dhammo ca;	172	
PA_an_10:172.5.3	anattho ca veditabbo attho ca.	172	
PA_an_10:172.5.4	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti.	172	
PA_an_10:172.6.1	Tesaṁ no, āvuso, amhākaṁ acirapakkantassa bhagavato etadahosi:	172	
PA_an_10:172.6.2	‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—	172	
PA_an_10:172.6.3	adhammo ca, bhikkhave …pe…	172	
PA_an_10:172.6.4	tathā paṭipajjitabbanti.	172	
PA_an_10:172.6.5	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?	172	
PA_an_10:172.7.1	Tesaṁ no, āvuso, amhākaṁ etadahosi:	172	
PA_an_10:172.7.2	‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.	172	
PA_an_10:172.7.3	Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	172	
PA_an_10:172.7.4	Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma.	172	
PA_an_10:172.7.5	Yathā no āyasmā mahākaccāno byākarissati tathā naṁ dhāressāmā’ti.	172	
PA_an_10:172.7.6	Vibhajatu āyasmā mahākaccāno”ti.	172	
PA_an_10:172.8.1_0	“Seyyathāpi, āvuso, puriso sāratthiko sāraṁ gavesī sārapariyesanaṁ caramāno mahato	172	
PA_an_10:172.8.1_1	rukkhassa tiṭṭhato sāravato atikkammeva mūlaṁ atikkamma khandhaṁ sākhāpalāse sāraṁ	172	
PA_an_10:172.8.1_2	pariyesitabbaṁ maññeyya.	172	
PA_an_10:172.8.2	Evaṁsampadamidaṁ āyasmantānaṁ satthari sammukhībhūte taṁ bhagavantaṁ atisitvā amhe etamatthaṁ paṭipucchitabbaṁ maññatha.	172	
PA_an_10:172.8.3	So hāvuso, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	172	
PA_an_10:172.8.4	So ceva panetassa kālo ahosi yaṁ tumhe bhagavantaṁyeva upasaṅkamitvā etamatthaṁ paṭipuccheyyātha.	172	
PA_an_10:172.8.5	Yathā vo bhagavā byākareyya tathā naṁ dhāreyyāthā”ti.	172	
PA_an_10:172.9.1	“Addhā, āvuso kaccāna, bhagavā jānaṁ jānāti passaṁ passati cakkhubhūto ñāṇabhūto dhammabhūto brahmabhūto vattā pavattā atthassa ninnetā amatassa dātā dhammassāmī tathāgato.	172	
PA_an_10:172.9.2	So ceva panetassa kālo ahosi yaṁ mayaṁ bhagavantaṁyeva upasaṅkamitvā etamatthaṁ paṭipuccheyyāma.	172	
PA_an_10:172.9.3	Yathā no bhagavā byākareyya tathā naṁ dhāreyyāma.	172	
PA_an_10:172.9.4	Api cāyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.	172	
PA_an_10:172.9.5	Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	172	
PA_an_10:172.9.6	Vibhajatāyasmā mahākaccāno agaruṁ karitvā”ti.	172	
PA_an_10:172.10.1	“Tena hāvuso, suṇātha, sādhukaṁ manasi karotha, bhāsissāmī”ti.	172	
PA_an_10:172.10.2	“Evaṁ, āvuso”ti kho te bhikkhū āyasmato mahākaccānassa paccassosuṁ.	172	
PA_an_10:172.10.3	Athāyasmā mahākaccāno etadavoca:	172	
PA_an_10:172.11.1	“Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	172	
PA_an_10:172.11.2	‘adhammo ca, bhikkhave, veditabbo …pe…	172	
PA_an_10:172.11.3	tathā paṭipajjitabban’ti.	172	
PA_an_10:172.12.1	Katamo cāvuso, adhammo; katamo ca dhammo?	172	
PA_an_10:172.12.2	Katamo ca anattho, katamo ca attho?	172	
PA_an_10:172.12.3	Pāṇātipāto, āvuso, adhammo;	172	
PA_an_10:172.12.4	pāṇātipātā veramaṇī dhammo;	172	
PA_an_10:172.12.5	ye ca pāṇātipātapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.12.6	pāṇātipātā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.13.1	Adinnādānaṁ, āvuso, adhammo;	172	
PA_an_10:172.13.2	adinnādānā veramaṇī dhammo;	172	
PA_an_10:172.13.3	ye ca adinnādānapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.13.4	adinnādānā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.14.1	Kāmesumicchācāro, āvuso, adhammo;	172	
PA_an_10:172.14.2	kāmesumicchācārā veramaṇī dhammo;	172	
PA_an_10:172.14.3	ye ca kāmesumicchācārapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.14.4	kāmesumicchācārā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.15.1	Musāvādo, āvuso, adhammo;	172	
PA_an_10:172.15.2	musāvādā veramaṇī dhammo;	172	
PA_an_10:172.15.3	ye ca musāvādapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.15.4	musāvādā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.16.1	Pisuṇā vācā, āvuso, adhammo;	172	
PA_an_10:172.16.2	pisuṇāya vācāya veramaṇī dhammo;	172	
PA_an_10:172.16.3	ye ca pisuṇāvācāpaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.16.4	pisuṇāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.17.1	Pharusā vācā, āvuso, adhammo;	172	
PA_an_10:172.17.2	pharusāya vācāya veramaṇī dhammo;	172	
PA_an_10:172.17.3	ye ca pharusāvācāpaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.17.4	pharusāya vācāya veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.18.1	Samphappalāpo, āvuso, adhammo;	172	
PA_an_10:172.18.2	samphappalāpā veramaṇī dhammo;	172	
PA_an_10:172.18.3	ye ca samphappalāpapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.18.4	samphappalāpā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.19.1	Abhijjhā, āvuso, adhammo;	172	
PA_an_10:172.19.2	anabhijjhā dhammo;	172	
PA_an_10:172.19.3	ye ca abhijjhāpaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.19.4	anabhijjhāpaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.20.1	Byāpādo, āvuso, adhammo;	172	
PA_an_10:172.20.2	abyāpādo dhammo;	172	
PA_an_10:172.20.3	ye ca byāpādapaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.20.4	abyāpādapaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.21.1	Micchādiṭṭhi, āvuso, adhammo;	172	
PA_an_10:172.21.2	sammādiṭṭhi dhammo;	172	
PA_an_10:172.21.3	ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;	172	
PA_an_10:172.21.4	sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.	172	
PA_an_10:172.22.1	‘Yaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho—	172	
PA_an_10:172.22.2	adhammo ca, bhikkhave, veditabbo …pe…	172	
PA_an_10:172.22.3	tathā paṭipajjitabban’ti.	172	
PA_an_10:172.22.4	Imassa kho ahaṁ, āvuso, bhagavatā saṅkhittena uddesassa uddiṭṭhassa vitthārena atthaṁ avibhattassa evaṁ vitthārena atthaṁ ājānāmi.	172	
PA_an_10:172.22.5	Ākaṅkhamānā ca pana tumhe, āvuso, bhagavantaṁyeva upasaṅkamitvā etamatthaṁ paṭipuccheyyātha.	172	
PA_an_10:172.22.6	Yathā no bhagavā byākaroti tathā naṁ dhāreyyāthā”ti.	172	
PA_an_10:172.23.1_0	“Evamāvuso”ti kho te bhikkhū āyasmato mahākaccānassa bhāsitaṁ abhinanditvā anumoditvā	172	
PA_an_10:172.23.1_1	uṭṭhāyāsanā yena bhagavā tenupasaṅkamiṁsu; upasaṅkamitvā bhagavantaṁ abhivādetvā	172	
PA_an_10:172.23.1_2	ekamantaṁ nisīdiṁsu. Ekamantaṁ nisinnā kho te bhikkhū bhagavantaṁ etadavocuṁ:	172	
PA_an_10:172.24.1	“Yaṁ kho no, bhante, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	172	
PA_an_10:172.24.2	‘adhammo ca, bhikkhave, veditabbo …pe…	172	
PA_an_10:172.24.3	tathā paṭipajjitabban’ti.	172	
PA_an_10:172.25.1	Tesaṁ no, bhante, amhākaṁ acirapakkantassa bhagavato etadahosi:	172	
PA_an_10:172.25.2	‘idaṁ kho no, āvuso, bhagavā saṅkhittena uddesaṁ uddisitvā vitthārena atthaṁ avibhajitvā uṭṭhāyāsanā vihāraṁ paviṭṭho:	172	
PA_an_10:172.25.3	“adhammo ca, bhikkhave, veditabbo …pe…	172	
PA_an_10:172.25.4	tathā paṭipajjitabban”ti.	172	
PA_an_10:172.25.5	Ko nu kho imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajeyyā’ti?	172	
PA_an_10:172.26.1	Tesaṁ no, bhante, amhākaṁ etadahosi:	172	
PA_an_10:172.26.2	‘ayaṁ kho āyasmā mahākaccāno satthu ceva saṁvaṇṇito, sambhāvito ca viññūnaṁ sabrahmacārīnaṁ.	172	
PA_an_10:172.26.3	Pahoti cāyasmā mahākaccāno imassa bhagavatā saṅkhittena uddesassa uddiṭṭhassa vitthārena atthaṁ avibhattassa vitthārena atthaṁ vibhajituṁ.	172	
PA_an_10:172.26.4	Yannūna mayaṁ yenāyasmā mahākaccāno tenupasaṅkameyyāma; upasaṅkamitvā āyasmantaṁ mahākaccānaṁ etamatthaṁ paṭipuccheyyāma.	172	
PA_an_10:172.26.5	Yathā no āyasmā mahākaccāno byākarissati tathā naṁ dhāressāmā’ti.	172	
PA_an_10:172.27.1	Atha kho mayaṁ, bhante, yenāyasmā mahākaccāno tenupasaṅkamimhā; upasaṅkamitvā āyasmantaṁ mahākaccānaṁ etamatthaṁ apucchimhā.	172	
PA_an_10:172.27.2	Tesaṁ no, bhante, āyasmatā mahākaccānena imehi akkharehi imehi padehi imehi byañjanehi attho suvibhatto”ti.	172	
PA_an_10:172.28.1	“Sādhu sādhu, bhikkhave.	172	
PA_an_10:172.28.2	Paṇḍito, bhikkhave, mahākaccāno. Mahāpañño, bhikkhave, mahākaccāno.	172	
PA_an_10:172.28.3	Mañcepi tumhe, bhikkhave, upasaṅkamitvā etamatthaṁ paṭipuccheyyātha, ahampi cetaṁ evamevaṁ byākareyyaṁ yathā taṁ mahākaccānena byākataṁ.	172	
PA_an_10:172.28.4	Eso ceva tassa attho. Evañca naṁ dhāreyyāthā”ti.	172	
PA_an_10:172.28.5	Chaṭṭhaṁ.	172	
PA_an_10:173.0.1	Aṅguttara Nikāya 10.173	173	
PA_an_10:173.0.2	17. Jāṇussoṇivagga	173	
PA_an_10:173.0.3	Tatiyaadhammasutta	173	
PA_an_10:173.1.1	“Adhammo ca, bhikkhave, veditabbo dhammo ca;	173	
PA_an_10:173.1.2	anattho ca veditabbo attho ca.	173	
PA_an_10:173.1.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabbaṁ.	173	
PA_an_10:173.2.1	Katamo ca, bhikkhave, adhammo, katamo ca dhammo;	173	
PA_an_10:173.2.2	katamo ca anattho, katamo ca attho?	173	
PA_an_10:173.2.3	Pāṇātipāto, bhikkhave, adhammo;	173	
PA_an_10:173.2.4	pāṇātipātā veramaṇī dhammo;	173	
PA_an_10:173.2.5	ye ca pāṇātipātapaccayā aneke pāpakā akusalā dhammā sambhavanti, ayaṁ anattho;	173	
PA_an_10:173.2.6	pāṇātipātā veramaṇipaccayā ca aneke kusalā dhammā bhāvanāpāripūriṁ gacchanti, ayaṁ attho.	173	
PA_an_10:173.3.1	Adinnādānaṁ, bhikkhave, adhammo;	173	
PA_an_10:173.3.2	adinnādānā veramaṇī dhammo …	173	
PA_an_10:173.3.3	kāmesumicchācāro, bhikkhave, adhammo;	173	
PA_an_10:173.3.4	kāmesumicchācārā veramaṇī dhammo …	173	
PA_an_10:173.3.5	musāvādo, bhikkhave, adhammo;	173	
PA_an_10:173.3.6	musāvādā veramaṇī dhammo …	173	
PA_an_10:173.3.7	pisuṇā vācā, bhikkhave, adhammo;	173	
PA_an_10:173.3.8	pisuṇāya vācāya veramaṇī dhammo …	173	
PA_an_10:173.3.9	pharusā vācā, bhikkhave, adhammo;	173	
PA_an_10:173.3.10	pharusāya vācāya veramaṇī dhammo …	173	
PA_an_10:173.3.11	samphappalāpo, bhikkhave, adhammo;	173	
PA_an_10:173.3.12	samphappalāpā veramaṇī dhammo …	173	
PA_an_10:173.3.13	abhijjhā, bhikkhave, adhammo;	173	
PA_an_10:173.3.14	anabhijjhā dhammo …	173	
PA_an_10:173.3.15	byāpādo, bhikkhave, adhammo;	173	
PA_an_10:173.3.16	abyāpādo dhammo ….	173	
PA_an_10:173.4.1	Micchādiṭṭhi, bhikkhave, adhammo;	173	
PA_an_10:173.4.2	sammādiṭṭhi dhammo;	173	
PA_an_10:173.4.3	ye ca micchādiṭṭhipaccayā aneke pāpakā akusalā dhammā sambhavanti, ayaṁ anattho;	173	
PA_an_10:173.4.4	sammādiṭṭhipaccayā ca aneke kusalā dhammā bhāvanāpāripūriṁ gacchanti, ayaṁ attho.	173	
PA_an_10:173.5.1	‘Adhammo ca, bhikkhave, veditabbo dhammo ca;	173	
PA_an_10:173.5.2	anattho ca veditabbo attho ca.	173	
PA_an_10:173.5.3	Adhammañca viditvā dhammañca, anatthañca viditvā atthañca yathā dhammo yathā attho tathā paṭipajjitabban’ti,	173	
PA_an_10:173.5.4	iti yaṁ taṁ vuttaṁ, idametaṁ paṭicca vuttan”ti.	173	
PA_an_10:173.5.5	Sattamaṁ.	173	
PA_an_10:174.0.1	Aṅguttara Nikāya 10.174	174	
PA_an_10:174.0.2	17. Jāṇussoṇivagga	174	
PA_an_10:174.0.3	Kammanidānasutta	174	
PA_an_10:174.1.1	“Pāṇātipātampāhaṁ, bhikkhave, tividhaṁ vadāmi—	174	
PA_an_10:174.1.2	lobhahetukampi, dosahetukampi, mohahetukampi.	174	
PA_an_10:174.2.1	Adinnādānampāhaṁ, bhikkhave, tividhaṁ vadāmi—	174	
PA_an_10:174.2.2	lobhahetukampi, dosahetukampi, mohahetukampi.	174	
PA_an_10:174.3.1	Kāmesumicchācārampāhaṁ, bhikkhave, tividhaṁ vadāmi—	174	
PA_an_10:174.3.2	lobhahetukampi, dosahetukampi, mohahetukampi.	174	
PA_an_10:174.4.1	Musāvādampāhaṁ, bhikkhave, tividhaṁ vadāmi—	174	
PA_an_10:174.4.2	lobhahetukampi, dosahetukampi, mohahetukampi.	174	
PA_an_10:174.5.1	Pisuṇavācampāhaṁ, bhikkhave, tividhaṁ vadāmi—	174	
PA_an_10:174.5.2	lobhahetukampi, dosahetukampi, mohahetukampi.	174	
PA_an_10:174.6.1	Pharusavācampāhaṁ, bhikkhave, tividhaṁ vadāmi—	174	
PA_an_10:174.6.2	lobhahetukampi, dosahetukampi, mohahetukampi.	174	
PA_an_10:174.7.1	Samphappalāpampāhaṁ, bhikkhave, tividhaṁ vadāmi—	174	
PA_an_10:174.7.2	lobhahetukampi, dosahetukampi, mohahetukampi.	174	
PA_an_10:174.8.1	Abhijjhampāhaṁ, bhikkhave, tividhaṁ vadāmi—	174	
PA_an_10:174.8.2	lobhahetukampi, dosahetukampi, mohahetukampi.	174	
PA_an_10:174.9.1	Byāpādampāhaṁ, bhikkhave, tividhaṁ vadāmi—	174	
PA_an_10:174.9.2	lobhahetukampi, dosahetukampi, mohahetukampi.	174	
PA_an_10:174.10.1	Micchādiṭṭhimpāhaṁ, bhikkhave, tividhaṁ vadāmi—	174	
PA_an_10:174.10.2	lobhahetukampi, dosahetukampi, mohahetukampi.	174	
PA_an_10:174.10.3	Iti kho, bhikkhave, lobho kammanidānasambhavo, doso kammanidānasambhavo, moho kammanidānasambhavo.	174	
PA_an_10:174.10.4	Lobhakkhayā kammanidānasaṅkhayo, dosakkhayā kammanidānasaṅkhayo, mohakkhayā kammanidānasaṅkhayo”ti.	174	
PA_an_10:174.10.5	Aṭṭhamaṁ.	174	
PA_an_10:175.0.1	Aṅguttara Nikāya 10.175	175	
PA_an_10:175.0.2	17. Jāṇussoṇivagga	175	
PA_an_10:175.0.3	Parikkamanasutta	175	
PA_an_10:175.1.1	“Saparikkamano ayaṁ, bhikkhave, dhammo, nāyaṁ dhammo aparikkamano.	175	
PA_an_10:175.1.2	Kathañca, bhikkhave, saparikkamano ayaṁ dhammo, nāyaṁ dhammo aparikkamano?	175	
PA_an_10:175.1.3	Pāṇātipātissa, bhikkhave, pāṇātipātā veramaṇī parikkamanaṁ hoti.	175	
PA_an_10:175.1.4	Adinnādāyissa, bhikkhave, adinnādānā veramaṇī parikkamanaṁ hoti.	175	
PA_an_10:175.1.5	Kāmesumicchācārissa, bhikkhave, kāmesumicchācārā veramaṇī parikkamanaṁ hoti.	175	
PA_an_10:175.1.6	Musāvādissa, bhikkhave, musāvādā veramaṇī parikkamanaṁ hoti.	175	
PA_an_10:175.1.7	Pisuṇavācassa, bhikkhave, pisuṇāya vācāya veramaṇī parikkamanaṁ hoti.	175	
PA_an_10:175.1.8	Pharusavācassa, bhikkhave, pharusāya vācāya veramaṇī parikkamanaṁ hoti.	175	
PA_an_10:175.1.9	Samphappalāpissa, bhikkhave, samphappalāpā veramaṇī parikkamanaṁ hoti.	175	
PA_an_10:175.1.10	Abhijjhālussa, bhikkhave, anabhijjhā parikkamanaṁ hoti.	175	
PA_an_10:175.1.11	Byāpannacittassa, bhikkhave, abyāpādo parikkamanaṁ hoti.	175	
PA_an_10:175.1.12	Micchādiṭṭhissa, bhikkhave, sammādiṭṭhi parikkamanaṁ hoti.	175	
PA_an_10:175.1.13	Evaṁ kho, bhikkhave, saparikkamano ayaṁ dhammo, nāyaṁ dhammo aparikkamano”ti.	175	
PA_an_10:175.1.14	Navamaṁ.	175	
PA_an_10:176.0.1	Aṅguttara Nikāya 10.176	176	
PA_an_10:176.0.2	17. Jāṇussoṇivagga	176	
PA_an_10:176.0.3	Cundasutta	176	
PA_an_10:176.1.1	Evaṁ me sutaṁ—	176	
PA_an_10:176.1.2	ekaṁ samayaṁ bhagavā pāvāyaṁ viharati cundassa kammāraputtassa ambavane.	176	
PA_an_10:176.1.3	Atha kho cundo kammāraputto yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho cundaṁ kammāraputtaṁ bhagavā etadavoca:	176	
PA_an_10:176.1.4	“kassa no tvaṁ, cunda, soceyyāni rocesī”ti?	176	
PA_an_10:176.1.5	“Brāhmaṇā, bhante, pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti.	176	
PA_an_10:176.2.1	“Yathā kathaṁ pana, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapentī”ti?	176	
PA_an_10:176.2.2	“Idha, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā. Te sāvakaṁ evaṁ samādapenti:	176	
PA_an_10:176.2.3	‘ehi tvaṁ, ambho purisa, kālasseva uṭṭhahantova sayanamhā pathaviṁ āmaseyyāsi;	176	
PA_an_10:176.2.4	no ce pathaviṁ āmaseyyāsi, allāni gomayāni āmaseyyāsi;	176	
PA_an_10:176.2.5	no ce allāni gomayāni āmaseyyāsi, haritāni tiṇāni āmaseyyāsi;	176	
PA_an_10:176.2.6	no ce haritāni tiṇāni āmaseyyāsi, aggiṁ paricareyyāsi;	176	
PA_an_10:176.2.7	no ce aggiṁ paricareyyāsi, pañjaliko ādiccaṁ namasseyyāsi;	176	
PA_an_10:176.2.8	no ce pañjaliko ādiccaṁ namasseyyāsi, sāyatatiyakaṁ udakaṁ oroheyyāsī’ti.	176	
PA_an_10:176.2.9	Evaṁ kho, bhante, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti; tesāhaṁ soceyyāni rocemī”ti.	176	
PA_an_10:176.3.1	“Aññathā kho, cunda, brāhmaṇā pacchābhūmakā kamaṇḍalukā sevālamālikā aggiparicārikā udakorohakā soceyyāni paññapenti, aññathā ca pana ariyassa vinaye soceyyaṁ hotī”ti.	176	
PA_an_10:176.3.2	“Yathā kathaṁ pana, bhante, ariyassa vinaye soceyyaṁ hoti?	176	
PA_an_10:176.3.3	Sādhu me, bhante, bhagavā tathā dhammaṁ desetu yathā ariyassa vinaye soceyyaṁ hotī”ti.	176	
PA_an_10:176.4.1	“Tena hi, cunda, suṇāhi, sādhukaṁ manasi karohi; bhāsissāmī”ti.	176	
PA_an_10:176.4.2	“Evaṁ, bhante”ti kho cundo kammāraputto bhagavato paccassosi.	176	
PA_an_10:176.4.3	Bhagavā etadavoca:	176	
PA_an_10:176.5.1	“Tividhaṁ kho, cunda, kāyena asoceyyaṁ hoti;	176	
PA_an_10:176.5.2	catubbidhaṁ vācāya asoceyyaṁ hoti;	176	
PA_an_10:176.5.3	tividhaṁ manasā asoceyyaṁ hoti.	176	
PA_an_10:176.6.1	Kathañca, cunda, tividhaṁ kāyena asoceyyaṁ hoti?	176	
PA_an_10:176.6.2	Idha, cunda, ekacco pāṇātipātī hoti luddo lohitapāṇi hatapahate niviṭṭho adayāpanno sabbapāṇabhūtesu.	176	
PA_an_10:176.7.1	Adinnādāyī hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā taṁ adinnaṁ theyyasaṅkhātaṁ ādātā hoti.	176	
PA_an_10:176.8.1_0	Kāmesumicchācārī hoti. Yā tā māturakkhitā piturakkhitā mātāpiturakkhitā bhāturakkhitā	176	
PA_an_10:176.8.1_1	bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso	176	
PA_an_10:176.8.1_2	mālāguḷaparikkhittāpi, tathārūpāsu cārittaṁ āpajjitā hoti.	176	
PA_an_10:176.9.1	Evaṁ kho, cunda, tividhaṁ kāyena asoceyyaṁ hoti.	176	
PA_an_10:176.10.1	Kathañca, cunda, catubbidhaṁ vācāya asoceyyaṁ hoti?	176	
PA_an_10:176.10.2_0	Idha, cunda, ekacco musāvādī hoti. Sabhaggato vā parisaggato vā ñātimajjhagato vā	176	
PA_an_10:176.10.2_1	pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa, yaṁ	176	
PA_an_10:176.10.2_2	jānāsi taṁ vadehī’ti, so ajānaṁ vā āha: ‘jānāmī’ti, jānaṁ vā āha: ‘na jānāmī’ti;	176	
PA_an_10:176.10.2_3	apassaṁ vā āha: ‘passāmī’ti, passaṁ vā āha: ‘na passāmī’ti. Iti attahetu vā parahetu	176	
PA_an_10:176.10.2_4	vā āmisakiñcikkhahetu vā sampajānamusā bhāsitā hoti.	176	
PA_an_10:176.11.1_0	Pisuṇavāco hoti. Ito sutvā amutra akkhātā imesaṁ bhedāya, amutra vā sutvā imesaṁ	176	
PA_an_10:176.11.1_1	akkhātā amūsaṁ bhedāya. Iti samaggānaṁ vā bhettā, bhinnānaṁ vā anuppadātā, vaggārāmo	176	
PA_an_10:176.11.1_2	vaggarato vagganandī vaggakaraṇiṁ vācaṁ bhāsitā hoti.	176	
PA_an_10:176.12.1	Pharusavāco hoti. Yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ bhāsitā hoti.	176	
PA_an_10:176.13.1	Samphappalāpī hoti akālavādī abhūtavādī anatthavādī adhammavādī avinayavādī; anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ.	176	
PA_an_10:176.13.2	Evaṁ kho, cunda, catubbidhaṁ vācāya asoceyyaṁ hoti.	176	
PA_an_10:176.14.1	Kathañca, cunda, tividhaṁ manasā asoceyyaṁ hoti?	176	
PA_an_10:176.14.2	Idha, cunda, ekacco abhijjhālu hoti. Yaṁ taṁ parassa paravittūpakaraṇaṁ taṁ abhijjhātā hoti: ‘aho vata yaṁ parassa taṁ mamassā’ti.	176	
PA_an_10:176.15.1	Byāpannacitto hoti paduṭṭhamanasaṅkappo: ‘ime sattā haññantu vā bajjhantu vā ucchijjantu vā vinassantu vā mā vā ahesun’ti.	176	
PA_an_10:176.16.1	Micchādiṭṭhiko hoti viparītadassano:	176	
PA_an_10:176.16.2_0	‘natthi dinnaṁ, natthi yiṭṭhaṁ, natthi hutaṁ, natthi sukaṭadukkaṭānaṁ kammānaṁ phalaṁ	176	
PA_an_10:176.16.2_1	vipāko, natthi ayaṁ loko, natthi paro loko, natthi mātā, natthi pitā, natthi sattā	176	
PA_an_10:176.16.2_2	opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca	176	
PA_an_10:176.16.2_3	lokaṁ sayaṁ abhiññā sacchikatvā pavedentī’ti.	176	
PA_an_10:176.16.3	Evaṁ kho, cunda, manasā tividhaṁ asoceyyaṁ hoti.	176	
PA_an_10:176.17.1	Ime kho, cunda, dasa akusalakammapathā.	176	
PA_an_10:176.17.2	Imehi kho, cunda, dasahi akusalehi kammapathehi samannāgato kālasseva uṭṭhahantova sayanamhā pathaviñcepi āmasati, asuciyeva hoti; no cepi pathaviṁ āmasati, asuciyeva hoti.	176	
PA_an_10:176.18.1	Allāni cepi gomayāni āmasati, asuciyeva hoti; no cepi allāni gomayāni āmasati, asuciyeva hoti.	176	
PA_an_10:176.19.1	Haritāni cepi tiṇāni āmasati, asuciyeva hoti; no cepi haritāni tiṇāni āmasati, asuciyeva hoti.	176	
PA_an_10:176.20.1	Aggiñcepi paricarati, asuciyeva hoti, no cepi aggiṁ paricarati, asuciyeva hoti.	176	
PA_an_10:176.21.1	Pañjaliko cepi ādiccaṁ namassati, asuciyeva hoti; no cepi pañjaliko ādiccaṁ namassati, asuciyeva hoti.	176	
PA_an_10:176.22.1	Sāyatatiyakañcepi udakaṁ orohati, asuciyeva hoti; no cepi sāyatatiyakaṁ udakaṁ orohati, asuciyeva hoti.	176	
PA_an_10:176.22.2	Taṁ kissa hetu?	176	
PA_an_10:176.22.3	Ime, cunda, dasa akusalakammapathā asucīyeva honti asucikaraṇā ca.	176	
PA_an_10:176.23.1	Imesaṁ pana, cunda, dasannaṁ akusalānaṁ kammapathānaṁ samannāgamanahetu nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo.	176	
PA_an_10:176.24.1	Tividhaṁ kho, cunda, kāyena soceyyaṁ hoti;	176	
PA_an_10:176.24.2	catubbidhaṁ vācāya soceyyaṁ hoti;	176	
PA_an_10:176.24.3	tividhaṁ manasā soceyyaṁ hoti.	176	
PA_an_10:176.25.1	Kathaṁ, cunda, tividhaṁ kāyena soceyyaṁ hoti?	176	
PA_an_10:176.25.2	Idha, cunda, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno, sabbapāṇabhūtahitānukampī viharati.	176	
PA_an_10:176.26.1	Adinnādānaṁ pahāya, adinnādānā paṭivirato hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā, na taṁ adinnaṁ theyyasaṅkhātaṁ ādātā hoti.	176	
PA_an_10:176.27.1_0	Kāmesumicchācāraṁ pahāya, kāmesumicchācārā paṭivirato hoti yā tā māturakkhitā piturakkhitā	176	
PA_an_10:176.27.1_1	mātāpiturakkhitā bhāturakkhitā bhaginirakkhitā ñātirakkhitā gottarakkhitā dhammarakkhitā	176	
PA_an_10:176.27.1_2	sasāmikā saparidaṇḍā antamaso mālāguḷaparikkhittāpi, tathārūpāsu na cārittaṁ āpajjitā hoti.	176	
PA_an_10:176.28.1	Evaṁ kho, cunda, tividhaṁ kāyena soceyyaṁ hoti.	176	
PA_an_10:176.29.1	Kathañca, cunda, catubbidhaṁ vācāya soceyyaṁ hoti?	176	
PA_an_10:176.29.2_0	Idha, cunda, ekacco musāvādaṁ pahāya musāvādā paṭivirato hoti. Sabhaggato vā parisaggato	176	
PA_an_10:176.29.2_1	vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho:	176	
PA_an_10:176.29.2_2	‘ehambho purisa, yaṁ jānāsi taṁ vadehī’ti, so ajānaṁ vā āha: ‘na jānāmī’ti, jānaṁ	176	
PA_an_10:176.29.2_3	vā āha: ‘jānāmī’ti, apassaṁ vā āha: ‘na passāmī’ti, passaṁ vā āha: ‘passāmī’ti. Iti	176	
PA_an_10:176.29.2_4	attahetu vā parahetu vā āmisakiñcikkhahetu vā na sampajānamusā bhāsitā hoti.	176	
PA_an_10:176.30.1_0	Pisuṇaṁ vācaṁ pahāya, pisuṇāya vācāya paṭivirato hoti—na ito sutvā amutra akkhātā	176	
PA_an_10:176.30.1_1	imesaṁ bhedāya, na amutra vā sutvā imesaṁ akkhātā amūsaṁ bhedāya. Iti bhinnānaṁ vā	176	
PA_an_10:176.30.1_2	sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti.	176	
PA_an_10:176.31.1	Pharusaṁ vācaṁ pahāya, pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.	176	
PA_an_10:176.32.1	Samphappalāpaṁ pahāya, samphappalāpā paṭivirato hoti kālavādī bhūtavādī atthavādī dhammavādī vinayavādī;	176	
PA_an_10:176.32.2	nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.	176	
PA_an_10:176.33.1	Evaṁ kho, cunda, catubbidhaṁ vācāya soceyyaṁ hoti.	176	
PA_an_10:176.34.1	Kathañca, cunda, tividhaṁ manasā soceyyaṁ hoti?	176	
PA_an_10:176.34.2	Idha, cunda, ekacco anabhijjhālu hoti. Yaṁ taṁ parassa paravittūpakaraṇaṁ taṁ anabhijjhitā hoti: ‘aho vata yaṁ parassa taṁ mamassā’ti.	176	
PA_an_10:176.35.1	Abyāpannacitto hoti appaduṭṭhamanasaṅkappo: ‘ime sattā averā hontu abyāpajjā, anīghā sukhī attānaṁ pariharantū’ti.	176	
PA_an_10:176.36.1	Sammādiṭṭhiko hoti aviparītadassano:	176	
PA_an_10:176.36.2_0	‘atthi dinnaṁ, atthi yiṭṭhaṁ, atthi hutaṁ, atthi sukaṭadukkaṭānaṁ kammānaṁ phalaṁ	176	
PA_an_10:176.36.2_1	vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā,	176	
PA_an_10:176.36.2_2	atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ	176	
PA_an_10:176.36.2_3	sayaṁ abhiññā sacchikatvā pavedentī’ti.	176	
PA_an_10:176.37.1	Evaṁ kho, cunda, tividhaṁ manasā soceyyaṁ hoti.	176	
PA_an_10:176.38.1	Ime kho, cunda, dasa kusalakammapathā.	176	
PA_an_10:176.38.2	Imehi kho, cunda, dasahi kusalehi kammapathehi samannāgato kālasseva uṭṭhahantova sayanamhā pathaviñcepi āmasati, suciyeva hoti; no cepi pathaviṁ āmasati, suciyeva hoti.	176	
PA_an_10:176.39.1	Allāni cepi gomayāni āmasati, suciyeva hoti; no cepi allāni gomayāni āmasati, suciyeva hoti.	176	
PA_an_10:176.40.1	Haritāni cepi tiṇāni āmasati, suciyeva hoti; no cepi haritāni tiṇāni āmasati, suciyeva hoti.	176	
PA_an_10:176.41.1	Aggiñcepi paricarati, suciyeva hoti; no cepi aggiṁ paricarati, suciyeva hoti.	176	
PA_an_10:176.42.1	Pañjaliko cepi ādiccaṁ namassati, suciyeva hoti; no cepi pañjaliko ādiccaṁ namassati, suciyeva hoti.	176	
PA_an_10:176.43.1	Sāyatatiyakañcepi udakaṁ orohati, suciyeva hoti; no cepi sāyatatiyakaṁ udakaṁ orohati, suciyeva hoti.	176	
PA_an_10:176.43.2	Taṁ kissa hetu?	176	
PA_an_10:176.43.3	Ime, cunda, dasa kusalakammapathā sucīyeva honti sucikaraṇā ca.	176	
PA_an_10:176.44.1	Imesaṁ pana, cunda, dasannaṁ kusalānaṁ kammapathānaṁ samannāgamanahetu devā paññāyanti, manussā paññāyanti, yā vā panaññāpi kāci sugatiyo”ti.	176	
PA_an_10:176.45.1	Evaṁ vutte, cundo kammāraputto bhagavantaṁ etadavoca:	176	
PA_an_10:176.45.2	“abhikkantaṁ, bhante …pe…	176	
PA_an_10:176.45.3	upāsakaṁ maṁ, bhante, bhagavā dhāretu ajjatagge pāṇupetaṁ saraṇaṁ gatan”ti.	176	
PA_an_10:176.45.4	Dasamaṁ.	176	
PA_an_10:177.0.1	Aṅguttara Nikāya 10.177	177	
PA_an_10:177.0.2	17. Jāṇussoṇivagga	177	
PA_an_10:177.0.3	Jāṇussoṇisutta	177	
PA_an_10:177.1.1	Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	177	
PA_an_10:177.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca:	177	
PA_an_10:177.2.1	“Mayamassu, bho gotama, brāhmaṇā nāma.	177	
PA_an_10:177.2.2	Dānāni dema, saddhāni karoma:	177	
PA_an_10:177.2.3	‘idaṁ dānaṁ petānaṁ ñātisālohitānaṁ upakappatu, idaṁ dānaṁ petā ñātisālohitā paribhuñjantū’ti.	177	
PA_an_10:177.2.4	Kacci taṁ, bho gotama, dānaṁ petānaṁ ñātisālohitānaṁ upakappati;	177	
PA_an_10:177.2.5	kacci te petā ñātisālohitā taṁ dānaṁ paribhuñjantī”ti?	177	
PA_an_10:177.2.6	“Ṭhāne kho, brāhmaṇa, upakappati, no aṭṭhāne”ti.	177	
PA_an_10:177.3.1	“Katamaṁ pana, bho gotama, ṭhānaṁ, katamaṁ aṭṭhānan”ti?	177	
PA_an_10:177.3.2_0	“Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti,	177	
PA_an_10:177.3.2_1	musāvādī hoti, pisuṇavāco hoti, pharusavāco hoti, samphappalāpī hoti, abhijjhālu	177	
PA_an_10:177.3.2_2	hoti, byāpannacitto hoti, micchādiṭṭhiko hoti.	177	
PA_an_10:177.3.3	So kāyassa bhedā paraṁ maraṇā nirayaṁ upapajjati.	177	
PA_an_10:177.3.4	Yo nerayikānaṁ sattānaṁ āhāro, tena so tattha yāpeti, tena so tattha tiṭṭhati.	177	
PA_an_10:177.3.5	Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati.	177	
PA_an_10:177.4.1	Idha pana, brāhmaṇa, ekacco pāṇātipātī …pe… micchādiṭṭhiko hoti.	177	
PA_an_10:177.4.2	So kāyassa bhedā paraṁ maraṇā tiracchānayoniṁ upapajjati.	177	
PA_an_10:177.4.3	Yo tiracchānayonikānaṁ sattānaṁ āhāro, tena so tattha yāpeti, tena so tattha tiṭṭhati.	177	
PA_an_10:177.4.4	Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati.	177	
PA_an_10:177.5.1_0	Idha pana, brāhmaṇa, ekacco pāṇātipātā paṭivirato hoti, adinnādānā paṭivirato hoti,	177	
PA_an_10:177.5.1_1	kāmesumicchācārā paṭivirato hoti, musāvādā paṭivirato hoti, pisuṇāya vācāya paṭivirato	177	
PA_an_10:177.5.1_2	hoti, pharusāya vācāya paṭivirato hoti, samphappalāpā paṭivirato hoti, anabhijjhālu	177	
PA_an_10:177.5.1_3	hoti, abyāpannacitto hoti, sammādiṭṭhiko hoti.	177	
PA_an_10:177.5.2	So kāyassa bhedā paraṁ maraṇā manussānaṁ sahabyataṁ upapajjati.	177	
PA_an_10:177.5.3	Yo manussānaṁ āhāro, tena so tattha yāpeti, tena so tattha tiṭṭhati.	177	
PA_an_10:177.5.4	Idampi kho, brāhmaṇa, aṭṭhānaṁ yattha ṭhitassa taṁ dānaṁ na upakappati.	177	
PA_an_10:177.6.1	Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti.	177	
PA_an_10:177.6.2	So kāyassa bhedā paraṁ maraṇā devānaṁ sahabyataṁ upapajjati.	177	
PA_an_10:177.6.3	Yo devānaṁ āhāro, tena so tattha yāpeti, tena so tattha tiṭṭhati.	177	
PA_an_10:177.6.4	Idampi, brāhmaṇa, aṭṭhānaṁ yattha ṭhitassa taṁ dānaṁ upakappati.	177	
PA_an_10:177.7.1	Idha pana, brāhmaṇa, ekacco pāṇātipātī hoti …pe… micchādiṭṭhiko hoti.	177	
PA_an_10:177.7.2	So kāyassa bhedā paraṁ maraṇā pettivisayaṁ upapajjati.	177	
PA_an_10:177.7.3_0	Yo pettivesayikānaṁ sattānaṁ āhāro, tena so tattha yāpeti, tena so tattha tiṭṭhati,	177	
PA_an_10:177.7.3_1	yaṁ vā panassa ito anuppavecchanti mittāmaccā vā ñātisālohitā vā, tena so tattha	177	
PA_an_10:177.7.3_2	yāpeti, tena so tattha tiṭṭhati.	177	
PA_an_10:177.7.4	Idaṁ kho, brāhmaṇa, ṭhānaṁ yattha ṭhitassa taṁ dānaṁ upakappatī”ti.	177	
PA_an_10:177.8.1	“Sace pana, bho gotama, so peto ñātisālohito taṁ ṭhānaṁ anupapanno hoti, ko taṁ dānaṁ paribhuñjatī”ti?	177	
PA_an_10:177.8.2	“Aññepissa, brāhmaṇa, petā ñātisālohitā taṁ ṭhānaṁ upapannā honti, te taṁ dānaṁ paribhuñjantī”ti.	177	
PA_an_10:177.9.1	“Sace pana, bho gotama, so ceva peto ñātisālohito taṁ ṭhānaṁ anupapanno hoti aññepissa ñātisālohitā petā taṁ ṭhānaṁ anupapannā honti, ko taṁ dānaṁ paribhuñjatī”ti?	177	
PA_an_10:177.9.2	“Aṭṭhānaṁ kho etaṁ, brāhmaṇa, anavakāso yaṁ taṁ ṭhānaṁ vivittaṁ assa iminā dīghena addhunā yadidaṁ petehi ñātisālohitehi.	177	
PA_an_10:177.9.3	Api ca, brāhmaṇa, dāyakopi anipphalo”ti.	177	
PA_an_10:177.10.1	“Aṭṭhānepi bhavaṁ gotamo parikappaṁ vadatī”ti?	177	
PA_an_10:177.10.2	“Aṭṭhānepi kho ahaṁ, brāhmaṇa, parikappaṁ vadāmi.	177	
PA_an_10:177.10.3_0	Idha, brāhmaṇa, ekacco pāṇātipātī hoti, adinnādāyī hoti, kāmesumicchācārī hoti, musāvādī	177	
PA_an_10:177.10.3_1	hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto	177	
PA_an_10:177.10.3_2	hoti, micchādiṭṭhiko hoti;	177	
PA_an_10:177.10.4	so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.	177	
PA_an_10:177.10.5	So kāyassa bhedā paraṁ maraṇā hatthīnaṁ sahabyataṁ upapajjati.	177	
PA_an_10:177.10.6	So tattha lābhī hoti annassa pānassa mālānānālaṅkārassa.	177	
PA_an_10:177.11.1_0	Yaṁ kho, brāhmaṇa, idha pāṇātipātī adinnādāyī kāmesumicchācārī musāvādī pisuṇavāco	177	
PA_an_10:177.11.1_1	pharusavāco samphappalāpī abhijjhālu byāpannacitto micchādiṭṭhiko, tena so kāyassa	177	
PA_an_10:177.11.1_2	bhedā paraṁ maraṇā hatthīnaṁ sahabyataṁ upapajjati.	177	
PA_an_10:177.11.2_0	Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ	177	
PA_an_10:177.11.2_1	seyyāvasathapadīpeyyaṁ, tena so tattha lābhī hoti annassa pānassa mālānānālaṅkārassa.	177	
PA_an_10:177.12.1	Idha pana, brāhmaṇa, ekacco pāṇātipātī hoti …pe… micchādiṭṭhiko hoti.	177	
PA_an_10:177.12.2	So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.	177	
PA_an_10:177.12.3	So kāyassa bhedā paraṁ maraṇā assānaṁ sahabyataṁ upapajjati …pe…	177	
PA_an_10:177.12.4	gunnaṁ sahabyataṁ upapajjati …pe…	177	
PA_an_10:177.12.5	kukkurānaṁ sahabyataṁ upapajjati.	177	
PA_an_10:177.12.6	So tattha lābhī hoti annassa pānassa mālānānālaṅkārassa.	177	
PA_an_10:177.13.1	Yaṁ kho, brāhmaṇa, idha pāṇātipātī …pe… micchādiṭṭhiko, tena so kāyassa bhedā paraṁ maraṇā kukkurānaṁ sahabyataṁ upapajjati.	177	
PA_an_10:177.13.2_0	Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ	177	
PA_an_10:177.13.2_1	seyyāvasathapadīpeyyaṁ, tena so tattha lābhī hoti annassa pānassa mālānānālaṅkārassa.	177	
PA_an_10:177.14.1	Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti.	177	
PA_an_10:177.14.2	So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.	177	
PA_an_10:177.14.3	So kāyassa bhedā paraṁ maraṇā manussānaṁ sahabyataṁ upapajjati.	177	
PA_an_10:177.14.4	So tattha lābhī hoti mānusakānaṁ pañcannaṁ kāmaguṇānaṁ.	177	
PA_an_10:177.15.1	Yaṁ kho, brāhmaṇa, idha pāṇātipātā paṭivirato hoti …pe… sammādiṭṭhiko, tena so kāyassa bhedā paraṁ maraṇā manussānaṁ sahabyataṁ upapajjati.	177	
PA_an_10:177.15.2_0	Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ	177	
PA_an_10:177.15.2_1	seyyāvasathapadīpeyyaṁ, tena so tattha lābhī hoti mānusakānaṁ pañcannaṁ kāmaguṇānaṁ.	177	
PA_an_10:177.16.1	Idha pana, brāhmaṇa, ekacco pāṇātipātā paṭivirato hoti …pe… sammādiṭṭhiko hoti.	177	
PA_an_10:177.16.2	So dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.	177	
PA_an_10:177.16.3	So kāyassa bhedā paraṁ maraṇā devānaṁ sahabyataṁ upapajjati.	177	
PA_an_10:177.16.4	So tattha lābhī hoti dibbānaṁ pañcannaṁ kāmaguṇānaṁ.	177	
PA_an_10:177.17.1	Yaṁ kho, brāhmaṇa, idha pāṇātipātā paṭivirato hoti …pe… sammādiṭṭhiko, tena so kāyassa bhedā paraṁ maraṇā devānaṁ sahabyataṁ upapajjati.	177	
PA_an_10:177.17.2	Yañca kho so dātā hoti samaṇassa vā brāhmaṇassa vā annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tena so tattha lābhī hoti dibbānaṁ pañcannaṁ kāmaguṇānaṁ.	177	
PA_an_10:177.17.3	Api ca, brāhmaṇa, dāyakopi anipphalo”ti.	177	
PA_an_10:177.18.1	“Acchariyaṁ, bho gotama, abbhutaṁ, bho gotama.	177	
PA_an_10:177.18.2	Yāvañcidaṁ, bho gotama, alameva dānāni dātuṁ, alaṁ saddhāni kātuṁ, yatra hi nāma dāyakopi anipphalo”ti.	177	
PA_an_10:177.18.3	“Evametaṁ, brāhmaṇa, dāyakopi hi, brāhmaṇa, anipphalo”ti.	177	
PA_an_10:177.19.1	“Abhikkantaṁ, bho gotama, abhikkantaṁ, bho gotama …pe…	177	
PA_an_10:177.19.2	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	177	
PA_an_10:177.19.3	Ekādasamaṁ.	177	
PA_an_10:177.19.4	Jāṇussoṇivaggo dutiyo.	177	
PA_an_10:178.0.1	Aṅguttara Nikāya 10.178	178	
PA_an_10:178.0.2	18. Sādhuvagga	178	
PA_an_10:178.0.3	Sādhusutta	178	
PA_an_10:178.1.1	“Sādhuñca vo, bhikkhave, desessāmi asādhuñca.	178	
PA_an_10:178.1.2	Taṁ suṇātha, sādhukaṁ manasi karotha, bhāsissāmī”ti.	178	
PA_an_10:178.1.3	“Evaṁ, bhante”ti kho te bhikkhū bhagavato paccassosuṁ.	178	
PA_an_10:178.1.4	Bhagavā etadavoca:	178	
PA_an_10:178.2.1	“Katamañca, bhikkhave, asādhu?	178	
PA_an_10:178.2.2	Pāṇātipāto, adinnādānaṁ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi—	178	
PA_an_10:178.2.3	idaṁ vuccati, bhikkhave, asādhu.	178	
PA_an_10:178.3.1	Katamañca, bhikkhave, sādhu?	178	
PA_an_10:178.3.2_0	Pāṇātipātā veramaṇī, adinnādānā veramaṇī, kāmesumicchācārā veramaṇī, musāvādā veramaṇī,	178	
PA_an_10:178.3.2_1	pisuṇāya vācāya veramaṇī, pharusāya vācāya veramaṇī, samphappalāpā veramaṇī, anabhijjhā,	178	
PA_an_10:178.3.2_2	abyāpādo, sammādiṭṭhi—	178	
PA_an_10:178.3.3	idaṁ vuccati, bhikkhave, sādhū”ti.	178	
PA_an_10:178.3.4	Paṭhamaṁ.	178	
PA_an_10:179.0.1	Aṅguttara Nikāya 10.179	179	
PA_an_10:179.0.2	18. Sādhuvagga	179	
PA_an_10:179.0.3	Ariyadhammasutta	179	
PA_an_10:179.1.1	“Ariyadhammañca vo, bhikkhave, desessāmi anariyadhammañca.	179	
PA_an_10:179.1.2	Taṁ suṇātha …pe…	179	
PA_an_10:179.1.3	katamo ca, bhikkhave, anariyo dhammo?	179	
PA_an_10:179.1.4	Pāṇātipāto …pe…	179	
PA_an_10:179.1.5	micchādiṭṭhi—	179	
PA_an_10:179.1.6	ayaṁ vuccati, bhikkhave, anariyo dhammo.	179	
PA_an_10:179.2.1	Katamo ca, bhikkhave, ariyo dhammo?	179	
PA_an_10:179.2.2	Pāṇātipātā veramaṇī …pe…	179	
PA_an_10:179.2.3	sammādiṭṭhi—	179	
PA_an_10:179.2.4	ayaṁ vuccati, bhikkhave, ariyo dhammo”ti.	179	
PA_an_10:179.2.5	Dutiyaṁ.	179	
PA_an_10:180.0.1	Aṅguttara Nikāya 10.180	180	
PA_an_10:180.0.2	18. Sādhuvagga	180	
PA_an_10:180.0.3	Kusalasutta	180	
PA_an_10:180.1.1	“Kusalañca vo, bhikkhave, desessāmi akusalañca.	180	
PA_an_10:180.1.2	Taṁ suṇātha …pe…	180	
PA_an_10:180.1.3	katamañca, bhikkhave, akusalaṁ?	180	
PA_an_10:180.1.4	Pāṇātipāto …pe…	180	
PA_an_10:180.1.5	micchādiṭṭhi—	180	
PA_an_10:180.1.6	idaṁ vuccati, bhikkhave, akusalaṁ.	180	
PA_an_10:180.2.1	Katamañca, bhikkhave, kusalaṁ?	180	
PA_an_10:180.2.2	Pāṇātipātā veramaṇī …pe…	180	
PA_an_10:180.2.3	sammādiṭṭhi—	180	
PA_an_10:180.2.4	idaṁ vuccati, bhikkhave, kusalan”ti.	180	
PA_an_10:180.2.5	Tatiyaṁ.	180	
PA_an_10:181.0.1	Aṅguttara Nikāya 10.181	181	
PA_an_10:181.0.2	18. Sādhuvagga	181	
PA_an_10:181.0.3	Atthasutta	181	
PA_an_10:181.1.1	“Atthañca vo, bhikkhave, desessāmi anatthañca.	181	
PA_an_10:181.1.2	Taṁ suṇātha …pe…	181	
PA_an_10:181.1.3	katamo ca, bhikkhave, anattho?	181	
PA_an_10:181.1.4	Pāṇātipāto …pe…	181	
PA_an_10:181.1.5	micchādiṭṭhi—	181	
PA_an_10:181.1.6	ayaṁ vuccati, bhikkhave, anattho.	181	
PA_an_10:181.2.1	Katamo ca, bhikkhave, attho?	181	
PA_an_10:181.2.2	Pāṇātipātā veramaṇī …pe…	181	
PA_an_10:181.2.3	sammādiṭṭhi—	181	
PA_an_10:181.2.4	ayaṁ vuccati, bhikkhave, attho”ti.	181	
PA_an_10:181.2.5	Catutthaṁ.	181	
PA_an_10:182.0.1	Aṅguttara Nikāya 10.182	182	
PA_an_10:182.0.2	18. Sādhuvagga	182	
PA_an_10:182.0.3	Dhammasutta	182	
PA_an_10:182.1.1	“Dhammañca vo, bhikkhave, desessāmi adhammañca.	182	
PA_an_10:182.1.2	Taṁ suṇātha …pe…	182	
PA_an_10:182.1.3	katamo ca, bhikkhave, adhammo?	182	
PA_an_10:182.1.4	Pāṇātipāto …pe…	182	
PA_an_10:182.1.5	micchādiṭṭhi—	182	
PA_an_10:182.1.6	ayaṁ vuccati, bhikkhave, adhammo.	182	
PA_an_10:182.2.1	Katamo ca, bhikkhave, dhammo?	182	
PA_an_10:182.2.2	Pāṇātipātā veramaṇī …pe…	182	
PA_an_10:182.2.3	sammādiṭṭhi—	182	
PA_an_10:182.2.4	ayaṁ vuccati, bhikkhave, dhammo”ti.	182	
PA_an_10:182.2.5	Pañcamaṁ.	182	
PA_an_10:183.0.1	Aṅguttara Nikāya 10.183	183	
PA_an_10:183.0.2	18. Sādhuvagga	183	
PA_an_10:183.0.3	Āsavasutta	183	
PA_an_10:183.1.1	“Sāsavañca vo, bhikkhave, dhammaṁ desessāmi anāsavañca.	183	
PA_an_10:183.1.2	Taṁ suṇātha …pe…	183	
PA_an_10:183.1.3	katamo ca, bhikkhave, sāsavo dhammo?	183	
PA_an_10:183.1.4	Pāṇātipāto …pe…	183	
PA_an_10:183.1.5	micchādiṭṭhi—	183	
PA_an_10:183.1.6	ayaṁ vuccati, bhikkhave, sāsavo dhammo.	183	
PA_an_10:183.2.1	Katamo ca, bhikkhave, anāsavo dhammo?	183	
PA_an_10:183.2.2	Pāṇātipātā veramaṇī …pe…	183	
PA_an_10:183.2.3	sammādiṭṭhi—	183	
PA_an_10:183.2.4	ayaṁ vuccati, bhikkhave, anāsavo dhammo”ti.	183	
PA_an_10:183.2.5	Chaṭṭhaṁ.	183	
PA_an_10:184.0.1	Aṅguttara Nikāya 10.184	184	
PA_an_10:184.0.2	18. Sādhuvagga	184	
PA_an_10:184.0.3	Vajjasutta	184	
PA_an_10:184.1.1	“Sāvajjañca vo, bhikkhave, dhammaṁ desessāmi anavajjañca.	184	
PA_an_10:184.1.2	Taṁ suṇātha …pe…	184	
PA_an_10:184.1.3	katamo ca, bhikkhave, sāvajjo dhammo?	184	
PA_an_10:184.1.4	Pāṇātipāto …pe…	184	
PA_an_10:184.1.5	micchādiṭṭhi—	184	
PA_an_10:184.1.6	ayaṁ vuccati, bhikkhave, sāvajjo dhammo.	184	
PA_an_10:184.2.1	Katamo ca, bhikkhave, anavajjo dhammo?	184	
PA_an_10:184.2.2	Pāṇātipātā veramaṇī …pe…	184	
PA_an_10:184.2.3	sammādiṭṭhi—	184	
PA_an_10:184.2.4	ayaṁ vuccati, bhikkhave, anavajjo dhammo”ti.	184	
PA_an_10:184.2.5	Sattamaṁ.	184	
PA_an_10:185.0.1	Aṅguttara Nikāya 10.185	185	
PA_an_10:185.0.2	18. Sādhuvagga	185	
PA_an_10:185.0.3	Tapanīyasutta	185	
PA_an_10:185.1.1	“Tapanīyañca vo, bhikkhave, dhammaṁ desessāmi atapanīyañca.	185	
PA_an_10:185.1.2	Taṁ suṇātha …pe…	185	
PA_an_10:185.1.3	katamo ca, bhikkhave, tapanīyo dhammo?	185	
PA_an_10:185.1.4	Pāṇātipāto …pe…	185	
PA_an_10:185.1.5	micchādiṭṭhi—	185	
PA_an_10:185.1.6	ayaṁ vuccati, bhikkhave, tapanīyo dhammo.	185	
PA_an_10:185.2.1	Katamo ca, bhikkhave, atapanīyo dhammo?	185	
PA_an_10:185.2.2	Pāṇātipātā veramaṇī …pe…	185	
PA_an_10:185.2.3	sammādiṭṭhi—	185	
PA_an_10:185.2.4	ayaṁ vuccati, bhikkhave, atapanīyo dhammo”ti.	185	
PA_an_10:185.2.5	Aṭṭhamaṁ.	185	
PA_an_10:186.0.1	Aṅguttara Nikāya 10.186	186	
PA_an_10:186.0.2	18. Sādhuvagga	186	
PA_an_10:186.0.3	Ācayagāmisutta	186	
PA_an_10:186.1.1	“Ācayagāmiñca vo, bhikkhave, dhammaṁ desessāmi apacayagāmiñca.	186	
PA_an_10:186.1.2	Taṁ suṇātha …pe…	186	
PA_an_10:186.1.3	katamo ca, bhikkhave, ācayagāmī dhammo?	186	
PA_an_10:186.1.4	Pāṇātipāto …pe…	186	
PA_an_10:186.1.5	micchādiṭṭhi—	186	
PA_an_10:186.1.6	ayaṁ vuccati, bhikkhave, ācayagāmī dhammo.	186	
PA_an_10:186.2.1	Katamo ca, bhikkhave, apacayagāmī dhammo?	186	
PA_an_10:186.2.2	Pāṇātipātā veramaṇī …pe…	186	
PA_an_10:186.2.3	sammādiṭṭhi—	186	
PA_an_10:186.2.4	ayaṁ vuccati, bhikkhave, apacayagāmī dhammo”ti.	186	
PA_an_10:186.2.5	Navamaṁ.	186	
PA_an_10:187.0.1	Aṅguttara Nikāya 10.187	187	
PA_an_10:187.0.2	18. Sādhuvagga	187	
PA_an_10:187.0.3	Dukkhudrayasutta	187	
PA_an_10:187.1.1	“Dukkhudrayañca vo, bhikkhave, dhammaṁ desessāmi sukhudrayañca.	187	
PA_an_10:187.1.2	Taṁ suṇātha …pe…	187	
PA_an_10:187.1.3	katamo ca, bhikkhave, dukkhudrayo dhammo?	187	
PA_an_10:187.1.4	Pāṇātipāto …pe…	187	
PA_an_10:187.1.5	micchādiṭṭhi—	187	
PA_an_10:187.1.6	ayaṁ vuccati, bhikkhave, dukkhudrayo dhammo.	187	
PA_an_10:187.2.1	Katamo ca, bhikkhave, sukhudrayo dhammo?	187	
PA_an_10:187.2.2	Pāṇātipātā veramaṇī …pe…	187	
PA_an_10:187.2.3	sammādiṭṭhi—	187	
PA_an_10:187.2.4	ayaṁ vuccati, bhikkhave, sukhudrayo dhammo”ti.	187	
PA_an_10:187.2.5	Dasamaṁ.	187	
PA_an_10:188.0.1	Aṅguttara Nikāya 10.188	188	
PA_an_10:188.0.2	18. Sādhuvagga	188	
PA_an_10:188.0.3	Vipākasutta	188	
PA_an_10:188.1.1	“Dukkhavipākañca vo, bhikkhave, dhammaṁ desessāmi sukhavipākañca.	188	
PA_an_10:188.1.2	Taṁ suṇātha …pe…	188	
PA_an_10:188.1.3	katamo ca, bhikkhave, dukkhavipāko dhammo?	188	
PA_an_10:188.1.4	Pāṇātipāto …pe…	188	
PA_an_10:188.1.5	micchādiṭṭhi—	188	
PA_an_10:188.1.6	ayaṁ vuccati, bhikkhave, dukkhavipāko dhammo.	188	
PA_an_10:188.2.1	Katamo ca, bhikkhave, sukhavipāko dhammo?	188	
PA_an_10:188.2.2	Pāṇātipātā veramaṇī …pe…	188	
PA_an_10:188.2.3	sammādiṭṭhi—	188	
PA_an_10:188.2.4	ayaṁ vuccati, bhikkhave, sukhavipāko dhammo”ti.	188	
PA_an_10:188.2.5	Ekādasamaṁ.	188	
PA_an_10:188.2.6	Sādhuvaggo tatiyo.	188	
PA_an_10:189.0.1	Aṅguttara Nikāya 10.189	189	
PA_an_10:189.0.2	19. Ariyamaggavagga	189	
PA_an_10:189.0.3	Ariyamaggasutta	189	
PA_an_10:189.1.1	“Ariyamaggañca vo, bhikkhave, desessāmi anariyamaggañca.	189	
PA_an_10:189.1.2	Taṁ suṇātha …pe…	189	
PA_an_10:189.1.3	katamo ca, bhikkhave, anariyo maggo?	189	
PA_an_10:189.1.4	Pāṇātipāto …pe…	189	
PA_an_10:189.1.5	micchādiṭṭhi—	189	
PA_an_10:189.1.6	ayaṁ vuccati, bhikkhave, anariyo maggo.	189	
PA_an_10:189.2.1	Katamo ca, bhikkhave, ariyo maggo?	189	
PA_an_10:189.2.2	Pāṇātipātā veramaṇī …pe…	189	
PA_an_10:189.2.3	sammādiṭṭhi—	189	
PA_an_10:189.2.4	ayaṁ vuccati, bhikkhave, ariyo maggo”ti.	189	
PA_an_10:189.2.5	Paṭhamaṁ.	189	
PA_an_10:190.0.1	Aṅguttara Nikāya 10.190	190	
PA_an_10:190.0.2	19. Ariyamaggavagga	190	
PA_an_10:190.0.3	Kaṇhamaggasutta	190	
PA_an_10:190.1.1	“Kaṇhamaggañca vo, bhikkhave, desessāmi sukkamaggañca.	190	
PA_an_10:190.1.2	Taṁ suṇātha …pe…	190	
PA_an_10:190.1.3	katamo ca, bhikkhave, kaṇho maggo?	190	
PA_an_10:190.1.4	Pāṇātipāto …pe…	190	
PA_an_10:190.1.5	micchādiṭṭhi—	190	
PA_an_10:190.1.6	ayaṁ vuccati, bhikkhave, kaṇho maggo.	190	
PA_an_10:190.2.1	Katamo ca, bhikkhave, sukko maggo?	190	
PA_an_10:190.2.2	Pāṇātipātā veramaṇī …pe…	190	
PA_an_10:190.2.3	sammādiṭṭhi—	190	
PA_an_10:190.2.4	ayaṁ vuccati, bhikkhave, sukko maggo”ti.	190	
PA_an_10:190.2.5	Dutiyaṁ.	190	
PA_an_10:191.0.1	Aṅguttara Nikāya 10.191	191	
PA_an_10:191.0.2	19. Ariyamaggavagga	191	
PA_an_10:191.0.3	Saddhammasutta	191	
PA_an_10:191.1.1	“Saddhammañca vo, bhikkhave, desessāmi asaddhammañca.	191	
PA_an_10:191.1.2	Taṁ suṇātha …pe…	191	
PA_an_10:191.1.3	katamo ca, bhikkhave, asaddhammo?	191	
PA_an_10:191.1.4	Pāṇātipāto …pe…	191	
PA_an_10:191.1.5	micchādiṭṭhi—	191	
PA_an_10:191.1.6	ayaṁ vuccati, bhikkhave, asaddhammo.	191	
PA_an_10:191.2.1	Katamo ca, bhikkhave, saddhammo?	191	
PA_an_10:191.2.2	Pāṇātipātā veramaṇī …pe…	191	
PA_an_10:191.2.3	sammādiṭṭhi—	191	
PA_an_10:191.2.4	ayaṁ vuccati, bhikkhave, saddhammo”ti.	191	
PA_an_10:191.2.5	Tatiyaṁ.	191	
PA_an_10:192.0.1	Aṅguttara Nikāya 10.192	192	
PA_an_10:192.0.2	19. Ariyamaggavagga	192	
PA_an_10:192.0.3	Sappurisadhammasutta	192	
PA_an_10:192.1.1	“Sappurisadhammañca vo, bhikkhave, desessāmi asappurisadhammañca.	192	
PA_an_10:192.1.2	Taṁ suṇātha …pe…	192	
PA_an_10:192.1.3	katamo ca, bhikkhave, asappurisadhammo?	192	
PA_an_10:192.1.4	Pāṇātipāto …pe…	192	
PA_an_10:192.1.5	micchādiṭṭhi—	192	
PA_an_10:192.1.6	ayaṁ vuccati, bhikkhave, asappurisadhammo.	192	
PA_an_10:192.2.1	Katamo ca, bhikkhave, sappurisadhammo?	192	
PA_an_10:192.2.2	Pāṇātipātā veramaṇī …pe…	192	
PA_an_10:192.2.3	sammādiṭṭhi—	192	
PA_an_10:192.2.4	ayaṁ vuccati, bhikkhave, sappurisadhammo”ti.	192	
PA_an_10:192.2.5	Catutthaṁ.	192	
PA_an_10:193.0.1	Aṅguttara Nikāya 10.193	193	
PA_an_10:193.0.2	19. Ariyamaggavagga	193	
PA_an_10:193.0.3	Uppādetabbadhammasutta	193	
PA_an_10:193.1.1	“Uppādetabbañca vo, bhikkhave, dhammaṁ desessāmi na uppādetabbañca.	193	
PA_an_10:193.1.2	Taṁ suṇātha …pe…	193	
PA_an_10:193.1.3	katamo ca, bhikkhave, na uppādetabbo dhammo?	193	
PA_an_10:193.1.4	Pāṇātipāto …pe…	193	
PA_an_10:193.1.5	micchādiṭṭhi—	193	
PA_an_10:193.1.6	ayaṁ vuccati, bhikkhave, na uppādetabbo dhammo.	193	
PA_an_10:193.2.1	Katamo ca, bhikkhave, uppādetabbo dhammo?	193	
PA_an_10:193.2.2	Pāṇātipātā veramaṇī …pe…	193	
PA_an_10:193.2.3	sammādiṭṭhi—	193	
PA_an_10:193.2.4	ayaṁ vuccati, bhikkhave, uppādetabbo dhammo”ti.	193	
PA_an_10:193.2.5	Pañcamaṁ.	193	
PA_an_10:194.0.1	Aṅguttara Nikāya 10.194	194	
PA_an_10:194.0.2	19. Ariyamaggavagga	194	
PA_an_10:194.0.3	Āsevitabbadhammasutta	194	
PA_an_10:194.1.1	“Āsevitabbañca vo, bhikkhave, dhammaṁ desessāmi nāsevitabbañca.	194	
PA_an_10:194.1.2	Taṁ suṇātha …pe…	194	
PA_an_10:194.1.3	katamo ca, bhikkhave, nāsevitabbo dhammo?	194	
PA_an_10:194.1.4	Pāṇātipāto …pe…	194	
PA_an_10:194.1.5	micchādiṭṭhi—	194	
PA_an_10:194.1.6	ayaṁ vuccati, bhikkhave, nāsevitabbo dhammo.	194	
PA_an_10:194.2.1	Katamo ca, bhikkhave, āsevitabbo dhammo?	194	
PA_an_10:194.2.2	Pāṇātipātā veramaṇī …pe…	194	
PA_an_10:194.2.3	sammādiṭṭhi—	194	
PA_an_10:194.2.4	ayaṁ vuccati, bhikkhave, āsevitabbo dhammo”ti.	194	
PA_an_10:194.2.5	Chaṭṭhaṁ.	194	
PA_an_10:195.0.1	Aṅguttara Nikāya 10.195	195	
PA_an_10:195.0.2	19. Ariyamaggavagga	195	
PA_an_10:195.0.3	Bhāvetabbadhammasutta	195	
PA_an_10:195.1.1	“Bhāvetabbañca vo, bhikkhave, dhammaṁ desessāmi na bhāvetabbañca.	195	
PA_an_10:195.1.2	Taṁ suṇātha …pe…	195	
PA_an_10:195.1.3	katamo ca, bhikkhave, na bhāvetabbo dhammo?	195	
PA_an_10:195.1.4	Pāṇātipāto …pe…	195	
PA_an_10:195.1.5	micchādiṭṭhi—	195	
PA_an_10:195.1.6	ayaṁ vuccati, bhikkhave, na bhāvetabbo dhammo.	195	
PA_an_10:195.2.1	Katamo ca, bhikkhave, bhāvetabbo dhammo?	195	
PA_an_10:195.2.2	Pāṇātipātā veramaṇī …pe…	195	
PA_an_10:195.2.3	sammādiṭṭhi—	195	
PA_an_10:195.2.4	ayaṁ vuccati, bhikkhave, bhāvetabbo dhammo”ti.	195	
PA_an_10:195.2.5	Sattamaṁ.	195	
PA_an_10:196.0.1	Aṅguttara Nikāya 10.196	196	
PA_an_10:196.0.2	19. Ariyamaggavagga	196	
PA_an_10:196.0.3	Bahulīkātabbasutta	196	
PA_an_10:196.1.1	“Bahulīkātabbañca vo, bhikkhave, dhammaṁ desessāmi na bahulīkātabbañca.	196	
PA_an_10:196.1.2	Taṁ suṇātha …pe…	196	
PA_an_10:196.1.3	katamo ca, bhikkhave, na bahulīkātabbo dhammo?	196	
PA_an_10:196.1.4	Pāṇātipāto …pe…	196	
PA_an_10:196.1.5	micchādiṭṭhi—	196	
PA_an_10:196.1.6	ayaṁ vuccati, bhikkhave, na bahulīkātabbo dhammo.	196	
PA_an_10:196.2.1	Katamo ca, bhikkhave, bahulīkātabbo dhammo?	196	
PA_an_10:196.2.2	Pāṇātipātā veramaṇī …pe…	196	
PA_an_10:196.2.3	sammādiṭṭhi—	196	
PA_an_10:196.2.4	ayaṁ vuccati, bhikkhave, bahulīkātabbo dhammo”ti.	196	
PA_an_10:196.2.5	Aṭṭhamaṁ.	196	
PA_an_10:197.0.1	Aṅguttara Nikāya 10.197	197	
PA_an_10:197.0.2	19. Ariyamaggavagga	197	
PA_an_10:197.0.3	Anussaritabbasutta	197	
PA_an_10:197.1.1	“Anussaritabbañca vo, bhikkhave, dhammaṁ desessāmi nānussaritabbañca.	197	
PA_an_10:197.1.2	Taṁ suṇātha …pe…	197	
PA_an_10:197.1.3	katamo ca, bhikkhave, nānussaritabbo dhammo?	197	
PA_an_10:197.1.4	Pāṇātipāto …pe…	197	
PA_an_10:197.1.5	micchādiṭṭhi—	197	
PA_an_10:197.1.6	ayaṁ vuccati, bhikkhave, nānussaritabbo dhammo.	197	
PA_an_10:197.2.1	Katamo ca, bhikkhave, anussaritabbo dhammo?	197	
PA_an_10:197.2.2	Pāṇātipātā veramaṇī …pe…	197	
PA_an_10:197.2.3	sammādiṭṭhi—	197	
PA_an_10:197.2.4	ayaṁ vuccati, bhikkhave, anussaritabbo dhammo”ti.	197	
PA_an_10:197.2.5	Navamaṁ.	197	
PA_an_10:198.0.1	Aṅguttara Nikāya 10.198	198	
PA_an_10:198.0.2	19. Ariyamaggavagga	198	
PA_an_10:198.0.3	Sacchikātabbasutta	198	
PA_an_10:198.1.1	“Sacchikātabbañca vo, bhikkhave, dhammaṁ desessāmi na sacchikātabbañca.	198	
PA_an_10:198.1.2	Taṁ suṇātha …pe…	198	
PA_an_10:198.1.3	katamo ca, bhikkhave, na sacchikātabbo dhammo?	198	
PA_an_10:198.1.4	Pāṇātipāto …pe…	198	
PA_an_10:198.1.5	micchādiṭṭhi—	198	
PA_an_10:198.1.6	ayaṁ vuccati, bhikkhave, na sacchikātabbo dhammo.	198	
PA_an_10:198.2.1	Katamo ca, bhikkhave, sacchikātabbo dhammo?	198	
PA_an_10:198.2.2	Pāṇātipātā veramaṇī …pe…	198	
PA_an_10:198.2.3	sammādiṭṭhi—	198	
PA_an_10:198.2.4	ayaṁ vuccati, bhikkhave, sacchikātabbo dhammo”ti.	198	
PA_an_10:198.2.5	Dasamaṁ.	198	
PA_an_10:198.2.6	Ariyamaggavaggo catuttho.	198	
PA_an_10:199-210.0.1	Aṅguttara Nikāya 10.199–210	199-210	
PA_an_10:199-210.0.2	20. Aparapuggalavagga	199-210	
PA_an_10:199-210.0.3	Nasevitabbādisutta	199-210	
PA_an_10:199-210.1.1	“Dasahi, bhikkhave, dhammehi samannāgato puggalo na sevitabbo.	199-210	
PA_an_10:199-210.1.2	Katamehi dasahi?	199-210	
PA_an_10:199-210.1.3_0	Pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco	199-210	
PA_an_10:199-210.1.3_1	hoti, pharusavāco hoti, samphappalāpī hoti, abhijjhālu hoti, byāpannacitto hoti,	199-210	
PA_an_10:199-210.1.3_2	micchādiṭṭhiko hoti—	199-210	
PA_an_10:199-210.1.4	imehi kho, bhikkhave, dasahi dhammehi samannāgato puggalo na sevitabbo.	199-210	
PA_an_10:199-210.2.1	Dasahi, bhikkhave, dhammehi samannāgato puggalo sevitabbo.	199-210	
PA_an_10:199-210.2.2	Katamehi dasahi?	199-210	
PA_an_10:199-210.2.3_0	Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato	199-210	
PA_an_10:199-210.2.3_1	hoti, musāvādā paṭivirato hoti, pisuṇāya vācāya paṭivirato hoti, pharusāya vācāya	199-210	
PA_an_10:199-210.2.3_2	paṭivirato hoti, samphappalāpā paṭivirato hoti, anabhijjhālu hoti, abyāpannacitto	199-210	
PA_an_10:199-210.2.3_3	hoti, sammādiṭṭhiko hoti—	199-210	
PA_an_10:199-210.2.4	imehi kho, bhikkhave, dasahi dhammehi samannāgato puggalo sevitabbo.	199-210	
PA_an_10:199-210.3.1	Dasahi, bhikkhave, dhammehi samannāgato puggalo na bhajitabbo …pe…	199-210	
PA_an_10:199-210.3.2	bhajitabbo …	199-210	
PA_an_10:199-210.3.3	na payirupāsitabbo …	199-210	
PA_an_10:199-210.3.4	payirupāsitabbo …	199-210	
PA_an_10:199-210.3.5	na pujjo hoti …	199-210	
PA_an_10:199-210.3.6	pujjo hoti …	199-210	
PA_an_10:199-210.3.7	na pāsaṁso hoti …	199-210	
PA_an_10:199-210.3.8	pāsaṁso hoti …	199-210	
PA_an_10:199-210.3.9	agāravo hoti …	199-210	
PA_an_10:199-210.3.10	gāravo hoti …	199-210	
PA_an_10:199-210.3.11	appatisso hoti …	199-210	
PA_an_10:199-210.3.12	sappatisso hoti …	199-210	
PA_an_10:199-210.3.13	na ārādhako hoti …	199-210	
PA_an_10:199-210.3.14	ārādhako hoti …	199-210	
PA_an_10:199-210.3.15	na visujjhati …	199-210	
PA_an_10:199-210.3.16	visujjhati …	199-210	
PA_an_10:199-210.3.17	mānaṁ nādhibhoti …	199-210	
PA_an_10:199-210.3.18	mānaṁ adhibhoti …	199-210	
PA_an_10:199-210.3.19	paññāya na vaḍḍhati …	199-210	
PA_an_10:199-210.3.20	paññāya vaḍḍhati …pe….	199-210	
PA_an_10:199-210.4.1	Dasahi, bhikkhave, dhammehi samannāgato puggalo bahuṁ apuññaṁ pasavati …	199-210	
PA_an_10:199-210.4.2	bahuṁ puññaṁ pasavati.	199-210	
PA_an_10:199-210.4.3	Katamehi dasahi?	199-210	
PA_an_10:199-210.4.4_0	Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato	199-210	
PA_an_10:199-210.4.4_1	hoti, musāvādā paṭivirato hoti, pisuṇāya vācāya paṭivirato hoti, pharusāya vācāya	199-210	
PA_an_10:199-210.4.4_2	paṭivirato hoti, samphappalāpā paṭivirato hoti, anabhijjhālu hoti, abyāpannacitto	199-210	
PA_an_10:199-210.4.4_3	hoti, sammādiṭṭhiko hoti—	199-210	
PA_an_10:199-210.4.5	imehi kho, bhikkhave, dasahi dhammehi samannāgato puggalo bahuṁ puññaṁ pasavatī”ti.	199-210	
PA_an_10:199-210.4.6	Aparapuggalavaggo pañcamo.	199-210	
PA_an_10:199-210.4.7	Catuttho paṇṇāsako samatto.	199-210	
PA_an_10:211.0.1	Aṅguttara Nikāya 10.211	211	
PA_an_10:211.0.2	21. Karajakāyavagga	211	
PA_an_10:211.0.3	Paṭhamanirayasaggasutta	211	
PA_an_10:211.1.1	“Dasahi, bhikkhave, dhammehi samannāgato yathābhataṁ nikkhitto evaṁ niraye.	211	
PA_an_10:211.1.2	Katamehi dasahi?	211	
PA_an_10:211.1.3	Idha, bhikkhave, ekacco pāṇātipātī hoti, luddo lohitapāṇi hatapahate niviṭṭho adayāpanno sabbapāṇabhūtesu.	211	
PA_an_10:211.2.1	Adinnādāyī hoti, yaṁ taṁ parassa paravittūpakaraṇaṁ gāmagataṁ vā araññagataṁ vā, taṁ adinnaṁ theyyasaṅkhātaṁ ādātā hoti.	211	
PA_an_10:211.3.1_0	Kāmesu micchācārī hoti, yā tā māturakkhitā piturakkhitā mātāpiturakkhitā bhāturakkhitā	211	
PA_an_10:211.3.1_1	bhaginirakkhitā ñātirakkhitā gottarakkhitā dhammarakkhitā sasāmikā saparidaṇḍā antamaso	211	
PA_an_10:211.3.1_2	mālāguḷaparikkhittāpi, tathārūpāsu cārittaṁ āpajjitā hoti.	211	
PA_an_10:211.4.1_0	Musāvādī hoti, sabhaggato vā parisaggato vā ñātimajjhagato vā pūgamajjhagato vā rājakulamajjhagato	211	
PA_an_10:211.4.1_1	vā abhinīto sakkhipuṭṭho: ‘ehambho purisa, yaṁ jānāsi taṁ vadehī’ti, so ajānaṁ vā	211	
PA_an_10:211.4.1_2	āha: ‘jānāmī’ti, jānaṁ vā āha: ‘na jānāmī’ti, apassaṁ vā āha: ‘passāmī’ti, passaṁ	211	
PA_an_10:211.4.1_3	vā āha: ‘na passāmī’ti. Iti attahetu vā parahetu vā āmisakiñcikkhahetu vā sampajānamusā bhāsitā hoti.	211	
PA_an_10:211.5.1_0	Pisuṇavāco hoti, ito sutvā amutra akkhātā imesaṁ bhedāya, amutra vā sutvā imesaṁ	211	
PA_an_10:211.5.1_1	akkhātā amūsaṁ bhedāya. Iti samaggānaṁ vā bhettā bhinnānaṁ vā anuppadātā vaggārāmo	211	
PA_an_10:211.5.1_2	vaggarato vagganandī, vaggakaraṇiṁ vācaṁ bhāsitā hoti.	211	
PA_an_10:211.6.1	Pharusavāco hoti, yā sā vācā aṇḍakā kakkasā parakaṭukā parābhisajjanī kodhasāmantā asamādhisaṁvattanikā, tathārūpiṁ vācaṁ bhāsitā hoti.	211	
PA_an_10:211.7.1	Samphappalāpī hoti, akālavādī abhūtavādī anatthavādī adhammavādī avinayavādī, anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ.	211	
PA_an_10:211.8.1	Abhijjhālu hoti, yaṁ taṁ parassa paravittūpakaraṇaṁ taṁ abhijjhātā hoti: ‘aho vata yaṁ parassa taṁ mama assā’ti.	211	
PA_an_10:211.9.1	Byāpannacitto hoti, paduṭṭhamanasaṅkappo: ‘ime sattā haññantu vā bajjhantu vā ucchijjantu vā vinassantu vā mā vā ahesun’ti.	211	
PA_an_10:211.10.1	Micchādiṭṭhiko hoti, viparītadassano:	211	
PA_an_10:211.11.1_0	‘natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	211	
PA_an_10:211.11.1_1	vipāko, natthi ayaṁ loko, natthi paro loko, natthi mātā, natthi pitā, natthi sattā	211	
PA_an_10:211.11.1_2	opapātikā, natthi loke samaṇabrāhmaṇā sammaggatā sammāpaṭipannā ye imañca lokaṁ parañca	211	
PA_an_10:211.11.1_3	lokaṁ sayaṁ abhiññā sacchikatvā pavedentī’ti.	211	
PA_an_10:211.11.2	Imehi kho, bhikkhave, dasahi dhammehi samannāgato yathābhataṁ nikkhitto evaṁ niraye.	211	
PA_an_10:211.12.1	Dasahi, bhikkhave, dhammehi samannāgato yathābhataṁ nikkhitto evaṁ sagge.	211	
PA_an_10:211.12.2	Katamehi dasahi?	211	
PA_an_10:211.12.3	Idha, bhikkhave, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno, sabbapāṇabhūtahitānukampī viharati.	211	
PA_an_10:211.13.1	Adinnādānaṁ pahāya adinnādānā paṭivirato hoti. Yaṁ taṁ parassa paravittūpakaraṇaṁ gāmagataṁ vā araññagataṁ vā, na taṁ adinnaṁ theyyasaṅkhātaṁ ādātā hoti.	211	
PA_an_10:211.14.1	Kāmesumicchācāraṁ pahāya kāmesumicchācārā paṭivirato hoti. Yā tā māturakkhitā …pe… antamaso mālāguḷaparikkhittāpi, tathārūpāsu na cārittaṁ āpajjitā hoti.	211	
PA_an_10:211.15.1_0	Musāvādaṁ pahāya musāvādā paṭivirato hoti. Sabhaggato vā parisaggato vā ñātimajjhagato	211	
PA_an_10:211.15.1_1	vā pūgamajjhagato vā rājakulamajjhagato vā abhinīto sakkhipuṭṭho: ‘ehambho purisa,	211	
PA_an_10:211.15.1_2	yaṁ jānāsi taṁ vadehī’ti, so ajānaṁ vā āha: ‘na jānāmī’ti, jānaṁ vā āha: ‘jānāmī’ti,	211	
PA_an_10:211.15.1_3	apassaṁ vā āha: ‘na passāmī’ti, passaṁ vā āha: ‘passāmī’ti. Iti attahetu vā parahetu	211	
PA_an_10:211.15.1_4	vā āmisakiñcikkhahetu vā na sampajānamusā bhāsitā hoti.	211	
PA_an_10:211.16.1_0	Pisuṇavācaṁ pahāya pisuṇāya vācāya paṭivirato hoti—na ito sutvā amutra akkhātā imesaṁ	211	
PA_an_10:211.16.1_1	bhedāya, amutra vā sutvā imesaṁ akkhātā amūsaṁ bhedāya. Iti bhinnānaṁ vā sandhātā	211	
PA_an_10:211.16.1_2	sahitānaṁ vā anuppadātā samaggārāmo samaggarato samagganandī, samaggakaraṇiṁ vācaṁ bhāsitā hoti.	211	
PA_an_10:211.17.1	Pharusavācaṁ pahāya pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.	211	
PA_an_10:211.18.1_0	Samphappalāpaṁ pahāya samphappalāpā paṭivirato hoti kālavādī bhūtavādī, atthavādī	211	
PA_an_10:211.18.1_1	dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.	211	
PA_an_10:211.19.1	Anabhijjhālu hoti. Yaṁ taṁ parassa paravittūpakaraṇaṁ taṁ anabhijjhātā hoti: ‘aho vata yaṁ parassa taṁ mama assā’ti.	211	
PA_an_10:211.20.1	Abyāpannacitto hoti appaduṭṭhamanasaṅkappo: ‘ime sattā averā hontu abyāpajjā anīghā, sukhī attānaṁ pariharantū’ti.	211	
PA_an_10:211.21.1	Sammādiṭṭhiko hoti aviparītadassano:	211	
PA_an_10:211.21.2_0	‘atthi dinnaṁ, atthi yiṭṭhaṁ, atthi hutaṁ, atthi sukaṭadukkaṭānaṁ kammānaṁ phalaṁ	211	
PA_an_10:211.21.2_1	vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā,	211	
PA_an_10:211.21.2_2	atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ	211	
PA_an_10:211.21.2_3	sayaṁ abhiññā sacchikatvā pavedentī’ti.	211	
PA_an_10:211.22.1	Imehi kho, bhikkhave, dasahi dhammehi samannāgato yathābhataṁ nikkhitto evaṁ sagge”ti.	211	
PA_an_10:211.22.2	Paṭhamaṁ.	211	
PA_an_10:212.0.1	Aṅguttara Nikāya 10.212	212	
PA_an_10:212.0.2	21. Karajakāyavagga	212	
PA_an_10:212.0.3	Dutiyanirayasaggasutta	212	
PA_an_10:212.1.1	“Dasahi, bhikkhave, dhammehi samannāgato yathābhataṁ nikkhitto evaṁ niraye.	212	
PA_an_10:212.1.2	Katamehi dasahi?	212	
PA_an_10:212.1.3	Idha, bhikkhave, ekacco pāṇātipātī hoti luddo lohitapāṇi hatapahate niviṭṭho adayāpanno sabbapāṇabhūtesu.	212	
PA_an_10:212.2.1	Adinnādāyī hoti …	212	
PA_an_10:212.2.2	kāmesumicchācārī hoti …	212	
PA_an_10:212.2.3	musāvādī hoti …	212	
PA_an_10:212.2.4	pisuṇavāco hoti …	212	
PA_an_10:212.2.5	pharusavāco hoti …	212	
PA_an_10:212.2.6	samphappalāpī hoti …	212	
PA_an_10:212.2.7	abhijjhālu hoti …	212	
PA_an_10:212.2.8	byāpannacitto hoti …	212	
PA_an_10:212.2.9	micchādiṭṭhiko hoti viparītadassano:	212	
PA_an_10:212.2.10	‘natthi dinnaṁ …pe…	212	
PA_an_10:212.2.11	sayaṁ abhiññā sacchikatvā pavedentī’ti.	212	
PA_an_10:212.2.12	Imehi kho, bhikkhave, dasahi dhammehi samannāgato yathābhataṁ nikkhitto evaṁ niraye.	212	
PA_an_10:212.3.1	Dasahi, bhikkhave, dhammehi samannāgato yathābhataṁ nikkhitto evaṁ sagge.	212	
PA_an_10:212.3.2	Katamehi dasahi?	212	
PA_an_10:212.3.3	Idha, bhikkhave, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno, sabbapāṇabhūtahitānukampī viharati.	212	
PA_an_10:212.4.1	Adinnādānaṁ pahāya adinnādānā paṭivirato hoti …	212	
PA_an_10:212.4.2	kāmesumicchācāraṁ pahāya kāmesumicchācārā paṭivirato hoti …	212	
PA_an_10:212.4.3	musāvādaṁ pahāya musāvādā paṭivirato hoti …	212	
PA_an_10:212.4.4	pisuṇaṁ vācaṁ pahāya pisuṇāya vācāya paṭivirato hoti …	212	
PA_an_10:212.4.5	pharusaṁ vācaṁ pahāya pharusāya vācāya paṭivirato hoti …	212	
PA_an_10:212.4.6	samphappalāpaṁ pahāya samphappalāpā paṭivirato hoti …	212	
PA_an_10:212.4.7	anabhijjhālu hoti …	212	
PA_an_10:212.4.8	abyāpannacitto hoti …	212	
PA_an_10:212.4.9	sammādiṭṭhiko hoti aviparītadassano:	212	
PA_an_10:212.4.10	‘atthi dinnaṁ …pe… ye imañca lokaṁ parañca lokaṁ sayaṁ abhiññā sacchikatvā pavedentī’ti.	212	
PA_an_10:212.4.11	Imehi kho, bhikkhave, dasahi dhammehi samannāgato yathābhataṁ nikkhitto evaṁ sagge”ti.	212	
PA_an_10:212.4.12	Dutiyaṁ.	212	
PA_an_10:213.0.1	Aṅguttara Nikāya 10.213	213	
PA_an_10:213.0.2	21. Karajakāyavagga	213	
PA_an_10:213.0.3	Mātugāmasutta	213	
PA_an_10:213.1.1	“Dasahi, bhikkhave, dhammehi samannāgato mātugāmo yathābhataṁ nikkhitto evaṁ niraye.	213	
PA_an_10:213.1.2	Katamehi dasahi?	213	
PA_an_10:213.1.3	Pāṇātipātī hoti …pe…	213	
PA_an_10:213.1.4	adinnādāyī hoti …	213	
PA_an_10:213.1.5	kāmesumicchācārī hoti …	213	
PA_an_10:213.1.6	musāvādī hoti …	213	
PA_an_10:213.1.7	pisuṇavāco hoti …	213	
PA_an_10:213.1.8	pharusavāco hoti …	213	
PA_an_10:213.1.9	samphappalāpī hoti …	213	
PA_an_10:213.1.10	abhijjhālu hoti …	213	
PA_an_10:213.1.11	byāpannacitto hoti …	213	
PA_an_10:213.1.12	micchādiṭṭhiko hoti ….	213	
PA_an_10:213.1.13	Imehi kho, bhikkhave, dasahi dhammehi samannāgato mātugāmo yathābhataṁ nikkhitto evaṁ niraye.	213	
PA_an_10:213.2.1	Dasahi, bhikkhave, dhammehi samannāgato mātugāmo yathābhataṁ nikkhitto evaṁ sagge.	213	
PA_an_10:213.2.2	Katamehi dasahi?	213	
PA_an_10:213.2.3	Pāṇātipātā paṭivirato hoti …pe…	213	
PA_an_10:213.2.4	adinnādānā paṭivirato hoti …	213	
PA_an_10:213.2.5	kāmesumicchācārā paṭivirato hoti …	213	
PA_an_10:213.2.6	musāvādā paṭivirato hoti …	213	
PA_an_10:213.2.7	pisuṇāya vācāya paṭivirato hoti …	213	
PA_an_10:213.2.8	pharusāya vācāya paṭivirato hoti …	213	
PA_an_10:213.2.9	samphappalāpā paṭivirato hoti …	213	
PA_an_10:213.2.10	anabhijjhālu hoti …	213	
PA_an_10:213.2.11	abyāpannacitto hoti …	213	
PA_an_10:213.2.12	sammādiṭṭhiko hoti ….	213	
PA_an_10:213.2.13	Imehi kho, bhikkhave, dasahi dhammehi samannāgato mātugāmo yathābhataṁ nikkhitto evaṁ sagge”ti.	213	
PA_an_10:213.2.14	Tatiyaṁ.	213	
PA_an_10:214.0.1	Aṅguttara Nikāya 10.214	214	
PA_an_10:214.0.2	21. Karajakāyavagga	214	
PA_an_10:214.0.3	Upāsikāsutta	214	
PA_an_10:214.1.1	“Dasahi, bhikkhave, dhammehi samannāgatā upāsikā yathābhataṁ nikkhittā evaṁ niraye.	214	
PA_an_10:214.1.2	Katamehi dasahi?	214	
PA_an_10:214.1.3	Pāṇātipātinī hoti …pe…	214	
PA_an_10:214.1.4	micchādiṭṭhikā hoti ….	214	
PA_an_10:214.1.5	Imehi kho, bhikkhave, dasahi dhammehi samannāgatā upāsikā yathābhataṁ nikkhittā evaṁ niraye.	214	
PA_an_10:214.2.1	Dasahi, bhikkhave, dhammehi samannāgatā upāsikā yathābhataṁ nikkhittā evaṁ sagge.	214	
PA_an_10:214.2.2	Katamehi dasahi?	214	
PA_an_10:214.2.3	Pāṇātipātā paṭiviratā hoti …pe…	214	
PA_an_10:214.2.4	sammādiṭṭhikā hoti ….	214	
PA_an_10:214.2.5	Imehi kho, bhikkhave, dasahi dhammehi samannāgatā upāsikā yathābhataṁ nikkhittā evaṁ sagge”.	214	
PA_an_10:214.2.6	Catutthaṁ.	214	
PA_an_10:215.0.1	Aṅguttara Nikāya 10.215	215	
PA_an_10:215.0.2	21. Karajakāyavagga	215	
PA_an_10:215.0.3	Visāradasutta	215	
PA_an_10:215.1.1	“Dasahi, bhikkhave, dhammehi samannāgatā upāsikā avisāradā agāraṁ ajjhāvasati.	215	
PA_an_10:215.1.2	Katamehi dasahi?	215	
PA_an_10:215.1.3	Pāṇātipātinī hoti …	215	
PA_an_10:215.1.4	adinnādāyinī hoti …	215	
PA_an_10:215.1.5	kāmesumicchācārinī hoti …	215	
PA_an_10:215.1.6	musāvādinī hoti …	215	
PA_an_10:215.1.7	pisuṇavācā hoti …	215	
PA_an_10:215.1.8	pharusavācā hoti …	215	
PA_an_10:215.1.9	samphappalāpinī hoti …	215	
PA_an_10:215.1.10	abhijjhālunī hoti …	215	
PA_an_10:215.1.11	byāpannacittā hoti …	215	
PA_an_10:215.1.12	micchādiṭṭhikā hoti ….	215	
PA_an_10:215.1.13	Imehi kho, bhikkhave, dasahi dhammehi samannāgatā upāsikā avisāradā agāraṁ ajjhāvasati.	215	
PA_an_10:215.2.1	Dasahi, bhikkhave, dhammehi samannāgatā upāsikā visāradā agāraṁ ajjhāvasati.	215	
PA_an_10:215.2.2	Katamehi dasahi?	215	
PA_an_10:215.2.3	Pāṇātipātā paṭiviratā hoti …	215	
PA_an_10:215.2.4	adinnādānā paṭiviratā hoti …	215	
PA_an_10:215.2.5	kāmesumicchācārā paṭiviratā hoti …	215	
PA_an_10:215.2.6	musāvādā paṭiviratā hoti …	215	
PA_an_10:215.2.7	pisuṇāya vācāya paṭiviratā hoti …	215	
PA_an_10:215.2.8	pharusāya vācāya paṭiviratā hoti …	215	
PA_an_10:215.2.9	samphappalāpā paṭiviratā hoti …	215	
PA_an_10:215.2.10	anabhijjhālunī hoti …	215	
PA_an_10:215.2.11	abyāpannacittā hoti …	215	
PA_an_10:215.2.12	sammādiṭṭhikā hoti ….	215	
PA_an_10:215.2.13	Imehi kho, bhikkhave, dasahi dhammehi samannāgatā upāsikā visāradā agāraṁ ajjhāvasatī”ti.	215	
PA_an_10:215.2.14	Pañcamaṁ.	215	
PA_an_10:216.0.1	Aṅguttara Nikāya 10.216	216	
PA_an_10:216.0.2	21. Karajakāyavagga	216	
PA_an_10:216.0.3	Saṁsappanīyasutta	216	
PA_an_10:216.1.1	“Saṁsappanīyapariyāyaṁ vo, bhikkhave, dhammapariyāyaṁ desessāmi.	216	
PA_an_10:216.1.2	Taṁ suṇātha, sādhukaṁ manasi karotha, bhāsissāmī”ti.	216	
PA_an_10:216.1.3	“Evaṁ, bhante”ti kho te bhikkhū bhagavato paccassosuṁ.	216	
PA_an_10:216.1.4	Bhagavā etadavoca:	216	
PA_an_10:216.2.1	“Katamo ca, bhikkhave, saṁsappanīyapariyāyo dhammapariyāyo?	216	
PA_an_10:216.2.2	Kammassakā, bhikkhave, sattā kammadāyādā kammayonī kammabandhū kammapaṭisaraṇā, yaṁ kammaṁ karonti—	216	
PA_an_10:216.2.3	kalyāṇaṁ vā pāpakaṁ vā—tassa dāyādā bhavanti.	216	
PA_an_10:216.3.1	Idha, bhikkhave, ekacco pāṇātipātī hoti luddo lohitapāṇi hatapahate niviṭṭho, adayāpanno sabbapāṇabhūtesu.	216	
PA_an_10:216.3.2	So saṁsappati kāyena, saṁsappati vācāya, saṁsappati manasā.	216	
PA_an_10:216.3.3	Tassa jimhaṁ kāyakammaṁ hoti, jimhaṁ vacīkammaṁ, jimhaṁ manokammaṁ, jimhā gati, jimhupapatti.	216	
PA_an_10:216.4.1	Jimhagatikassa kho panāhaṁ, bhikkhave, jimhupapattikassa dvinnaṁ gatīnaṁ aññataraṁ gatiṁ vadāmi—	216	
PA_an_10:216.4.2	ye vā ekantadukkhā nirayā yā vā saṁsappajātikā tiracchānayoni.	216	
PA_an_10:216.4.3	Katamā ca sā, bhikkhave, saṁsappajātikā tiracchānayoni?	216	
PA_an_10:216.4.4	Ahi vicchikā satapadī nakulā biḷārā mūsikā ulūkā, ye vā panaññepi keci tiracchānayonikā sattā manusse disvā saṁsappanti.	216	
PA_an_10:216.4.5	Iti kho, bhikkhave, bhūtā bhūtassa upapatti hoti.	216	
PA_an_10:216.4.6	Yaṁ karoti tena upapajjati.	216	
PA_an_10:216.4.7	Upapannamenaṁ phassā phusanti.	216	
PA_an_10:216.4.8	Evamahaṁ, bhikkhave, ‘kammadāyādā sattā’ti vadāmi.	216	
PA_an_10:216.5.1	Idha pana, bhikkhave, ekacco adinnādāyī hoti …pe…	216	
PA_an_10:216.5.2	kāmesumicchācārī hoti …	216	
PA_an_10:216.5.3	musāvādī hoti …	216	
PA_an_10:216.5.4	pisuṇavāco hoti …	216	
PA_an_10:216.5.5	pharusavāco hoti …	216	
PA_an_10:216.5.6	samphappalāpī hoti …	216	
PA_an_10:216.5.7	abhijjhālu hoti …	216	
PA_an_10:216.5.8	byāpannacitto hoti …	216	
PA_an_10:216.5.9	micchādiṭṭhiko hoti viparītadassano:	216	
PA_an_10:216.5.10	‘natthi dinnaṁ …pe…	216	
PA_an_10:216.5.11	sayaṁ abhiññā sacchikatvā pavedentī’ti.	216	
PA_an_10:216.5.12	So saṁsappati kāyena, saṁsappati vācāya, saṁsappati manasā.	216	
PA_an_10:216.5.13	Tassa jimhaṁ kāyakammaṁ hoti, jimhaṁ vacīkammaṁ, jimhaṁ manokammaṁ, jimhā gati, jimhupapatti.	216	
PA_an_10:216.6.1	Jimhagatikassa kho panāhaṁ, bhikkhave, jimhupapattikassa dvinnaṁ gatīnaṁ aññataraṁ gatiṁ vadāmi—	216	
PA_an_10:216.6.2	ye vā ekantadukkhā nirayā yā vā saṁsappajātikā tiracchānayoni.	216	
PA_an_10:216.6.3	Katamā ca sā, bhikkhave, saṁsappajātikā tiracchānayoni?	216	
PA_an_10:216.6.4	Ahi vicchikā satapadī nakulā biḷārā mūsikā ulūkā, ye vā panaññepi keci tiracchānayonikā sattā manusse disvā saṁsappanti.	216	
PA_an_10:216.6.5	Iti kho, bhikkhave, bhūtā bhūtassa upapatti hoti,	216	
PA_an_10:216.6.6	yaṁ karoti tena upapajjati.	216	
PA_an_10:216.6.7	Upapannamenaṁ phassā phusanti.	216	
PA_an_10:216.6.8	Evamahaṁ, bhikkhave, ‘kammadāyādā sattā’ti vadāmi.	216	
PA_an_10:216.6.9	Kammassakā, bhikkhave, sattā kammadāyādā kammayonī kammabandhū kammapaṭisaraṇā, yaṁ kammaṁ karonti—	216	
PA_an_10:216.6.10	kalyāṇaṁ vā pāpakaṁ vā—tassa dāyādā bhavanti.	216	
PA_an_10:216.7.1	Idha, bhikkhave, ekacco pāṇātipātaṁ pahāya pāṇātipātā paṭivirato hoti nihitadaṇḍo nihitasattho, lajjī dayāpanno sabbapāṇabhūtahitānukampī viharati.	216	
PA_an_10:216.7.2	So na saṁsappati kāyena, na saṁsappati vācāya, na saṁsappati manasā.	216	
PA_an_10:216.7.3	Tassa uju kāyakammaṁ hoti, uju vacīkammaṁ, uju manokammaṁ, uju gati, ujupapatti.	216	
PA_an_10:216.8.1	Ujugatikassa kho panāhaṁ, bhikkhave, ujupapattikassa dvinnaṁ gatīnaṁ aññataraṁ gatiṁ vadāmi—	216	
PA_an_10:216.8.2_0	ye vā ekantasukhā saggā yāni vā pana tāni uccākulāni khattiyamahāsālakulāni vā brāhmaṇamahāsālakulāni	216	
PA_an_10:216.8.2_1	vā gahapatimahāsālakulāni vā aḍḍhāni mahaddhanāni mahābhogāni pahūtajātarūparajatāni	216	
PA_an_10:216.8.2_2	pahūtavittūpakaraṇāni pahūtadhanadhaññāni.	216	
PA_an_10:216.8.3	Iti kho, bhikkhave, bhūtā bhūtassa upapatti hoti.	216	
PA_an_10:216.8.4	Yaṁ karoti tena upapajjati.	216	
PA_an_10:216.8.5	Upapannamenaṁ phassā phusanti.	216	
PA_an_10:216.8.6	Evamahaṁ, bhikkhave, ‘kammadāyādā sattā’ti vadāmi.	216	
PA_an_10:216.9.1	Idha pana, bhikkhave, ekacco adinnādānaṁ pahāya adinnādānā paṭivirato hoti …pe…	216	
PA_an_10:216.9.2	kāmesumicchācārā paṭivirato hoti …	216	
PA_an_10:216.9.3	musāvādaṁ pahāya musāvādā paṭivirato hoti …	216	
PA_an_10:216.9.4	pisuṇaṁ vācaṁ pahāya pisuṇāya vācāya paṭivirato hoti …	216	
PA_an_10:216.9.5	pharusaṁ vācaṁ pahāya pharusāya vācāya paṭivirato hoti …	216	
PA_an_10:216.9.6	samphappalāpaṁ pahāya samphappalāpā paṭivirato hoti …	216	
PA_an_10:216.9.7	anabhijjhālu hoti …	216	
PA_an_10:216.9.8	abyāpannacitto hoti …	216	
PA_an_10:216.9.9	sammādiṭṭhiko hoti aviparītadassano:	216	
PA_an_10:216.9.10	‘atthi dinnaṁ …pe…	216	
PA_an_10:216.9.11	ye imañca lokaṁ parañca lokaṁ sayaṁ abhiññā sacchikatvā pavedentī’ti.	216	
PA_an_10:216.9.12	So na saṁsappati kāyena, na saṁsappati vācāya, na saṁsappati manasā.	216	
PA_an_10:216.9.13	Tassa uju kāyakammaṁ hoti, uju vacīkammaṁ, uju manokammaṁ, uju gati, ujupapatti.	216	
PA_an_10:216.10.1	Ujugatikassa kho pana ahaṁ, bhikkhave, ujupapattikassa dvinnaṁ gatīnaṁ aññataraṁ gatiṁ vadāmi—	216	
PA_an_10:216.10.2_0	ye vā ekantasukhā saggā yāni vā pana tāni uccākulāni khattiyamahāsālakulāni vā brāhmaṇamahāsālakulāni	216	
PA_an_10:216.10.2_1	vā gahapatimahāsālakulāni vā aḍḍhāni mahaddhanāni mahābhogāni pahūtajātarūparajatāni	216	
PA_an_10:216.10.2_2	pahūtavittūpakaraṇāni pahūtadhanadhaññāni.	216	
PA_an_10:216.10.3	Iti kho, bhikkhave, bhūtā bhūtassa upapatti hoti.	216	
PA_an_10:216.10.4	Yaṁ karoti tena upapajjati.	216	
PA_an_10:216.10.5	Upapannamenaṁ phassā phusanti.	216	
PA_an_10:216.10.6	Evamahaṁ, bhikkhave, ‘kammadāyādā sattā’ti vadāmi.	216	
PA_an_10:216.11.1	Kammassakā, bhikkhave, sattā kammadāyādā kammayonī kammabandhū kammapaṭisaraṇā, yaṁ kammaṁ karonti—	216	
PA_an_10:216.11.2	kalyāṇaṁ vā pāpakaṁ vā—tassa dāyādā bhavanti.	216	
PA_an_10:216.11.3	Ayaṁ kho so, bhikkhave, saṁsappanīyapariyāyo dhammapariyāyo”ti.	216	
PA_an_10:216.11.4	Chaṭṭhaṁ.	216	
PA_an_10:217.0.1	Aṅguttara Nikāya 10.217	217	
PA_an_10:217.0.2	21. Karajakāyavagga	217	
PA_an_10:217.0.3	Paṭhamasañcetanikasutta	217	
PA_an_10:217.1.1	“Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi.	217	
PA_an_10:217.1.2	Tañca kho diṭṭheva dhamme upapajje vā apare vā pariyāye.	217	
PA_an_10:217.1.3	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.	217	
PA_an_10:217.2.1	Tatra, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti;	217	
PA_an_10:217.2.2	catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti;	217	
PA_an_10:217.2.3	tividhā manokammantasandosabyāpatti akusalasañcetanikā dukkhudrayā dukkhavipākā hoti.	217	
PA_an_10:217.3.1	Kathañca, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti?	217	
PA_an_10:217.3.2	Idha, bhikkhave, ekacco pāṇātipātī hoti, luddo lohitapāṇi hatapahate niviṭṭho adayāpanno sabbapāṇabhūtesu.	217	
PA_an_10:217.4.1	Adinnādāyī hoti, yaṁ taṁ parassa paravittūpakaraṇaṁ gāmagataṁ vā araññagataṁ vā, taṁ adinnaṁ theyyasaṅkhātaṁ ādātā hoti.	217	
PA_an_10:217.5.1	Kāmesumicchācārī hoti, yā tā māturakkhitā …pe… antamaso mālāguḷaparikkhittāpi, tathārūpāsu cārittaṁ āpajjitā hoti.	217	
PA_an_10:217.6.1	Evaṁ kho, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti.	217	
PA_an_10:217.7.1	Kathañca, bhikkhave, catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti?	217	
PA_an_10:217.7.2	Idha, bhikkhave, ekacco musāvādī hoti. Sabhaggato vā parisaggato vā ñātimajjhagato vā pūgamajjhagato vā rājakulamajjhagato vā abhinīto sakkhipuṭṭho	217	
PA_an_10:217.7.3_0	‘ehambho purisa, yaṁ jānāsi taṁ vadehī’ti, so ajānaṁ vā āha: ‘jānāmī’ti, jānaṁ vā	217	
PA_an_10:217.7.3_1	āha: ‘na jānāmī’ti, apassaṁ vā āha: ‘passāmī’ti, passaṁ vā āha: ‘na passāmī’ti, iti	217	
PA_an_10:217.7.3_2	attahetu vā parahetu vā āmisakiñcikkhahetu vā sampajānamusā bhāsitā hoti.	217	
PA_an_10:217.8.1_0	Pisuṇavāco hoti, ito sutvā amutra akkhātā imesaṁ bhedāya, amutra vā sutvā imesaṁ	217	
PA_an_10:217.8.1_1	akkhātā amūsaṁ bhedāya. Iti samaggānaṁ vā bhettā bhinnānaṁ vā anuppadātā vaggārāmo	217	
PA_an_10:217.8.1_2	vaggarato vagganandī, vaggakaraṇiṁ vācaṁ bhāsitā hoti.	217	
PA_an_10:217.9.1	Pharusavāco hoti, yā sā vācā aṇḍakā kakkasā parakaṭukā parābhisajjanī kodhasāmantā. Asamādhisaṁvattanikā, tathārūpiṁ vācaṁ bhāsitā hoti.	217	
PA_an_10:217.10.1	Samphappalāpī hoti, akālavādī abhūtavādī anatthavādī adhammavādī avinayavādī, anidhānavatiṁ vācaṁ bhāsitā hoti akālena anapadesaṁ apariyantavatiṁ anatthasaṁhitaṁ.	217	
PA_an_10:217.11.1	Evaṁ kho, bhikkhave, catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti.	217	
PA_an_10:217.12.1	Kathañca, bhikkhave, tividhā manokammantasandosabyāpatti akusalasañcetanikā dukkhudrayā dukkhavipākā hoti?	217	
PA_an_10:217.12.2	Idha, bhikkhave, ekacco abhijjhālu hoti. Yaṁ taṁ parassa paravittūpakaraṇaṁ, taṁ abhijjhātā hoti: ‘aho vata, yaṁ parassa taṁ mama assā’ti.	217	
PA_an_10:217.13.1	Byāpannacitto hoti, paduṭṭhamanasaṅkappo: ‘ime sattā haññantu vā bajjhantu vā ucchijjantu vā vinassantu vā mā vā ahesun’ti.	217	
PA_an_10:217.14.1	Micchādiṭṭhiko hoti, viparītadassano:	217	
PA_an_10:217.14.2	‘natthi dinnaṁ …pe… ye imañca lokaṁ parañca lokaṁ sayaṁ abhiññā sacchikatvā pavedentī’ti.	217	
PA_an_10:217.15.1	Evaṁ kho, bhikkhave, tividhā manokammantasandosabyāpatti akusalasañcetanikā dukkhudrayā dukkhavipākā hoti.	217	
PA_an_10:217.16.1_0	Tividhakāyakammantasandosabyāpattiakusalasañcetanikāhetu vā, bhikkhave, sattā kāyassa	217	
PA_an_10:217.16.1_1	bhedā paraṁ maraṇā apāyaṁ duggatiṁ vinipātaṁ nirayaṁ upapajjanti; catubbidhavacīkammantasandosabyāpattiakusalasañcetanikāhetu	217	
PA_an_10:217.16.1_2	vā, bhikkhave, sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ	217	
PA_an_10:217.16.1_3	upapajjanti; tividhamanokammantasandosabyāpatti akusalasañcetanikāhetu vā, bhikkhave,	217	
PA_an_10:217.16.1_4	sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.	217	
PA_an_10:217.17.1	Seyyathāpi, bhikkhave, apaṇṇako maṇi uddhaṅkhitto yena yeneva patiṭṭhāti suppatiṭṭhitaṁyeva patiṭṭhāti;	217	
PA_an_10:217.17.2_0	evamevaṁ kho, bhikkhave, tividhakāyakammantasandosabyāpattiakusalasañcetanikāhetu	217	
PA_an_10:217.17.2_1	vā sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti;	217	
PA_an_10:217.17.2_2	catubbidhavacīkammantasandosabyāpattiakusalasañcetanikāhetu vā sattā kāyassa bhedā	217	
PA_an_10:217.17.2_3	paraṁ maraṇā apāyaṁ duggatiṁ vinipātaṁ nirayaṁ upapajjanti; tividhamanokammantasandosabyāpattiakusalasañcetanikāhetu	217	
PA_an_10:217.17.2_4	vā sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantīti.	217	
PA_an_10:217.18.1	Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi,	217	
PA_an_10:217.18.2	tañca kho diṭṭheva dhamme upapajje vā apare vā pariyāye.	217	
PA_an_10:217.18.3	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.	217	
PA_an_10:217.19.1	Tatra, bhikkhave, tividhā kāyakammantasampatti kusalasañcetanikā sukhudrayā sukhavipākā hoti;	217	
PA_an_10:217.19.2	catubbidhā vacīkammantasampatti kusalasañcetanikā sukhudrayā sukhavipākā hoti;	217	
PA_an_10:217.19.3	tividhā manokammantasampatti kusalasañcetanikā sukhudrayā sukhavipākā hoti.	217	
PA_an_10:217.20.1	Kathañca, bhikkhave, tividhā kāyakammantasampatti kusalasañcetanikā sukhudrayā sukhavipākā hoti?	217	
PA_an_10:217.20.2	Idha, bhikkhave, ekacco pāṇātipātā paṭivirato hoti nihitadaṇḍo nihitasattho lajjī dayāpanno, sabbapāṇabhūtahitānukampī viharati …pe….	217	
PA_an_10:217.21.1	Adinnādānā paṭivirato hoti, yaṁ taṁ parassa paravittūpakaraṇaṁ gāmagataṁ vā araññagataṁ vā, na taṁ adinnaṁ theyyasaṅkhātaṁ ādātā hoti.	217	
PA_an_10:217.22.1	Kāmesumicchācāraṁ pahāya, kāmesumicchācārā paṭivirato hoti. Yā tā māturakkhitā …pe… antamaso mālāguḷaparikkhittāpi, tathārūpāsu na cārittaṁ āpajjitā hoti.	217	
PA_an_10:217.23.1	Evaṁ kho, bhikkhave, tividhā kāyakammantasampatti kusalasañcetanikā sukhudrayā sukhavipākā hoti.	217	
PA_an_10:217.24.1	Kathañca, bhikkhave, catubbidhā vacīkammantasampatti kusalasañcetanikā sukhudrayā sukhavipākā hoti?	217	
PA_an_10:217.24.2_0	Idha, bhikkhave, ekacco musāvādaṁ pahāya musāvādā paṭivirato hoti. Sabhaggato vā	217	
PA_an_10:217.24.2_1	parisaggato vā ñātimajjhagato vā pūgamajjhagato vā rājakulamajjhagato vā abhinīto	217	
PA_an_10:217.24.2_2	sakkhipuṭṭho ‘ehambho purisa, yaṁ jānāsi taṁ vadehī’ti, so ajānaṁ vā āha: ‘na jānāmī’ti,	217	
PA_an_10:217.24.2_3	jānaṁ vā āha: ‘jānāmī’ti, apassaṁ vā āha: ‘na passāmī’ti, passaṁ vā āha: ‘passāmī’ti,	217	
PA_an_10:217.24.2_4	iti attahetu vā parahetu vā āmisakiñcikkhahetu vā na sampajānamusā bhāsitā hoti.	217	
PA_an_10:217.25.1_0	Pisuṇaṁ vācaṁ pahāya, pisuṇāya vācāya paṭivirato hoti—na ito sutvā amutra akkhātā	217	
PA_an_10:217.25.1_1	imesaṁ bhedāya, amutra vā sutvā na imesaṁ akkhātā amūsaṁ bhedāya. Iti bhinnānaṁ vā	217	
PA_an_10:217.25.1_2	sandhātā sahitānaṁ vā anuppadātā samaggārāmo samaggarato samagganandiṁ, samaggakaraṇiṁ vācaṁ bhāsitā hoti.	217	
PA_an_10:217.26.1	Pharusaṁ vācaṁ pahāya, pharusāya vācāya paṭivirato hoti. Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā, tathārūpiṁ vācaṁ bhāsitā hoti.	217	
PA_an_10:217.27.1_0	Samphappalāpaṁ pahāya, samphappalāpā paṭivirato hoti kālavādī bhūtavādī atthavādī	217	
PA_an_10:217.27.1_1	dhammavādī vinayavādī, nidhānavatiṁ vācaṁ bhāsitā hoti kālena sāpadesaṁ pariyantavatiṁ atthasaṁhitaṁ.	217	
PA_an_10:217.28.1	Evaṁ kho, bhikkhave, catubbidhā vacīkammantasampatti kusalasañcetanikā sukhudrayā sukhavipākā hoti.	217	
PA_an_10:217.29.1	Kathañca, bhikkhave, tividhā manokammantasampatti kusalasañcetanikā sukhudrayā sukhavipākā hoti?	217	
PA_an_10:217.29.2	Idha, bhikkhave, ekacco anabhijjhālu hoti. Yaṁ taṁ parassa paravittūpakaraṇaṁ taṁ anabhijjhātā hoti: ‘aho vata, yaṁ parassa taṁ mamassā’ti.	217	
PA_an_10:217.30.1	Abyāpannacitto hoti appaduṭṭhamanasaṅkappo: ‘ime sattā averā hontu abyāpajjā anīghā, sukhī attānaṁ pariharantū’ti.	217	
PA_an_10:217.31.1	Sammādiṭṭhiko hoti aviparītadassano:	217	
PA_an_10:217.31.2	‘atthi dinnaṁ, atthi yiṭṭhaṁ …pe… ye imañca lokaṁ parañca lokaṁ sayaṁ abhiññā sacchikatvā pavedentī’ti.	217	
PA_an_10:217.32.1	Evaṁ kho, bhikkhave, tividhā manokammantasampatti kusalasañcetanikā sukhudrayā sukhavipākā hoti.	217	
PA_an_10:217.33.1_0	Tividhakāyakammantasampattikusalasañcetanikāhetu vā, bhikkhave, sattā kāyassa bhedā	217	
PA_an_10:217.33.1_1	paraṁ maraṇā sugatiṁ saggaṁ lokaṁ upapajjanti; catubbidhavacīkammantasampattikusalasañcetanikāhetu	217	
PA_an_10:217.33.1_2	vā, bhikkhave, sattā kāyassa bhedā paraṁ maraṇā sugatiṁ saggaṁ lokaṁ upapajjanti;	217	
PA_an_10:217.33.1_3	tividhamanokammantasampattikusalasañcetanikāhetu vā, bhikkhave, sattā kāyassa bhedā	217	
PA_an_10:217.33.1_4	paraṁ maraṇā sugatiṁ saggaṁ lokaṁ upapajjanti.	217	
PA_an_10:217.34.1	Seyyathāpi, bhikkhave, apaṇṇako maṇi uddhaṅkhitto yena yeneva patiṭṭhāti suppatiṭṭhitaṁyeva patiṭṭhāti;	217	
PA_an_10:217.34.2_0	evamevaṁ kho, bhikkhave, tividhakāyakammantasampattikusalasañcetanikāhetu vā sattā	217	
PA_an_10:217.34.2_1	kāyassa bhedā paraṁ maraṇā sugatiṁ saggaṁ lokaṁ upapajjanti; catubbidhavacīkammantasampattikusalasañcetanikāhetu	217	
PA_an_10:217.34.2_2	vā sattā kāyassa bhedā paraṁ maraṇā sugatiṁ saggaṁ lokaṁ upapajjanti; tividhamanokammantasampattikusalasañcetanikāhetu	217	
PA_an_10:217.34.2_3	vā sattā kāyassa bhedā paraṁ maraṇā sugatiṁ saggaṁ lokaṁ upapajjanti.	217	
PA_an_10:217.34.3	Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi.	217	
PA_an_10:217.34.4	Tañca kho diṭṭheva dhamme upapajje vā apare vā pariyāye.	217	
PA_an_10:217.34.5	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmī”ti.	217	
PA_an_10:217.34.6	Sattamaṁ.	217	
PA_an_10:218.0.1	Aṅguttara Nikāya 10.218	218	
PA_an_10:218.0.2	21. Karajakāyavagga	218	
PA_an_10:218.0.3	Dutiyasañcetanikasutta	218	
PA_an_10:218.1.1	“Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi,	218	
PA_an_10:218.1.2	tañca kho diṭṭheva dhamme upapajje vā apare vā pariyāye.	218	
PA_an_10:218.1.3	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.	218	
PA_an_10:218.2.1	Tatra, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti;	218	
PA_an_10:218.2.2	catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti;	218	
PA_an_10:218.2.3	tividhā manokammantasandosabyāpatti akusalasañcetanikā dukkhudrayā dukkhavipākā hoti.	218	
PA_an_10:218.3.1	Kathañca, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti …pe…	218	
PA_an_10:218.3.2	evaṁ kho, bhikkhave, tividhā kāyakammantasandosabyāpatti akusalasañcetanikā dukkhudrayā dukkhavipākā hoti.	218	
PA_an_10:218.4.1	Kathañca, bhikkhave, catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti …pe…	218	
PA_an_10:218.4.2	evaṁ kho, bhikkhave, catubbidhā vacīkammantasandosabyāpatti akusalasañcetanikā dukkhudrayā dukkhavipākā hoti.	218	
PA_an_10:218.5.1	Kathañca, bhikkhave, tividhā manokammantasandosabyāpatti akusalasañcetanikā dukkhudrayā dukkhavipākā hoti …pe…	218	
PA_an_10:218.5.2	evaṁ kho, bhikkhave, tividhā manokammantasandosabyāpatti akusalasañcetanikā dukkhudrayā dukkhavipākā hoti.	218	
PA_an_10:218.6.1_0	Tividhakāyakammantasandosabyāpattiakusalasañcetanikāhetu vā, bhikkhave, sattā kāyassa	218	
PA_an_10:218.6.1_1	bhedā paraṁ maraṇā apāyaṁ duggatiṁ vinipātaṁ nirayaṁ upapajjanti, catubbidhavacīkammanta	218	
PA_an_10:218.6.1_2	…pe… tividhamanokammantasandosabyāpattiakusalasañcetanikāhetu vā, bhikkhave, sattā	218	
PA_an_10:218.6.1_3	kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.	218	
PA_an_10:218.7.1	Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi,	218	
PA_an_10:218.7.2	tañca kho diṭṭheva dhamme upapajje vā apare vā pariyāye.	218	
PA_an_10:218.7.3	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.	218	
PA_an_10:218.8.1	Tatra kho, bhikkhave, tividhā kāyakammantasampatti kusalasañcetanikā sukhudrayā sukhavipākā hoti;	218	
PA_an_10:218.8.2	catubbidhā vacīkammantasampatti kusalasañcetanikā sukhudrayā sukhavipākā hoti;	218	
PA_an_10:218.8.3	tividhā manokammantasampatti kusalasañcetanikā sukhudrayā sukhavipākā hoti.	218	
PA_an_10:218.9.1	Kathañca, bhikkhave, tividhā kāyakammantasampatti kusalasañcetanikā sukhudrayā sukhavipākā hoti …pe…	218	
PA_an_10:218.9.2	evaṁ kho, bhikkhave, tividhā kāyakammantasampatti kusalasañcetanikā sukhudrayā sukhavipākā hoti.	218	
PA_an_10:218.10.1	Kathañca, bhikkhave, catubbidhā vacīkammantasampatti kusalasañcetanikā sukhudrayā sukhavipākā hoti …pe…	218	
PA_an_10:218.10.2	evaṁ kho, bhikkhave, catubbidhā vacīkammantasampatti kusalasañcetanikā sukhudrayā sukhavipākā hoti.	218	
PA_an_10:218.11.1	Kathañca, bhikkhave, tividhā manokammantasampatti kusalasañcetanikā sukhudrayā sukhavipākā hoti …pe…	218	
PA_an_10:218.11.2	evaṁ kho, bhikkhave, tividhā manokammantasampatti kusalasañcetanikā sukhudrayā sukhavipākā hoti.	218	
PA_an_10:218.12.1_0	Tividhakāyakammantasampattikusalasañcetanikāhetu vā, bhikkhave, sattā kāyassa bhedā	218	
PA_an_10:218.12.1_1	paraṁ maraṇā sugatiṁ saggaṁ lokaṁ upapajjanti; catubbidhavacīkammantasampatti …pe…	218	
PA_an_10:218.12.1_2	tividhamanokammantasampattikusalasañcetanikāhetu vā, bhikkhave, sattā kāyassa bhedā	218	
PA_an_10:218.12.1_3	paraṁ maraṇā sugatiṁ saggaṁ lokaṁ upapajjanti …pe…	218	
PA_an_10:218.12.2	Aṭṭhamaṁ.	218	
PA_an_10:219.0.1	Aṅguttara Nikāya 10.219	219	
PA_an_10:219.0.2	21. Karajakāyavagga	219	
PA_an_10:219.0.3	Karajakāyasutta	219	
PA_an_10:219.1.1	“Nāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā byantībhāvaṁ vadāmi,	219	
PA_an_10:219.1.2	tañca kho diṭṭheva dhamme upapajje vā apare vā pariyāye.	219	
PA_an_10:219.1.3	Na tvevāhaṁ, bhikkhave, sañcetanikānaṁ kammānaṁ katānaṁ upacitānaṁ appaṭisaṁveditvā dukkhassantakiriyaṁ vadāmi.	219	
PA_an_10:219.2.1_0	Sa kho so, bhikkhave, ariyasāvako evaṁ vigatābhijjho vigatabyāpādo asammūḷho sampajāno	219	
PA_an_10:219.2.1_1	paṭissato mettāsahagatena cetasā ekaṁ disaṁ pharitvā viharati tathā dutiyaṁ tathā	219	
PA_an_10:219.2.1_2	tatiyaṁ tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ	219	
PA_an_10:219.2.1_3	lokaṁ mettāsahagatena cetasā vipulena mahaggatena appamāṇena averena abyāpajjena pharitvā viharati.	219	
PA_an_10:219.3.1	So evaṁ pajānāti:	219	
PA_an_10:219.3.2_0	‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ	219	
PA_an_10:219.3.2_1	subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti.	219	
PA_an_10:219.4.1	Taṁ kiṁ maññatha, bhikkhave,	219	
PA_an_10:219.4.2	daharatagge ce so ayaṁ kumāro mettaṁ cetovimuttiṁ bhāveyya, api nu kho pāpakammaṁ kareyyā”ti?	219	
PA_an_10:219.4.3	“No hetaṁ, bhante”.	219	
PA_an_10:219.5.1	“Akarontaṁ kho pana pāpakammaṁ api nu kho dukkhaṁ phuseyyā”ti?	219	
PA_an_10:219.5.2	“No hetaṁ, bhante.	219	
PA_an_10:219.5.3	Akarontañhi, bhante, pāpakammaṁ kuto dukkhaṁ phusissatī”ti.	219	
PA_an_10:219.6.1	“Bhāvetabbā kho panāyaṁ, bhikkhave, mettācetovimutti itthiyā vā purisena vā.	219	
PA_an_10:219.6.2	Itthiyā vā, bhikkhave, purisassa vā nāyaṁ kāyo ādāya gamanīyo.	219	
PA_an_10:219.6.3	Cittantaro ayaṁ, bhikkhave, macco.	219	
PA_an_10:219.6.4	So evaṁ pajānāti:	219	
PA_an_10:219.6.5	‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ;	219	
PA_an_10:219.6.6	na taṁ anugaṁ bhavissatī’ti.	219	
PA_an_10:219.6.7	Evaṁ bhāvitā kho, bhikkhave, mettā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato.	219	
PA_an_10:219.7.1	Karuṇāsahagatena cetasā …	219	
PA_an_10:219.7.2	muditāsahagatena cetasā …	219	
PA_an_10:219.7.3	upekkhāsahagatena cetasā ekaṁ disaṁ pharitvā viharati tathā dutiyaṁ tathā tatiyaṁ tathā catutthaṁ.	219	
PA_an_10:219.7.4	Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena cetasā vipulena mahaggatena appamāṇena averena abyāpajjena pharitvā viharati.	219	
PA_an_10:219.8.1	So evaṁ pajānāti:	219	
PA_an_10:219.8.2_0	‘pubbe kho me idaṁ cittaṁ parittaṁ ahosi abhāvitaṁ, etarahi pana me idaṁ cittaṁ appamāṇaṁ	219	
PA_an_10:219.8.2_1	subhāvitaṁ. Yaṁ kho pana kiñci pamāṇakataṁ kammaṁ, na taṁ tatrāvasissati na taṁ tatrāvatiṭṭhatī’ti.	219	
PA_an_10:219.9.1	Taṁ kiṁ maññatha, bhikkhave,	219	
PA_an_10:219.9.2	daharatagge ce so ayaṁ kumāro upekkhaṁ cetovimuttiṁ bhāveyya, api nu kho pāpakammaṁ kareyyā”ti?	219	
PA_an_10:219.9.3	“No hetaṁ, bhante”.	219	
PA_an_10:219.10.1	“Akarontaṁ kho pana pāpakammaṁ api nu kho dukkhaṁ phuseyyā”ti?	219	
PA_an_10:219.10.2	“No hetaṁ, bhante.	219	
PA_an_10:219.10.3	Akarontañhi, bhante, pāpakammaṁ kuto dukkhaṁ phusissatī”ti.	219	
PA_an_10:219.11.1	“Bhāvetabbā kho panāyaṁ, bhikkhave, upekkhā cetovimutti itthiyā vā purisena vā.	219	
PA_an_10:219.11.2	Itthiyā vā, bhikkhave, purisassa vā nāyaṁ kāyo ādāya gamanīyo.	219	
PA_an_10:219.11.3	Cittantaro ayaṁ, bhikkhave, macco.	219	
PA_an_10:219.11.4	So evaṁ pajānāti:	219	
PA_an_10:219.11.5	‘yaṁ kho me idaṁ kiñci pubbe iminā karajakāyena pāpakammaṁ kataṁ, sabbaṁ taṁ idha vedanīyaṁ;	219	
PA_an_10:219.11.6	na taṁ anugaṁ bhavissatī’ti.	219	
PA_an_10:219.11.7	Evaṁ bhāvitā kho, bhikkhave, upekkhā cetovimutti anāgāmitāya saṁvattati, idha paññassa bhikkhuno uttari vimuttiṁ appaṭivijjhato”ti.	219	
PA_an_10:219.11.8	Navamaṁ.	219	
PA_an_10:220.0.1	Aṅguttara Nikāya 10.220	220	
PA_an_10:220.0.2	21. Karajakāyavagga	220	
PA_an_10:220.0.3	Adhammacariyāsutta	220	
PA_an_10:220.1.1	Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	220	
PA_an_10:220.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so brāhmaṇo bhagavantaṁ etadavoca:	220	
PA_an_10:220.1.3	“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti?	220	
PA_an_10:220.1.4	“Adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti.	220	
PA_an_10:220.2.1	“Ko pana, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti?	220	
PA_an_10:220.2.2	“Dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	220	
PA_an_10:220.3.1	“Na kho ahaṁ imassa bhoto gotamassa saṅkhittena bhāsitassa vitthārena atthaṁ ājānāmi.	220	
PA_an_10:220.3.2	Sādhu me bhavaṁ gotamo tathā dhammaṁ desetu yathāhaṁ imassa bhoto gotamassa saṅkhittena bhāsitassa vitthārena atthaṁ ājāneyyan”ti.	220	
PA_an_10:220.3.3	“Tena hi, brāhmaṇa, suṇāhi, sādhukaṁ manasi karohi; bhāsissāmī”ti.	220	
PA_an_10:220.3.4	“Evaṁ, bho”ti kho so brāhmaṇo bhagavato paccassosi.	220	
PA_an_10:220.3.5	Bhagavā etadavoca:	220	
PA_an_10:220.4.1	“Tividhā kho, brāhmaṇa, kāyena adhammacariyāvisamacariyā hoti;	220	
PA_an_10:220.4.2	catubbidhā vācāya adhammacariyāvisamacariyā hoti;	220	
PA_an_10:220.4.3	tividhā manasā adhammacariyāvisamacariyā hoti.	220	
PA_an_10:220.5.1	Kathañca, brāhmaṇa, tividhā kāyena adhammacariyāvisamacariyā hoti …pe…	220	
PA_an_10:220.5.2	evaṁ kho, brāhmaṇa, tividhā kāyena adhammacariyā visamacariyā hoti.	220	
PA_an_10:220.6.1	Kathañca, brāhmaṇa, catubbidhā vācāya adhammacariyāvisamacariyā hoti …pe…	220	
PA_an_10:220.6.2	evaṁ kho, brāhmaṇa, catubbidhā vācāya adhammacariyāvisamacariyā hoti.	220	
PA_an_10:220.7.1	Kathañca, brāhmaṇa, tividhā manasā adhammacariyāvisamacariyā hoti …pe…	220	
PA_an_10:220.7.2	evaṁ kho, brāhmaṇa, tividhā manasā adhammacariyāvisamacariyā hoti.	220	
PA_an_10:220.7.3	Evaṁ adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.	220	
PA_an_10:220.8.1	Tividhā, brāhmaṇa, kāyena dhammacariyāsamacariyā hoti;	220	
PA_an_10:220.8.2	catubbidhā vācāya dhammacariyāsamacariyā hoti;	220	
PA_an_10:220.8.3	tividhā manasā dhammacariyāsamacariyā hoti.	220	
PA_an_10:220.9.1	Kathañca, brāhmaṇa, tividhā kāyena dhammacariyāsamacariyā hoti …pe…	220	
PA_an_10:220.9.2	evaṁ kho, brāhmaṇa, tividhā kāyena dhammacariyāsamacariyā hoti.	220	
PA_an_10:220.10.1	Kathañca, brāhmaṇa, catubbidhā vācāya dhammacariyāsamacariyā hoti …pe…	220	
PA_an_10:220.10.2	evaṁ kho, brāhmaṇa, catubbidhā vācāya dhammacariyāsamacariyā hoti.	220	
PA_an_10:220.11.1	Kathañca, brāhmaṇa, tividhā manasā dhammacariyāsamacariyā hoti …pe…	220	
PA_an_10:220.11.2	evaṁ kho, brāhmaṇa, tividhā manasā dhammacariyāsamacariyā hoti.	220	
PA_an_10:220.11.3	Evaṁ dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	220	
PA_an_10:220.12.1	“Abhikkantaṁ, bho gotama, abhikkantaṁ, bho gotama …pe…	220	
PA_an_10:220.12.2	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	220	
PA_an_10:220.12.3	Dasamaṁ.	220	
PA_an_10:220.12.4	Karajakāyavaggo paṭhamo.	220	
PA_an_10:221.0.1	Aṅguttara Nikāya 10	221	
PA_an_10:221.0.2	22. Sāmaññavagga	221	
PA_an_10:221.1.1	“Dasahi, bhikkhave, dhammehi samannāgato yathābhataṁ nikkhitto evaṁ niraye.	221	
PA_an_10:221.1.2	Katamehi dasahi?	221	
PA_an_10:221.1.3_0	Pāṇātipātī hoti, adinnādāyī hoti, kāmesumicchācārī hoti, musāvādī hoti, pisuṇavāco	221	
PA_an_10:221.1.3_1	hoti, pharusavāco hoti, samphappalāpī hoti, abhijjhālu hoti, byāpannacitto hoti,	221	
PA_an_10:221.1.3_2	micchādiṭṭhiko hoti—	221	
PA_an_10:221.1.4	imehi kho, bhikkhave, dasahi dhammehi samannāgato yathābhataṁ nikkhitto evaṁ niraye.	221	
PA_an_10:221.2.1	Dasahi, bhikkhave, dhammehi samannāgato yathābhataṁ nikkhitto evaṁ sagge.	221	
PA_an_10:221.2.2	Katamehi dasahi?	221	
PA_an_10:221.2.3_0	Pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato	221	
PA_an_10:221.2.3_1	hoti, musāvādā paṭivirato hoti, pisuṇāya vācāya paṭivirato hoti, pharusāya vācāya	221	
PA_an_10:221.2.3_2	paṭivirato hoti, samphappalāpā paṭivirato hoti, anabhijjhālu hoti, abyāpannacitto	221	
PA_an_10:221.2.3_3	hoti, sammādiṭṭhiko hoti—	221	
PA_an_10:221.2.4	imehi kho, bhikkhave, dasahi dhammehi samannāgato yathābhataṁ nikkhitto evaṁ sagge”ti.	221	
PA_an_10:222.0.1	Aṅguttara Nikāya 10	222	
PA_an_10:222.0.2	22. Sāmaññavagga	222	
PA_an_10:222.1.1	“Vīsatiyā, bhikkhave, dhammehi samannāgato yathābhataṁ nikkhitto evaṁ niraye.	222	
PA_an_10:222.1.2	Katamehi vīsatiyā?	222	
PA_an_10:222.1.3	Attanā ca pāṇātipātī hoti, parañca pāṇātipāte samādapeti;	222	
PA_an_10:222.1.4	attanā ca adinnādāyī hoti, parañca adinnādāne samādapeti;	222	
PA_an_10:222.1.5	attanā ca kāmesumicchācārī hoti, parañca kāmesumicchācāre samādapeti;	222	
PA_an_10:222.1.6	attanā ca musāvādī hoti, parañca musāvāde samādapeti;	222	
PA_an_10:222.1.7	attanā ca pisuṇavāco hoti, parañca pisuṇāya vācāya samādapeti;	222	
PA_an_10:222.1.8	attanā ca pharusavāco hoti, parañca pharusāya vācāya samādapeti;	222	
PA_an_10:222.1.9	attanā ca samphappalāpī hoti, parañca samphappalāpe samādapeti;	222	
PA_an_10:222.1.10	attanā ca abhijjhālu hoti, parañca abhijjhāya samādapeti;	222	
PA_an_10:222.1.11	attanā ca byāpannacitto hoti, parañca byāpāde samādapeti;	222	
PA_an_10:222.1.12	attanā ca micchādiṭṭhiko hoti, parañca micchādiṭṭhiyā samādapeti—	222	
PA_an_10:222.1.13	imehi kho, bhikkhave, vīsatiyā dhammehi samannāgato yathābhataṁ nikkhitto evaṁ niraye.	222	
PA_an_10:222.2.1	Vīsatiyā, bhikkhave, dhammehi samannāgato yathābhataṁ nikkhitto evaṁ sagge.	222	
PA_an_10:222.2.2	Katamehi vīsatiyā?	222	
PA_an_10:222.2.3	Attanā ca pāṇātipātā paṭivirato hoti, parañca pāṇātipātā veramaṇiyā samādapeti;	222	
PA_an_10:222.2.4	attanā ca adinnādānā paṭivirato hoti, parañca adinnādānā veramaṇiyā samādapeti;	222	
PA_an_10:222.2.5	attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti;	222	
PA_an_10:222.2.6	attanā ca musāvādā paṭivirato hoti, parañca musāvādā veramaṇiyā samādapeti;	222	
PA_an_10:222.2.7	attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti;	222	
PA_an_10:222.2.8	attanā ca pharusāya vācāya paṭivirato hoti, parañca pharusāya vācāya veramaṇiyā samādapeti;	222	
PA_an_10:222.2.9	attanā ca samphappalāpā paṭivirato hoti, parañca samphappalāpā veramaṇiyā samādapeti;	222	
PA_an_10:222.2.10	attanā ca anabhijjhālu hoti, parañca anabhijjhāya samādapeti;	222	
PA_an_10:222.2.11	attanā ca abyāpannacitto hoti, parañca abyāpāde samādapeti;	222	
PA_an_10:222.2.12	attanā ca sammādiṭṭhiko hoti, parañca sammādiṭṭhiyā samādapeti—	222	
PA_an_10:222.2.13	imehi kho, bhikkhave, vīsatiyā dhammehi samannāgato yathābhataṁ nikkhitto evaṁ sagge”ti.	222	
PA_an_10:223.0.1	Aṅguttara Nikāya 10	223	
PA_an_10:223.0.2	22. Sāmaññavagga	223	
PA_an_10:223.1.1	“Tiṁsāya, bhikkhave, dhammehi samannāgato yathābhataṁ nikkhitto evaṁ niraye.	223	
PA_an_10:223.1.2	Katamehi tiṁsāya?	223	
PA_an_10:223.1.3	Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti;	223	
PA_an_10:223.1.4	attanā ca adinnādāyī hoti, parañca adinnādāne samādapeti, adinnādāne ca samanuñño hoti;	223	
PA_an_10:223.1.5	attanā ca kāmesumicchācārī hoti, parañca kāmesumicchācāre samādapeti, kāmesumicchācāre ca samanuñño hoti;	223	
PA_an_10:223.1.6	attanā ca musāvādī hoti, parañca musāvāde samādapeti, musāvāde ca samanuñño hoti;	223	
PA_an_10:223.1.7	attanā ca pisuṇavāco hoti, parañca pisuṇāya vācāya samādapeti, pisuṇāya vācāya ca samanuñño hoti;	223	
PA_an_10:223.1.8	attanā ca pharusavāco hoti, parañca pharusāya vācāya samādapeti, pharusāya vācāya ca samanuñño hoti;	223	
PA_an_10:223.1.9	attanā ca samphappalāpī hoti, parañca samphappalāpe samādapeti, samphappalāpe ca samanuñño hoti;	223	
PA_an_10:223.1.10	attanā ca abhijjhālu hoti, parañca abhijjhāya samādapeti, abhijjhāya ca samanuñño hoti;	223	
PA_an_10:223.1.11	attanā ca byāpannacitto hoti, parañca byāpāde samādapeti, byāpāde ca samanuñño hoti;	223	
PA_an_10:223.1.12	attanā ca micchādiṭṭhiko hoti, parañca micchādiṭṭhiyā samādapeti, micchādiṭṭhiyā ca samanuñño hoti—	223	
PA_an_10:223.1.13	imehi kho, bhikkhave, tiṁsāya dhammehi samannāgato yathābhataṁ nikkhitto evaṁ niraye.	223	
PA_an_10:223.2.1	Tiṁsāya, bhikkhave, dhammehi samannāgato yathābhataṁ nikkhitto evaṁ sagge.	223	
PA_an_10:223.2.2	Katamehi tiṁsāya?	223	
PA_an_10:223.2.3	Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti;	223	
PA_an_10:223.2.4	attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca samanuñño hoti;	223	
PA_an_10:223.2.5	attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti, kāmesumicchācārā veramaṇiyā ca samanuñño hoti;	223	
PA_an_10:223.2.6	attanā ca musāvādā paṭivirato hoti, parañca musāvādā veramaṇiyā samādapeti, musāvādā veramaṇiyā ca samanuñño hoti;	223	
PA_an_10:223.2.7	attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti, pisuṇāya vācāya veramaṇiyā ca samanuñño hoti;	223	
PA_an_10:223.2.8	attanā ca pharusāya vācāya paṭivirato hoti, parañca pharusāya vācāya veramaṇiyā samādapeti, pharusāya vācāya veramaṇiyā ca samanuñño hoti;	223	
PA_an_10:223.2.9	attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca samanuñño hoti;	223	
PA_an_10:223.2.10	attanā ca anabhijjhālu hoti, parañca anabhijjhāya samādapeti, anabhijjhāya ca samanuñño hoti;	223	
PA_an_10:223.2.11	attanā ca abyāpannacitto hoti, parañca abyāpāde samādapeti, abyāpāde ca samanuñño hoti;	223	
PA_an_10:223.2.12	attanā ca sammādiṭṭhiko hoti, parañca sammādiṭṭhiyā samādapeti, sammādiṭṭhiyā ca samanuñño hoti—	223	
PA_an_10:223.2.13	imehi kho, bhikkhave, tiṁsāya dhammehi samannāgato yathābhataṁ nikkhitto evaṁ sagge”ti.	223	
PA_an_10:224.0.1	Aṅguttara Nikāya 10	224	
PA_an_10:224.0.2	22. Sāmaññavagga	224	
PA_an_10:224.1.1	“Cattārīsāya, bhikkhave, dhammehi samannāgato yathābhataṁ nikkhitto evaṁ niraye.	224	
PA_an_10:224.1.2	Katamehi cattārīsāya?	224	
PA_an_10:224.1.3	Attanā ca pāṇātipātī hoti, parañca pāṇātipāte samādapeti, pāṇātipāte ca samanuñño hoti, pāṇātipātassa ca vaṇṇaṁ bhāsati;	224	
PA_an_10:224.1.4	attanā ca adinnādāyī hoti, parañca adinnādāne samādapeti, adinnādāne ca samanuñño hoti, adinnādānassa ca vaṇṇaṁ bhāsati;	224	
PA_an_10:224.1.5	attanā ca kāmesumicchācārī hoti, parañca kāmesumicchācāre samādapeti, kāmesumicchācāre ca samanuñño hoti, kāmesumicchācārassa ca vaṇṇaṁ bhāsati;	224	
PA_an_10:224.1.6	attanā ca musāvādī hoti, parañca musāvāde samādapeti, musāvāde ca samanuñño hoti, musāvādassa ca vaṇṇaṁ bhāsati;	224	
PA_an_10:224.1.7	attanā ca pisuṇavāco hoti, parañca pisuṇāya vācāya samādapeti, pisuṇāya vācāya ca samanuñño hoti, pisuṇāya vācāya ca vaṇṇaṁ bhāsati;	224	
PA_an_10:224.1.8	attanā ca pharusavāco hoti, parañca pharusāya vācāya samādapeti, pharusāya vācāya ca samanuñño hoti, pharusāya vācāya ca vaṇṇaṁ bhāsati;	224	
PA_an_10:224.1.9	attanā ca samphappalāpī hoti, parañca samphappalāpe samādapeti, samphappalāpe ca samanuñño hoti, samphappalāpassa ca vaṇṇaṁ bhāsati;	224	
PA_an_10:224.1.10	attanā ca abhijjhālu hoti, parañca abhijjhāya samādapeti, abhijjhāya ca samanuñño hoti, abhijjhāya ca vaṇṇaṁ bhāsati;	224	
PA_an_10:224.1.11	attanā ca byāpannacitto hoti, parañca byāpāde samādapeti, byāpāde ca samanuñño hoti, byāpādassa ca vaṇṇaṁ bhāsati;	224	
PA_an_10:224.1.12	attanā ca micchādiṭṭhiko hoti, parañca micchādiṭṭhiyā samādapeti, micchādiṭṭhiyā ca samanuñño hoti, micchādiṭṭhiyā ca vaṇṇaṁ bhāsati—	224	
PA_an_10:224.1.13	imehi kho, bhikkhave, cattārīsāya dhammehi samannāgato yathābhataṁ nikkhitto evaṁ niraye.	224	
PA_an_10:224.2.1	Cattārīsāya, bhikkhave, dhammehi samannāgato yathābhataṁ nikkhitto evaṁ sagge.	224	
PA_an_10:224.2.2	Katamehi cattārīsāya?	224	
PA_an_10:224.2.3	Attanā ca pāṇātipātā paṭivirato hoti, parañca pāṇātipātā veramaṇiyā samādapeti, pāṇātipātā veramaṇiyā ca samanuñño hoti, pāṇātipātā veramaṇiyā ca vaṇṇaṁ bhāsati;	224	
PA_an_10:224.2.4	attanā ca adinnādānā paṭivirato hoti, parañca adinnādānā veramaṇiyā samādapeti, adinnādānā veramaṇiyā ca samanuñño hoti, adinnādānā veramaṇiyā ca vaṇṇaṁ bhāsati;	224	
PA_an_10:224.2.5_0	attanā ca kāmesumicchācārā paṭivirato hoti, parañca kāmesumicchācārā veramaṇiyā samādapeti,	224	
PA_an_10:224.2.5_1	kāmesumicchācārā veramaṇiyā ca samanuñño hoti, kāmesumicchācārā veramaṇiyā ca vaṇṇaṁ bhāsati;	224	
PA_an_10:224.2.6	attanā ca musāvādā paṭivirato hoti, parañca musāvādā veramaṇiyā samādapeti, musāvādā veramaṇiyā ca samanuñño hoti, musāvādā veramaṇiyā ca vaṇṇaṁ bhāsati;	224	
PA_an_10:224.2.7_0	attanā ca pisuṇāya vācāya paṭivirato hoti, parañca pisuṇāya vācāya veramaṇiyā samādapeti,	224	
PA_an_10:224.2.7_1	pisuṇāya vācāya veramaṇiyā ca samanuñño hoti, pisuṇāya vācāya veramaṇiyā ca vaṇṇaṁ bhāsati;	224	
PA_an_10:224.2.8_0	attanā ca pharusāya vācāya paṭivirato hoti, parañca pharusāya vācāya veramaṇiyā ca	224	
PA_an_10:224.2.8_1	samādapeti, pharusāya vācāya veramaṇiyā ca samanuñño hoti, pharusāya vācāya veramaṇiyā ca vaṇṇaṁ bhāsati;	224	
PA_an_10:224.2.9	attanā ca samphappalāpā paṭivirato hoti, parañca samphappalāpā veramaṇiyā samādapeti, samphappalāpā veramaṇiyā ca samanuñño hoti, samphappalāpā veramaṇiyā ca vaṇṇaṁ bhāsati;	224	
PA_an_10:224.2.10	attanā ca anabhijjhālu hoti, parañca anabhijjhāya samādapeti, anabhijjhāya ca samanuñño hoti, anabhijjhāya ca vaṇṇaṁ bhāsati;	224	
PA_an_10:224.2.11	attanā ca abyāpannacitto hoti, parañca abyāpāde samādapeti, abyāpāde ca samanuñño hoti, abyāpādassa ca vaṇṇaṁ bhāsati;	224	
PA_an_10:224.2.12	attanā ca sammādiṭṭhiko hoti, parañca sammādiṭṭhiyā samādapeti, sammādiṭṭhiyā ca samanuñño hoti, sammādiṭṭhiyā ca vaṇṇaṁ bhāsati—	224	
PA_an_10:224.2.13	imehi kho, bhikkhave, cattārīsāya dhammehi samannāgato yathābhataṁ nikkhitto evaṁ sagge”ti.	224	
PA_an_10:225-228.0.1	Aṅguttara Nikāya 10	225-228	
PA_an_10:225-228.0.2	22. Sāmaññavagga	225-228	
PA_an_10:225-228.1.1	“Dasahi, bhikkhave, dhammehi samannāgato khataṁ upahataṁ attānaṁ pariharati …pe…	225-228	
PA_an_10:225-228.1.2	akkhataṁ anupahataṁ attānaṁ pariharati …pe…	225-228	
PA_an_10:225-228.1.3	vīsatiyā, bhikkhave …pe…	225-228	
PA_an_10:225-228.1.4	tiṁsāya, bhikkhave …pe…	225-228	
PA_an_10:225-228.1.5	cattārīsāya, bhikkhave, dhammehi samannāgato khataṁ upahataṁ attānaṁ pariharati …pe….	225-228	
PA_an_10:229-232.0.1	Aṅguttara Nikāya 10	229-232	
PA_an_10:229-232.0.2	22. Sāmaññavagga	229-232	
PA_an_10:229-232.1.1	“Dasahi, bhikkhave, dhammehi samannāgato idhekacco kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati …pe…	229-232	
PA_an_10:229-232.1.2	idhekacco kāyassa bhedā paraṁ maraṇā sugatiṁ saggaṁ lokaṁ upapajjati.	229-232	
PA_an_10:229-232.1.3	Vīsatiyā, bhikkhave …pe…	229-232	
PA_an_10:229-232.1.4	tiṁsāya, bhikkhave …pe…	229-232	
PA_an_10:229-232.1.5	cattārīsāya, bhikkhave, dhammehi samannāgato idhekacco kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati …pe…	229-232	
PA_an_10:229-232.1.6	idhekacco kāyassa bhedā paraṁ maraṇā sugatiṁ saggaṁ lokaṁ upapajjati”.	229-232	
PA_an_10:233-236.0.1	Aṅguttara Nikāya 10	233-236	
PA_an_10:233-236.0.2	22. Sāmaññavagga	233-236	
PA_an_10:233-236.1.1	“Dasahi, bhikkhave, dhammehi samannāgato bālo veditabbo …pe…	233-236	
PA_an_10:233-236.1.2	paṇḍito veditabbo …pe…	233-236	
PA_an_10:233-236.1.3	vīsatiyā, bhikkhave …pe…	233-236	
PA_an_10:233-236.1.4	tiṁsāya, bhikkhave …pe…	233-236	
PA_an_10:233-236.1.5	cattārīsāya, bhikkhave, dhammehi samannāgato bālo veditabbo …pe…	233-236	
PA_an_10:233-236.1.6	paṇḍito veditabbo …pe…	233-236	
PA_an_10:233-236.1.7	imehi kho, bhikkhave, cattārīsāya dhammehi samannāgato paṇḍito veditabbo”ti.	233-236	
PA_an_10:233-236.1.8	Sāmaññavaggo dutiyo.	233-236	
PA_an_10:237.0.1	Aṅguttara Nikāya 10	237	
PA_an_10:237.0.2	23. Rāgapeyyāla	237	
PA_an_10:237.1.1	“Rāgassa, bhikkhave, abhiññāya dasa dhammā bhāvetabbā.	237	
PA_an_10:237.1.2	Katame dasa?	237	
PA_an_10:237.1.3	Asubhasaññā, maraṇasaññā, āhāre paṭikūlasaññā, sabbaloke anabhiratasaññā, aniccasaññā, anicce dukkhasaññā, dukkhe anattasaññā, pahānasaññā, virāgasaññā, nirodhasaññā—	237	
PA_an_10:237.1.4	rāgassa, bhikkhave, abhiññāya ime dasa dhammā bhāvetabbā”ti.	237	
PA_an_10:238.0.1	Aṅguttara Nikāya 10	238	
PA_an_10:238.0.2	23. Rāgapeyyāla	238	
PA_an_10:238.1.1	“Rāgassa, bhikkhave, abhiññāya dasa dhammā bhāvetabbā.	238	
PA_an_10:238.1.2	Katame dasa?	238	
PA_an_10:238.1.3	Aniccasaññā, anattasaññā, āhāre paṭikūlasaññā, sabbaloke anabhiratasaññā, aṭṭhikasaññā, puḷavakasaññā, vinīlakasaññā, vipubbakasaññā, vicchiddakasaññā, uddhumātakasaññā—	238	
PA_an_10:238.1.4	rāgassa, bhikkhave, abhiññāya ime dasa dhammā bhāvetabbā”ti.	238	
PA_an_10:239.0.1	Aṅguttara Nikāya 10	239	
PA_an_10:239.0.2	23. Rāgapeyyāla	239	
PA_an_10:239.1.1	“Rāgassa, bhikkhave, abhiññāya dasa dhammā bhāvetabbā.	239	
PA_an_10:239.1.2	Katame dasa?	239	
PA_an_10:239.1.3	Sammādiṭṭhi, sammāsaṅkappo, sammāvācā, sammākammanto, sammāājīvo, sammāvāyāmo, sammāsati, sammāsamādhi, sammāñāṇaṁ, sammāvimutti—	239	
PA_an_10:239.1.4	rāgassa, bhikkhave, abhiññāya ime dasa dhammā bhāvetabbā”ti.	239	
PA_an_10:240-266.0.1	Aṅguttara Nikāya 10	240-266	
PA_an_10:240-266.0.2	23. Rāgapeyyāla	240-266	
PA_an_10:240-266.1.1	“Rāgassa, bhikkhave, pariññāya …pe…	240-266	
PA_an_10:240-266.1.2	parikkhayāya …	240-266	
PA_an_10:240-266.1.3	pahānāya …	240-266	
PA_an_10:240-266.1.4	khayāya …	240-266	
PA_an_10:240-266.1.5	vayāya …	240-266	
PA_an_10:240-266.1.6	virāgāya …	240-266	
PA_an_10:240-266.1.7	nirodhāya …	240-266	
PA_an_10:240-266.1.8	(…) cāgāya …	240-266	
PA_an_10:240-266.1.9	paṭinissaggāya …pe…	240-266	
PA_an_10:240-266.1.10	ime dasa dhammā bhāvetabbā”.	240-266	
PA_an_10:267-746.0.1	Aṅguttara Nikāya 10	267-746	
PA_an_10:267-746.0.2	23. Rāgapeyyāla	267-746	
PA_an_10:267-746.1.1	“Dosassa …pe…	267-746	
PA_an_10:267-746.1.2	mohassa …	267-746	
PA_an_10:267-746.1.3	kodhassa …	267-746	
PA_an_10:267-746.1.4	upanāhassa …	267-746	
PA_an_10:267-746.1.5	makkhassa …	267-746	
PA_an_10:267-746.1.6	paḷāsassa …	267-746	
PA_an_10:267-746.1.7	issāya …	267-746	
PA_an_10:267-746.1.8	macchariyassa …	267-746	
PA_an_10:267-746.1.9	māyāya …	267-746	
PA_an_10:267-746.1.10	sāṭheyyassa …	267-746	
PA_an_10:267-746.1.11	thambhassa …	267-746	
PA_an_10:267-746.1.12	sārambhassa …	267-746	
PA_an_10:267-746.1.13	mānassa …	267-746	
PA_an_10:267-746.1.14	atimānassa …	267-746	
PA_an_10:267-746.1.15	madassa …	267-746	
PA_an_10:267-746.1.16	pamādassa pariññāya …pe…	267-746	
PA_an_10:267-746.1.17	parikkhayāya …	267-746	
PA_an_10:267-746.1.18	pahānāya …	267-746	
PA_an_10:267-746.1.19	khayāya …	267-746	
PA_an_10:267-746.1.20	vayāya …	267-746	
PA_an_10:267-746.1.21	virāgāya …	267-746	
PA_an_10:267-746.1.22	nirodhāya …	267-746	
PA_an_10:267-746.1.23	(…) cāgāya …	267-746	
PA_an_10:267-746.1.24	paṭinissaggāya …pe…	267-746	
PA_an_10:267-746.1.25	ime dasa dhammā bhāvetabbā”ti.	267-746	
PA_an_10:267-746.1.26	Rāgapeyyālaṁ niṭṭhitaṁ.	267-746	
PA_an_10:267-746.1.27	Pañcamo paṇṇāsako samatto.	267-746	
PA_an_10:267-746.1.28	Dasakanipātapāḷi niṭṭhitā.	267-746	
