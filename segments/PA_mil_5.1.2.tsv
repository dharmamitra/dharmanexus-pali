segmentnr	original	folio	analyzed
PA_mil_5.1.2:0.1	Milindapañha	0	
PA_mil_5.1.2:0.2	Meṇḍakapañha	0	
PA_mil_5.1.2:0.3	Iddhibalavagga	0	
PA_mil_5.1.2:0.4	2 Sabbaññubhāvapañha	0	
PA_mil_5.1.2:1.1	“Bhante nāgasena, buddho sabbaññū”ti?	1	
PA_mil_5.1.2:1.2	“Āma, mahārāja, bhagavā sabbaññū, na ca bhagavato satataṁ samitaṁ ñāṇadassanaṁ paccupaṭṭhitaṁ, āvajjanapaṭibaddhaṁ bhagavato sabbaññutañāṇaṁ, āvajjitvā yadicchakaṁ jānātī”ti.	1	
PA_mil_5.1.2:1.3	“Tena hi, bhante nāgasena, buddho asabbaññūti.	1	
PA_mil_5.1.2:1.4	Yadi tassa pariyesanāya sabbaññutañāṇaṁ hotī”ti.	1	
PA_mil_5.1.2:1.5_0	“Vāhasataṁ kho, mahārāja, vīhīnaṁ aḍḍhacūḷañca vāhā vīhisattambaṇāni dve ca tumbā	1	
PA_mil_5.1.2:1.5_1	ekaccharākkhaṇe pavattacittassa ettakā vīhī lakkhaṁ ṭhapīyamānā parikkhayaṁ pariyādānaṁ gaccheyyuṁ?	1	
PA_mil_5.1.2:2.1	Tatrime sattavidhā cittā pavattanti—	2	
PA_mil_5.1.2:2.2	ye te, mahārāja, sarāgā sadosā samohā sakilesā abhāvitakāyā abhāvitasīlā abhāvitacittā abhāvitapaññā, tesaṁ taṁ cittaṁ garukaṁ uppajjati dandhaṁ pavattati.	2	
PA_mil_5.1.2:2.3	Kiṁ kāraṇā?	2	
PA_mil_5.1.2:2.4	Abhāvitattā cittassa.	2	
PA_mil_5.1.2:2.5	Yathā, mahārāja, vaṁsanāḷassa vitatassa visālassa vitthiṇṇassa saṁsibbitavisibbitassa sākhājaṭājaṭitassa ākaḍḍhiyantassa garukaṁ hoti āgamanaṁ dandhaṁ.	2	
PA_mil_5.1.2:2.6	Kiṁ kāraṇā?	2	
PA_mil_5.1.2:2.7	Saṁsibbitavisibbitattā sākhānaṁ.	2	
PA_mil_5.1.2:2.8	Evameva kho, mahārāja, ye te sarāgā sadosā samohā sakilesā abhāvitakāyā abhāvitasīlā abhāvitacittā abhāvitapaññā, tesaṁ taṁ cittaṁ garukaṁ uppajjati dandhaṁ pavattati.	2	
PA_mil_5.1.2:2.9	Kiṁ kāraṇā?	2	
PA_mil_5.1.2:2.10	Saṁsibbitavisibbitattā kilesehi, idaṁ paṭhamaṁ cittaṁ.	2	
PA_mil_5.1.2:3.1	Tatridaṁ dutiyaṁ cittaṁ vibhattamāpajjati—	3	
PA_mil_5.1.2:3.2	ye te, mahārāja, sotāpannā pihitāpāyā diṭṭhippattā viññātasatthusāsanā, tesaṁ taṁ cittaṁ tīsu ṭhānesu lahukaṁ uppajjati lahukaṁ pavattati.	3	
PA_mil_5.1.2:3.3	Uparibhūmīsu garukaṁ uppajjati dandhaṁ pavattati.	3	
PA_mil_5.1.2:3.4	Kiṁ kāraṇā?	3	
PA_mil_5.1.2:3.5	Tīsu ṭhānesu cittassa parisuddhattā upari kilesānaṁ appahīnattā.	3	
PA_mil_5.1.2:3.6	Yathā, mahārāja, vaṁsanāḷassa tipabbagaṇṭhiparisuddhassa upari sākhājaṭājaṭitassa ākaḍḍhiyantassa yāva tipabbaṁ tāva lahukaṁ eti, tato upari thaddhaṁ.	3	
PA_mil_5.1.2:3.7	Kiṁ kāraṇā?	3	
PA_mil_5.1.2:3.8	Heṭṭhā parisuddhattā upari sākhājaṭājaṭitattā.	3	
PA_mil_5.1.2:3.9_0	Evameva kho, mahārāja, ye te sotāpannā pihitāpāyā diṭṭhippattā viññātasatthusāsanā,	3	
PA_mil_5.1.2:3.9_1	tesaṁ taṁ cittaṁ tīsu ṭhānesu lahukaṁ uppajjati lahukaṁ pavattati, uparibhūmīsu garukaṁ	3	
PA_mil_5.1.2:3.9_2	uppajjati dandhaṁ pavattati.	3	
PA_mil_5.1.2:3.10	Kiṁ kāraṇā?	3	
PA_mil_5.1.2:3.11	Tīsu ṭhānesu cittassa parisuddhattā upari kilesānaṁ appahīnattā, idaṁ dutiyaṁ cittaṁ.	3	
PA_mil_5.1.2:4.1	Tatridaṁ tatiyaṁ cittaṁ vibhattamāpajjati—	4	
PA_mil_5.1.2:4.2	ye te, mahārāja, sakadāgāmino, yesaṁ rāgadosamohā tanubhūtā, tesaṁ taṁ cittaṁ pañcasu ṭhānesu lahukaṁ uppajjati lahukaṁ pavattati, uparibhūmīsu garukaṁ uppajjati dandhaṁ pavattati.	4	
PA_mil_5.1.2:4.3	Kiṁ kāraṇā?	4	
PA_mil_5.1.2:4.4	Pañcasu ṭhānesu cittassa parisuddhattā upari kilesānaṁ appahīnattā.	4	
PA_mil_5.1.2:4.5	Yathā, mahārāja, vaṁsanāḷassa pañcapabbagaṇṭhiparisuddhassa upari sākhājaṭājaṭitassa ākaḍḍhiyantassa yāva pañcapabbaṁ tāva lahukaṁ eti, tato upari thaddhaṁ.	4	
PA_mil_5.1.2:4.6	Kiṁ kāraṇā?	4	
PA_mil_5.1.2:4.7	Heṭṭhā parisuddhattā upari sākhājaṭājaṭitattā.	4	
PA_mil_5.1.2:4.8_0	Evameva kho, mahārāja, ye te sakadāgāmino, yesaṁ rāgadosamohā tanubhūtā, tesaṁ taṁ	4	
PA_mil_5.1.2:4.8_1	cittaṁ pañcasu ṭhānesu lahukaṁ uppajjati lahukaṁ pavattati, uparibhūmīsu garukaṁ	4	
PA_mil_5.1.2:4.8_2	uppajjati dandhaṁ pavattati.	4	
PA_mil_5.1.2:4.9	Kiṁ kāraṇā?	4	
PA_mil_5.1.2:4.10	Pañcasu ṭhānesu cittassa parisuddhattā upari kilesānaṁ appahīnattā, idaṁ tatiyaṁ cittaṁ.	4	
PA_mil_5.1.2:5.1	Tatridaṁ catutthaṁ cittaṁ vibhattamāpajjati—	5	
PA_mil_5.1.2:5.2_0	ye te, mahārāja, anāgāmino, yesaṁ pañcorambhāgiyāni saṁyojanāni pahīnāni, tesaṁ taṁ	5	
PA_mil_5.1.2:5.2_1	cittaṁ dasasu ṭhānesu lahukaṁ uppajjati lahukaṁ pavattati, uparibhūmīsu garukaṁ uppajjati dandhaṁ pavattati.	5	
PA_mil_5.1.2:5.3	Kiṁ kāraṇā?	5	
PA_mil_5.1.2:5.4	Dasasu ṭhānesu cittassa parisuddhattā upari kilesānaṁ appahīnattā.	5	
PA_mil_5.1.2:5.5	Yathā, mahārāja, vaṁsanāḷassa dasapabbagaṇṭhiparisuddhassa upari sākhājaṭājaṭitassa ākaḍḍhiyantassa yāva dasapabbaṁ tāva lahukaṁ eti, tato upari thaddhaṁ.	5	
PA_mil_5.1.2:5.6	Kiṁ kāraṇā?	5	
PA_mil_5.1.2:5.7	Heṭṭhā parisuddhattā upari sākhājaṭājaṭitattā.	5	
PA_mil_5.1.2:5.8_0	Evameva kho, mahārāja, ye te anāgāmino, yesaṁ pañcorambhāgiyāni saṁyojanāni pahīnāni,	5	
PA_mil_5.1.2:5.8_1	tesaṁ taṁ cittaṁ dasasu ṭhānesu lahukaṁ uppajjati lahukaṁ pavattati, uparibhūmīsu	5	
PA_mil_5.1.2:5.8_2	garukaṁ uppajjati dandhaṁ pavattati.	5	
PA_mil_5.1.2:5.9	Kiṁ kāraṇā?	5	
PA_mil_5.1.2:5.10	Dasasu ṭhānesu cittassa parisuddhattā upari kilesānaṁ appahīnattā, idaṁ catutthaṁ cittaṁ.	5	
PA_mil_5.1.2:6.1	Tatridaṁ pañcamaṁ cittaṁ vibhattamāpajjati—	6	
PA_mil_5.1.2:6.2_0	ye te, mahārāja, arahanto khīṇāsavā dhotamalā vantakilesā vusitavanto katakaraṇīyā	6	
PA_mil_5.1.2:6.2_1	ohitabhārā anuppattasadatthā parikkhīṇabhavasaṁyojanā pattapaṭisambhidā sāvakabhūmīsu	6	
PA_mil_5.1.2:6.2_2	parisuddhā, tesaṁ taṁ cittaṁ sāvakavisaye lahukaṁ uppajjati lahukaṁ pavattati, paccekabuddhabhūmīsu	6	
PA_mil_5.1.2:6.2_3	garukaṁ uppajjati dandhaṁ pavattati.	6	
PA_mil_5.1.2:6.3	Kiṁ kāraṇā?	6	
PA_mil_5.1.2:6.4	Parisuddhattā sāvakavisaye, aparisuddhattā paccekabuddhavisaye.	6	
PA_mil_5.1.2:6.5	Yathā, mahārāja, vaṁsanāḷassa sabbapabbagaṇṭhiparisuddhassa ākaḍḍhiyantassa lahukaṁ hoti āgamanaṁ adandhaṁ.	6	
PA_mil_5.1.2:6.6	Kiṁ kāraṇā?	6	
PA_mil_5.1.2:6.7	Sabbapabbagaṇṭhiparisuddhattā agahanattā vaṁsassa.	6	
PA_mil_5.1.2:6.8_0	Evameva kho, mahārāja, ye te arahanto khīṇāsavā dhotamalā vantakilesā vusitavanto	6	
PA_mil_5.1.2:6.8_1	katakaraṇīyā ohitabhārā anuppattasadatthā parikkhīṇabhavasaṁyojanā pattapaṭisambhidā	6	
PA_mil_5.1.2:6.8_2	sāvakabhūmīsu parisuddhā, tesaṁ taṁ cittaṁ sāvakavisaye lahukaṁ uppajjati lahukaṁ	6	
PA_mil_5.1.2:6.8_3	pavattati, paccekabuddhabhūmīsu garukaṁ uppajjati dandhaṁ pavattati.	6	
PA_mil_5.1.2:6.9	Kiṁ kāraṇā?	6	
PA_mil_5.1.2:6.10	Parisuddhattā sāvakavisaye, aparisuddhattā paccekabuddhavisaye, idaṁ pañcamaṁ cittaṁ.	6	
PA_mil_5.1.2:7.1	Tatridaṁ chaṭṭhaṁ cittaṁ vibhattamāpajjati—	7	
PA_mil_5.1.2:7.2_0	ye te, mahārāja, paccekabuddhā sayambhuno anācariyakā ekacārino khaggavisāṇakappā	7	
PA_mil_5.1.2:7.2_1	sakavisaye parisuddhavimalacittā, tesaṁ taṁ cittaṁ sakavisaye lahukaṁ uppajjati lahukaṁ	7	
PA_mil_5.1.2:7.2_2	pavattati, sabbaññubuddhabhūmīsu garukaṁ uppajjati dandhaṁ pavattati.	7	
PA_mil_5.1.2:7.3	Kiṁ kāraṇā?	7	
PA_mil_5.1.2:7.4	Parisuddhattā sakavisaye mahantattā sabbaññubuddhavisayassa.	7	
PA_mil_5.1.2:7.5_0	Yathā, mahārāja, puriso sakavisayaṁ parittaṁ nadiṁ rattimpi divāpi yadicchakaṁ acchambhito	7	
PA_mil_5.1.2:7.5_1	otareyya, atha parato mahāsamuddaṁ gambhīraṁ vitthataṁ agādhamapāraṁ disvā bhāyeyya,	7	
PA_mil_5.1.2:7.5_2	dandhāyeyya na visaheyya otarituṁ.	7	
PA_mil_5.1.2:7.6	Kiṁ kāraṇā?	7	
PA_mil_5.1.2:7.7	Tiṇṇattā sakavisayassa, mahantattā ca mahāsamuddassa.	7	
PA_mil_5.1.2:7.8_0	Evameva kho, mahārāja, ye te paccekabuddhā sayambhuno anācariyakā ekacārino khaggavisāṇakappā	7	
PA_mil_5.1.2:7.8_1	sakavisaye parisuddhavimalacittā, tesaṁ taṁ cittaṁ sakavisaye lahukaṁ uppajjati lahukaṁ	7	
PA_mil_5.1.2:7.8_2	pavattati, sabbaññubuddhabhūmīsu garukaṁ uppajjati dandhaṁ pavattati.	7	
PA_mil_5.1.2:7.9	Kiṁ kāraṇā?	7	
PA_mil_5.1.2:7.10	Parisuddhattā sakavisaye mahantattā sabbaññubuddhavisayassa, idaṁ chaṭṭhaṁ cittaṁ.	7	
PA_mil_5.1.2:8.1	Tatridaṁ sattamaṁ cittaṁ vibhattamāpajjati—	8	
PA_mil_5.1.2:8.2_0	ye te, mahārāja, sammāsambuddhā sabbaññuno dasabaladharā catuvesārajjavisāradā aṭṭhārasahi	8	
PA_mil_5.1.2:8.2_1	buddhadhammehi samannāgatā anantajinā anāvaraṇañāṇā, tesaṁ taṁ cittaṁ sabbattha lahukaṁ	8	
PA_mil_5.1.2:8.2_2	uppajjati lahukaṁ pavattati.	8	
PA_mil_5.1.2:8.3	Kiṁ kāraṇā?	8	
PA_mil_5.1.2:8.4	Sabbattha parisuddhattā.	8	
PA_mil_5.1.2:8.5_0	Api nu kho, mahārāja, nārācassa sudhotassa vimalassa niggaṇṭhissa sukhumadhārassa	8	
PA_mil_5.1.2:8.5_1	ajimhassa avaṅkassa akuṭilassa daḷhacāpasamārūḷhassa khomasukhume vā kappāsasukhume	8	
PA_mil_5.1.2:8.5_2	vā kambalasukhume vā balavanipātitassa dandhāyitattaṁ vā lagganaṁ vā hotī”ti?	8	
PA_mil_5.1.2:8.6	“Na hi, bhante”.	8	
PA_mil_5.1.2:8.7	“Kiṁ kāraṇā?	8	
PA_mil_5.1.2:8.8	Sukhumattā vatthānaṁ sudhotattā nārācassa nipātassa ca balavattāti;	8	
PA_mil_5.1.2:8.9_0	evameva kho, mahārāja, ye te sammāsambuddhā sabbaññuno dasabaladharā catuvesārajjavisāradā	8	
PA_mil_5.1.2:8.9_1	aṭṭhārasahi buddhadhammehi samannāgatā anantajinā anāvaraṇañāṇā, tesaṁ taṁ cittaṁ	8	
PA_mil_5.1.2:8.9_2	sabbattha lahukaṁ uppajjati lahukaṁ pavattati.	8	
PA_mil_5.1.2:8.10	Kiṁ kāraṇā?	8	
PA_mil_5.1.2:8.11	Sabbattha parisuddhattā, idaṁ sattamaṁ cittaṁ.	8	
PA_mil_5.1.2:9.1	Tatra, mahārāja, yadidaṁ sabbaññubuddhānaṁ cittaṁ, taṁ channampi cittānaṁ gaṇanaṁ atikkamitvā asaṅkhyeyyena guṇena parisuddhañca lahukañca.	9	
PA_mil_5.1.2:9.2	Yasmā ca bhagavato cittaṁ parisuddhañca lahukañca, tasmā, mahārāja, bhagavā yamakapāṭihīraṁ dasseti.	9	
PA_mil_5.1.2:9.3_0	Yamakapāṭihīre, mahārāja, ñātabbaṁ buddhānaṁ bhagavantānaṁ cittaṁ evaṁ lahuparivattanti,	9	
PA_mil_5.1.2:9.3_1	na tattha sakkā uttariṁ kāraṇaṁ vattuṁ, tepi, mahārāja, pāṭihīrā sabbaññubuddhānaṁ	9	
PA_mil_5.1.2:9.3_2	cittaṁ upādāya gaṇanampi saṅkhampi kalampi kalabhāgampi na upenti, āvajjanapaṭibaddhaṁ,	9	
PA_mil_5.1.2:9.3_3	mahārāja, bhagavato sabbaññutañāṇaṁ, āvajjetvā yadicchakaṁ jānāti.	9	
PA_mil_5.1.2:10.1_0	Yathā, mahārāja, puriso hatthe ṭhapitaṁ yaṁ kiñci dutiye hatthe ṭhapeyya vivaṭena	10	
PA_mil_5.1.2:10.1_1	mukhena vācaṁ nicchāreyya, mukhagataṁ bhojanaṁ gileyya, ummīletvā vā nimīleyya, nimīletvā	10	
PA_mil_5.1.2:10.1_2	vā ummīleyya, samiñjitaṁ vā bāhaṁ pasāreyya, pasāritaṁ vā bāhaṁ samiñjeyya, cirataraṁ	10	
PA_mil_5.1.2:10.1_3	etaṁ, mahārāja, lahutaraṁ bhagavato sabbaññutañāṇaṁ, lahutaraṁ āvajjanaṁ, āvajjetvā	10	
PA_mil_5.1.2:10.1_4	yadicchakaṁ jānāti, āvajjanavikalamattakena na tāvatā buddhā bhagavanto asabbaññuno nāma hontī”ti.	10	
PA_mil_5.1.2:11.1	“Āvajjanampi, bhante nāgasena, pariyesanāya kātabbaṁ, iṅgha maṁ tattha kāraṇena saññāpehī”ti.	11	
PA_mil_5.1.2:11.2_0	“Yathā, mahārāja, purisassa aḍḍhassa mahaddhanassa mahābhogassa pahūtajātarūparajatassa	11	
PA_mil_5.1.2:11.2_1	pahūtavittūpakaraṇassa pahūtadhanadhaññassa sālivīhiyavataṇḍulatilamuggamāsapubbaṇṇāparaṇṇasappitelanavanītakhīradadhimadhuguḷaphāṇitā	11	
PA_mil_5.1.2:11.2_2	ca khaḷopikumbhipīṭharakoṭṭhabhājanagatā bhaveyyuṁ, tassa ca purisassa pāhunako āgaccheyya	11	
PA_mil_5.1.2:11.2_3	bhattāraho bhattābhikaṅkhī, tassa ca gehe yaṁ randhaṁ bhojanaṁ, taṁ pariniṭṭhitaṁ	11	
PA_mil_5.1.2:11.2_4	bhaveyya, kumbhito taṇḍule nīharitvā bhojanaṁ randheyya, api ca kho so, mahārāja,	11	
PA_mil_5.1.2:11.2_5	tāvatakena bhojanavekallamattakena adhano nāma kapaṇo nāma bhaveyyā”ti?	11	
PA_mil_5.1.2:11.3	“Na hi, bhante, cakkavattirañño gharepi, bhante, akāle bhojanavekallaṁ hoti, kiṁ pana gahapatikassā”ti?	11	
PA_mil_5.1.2:11.4	“Evameva kho, mahārāja, tathāgatassa āvajjanavikalamattakaṁ sabbaññutañāṇaṁ āvajjetvā yadicchakaṁ jānāti.	11	
PA_mil_5.1.2:12.1_0	Yathā vā pana, mahārāja, rukkho assa phalito oṇatavinato piṇḍibhārabharito, na kiñci	12	
PA_mil_5.1.2:12.1_1	tattha patitaṁ phalaṁ bhaveyya, api nu kho so, mahārāja, rukkho tāvatakena patitaphalavekallamattakena	12	
PA_mil_5.1.2:12.1_2	aphalo nāma bhaveyyā”ti?	12	
PA_mil_5.1.2:12.2	“Na hi, bhante, patanapaṭibaddhāni tāni rukkhaphalāni, patite yadicchakaṁ labhatī”ti.	12	
PA_mil_5.1.2:12.3	“Evameva kho, mahārāja, tathāgatassa āvajjanapaṭibaddhaṁ sabbaññutañāṇaṁ āvajjetvā yadicchakaṁ jānātī”ti.	12	
PA_mil_5.1.2:13.1	“Bhante nāgasena, āvajjetvā āvajjetvā buddho yadicchakaṁ jānātī”ti?	13	
PA_mil_5.1.2:13.2	“Āma, mahārāja, bhagavā āvajjetvā āvajjetvā yadicchakaṁ jānātīti.	13	
PA_mil_5.1.2:14.1	Yathā, mahārāja, cakkavattī rājā yadā cakkaratanaṁ sarati ‘upetu me cakkaratanan’ti, sarite cakkaratanaṁ upeti;	14	
PA_mil_5.1.2:14.2	evameva kho, mahārāja, tathāgato āvajjetvā āvajjetvā yadicchakaṁ jānātī”ti.	14	
PA_mil_5.1.2:14.3	“Daḷhaṁ, bhante nāgasena, kāraṇaṁ, buddho sabbaññū, sampaṭicchāma buddho sabbaññū”ti.	14	
PA_mil_5.1.2:15.1	Buddhasabbaññubhāvapañho dutiyo.	15	
