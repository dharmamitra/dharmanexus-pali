segmentnr	original	folio	analyzed
PA_ne_21:0.1	Netti	0	
PA_ne_21:0.2	Paṭiniddesavāra	0	
PA_ne_21:0.3	Sampāta 2	0	
PA_ne_21:0.4	Vicayahārasampāta	0	
PA_ne_21:1.1	Tattha katamo vicayo hārasampāto?	1	
PA_ne_21:1.2	Tattha taṇhā duvidhā kusalāpi akusalāpi.	1	
PA_ne_21:1.3	Akusalā saṁsāragāminī, kusalā apacayagāminī pahānataṇhā.	1	
PA_ne_21:1.4	Mānopi duvidho kusalopi akusalopi.	1	
PA_ne_21:1.5	Yaṁ mānaṁ nissāya mānaṁ pajahati, ayaṁ māno kusalo.	1	
PA_ne_21:1.6	Yo pana māno dukkhaṁ nibbattayati, ayaṁ māno akusalo.	1	
PA_ne_21:1.7_0	Tattha yaṁ nekkhammasitaṁ domanassaṁ kudāssunāmāhaṁ taṁ āyatanaṁ sacchikatvā upasampajja	1	
PA_ne_21:1.7_1	viharissaṁ yaṁ ariyā santaṁ āyatanaṁ sacchikatvā upasampajja viharantīti tassa uppajjati	1	
PA_ne_21:1.7_2	pihā, pihāpaccayā domanassaṁ, ayaṁ taṇhā kusalā rāgavirāgā cetovimutti, tadārammaṇā	1	
PA_ne_21:1.7_3	kusalā avijjāvirāgā paññāvimutti.	1	
PA_ne_21:2.1	Tassā ko pavicayo?	2	
PA_ne_21:2.2	Aṭṭha maggaṅgāni sammādiṭṭhi sammāsaṅkappo sammāvācā sammākammanto sammāājīvo sammāvāyāmo sammāsati sammāsamādhi.	2	
PA_ne_21:2.3	So kattha daṭṭhabbo?	2	
PA_ne_21:2.4	Catutthe jhāne pāramitāya.	2	
PA_ne_21:2.5	Catutthe hi jhāne aṭṭhaṅgasamannāgataṁ cittaṁ bhāvayati parisuddhaṁ pariyodātaṁ anaṅgaṇaṁ vigatūpakkilesaṁ mudu kammaniyaṁ ṭhitaṁ āneñjappattaṁ.	2	
PA_ne_21:2.6_0	So tattha aṭṭhavidhaṁ adhigacchati cha abhiññā dve ca visese, taṁ cittaṁ yato parisuddhaṁ,	2	
PA_ne_21:2.6_1	tato pariyodātaṁ, yato pariyodātaṁ, tato anaṅgaṇaṁ, yato anaṅgaṇaṁ, tato vigatūpakkilesaṁ,	2	
PA_ne_21:2.6_2	yato vigatūpakkilesaṁ, tato mudu, yato mudu, tato kammaniyaṁ, yato kammaniyaṁ, tato	2	
PA_ne_21:2.6_3	ṭhitaṁ, yato ṭhitaṁ, tato āneñjappattaṁ.	2	
PA_ne_21:2.7	Tattha aṅgaṇā ca upakkilesā ca tadubhayaṁ taṇhāpakkho.	2	
PA_ne_21:2.8	Yā ca iñjanā yā ca cittassa aṭṭhiti, ayaṁ diṭṭhipakkho.	2	
PA_ne_21:3.1	Cattāri indriyāni dukkhindriyaṁ domanassindriyaṁ sukhindriyaṁ somanassindriyañca catutthajjhāne nirujjhanti, tassa upekkhindriyaṁ avasiṭṭhaṁ bhavati.	3	
PA_ne_21:3.2_0	So uparimaṁ samāpattiṁ santato manasikaroti, tassa uparimaṁ samāpattiṁ santato manasikaroto	3	
PA_ne_21:3.2_1	catutthajjhāne oḷārikā saññā saṇṭhahati ukkaṇṭhā ca paṭighasaññā, so sabbaso rūpasaññānaṁ	3	
PA_ne_21:3.2_2	samatikkamā paṭighasaññānaṁ atthaṅgamā nānattasaññānaṁ amanasikārā “anantaṁ ākāsan”ti	3	
PA_ne_21:3.2_3	ākāsānañcāyatanasamāpattiṁ sacchikatvā upasampajja viharati.	3	
PA_ne_21:3.3_0	Abhiññābhinīhāro rūpasaññā vokāro nānattasaññā samatikkamati paṭighasaññā cassa abbhatthaṁ	3	
PA_ne_21:3.3_1	gacchati, evaṁ samādhi tassa samāhitassa obhāso antaradhāyati dassanañca rūpānaṁ,	3	
PA_ne_21:3.3_2	so samādhi chaḷaṅgasamannāgato paccavekkhitabbo.	3	
PA_ne_21:3.4_0	Anabhijjhāsahagataṁ me mānasaṁ sabbaloke, abyāpannaṁ me cittaṁ sabbasattesu, āraddhaṁ	3	
PA_ne_21:3.4_1	me vīriyaṁ paggahitaṁ, passaddho me kāyo asāraddho, samāhitaṁ me cittaṁ avikkhittaṁ,	3	
PA_ne_21:3.4_2	upaṭṭhitā me sati asammuṭṭhā, tattha yañca anabhijjhāsahagataṁ mānasaṁ sabbaloke	3	
PA_ne_21:3.4_3	yañca abyāpannaṁ cittaṁ sabbasattesu yañca āraddhaṁ vīriyaṁ paggahitaṁ yañca samāhitaṁ	3	
PA_ne_21:3.4_4	cittaṁ avikkhittaṁ, ayaṁ samatho.	3	
PA_ne_21:3.5	Yo passaddho kāyo asāraddho, ayaṁ samādhiparikkhāro.	3	
PA_ne_21:3.6	Yā upaṭṭhitā sati asammuṭṭhā ayaṁ vipassanā.	3	
PA_ne_21:4.1	So samādhi pañcavidhena veditabbo.	4	
PA_ne_21:4.2_0	Ayaṁ samādhi “paccuppannasukho”ti itissa paccattameva ñāṇadassanaṁ paccupaṭṭhitaṁ	4	
PA_ne_21:4.2_1	bhavati, ayaṁ samādhi “āyatiṁ sukhavipāko”ti itissa paccattameva ñāṇadassanaṁ paccupaṭṭhitaṁ	4	
PA_ne_21:4.2_2	bhavati, ayaṁ samādhi “ariyo nirāmiso”ti itissa paccattameva ñāṇadassanaṁ paccupaṭṭhitaṁ	4	
PA_ne_21:4.2_3	bhavati, ayaṁ samādhi “akāpurisasevito”ti itissa paccattameva ñāṇadassanaṁ paccupaṭṭhitaṁ	4	
PA_ne_21:4.2_4	bhavati, ayaṁ samādhi “santo ceva paṇīto ca paṭippassaddhiladdho ca ekodibhāvādhigato	4	
PA_ne_21:4.2_5	ca na sasaṅkhāraniggayhavāritagato cā”ti itissa paccattameva ñāṇadassanaṁ paccupaṭṭhitaṁ bhavati.	4	
PA_ne_21:4.3	Taṁ kho panimaṁ samādhiṁ “sato samāpajjāmi sato vuṭṭhahāmī”ti itissa paccattameva ñāṇadassanaṁ paccupaṭṭhitaṁ bhavati.	4	
PA_ne_21:4.4	Tattha yo ca samādhi paccuppannasukho yo ca samādhi āyatiṁ sukhavipāko ayaṁ samatho.	4	
PA_ne_21:4.5_0	Yo ca samādhi ariyo nirāmiso, yo ca samādhi akāpurisasevito, yo ca samādhi santo	4	
PA_ne_21:4.5_1	ceva paṇīto ca paṭippassaddhiladdho ca ekodibhāvādhigato ca na sasaṅkhāraniggayhavāritagato	4	
PA_ne_21:4.5_2	ca yañcāhaṁ taṁ kho panimaṁ samādhiṁ sato samāpajjāmi sato vuṭṭhahāmīti, ayaṁ vipassanā.	4	
PA_ne_21:5.1	So samādhi pañcavidhena veditabbo pītipharaṇatā sukhapharaṇatā cetopharaṇatā ālokapharaṇatā paccavekkhaṇānimittaṁ.	5	
PA_ne_21:5.2	Tattha yo ca pītipharaṇo yo ca sukhapharaṇo yo ca cetopharaṇo, ayaṁ samatho.	5	
PA_ne_21:5.3	Yo ca ālokapharaṇo yañca paccavekkhaṇānimittaṁ.	5	
PA_ne_21:5.4	Ayaṁ vipassanā.	5	
PA_ne_21:6.1	Dasa kasiṇāyatanāni pathavīkasiṇaṁ āpokasiṇaṁ tejokasiṇaṁ vāyokasiṇaṁ nīlakasiṇaṁ pītakasiṇaṁ lohitakasiṇaṁ odātakasiṇaṁ ākāsakasiṇaṁ viññāṇakasiṇaṁ.	6	
PA_ne_21:6.2	Tattha yañca pathavīkasiṇaṁ yañca āpokasiṇaṁ evaṁ sabbaṁ, yañca odātakasiṇaṁ.	6	
PA_ne_21:6.3	Imāni aṭṭha kasiṇāni samatho.	6	
PA_ne_21:6.4	Yañca ākāsakasiṇaṁ yañca viññāṇakasiṇaṁ, ayaṁ vipassanā.	6	
PA_ne_21:6.5	Evaṁ sabbo ariyo maggo yena yena ākārena vutto, tena tena samathavipassanena yojayitabbo.	6	
PA_ne_21:6.6	Te tīhi dhammehi saṅgahitā aniccatāya dukkhatāya anattatāya.	6	
PA_ne_21:6.7	So samathavipassanaṁ bhāvayamāno tīṇi vimokkhamukhāni bhāvayati.	6	
PA_ne_21:6.8	Tīṇi vimokkhamukhāni bhāvayanto tayo khandhe bhāvayati.	6	
PA_ne_21:6.9	Tayo khandhe bhāvayanto ariyaṁ aṭṭhaṅgikaṁ maggaṁ bhāvayati.	6	
PA_ne_21:7.1_0	Rāgacarito puggalo animittena vimokkhamukhena niyyāti adhicittasikkhāya sikkhanto	7	
PA_ne_21:7.1_1	lobhaṁ akusalamūlaṁ pajahanto sukhavedanīyaṁ phassaṁ anupagacchanto sukhaṁ vedanaṁ	7	
PA_ne_21:7.1_2	parijānanto rāgamalaṁ pavāhento rāgarajaṁ niddhunanto rāgavisaṁ vamento rāgaggiṁ	7	
PA_ne_21:7.1_3	nibbāpento rāgasallaṁ uppāṭento rāgajaṭaṁ vijaṭento.	7	
PA_ne_21:7.2_0	Dosacarito puggalo appaṇihitena vimokkhamukhena niyyāti adhisīlasikkhāya sikkhanto	7	
PA_ne_21:7.2_1	dosaṁ akusalamūlaṁ pajahanto dukkhavedanīyaṁ phassaṁ anupagacchanto dukkhavedanaṁ	7	
PA_ne_21:7.2_2	parijānanto dosamalaṁ pavāhento dosarajaṁ niddhunanto dosavisaṁ vamento dosaggiṁ	7	
PA_ne_21:7.2_3	nibbāpento dosasallaṁ uppāṭento dosajaṭaṁ vijaṭento.	7	
PA_ne_21:7.3_0	Mohacarito puggalo suññatavimokkhamukhena niyyāti adhipaññāsikkhāya sikkhanto mohaṁ	7	
PA_ne_21:7.3_1	akusalamūlaṁ pajahanto adukkhamasukhavedanīyaṁ phassaṁ anupagacchanto adukkhamasukhaṁ	7	
PA_ne_21:7.3_2	vedanaṁ parijānanto mohamalaṁ pavāhento moharajaṁ niddhunanto mohavisaṁ vamento mohaggiṁ	7	
PA_ne_21:7.3_3	nibbāpento mohasallaṁ uppāṭento mohajaṭaṁ vijaṭento.	7	
PA_ne_21:8.1	Tattha suññatavimokkhamukhaṁ paññākkhandho, animittavimokkhamukhaṁ samādhikkhandho, appaṇihitavimokkhamukhaṁ sīlakkhandho.	8	
PA_ne_21:8.2	So tīṇi vimokkhamukhāni bhāvayanto tayo khandhe bhāvayati, tayo khandhe bhāvayanto ariyaṁ aṭṭhaṅgikaṁ maggaṁ bhāvayati.	8	
PA_ne_21:8.3_0	Tattha yā ca sammāvācā yo ca sammākammanto yo ca sammāājīvo, ayaṁ sīlakkhandho, yo	8	
PA_ne_21:8.3_1	ca sammāvāyāmo yā ca sammāsati yo ca sammāsamādhi, ayaṁ samādhikkhandho, yā ca sammādiṭṭhi	8	
PA_ne_21:8.3_2	yo ca sammāsaṅkappo, ayaṁ paññākkhandho.	8	
PA_ne_21:9.1	Tattha sīlakkhandho ca samādhikkhandho ca samatho, paññākkhandho vipassanā.	9	
PA_ne_21:9.2	Yo samathavipassanaṁ bhāveti, tassa dve bhavaṅgāni bhāvanaṁ gacchanti kāyo cittañca, bhavanirodhagāminī paṭipadā dve padāni sīlaṁ samādhi ca.	9	
PA_ne_21:9.3	So hoti bhikkhu bhāvitakāyo bhāvitasīlo bhāvitacitto bhāvitapañño.	9	
PA_ne_21:9.4_0	Kāye bhāviyamāne dve dhammā bhāvanaṁ gacchanti sammākammanto sammāvāyāmo ca, sīle	9	
PA_ne_21:9.4_1	bhāviyamāne dve dhammā bhāvanaṁ gacchanti sammāvācā sammāājīvo ca, citte bhāviyamāne	9	
PA_ne_21:9.4_2	dve dhammā bhāvanaṁ gacchanti sammāsati sammāsamādhi ca, paññāya bhāviyamānāya dve	9	
PA_ne_21:9.4_3	dhammā bhāvanaṁ gacchanti sammādiṭṭhi sammāsaṅkappo ca.	9	
PA_ne_21:10.1_0	Tattha yo ca sammākammanto yo ca sammāvāyāmo siyā kāyiko siyā cetasiko, tattha yo	10	
PA_ne_21:10.1_1	kāyasaṅgaho, so kāye bhāvite bhāvanaṁ gacchati, yo cittasaṅgaho, so citte bhāvite bhāvanaṁ gacchati.	10	
PA_ne_21:10.2	So samathavipassanaṁ bhāvayanto pañcavidhaṁ adhigamaṁ gacchati, khippādhigamo ca hoti, vimuttādhigamo ca hoti, mahādhigamo ca hoti, vipulādhigamo ca hoti, anavasesādhigamo ca hoti.	10	
PA_ne_21:10.3	Tattha samathena khippādhigamo ca mahādhigamo ca vipulādhigamo ca hoti, vipassanāya vimuttādhigamo ca anavasesādhigamo ca hoti.	10	
PA_ne_21:11.1	Tattha yo desayati, so dasabalasamannāgato satthā ovādena sāvake na visaṁvādayati.	11	
PA_ne_21:11.2_0	So tividhaṁ idaṁ karotha iminā upāyena karotha idaṁ vo kurumānānaṁ hitāya sukhāya	11	
PA_ne_21:11.2_1	bhavissati, so tathā ovadito tathānusiṭṭho tathākaronto tathāpaṭipajjanto taṁ bhūmiṁ	11	
PA_ne_21:11.2_2	na pāpuṇissatīti netaṁ ṭhānaṁ vijjati.	11	
PA_ne_21:11.3	So tathā ovadito tathānusiṭṭho sīlakkhandhaṁ aparipūrayanto taṁ bhūmiṁ anupāpuṇissatīti netaṁ ṭhānaṁ vijjati.	11	
PA_ne_21:11.4	So tathā ovadito tathānusiṭṭho sīlakkhandhaṁ paripūrayanto taṁ bhūmiṁ anupāpuṇissatīti ṭhānametaṁ vijjati.	11	
PA_ne_21:12.1	Sammāsambuddhassa te sato ime dhammā anabhisambuddhāti netaṁ ṭhānaṁ vijjati.	12	
PA_ne_21:12.2	Sabbāsavaparikkhīṇassa te sato ime āsavā aparikkhīṇāti netaṁ ṭhānaṁ vijjati.	12	
PA_ne_21:12.3	Yassa te atthāya dhammo desito, so na niyyāti takkarassa sammā dukkhakkhayāyāti netaṁ ṭhānaṁ vijjati.	12	
PA_ne_21:12.4	Sāvako kho pana te dhammānudhammappaṭipanno sāmīcippaṭipanno anudhammacārī so pubbena aparaṁ uḷāraṁ visesādhigamaṁ na sacchikarissatīti netaṁ ṭhānaṁ vijjati.	12	
PA_ne_21:13.1	Ye kho pana dhammā antarāyikā, te paṭisevato nālaṁ antarāyāyāti netaṁ ṭhānaṁ vijjati.	13	
PA_ne_21:13.2	Ye kho pana dhammā aniyyānikā, te niyyanti takkarassa sammā dukkhakkhayāyāti netaṁ ṭhānaṁ vijjati.	13	
PA_ne_21:13.3	Ye kho pana dhammā niyyānikā, te niyyanti takkarassa sammā dukkhakkhayāyāti ṭhānametaṁ vijjati.	13	
PA_ne_21:13.4	Sāvako kho pana te saupādiseso anupādisesaṁ nibbānadhātuṁ anupāpuṇissatīti netaṁ ṭhānaṁ vijjati.	13	
PA_ne_21:14.1_0	Diṭṭhisampanno mātaraṁ jīvitā voropeyya hatthehi vā pādehi vā suhataṁ kareyyāti netaṁ	14	
PA_ne_21:14.1_1	ṭhānaṁ vijjati, puthujjano mātaraṁ jīvitā voropeyya hatthehi vā pādehi vā suhataṁ	14	
PA_ne_21:14.1_2	kareyyāti ṭhānametaṁ vijjati.	14	
PA_ne_21:14.2	Evaṁ pitaraṁ, arahantaṁ, bhikkhuṁ.	14	
PA_ne_21:14.3_0	Diṭṭhisampanno puggalo saṅghaṁ bhindeyya saṅghe vā saṅgharājiṁ janeyyāti netaṁ ṭhānaṁ	14	
PA_ne_21:14.3_1	vijjati, puthujjano saṅghaṁ bhindeyya saṅghe vā saṅgharājiṁ janeyyāti ṭhānametaṁ	14	
PA_ne_21:14.3_2	vijjati, diṭṭhisampanno tathāgatassa duṭṭhacitto lohitaṁ uppādeyya, parinibbutassa	14	
PA_ne_21:14.3_3	vā tathāgatassa duṭṭhacitto thūpaṁ bhindeyyāti netaṁ ṭhānaṁ vijjati.	14	
PA_ne_21:14.4	Puthujjano tathāgatassa duṭṭhacitto lohitaṁ uppādeyya, parinibbutassa vā tathāgatassa duṭṭhacitto thūpaṁ bhindeyyāti ṭhānametaṁ vijjati.	14	
PA_ne_21:14.5	Diṭṭhisampanno aññaṁ satthāraṁ apadiseyya api jīvitahetūti netaṁ ṭhānaṁ vijjati, puthujjano aññaṁ satthāraṁ apadiseyyāti ṭhānametaṁ vijjati.	14	
PA_ne_21:14.6_0	Diṭṭhisampanno ito bahiddhā aññaṁ dakkhiṇeyyaṁ pariyeseyyāti netaṁ ṭhānaṁ vijjati,	14	
PA_ne_21:14.6_1	puthujjano ito bahiddhā aññaṁ dakkhiṇeyyaṁ pariyeseyyāti ṭhānametaṁ vijjati, diṭṭhisampanno	14	
PA_ne_21:14.6_2	kutūhalamaṅgalena suddhiṁ pacceyyāti netaṁ ṭhānaṁ vijjati.	14	
PA_ne_21:14.7	Puthujjano kutūhalamaṅgalena suddhiṁ pacceyyāti ṭhānametaṁ vijjati.	14	
PA_ne_21:15.1	Itthī rājā cakkavattī siyāti netaṁ ṭhānaṁ vijjati, puriso rājā cakkavattī siyāti ṭhānametaṁ vijjati;	15	
PA_ne_21:15.2	itthī sakko devānamindo siyāti netaṁ ṭhānaṁ vijjati, puriso sakko devānamindo siyāti ṭhānametaṁ vijjati;	15	
PA_ne_21:15.3	itthī māro pāpimā siyāti netaṁ ṭhānaṁ vijjati, puriso māro pāpimā siyāti ṭhānametaṁ vijjati;	15	
PA_ne_21:15.4	itthī mahābrahmā siyāti netaṁ ṭhānaṁ vijjati, puriso mahābrahmā siyāti ṭhānametaṁ vijjati;	15	
PA_ne_21:15.5	itthī tathāgato arahaṁ sammāsambuddho siyāti netaṁ ṭhānaṁ vijjati, puriso tathāgato arahaṁ sammāsambuddho siyāti ṭhānametaṁ vijjati.	15	
PA_ne_21:16.1_0	Dve tathāgatā arahanto sammāsambuddhā apubbaṁ acarimaṁ ekissā lokadhātuyā uppajjeyyuṁ	16	
PA_ne_21:16.1_1	vā dhammaṁ vā deseyyunti netaṁ ṭhānaṁ vijjati, ekova tathāgato arahaṁ sammāsambuddho	16	
PA_ne_21:16.1_2	ekissā lokadhātuyā uppajjissati vā dhammaṁ vā desessatīti ṭhānametaṁ vijjati.	16	
PA_ne_21:17.1	Tiṇṇaṁ duccaritānaṁ iṭṭho kanto piyo manāpo vipāko bhavissatīti netaṁ ṭhānaṁ vijjati, tiṇṇaṁ duccaritānaṁ aniṭṭho akanto appiyo amanāpo vipāko bhavissatīti ṭhānametaṁ vijjati.	17	
PA_ne_21:17.2	Tiṇṇaṁ sucaritānaṁ aniṭṭho akanto appiyo amanāpo vipāko bhavissatīti netaṁ ṭhānaṁ vijjati, tiṇṇaṁ sucaritānaṁ iṭṭho kanto piyo manāpo vipāko bhavissatīti ṭhānametaṁ vijjati.	17	
PA_ne_21:18.1_0	Aññataro samaṇo vā brāhmaṇo vā kuhako lapako nemittako kuhanalapananemittakattaṁ	18	
PA_ne_21:18.1_1	pubbaṅgamaṁ katvā pañca nīvaraṇe appahāya cetaso upakkilese paññāya dubbalīkaraṇe	18	
PA_ne_21:18.1_2	catūsu satipaṭṭhānesu anupaṭṭhitassati viharanto satta bojjhaṅge abhāvayitvā anuttaraṁ	18	
PA_ne_21:18.1_3	sammāsambodhiṁ abhisambujjhissatīti netaṁ ṭhānaṁ vijjati, aññataro samaṇo vā brāhmaṇo	18	
PA_ne_21:18.1_4	vā sabbadosāpagato pañca nīvaraṇe pahāya cetaso upakkilese paññāya dubbalīkaraṇe	18	
PA_ne_21:18.1_5	catūsu satipaṭṭhānesu upaṭṭhitassati viharanto satta bojjhaṅge bhāvayitvā anuttaraṁ	18	
PA_ne_21:18.1_6	sammāsambodhiṁ abhisambujjhissatīti ṭhānametaṁ vijjati.	18	
PA_ne_21:18.2	Yaṁ ettha ñāṇaṁ hetuso ṭhānaso anodhiso idaṁ vuccati ṭhānāṭṭhānañāṇaṁ paṭhamaṁ tathāgatabalaṁ.	18	
PA_ne_21:19.1	Iti ṭhānāṭṭhānagatā sabbe khayadhammā vayadhammā virāgadhammā nirodhadhammā keci saggūpagā keci apāyūpagā keci nibbānūpagā, evaṁ bhagavā āha—	19	
PA_ne_21:20.1	“Sabbe sattā marissanti,	20	
PA_ne_21:20.2	maraṇantaṁ hi jīvitaṁ;	20	
PA_ne_21:20.3	Yathākammaṁ gamissanti,	20	
PA_ne_21:20.4	puññapāpaphalūpagā;	20	
PA_ne_21:20.5	Nirayaṁ pāpakammantā,	20	
PA_ne_21:20.6	puññakammā ca suggatiṁ;	20	
PA_ne_21:20.7	Apare ca maggaṁ bhāvetvā,	20	
PA_ne_21:20.8	parinibbantināsavā”ti.	20	
PA_ne_21:21.1	Sabbe sattāti ariyā ca anariyā ca sakkāyapariyāpannā ca sakkāyavītivattā ca.	21	
PA_ne_21:21.2	Marissantīti dvīhi maraṇehi dandhamaraṇena ca adandhamaraṇena ca, sakkāyapariyāpannānaṁ adandhamaraṇaṁ sakkāyavītivattānaṁ dandhamaraṇaṁ.	21	
PA_ne_21:21.3	Maraṇantaṁ hi jīvitanti khayā āyussa indriyānaṁ uparodhā jīvitapariyanto maraṇapariyanto.	21	
PA_ne_21:21.4	Yathākammaṁ gamissantīti kammassakatā.	21	
PA_ne_21:21.5	Puññapāpaphalūpagāti kammānaṁ phaladassāvitā ca avippavāso ca.	21	
PA_ne_21:22.1	Nirayaṁ pāpakammantāti apuññasaṅkhārā.	22	
PA_ne_21:22.2	Puññakammā ca suggatinti puññasaṅkhārā sugatiṁ gamissanti.	22	
PA_ne_21:22.3	Apare ca maggaṁ bhāvetvā, parinibbantināsavāti sabbasaṅkhārānaṁ samatikkamanaṁ.	22	
PA_ne_21:22.4	Tenāha bhagavā—	22	
PA_ne_21:22.5	“sabbe …pe…	22	
PA_ne_21:22.6	nāsavā”ti.	22	
PA_ne_21:23.1	“Sabbe sattā marissanti, maraṇantaṁ hi jīvitaṁ.	23	
PA_ne_21:23.2	Yathākammaṁ gamissanti, puññapāpaphalūpagā.	23	
PA_ne_21:23.3	Nirayaṁ pāpakammantā”ti āgāḷhā ca nijjhāmā ca paṭipadā.	23	
PA_ne_21:23.4	“Apare ca maggaṁ bhāvetvā, parinibbantināsavā”ti majjhimā paṭipadā.	23	
PA_ne_21:23.5	“Sabbe sattā marissanti, maraṇantaṁ hi jīvitaṁ, yathākammaṁ gamissanti, puññapāpaphalūpagā, nirayaṁ pāpakammantā”ti ayaṁ saṅkileso.	23	
PA_ne_21:23.6	Evaṁ saṁsāraṁ nibbattayati.	23	
PA_ne_21:23.7	“Sabbe sattā marissanti …pe…	23	
PA_ne_21:23.8	nirayaṁ pāpakammantā”ti ime tayo vaṭṭā dukkhavaṭṭo kammavaṭṭo kilesavaṭṭo.	23	
PA_ne_21:23.9	“Apare ca maggaṁ bhāvetvā, parinibbantināsavā”ti tiṇṇaṁ vaṭṭānaṁ vivaṭṭanā.	23	
PA_ne_21:23.10	“Sabbe sattā marissanti …pe…	23	
PA_ne_21:23.11	nirayaṁ pāpakammantā”ti ādīnavo, “puññakammā ca suggatin”ti assādo, “apare ca maggaṁ bhāvetvā, parinibbantināsavā”ti nissaraṇaṁ.	23	
PA_ne_21:23.12	“Sabbe sattā marissanti …pe…	23	
PA_ne_21:23.13	nirayaṁ pāpakammantā”ti hetu ca phalañca, pañcakkhandhā phalaṁ, taṇhā hetu, “apare ca maggaṁ bhāvetvā, parinibbantināsavā”ti maggo ca phalañca.	23	
PA_ne_21:23.14	“Sabbe sattā marissanti, maraṇantaṁ hi jīvitaṁ.	23	
PA_ne_21:23.15	Yathākammaṁ gamissanti, puññapāpaphalūpagā, nirayaṁ pāpakammantā”ti ayaṁ saṅkileso, so saṅkileso tividho taṇhāsaṅkileso diṭṭhisaṅkileso duccaritasaṅkilesoti.	23	
PA_ne_21:24.1	Tattha taṇhāsaṅkileso tīhi taṇhāhi niddisitabbo—	24	
PA_ne_21:24.2	kāmataṇhāya bhavataṇhāya vibhavataṇhāya.	24	
PA_ne_21:24.3	Yena yena vā pana vatthunā ajjhosito, tena teneva niddisitabbo, tassā vitthāro chattiṁsāya taṇhāya jāliniyā vicaritāni.	24	
PA_ne_21:24.4_0	Tattha diṭṭhisaṅkileso ucchedasassatena niddisitabbo, yena yena vā pana vatthunā	24	
PA_ne_21:24.4_1	diṭṭhivasena abhinivisati, “idameva saccaṁ moghamaññan”ti tena teneva niddisitabbo,	24	
PA_ne_21:24.4_2	tassā vitthāro dvāsaṭṭhi diṭṭhigatāni.	24	
PA_ne_21:24.5	Tattha duccaritasaṅkileso cetanā cetasikakammena niddisitabbo, tīhi duccaritehi kāyaduccaritena vacīduccaritena manoduccaritena, tassā vitthāro dasa akusalakammapathā.	24	
PA_ne_21:24.6	Apare ca maggaṁ bhāvetvā, parinibbantināsavāti idaṁ vodānaṁ.	24	
PA_ne_21:25.1	Tayidaṁ vodānaṁ tividhaṁ;	25	
PA_ne_21:25.2_0	taṇhāsaṅkileso samathena visujjhati, so samatho samādhikkhandho, diṭṭhisaṅkileso	25	
PA_ne_21:25.2_1	vipassanāya visujjhati, sā vipassanā paññākkhandho, duccaritasaṅkileso sucaritena	25	
PA_ne_21:25.2_2	visujjhati, taṁ sucaritaṁ sīlakkhandho.	25	
PA_ne_21:26.1_0	“Sabbe sattā marissanti, maraṇantaṁ hi jīvitaṁ, yathākammaṁ gamissanti, puññapāpaphalūpagā,	26	
PA_ne_21:26.1_1	nirayaṁ pāpakammantā”ti apuññappaṭipadā, “puññakammā ca suggatin”ti puññappaṭipadā,	26	
PA_ne_21:26.1_2	“apare ca maggaṁ bhāvetvā, parinibbantināsavā”ti puññapāpasamatikkamappaṭipadā, tattha	26	
PA_ne_21:26.1_3	yā ca puññappaṭipadā yā ca apuññappaṭipadā, ayaṁ ekā paṭipadā sabbatthagāminī ekā	26	
PA_ne_21:26.1_4	apāyesu, ekā devesu, yā ca puññapāpasamatikkamā paṭipadā ayaṁ tattha tattha gāminī paṭipadā.	26	
PA_ne_21:27.1	Tayo rāsī—	27	
PA_ne_21:27.2_0	micchattaniyato rāsi, sammattaniyato rāsi, aniyato rāsi, tattha yo ca micchattaniyato	27	
PA_ne_21:27.2_1	rāsi yo ca sammattaniyato rāsi ekā paṭipadā tattha tattha gāminī, tattha yo aniyato	27	
PA_ne_21:27.2_2	rāsi, ayaṁ sabbatthagāminī paṭipadā.	27	
PA_ne_21:27.3	Kena kāraṇena?	27	
PA_ne_21:27.4_0	Paccayaṁ labhanto niraye upapajjeyya, paccayaṁ labhanto tiracchānayonīsu upapajjeyya,	27	
PA_ne_21:27.4_1	paccayaṁ labhanto pettivisayesu upapajjeyya, paccayaṁ labhanto asuresu upapajjeyya,	27	
PA_ne_21:27.4_2	paccayaṁ labhanto devesu upapajjeyya, paccayaṁ labhanto manussesu upapajjeyya, paccayaṁ	27	
PA_ne_21:27.4_3	labhanto parinibbāyeyya, tasmāyaṁ sabbatthagāminī paṭipadā, yaṁ ettha ñāṇaṁ hetuso	27	
PA_ne_21:27.4_4	ṭhānaso anodhiso, idaṁ vuccati sabbatthagāminī paṭipadā ñāṇaṁ dutiyaṁ tathāgatabalaṁ.	27	
PA_ne_21:28.1	Iti sabbatthagāminī paṭipadā anekadhātuloko, tattha tattha gāminī paṭipadā nānādhātuloko.	28	
PA_ne_21:28.2	Tattha katamo anekadhātuloko?	28	
PA_ne_21:28.3_0	Cakkhudhātu rūpadhātu cakkhuviññāṇadhātu, sotadhātu saddadhātu sotaviññāṇadhātu,	28	
PA_ne_21:28.3_1	ghānadhātu gandhadhātu ghānaviññāṇadhātu, jivhādhātu rasadhātu jivhāviññāṇadhātu,	28	
PA_ne_21:28.3_2	kāyadhātu phoṭṭhabbadhātu kāyaviññāṇadhātu, manodhātu dhammadhātu manoviññāṇadhātu,	28	
PA_ne_21:28.3_3	pathavīdhātu, āpodhātu, tejodhātu, vāyodhātu, ākāsadhātu, viññāṇadhātu, kāmadhātu,	28	
PA_ne_21:28.3_4	byāpādadhātu, vihiṁsādhātu, nekkhammadhātu, abyāpādadhātu, avihiṁsādhātu, dukkhadhātu,	28	
PA_ne_21:28.3_5	domanassadhātu, avijjādhātu, sukhadhātu, somanassadhātu, upekkhādhātu, rūpadhātu,	28	
PA_ne_21:28.3_6	arūpadhātu, nirodhadhātu, saṅkhāradhātu, nibbānadhātu, ayaṁ anekadhātuloko.	28	
PA_ne_21:29.1	Tattha katamo nānādhātuloko?	29	
PA_ne_21:29.2	Aññā cakkhudhātu, aññā rūpadhātu, aññā cakkhuviññāṇadhātu, evaṁ sabbā, aññā nibbānadhātu.	29	
PA_ne_21:29.3	Yaṁ ettha ñāṇaṁ hetuso ṭhānaso anodhiso, idaṁ vuccati anekadhātu nānādhātu ñāṇaṁ tatiyaṁ tathāgatabalaṁ.	29	
PA_ne_21:30.1_0	Iti anekadhātu nānādhātukassa lokassa yaṁ yadeva dhātuṁ sattā adhimuccanti, taṁ tadeva	30	
PA_ne_21:30.1_1	adhiṭṭhahanti abhinivisanti, keci rūpādhimuttā, keci saddādhimuttā, keci gandhādhimuttā,	30	
PA_ne_21:30.1_2	keci rasādhimuttā, keci phoṭṭhabbādhimuttā, keci dhammādhimuttā, keci itthādhimuttā,	30	
PA_ne_21:30.1_3	keci purisādhimuttā, keci cāgādhimuttā, keci hīnādhimuttā, keci paṇītādhimuttā, keci	30	
PA_ne_21:30.1_4	devādhimuttā, keci manussādhimuttā, keci nibbānādhimuttā.	30	
PA_ne_21:30.2	Yaṁ ettha ñāṇaṁ hetuso ṭhānaso anodhiso, ayaṁ veneyyo, ayaṁ na veneyyo, ayaṁ saggagāmī, ayaṁ duggatigāmīti, idaṁ vuccati sattānaṁ nānādhimuttikatā ñāṇaṁ catutthaṁ tathāgatabalaṁ.	30	
PA_ne_21:31.1	Iti te yathādhimuttā ca bhavanti, taṁ taṁ kammasamādānaṁ samādiyanti.	31	
PA_ne_21:31.2	Te chabbidhaṁ kammaṁ samādiyanti—	31	
PA_ne_21:31.3	keci lobhavasena, keci dosavasena, keci mohavasena, keci saddhāvasena, keci vīriyavasena, keci paññāvasena.	31	
PA_ne_21:31.4	Taṁ vibhajjamānaṁ duvidhaṁ—	31	
PA_ne_21:31.5	saṁsāragāmi ca nibbānagāmi ca.	31	
PA_ne_21:32.1	Tattha yaṁ lobhavasena dosavasena mohavasena ca kammaṁ karoti, idaṁ kammaṁ kaṇhaṁ kaṇhavipākaṁ.	32	
PA_ne_21:32.2	Tattha yaṁ saddhāvasena kammaṁ karoti, idaṁ kammaṁ sukkaṁ sukkavipākaṁ.	32	
PA_ne_21:32.3	Tattha yaṁ lobhavasena dosavasena mohavasena saddhāvasena ca kammaṁ karoti, idaṁ kammaṁ kaṇhasukkaṁ kaṇhasukkavipākaṁ.	32	
PA_ne_21:32.4	Tattha yaṁ vīriyavasena paññāvasena ca kammaṁ karoti, idaṁ kammaṁ akaṇhaṁ asukkaṁ akaṇhaasukkavipākaṁ kammuttamaṁ kammaseṭṭhaṁ kammakkhayāya saṁvattati.	32	
PA_ne_21:33.1	Cattāri kammasamādānāni—	33	
PA_ne_21:33.2_0	atthi kammasamādānaṁ paccuppannasukhaṁ āyatiṁ dukkhavipākaṁ, atthi kammasamādānaṁ	33	
PA_ne_21:33.2_1	paccuppannadukkhaṁ āyatiṁ sukhavipākaṁ, atthi kammasamādānaṁ paccuppannadukkhañceva	33	
PA_ne_21:33.2_2	āyatiñca dukkhavipākaṁ, atthi kammasamādānaṁ paccuppannasukhañceva āyatiṁ ca sukhavipākaṁ.	33	
PA_ne_21:33.3	Yaṁ evaṁ jātiyaṁ kammasamādānaṁ, iminā puggalena akusalakammasamādānaṁ upacitaṁ avipakkaṁ vipākāya paccupaṭṭhitaṁ na ca bhabbo abhinibbidhā gantunti taṁ bhagavā na ovadati.	33	
PA_ne_21:33.4_0	Yathā devadattaṁ kokālikaṁ sunakkhattaṁ licchaviputtaṁ, ye vā panaññepi sattā micchattaniyatā	33	
PA_ne_21:33.4_1	imesañca puggalānaṁ upacitaṁ akusalaṁ na ca tāva pāripūriṁ gataṁ, purā pāripūriṁ gacchati.	33	
PA_ne_21:33.5	Purā phalaṁ nibbattayati, purā maggamāvārayati, purā veneyyattaṁ samatikkamatīti te bhagavā asamatte ovadati.	33	
PA_ne_21:33.6	Yathā puṇṇañca govatikaṁ acelañca kukkuravatikaṁ.	33	
PA_ne_21:34.1_0	Imassa ca puggalassa akusalakammasamādānaṁ paripūramānaṁ maggaṁ āvārayissati purā	34	
PA_ne_21:34.1_1	pāripūriṁ gacchati, purā phalaṁ nibbattayati, purā maggamāvārayati, purā veneyyattaṁ	34	
PA_ne_21:34.1_2	samatikkamatīti taṁ bhagavā asamattaṁ ovadati.	34	
PA_ne_21:34.2	Yathā āyasmantaṁ aṅgulimālaṁ.	34	
PA_ne_21:35.1	Sabbesaṁ mudumajjhādhimattatā.	35	
PA_ne_21:35.2_0	Tattha mudu āneñjābhisaṅkhārā majjhaṁ avasesakusalasaṅkhārā, adhimattaṁ akusalasaṅkhārā,	35	
PA_ne_21:35.2_1	yaṁ ettha ñāṇaṁ hetuso ṭhānaso anodhiso, idaṁ diṭṭhadhammavedanīyaṁ, idaṁ upapajjavedanīyaṁ,	35	
PA_ne_21:35.2_2	idaṁ aparāpariyavedanīyaṁ, idaṁ nirayavedanīyaṁ, idaṁ tiracchānavedanīyaṁ, idaṁ pettivisayavedanīyaṁ,	35	
PA_ne_21:35.2_3	idaṁ asuravedanīyaṁ, idaṁ devavedanīyaṁ, idaṁ manussavedanīyanti, idaṁ vuccati atītānāgatapaccuppannānaṁ	35	
PA_ne_21:35.2_4	kammasamādānānaṁ hetuso ṭhānaso anodhiso vipākavemattatā ñāṇaṁ pañcamaṁ tathāgatabalaṁ.	35	
PA_ne_21:36.1_0	Iti tathā samādinnānaṁ kammānaṁ samādinnānaṁ jhānānaṁ vimokkhānaṁ samādhīnaṁ samāpattīnaṁ	36	
PA_ne_21:36.1_1	ayaṁ saṅkileso, idaṁ vodānaṁ, idaṁ vuṭṭhānaṁ, evaṁ saṅkilissati, evaṁ vodāyati, evaṁ	36	
PA_ne_21:36.1_2	vuṭṭhahatīti ñāṇaṁ anāvaraṇaṁ.	36	
PA_ne_21:37.1	Tattha kati jhānāni?	37	
PA_ne_21:37.2	Cattāri jhānāni.	37	
PA_ne_21:37.3	Kati vimokkhā?	37	
PA_ne_21:37.4	Ekādasa ca aṭṭha ca satta ca tayo ca dve ca.	37	
PA_ne_21:37.5	Kati samādhī?	37	
PA_ne_21:37.6	Tayo samādhī—	37	
PA_ne_21:37.7	savitakko savicāro samādhi, avitakko vicāramatto samādhi, avitakko avicāro samādhi.	37	
PA_ne_21:37.8	Kati samāpattiyo?	37	
PA_ne_21:37.9	Pañca samāpattiyo—	37	
PA_ne_21:37.10	saññāsamāpatti asaññāsamāpatti nevasaññānāsaññāsamāpatti vibhūtasaññāsamāpatti nirodhasamāpatti.	37	
PA_ne_21:38.1	Tattha katamo saṅkileso?	38	
PA_ne_21:38.2	Paṭhamajjhānassa kāmarāgabyāpādā saṅkileso.	38	
PA_ne_21:38.3	Ye ca kukkuṭajhāyī dve paṭhamakā yo vā pana koci hānabhāgiyo samādhi, ayaṁ saṅkileso.	38	
PA_ne_21:38.4	Tattha katamaṁ vodānaṁ, nīvaraṇapārisuddhi, paṭhamassa jhānassa ye ca kukkuṭajhāyī dve pacchimakā yo vā pana koci visesabhāgiyo samādhi, idaṁ vodānaṁ.	38	
PA_ne_21:38.5	Tattha katamaṁ vuṭṭhānaṁ?	38	
PA_ne_21:38.6	Yaṁ samāpattivuṭṭhānakosallaṁ, idaṁ vuṭṭhānaṁ.	38	
PA_ne_21:38.7	Yaṁ ettha ñāṇaṁ hetuso ṭhānaso anodhiso, idaṁ vuccati sabbesaṁ jhānavimokkhasamādhisamāpattīnaṁ saṅkilesavodānavuṭṭhānañāṇaṁ chaṭṭhaṁ tathāgatabalaṁ.	38	
PA_ne_21:39.1_0	Iti tasseva samādhissa tayo dhammā parivārā indriyāni balāni vīriyamiti, tāniyeva	39	
PA_ne_21:39.1_1	indriyāni vīriyavasena balāni bhavanti, ādhipateyyaṭṭhena indriyāni, akampiyaṭṭhena	39	
PA_ne_21:39.1_2	balāni, iti tesaṁ mudumajjhādhimattatā ayaṁ mudindriyo ayaṁ majjhindriyo ayaṁ tikkhindriyoti.	39	
PA_ne_21:39.2	Tattha bhagavā tikkhindriyaṁ saṅkhittena ovādena ovadati, majjhindriyaṁ bhagavā saṅkhittavitthārena ovadati, mudindriyaṁ bhagavā vitthārena ovadati.	39	
PA_ne_21:39.3	Tattha bhagavā tikkhindriyassa mudukaṁ dhammadesanaṁ upadisati, majjhindriyassa bhagavā mudutikkhadhammadesanaṁ upadisati, mudindriyassa bhagavā tikkhaṁ dhammadesanaṁ upadisati.	39	
PA_ne_21:39.4	Tattha bhagavā tikkhindriyassa samathaṁ upadisati, majjhindriyassa bhagavā samathavipassanaṁ upadisati, mudindriyassa bhagavā vipassanaṁ upadisati.	39	
PA_ne_21:39.5	Tattha bhagavā tikkhindriyassa nissaraṇaṁ upadisati, majjhindriyassa bhagavā ādīnavañca nissaraṇañca upadisati, mudindriyassa bhagavā assādañca ādīnavañca nissaraṇañca upadisati.	39	
PA_ne_21:39.6	Tattha bhagavā tikkhindriyassa adhipaññāsikkhāya paññāpayati, majjhindriyassa bhagavā adhicittasikkhāya paññāpayati, mudindriyassa bhagavā adhisīlasikkhāya paññāpayati.	39	
PA_ne_21:40.1_0	Yaṁ ettha ñāṇaṁ hetuso ṭhānaso anodhiso ayaṁ imaṁ bhūmiṁ bhāvanañca gato, imāya velāya	40	
PA_ne_21:40.1_1	imāya anusāsaniyā evaṁ dhātuko cāyaṁ ayaṁ cassa āsayo ayañca anusayo iti, idaṁ vuccati	40	
PA_ne_21:40.1_2	parasattānaṁ parapuggalānaṁ indriyaparopariyattavemattatā ñāṇaṁ sattamaṁ tathāgatabalaṁ.	40	
PA_ne_21:41.1	Iti tattha yaṁ anekavihitaṁ pubbenivāsaṁ anussarati.	41	
PA_ne_21:41.2	Seyyathidaṁ—	41	
PA_ne_21:41.3_0	ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo	41	
PA_ne_21:41.3_1	vīsampi jātiyo tiṁsampi jātiyo cattārīsampi jātiyo paññāsampi jātiyo jātisatampi	41	
PA_ne_21:41.3_2	jātisahassampi jātisatasahassampi anekānipi jātisatāni anekānipi jātisahassāni anekānipi	41	
PA_ne_21:41.3_3	jātisatasahassāni anekepi saṁvaṭṭakappe anekepi vivaṭṭakappe anekepi saṁvaṭṭavivaṭṭakappe.	41	
PA_ne_21:41.4	Amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto amutra udapādiṁ.	41	
PA_ne_21:41.5_0	Tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto,	41	
PA_ne_21:41.5_1	so tato cuto idhūpapannoti, iti sākāraṁ sauddesaṁ anekavihitaṁ pubbenivāsaṁ anussarati.	41	
PA_ne_21:42.1_0	Tattha saggūpagesu ca sattesu manussūpagesu ca sattesu apāyūpagesu ca sattesu imassa	42	
PA_ne_21:42.1_1	puggalassa lobhādayo ussannā alobhādayo mandā, imassa puggalassa alobhādayo ussannā	42	
PA_ne_21:42.1_2	lobhādayo mandā, ye vā pana ussannā ye vā pana mandā imassa puggalassa imāni indriyāni	42	
PA_ne_21:42.1_3	upacitāni imassa puggalassa imāni indriyāni anupacitāni amukāya vā kappakoṭiyaṁ kappasatasahasse	42	
PA_ne_21:42.1_4	vā kappasahasse vā kappasate vā kappe vā antarakappe vā upaḍḍhakappe vā saṁvacchare	42	
PA_ne_21:42.1_5	vā upaḍḍhasaṁvacchare vā māse vā pakkhe vā divase vā muhutte vā iminā pamādena vā pasādena vāti.	42	
PA_ne_21:42.2_0	Taṁ taṁ bhavaṁ bhagavā anussaranto asesaṁ jānāti, tattha yaṁ dibbena cakkhunā visuddhena	42	
PA_ne_21:42.2_1	atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe	42	
PA_ne_21:42.2_2	sugate duggate yathākammūpage satte pajānāti ime vata bhonto sattā kāyaduccaritena	42	
PA_ne_21:42.2_3	samannāgatā vacīduccaritena samannāgatā manoduccaritena samannāgatā ariyānaṁ upavādakā	42	
PA_ne_21:42.2_4	micchādiṭṭhikā micchādiṭṭhikammasamādānā, te kāyassa bhedā paraṁ maraṇā apāyaṁ duggatiṁ	42	
PA_ne_21:42.2_5	vinipātaṁ nirayaṁ upapannā.	42	
PA_ne_21:43.1_0	Ime vā pana bhonto sattā kāyasucaritena samannāgatā vacīsucaritena samannāgatā manosucaritena	43	
PA_ne_21:43.1_1	samannāgatā ariyānaṁ anupavādakā sammādiṭṭhikā sammādiṭṭhikammasamādānā, te kāyassa	43	
PA_ne_21:43.1_2	bhedā paraṁ maraṇā sugatiṁ saggaṁ lokaṁ upapannā, tattha saggūpagesu ca sattesu manussūpagesu	43	
PA_ne_21:43.1_3	ca sattesu apāyūpagesu ca sattesu iminā puggalena evarūpaṁ kammaṁ amukāya kappakoṭiyaṁ	43	
PA_ne_21:43.1_4	upacitaṁ kappasatasahasse vā kappasahasse vā kappasate vā kappe vā antarakappe vā	43	
PA_ne_21:43.1_5	upaḍḍhakappe vā saṁvacchare vā upaḍḍhasaṁvacchare vā māse vā pakkhe vā divase vā	43	
PA_ne_21:43.1_6	muhutte vā iminā pamādena vā pasādena vāti.	43	
PA_ne_21:43.2	Imāni bhagavato dve ñāṇāni—	43	
PA_ne_21:43.3	pubbenivāsānussatiñāṇañca dibbacakkhu ca aṭṭhamaṁ navamaṁ tathāgatabalaṁ.	43	
PA_ne_21:44.1	Iti tattha yaṁ sabbaññutā pattā viditā sabbadhammā virajaṁ vītamalaṁ uppannaṁ sabbaññutañāṇaṁ nihato māro bodhimūle, idaṁ bhagavato dasamaṁ balaṁ sabbāsavaparikkhayaṁ ñāṇaṁ.	44	
PA_ne_21:44.2	Dasabalasamannāgatā hi buddhā bhagavantoti.	44	
PA_ne_21:44.3	Niyutto vicayo hārasampāto.	44	
