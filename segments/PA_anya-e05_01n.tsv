segmentnr	original	folio	analyzed
PA_anya-e05_01n:0	Namo tassa bhagavato arahato sammāsambuddhassa	0	
PA_anya-e05_01n:1	Paṭṭhānuddesa dīpanīpāṭha	0	
PA_anya-e05_01n:2	1. Hetupaccayo	0	
PA_anya-e05_01n:3	Katamo hetupaccayo. Lobho hetupaccayo. Doso, moho, alobho, adoso, amoho hetu paccayo.	0	
PA_anya-e05_01n:4_0	Katame dhammā hetupaccayassa paccayuppannā. Lobha sahajātā cittacetasikā dhammā ca	4	
PA_anya-e05_01n:4_1	rūpakalāpādhammā ca dosasaha jātā mohasahajātā alobhasahajātā adosasaha jātā amohasahajātā	4	
PA_anya-e05_01n:4_2	cittacetasikā dhammā ca rūpakalāpā dhammā ca hetupaccayato uppannā hetupaccayuppannā dhammā.	4	
PA_anya-e05_01n:5_0	Sahajātarūpakalāpā nāma sahetukapaṭisandhikkhaṇe kammajarūpāni ca pavattikāle sahetukacittajarūpāni	5	
PA_anya-e05_01n:5_1	ca. Tattha paṭisandhikkhaṇo nāma paṭisandhicittassa uppādakkhaṇo. Pavattikālo nāma	5	
PA_anya-e05_01n:5_2	paṭisandhicittassa ṭhitikkhaṇato paṭṭhāya yāva cutikālaṃ vuccati.	5	
PA_anya-e05_01n:6_0	Kenaṭṭhena hetu, kenaṭṭhena paccayoti. Mūlaṭṭhena hetu, upakārakaṭṭhena paccayoti.	6	
PA_anya-e05_01n:6_1	Tattha mūlayamake vuttānaṃ lobhādīnaṃ mūladhammānaṃ mūlabhāvo mūlaṭṭho nāma. So mūlaṭṭho	6	
PA_anya-e05_01n:6_2	mūlayamakadīpaniyaṃ amhehi rukkhopamāya dīpitoyeva.	6	
PA_anya-e05_01n:7_0	Api ca eko puriso ekissaṃ itthiyaṃ paṭibaddha citto hoti. So yāva taṃ cittaṃ na jahati,	7	
PA_anya-e05_01n:7_1	tāva taṃ itthiṃ ārabbha tassa purisassa lobhasahajātāni kāyavacīmanokammāni ca lobhasamuṭṭhitāni	7	
PA_anya-e05_01n:7_2	cittajarūpāni ca cirakālaṃpi pavattanti. Sabbāni ca tāni cittacetasikarūpāni tassaṃ	7	
PA_anya-e05_01n:7_3	itthiyaṃ rajjanalobhamūlakāni honti. So lobho tesaṃ mūlaṭṭhena hetu ca, upakārakaṭṭhena	7	
PA_anya-e05_01n:7_4	paccayo ca. Tasmā hetupaccayo. Esa nayo sesāni rajjanīyavatthūni ārabbharajjanavasena	7	
PA_anya-e05_01n:7_5	uppannesu lobhesu, dussanīyavatthūni ārabbha dussanavasena uppannesu dosesu, muyhanīyavatthūni	7	
PA_anya-e05_01n:7_6	ārabbha muyhanavasena uppannesu mohesu ca.	7	
PA_anya-e05_01n:8_0	Tattha yathā rukkhassa mūlāni sayaṃ antopathaviyaṃ suṭṭhu patiṭṭhahitvā pathavirasañca	8	
PA_anya-e05_01n:8_1	āporasañca gahetvā taṃ rukkhaṃ yāva aggā abhiharanti, tena rukkho cirakālaṃ vaḍḍhamāno	8	
PA_anya-e05_01n:8_2	tiṭṭhati. Tathā lobho ca tasmiṃ tasmiṃ vatthumhi rajjanavasena suṭṭhu patiṭṭhahitvā	8	
PA_anya-e05_01n:8_3	tassa tassa vatthussa piyarūparasañca sātarūparasañca gahetvā sampayuttadhamme yāva	8	
PA_anya-e05_01n:8_4	kāyavacīvītikkamā abhiharati, kāya vītikkamaṃ vā vacīvītikkamaṃ vā pāpeti. Tathā	8	
PA_anya-e05_01n:8_5	doso ca dussana vasena appiyarūparasañca asātarūparasañca gahetvā, moho ca muyhanavasena	8	
PA_anya-e05_01n:8_6	nānārammaṇesu niratthakacittācārarasaṃ vaḍḍhetvāti vattabbaṃ. Evaṃ abhiharantā tayo	8	
PA_anya-e05_01n:8_7	dhammā rajjanīyādīsu vatthūsu sampayuttadhamme modamāne pamodamāne karonto viya cira	8	
PA_anya-e05_01n:8_8	kālaṃ pavattenti. Sampayuttadhammā ca tathā pavattanti. Sampayutta dhammesu ca tathā	8	
PA_anya-e05_01n:8_9	pavattamānesu sahajātarūpakalāpāpi tathā pavattantiyeva. Tattha sampayuttadhamme	8	
PA_anya-e05_01n:8_10	abhiharatīti dve piyarūpa sātarūparase sampayuttadhammānaṃ santikaṃ pāpetīti attho.	81	
PA_anya-e05_01n:9_0	Sukkapakkhe so puriso yadākāmesu ādīnavaṃ passati, tadā so taṃ cittaṃjahati, taṃ	9	
PA_anya-e05_01n:9_1	itthiṃ ārabbha alobho sañjā yati. Pubbe yasmiṃ kāle taṃ itthiṃ ārabbha lobhamūlakāni	9	
PA_anya-e05_01n:9_2	asuddhāni kāyavacīmanokammāni vattanti. Idāni tasmiṃ kālepi alobhamūlakāni suddhāni	9	
PA_anya-e05_01n:9_3	kāyavacīmanokammāni vattanti. Pabbajita sīlasaṃvarāni vā jhānaparikammāni vā appanājhānāni	9	
PA_anya-e05_01n:9_4	vā vattanti. So alobho tesaṃ mūlaṭṭhena hetu ca hoti, upakārakaṭṭhena paccayoca.	9	
PA_anya-e05_01n:9_5	Tasmā hetupaccayo. Esa nayo sesesu lobha paṭipakkhesu alobhesu, dosapaṭipakkhesu	9	
PA_anya-e05_01n:9_6	adosesu, moha paṭipakkhesu amohesu ca.	9	
PA_anya-e05_01n:10_0	Tattha rukkhamūlāni viya alobho lobhaneyyavatthūsu lobhaṃ pahāya lobhavivekasukharasaṃ	10	
PA_anya-e05_01n:10_1	vaḍḍhetvā tena sukhena sampayuttadhamme modamāne pamodamāne karonto viya yāva jhānasamāpattisukhā	10	
PA_anya-e05_01n:10_2	vā yāva maggaphalasukhā vā vaḍḍhāpeti. Tathā adoso ca dosaneyyavatthūsu dosavivekasukharasaṃ	10	
PA_anya-e05_01n:10_3	vaḍḍhetvā, amoho ca mohaneyyavatthūsu mohavivekasukharasaṃ vaḍḍhetvāti vattabbaṃ.	10	
PA_anya-e05_01n:10_4	Evaṃ vaḍḍhāpentā tayo dhammā kusalesu dhammesu sampayuttadhamme modamāne pamodamāne	10	
PA_anya-e05_01n:10_5	karonto viya cira kālaṃpi pavattenti. Sampayuttadhammā ca tathā pavattanti. Sampayutta	10	
PA_anya-e05_01n:10_6	dhammesu ca tathā pavattamānesu sahajātarūpakalāpāpi tathā pavattantiyeva.	10	
PA_anya-e05_01n:11_0	Tattha lobhavivekasukharasanti viviccanaṃ vigamanaṃ viveko. Lobhassa viveko lobhaviveko.	11	
PA_anya-e05_01n:11_1	Lobhaviveke sukhaṃ lobhavivekasukhaṃ. Lobhavivekaṃ paṭicca uppannasukhanti vuttaṃ	11	
PA_anya-e05_01n:11_2	hoti. Tadeva raso lobhavivekasukharasoti samāso. Ayaṃ abhidhamme paṭṭhānanayo.	11	
PA_anya-e05_01n:12_0	Hattantanayo pana avijjāsaṅkhāto moho ca taṇhāsaṅkhāto lobho cāti dve dhammā sabbesaṃpi	12	
PA_anya-e05_01n:12_1	vaṭṭadukkhadhammānaṃ mūlāni honti. Doso pana lobhassa nissandabhūtaṃ pāpamūlaṃ hoti.	12	
PA_anya-e05_01n:12_2	Vijjāsaṅkhāto amoho ca nikkhamadhātusaṅkhāto alobho cāti dve dhammā vivaṭṭadhammānaṃ	12	
PA_anya-e05_01n:12_3	mūlāni honti. Adoso pana alobhassa nissandabhūtaṃ kalyāṇamūlaṃ hoti. Evaṃ chabbidhāni	12	
PA_anya-e05_01n:12_4	mūlāni sahajātānaṃpi asahajātānaṃpi nāmarūpadhammānaṃ paccayā hontīti. Ayaṃ suttantesu	12	
PA_anya-e05_01n:12_5	nayo. Hetupaccayadīpanā niṭṭhitā.	12	
PA_anya-e05_01n:13	2. Ārammaṇapaccayo	1	
PA_anya-e05_01n:14_0	Katamo ārammaṇapaccayo. Sabbepi cittacetasikā dhammā sabbepi rūpadhammā sabbaṃpi	14	
PA_anya-e05_01n:14_1	nibbānaṃ sabbāpi paññattiyo ārammaṇa paccayo. Na hi so nāma ekopi dhammo atthi, yo	14	
PA_anya-e05_01n:14_2	citta cetasikānaṃ ārammaṇaṃ na hoti. Saṅkhepato pana ārammaṇaṃ chabbidhaṃ hoti rūpārammaṇaṃ	14	
PA_anya-e05_01n:14_3	saddārammaṇaṃ gandhārammaṇaṃ rasārammaṇaṃ phoṭṭhabbārammaṇaṃ dhammārammaṇanti.	14	
PA_anya-e05_01n:15_0	Katame dhammā ārammaṇapaccayassa paccayuppannā. Sabbepi citta cetasikādhammā ārammaṇapaccayassa	15	
PA_anya-e05_01n:15_1	paccayuppannā. Na hi kiñci cittaṃ nāma atthi, yaṃ cittaṃ bhūtena vā abhūtena vā ārammaṇena vinā pavattati.	15	
PA_anya-e05_01n:16_0	Tattha paccuppannaṃ rūpārammaṇaṃ duvidhassa cakkhuviññāṇacittassa ārammaṇapaccayo.	16	
PA_anya-e05_01n:16_1	Paccuppannaṃ saddārammaṇaṃ duvidhassa sotaviññāṇa cittassa. Paccuppannaṃ gandhārammaṇaṃ	16	
PA_anya-e05_01n:16_2	duvidhassa ghānaviññāṇacittassa. Paccuppannaṃ rasārammaṇaṃ duvidhassa jithaviññāṇacittassa.	16	
PA_anya-e05_01n:16_3	Paccuppannaṃ tividhaṃ phoṭṭhabbārammaṇaṃ duvidhassa kāyaviññāṇacittassa. Paccuppannāni	16	
PA_anya-e05_01n:16_4	tāni pañcārammaṇāni tividhassa manodhātucittassa ārammaṇapaccayo. Sabbāni tāni atītānāgatapaccuppannāni	16	
PA_anya-e05_01n:16_5	pañcārammaṇāni vā sabbāni tekālikāni kālavimuttāni dhammārammaṇāni vā cha sattatividhānaṃ	16	
PA_anya-e05_01n:16_6	manoviññāṇacittānaṃ yathārahaṃ ārammaṇapaccayo.	16	
PA_anya-e05_01n:17	Kenaṭṭhena ārammaṇaṃ, kenaṭṭhena paccayoti. Citta cetasikehi ālambitabbaṭṭhena ārammaṇaṃ, upakārakaṭṭhena paccayoti.	1	
PA_anya-e05_01n:18	Ālambitabbaṭṭhenāti cettha ālambaṇakiriyā nāma citta cetasikānaṃ ārammaṇaggahaṇakiriyā, ārammaṇupādāna kiriyā.	1	
PA_anya-e05_01n:19_0	Yathā hi loke ayodhātuṃ kāmeti icchatīti atthena ayokantako nāma lohadhātuviseso	19	
PA_anya-e05_01n:19_1	atthi. So ayokhandhasamīpaṃ sampatto taṃ ayokhandhaṃ kāmento viya icchanto viya ayokhandhābhimukho	19	
PA_anya-e05_01n:19_2	cañcalati. Sayaṃ vā taṃ ayokhandhaṃ upagacchati. Ayokhandhaṃ vā attābhimukhaṃ ākaḍḍhati,	19	
PA_anya-e05_01n:19_3	ayokhandho tadabhimukho cañcalati, taṃ vā upagacchati. Ayaṃ ayokantakassa ālambaṇakiriyā	19	
PA_anya-e05_01n:19_4	nāma. Evameva cittacetasikānaṃ ārammaṇesu ālambaṇakiriyā daṭṭhabbā. Na kevalaṃ ārammaṇesu	19	
PA_anya-e05_01n:19_5	ālambaṇa mattaṃ hoti. Atha kho cittacetasikā dhammā sattasantāne uppajjamānā chasu	19	
PA_anya-e05_01n:19_6	dvāresu ārammaṇānaṃ āpātāgamane eva khaṇe khaṇe uppajjanti. Uppajjitvā ca khaṇe khaṇe nirujjhanti.	19	
PA_anya-e05_01n:20_0	Yathā taṃ bheritale bherisaddā uppajjamānā tattha tattha hatthena paharaṇakāle eva	20	
PA_anya-e05_01n:20_1	khaṇe khaṇe uppajjanti, uppajjitvā ca khaṇe khaṇe nirujjhanti. Vīṇāsaddā uppajjamānā	20	
PA_anya-e05_01n:20_2	vīṇātantīsu tattha tattha vīṇādantakena paharaṇakāle eva khaṇe khaṇe uppajjanti,	20	
PA_anya-e05_01n:20_3	uppajjitvā ca khaṇe khaṇe nirujjhantīti. Niddāyantassa bhavaṅgacittappavatti kālepi	20	
PA_anya-e05_01n:20_4	pubbabhave maraṇāsannakāle chasu dvāresu āpāta māgatāni kamma kammanimitta gatinimittāni	20	
PA_anya-e05_01n:20_5	eva bhavaṅgacittānaṃ ārammaṇapaccayoti. Ārammaṇapaccayadīpanā niṭṭhitā.	20	
PA_anya-e05_01n:21	3. Adhipatipaccayo	2	
PA_anya-e05_01n:22_0	Duvidho adhipatipaccayo ārammaṇādhipatipaccayo saha jātādhipatipaccayo ca. Tattha	22	
PA_anya-e05_01n:22_1	katamo ārammaṇādhipatipaccayo. Ārammaṇapaccaye vuttesu ārammaṇesu yāni ārammaṇāni	22	
PA_anya-e05_01n:22_2	atiiṭṭhāni honti atikantāni atimanāpāni garukatāni. Tāni ārammaṇāni ārammaṇādhipatipaccayo.	22	
PA_anya-e05_01n:22_3	Tattha atiiṭṭhānīti sabhāvato iṭṭhāni vā hontu aniṭṭhāni vā, tena tena puggalena	22	
PA_anya-e05_01n:22_4	atiicchitāni ārammaṇāni idha atiiṭṭhāni nāma.	22	
PA_anya-e05_01n:23_0	Tāni pana dhammato dve dosamūlacittuppāde ca dve momūha cittuppāde ca dukkhasahagatakāyaviññāṇacittuppāde	23	
PA_anya-e05_01n:23_1	ca ṭhapetvā avasesāni sabbāni kāmāvacaracittacetasikāni ca rūpārūpa lokuttaracittacetasikāni	23	
PA_anya-e05_01n:23_2	ca sabbāni atiiṭṭharūpāni ca honti.	23	
PA_anya-e05_01n:24_0	Tesupi kāmārammaṇāni garuṃ karontasseva ārammaṇā dhipatipaccayo. Garuṃ akarontassa	24	
PA_anya-e05_01n:24_1	ārammaṇādhipatipaccayo na hoti. Jhānalābhino pana attanā paṭiladdhāni mahaggatajhānāni	24	
PA_anya-e05_01n:24_2	ariyasāvakā ca attanā paṭiladdhe lokuttaradhamme garuṃ akarontā nāma natthi.	24	
PA_anya-e05_01n:25_0	Katame dhammā tassa paccayassa paccayuppannā. Aṭṭha lobha mūlacittāni aṭṭha kāmāvacarakusalacittāni	25	
PA_anya-e05_01n:25_1	cattāri kāmāvacara ñāṇasampayuttakiriyacittāni aṭṭha lokuttaracittāni tassa paccayassa paccayuppannā.	25	
PA_anya-e05_01n:26_0	Tattha lokiyāni chaḷārammaṇāni lobhamūlacittānaṃ paccayo. Sattarasa lokiyakusalāni	26	
PA_anya-e05_01n:26_1	catunnaṃ ñāṇavippayutta kusalānaṃ. Tāni kusalāniceva heṭṭhimamaggaphalāni ca nibbānañca	26	
PA_anya-e05_01n:26_2	catunnaṃ ñāṇasampayuttakusalānaṃ. Arahattamaggaphalāni ca nibbānañca catunnaṃ ñāṇasampayuttakiriyānaṃ.	26	
PA_anya-e05_01n:26_3	Nibbānaṃ aṭṭhannaṃ lokuttara cittānanti.	26	
PA_anya-e05_01n:27_0	Kenaṭṭhena ārammaṇaṃ, kenaṭṭhena adhipati. Ālambi tabbaṭṭhena ārammaṇaṃ, ādhipaccaṭṭhena	27	
PA_anya-e05_01n:27_1	adhipati. Ko ādhipaccaṭṭho. Attānaṃ garuṃ katvā pavattesu cittacetasikesu issarabhāvo	27	
PA_anya-e05_01n:27_2	ādhipaccaṭṭho. Loke sāmikā viya ārammaṇādhipatipaccaya dhammā daṭṭhabbā, dāsā viya	27	
PA_anya-e05_01n:27_3	paccayuppannadhammā daṭṭhabbā.	27	
PA_anya-e05_01n:28_0	Sutasomajātake rājā porisādo manussamaṃsaṃ garuṃ karonto manussamaṃsahetu rajjaṃ	28	
PA_anya-e05_01n:28_1	pahāya araññe vicarati. Tattha manussamaṃse gandharasa dhammā ārammaṇādhipatipaccayo.	28	
PA_anya-e05_01n:28_2	Rañño porisādassa lobhamūlacittaṃ paccayuppannadhammo. Rājā suta somo saccadhammaṃ	28	
PA_anya-e05_01n:28_3	garuṃ katvā saccadhammahetu rajjasampattiñca ñāti saṅghañca attano jīvitañca chaṭṭetvā	28	
PA_anya-e05_01n:28_4	puna rañño porisādassa hatthaṃ upagato. Tattha saccadhammo ārammaṇādhipatipaccayo.	28	
PA_anya-e05_01n:28_5	Rañño sutasomassa kusalacittaṃ paccayuppannadhammo. Esanayo sabbesu garukatesu ārammaṇesu.	28	
PA_anya-e05_01n:29	Katamo sahajātādhipatipaccayo. Adhipatibhāvaṃ pattā cattāro dhammā adhipatipaccayo, chando cittaṃ vīriyaṃ vīmaṃsā.	2	
PA_anya-e05_01n:30	Katame dhammā tassa paccayassa paccayuppannā. Adhipati sampayuttā cittacetasikā ca adhipatisamuṭṭhitā cittajarūpadhammā ca tassa paccayassa paccayuppannā.	3	
PA_anya-e05_01n:31	Kenaṭṭhena sahajāto, kenaṭṭhena adhipati.	3	
PA_anya-e05_01n:32_0	Sahuppādanaṭṭhena sahajāto, sahajātānaṃ dhammānaṃ abhibhavanaṭṭhena adhipati. Tattha	32	
PA_anya-e05_01n:32_1	sahuppādanaṭṭhenāti yo dhammo sayaṃ uppajjamāno attanā sahajātadhamme ca attanā saheva	32	
PA_anya-e05_01n:32_2	uppādeti, tassa attanā sahajātadhammānaṃ sahuppādanaṭṭhena.	32	
PA_anya-e05_01n:33_0	Abhibhavanaṭṭhenāti ajjhottharaṇaṭṭhena. Yathā rājā cakkavatti attano puññiddhiyā	33	
PA_anya-e05_01n:33_1	sakaladīpavāsino abhibhavanto ajjhottharanto attano vase vattāpeti, sakaladīpavāsino	33	
PA_anya-e05_01n:33_2	ca tassa vase vattanti. Tathā adhipatiṭṭhānapattā ime cattāro dhammā attano attano	33	
PA_anya-e05_01n:33_3	visaye sahajātadhamme abhibhavantā ajjhottharantā attano vase vattāpenti, sahajātadhammā	33	
PA_anya-e05_01n:33_4	ca tesaṃ vase vattanti. Yathā vā silāthambhe pathavidhātu udakakkhandhe āpodhātu	33	
PA_anya-e05_01n:33_5	aggikkhandhe tejodhātu vātakkhandhe vāyodhātu attanā sahajātā tisso dhātuyo abhibhavantā	33	
PA_anya-e05_01n:33_6	ajjhottharantā attano gatiṃ gamāpenti, sahajātadhātuyo ca tāsaṃ gatiṃ gacchanti,	33	
PA_anya-e05_01n:33_7	evameva adhipatiṭṭhānapattā ime cattāro dhammā attano balena sahajātadhamme attano	33	
PA_anya-e05_01n:33_8	gatiṃ gamāpenti, sahajātadhammā ca tesaṃ gatiṃ gacchanti, evaṃ sahajātadhammānaṃ abhibhavanaṭṭhena.	33	
PA_anya-e05_01n:34_0	Ettha vadeyyuṃ, yadi sahajātadhammānaṃ abhibhavanaṭṭhena adhipatināma siyā. Evaṃ	34	
PA_anya-e05_01n:34_1	sati tiṭṭhatu chando, lobho eva adhipatināma siyā, so hi chandatopi balavataro hutvā	34	
PA_anya-e05_01n:34_2	saha jātadhamme abhibhavanto pavattatīti. Vuccate, bālaputhujjanesu eva lobho chandato	34	
PA_anya-e05_01n:34_3	balavataro hoti, paṇḍitesu pana chando eva lobhato balavataro hutvā sahajātadhamme	34	
PA_anya-e05_01n:34_4	abhi bhavanto pavattati. Sace hi lobho eva chandato balavataro siyā, kathaṃ ime sattā	34	
PA_anya-e05_01n:34_5	lobhassa hatthagatā bhavasampatti bhogasammattiyo chaṭṭetvā nekkhammadhamme pūretvā	34	
PA_anya-e05_01n:34_6	vaṭṭadukkhato nissareyyuṃ. Yasmā pana chando eva lobhato balavataro hoti, tasmā ime	34	
PA_anya-e05_01n:34_7	sattā lobhassa hatthagatā bhavasampatti bhogasampattiyo chaṭṭetvā nekkhammadhamme	34	
PA_anya-e05_01n:34_8	pūretvā vaṭṭadukkhato nissaranti. Tasmā chando eva lobhato balavataro hoti, chando	34	
PA_anya-e05_01n:34_9	eva adhipati, na lobhoti. Esa nayo dosādīsupīti.	34	
PA_anya-e05_01n:35	Tattha loke mahantesu sudukkaresu purisakammesu paccupaṭṭhitesu ime cattāro dhammā kammasiddhiyā saṃvattanti. Kathaṃ.	3	
PA_anya-e05_01n:36_0	Hīnacchandā bahujjanā mahantāni sudukkarāni purisakammāni disvā nivattacchandā honti.	36	
PA_anya-e05_01n:36_1	Kātuṃ na icchanti, amhākaṃ avisayoti nirapekkhā ṭhapenti. Chandādhiko pana tādisāni	36	
PA_anya-e05_01n:36_2	purisakammāni disvā uggatacchando hoti, ativiya kātuṃ icchati, mama visayo esoti	36	
PA_anya-e05_01n:36_3	adhiṭṭhānaṃ gacchati. So chandena abhikaḍḍhito yāva taṃ kammaṃ na sijjhati, tāva	36	
PA_anya-e05_01n:36_4	antarā taṃ kammaṃ chaṭṭetuṃ na sakkoti. Evañca sati atimahantaṃpi taṃ kammaṃ ekasmiṃ	36	
PA_anya-e05_01n:36_5	kāle siddhaṃ bhavissati.	36	
PA_anya-e05_01n:37_0	Hīnavīriyā ca bahujjanā tādisāni kammāni disvā nivatta vīriyā honti, idaṃ me kammaṃ	37	
PA_anya-e05_01n:37_1	karontassa bahuṃ kāyadukkhaṃ vā cetodukkhaṃ vā bhavissatīti nivattanti. Vīriyādhiko	37	
PA_anya-e05_01n:37_2	pana tādisāni purisakammāni disvā uggatavīriyo hoti, idāneva uṭṭhahitvā kātuṃ icchati.	37	
PA_anya-e05_01n:37_3	So cirakālaṃpi taṃ kammaṃ karonto bahuṃ kāyadukkhaṃ vā cetodukkhaṃ vā anubhavantopi	37	
PA_anya-e05_01n:37_4	tasmiṃ vīriya kamme nanibbindati, mahantena kammavīriyena vinā bhavituṃ na sakkoti,	37	
PA_anya-e05_01n:37_5	tādisena vīriyena rattidivaṃ khepento cittasukhaṃ vindati. Evañca sati atimahantaṃpi	37	
PA_anya-e05_01n:37_6	taṃ kammaṃ ekasmiṃ kāle siddhaṃ bhavissati.	37	
PA_anya-e05_01n:38_0	Hīnacittā ca bahujjanā tādisāni kammāni disvā nivattacittā honti. Puna ārammaṇaṃpi	38	
PA_anya-e05_01n:38_1	na karonti. Cittādhiko pana tādisāni kammāni disvā uggatacitto hoti, cittaṃ vinodetuṃpi	38	
PA_anya-e05_01n:38_2	na sakkoti, niccakālaṃ tattha nibandhacitto hoti. So cittavasiko hutvā cirakālaṃpi	38	
PA_anya-e05_01n:38_3	taṃ kammaṃ karonto bahuṃ kāyadukkhaṃvāpītiādinā chandādhipatinayena vattabbaṃ.	38	
PA_anya-e05_01n:39_0	Mandapaññā ca bahujjanā tādisāni kammāni disvā nivattapaññā honti, kammānaṃ ādimpi	39	
PA_anya-e05_01n:39_1	na passanti, antapi na passanti, andhakāre pavisantā viya honti, tāni kammāni kātuṃ	39	
PA_anya-e05_01n:39_2	cittaṃpi na namati. Paññādhiko pana tādisāni kammāni disvā uggatapañño hoti, kammānaṃ	39	
PA_anya-e05_01n:39_3	ādiṃpi passati, antaṃpi passati, phalaṃpi passati, ānisaṃsaṃpi passati. Sukhena kammasiddhiyā	39	
PA_anya-e05_01n:39_4	nānāupāyaṃpi passati. So cirakālaṃpi taṃ kammaṃ karontotiādinā vīriyādhipatinayena	39	
PA_anya-e05_01n:39_5	vattabbaṃ. Idha pana mahatiyā kammavīmaṃsāyāti ca tādisiyā kamma vīmaṃsāyāti ca vattabbaṃ.	39	
PA_anya-e05_01n:40_0	Evaṃ loke mahantesu sudukkaresu purisakammesu paccupaṭṭhitesu ime cattāro dhammā	40	
PA_anya-e05_01n:40_1	kammasiddhiyā saṃvattanti. Imesañca catunnaṃ adhipatīnaṃ vijjamānattā loke purisavisesā	40	
PA_anya-e05_01n:40_2	nāma dissanti, sabbaññubuddhā nāma dissanti, sabbaññubodhisattā nāma dissanti, paccekabuddhā	40	
PA_anya-e05_01n:40_3	nāma dissanti, paccekabodhisattānāma dissanti, aggasāvakānāma mahāsāvakā nāma sāvakabodhisattā	40	
PA_anya-e05_01n:40_4	nāma dissanti. Lokepi evarūpānaṃ purisavisesānaṃ vasena satta lokassa atthāya hitāya	40	
PA_anya-e05_01n:40_5	sukhāya paññāsippavisesā ca paribhogavatthuvisesā ca dissantīti. Adhipatipaccayadīpanā niṭṭhitā.	40	
PA_anya-e05_01n:41	4. Anantarapaccayo	4	
PA_anya-e05_01n:42	Katamo anantarapaccayo. Anantare khaṇe niruddho citta cetasikadhammasamūho anantarapaccayo.	4	
PA_anya-e05_01n:43	Katamo dhammo anantarapaccayassa paccayuppanno. Pacchime anantare eva khaṇe uppanno cittacetasikadhammasamūho tassa paccayassa paccayuppanno.	4	
PA_anya-e05_01n:44	Ekasmiṃ bhave paṭisandhicittaṃ paṭhamabhavaṅgacittassa anantara paccayo, paṭhama bhavaṅgacittaṃ dutiyabhavaṅgacittassa anantarapaccayotiādinā vattabbo.	4	
PA_anya-e05_01n:45_0	Yadā pana dhammayamake suddhāvāsānaṃ dutiye akusale citte vattamāneti vuttanayena	45	
PA_anya-e05_01n:45_1	tassa sattassa attano abhinavaṃ attabhāvaṃ ārabbha etaṃ mama esohamasmi eso me attāti	45	
PA_anya-e05_01n:45_2	pavattaṃ bhavanikantika taṇhāsahagatacittaṃ uppajjati. Tadā paṭhamaṃ dvikkhattuṃ	45	
PA_anya-e05_01n:45_3	bhavaṅgaṃ calati. Tato manodvārāvajjanacittaṃ uppajjati. Tato satta bhavanikantikajavanāni	45	
PA_anya-e05_01n:45_4	uppajjanti. Tato paraṃ bhavaṅgavāro.	45	
PA_anya-e05_01n:46_0	Api ca so satto tadā paccuppannabhave kiñci na jānāti, pubbabhave attanā anubhūtaṃ	46	
PA_anya-e05_01n:46_1	ārammaṇaṃ anussaramāno acchati. Vatthussa pana atidubbalattā tañca ārammaṇaṃ aparibyattameva	46	
PA_anya-e05_01n:46_2	hoti. Taṃ ārabbha uddhaccasahagatacittameva bahulaṃ pavattati.	46	
PA_anya-e05_01n:47_0	Yadā gabbho thokaṃ vaḍḍhamāno hoti atirekadvemāsaṃ gato, tadā cakkhādīni indriyāni	47	
PA_anya-e05_01n:47_1	paripuṇṇāni honti. Evaṃ santepi mātugabbhe ālokādīnaṃ paccayānaṃ abhāvato cakkhuviññāṇādīni	47	
PA_anya-e05_01n:47_2	cattāri viññāṇāni nuppajjanti, kāyaviññāṇamanoviññāṇāni eva uppajjanti. So satto	47	
PA_anya-e05_01n:47_3	mātuyā iriyāpathaparivattanādīsu bahūni dukkhadomanassāni paccanubhoti. Vijāyanakāle	47	
PA_anya-e05_01n:47_4	pana bhusaṃ dukkhaṃ nigacchatiyeva. Vijāyitvāpi yāva vatthurūpāni mudūni honti, paripākaṃ	47	
PA_anya-e05_01n:47_5	na gacchanti, tāva so atimandarūpo uttānaseyyako hutvā acchati. Na kiñci paccuppannaṃ	47	
PA_anya-e05_01n:47_6	ārammaṇaṃ sallakkheti. Yebhuyyena purima bhavānusārī eva tassa viññāṇaṃ hoti. Sace	47	
PA_anya-e05_01n:47_7	so niraya bhavato āgato hoti, so virūpamukhabahulo hoti. Purimāni nirayārammaṇāni	47	
PA_anya-e05_01n:47_8	ārabbha khaṇe khaṇe virūpamukhamassa paññāyati. Atha devalokato āgato hoti, dibbāni	47	
PA_anya-e05_01n:47_9	ārammaṇāni ārabbha vippasannamukhabahulo hoti, khaṇe khaṇe mihitamukhamassa paññāyati.	47	
PA_anya-e05_01n:48_0	Yadā pana vatthurūpāni tikkhāni honti, paripākaṃ gacchanti. Viññāṇāni cassa suvisadāni	48	
PA_anya-e05_01n:48_1	pavattanti. Tadā amandarūpo hutvā kīḷanto līḷanto modanto pamodanto acchati. Paccuppanne	48	
PA_anya-e05_01n:48_2	ārammaṇāni sallakkheti. Mātubhāsaṃ sallakkheti. Idha lokānusārī viññāṇamassa bahulaṃ	48	
PA_anya-e05_01n:48_3	pavattati. Purimajātiṃ pamussati.	48	
PA_anya-e05_01n:49_0	Kiṃ pana sabbopi satto imasmiṃ ṭhāne eva purimaṃ jātiṃ pamussatīti ce. Na sabbopi	49	
PA_anya-e05_01n:49_1	satto imasmiṃ ṭhāne eva pamussati. Koci atirekataraṃ gambhavāsadukkhena paripīḷito	49	
PA_anya-e05_01n:49_2	gabbhe eva pamussati. Koci vijāyanakāle, koci imasmiṃ ṭhāne pamussati. Koci itoparampi	49	
PA_anya-e05_01n:49_3	daharakāle na pamussati. Vuḍḍhakāle eva pamussati. Koci yāvajīvaṃpi na pamussati.	49	
PA_anya-e05_01n:49_4	Dve tayo bhave anussarantopi atthiyeva. Ime jātissarasattā nāma honti.	49	
PA_anya-e05_01n:50_0	Tattha vijāyanakālato paṭṭhāya chadvārikavīthicittāni pavattanti. Paccuppannārammaṇaṃ	50	
PA_anya-e05_01n:50_1	sallakkhaṇato paṭṭhāya chadvārikavīthi cittāni paripuṇṇāni pavattanti. Sabbatthapi	50	
PA_anya-e05_01n:50_2	purimaṃ purimaṃ anantare niruddhaṃ cittaṃ pacchimassa pacchimassa anantare uppannassa	50	
PA_anya-e05_01n:50_3	cittassa anantara paccayo hoti. Ayañca anantarapaccayo nāma anamatagge saṃsāre ekassa	50	
PA_anya-e05_01n:50_4	sattassa ekappabandho eva hoti. Yadā satto arahatta maggaṃ labhitvā khandhaparinibbānaṃ	50	
PA_anya-e05_01n:50_5	pāpuṇāti, tadā eva so pabandho chijjati.	50	
PA_anya-e05_01n:51_0	Kenaṭṭhena anantaro, kenaṭṭhena paccayoti. Attano anantare attasadisassa dhammantarassa	51	
PA_anya-e05_01n:51_1	uppādanaṭṭhena anantaro, upakārakaṭṭhena paccayo. Tattha attasadisassāti sārammaṇa	51	
PA_anya-e05_01n:51_2	bhāvena attanā sadisassa. Sārammaṇabhāvenāti ca yo dhammo ārammaṇena vinā na pavattati,	51	
PA_anya-e05_01n:51_3	so sārammaṇo nāma, evaṃ sārammaṇabhāvena. Dhammantarassa uppādanaṭṭhenāti purimasmiṃ	51	
PA_anya-e05_01n:51_4	citte niruddhepi tassa cintanakiriyāvego na vūpasammati, pacchimaṃ cittaṃ uppādetvā	51	
PA_anya-e05_01n:51_5	eva vūpasammati, evaṃ pacchimassa dhammantarassa uppādanaṭṭhena.	51	
PA_anya-e05_01n:52_0	Tattha purimā purimā mātuparamparā viya anantarapaccayaparamparā daṭṭhabbā. Pacchimā	52	
PA_anya-e05_01n:52_1	pacchimā dhītuparamparā viya tassa paccayuppannaparamparā daṭṭhabbā. Evaṃ sante arahantānaṃ	52	
PA_anya-e05_01n:52_2	sabbapacchimaṃ parinibbānacittampi puna paṭisandhicittasaṅkhātaṃ dhammantaraṃ uppādeyyāti.	52	
PA_anya-e05_01n:52_3	Na uppādeyya. Kasmā, tadā kammakilesavegānaṃ sabbaso paṭippassaddhibhāvena accantasantatarattā	52	
PA_anya-e05_01n:52_4	tassa cittassāti. Anantarapaccaya dīpanā niṭṭhitā.	52	
PA_anya-e05_01n:53	5. Samanantarapaccayo	5	
PA_anya-e05_01n:54	Paccayadhammavibhāgo ca paccayuppannadhammavibhāgo ca anantapaccaya sadiso.	5	
PA_anya-e05_01n:55_0	Kenaṭṭhena samanantaroti. Suṭṭhu anantaraṭṭhena samanantaro. Yathā silāthambhādīsu	55	
PA_anya-e05_01n:55_1	rūpakalāpā ekābaddhā samānāpi rūpa dhammabhāvena saṇṭhāna jātikattā majjhe paricchedarūpasahitā	55	
PA_anya-e05_01n:55_2	eva honti. Dvinnaṃ rūpakalāpānaṃ majjhe antaraṃ nāma vivaraṃ nāma atthiyeva. Na tathā	55	
PA_anya-e05_01n:55_3	purimapacchimānaṃ dvinnaṃ cittacetasika kalāpānaṃ majjhe. Te pana arūpadhammabhāvena	55	
PA_anya-e05_01n:55_4	asaṇṭhāna jātikattā majjhe paricchedadhammassa nāma kassaci ākāsavivarassa abhāvato	55	
PA_anya-e05_01n:55_5	sabbaso antara rahitā eva honti. Lokassapi dvinnaṃ kalāpānaṃ antaraṃ nāma na dissati.	55	
PA_anya-e05_01n:55_6	Tato ime sattā cittaṃ nāma niccaṃ dhuvaṃ thāvaraṃ avipariṇāmadhammanti evaṃ citte	55	
PA_anya-e05_01n:55_7	niccasaññino honti. Evaṃ suṭṭhu anantaraṭṭhena samanantaro. Anantaraṭṭhenāti ca attano	55	
PA_anya-e05_01n:55_8	anantare attasadisassa dhammantarassa uppādanaṭṭhenāti pubbe vuttameva.	55	
PA_anya-e05_01n:56_0	Evaṃ sante nirodhasamāpattikāle purimacittaṃ nāma neva saññānāsaññāyatanacittaṃ,	56	
PA_anya-e05_01n:56_1	pacchimacittaṃ nāma ariyaphalacittaṃ, dvinnaṃ cittānaṃ antare ekarattidivampi dverattidivānipi.La.	56	
PA_anya-e05_01n:56_2	Sattarattidivānipi acittako hoti. Asaññasattabhūmiyaṃpi purime kāmabhave cuticittaṃ	56	
PA_anya-e05_01n:56_3	purimacittaṃ nāma. Pacchime kāmabhave paṭisandhicittaṃ pacchimacittaṃ nāma, dvinnaṃ	56	
PA_anya-e05_01n:56_4	cittānaṃ antare asaññasattabhave pañcakappasatāni puggalo acittako tiṭṭhati. Tattha	56	
PA_anya-e05_01n:56_5	dve purimacittāni attano anantare attasadisassa dhammantarassa uppādanapaccayasattirahitāni	56	
PA_anya-e05_01n:56_6	hontīti. Na honti. Mahantehi pana bhāvanāpaṇidhibalehi paṭibāhitattā purimacittāni	56	
PA_anya-e05_01n:56_7	ca nirujjhamānāni anantare dhammantarassa uppādana sattisahitāni eva nirujjhanti.	56	
PA_anya-e05_01n:56_8	Pacchimacittāni ca uppajjamānāni tasmiṃ khaṇe ekābaddhabhāvena anuppajjitvā cirakāle	56	
PA_anya-e05_01n:56_9	eva uppajjanti. Na ca ettakamattena purimacittānaṃ anantare dhammantarassa uppādana	56	
PA_anya-e05_01n:56_10	sattināma natthīti ca, te anantarapaccayadhammā nāma na hontīti ca sakkā vattuṃ.	561	
PA_anya-e05_01n:56_11	Yathā taṃ rañño yodhā nāma atthi, kadāci rājā kālaṃ ñatvā tumhe idāni māyujjhatha,	561	
PA_anya-e05_01n:56_12	yuddhakālo na hoti, asukasmiṃ kāle eva yujjhathāti vadeyya. Te ca tadā ayujjhamānā	561	
PA_anya-e05_01n:56_13	vicareyyuṃ. Evaṃ santepi tesaṃ yujjhanasatti nāma natthīti ca, te yodhā nāma na hontīti	561	
PA_anya-e05_01n:56_14	ca na sakkā vattunti.	561	
PA_anya-e05_01n:57_0	Ettha vadeyyuṃ, imasmiṃ paccaye te pana arūpadhammabhāvena asaṇṭhāna jātikattā majjheparicchedadhammassa	57	
PA_anya-e05_01n:57_1	nāma kassaci abhāvato sabbaso antararahitā eva hontīti vuttaṃ. Evaṃ sante pubbe ārammaṇa	57	
PA_anya-e05_01n:57_2	paccaye bherisaddavīṇāsaddopamāhi yo cittānaṃ khaṇe khaṇe uppādo ca nirodho ca vutto,	57	
PA_anya-e05_01n:57_3	so amhehi kathaṃ paccetabboti. Aññamaññaviruddhānaṃ nānācittānaṃ khaṇamattepi pubbāpara	57	
PA_anya-e05_01n:57_4	parivattanassa loke paññāyanato. Ayamattho pubbe citta yamakadīpaniyaṃ vitthārato	57	
PA_anya-e05_01n:57_5	vuttoyevāti. Samanantarapaccaya dīpanā niṭṭhitā.	57	
PA_anya-e05_01n:58	6. Sahajātapaccayo	5	
PA_anya-e05_01n:59_0	Paccayadhammavibhāgo ca paccayuppannadhammavibhāgoca vuccati. Ekato uppannā sabbepi	59	
PA_anya-e05_01n:59_1	cittacetasikā dhammā aññamaññaṃ sahajāta paccayā ca honti sahajātapaccayuppannā ca.	59	
PA_anya-e05_01n:59_2	Paṭisandhināmakkhandhā ca paṭisandhisahajātaṃ hadayavatthu ca aññamaññaṃ sahajātapaccayā	59	
PA_anya-e05_01n:59_3	ca honti sahajātapaccayuppannā ca. Sabbāni mahābhūtānipi aññamaññaṃ sahajātapaccayā	59	
PA_anya-e05_01n:59_4	ca honti paccayuppannadhammā ca. Paṭisandhicittassa uppādakkhaṇe sabbāni kammajarūpāni	59	
PA_anya-e05_01n:59_5	ca pavattikāle tassa tassa cittassa uppādakkhaṇe tena tena cittena jātāni sabbāni	59	
PA_anya-e05_01n:59_6	cittajarūpāni ca sahajātacittassa paccayuppannāni nāma. Sabbāni upādārūpāni sahajātamahābhūtānaṃ	59	
PA_anya-e05_01n:59_7	paccayuppannāni nāma.	59	
PA_anya-e05_01n:60_0	Kenaṭṭhena sahajāto, kenaṭṭhena paccayo. Saha jānanaṭṭhena sahajāto, upakārakaṭṭhena	60	
PA_anya-e05_01n:60_1	paccayo. Tattha sahajānanaṭṭhenāti yo dhammo jāyamāno attano paccayuppannehi dhammehi	60	
PA_anya-e05_01n:60_2	saheva sayañca jāyati uppajjati, attano paccayuppanne ca dhamme attanā saheva janeti	60	
PA_anya-e05_01n:60_3	uppādeti, tassa so attho sahajānanaṭṭho nāma.	60	
PA_anya-e05_01n:61_0	Yathā sūriyo nāma udayanto sūriyātape ca sūriyā loke ca attanā saheva janayanto udeti.	61	
PA_anya-e05_01n:61_1	Yathā ca padīpo nāma jalanto padīpātape ca padīpāloke ca attanā saheva janayanto	61	
PA_anya-e05_01n:61_2	jalati. Evamevaṃ ayaṃ paccayadhammo uppajjamāno attano paccayuppannadhamme attanā	61	
PA_anya-e05_01n:61_3	saheva uppādeti. Tattha sūriyo viya ekameko nāma dhammo, sūriyātapā viya taṃsampayuttadhammā,	61	
PA_anya-e05_01n:61_4	sūriyālokā viya sahajātarūpadhammā. Tathā sūriyo viya ekameko mahābhūtarūpadhammo,	61	
PA_anya-e05_01n:61_5	sūriyātapā viya sahajātamahābhūtadhammā, sūriyālokā viya sahajātaupādārūpadhammā,	61	
PA_anya-e05_01n:61_6	esa nayo padīpupamāyapīti. Sahajātapaccayadīpanā niṭṭhitā.	61	
PA_anya-e05_01n:62	7. Aññamaññapaccayo	6	
PA_anya-e05_01n:63_0	Sahajātapaccaye vibhattesu dhammesu yo yo paccaya dhammoti vutto, so so eva idha	63	
PA_anya-e05_01n:63_1	paccayadhammo ceva paccayuppanna dhammo ca hoti. Sabbepi cittacetasikā dhammā aññamaññassa	63	
PA_anya-e05_01n:63_2	paccayadhammā ca honti aññamaññassa paccayuppannadhammā. Sahajātā cattāro mahābhūtā	63	
PA_anya-e05_01n:63_3	aññamaññassa paccayadhammā ca honti aññamaññassa paccayuppannadhammā ca. Paṭisandhināmakkhandhā	63	
PA_anya-e05_01n:63_4	ca paṭisandhi sahajātaṃ hadayavatthurūpañca aññamaññassa paccayadhammā ca honti aññamaññassa	63	
PA_anya-e05_01n:63_5	paccayuppannadhammā ca. Attho suviññeyyoyeva.	63	
PA_anya-e05_01n:64_0	Yathā aññamaññaṃ nissāya ussāpitā tayo daṇḍā aññamaññassa nissayā ca honti, aññamaññaṃ	64	
PA_anya-e05_01n:64_1	nissitā ca. Tesu ekamekasmiṃ ussite sabbe ussitā honti, ekamekasmiṃ patante sabbe	64	
PA_anya-e05_01n:64_2	patanti. Evaṃ aññamaññadhammā ca daṭṭhabbā.	64	
PA_anya-e05_01n:65_0	Ettha vadeyyuṃ, sabbe cetasikā dhammā cittapaccayaṃ alabha mānā uppajjituṃ na sakkontīti	65	
PA_anya-e05_01n:65_1	yuttaṃ. Kasmā. Phusanādīnaṃ cetasika kiccānaṃ vijānanakiccapubbaṅgamattā, manopubbaṅgamāti	65	
PA_anya-e05_01n:65_2	hi vuttaṃ. Cittaṃ pana cetasikapaccayaṃ alabhamānaṃ uppajjituṃ na sakkotīti na yujjeyyāti.	65	
PA_anya-e05_01n:65_3	Vuccate, cetasikadhammā nāma cittassa sahāyaṅgāni honti. Tasmā tehi vinā cittampi	65	
PA_anya-e05_01n:65_4	uppajjituṃ na sakkotiyeva. Eseva nayo catūsu mahābhūtesupīti. Upādārūpāni pana mahābhūtānaṃ	65	
PA_anya-e05_01n:65_5	nissandamattattā sahāyaṅgāni na hontīti. Nanu āhārarūpañca jīvitarūpañca paccayavisesattā	65	
PA_anya-e05_01n:65_6	sahāyaṅgaṃ hotīti. Vuccate, ṭhitiyā eva sahāyaṅgaṃ hoti. Na uppāde. Idha pana uppāde	65	
PA_anya-e05_01n:65_7	sahāyaṅgaṃ adhippetanti. Aññamaññapaccayadīpanā niṭṭhitā.	65	
PA_anya-e05_01n:66	8. Nissayapaccayo	6	
PA_anya-e05_01n:67	Tividho nissayapaccayo, sahajātanissayo vatthu purejātanissayo vatthārammaṇapurejātanissayo.	6	
PA_anya-e05_01n:68	Tattha katamo sahajātanissayo. Sabbo sahajāta paccayo sahajātanissayo. Tasmā tattha paccayavibhāgo ca paccayuppannavibhāgo ca sahajātapaccaye vuttanayena veditabbo.	6	
PA_anya-e05_01n:69_0	Katamo pana vatthupurejātanissayo. Cha vatthūni cakkhu vatthu sotavatthu ghānavatthu	69	
PA_anya-e05_01n:69_1	jithavatthu kāyavatthu hadayavatthu. Imāni chavatthūni pavattikāle sattānaṃ viññāṇadhātūnaṃ	69	
PA_anya-e05_01n:69_2	vatthupure jātanissayo.	69	
PA_anya-e05_01n:70_0	Vatthurūpameva purejātaṃ hutvā nissayo vatthupurejāta nissayo. Tattha cittacetasikānaṃ	70	
PA_anya-e05_01n:70_1	nissayaṭṭhānaṭṭhena vatthu nāma. Purejātanti attano attano paccayuppannassa dhammassa	70	
PA_anya-e05_01n:70_2	uppattikkhaṇato purime khaṇe jātaṃ.	70	
PA_anya-e05_01n:71_0	Tattha paṭisandhicittaṃ tadā purejātassa vatthurūpassa abhāvato attanā sahuppannameva	71	
PA_anya-e05_01n:71_1	hadayavatthurūpaṃ nissāya uppajjati. Paṭhama bhavaṅgacittaṃ pana paṭisandhicittena	71	
PA_anya-e05_01n:71_2	sahuppannahadaya vatthurūpaṃ nissāya uppajjati. Dutiyabhavaṅgacittaṃ paṭhamabhavaṅgacittena	71	
PA_anya-e05_01n:71_3	sahuppannaṃ nissāya uppajjati. Evaṃ tatiyabhavaṅgacittaṃ dutiya bhavaṅgacittena sahuppannantiādinā	71	
PA_anya-e05_01n:71_4	yāvamaraṇāsannakālā dvinnaṃ manodhātumanoviññāṇadhātūnaṃ vatthupurejātanissayo veditabbo.	71	
PA_anya-e05_01n:72_0	Yathā vīṇāsaddā nāma vīṇātantīsu vīṇādaṇḍakehi paharaṇavegena eva jāyanti, no aññathā.	72	
PA_anya-e05_01n:72_1	Tathā pañcaviññāṇāni nāma pañcavatthusaṅkhātesu pañcadvāresu pañcannaṃ ārammaṇānaṃ	72	
PA_anya-e05_01n:72_2	āpātā gamanavegena eva jāyanti, no aññathā.	72	
PA_anya-e05_01n:73_0	Āpātāgamanañca tesaṃ dvārārammaṇānaṃ ṭhitipattakāle eva hoti. Āpātāgamanapaccayā	73	
PA_anya-e05_01n:73_1	ca dvikkhattuṃ bhavaṅgaṃ calati. Bhavaṅgacalana paccayā ca āvajjanaṃ uppajjati. Āvajjanapaccayā	73	
PA_anya-e05_01n:73_2	ca tāni pañcaviññāṇāni uppajjanti. Tasmā cakkhādīni pañcavatthūni pure atītabhavaṅgacittassa	73	
PA_anya-e05_01n:73_3	uppādakkhaṇe uppannāni eva pañcaviññāṇadhātūnaṃ vatthupurejātapaccayā honti.	73	
PA_anya-e05_01n:74_0	Maraṇāsannakāle pana sabbāni cha vatthūni cuticittato pure sattarasamassa bhavaṅgacittassa	74	
PA_anya-e05_01n:74_1	uppādakkhaṇe eva uppajjanti, tato paraṃ na uppajjanti. Tasmā maraṇāsannakāle bhavaṅgacittāni	74	
PA_anya-e05_01n:74_2	ca sabbāni chadvārikavīthicittāni ca cuticittañca puretaraṃ uppannāni tāniyeva attano	74	
PA_anya-e05_01n:74_3	attano vatthūni nissāya uppajjanti. Ayaṃ vatthupurejāta nissayo.	74	
PA_anya-e05_01n:75_0	Katamo pana vatthārammaṇapurejātanissayo. Yadā attano ajjhattaṃ vatthurūpaṃ ārabbha	75	
PA_anya-e05_01n:75_1	yaṃ rūpaṃ nissāya mama manoviññāṇaṃ vattati, etaṃ mama eso hamasmi eso me attāti	75	
PA_anya-e05_01n:75_2	evaṃ taṇhāmāna diṭṭhīhi gahaṇavasena vā etaṃ aniccaṃ etaṃ dukkhaṃ etaṃ anattāti evaṃ	75	
PA_anya-e05_01n:75_3	sammasanavasena vā āvajjanādīni manodvārikavīthi cittāni pavattanti. Tadā taṃ taṃ	75	
PA_anya-e05_01n:75_4	vatthurūpaṃ paccekaṃ tesaṃ nissayavatthu ca hoti tesaṃ ārammaṇañca. Tasmā taṃ taṃ	75	
PA_anya-e05_01n:75_5	hadayarūpaṃ tassa tassa cittuppādassa vatthārammaṇapurejātapaccayo hoti. Ayaṃ vatthārammaṇa	75	
PA_anya-e05_01n:75_6	purejātanissayo. Evaṃ nissayapaccayo tividho hoti.	75	
PA_anya-e05_01n:76_0	Idha suttantanissayopi vattabbo. Ime manussā vā tiracchānagatā vā rukkhādayo vā mahāpathaviyaṃ	76	
PA_anya-e05_01n:76_1	patiṭṭhitā, mahā pathavī ca heṭṭhā mahāudakakkhandhe, mahāudakakkhandho ca heṭṭhā	76	
PA_anya-e05_01n:76_2	mahāvātakkhandhe, mahāvātakkhandho ca heṭṭhā ajaṭākāse, manussā gehesu, bhikkhū vihāresu,	76	
PA_anya-e05_01n:76_3	devā dibbavimānesūtiādinā sabbaṃ lokappavattiṃ ñatvā nissayapaccayo veditabbo. Nissayapaccayadīpanā niṭṭhitā.	76	
PA_anya-e05_01n:77	9. Upanissayapaccayo	7	
PA_anya-e05_01n:78	Tividho upanissayapaccayo, ārammaṇūpanissayo anantarūpanissayo pakatūpanissayo. Tattha ārammaṇūpa nissayo ārammaṇādhipatipaccayasadiso, anantarūpanissayo anantarapaccayasadiso.	7	
PA_anya-e05_01n:79_0	Katamo pakatūpanissayo. Sabbepi atītānāgata paccuppannā ajjhattabahiddhābhūtā cittacetasikarūpadhammā	79	
PA_anya-e05_01n:79_1	ca nibbānañca paññatti ca sabbesaṃ paccuppannānaṃ cittacetasikānaṃ dhammānaṃ yathārahaṃ pakatūpanissayo.	79	
PA_anya-e05_01n:80_0	Tattha atīto parinibbuto amhākaṃ buddho ca dhammo ca ariyasāvakasaṅgho ca sammutisaṅghaparamparā	80	
PA_anya-e05_01n:80_1	ca amhākaṃ pacchima janānaṃ kusaluppattiyā pakatūpanissayapaccayo. Tathā loke atītā	80	
PA_anya-e05_01n:80_2	kālaṅkatā mātāpitaro ca ācariyā ca paṇḍitasamaṇabrāhmaṇā ca pākaṭā nānātitthācariyā	80	
PA_anya-e05_01n:80_3	ca mahiddhikā mahānubhāvā porāṇakarājāno ca pacchimakānaṃ janānaṃ kusaluppattiyā	80	
PA_anya-e05_01n:80_4	vā akusaluppattiyā vā sukhadukkhuppattiyā vā pakatūpanissayo. Tathā hi te pacchimakānaṃ	80	
PA_anya-e05_01n:80_5	janānaṃ atthāya nānāsaddhammapaññattiyo vā nānāasaddhammapaññattiyo vā nānālokūpakaraṇāni	80	
PA_anya-e05_01n:80_6	vā pure paṭṭhapesuṃ. Pacchimajanā ca tehi paṭṭhapitesu dānasīlādidhammesu vā lokacāritta	80	
PA_anya-e05_01n:80_7	kulagottacāritta dhammesu vā nānādiṭṭhivādesu vā nānākammāyatanasippāyatana vijjāṭhānesu	80	
PA_anya-e05_01n:80_8	vā yathāpaṭṭhapitesu gāmanigamanagarakhettavatthu taḷākapokkharaṇiāvāṭādīsu vā geharathasakaṭanāvā	80	
PA_anya-e05_01n:80_9	sampotasambandhādīsu vā jātarūparajatamaṇimuttādīsu vā dāyajjaṃ paṭipajjantā loke vaḍḍhanti.	80	
PA_anya-e05_01n:81_0	Anāgatopi metteyyo nāma buddho ca tassa dhammo ca tassa saṅgho ca etarahi bahujjanānaṃ	81	
PA_anya-e05_01n:81_1	pāramipuññappavattiyā pakatūpanissayapaccayo. Tathā imasmiṃ bhave ca pacchime kāle	81	
PA_anya-e05_01n:81_2	paṭilabhissamānā issariyaṭṭhānadhanadhaññasampattiyo purime kāle ṭhitānaṃ mahājanānaṃ	81	
PA_anya-e05_01n:81_3	nānābhisaṅkhāruppattiyā pakatūpanissaya paccayo. Anāgatabhave ca anubhavissamānā	81	
PA_anya-e05_01n:81_4	bhavasampatti bhoga sampattiyo maggaphalanibbānasampattiyo ca etarahi paccuppannabhave	81	
PA_anya-e05_01n:81_5	ṭhitānaṃ dānasīlādipuññakiriyuppattiyā pakatūpanissayapaccayo. Yathā hi loke hemante	81	
PA_anya-e05_01n:81_6	kāle dhaññapphalāni labhissāmāti vassike kāle kassanavappanakammāni ārabhanti, kamme	81	
PA_anya-e05_01n:81_7	siddhe taṃ taṃ dhanaṃ labhissāmāti pubbabhāge taṃ taṃ vīriyakammaṃ vā taṃ taṃ paññākammaṃ	81	
PA_anya-e05_01n:81_8	vā ārabhanti. Tattha dhaññapphalappaṭilābho ca taṃ taṃ dhanappaṭi lābhoca taṃ taṃ	81	
PA_anya-e05_01n:81_9	kammārambhassa anāgatapakatūpanissayapaccayo taṃ taṃ kammārambho ca dhaññapphalappaṭilābhassa	81	
PA_anya-e05_01n:81_10	ca taṃ taṃ dhanappaṭi lābhassa ca atītapakatūpanissayapaccayo. Evameva pacchime anāgate	811	
PA_anya-e05_01n:81_11	kāle nānākammapphalāni sampassantā patthayantā mahājanā purime paccuppanne kāle nānāpuññakammāni	811	
PA_anya-e05_01n:81_12	ārabhanti. Tattha puññapphalāni puññakammānaṃ anāgatapakatūpanissayapaccayo. Puññakammāni	811	
PA_anya-e05_01n:81_13	puññapphalānaṃ atītapakatūpanissayapaccayo. Tasmā anāgatapakatūpanissayopi atītapakatūpanissayo	811	
PA_anya-e05_01n:81_14	viya atimahanto paccayo hoti.	811	
PA_anya-e05_01n:82	Paccuppannā buddhāyo paccayā paccuppannānaṃ manussadevabrahmānaṃ paccuppannā mātāpitaro paccuppannānaṃ puttadhītādīnaṃ paccuppannapakatūpa nissayo nāma. So supākaṭoyeva.	8	
PA_anya-e05_01n:83_0	Ajjhattabhūtā pakatūpanissayadhammā nāma buddhādīsu saviññāṇakasantānesu uppannā	83	
PA_anya-e05_01n:83_1	paccayadhammā. Bahiddhābhūtā pakatūpanissayadhammā nāma sattānaṃ patiṭṭhānabhūtā	83	
PA_anya-e05_01n:83_2	pathavipabbatanadī samuddādayo tesaṃ tesaṃ sattānaṃ bahūpakārā araññavanarukkha tiṇapubbaṇṇāparaṇṇādayo	83	
PA_anya-e05_01n:83_3	candasūriyagahanakkhattādayo vassodakaaggivātasītauṇhādayo ca sabbepi te sattānaṃ	83	
PA_anya-e05_01n:83_4	kusaluppattiyā vā akusaluppattiyā vā sukhuppattiyā vā dukkhuppattiyā vā balavapaccayā honti.	83	
PA_anya-e05_01n:84_0	Ime janā diṭṭheva dhamme parinibbāyissāmāti bodhipakkhiya dhamme vā bhāventi, anāgate	84	
PA_anya-e05_01n:84_1	buddhakāle parinibbāyissāmāti pāramīdhamme vā paripūrenti. Tattha nibbānaṃ tesaṃ	84	
PA_anya-e05_01n:84_2	dhammānaṃ uppattiyā balavapaccayo hoti.	84	
PA_anya-e05_01n:85	Loke nānāvohārabhūtā nāmapaññattiyo ca buddha sāsane tipiṭakapariyattidhammabhūtā nāmapaññattiyo ca tesaṃ tesaṃ atthānaṃ jānanatthāya balavapaccayo.	8	
PA_anya-e05_01n:86_0	Tattha saṅkhatadhammā nāma paccaye sati uppajjanti, asati nuppajjanti. Uppajjitvāpi	86	
PA_anya-e05_01n:86_1	paccaye sati tiṭṭhanti, asati na tiṭṭhanti. Tasmā tesaṃ uppattiyā vā ṭhitiyā vā paccayo	86	
PA_anya-e05_01n:86_2	nāma icchitabbo. Nibbānaṃ pana paññatti ca asaṅkhatadhammā honti ajātidhammā anuppādadhammā	86	
PA_anya-e05_01n:86_3	nicca dhammā dhuvadhammā. Tasmā tesaṃ uppādāya vā ṭhitiyā vā paccayo nāma natthīti.	86	
PA_anya-e05_01n:87_0	Kusalo kusalassa upanissayo. Saddhaṃ upanissāya dānaṃ deti, sīlaṃ samādiyatītiādinā	87	
PA_anya-e05_01n:87_1	supākaṭo. Tathā rāgaṃ upanissāya pāṇaṃ hanati, adinnaṃ ādiyatītiādinā sappāyaṃ utuṃ	87	
PA_anya-e05_01n:87_2	sappāyaṃ bhojanaṃ upanissāya kāyikaṃ sukhaṃ paccanubhotītiādinā ca akusalo akusalassa,	87	
PA_anya-e05_01n:87_3	abyākato abyākatassa upanissayopi supākaṭo.	87	
PA_anya-e05_01n:88_0	Kusalo pana akusalassapi balavūpanissayo. Dānaṃ datvā tena dānena attānaṃ ukkaṃseti,	88	
PA_anya-e05_01n:88_1	paraṃ vambheti. Tathā sīla sampanno hutvā samādhisampanno hutvā paññāsampanno hutvā	88	
PA_anya-e05_01n:88_2	attānaṃ ukkaṃseti, paraṃ vambheti.	88	
PA_anya-e05_01n:89_0	Kusalo abyākatassapi balavūpanissayo. Sabbāni catubhūmikakusalakammāni vā kammaparivārāni	89	
PA_anya-e05_01n:89_1	kusalāni vā kālantare catubhūmikānaṃ vipākābyākatānaṃ balavūpanissayo. Dānapāramiṃ	89	
PA_anya-e05_01n:89_2	pūrentā pūraṇakāle bahuṃ kāyikadukkhaṃ paccanubhavanti. Tathā sīlapāramiṃ nikkhamapāramiṃ	89	
PA_anya-e05_01n:89_3	paññāpāramiṃ vīriyapāramiṃ khantipāramiṃ saccapāramiṃ adhiṭṭhānapāramiṃ mettāpāramiṃ	89	
PA_anya-e05_01n:89_4	upekkhā pāramiṃ. Eseva nayo jhānabhāvanā maggabhāvanāsupi.	89	
PA_anya-e05_01n:90_0	Akusalo kusalassapi balavūpanissayo. Idhekacco pāpaṃ katvā pacchā vippaṭisārī hutvā	90	
PA_anya-e05_01n:90_1	tassa pāpassa pahānāya dānasīlajhānamaggakusalāni sampādeti. Taṃ pāpaṃ tesaṃ kusalānaṃ balavūpanissayo.	90	
PA_anya-e05_01n:91_0	Akusalo abyākatassapi balavūpanissayo. Idha bahū janā duccaritāni katvā catūsu apāyesu	91	
PA_anya-e05_01n:91_1	patitvā apāyadukkhaṃ paccanubhavanti. Diṭṭhadhammepi keci attano vā parassa vā duccaritakamma	91	
PA_anya-e05_01n:91_2	paccayā bahuṃ dukkhaṃ paccanubhavanti. Keci duccaritakammena dhanaṃ labhitvā sukhaṃ	91	
PA_anya-e05_01n:91_3	paccanubhavanti. Bahujjanā rāgamūlakaṃ bahuṃ dukkhaṃ paccanubhavanti, dosamūlakaṃ	91	
PA_anya-e05_01n:91_4	diṭṭhimūlakaṃ mānamūlakanti.	91	
PA_anya-e05_01n:92_0	Abyākato kusalassapi balavūpanissayo. Dhana sampattiyā dānaṃ deti, sīlaṃ pūreti,	92	
PA_anya-e05_01n:92_1	paññaṃ pūreti, bhāvanāsappāyaṃ āvāsaṃ vā leṇaṃ vā guhaṃvā rukkhaṃ vā araññaṃ vā pabbataṃ	92	
PA_anya-e05_01n:92_2	vā gocaragāmaṃ vā utusappāyaṃ vā āhārasappāyaṃ vā labhitvā taṃ taṃ bhāvanaṃ bhāveti.	92	
PA_anya-e05_01n:93_0	Abyākato akusalassapi balavūpanissayo. Loke cakkhusampadaṃ nissāya bahūni dassanamūlāni	93	
PA_anya-e05_01n:93_1	akusalāni uppajjanti. Esa nayo sotasampadādīsu. Tathā hatthasampadaṃ pādasampadaṃ	93	
PA_anya-e05_01n:93_2	satthasampadaṃ āvudhasampadantiādināpi vattabbo. Evaṃ upanissayo tividho hoti.	93	
PA_anya-e05_01n:94_0	Idha suttantūpanissayopi vattabbo. Kalyāṇamittaṃ upa nissāya pāpamittaṃ upanissāya	94	
PA_anya-e05_01n:94_1	gāmaṃ upanissāya araññaṃ upanissāyātiādinā bahūsu ṭhānesu āgato. Api ca pañcaniyāmadhammā	94	
PA_anya-e05_01n:94_2	sattaloka saṅkhāraloka okāsaloka saṅkhātānaṃ tiṇṇaṃ lokānaṃ avicchinnappavattiyā	94	
PA_anya-e05_01n:94_3	balavapaccayā honti. Ayañca attho niyāmadīpaniyaṃ amhehi vitthārato dīpitoti.	94	
PA_anya-e05_01n:95	Kenaṭṭhena ārammaṇūpanissayoti. Adhipatibhūtaṃ ārammaṇameva ārammaṇikadhammānaṃ balavanissayaṭṭhena ārammaṇūpa nissayo.	9	
PA_anya-e05_01n:96_0	Kenaṭṭhena anantarūpanissayoti. Purimaṃ anantaracittameva pacchimassa anantaracittassa	96	
PA_anya-e05_01n:96_1	uppajjanatthāya balavanissayaṭṭhena anantarūpanissayo. Mātā viya purimacittaṃ, putto	96	
PA_anya-e05_01n:96_2	viya pacchimacittaṃ. Yathā mātā attano anantare puttassa uppajjanatthāya balavūpa	96	
PA_anya-e05_01n:96_3	nissayo hoti, tathā purimacittaṃ pacchimacittassa uppajjanatthāyāti.	96	
PA_anya-e05_01n:97	Kenaṭṭhena pakatūpanissayoti. Pakatiyāva loke paṇḍitānaṃ pākaṭo upanissayo pakatūpanissayo.	9	
PA_anya-e05_01n:98_0	Ettha ca anantarūpanissayānubhāvo anantaracitte eva pharati. Pakatūpanissayānubhāvo	98	
PA_anya-e05_01n:98_1	pana dūrepi pharatiyeva. Tathā hi imasmiṃ bhave purimesu divasesu vā māsesu vā saṃvaccharesu	98	
PA_anya-e05_01n:98_2	vā diṭṭhasutaghāyitasāyitaphusitaviññātāni ārammaṇāni pacchātathārūpe paccaye sati	98	
PA_anya-e05_01n:98_3	vassasatepi manodvāre āpātaṃ āgacchanti. Idaṃ nāma pubbe mayā diṭṭhaṃ sutantiādinā	98	
PA_anya-e05_01n:98_4	sattā anussaranti. Opapātikasattā pana purimabhavaṃpi anussaranti. Tathā manussesupi	98	
PA_anya-e05_01n:98_5	appekacce jātissarasaññālābhino. Tathā pubbe anekasatasahassesu diṭṭhādīsu vatthūsu	98	
PA_anya-e05_01n:98_6	pacchā ekasmiṃ khaṇe ekaṃ vatthuṃ disvā vā sutvā vā tasmiṃ eva khaṇe bahūsupi tesu	98	
PA_anya-e05_01n:98_7	manoviññāṇasantānaṃ pharamānaṃ pavattatīti. Upanissayapaccaya dīpanā niṭṭhitā.	98	
PA_anya-e05_01n:99	10. Purejātapaccayo	9	
PA_anya-e05_01n:100	Tividho purejātapaccayo. Vatthupurejātapaccayo ca ārammaṇapurejātapaccayo ca vatthārammaṇapurejātapaccayo ca.	10	
PA_anya-e05_01n:101	Tattha vatthupurejāto ca vatthārammaṇapurejāto ca pubbe nissayapaccaye nissayanāmena vuttā eva.	10	
PA_anya-e05_01n:102_0	Ārammaṇapurejāto nāma paccuppannāni aṭṭhārasanipphannarūpāni eva. Tesupi paccuppannāni	102	
PA_anya-e05_01n:102_1	rūpasaddādīni pañcārammaṇāni pañcannaṃ pañcaviññāṇa vīthicittānaṃ niyamato ārammaṇapurejātapaccayā	102	
PA_anya-e05_01n:102_2	honti. Yathā hi vīṇāsaddā nāma vīṇātantīsu vīṇādaṇḍakena paharaṇa paccayā eva uppajjanti.	102	
PA_anya-e05_01n:102_3	Evañca sati te saddā purejātāhi vīṇātanti vīṇādaṇḍakehi vinā uppajjituṃ na sakkonti.	102	
PA_anya-e05_01n:102_4	Evamevaṃ pañca viññāṇa vīthicittānipi pañcasu vatthudvāresu pañcannaṃ ārammaṇānaṃ	102	
PA_anya-e05_01n:102_5	āpātāgamana paccayā eva uppajjanti. Āpātāgamanañca tesaṃ dvinnaṃ ṭhitipattakāle eva	102	
PA_anya-e05_01n:102_6	hoti. Na kevalañca tasmiṃ kāle tāni pañcārammaṇāni tesu pañcavatthūsu eva āpātamāgacchanti.	102	
PA_anya-e05_01n:102_7	Atha kho bhavaṅgamanodvārepi āpātaṃ āgacchantiyeva. Tasmiṃ āpātagamanattā eva taṃ	102	
PA_anya-e05_01n:102_8	bhavaṅgampi dvikkhattuṃ calitvā upacchijjati, bhavaṅgupacchede eva tāni vīthicittāni	102	
PA_anya-e05_01n:102_9	uppajjanti. Evañca sati tāni vīthicittāni purejātehi vatthu dvārārammaṇehi vinā uppajjituṃ	102	
PA_anya-e05_01n:102_10	na sakkontīti. Tāni pana sabbānipi aṭṭhārasanipphannarūpāni niruddhāni hutvā atītānipi	1021	
PA_anya-e05_01n:102_11	honti, anuppannāni hutvā anāgatānipi honti. Uppannāni hutvā paccuppannānipi honti.	1021	
PA_anya-e05_01n:102_12	Sabbānipi manoviññāṇavīthicittānaṃ ārammaṇāni honti. Tesu paccuppannāni eva tesaṃ	1021	
PA_anya-e05_01n:102_13	ārammaṇapurejātapaccayā honti. Yadā dūre vā paṭicchanne vā ṭhitaṃ taṃ taṃ ārammaṇavatthuṃ	1021	
PA_anya-e05_01n:102_14	manasā eva ārammaṇaṃ karoti, tadā taṃ taṃ vatthu sace tattha tattha vijjamānaṃ hoti,	1021	
PA_anya-e05_01n:102_15	paccuppannaṃ nāma hoti. Purejātapaccayadīpanā niṭṭhitā.	1021	
PA_anya-e05_01n:103	11. Pacchājātapaccayo	10	
PA_anya-e05_01n:104_0	Pacchimaṃ pacchimaṃ paccuppannaṃ cittaṃ purejātassa paccuppannassa catu samuṭṭhānikassa	104	
PA_anya-e05_01n:104_1	rūpakāyassa vuḍḍhiviruḷhiyā pacchājātapaccayo. Yathā taṃ pacchimavassesu anuvassaṃ	104	
PA_anya-e05_01n:104_2	vassamānāni vassodakāni purimavassesu jātānaṃ rukkhapotakānaṃ vuḍḍhiviruḷhiyā pacchājāta paccayā hontīti.	104	
PA_anya-e05_01n:105_0	Tattha pacchimaṃ pacchimaṃ cittanti paṭhamabhavaṅgato paṭṭhāya yāva cuti cittā sabbaṃ	105	
PA_anya-e05_01n:105_1	cittaṃ vuccati. Purejātassāti paṭisandhicittena sahuppannaṃ kammajarūpakāyaṃ ādiṃ	105	
PA_anya-e05_01n:105_2	katvā ajjhattasantānapariyāpanno sabbo catusamuṭṭhānikarūpakāyo vuccati.	105	
PA_anya-e05_01n:106_0	Paṭisandhicittena sahuppannassa kammajarūpakāyassa paṭhama bhavaṅgādīni pannarasabhavaṅgacittāni	106	
PA_anya-e05_01n:106_1	pacchājātapaccayā honti. Paṭisandhi cittaṃ pana tena kāyena sahuppannattā pacchajātaṃ	106	
PA_anya-e05_01n:106_2	na hoti. Soḷasamabhavaṅgacittañca tassa kāyassa bhijjanakkhette uppannattā paccayo	106	
PA_anya-e05_01n:106_3	na hoti. Tasmā pannarasabhavaṅgacittānīti vuttaṃ.	106	
PA_anya-e05_01n:107_0	Paṭisandhicittassa ṭhitikkhaṇe pana dve rūpakāyā uppajjanti kammajarūpakāyo ca utujarūpakāyoca.	107	
PA_anya-e05_01n:107_1	Tathā bhaṅgakkhaṇepi. Paṭhamabhavaṅgassa uppādakkhaṇe pana tayo rūpakāyā uppajjanti	107	
PA_anya-e05_01n:107_2	kammajarūpakāyo ca utujarūpakāyo ca cittajarūpakāyo ca. Yadā bahiddhāhārappharaṇaṃ	107	
PA_anya-e05_01n:107_3	labhitvā ajjhattāhāro āhārajarūpakāyaṃ janeti, tato paṭṭhāya catusamuṭṭhānikā cattāro	107	
PA_anya-e05_01n:107_4	rūpakāyā dīpa jālā viya pavattanti. Te uppādakkhaṇaṃ atikkamma yāva ṭhitibhāvena	107	
PA_anya-e05_01n:107_5	dharanti, tāva pannarasacittāni tesaṃ kāyānaṃ pacchājātapaccayā hontiyeva.	107	
PA_anya-e05_01n:108_0	Vuḍḍhiviruḷhiyāti catusamuṭṭhānikarūpasantatiyā uparūpari vuḍḍhiyā ca viruḷhiyā ca.	108	
PA_anya-e05_01n:108_1	Tathāhi purimā purimā cattāro rūpakāyā sace pacchājāta paccayaṃ punappunaṃ labhanti,	108	
PA_anya-e05_01n:108_2	evaṃ sati te nirujjhantāpi pacchārūpasantatiparamparānaṃ vuḍḍhiyā ca viruḷhiyā ca	108	
PA_anya-e05_01n:108_3	vepullāya ca balava paccayā hutvā nirujjhantīti. Pacchājātapaccayadīpanā niṭṭhitā.	108	
PA_anya-e05_01n:109	12. Āsevanapaccayo	10	
PA_anya-e05_01n:110_0	Dvādasa akusalacittāni sattarasa lokiyakusala cittāni āvajjanadvayavajjitāni aṭṭhārasakiriyacittānīti	110	
PA_anya-e05_01n:110_1	satta cattālīsaṃ lokiyajavanacittāni āsevanapaccayo. Tesu nirantarappavattaṃ javanasantatiṃ	110	
PA_anya-e05_01n:110_2	patvā purimaṃ purimaṃ javanacittaṃ āsevana paccayo. Catūhi maggacittehi pacchimaṃ	110	
PA_anya-e05_01n:110_3	pacchimaṃ cittaṃ āsevanapaccayuppannaṃ.	110	
PA_anya-e05_01n:111	Kenaṭṭhena āsevananti. Uparūparipaguṇabhāvavaḍḍhanatthaṃthāma balavaḍḍhanatthañca parivāsaggāhāpanaṭṭhena.	11	
PA_anya-e05_01n:112_0	Tattha paguṇabhāvoti punappunaṃ sajjhāyitassa pāḷipāṭhassa sukhena pavattanaṃ viya	112	
PA_anya-e05_01n:112_1	javanaṭṭhānajavanakiccasaṅkhāte ṭhānakiccavisese pacchima pacchimacittassa sukhena	112	
PA_anya-e05_01n:112_2	pavattanaṃ. Parivāso nāma koseyyavatthaṃ punappunaṃ sugandhena parivāsanaṃ viya cittasantāne	112	
PA_anya-e05_01n:112_3	punappunnaṃ rajjanadussanādinā vā arajjana adussanādinā vā parivāsanaṃ. Purimasmiṃ	112	
PA_anya-e05_01n:112_4	javanacitte niruddhepi tassa javanavego na nirujjhati, pacchimaṃ cittasantānaṃ pharamāno	112	
PA_anya-e05_01n:112_5	pavattatiyeva. Tasmā pacchimaṃ pacchimaṃ javanacittaṃ uppajjamānaṃ tena vegena paggahitaṃ	112	
PA_anya-e05_01n:112_6	balavataraṃ hutvā uppajjati. Evaṃ purimacittaṃ attano parivāsaṃ pacchimacittaṃ gaṇhāpeti.	112	
PA_anya-e05_01n:112_7	Pacchimañca cittaṃ purimassa cittassa parivāsaṃ gahetvā pavattati. Evaṃ santepi so	112	
PA_anya-e05_01n:112_8	āsevanavego pakatiyā sattahi cittavārehi parikkhayaṃ gacchati, tato paraṃ tadārammaṇavipāka	112	
PA_anya-e05_01n:112_9	cittaṃ vā uppajjati, bhavaṅga cittavāro vā pavattati.	112	
PA_anya-e05_01n:113_0	Idha suttantāsevanapaccayopi vattabbo. Satipaṭṭhānaṃ bhāveti, sammappadhānaṃ bhāveti,	113	
PA_anya-e05_01n:113_1	satisambojjhaṅgaṃ bhāveti, dhamma vicayasambojjhaṅgaṃ bhāveti, sammādiṭṭhiṃ bhāveti,	113	
PA_anya-e05_01n:113_2	sammāsaṅkappaṃ bhāvetītiādinā bahūsu ṭhānesu vutto. Tattha bhāvetīti ekaṃpi divasaṃ	113	
PA_anya-e05_01n:113_3	bhāveti, sattapi divasāni bhāveti, ekaṃpi māsaṃ bhāveti, sattapi māsāni bhāveti,	113	
PA_anya-e05_01n:113_4	ekaṃpi saṃvaccharaṃ bhāveti, sattapi saṃvaccharāni bhāvetīti attho.	113	
PA_anya-e05_01n:114	Purimapurimesu bhavesu āsevitāni bhāvitāni bahulī katāni kusalāni vā akusalāni vā pacchimapacchimesu bhavesu balavatarānaṃ kusalānaṃ vā akusalānaṃ vā uppattiyā āsevana paccayo.	11	
PA_anya-e05_01n:115	Kālantare vā bhavantare vā tādisānaṃ kusalākusalānaṃ uppattiyā paccayo upanissayapaccayo nāma. Tesaṃyeva balavataratthāya paccayo āsevanapaccayo nāma.	11	
PA_anya-e05_01n:116_0	Lokepi mahantesu cittabhāvanākammesu vācā bhāvanākammesu kāyabhāvanākammesu aṅgapaccaṅgabhāvanākammesu	116	
PA_anya-e05_01n:116_1	kammāyatanasippāyatanavijjāṭhānesu ca āsevanā bhāvanā bahulīkammānaṃ nissandaguṇā	116	
PA_anya-e05_01n:116_2	nāma sandissantiyeva.	116	
PA_anya-e05_01n:117_0	Sabbesaṃ khaṇikadhammānaṃ majjhe evarūpassa āsevana paccayassa vijjamānattā purisabalapurisathāmānaṃ	117	
PA_anya-e05_01n:117_1	uparūpari vaḍḍhana vasena cirakālaṃ pavattitāni purisakammāni nipphattiṃ pāpuṇanti,	117	
PA_anya-e05_01n:117_2	sabbaññubuddhabhāvaṃpi gacchanti. Āsevanapaccayadīpanā niṭṭhitā.	117	
PA_anya-e05_01n:118	13. Kammapaccayo	11	
PA_anya-e05_01n:119	Duvidho kammapaccayo sahajātakammapaccayo nānākkhaṇika kammapaccayo.	11	
PA_anya-e05_01n:120_0	Tattha khaṇattayasamaṅgi bhūtā sabbāpi kusalākusalā byākatacetanā sahajātakamma paccayo.	120	
PA_anya-e05_01n:120_1	Cetanāsampayuttā sabbepi cittacetasikā dhammāca paṭisandhicittena sahuppannā kammajarūpadhammā	120	
PA_anya-e05_01n:120_2	ca pavattikāle sabbepi cittajarūpadhammā ca tassa paccayassa paccayuppannā.	120	
PA_anya-e05_01n:121	Atītā kusalākusalacetanā nānākkhaṇikakamma paccayo. Bāttiṃsavidhā lokiyavipāka cittacetasikā dhammā ca sabbe kammajarūpadhammā ca tassa paccayassa paccayuppannā.	12	
PA_anya-e05_01n:122_0	Kenaṭṭhena kammanti. Kiriyāvisesaṭṭhena kammaṃ. Cetanā hi kiriyā viseso hoti sabbakammesu	122	
PA_anya-e05_01n:122_1	jeṭṭhakattā. Tā hi sabbesu kāyavacīmanokammesu paccupaṭṭhitesu tassa tassa kammassa	122	
PA_anya-e05_01n:122_2	nipphattatthāya sampayuttadhamme ceteti kappeti saṃvidahati, ekato uṭṭhāpeti, tasmā	122	
PA_anya-e05_01n:122_3	sabbakammesu jeṭṭhakā hoti. Iti kiriyāvisesaṭṭhena kammaṃ nāma. Karonti etenāti vā	122	
PA_anya-e05_01n:122_4	kammaṃ. Kiṃ karonti. Kāyikakiriyaṃpi karonti, vācasikakiriyaṃpi karonti, mānasikakiriyaṃpi	122	
PA_anya-e05_01n:122_5	karonti. Tattha kāyikakiriyā nāma gamanaṭhāna nisajjādayo abhikkamanapaṭikkamanādayo	122	
PA_anya-e05_01n:122_6	antamaso akkhidalānaṃ ukkhipananikkhipanānipi. Vācasikakiriyā nāma vācāpavattanakiriyā.	122	
PA_anya-e05_01n:122_7	Mānasikakiriyā nāma sucintita ducintitakiriyā, antamaso pañca viññāṇānaṃ dassanakiccasavanakiccādīnipi.	122	
PA_anya-e05_01n:122_8	Sabbāpi imā kiriyāyo etāya cetanāya sattā karonti, saṃvidahanti, tasmā sā cetanā kammaṃ nāma.	122	
PA_anya-e05_01n:123_0	Attano paccayuppannena saha jāyatīti sahajātaṃ. Sahajātañca taṃ kammañcāti sahajātakammaṃ.	123	
PA_anya-e05_01n:123_1	Sahajātakammaṃ hutvā paccayo sahajātakamma paccayo. Sahajātakammabhāvena paccayoti vuttaṃ hoti.	123	
PA_anya-e05_01n:124_0	Añño kammassa uppattikkhaṇo añño vipākassa uppattikkhaṇoti evaṃ visuṃ visuṃ uppattikkhaṇo	124	
PA_anya-e05_01n:124_1	etassāti nānākkhaṇikaṃ. Nānākkhaṇikañca taṃ kammañcāti nānākkhaṇikakammaṃ. Nānākkhaṇikakammaṃ	124	
PA_anya-e05_01n:124_2	hutvā paccayo nānākkhaṇikakammapaccayo. Nānākkhaṇikakammapaccayabhāvena paccayoti	124	
PA_anya-e05_01n:124_3	vuttaṃ hoti. Ariyamaggasampayuttā cetanā attano niruddhānantare eva ariyaphalavipākaṃ	124	
PA_anya-e05_01n:124_4	janeti, sāpi nānākkhaṇikā eva hoti.	124	
PA_anya-e05_01n:125_0	Ettha ca ekā dānakusalacetanā attanā sahajātānaṃ cittacetasikānañca kāyikavācasikakiriyābhūtānaṃ	125	
PA_anya-e05_01n:125_1	cittajarūpānañca sahajātakammapaccayo. Tāya cetanāya āyatiṃ kālantare uppajjamānassa	125	
PA_anya-e05_01n:125_2	vipākakkhandhassa ca kammajarūpakkhandhassa ca nānākkhaṇika kammapaccayo. Evaṃ ekā	125	
PA_anya-e05_01n:125_3	kammapathapattā sucaritaduccaritacetanā dvīsu kālesudvinnaṃ paccayuppannānaṃ dvīhi	125	
PA_anya-e05_01n:125_4	paccayasattīhi paccayo hotīti.	125	
PA_anya-e05_01n:126_0	Ettha ca nānākkhaṇikakammapaccaye kammanti kiriyāviseso. So pana cetanāya niruddhāyapi	126	
PA_anya-e05_01n:126_1	anirujjhitvā taṃ cittasantānaṃ anugacchatiyeva. Yadā vipaccituṃ okāsaṃ labhati, tadā	126	
PA_anya-e05_01n:126_2	so kiriyā viseso cutinantare eko attabhāvo hutvā vipaccati pātubhavati. Okāsaṃ pana	126	
PA_anya-e05_01n:126_3	alabhamānā bhavasataṃpi bhavasahassaṃpi bhavasatasahassaṃpi taṃ santānaṃ anugacchatiyeva.	126	
PA_anya-e05_01n:126_4	Mahaggatakammaṃ pana laddhokāse sati dutiyabhave brahmaloke eko brahmattabhāvo hutvā	126	
PA_anya-e05_01n:126_5	vipaccati pātubhavati. Suparipakkakammattā pana dutiyabhaveyeva khīyati, tato paraṃ	126	
PA_anya-e05_01n:126_6	nānugacchatīti. Kammapaccayadīpanā niṭṭhitā.	126	
PA_anya-e05_01n:127	14. Vipākapaccayo	12	
PA_anya-e05_01n:128_0	Chattiṃsavidhā vipākabhūtā sahajātacittacetasikā dhammā vipāka paccayo. Teyeva aññamaññañca	128	
PA_anya-e05_01n:128_1	paṭisandhikkhaṇe kammajarūpāni ca pavattikkhaṇe vipāka cittajātāni cittajarūpāni	128	
PA_anya-e05_01n:128_2	ca vipākapaccayuppannā.	128	
PA_anya-e05_01n:129_0	Kenaṭṭhena vipākoti. Vipaccanaṭṭhena vipāko. Vipaccanaṃ nāma mudutaruṇabhāvaṃ atikkamma	129	
PA_anya-e05_01n:129_1	vipakkabhāvaṃ āpajjanaṃ. Kassa pana dhammassa mudutaruṇabhāvo, kassa vipakkabhāvoti.	129	
PA_anya-e05_01n:129_2	Nānākkhaṇikakammapaccaya saṅkhātassa atītakammassa mudutaruṇabhāvo, tasseva kammassa vipakkabhāvo.	129	
PA_anya-e05_01n:130	Tattha ekassa kammassa catasso avatthāyo honti cetanā vatthā kammāvatthā nimittāvatthā vipākāvatthāti.	13	
PA_anya-e05_01n:131	Tattha tāya cetanāya niruddhāyapi tassā kiriyā viseso na nirujjhati, taṃ cittasantānaṃ anugacchatiyeva. Ayaṃ kammāvatthā nāma.	13	
PA_anya-e05_01n:132_0	Nimittāvatthāti taṃ kammaṃ yadā vipaccituṃ okāsaṃ labhati, tadā maraṇāsannakāle tassa	132	
PA_anya-e05_01n:132_1	puggalassa tameva kammaṃ vā paccupaṭṭhāti, so puggalo tadā dānaṃ dento viya sīlaṃ	132	
PA_anya-e05_01n:132_2	rakkhanto viya pāṇaghātaṃ vā karonto viya hoti. Kammanimittaṃ vā paccupaṭṭhāti, dāna	132	
PA_anya-e05_01n:132_3	vatthuādikaṃ vā satthādikaṃ vā aññaṃ vāpi pubbe tassa kammassa upakaraṇabhūtaṃ ārammaṇaṃ	132	
PA_anya-e05_01n:132_4	tadā tassa puggalassa hatthagataṃ viya hoti. Gatinimittaṃ vā paccupaṭṭhāti, dibbavimānādikaṃ	132	
PA_anya-e05_01n:132_5	vā nirayaggijālādikaṃ vā uppajjamānabhave upalabhitabbaṃ vā anubhavitabbaṃ vā ārammaṇaṃ	132	
PA_anya-e05_01n:132_6	tadā dissamānaṃ hoti. Ayaṃ nimittā vatthā nāma.	132	
PA_anya-e05_01n:133_0	Vipākāvatthāti sace so puggalo tathā paccupaṭṭhitaṃ taṃ kammaṃ vā kammanimittaṃ vā	133	
PA_anya-e05_01n:133_1	gatinimittaṃ vā ekaṃ ārammaṇaṃ amuñcamāno marati, tadā taṃ kammaṃ tasmiṃbhave vipaccati,	133	
PA_anya-e05_01n:133_2	taṃ kammaṃ tasmiṃbhave eko attabhāvo hutvā pātubhavati. Tattha purimāsu tīsu avatthāsu	133	
PA_anya-e05_01n:133_3	taṃ kammaṃ mudutaruṇabhūtaṃ hoti, pacchimaṃ pana vipākāvatthaṃ patvā vipakkabhūtaṃ	133	
PA_anya-e05_01n:133_4	hoti. Tena vuttaṃ vipaccanaṃ nāma mudutaruṇabhāvaṃ atikkamma vipakkabhāvaṃ āpajjananti.	133	
PA_anya-e05_01n:133_5	Evaṃ vipakkabhāvaṃ āpanno citta cetasikadhammasamūho vipāko nāma.	133	
PA_anya-e05_01n:134_0	Tattha yathā ambapphalāni nāma yadā vipakkabhāvaṃ āpajjanti, tadā sabbaso siniddharūpāni	134	
PA_anya-e05_01n:134_1	honti. Evamevaṃ vipākadhammā nāma nirussāhā nibyāpārā hutvā sabbaso santarūpā honti.	134	
PA_anya-e05_01n:134_2	Tesaṃ santarūpattāyeva bhavaṅgacittānaṃ ārammaṇaṃ avibhūtaṃ hoti, bhavaṅgato vuṭṭhānakāle	134	
PA_anya-e05_01n:134_3	taṃ ārammaṇaṃ na jānāti. Tathāhi rattiyaṃ niddāyantassa purimabhave maraṇāsannakāle	134	
PA_anya-e05_01n:134_4	yathāgahitaṃ kammādikaṃ ārammaṇaṃ ārabbha bhavaṅgasotaṃ pavattamānaṃpi tassa bhavaṅgasotassa	134	
PA_anya-e05_01n:134_5	taṃ ārammaṇaṃ ārabbha idaṃ nāma me purimabhave ārammaṇaṃ diṭṭhanti kassaci jānanavīthicittassa	134	
PA_anya-e05_01n:134_6	uppattiyā paccayo na hoti. So puggalo niddāyanakālepi uṭṭhānakālepi purimabhavasiddhaṃ	134	
PA_anya-e05_01n:134_7	taṃ nimittaṃ na jānāti. Evaṃ nirussāhanibyāpārasantarūpa bhāvena upakārakatā vipākapaccayatā	134	
PA_anya-e05_01n:134_8	nāmāti. Vipāka paccayadīpanā niṭṭhitā.	134	
PA_anya-e05_01n:135	15. Āhārapaccayo	13	
PA_anya-e05_01n:136	Duvidho āhārapaccayo rūpāhārapaccayo arūpāhāra paccayo.	13	
PA_anya-e05_01n:137_0	Tattha rūpāhārapaccayo nāma kabaḷīkārāhārasaṅkhātaṃ oja rūpaṃ vuccati. So ca ajjhattāhāro	137	
PA_anya-e05_01n:137_1	bahiddhāhāroti duvidho. Kabaḷīkārāhārabhakkhānaṃ sattānaṃ sabbepi catusamuṭṭhānikarūpadhammā	137	
PA_anya-e05_01n:137_2	tassa duvidhassa rūpāhārassa paccayuppannā.	137	
PA_anya-e05_01n:138_0	Arūpāhāro pana tividho phassāhāro manosañcetanā hāro viññāṇāhāro ca. Tayopete dhammā	138	
PA_anya-e05_01n:138_1	sahajātānaṃ nāmarūpadhammānaṃ āhārapaccayo honti. Sahajātā ca nāmarūpa dhammā tesaṃ paccayuppannā.	138	
PA_anya-e05_01n:139_0	Kenaṭṭhena āhāroti. Bhusaṃ haraṇaṭṭhena āhāro. Bhusaṃ haraṇaṭṭhenātica daḷhaṃ pavattāpanaṭṭhena,	139	
PA_anya-e05_01n:139_1	cirakālaṃ ṭhitiyā vuḍḍhiyā viruḷhiyā vepullāya upatthambhanaṭṭhenāti vuttaṃ hoti.	139	
PA_anya-e05_01n:139_2	Jananakiccayuttopi āhāro upatthambhanakiccappadhāno hotīti.	139	
PA_anya-e05_01n:140_0	Tattha duvidho rūpāhāro ajjhattasantāne catusamuṭṭhānikaṃ rūpakāyaṃ upabrūhayanto	140	
PA_anya-e05_01n:140_1	bhusaṃ harati, daḷhaṃ pavatteti, ciraṃ addhānaṃ gameti, taṃ taṃ āyukappapariyosānaṃ pāpetīti āhāro.	140	
PA_anya-e05_01n:141_0	Phassāhāro ārammaṇesu iṭṭhāniṭṭharasaṃ nīharanto sampayuttadhamme bhusaṃ harati.	141	
PA_anya-e05_01n:141_1	Manosañcetanāhāro kāyavacī manokammesu ussāhaṃ janento sampayuttadhamme bhusaṃ harati.	141	
PA_anya-e05_01n:141_2	Viññāṇāhāro ārammaṇavijānanaṭṭhena pubbaṅgamakiccaṃ vahanto sampayuttadhamme bhusaṃ	141	
PA_anya-e05_01n:141_3	harati, daḷhaṃ pavatteti, ciraṃ addhānaṃ gametīti āhāro. Sampayuttadhamme bhusaṃ	141	
PA_anya-e05_01n:141_4	haranto sahajātarūpadhammepi bhusaṃ haratiyeva.	141	
PA_anya-e05_01n:142_0	Idha suttantanayopi vattabbo. Yathā sakuṇā nāma cakkhūhi disāvidisaṃ vibhāvetvā pattehi	142	
PA_anya-e05_01n:142_1	rukkhato rukkhaṃ vanato vanaṃ ākāsena pakkhanditvā tuṇḍakehi phalāphalāni tuditvā	142	
PA_anya-e05_01n:142_2	yāvajīvaṃ attānaṃ yāpenti. Tathā ime sattā chahi viññāṇehi ārammaṇāni vibhāvetvā	142	
PA_anya-e05_01n:142_3	chahi manosañcetanāhārehi ārammaṇavatthuppaṭilābhatthāya ussukkanaṃ katvā chahi phassāhārehi	142	
PA_anya-e05_01n:142_4	ārammaṇesu rasaṃ pātubhavantaṃ katvā sukhadukkhaṃ anubhavanti. Viññāṇehi vā ārammaṇāni	142	
PA_anya-e05_01n:142_5	vibhāvetvā nāmarūpa sampattiṃ sādhenti. Phassehi ārammaṇesu rasaṃ pātubhavantaṃ katvā	142	
PA_anya-e05_01n:142_6	ārammaṇarasānubhavanaṃ vedanaṃ sampādetvā taṇhāvepullaṃ āpajjanti. Cetanāhi taṇhāmūlakāni	142	
PA_anya-e05_01n:142_7	nānākammāni pasavetvā bhavato bhavaṃ saṃsaranti. Evaṃ āhāradhammānaṃ mahantaṃ āhārakiccaṃ	142	
PA_anya-e05_01n:142_8	veditabbanti. Āhārapaccayadīpanā niṭṭhitā.	142	
PA_anya-e05_01n:143	16. Indriyapaccayo	14	
PA_anya-e05_01n:144	Tividho indriyapaccayo sahajātindriyapaccayo pure jātindriyapaccayo rūpajīvitindriyapaccayo.	14	
PA_anya-e05_01n:145_0	Tattha pannarasindriyadhammā sahajātindriyapaccayo nāma, jīvitindriyaṃ manindriyaṃ	145	
PA_anya-e05_01n:145_1	sukhindriyaṃ dukkhindriyaṃ somanassindriyaṃ domanassindriyaṃ upekkhindriyaṃ saddhindriyaṃ	145	
PA_anya-e05_01n:145_2	vīriyindriyaṃ satindriyaṃ samādhindriyaṃ paññindriyaṃ anaññātaññassāmītindriyaṃ aññindriyaṃ	145	
PA_anya-e05_01n:145_3	aññātāvindriyanti. Tehi sahajātā cittacetasikadhammā ca rūpadhammā ca tassa paccayuppannā.	145	
PA_anya-e05_01n:146	Pañcindriyarūpāni purejātindriyapaccayo, cakkhundriyaṃ sotindriyaṃ ghānindriyaṃ jivhindriyaṃ kāyindriyaṃ. Pañcaviññāṇacitta cetasika dhammā tassa paccayuppannā.	14	
PA_anya-e05_01n:147	Ekaṃ rūpajīvitindriyaṃ rūpajīvitindriyapaccayo. Sabbāni kammaja rūpāni jīvitarūpavajjitāni tassa paccayuppannāni.	14	
PA_anya-e05_01n:148_0	Kenaṭṭhena indriyanti. Issariyaṭṭhena indriyaṃ. Tattha kattha issariyanti. Attano	148	
PA_anya-e05_01n:148_1	attano paccayuppannesu dhammesu issariyaṃ. Kasmiṃ kasmiṃ kicce issariyanti. Attano	148	
PA_anya-e05_01n:148_2	attano kicce issariyaṃ. Nāmajīvitaṃ sampayuttadhammānaṃ jīvanakicce issariyaṃ. Jīvanakicceti	148	
PA_anya-e05_01n:148_3	āyuvaḍḍhanakicce, santatiṭhitiyā cirakālaṭhitikicceti attho. Manindriyaṃ ārammaṇaggahaṇakicce	148	
PA_anya-e05_01n:148_4	sampayuttadhammānaṃ issariyaṃ. Avaseso indriyaṭṭho pubbe indriyayamakadīpaniyaṃ vuttoyeva.	148	
PA_anya-e05_01n:149_0	Ettha vadeyya, dve itthindriyapurisindriyadhammā indriyabhūtā samānāpi kasmā indriyapaccaye	149	
PA_anya-e05_01n:149_1	visuṃ na gahitāti. Paccayakiccassa abhāvato. Tividhañhi paccayakiccaṃ jananakiccañca	149	
PA_anya-e05_01n:149_2	upatthambhanakiccañca anupālanakiccañca. Tattha yo paccayo paccayuppannadhammassa	149	
PA_anya-e05_01n:149_3	uppādāya paccayo hoti, yasmiṃ asati paccayuppanno dhammo na uppajjati, tassa paccayakiccaṃ	149	
PA_anya-e05_01n:149_4	jananakiccaṃ nāma. Yathā anantarapaccayo. Yo paccayo paccayuppannadhammassa ṭhitiyā	149	
PA_anya-e05_01n:149_5	ca vuḍḍhiyā ca viruḷhiyā ca paccayo hoti, yasmiṃ asati paccayuppanno dhammo na tiṭṭhati	149	
PA_anya-e05_01n:149_6	na vaḍḍhati na virūhati, tassa paccayakiccaṃ upatthambhanakiccaṃ nāma. Yathā pacchājātapaccayo.	149	
PA_anya-e05_01n:149_7	Yo paccayo paccayuppannassa dhammassa pavattiyā paccayo hoti, yena vinā paccayuppanno	149	
PA_anya-e05_01n:149_8	dhammo cirakālaṃ na pavattati, santati gamanaṃ chijjati, tassa paccaya kiccaṃ anupālanakiccaṃ	149	
PA_anya-e05_01n:149_9	nāma. Yathā rūpa jīvitindriyapaccayo. Ete pana dve indriyadhammā tesu tīsu paccaya	149	
PA_anya-e05_01n:149_10	kiccesu ekakiccaṃpi nasādhenti, tasmā ete dve dhammā indriya paccaye visuṃ na gahitāti.	1491	
PA_anya-e05_01n:150_0	Etaṃ sante ete dve dhammā indriyātipi na vattabbāti. No na vattabbā. Kasmā. Indriyakiccasabbhāvatoti.	150	
PA_anya-e05_01n:150_1	Kiṃ pana etesaṃ indriyakiccanti. Liṅganimittakuttaākappesu issaratā indriya kiccaṃ.	150	
PA_anya-e05_01n:150_2	Tathā hi yassa puggalassa paṭisandhikkhaṇe itthindriyarūpaṃ uppajjati, tassa santāne	150	
PA_anya-e05_01n:150_3	catūhi kammādīhi paccayehi uppannā pañcakkhandha dhammā itthibhāvāya pariṇamanti,	150	
PA_anya-e05_01n:150_4	so attabhāvo ekantena itthiliṅga itthinimitta itthikutta itthākappayutto hoti, no	150	
PA_anya-e05_01n:150_5	aññathā. Na ca itthindriyarūpaṃ te pañcakkhandhadhamme janeti, na ca upatthambhati,	150	
PA_anya-e05_01n:150_6	nāpi anupāleti, atha kho te dhammā attano attano paccayehi uppajjamānā evañcevañca	150	
PA_anya-e05_01n:150_7	uppajjantūti āṇaṃ ṭhapentaṃ viya tesu attano anubhāvaṃ pavatteti. Te ca dhammā tatheva	150	
PA_anya-e05_01n:150_8	uppajjanti, no aññathāti. Ayaṃ itthindriyarūpassa itthiliṅgādīsu issaratā. Esa nayo	150	
PA_anya-e05_01n:150_9	purisindriyarūpassa purisaliṅgādīsu issaratāyaṃ. Evaṃ ete dve dhammā liṅgādīsu indriyakicca	150	
PA_anya-e05_01n:150_10	sabbhāvato indriyā nāma hontīti.	1501	
PA_anya-e05_01n:151_0	Hadayavatthurūpaṃ pana dvinnaṃ viññāṇadhātūnaṃ nissayavatthukiccaṃ sādhayamānaṃpi	151	
PA_anya-e05_01n:151_1	tāsu indriyakiccaṃ na sādheti. Na hi bhāvita cittassa puggalassa hadayarūpe pasannevā	151	
PA_anya-e05_01n:151_2	appasanne vā jātepi manoviññāṇadhātuyo tadanuvattikā hontīti. Indriya paccayadīpanā niṭṭhitā.	151	
PA_anya-e05_01n:152	17. Jhānapaccayo	15	
PA_anya-e05_01n:153_0	Satta jhānaṅgāni jhānapaccayo, vitakko vicāro pīti somanassaṃ domanassaṃ upekkhā	153	
PA_anya-e05_01n:153_1	ekaggatā. Tehi sahajātā pañcaviññāṇavajjitā cittacetasikadhammā ca rūpadhammā ca	153	
PA_anya-e05_01n:153_2	tassa paccayuppannā.	153	
PA_anya-e05_01n:154_0	Kenaṭṭhena jhānanti. Upanijjhāyanaṭṭhena jhānaṃ. Upanijjhāya naṭṭhenāti ca manasā	154	
PA_anya-e05_01n:154_1	ārammaṇaṃ upagantvā nijjhāyanaṭṭhena pekkhanaṭṭhena. Yathā hi issāso dūre ṭhatvā	154	
PA_anya-e05_01n:154_2	khuddake lakkhamaṇḍale saraṃ pavesento hatthehi saraṃ ujukañca niccalañca katvā maṇḍalañca	154	
PA_anya-e05_01n:154_3	vibhūtaṃ katvā cakkhunā nijjhāyanto paveseti. Evameva imehi aṅgehi cittaṃ ujukañca	154	
PA_anya-e05_01n:154_4	niccalañca katvā ārammaṇañca vibhūtaṃ katvā nijjhāyanto puggalo upanijjhāyatīti vuccati.	154	
PA_anya-e05_01n:154_5	Evaṃ upanijjhāyitvā yaṃkiñci kāyakammaṃ vā vacīkammaṃ vā manokammaṃ vā karonto avirajjhamāno karoti.	154	
PA_anya-e05_01n:155_0	Tattha kāyakammaṃ nāma abhikkamappaṭikkamādikaṃ vuccati. Vacīkammaṃ nāma akkharavaṇṇaparipuṇṇaṃ	155	
PA_anya-e05_01n:155_1	vacībhedakaraṇaṃ vuccati. Manokammaṃ nāma yaṃkiñci manasā ārammaṇavibhāvanaṃ vuccati.	155	
PA_anya-e05_01n:155_2	Dānakammaṃ vā pāṇātipāta kammaṃ vā anurūpehi jhānaṅgehi vinā dubbalena cittena kātuṃ	155	
PA_anya-e05_01n:155_3	na sakkā hoti. Esa nayo sesesu kusalākusala kammesūti.	155	
PA_anya-e05_01n:156_0	Ayañca attho vitakkādīnaṃ jhānaṅgadhammānaṃ visuṃ visuṃ sabhāva lakkhaṇehi dīpetabbo.	156	
PA_anya-e05_01n:156_1	Sampayuttadhamme ārammaṇābhiniropana lakkhaṇo vitakko, so cittaṃ ārammaṇe daḷhaṃ	156	
PA_anya-e05_01n:156_2	niyojeti. Ārammaṇānumajjanalakkhaṇo vicāro, so cittaṃ ārammaṇe daḷhaṃ saṃyojeti.	156	
PA_anya-e05_01n:156_3	Ārammaṇasampiyāyanalakkhaṇāpīti, sā cittaṃ ārammaṇe parituṭṭhaṃ karoti. Tissopi vedanā	156	
PA_anya-e05_01n:156_4	ārammaṇarasānu bhavanalakkhaṇā, tāpi cittaṃ ārammaṇe iṭṭhāniṭṭhamajjhattarasānubhavana	156	
PA_anya-e05_01n:156_5	kiccena daḷhappaṭibaddhaṃ karonti. Samādhānalakkhaṇā ekaggatā, sāpi cittaṃ ārammaṇe	156	
PA_anya-e05_01n:156_6	niccalaṃ katvā ṭhapetīti. Jhānapaccayadīpanā niṭṭhitā.	156	
PA_anya-e05_01n:157	18. Maggapaccayo	15	
PA_anya-e05_01n:158_0	Dvādasa maggaṅgāni maggapaccayo sammādiṭṭhi sammāsaṅkappo sammā vācā sammākammanto	158	
PA_anya-e05_01n:158_1	sammāājīvo sammāvāyāmo sammāsati sammāsamādhi micchādiṭṭhi micchāsaṅkappo micchāvāyāmo	158	
PA_anya-e05_01n:158_2	micchāsamādhi. Sesā micchāvācā micchākammanto micchāājīvoti tayo dhammā visuṃ cetasikadhammā	158	
PA_anya-e05_01n:158_3	na honti. Musāvādādivasena pavattānaṃ catunnaṃ akusalakhandhānaṃ nāmaṃ. Tasmā te	158	
PA_anya-e05_01n:158_4	maggapaccaye visuṃ na gahitāti. Sabbe sahetukā citta cetasikadhammā ca sahetukacittasaha	158	
PA_anya-e05_01n:158_5	jātā rūpadhammā ca tassa paccayuppannā.	158	
PA_anya-e05_01n:159_0	Kenaṭṭhena maggoti. Sugatiduggatinibbāna disādesasampā panaṭṭhena maggo. Sammādiṭṭhiādikāni	159	
PA_anya-e05_01n:159_1	hi aṭṭha sammāmaggaṅgāni sugati disādesañca nibbānadisādesañca sampāpanatthāya saṃvattanti.	159	
PA_anya-e05_01n:159_2	Cattāri micchāmaggaṅgāni duggatidisādesaṃ sampāpanatthāya saṃvattantīti.	159	
PA_anya-e05_01n:160_0	Tattha jhānapaccayo ārammaṇe cittaṃ ujuṃ karoti, thiraṃ karoti, appanāpattaṃ karoti.	160	
PA_anya-e05_01n:160_1	Appanāpattaṃ nāma gambhīre udake pakkhitto macchoviya kasiṇanimittādike nimittārammaṇe	160	
PA_anya-e05_01n:160_2	anupaviṭṭhaṃ cittaṃ pavuccati. Maggapaccayo vaṭṭapathe cetanākammaṃ vivaṭṭapathe	160	
PA_anya-e05_01n:160_3	bhāvanākammaṃ ujuṃ karoti, thiraṃ karoti, kammapathapattaṃ karoti, vuddhiṃ viruḷhiṃ	160	
PA_anya-e05_01n:160_4	vepullaṃ karoti, bhūmantarapattaṃ karoti. Aya metesaṃ dvinnaṃ paccayānaṃ viseso.	160	
PA_anya-e05_01n:161_0	Tattha kammapathapattaṃ nāma pāṇātipātādīnaṃ kusalākusala kammānaṃ aṅgapāripūriyā	161	
PA_anya-e05_01n:161_1	paṭisandhijanane samatthabhāvasaṅkhātaṃ kammagatiṃ pattaṃ cetanākammaṃ. Bhūmantarapattaṃ	161	
PA_anya-e05_01n:161_2	nāma bhāvanānukkamena kāma bhūmito paṭṭhāya yāva lokuttarabhūmiyā ekasmiṃiriyāpathepi	161	
PA_anya-e05_01n:161_3	uparūparibhūmiṃ pattaṃ bhāvanākammaṃ. Ayañca attho jhānapaccaye vuttanayena sammādiṭṭhiādikānaṃ	161	
PA_anya-e05_01n:161_4	maggaṅgadhammānaṃ visuṃ visuṃ sabhāva lakkhaṇehi dīpetabboti. Maggapaccayadīpanā niṭṭhitā.	161	
PA_anya-e05_01n:162	19. Sampayuttapaccayo	16	
PA_anya-e05_01n:163_0	Sampayuttapaccayo vippayuttapaccayoti ekaṃ dukkaṃ. Atthi paccayo natthi paccayoti	163	
PA_anya-e05_01n:163_1	ekaṃ dukkaṃ. Vigatapaccayo avigata paccayoti ekaṃ dukkaṃ. Imāni tīṇi paccayadukkāni	163	
PA_anya-e05_01n:163_2	visuṃ paccaya visesāni na honti. Pubbe āgatesu paccayesu keci paccayā attano paccayuppannehi	163	
PA_anya-e05_01n:163_3	sampayuttā hutvā paccayattaṃ gacchanti, keci vippayuttā hutvā, keci vijjamānā hutvā,	163	
PA_anya-e05_01n:163_4	keci avijjamānā hutvā, keci vigatā hutvā, keci avigatā hutvā paccayattaṃ gacchantīti	163	
PA_anya-e05_01n:163_5	dassanatthaṃ imāni tīṇi paccayadukkāni vuttāni.	163	
PA_anya-e05_01n:164_0	Ettha ca atthīti kho kaccāna ayameko anto, natthīti kho dutiyo antoti evarūpesu ṭhānesu	164	
PA_anya-e05_01n:164_1	atthinatthisaddā sassatucchedesupavattanti, tasmā evarūpānaṃ atthānaṃ nivattanatthaṃ	164	
PA_anya-e05_01n:164_2	puna vigatadukkaṃ vuttaṃ.	164	
PA_anya-e05_01n:165	Sabbepi sahajātā cittacetasikā dhammā aññamaññassa paccayā ceva honti paccayuppannā ca.	16	
PA_anya-e05_01n:166	Kenaṭṭhena sampayutto. Ekuppādatā ekanirodhatā ekavatthukatā ekārammaṇatāti imehi catūhi sampayogaṅgehi samannāgato hutvā saṃyutto ekībhāvaṃ gatoti sampayutto.	16	
PA_anya-e05_01n:167_0	Tattha ekībhāvaṃ gatoti cakkhuviññāṇaṃ phassādīhi sattahi cetasikehi saha ekībhāvaṃ	167	
PA_anya-e05_01n:167_1	gataṃ hoti, dassananti ekaṃ vohāraṃ gacchati. Aṭṭha dhammā visuṃ visuṃ vohāraṃ na	167	
PA_anya-e05_01n:167_2	gacchanti, vinibbhujjitvā viññātuṃ na sakkoti. Esa nayo sesesu sabbacittuppādesūti.	167	
PA_anya-e05_01n:167_3	Sampayuttapaccayadīpanā niṭṭhitā.	167	
PA_anya-e05_01n:168	20. Vippayuttapaccayo	16	
PA_anya-e05_01n:169	Catubbidho vippayuttapaccayo, sahajāto vatthupure jāto vatthārammaṇapurejāto pacchājātoti.	16	
PA_anya-e05_01n:170_0	Tattha sahajātavippayutto nāma dvisu sahajātapaccaya paccayuppannesu nāmarūpesu nāmaṃ	170	
PA_anya-e05_01n:170_1	vā rūpassa rūpaṃ vā nāmassa vippayuttaṃ hutvā paccayo. Tattha nāmanti pavattikāle	170	
PA_anya-e05_01n:170_2	catukkhandhanāmaṃ, rūpassāti cittajarūpassa, rūpanti paṭisandhikkhaṇe hadayavatthurūpaṃ,	170	
PA_anya-e05_01n:170_3	nāmassāti paṭisandhicatukkhandhanāmassa. Sesā tayopi vippayuttapaccayā pubbe vibhattā	170	
PA_anya-e05_01n:170_4	evāti. Vippayuttapaccayadīpanā niṭṭhitā.	170	
PA_anya-e05_01n:171	21. Atthipaccayo	17	
PA_anya-e05_01n:172_0	Sattavidho atthipaccayo, sahajātatthipaccayo vatthupure jātatthi paccayo ārammaṇapurejātatthipaccayo	172	
PA_anya-e05_01n:172_1	vatthārammaṇapure jātatthipaccayo pacchājātatthipaccayo rūpāhāratthipaccayo rūpa	172	
PA_anya-e05_01n:172_2	jīvitindriyatthipaccayoti.	172	
PA_anya-e05_01n:173	Tattha sahajātapaccayo eva sahajātatthipaccayo nāma. Esa nayo sesesu chasu. Paccayapaccayuppannavibhāgopi heṭṭhā tattha tattha vuttoyeva.	17	
PA_anya-e05_01n:174	Kenaṭṭhena atthipaccayo. Sayaṃ khaṇikapaccuppannatā saṅkhātena atthibhāvena paccuppannassa dhammassa paccayo atthipaccayo. Atthipaccayadīpanā niṭṭhitā.	17	
PA_anya-e05_01n:175	22. Natthipaccayo	17	
PA_anya-e05_01n:176	23. Vigatapaccayo	17	
PA_anya-e05_01n:177	24. Avigatapaccayo	17	
PA_anya-e05_01n:178_0	Sabbo anantarapaccayo natthi paccayo nāma. Tathā vigata paccayo. Avigatapaccayopi	178	
PA_anya-e05_01n:178_1	atthipaccayena sabbasadiso. Atthītica avigatoti ca atthato ekameva. Tathā natthīti	178	
PA_anya-e05_01n:178_2	ca vigatotica. Natthivigataavigatapaccayadīpanā niṭṭhitā.	178	
PA_anya-e05_01n:179	Paccayatthadīpanā niṭṭhitā.	17	
PA_anya-e05_01n:180	Paccayasabhāgo	18	
PA_anya-e05_01n:181_0	Paccayasabhāgo vuccate. Pañcadasa sahajātajātikā honti, cattāro mahāsahajātā cattāro	181	
PA_anya-e05_01n:181_1	majjhimasahajātā satta khuddakasahajātā. Tattha cattāro mahāsahajātā nāma sahajāto	181	
PA_anya-e05_01n:181_2	sahajātanissayo sahajātatthi sahajāta avigato. Cattāro majjhimasahajātā nāma aññamañño	181	
PA_anya-e05_01n:181_3	vipāko sampayutto sahajātavippayutto. Satta khuddakasaha jātā nāma hetu sahajātādhipati	181	
PA_anya-e05_01n:181_4	sahajātakammaṃ saha jātāhāro sahajātindriyaṃ jhānaṃ maggo.	181	
PA_anya-e05_01n:182	Tayo rūpāhārā, rūpāhāro rūpāhāratthi rūpāhārā vigato.	18	
PA_anya-e05_01n:183	Tīṇi rūpajīvitindriyāni, rūpajīvitindriyaṃ rūpajīvitindriyatthi rūpajīvitindriyāvigataṃ.	18	
PA_anya-e05_01n:184_0	Sattarasa purejātajātikā honti, cha vatthupurejātā cha ārammaṇapurejātā pañca vatthārammaṇapurejātā.	184	
PA_anya-e05_01n:184_1	Tattha cha vatthupurejātā nāma vatthupurejāto vatthupurejātanissayo vatthupurejātindriyaṃ	184	
PA_anya-e05_01n:184_2	vatthupurejātavippayuttaṃ vatthupurejātatthi vatthu purejātaavigato. Cha ārammaṇapurejātā	184	
PA_anya-e05_01n:184_3	nāma ārammaṇa purejāto kiñciārammaṇaṃ koci ārammaṇādhipati koci ārammaṇūpanissaso	184	
PA_anya-e05_01n:184_4	ārammaṇapurejātatthi ārammaṇapurejāta avigato. Kiñci ārammaṇantiādīsu kiñcikocivacanehi	184	
PA_anya-e05_01n:184_5	paccuppannaṃ nipphannarūpaṃ gayhati. Pañca vatthārammaṇapurejātā nāma vatthārammaṇa	184	
PA_anya-e05_01n:184_6	purejāto vatthārammaṇapurejātanissayo vatthārammaṇapure jāta vippayutto vatthārammaṇapurejātatthi	184	
PA_anya-e05_01n:184_7	vatthārammaṇapurejāta avigato.	184	
PA_anya-e05_01n:185	Cattāro pacchājātajātikā honti, pacchājāto pacchājātavippayutto pacchājātatthi pacchājātaavigato.	18	
PA_anya-e05_01n:186_0	Satta anantarā honti, anantaro samanantaro anantarūpa nissayo āsevanaṃ anantarakammaṃ	186	
PA_anya-e05_01n:186_1	natthi vigato. Ettha ca anantara kammaṃ nāma ariyamaggacetanā, sā attano anantare ariyaphalaṃ janeti.	186	
PA_anya-e05_01n:187_0	Pañca visuṃ paccayā honti, avasesaṃ ārammaṇaṃ avaseso ārammaṇādhipati avaseso ārammaṇūpa	187	
PA_anya-e05_01n:187_1	nissayo sabbo pakatūpanissayo avasesaṃ nānākkhaṇika kammaṃ. Iti vitthārato paṭṭhānapaccayā	187	
PA_anya-e05_01n:187_2	catupaññāsappabhedā hontīti.	187	
PA_anya-e05_01n:188_0	Tattha sabbe sahajātajātikā ca sabbe purejāta jātikā sabbe pacchājātajātikā rūpāhāro	188	
PA_anya-e05_01n:188_1	rūpajīvitindriyanti ime paccuppannapaccayā nāma. Sabbe anantarajātikā sabbaṃ nānākkhaṇika	188	
PA_anya-e05_01n:188_2	kammanti ime atītapaccayā nāma. Ārammaṇaṃ pakatūpanissayoti ime tekālikā ca nibbānapaññattīnaṃ	188	
PA_anya-e05_01n:188_3	vasena kālavimuttā ca honti.	188	
PA_anya-e05_01n:189_0	Nibbānañca paññatti cāti ime dve dhammā appaccayā nāma asaṅkhatā nāma. Kasmā. Ajātikattā.	189	
PA_anya-e05_01n:189_1	Yesañhi jāti nāma atthi, uppādo nāma atthi. Te sappaccayānāma saṅkhatā nāma paṭiccasamuppannā	189	
PA_anya-e05_01n:189_2	nāma. Ime dve dhammā ajātikattā anuppādattā ajātipaccayattāca appaccayā nāma asaṅkhatā nāmāti.	189	
PA_anya-e05_01n:190_0	Sappaccayesu ca dhammesu saṅkhatesu ekopi dhammo nicco dhuvo sassato aviparītadhammo	190	
PA_anya-e05_01n:190_1	nāma natthi. Atha kho sabbe te khayaṭṭhena aniccā eva honti. Kasmā. Sayañca paccayāyattavutti	190	
PA_anya-e05_01n:190_2	kattā paccayānañca aniccadhammattā. Nanu nibbānañca paññatti ca paccayā honti. Te	190	
PA_anya-e05_01n:190_3	ca niccā dhuvāti. Saccaṃ. Kevalena pana nibbānapaccayena vā paññattipaccayena vā	190	
PA_anya-e05_01n:190_4	uppanno nāma natthi, bahūhi paccayehi eva uppanno, te pana paccayā aniccā eva adhuvāti.	190	
PA_anya-e05_01n:191_0	Ye ca dhammā aniccā honti, te niccakālaṃ satte tividhehi dukkhadaṇḍehi paṭippīḷenti	191	
PA_anya-e05_01n:191_1	bādhenti, tasmā te dhammā bhayaṭṭhena dukkhā eva honti. Tattha tividhā dukkhadaṇḍā	191	
PA_anya-e05_01n:191_2	nāma dukkhadukkhatā saṅkhāra dukkhatā vipariṇāmadukkhatā.	191	
PA_anya-e05_01n:192_0	Ye keci aniccā eva honti, ekasmiṃ iriyāpathepi punappunaṃ bhijjanti, te kathaṃ yāvajīvaṃ	192	
PA_anya-e05_01n:192_1	niccasaññitānaṃ sattapuggalānaṃ attā nāma bhaveyyuṃ, sārā nāma bhaveyyuṃ. Ye ca dukkhā	192	
PA_anya-e05_01n:192_2	eva honti, te kathaṃ dukkhappaṭikulānaṃ sukhakāmānaṃ sattānaṃ attā nāma bhaveyyuṃ,	192	
PA_anya-e05_01n:192_3	sārā nāma bhaveyyuṃ. Tasmā te dhammā asārakaṭṭhena anattā eva honti.	192	
PA_anya-e05_01n:193_0	Api ca yasmā imāya catuvīsatiyā paccayadesanāya imamatthaṃ dasseti. Sabbepi saṅkhatadhammā	193	
PA_anya-e05_01n:193_1	nāma paccayāyattavuttikā eva honti, sattānaṃ vasāyattavuttikā na honti. Paccayāyatta	193	
PA_anya-e05_01n:193_2	vuttikesu ca tesu na ekopi dhammo appakena paccayena uppajjati. Atha kho bahūhi eva	193	
PA_anya-e05_01n:193_3	paccayehi uppajjatīti, tasmā ayaṃ desanā dhammānaṃ anattalakkhaṇadīpane matthakapattā hotīti.	193	
PA_anya-e05_01n:194	Paccayasabhāgasaṅgaho niṭṭhito.	19	
PA_anya-e05_01n:195	Paccayaghaṭanānayo	19	
PA_anya-e05_01n:196	Pañcaviññāṇesu paccayaghaṭanānayo	19	
PA_anya-e05_01n:197_0	Paccayaghaṭanānayo vuccate. Ekekasmiṃ paccayuppanne bahunnaṃ paccayānaṃ samodhānaṃ	197	
PA_anya-e05_01n:197_1	paccayaghaṭanā nāma. Yena pana dhammā sappaccayā saṅkhatā paṭiccasamuppannāti vuccanti,	197	
PA_anya-e05_01n:197_2	sabbe te dhammā uppāde ca ṭhitiyañca imehi catuvīsatiyā paccayehi sahitattā sappaccayā	197	
PA_anya-e05_01n:197_3	nāma, sappaccayattā saṅkhatā nāma, saṅkhatattā paṭiccasamuppannā nāma. Katame pana	197	
PA_anya-e05_01n:197_4	te dhammāti. Ekavīsasatacittāni ca dvipaññāsacetasikāni ca aṭṭhavīsati rūpāni ca.	197	
PA_anya-e05_01n:198_0	Tattha ekavīsasatacittāni dhātuvasena sattavidhāni bhavanti, cakkhu viññāṇadhātu	198	
PA_anya-e05_01n:198_1	sotaviññāṇadhātu ghānaviññāṇadhātu jitha viññāṇadhātu kāyaviññāṇadhātu manodhātu	198	
PA_anya-e05_01n:198_2	manoviññāṇa dhātūti. Tattha cakkhuviññāṇadvayaṃ cakkhuviññāṇadhātu nāma. Sotaviññāṇadvayaṃ	198	
PA_anya-e05_01n:198_3	sotaviññāṇadhātu nāma. Ghānaviññāṇadvayaṃ ghānaviññāṇadhātu nāma. Jithaviññāṇadvayaṃ	198	
PA_anya-e05_01n:198_4	jithaviññāṇadhātu nāma. Kāyaviññāṇadvayaṃ kāyaviññāṇadhātu nāma. Pañcadvārāvajjana	198	
PA_anya-e05_01n:198_5	cittañca sampaṭicchanacittadvayañca manodhātu nāma. Sesāni aṭṭhasataṃ cittāni manoviññāṇadhātu nāma.	198	
PA_anya-e05_01n:199	Dvipaññāsacetasikāni ca rāsivasena catubbidhāni bhavanti, satta sabbacittikāni ca cha pakiṇṇakāni ca cuddasa pāpānica pañcavīsati kalyāṇāni ca.	19	
PA_anya-e05_01n:200_0	Catuvīsatipaccayesu ca pannarasapaccayā sabbacittuppāda sādhāraṇā honti, ārammaṇañca	200	
PA_anya-e05_01n:200_1	anantarañca samanantarañca saha jāto ca aññamaññañca nissayo ca upanissayo ca kammañca	200	
PA_anya-e05_01n:200_2	āhāro ca indriyañca sampayutto ca atthi ca natthi ca vigato ca avigato ca. Na hi	200	
PA_anya-e05_01n:200_3	kiñci cittaṃ vā cetasikaṃ vā ārammaṇena vinā uppannaṃ nāma atthi. Tathā anantarādīhi	200	
PA_anya-e05_01n:200_4	ca. Aṭṭhapaccayā kesañci cittuppādānaṃ paccayā sādhāraṇā honti, hetu ca adhipati	200	
PA_anya-e05_01n:200_5	ca pure jāto ca āsevanañca vipāko ca jhānañca maggo ca vippayutto ca. Tattha hetu	200	
PA_anya-e05_01n:200_6	sahetukacittuppādānaṃ eva sādhāraṇā, adhipati ca sādhipatijavanānaṃ eva, purejāto	200	
PA_anya-e05_01n:200_7	ca kesañci cittuppādānaṃ eva, āsevanañca kusalākusalakiriyajavanānaṃ eva, vipāko	200	
PA_anya-e05_01n:200_8	ca vipākacittuppādānaṃ eva, jhānañca manodhātu manoviññāṇadhātu cittuppādānaṃ eva,	200	
PA_anya-e05_01n:200_9	maggo ca sahetukacittuppādānaṃ eva, vippayutto ca arūpaloke cittuppādānaṃ natthi,	200	
PA_anya-e05_01n:200_10	eko pacchājāto rūpadhammānaṃ eva visuṃbhūto hoti.	2001	
PA_anya-e05_01n:201_0	Tatrāyaṃ dīpanā. Satta sabbacittikāni cetasikāni nāma, phasso vedanā saññā cetanā	201	
PA_anya-e05_01n:201_1	ekaggatā jīvitaṃ manasikāro. Tattha cittaṃ adhipatijātikañca āhārapaccayo ca indriyapaccayo	201	
PA_anya-e05_01n:201_2	ca. Phasso āhārapaccayo. Vedanā indriyapaccayo ca jhāna paccayo ca. Cetanā kammapaccayo	201	
PA_anya-e05_01n:201_3	ca āhārapaccayo ca. Ekaggatā indriyapaccayo ca jhāna paccayo ca maggapaccayo ca.	201	
PA_anya-e05_01n:201_4	Jīvitaṃ indriyapaccayo. Sesā dve dhammā visesapaccayā na honti.	201	
PA_anya-e05_01n:202_0	Cakkhuviññāṇe satta sabbacittikāni cetasikāni labbhanti, viññāṇena saddhiṃ aṭṭha	202	
PA_anya-e05_01n:202_1	nāmadhammā honti. Sabbe te dhammā sattahi paccayehi aññamaññassa paccayā honti catūhi	202	
PA_anya-e05_01n:202_2	mahāsahajātehi ca vippayuttavajjitehi tīhi majjhimasahajātehi ca. Tesveva aṭṭhasu	202	
PA_anya-e05_01n:202_3	dhammesu viññāṇaṃ sesānaṃ sattannaṃ dhammānaṃ āhārapaccayena ca indriyapaccayena	202	
PA_anya-e05_01n:202_4	ca paccayo hoti. Phasso āhārapaccayena, vedanā indriyapaccayamattena, cetanā kammapaccayena	202	
PA_anya-e05_01n:202_5	ca āhāra paccayena ca, ekaggatā indriyapaccayamattena, jīvitaṃ sesānaṃ sattannaṃ	202	
PA_anya-e05_01n:202_6	dhammānaṃ indriyapaccayena paccayo hoti. Cakkhuvatthurūpaṃ pana tesaṃ aṭṭhannaṃ dhammānaṃ	202	
PA_anya-e05_01n:202_7	chahi vatthupurejātehi tasmiṃ cakkhuvatthumhi āpātamāgatāni paccuppannāni rūpārammaṇāni	202	
PA_anya-e05_01n:202_8	tesaṃ catūhi ārammaṇa purejātehi, anantaraniruddhaṃ pañcadvārāvajjanacittañca pañcahi	202	
PA_anya-e05_01n:202_9	anantarehi, pubbe kataṃ kusalakammaṃ vā akusalakammaṃ vā kusalavipākānaṃ vā akusalavipākānaṃ	202	
PA_anya-e05_01n:202_10	vā tesaṃ nānākkhaṇikakammapaccayena, kamma sahāyabhūtāni purimabhave avijjātaṇhūpādānāni	2021	
PA_anya-e05_01n:202_11	ca imasmiṃ bhave āvāsapuggalautubhojanādayo ca tesaṃ aṭṭhannaṃ dhammānaṃ pakatūpanissayapaccayena	2021	
PA_anya-e05_01n:202_12	paccayā honti. Imasmiṃ citte hetu ca adhipati ca pacchājāto ca āsevanañca jhānañca	2021	
PA_anya-e05_01n:202_13	maggocāti chapaccayā na labbhanti, aṭṭhārasapaccayā labbhanti. Yathā ca imasmiṃ citte,	2021	
PA_anya-e05_01n:202_14	tathā sotaviññāṇādīsupi cha paccayā na labbhanti, aṭṭhārasapaccayā labbhantīti.	2021	
PA_anya-e05_01n:203	Pañcaviññāṇesu paccayaghaṭanānayo niṭṭhito.	20	
PA_anya-e05_01n:204	Ahetuka cittuppādesu paccayaghaṭanānayo	20	
PA_anya-e05_01n:205_0	Cha pakiṇṇakāni cetasikāni nāma, vitakko vicāro adhimokkho vīriyaṃ pīti chando. Tattha	205	
PA_anya-e05_01n:205_1	vitakko jhānapaccayo ca maggapaccayo ca. Vicāro jhānapaccayo. Vīriyaṃ adhipatijātikañca	205	
PA_anya-e05_01n:205_2	indriyapaccayo ca maggapaccayo ca. Pīti jhānapaccayo. Chando adhipatijātiko. Adhimokkho	205	
PA_anya-e05_01n:205_3	pana visesapaccayo na hoti.	205	
PA_anya-e05_01n:206_0	Pañcadvārāvajjanacittañca sampaṭicchanacittadvayañca upekkhāsantīraṇa dvayañcāti	206	
PA_anya-e05_01n:206_1	pañcasu cittesu dasa cetasikāni labbhanti, satta sabba cittikāni ca pakiṇṇakesu vitakko	206	
PA_anya-e05_01n:206_2	ca vicāro ca adhimokkho ca. Viññāṇena saddhiṃ paccekaṃ ekādasa nāmadhammā honti.	206	
PA_anya-e05_01n:206_3	Imesu cittesu jhānakiccaṃ labbhati. Vedanā ca ekaggatā ca vitakko ca vicāro ca jhānapaccayaṃ	206	
PA_anya-e05_01n:206_4	sādhenti. Pañcadvārāvajjanacittaṃ pana kiriyacittaṃ hoti, vipākapaccayo natthi. Nānākkhaṇikakammañca	206	
PA_anya-e05_01n:206_5	upanissayaṭṭhāne tiṭṭhati. Vipākapaccayena saddhiṃ cha paccayā na labbhanti. Jhānapaccayena	206	
PA_anya-e05_01n:206_6	saddhiṃ aṭṭhārasapaccayā labbhanti. Sesesu catūsu vipākacittesu pañca paccayā na	206	
PA_anya-e05_01n:206_7	labbhanti. Vipākapaccayena ca jhānapaccayena ca saddhiṃ ekūnavīsati paccayā labbhanti.	206	
PA_anya-e05_01n:207_0	Somanassasantīraṇe pītiyā saddhiṃ ekādasacetasikā yujjanti, manodvārāvajjanacitte	207	
PA_anya-e05_01n:207_1	ca vīriyena saddhiṃ ekādasāti viññāṇena saddhiṃ dvādasa nāmadhammā honti. Hasituppādacitte	207	
PA_anya-e05_01n:207_2	pana pītiyā ca vīriyena ca saddhiṃ dvādasa cetasikāni yujjanti. Viññāṇena saddhiṃ	207	
PA_anya-e05_01n:207_3	terasa nāmadhammā honti. Tattha somanassasantīraṇe jhānaṅgesu pītimattaṃ adhikaṃ	207	
PA_anya-e05_01n:207_4	hoti, pubbe upekkhāsantīraṇadvaye viya pañcapaccayā na labbhanti. Ekūnavīsatipaccayā	207	
PA_anya-e05_01n:207_5	labbhanti. Manodvārā vajjanacitte ca vīriyamattaṃ adhikaṃ hoti, tañca indriyakicca	207	
PA_anya-e05_01n:207_6	jhāna kiccānisādheti. Adhipatikiccañca maggakiccañca na sādheti. Kiriya cittattāvipākapaccayo	207	
PA_anya-e05_01n:207_7	ca natthi. Pubbe pañcadvārāvajjanacitte viya vipāka paccayena saddhiṃ cha paccayā	207	
PA_anya-e05_01n:207_8	na labbhanti. Jhānapaccayena saddhiṃ aṭṭharasa paccayā labbhanti. Hasituppādacittepi	207	
PA_anya-e05_01n:207_9	kiriyacittattā vipākapaccayo natthi, javanacittattā pana āsevanaṃ atthi, vipākapaccayena	207	
PA_anya-e05_01n:207_10	saddhiṃ pañca paccayā na labbhanti. Āsevanapaccayena saddhiṃ ekūnavīsati paccayā labbhanti.	2071	
PA_anya-e05_01n:208	Ahetukacittuppādesu paccayaghaṭanānayo niṭṭhito.	20	
PA_anya-e05_01n:209	Akusalacittuppādesu paccayaghaṭanānayo	20	
PA_anya-e05_01n:210_0	Dvādasa akusalacittāni, dve mohamūlikāni aṭṭha lobha mūlikāni dve dosamūlikāni. Cuddasa	210	
PA_anya-e05_01n:210_1	pāpacetasikāni nāma moho ahirikaṃ anottappaṃ uddhaccanti idaṃ mohacatukkaṃ nāma.	210	
PA_anya-e05_01n:210_2	Lobho diṭṭhi mānoti idaṃ lobhatikkaṃ nāma. Doso issā macchariyaṃ kukkuccanti idaṃ	210	
PA_anya-e05_01n:210_3	dosacatukkaṃ nāma. Thinaṃ middhaṃ vicikicchāti idaṃ visuṃ tikkaṃ nāma.	210	
PA_anya-e05_01n:211	Tattha lobho doso mohoti tayo mūladhammā hetupaccayā, diṭṭhi maggapaccayo, sesā dasadhammā visesapaccayā na honti.	21	
PA_anya-e05_01n:212_0	Tattha dve mohamūlikāni nāma vicikicchāsampayuttacittaṃ uddhacca sampayuttacittaṃ.	212	
PA_anya-e05_01n:212_1	Tattha vicikicchāsampayuttacitte pannarasa cetasikāni uppajjanti satta sabbacittikāni	212	
PA_anya-e05_01n:212_2	ca vitakko vicāro vīriyanti tīṇi pakiṇṇakāni ca pāpacetasikesu mohacatukkañca vicikicchā	212	
PA_anya-e05_01n:212_3	cāti, cittena saddhiṃ soḷasa nāmadhammā honti. Imasmiṃ citte hetu paccayopi maggapaccayopi	212	
PA_anya-e05_01n:212_4	labbhanti. Tattha moho hetupaccayo, vitakko ca vīriyañca maggapaccayo, ekaggatā pana	212	
PA_anya-e05_01n:212_5	vicikicchāya duṭṭhattā imasmiṃ citte indriyakiccañca maggakiccañca na sādheti, jhānakiccamattaṃ	212	
PA_anya-e05_01n:212_6	sādheti. Adhipati ca pacchājāto vipāko cāti tayo paccayāna labbhanti, sesā ekavīsatipaccayā	212	
PA_anya-e05_01n:212_7	labbhanti. Uddhaccasampayuttacittepi vicikicchaṃ pahāya adhimokkhena saddhiṃ pannaraseva	212	
PA_anya-e05_01n:212_8	cetasikāni, soḷaseva nāmadhammā honti. Imasmiṃ citte ekaggatā indriya kiccañca jhānakiccañca	212	
PA_anya-e05_01n:212_9	maggakiccañca sādheti, tayo paccayā na labbhanti, ekavīsati paccayā labbhanti.	212	
PA_anya-e05_01n:213_0	Aṭṭhasu lobhamūlikacittesu pana satta sabbacittikāni ca cha pakiṇṇakāni ca pāpesu	213	
PA_anya-e05_01n:213_1	mohacatukkañca lobhatikkañca thinamiddhañcāti dvāvīsati cetasikāni uppajjanti. Tesu	213	
PA_anya-e05_01n:213_2	lobho ca mohocāti dve mūlāni hetupaccayo. Chando ca cittañca vīriyañcāti tayo adhipatijātikā	213	
PA_anya-e05_01n:213_3	kadāci adhipatikiccaṃ sādhenti, ārammaṇādhipatipi ettha labbhati. Cetanā kammapaccayo.	213	
PA_anya-e05_01n:213_4	Tayo āhārā āhārapaccayo. Cittañca vedanā ca ekaggatā ca jīvitañca vīriyañcāti pañca	213	
PA_anya-e05_01n:213_5	indriyadhammā indriyapaccayo. Vitakko ca vicāro ca pīti ca vedanā ca ekaggatācāti	213	
PA_anya-e05_01n:213_6	pañca jhānaṅgāni jhānapaccayo. Vitakko ca ekaggatā ca diṭṭhi ca vīriyañcāti cattāri	213	
PA_anya-e05_01n:213_7	maggaṅgāni maggapaccayo. Pacchājāto ca vipāko cāti dve paccayā na labbhanti. Sesā	213	
PA_anya-e05_01n:213_8	dvāvīsati paccayā labbhanti.	213	
PA_anya-e05_01n:214_0	Dvīsu dosamūlikacittesu pītiñca lobhatikkañca pahāya dosacatukkena saddhiṃ dvāvīsati	214	
PA_anya-e05_01n:214_1	eva cetasikāni, doso ca moho ca dve mūlāni, tayo adhipati jātikā, tayo āhārā, pañca	214	
PA_anya-e05_01n:214_2	indriyāni, cattāri jhānaṅgāni, tīṇi maggaṅgāni. Etthāpi dve paccayā na labbhanti,	214	
PA_anya-e05_01n:214_3	dvāvīsati paccayā labbhanti.	214	
PA_anya-e05_01n:215	Akusalacittuppādesu paccayaghaṭanānayo niṭṭhito.	21	
PA_anya-e05_01n:216	Cittuppādesu paccayaghaṭanānayo	21	
PA_anya-e05_01n:217_0	Ekanavuti sobhaṇacittāni nāma, catuvīsati kāma sobhaṇacittāni pannarasa rūpacittāni	217	
PA_anya-e05_01n:217_1	dvādasa arūpacittāni cattālīsa lokuttaracittāni. Tattha catuvīsati kāmasobhaṇa cittāni	217	
PA_anya-e05_01n:217_2	nāma aṭṭha kāmakusalacittāni aṭṭha kāmasobhaṇavipāka cittāni aṭṭha kāmasobhaṇakiriyacittāni.	217	
PA_anya-e05_01n:218_0	Pañca vīsati kalyāṇacetasikāni nāma, alobho adoso amohoceti tīṇi kalyāṇamūlikāni	218	
PA_anya-e05_01n:218_1	ca saddhā ca sati ca hirī ca ottappañca tatramajjhattatā ca kāyapassaddhi ca citta	218	
PA_anya-e05_01n:218_2	passaddhi ca kāyalahutā ca cittalahutā ca kāyamudutā ca citta mudutā ca kāyakammaññatā	218	
PA_anya-e05_01n:218_3	ca citta kammaññatā ca kāyapāguññatā ca cittapāguññatā ca kāyujukatā ca cittujukatā	218	
PA_anya-e05_01n:218_4	ca sammāvācā sammākammanto sammāājīvoti tisso viratiyo ca karuṇā muditāti dve appamaññāyo ca.	218	
PA_anya-e05_01n:219_0	Tattha tīṇi kalyāṇamūlāni hetupaccayo, amoho pana adhipatipaccaye vīmaṃsādhipatināma,	219	
PA_anya-e05_01n:219_1	indriyapaccaye paññindriyaṃ nāma, maggapaccaye sammādiṭṭhi nāma. Saddhā indriyapaccaye	219	
PA_anya-e05_01n:219_2	saddhindriyaṃ nāma. Sati indriyapaccaye satindriyaṃ nāma, maggapaccaye sammāsati	219	
PA_anya-e05_01n:219_3	nāma. Tisso viratiyo maggapaccayo, sesā sattarasa dhammā visesapaccayā na honti.	219	
PA_anya-e05_01n:220_0	Aṭṭhasu kāmakusalacittesu aṭṭhatiṃsa cetasikāni saṅgayhanti, satta sabbacittikāni	220	
PA_anya-e05_01n:220_1	cha pakiṇṇakāni pañcavīsati kalyāṇāni. Tesu ca pīti catūsu somanassikesu eva, amoho	220	
PA_anya-e05_01n:220_2	catūsu ñāṇasampayuttesu eva, tisso viratiyo sikkhāpadasīlapūraṇa kāle eva, dve appamaññāyo	220	
PA_anya-e05_01n:220_3	sattesu kāruññamodanākāresu evāti. Imesupi aṭṭhasu cittesu dve vā tīṇi vā kalyāṇamūlāni	220	
PA_anya-e05_01n:220_4	hetupaccayo, chando ca cittañca vīriyañca vīmaṃsācāti catūsu adhipatijātikesu ekamekova	220	
PA_anya-e05_01n:220_5	kadāci adhipatipaccayo. Cetanā kammapaccayo. Tayo āhārā āhārapaccayo. Cittañca vedanā	220	
PA_anya-e05_01n:220_6	ca ekaggatā ca jīvitañca saddhā ca sati ca vīriyañca paññācāti aṭṭha indriyāni indriyapaccayo.	220	
PA_anya-e05_01n:220_7	Vitakko ca vicāro ca pīti ca vedanā ca ekaggatācāti pañcajhānaṅgāni jhānapaccayo.	220	
PA_anya-e05_01n:220_8	Paññā ca vitakko ca tisso viratiyo ca sati ca vīriyañca ekaggatācāti aṭṭha maggaṅgāni	220	
PA_anya-e05_01n:220_9	maggapaccayo. Imesupi aṭṭhasu cittesu pacchājāto ca vipākocāti dve paccayā na labbhanti,	220	
PA_anya-e05_01n:220_10	sesā dvāvīsatipaccayā labbhanti.	2201	
PA_anya-e05_01n:221	Aṭṭhasu kāmasobhaṇakiriyacittesu tisso viratiyo na labbhanti, kusalesu viya dve paccayā na labbhanti, dvāvīsati paccayā labbhanti.	22	
PA_anya-e05_01n:222	Aṭṭhasu kāmasobhaṇavipākesu tisso viratiyo ca dve appamaññāyo ca na labbhanti. Adhipatipaccayo ca pacchājāto ca āsevanañcāti tayo paccayā na labbhanti, ekavīsati paccayā labbhanti.	22	
PA_anya-e05_01n:223	Upari rūpārūpalokuttaracittesupi dvāvīsatipaccayato atirekaṃ natthi. Tasmā catūsu ñāṇasampayuttakāmakusala cittesu viya imesu paccayaghaṭanā veditabbā.	22	
PA_anya-e05_01n:224_0	Evaṃ sante kasmā tāni cittāni kāmacittato mahanta tarāni ca paṇītatarāni ca hontīti.	224	
PA_anya-e05_01n:224_1	Āsevanamahantattā. Tāni hi cittāni bhāvanākammavisesehi siddhāni honti, tasmā tesu	224	
PA_anya-e05_01n:224_2	āsevanapaccayo mahanto hoti. Āsevana mahantattā ca indriyapaccayopi jhānapaccayopi	224	
PA_anya-e05_01n:224_3	maggapaccayopi aññepi vā tesaṃ paccayā mahantā honti. Paccayānaṃ uparūpari mahantattā	224	
PA_anya-e05_01n:224_4	tāni cittāni uparūpari ca kāmacittato mahantatarāni ca paṇītatarāni ca hontīti.	224	
PA_anya-e05_01n:225	Cittuppādesu paccayaghaṭanānayo niṭṭhito.	22	
PA_anya-e05_01n:226	Rūpakalāpesu paccayaghaṭanānayo	22	
PA_anya-e05_01n:227_0	Rūpakalāpesu paccayaghaṭanānayo vuccate. Aṭṭhavīsati rūpāni nāma, cattāri mahābhūtāni	227	
PA_anya-e05_01n:227_1	pathavī āpo tejo vāyo. Pañca pasādarūpāni cakkhu sotaṃ ghānaṃ jitha kāyo. Pañca gocararūpāni	227	
PA_anya-e05_01n:227_2	rūpaṃ saddo gandho raso phoṭṭhabbaṃ. Tattha phoṭṭhabbaṃ tividhaṃ pathavīphoṭṭhabbaṃ	227	
PA_anya-e05_01n:227_3	tejophoṭṭhabbaṃ vāyophoṭṭhabbaṃ. Dve bhāvarūpāni itthibhāvarūpaṃ pumbhāvarūpaṃ. Ekaṃ	227	
PA_anya-e05_01n:227_4	jīvitarūpaṃ, ekaṃ hadayarūpaṃ. Ekaṃ āhārarūpaṃ. Ekaṃ ākāsadhāturūpaṃ. Dve viññattirūpāni	227	
PA_anya-e05_01n:227_5	kāyaviññattirūpaṃ vacīviññatti rūpaṃ. Tīṇi vikārarūpāni lahutā mudutā kammaññatā.	227	
PA_anya-e05_01n:227_6	Cattāri lakkhaṇarūpāni upacayo santati jaratā aniccatā.	227	
PA_anya-e05_01n:228_0	Tattha cha rūpadhammā rūpadhammānaṃ paccayā honti cattāri mahābhūtāni ca jīvitarūpañca	228	
PA_anya-e05_01n:228_1	āhārarūpañca. Tattha cattāri mahā bhūtāni aññamaññassa pañcahi paccayehi paccayā	228	
PA_anya-e05_01n:228_2	honti sahajātena ca aññamaññena ca nissayena ca atthiyā ca avigatenaca. Sahajātānaṃ	228	
PA_anya-e05_01n:228_3	upādārūpānaṃ aññamaññavajjitehi catūhi paccayehi paccayā honti. Jīvitarūpaṃ sahajātānaṃ	228	
PA_anya-e05_01n:228_4	kammajarūpānaṃ indriyapaccayena paccayo. Āhārarūpaṃ sahajātānañca asahajātānañca	228	
PA_anya-e05_01n:228_5	sabbesaṃ ajjhattarūpadhammānaṃ āhārapaccayena paccayo.	228	
PA_anya-e05_01n:229_0	Tattheva terasa rūpadhammā nāmadhammānaṃ visesapaccayā honti, pañcapasādarūpāni ca	229	
PA_anya-e05_01n:229_1	satta gocararūpāni ca hadayavatthurūpañca. Tattha pañca pasādarūpāni pañcannaṃ viññāṇadhātūnaṃ	229	
PA_anya-e05_01n:229_2	mātaro viya puttakānaṃ vatthupurejātena ca vatthupurejātindriyena ca vatthu purejātavippayuttena	229	
PA_anya-e05_01n:229_3	ca paccayā honti. Satta gocararūpāni pañcannaṃ viññāṇadhātūnaṃ tissannaṃ manodhātūnañca	229	
PA_anya-e05_01n:229_4	pitaro viya puttakānaṃ ārammaṇapurejātena paccayā honti. Hadayavatthurūpaṃ dvinnaṃ	229	
PA_anya-e05_01n:229_5	manodhātu manoviññāṇadhātūnaṃ rukkho viya rukkhadevatānaṃ yathārahaṃ paṭisandhikkhaṇe	229	
PA_anya-e05_01n:229_6	sahajātanissayena pavattikāle vatthupurejātena ca vatthupurejātavippayuttena ca paccayo hoti.	229	
PA_anya-e05_01n:230	Tevīsati rūpakalāpā. Tattha ekāya rajjuyā bandhitānaṃ kesānaṃ kesakalāpo viya tiṇānaṃ tiṇakalāpo viya ekena jātirūpena bandhitānaṃ rūpadhammānaṃ kalāpo paripiṇḍirūpa kalāpo nāma.	23	
PA_anya-e05_01n:231	Tattha cattāri mahābhūtāni vaṇṇo gandho raso ojāti ime aṭṭha dhammā eko sabbamūlakalāpo nāma, sabbamūlaṭṭhakanti ca vuccati.	23	
PA_anya-e05_01n:232_0	Nava kammajarūpakalāpā, – jīvitanavakaṃ vatthudasakaṃ kāya dasakaṃ itthibhāvadasakaṃ	232	
PA_anya-e05_01n:232_1	pumbhāvadasakaṃ cakkhudasakaṃ sotadasakaṃ ghānadasakaṃ jithadasakaṃ. Tattha sabbamūlaṭṭhakamevajīvitarūpena	232	
PA_anya-e05_01n:232_2	saha jīvitanavakaṃ nāma. Etadeva kammajakalāpesu mūlanavakaṃ hoti. Mūlanavakameva	232	
PA_anya-e05_01n:232_3	yathākkamaṃ hadayavatthurūpādīhi aṭṭharūpehi saha vatthudasakādīni aṭṭhadasakāni	232	
PA_anya-e05_01n:232_4	bhavati. Tattha jīvitanavakañca kāyadasakañca bhāvadasakānicāti cattāro kalāpā sakala	232	
PA_anya-e05_01n:232_5	kāye pavattanti. Tattha jīvitanavakanti pācakaggi ca kāyaggi ca vuccati. Pācakaggi	232	
PA_anya-e05_01n:232_6	nāma pācakatejo koṭṭhāso, so āmāsaye pavattitvā asitapītakhāyitasāyitāni paripāceti.	232	
PA_anya-e05_01n:232_7	Kāyaggi nāma sakalakāyabyāpako usmātejo koṭṭhāso, so sakala kāye pavattitvā pittasemhalohitāni	232	
PA_anya-e05_01n:232_8	apūtīni vippasannāni karoti. Tesaṃ dvinnaṃ visamavuttiyā sati sattā bahvābādhā honti,	232	
PA_anya-e05_01n:232_9	samavuttiyā sati appābādhā. Tadubhayaṃ jīvitanavakaṃ sattānaṃ āyuṃ sampādeti. Vaṇṇaṃ	232	
PA_anya-e05_01n:232_10	sampādeti. Kāyadasakaṃ sakalakāye sukhasamphassa dukkhasamphassāni sampādeti. Bhāva	2321	
PA_anya-e05_01n:232_11	dasakāni itthīnaṃ sabbe itthākāre sampādeti. Purisānaṃ sabbe purisākāre sampādehi.	2321	
PA_anya-e05_01n:232_12	Sesāni vatthudasakādīni pañcadasakāni padesadasakāni nāma. Tattha vatthudasakaṃ hadayakosabbhantare	2321	
PA_anya-e05_01n:232_13	pavattitvā sattānaṃ nānāpakārāni sucintitaducintitāni sampādeti. Cakkhudasakādīni	2321	
PA_anya-e05_01n:232_14	cattāri dasakāni cakkhuguḷa kaṇṇabila nāsabila jithatalesu pavattitvā dassana savana	2321	
PA_anya-e05_01n:232_15	ghāyana sāyanāni sampādeti.	2321	
PA_anya-e05_01n:233_0	Aṭṭha cittajarūpakalāpā, sabbamūlaṭṭhakaṃ saddanavakaṃ kāya viññattinavakaṃ saddavacīviññattidasakanti	233	
PA_anya-e05_01n:233_1	cattāro mūlakalāpā ca teyeva lahutā mudutā kammaññatāsaṅkhātehi tīhi vikāra rūpehi	233	
PA_anya-e05_01n:233_2	saha cattāro savikārakalāpā ca.	233	
PA_anya-e05_01n:234_0	Tattha sarīradhātūnaṃ visamappavattikāle gilānassa mūla kalāpāni eva pavattanti.	234	
PA_anya-e05_01n:234_1	Tadā hi tassa sarīrarūpāni garūni vā thaddhāni vā akammaññāni vā honti, yathāruci	234	
PA_anya-e05_01n:234_2	iriyapathaṃpi pavattetuṃ aṅga paccaṅgānipi cāletuṃ vacanaṃpi kathetuṃ dukkho hoti.	234	
PA_anya-e05_01n:234_3	Sarīradhātūnaṃ samappavattikāle pana agilānassa garuthaddhādīnaṃ sarīradosānaṃ abhāvato	234	
PA_anya-e05_01n:234_4	savikārā pavattanti. Tesu ca cittaṅgavasena kāyaṅga calane dve kāyaviññattikalāpā	234	
PA_anya-e05_01n:234_5	pavattanti. Cittavaseneva mukhato vacanasaddappavattikāle dve vacīviññattikalāpā,	234	
PA_anya-e05_01n:234_6	cittavaseneva akkharavaṇṇarahitānaṃ hasanarodanādīnaṃ avacanasaddānaṃ mukhato pavattikāle	234	
PA_anya-e05_01n:234_7	dve saddakalāpā, sesakālesu dve ādi kalāpā pavattanti.	234	
PA_anya-e05_01n:235_0	Cattāro utujarūpakalāpā, sabbamūlaṭṭhakaṃ saddanavakanti dve mūlakalāpā ca dve savikārakalāpā	235	
PA_anya-e05_01n:235_1	ca. Tattha ayaṃ kāyo yāvajīvaṃ iriyāpathasotaṃ anugacchanto yāpeti, tasmā iriyāpathanānattaṃ	235	
PA_anya-e05_01n:235_2	paṭicca imasmiṃ kāye khaṇe khaṇe dhātūnaṃ samappavattivisamappavattiyo paññāyanti.	235	
PA_anya-e05_01n:235_3	Tathā utunānattaṃ paṭicca āhāranānattaṃ paṭicca vātātapasapphassanānattaṃ paṭicca	235	
PA_anya-e05_01n:235_4	kāyaṅga parihāranānattaṃ paṭicca attūpakkamaparūpakkamanānattaṃ paṭicca. Tattha visamappavattikāle	235	
PA_anya-e05_01n:235_5	dve mūlakalāpā eva pavattanti, samappavattikāle dve savikārā. Tesu ca dve saddakalāpā	235	
PA_anya-e05_01n:235_6	cittajasaddato paramparasaddesu ca aññesu loke nānappakārasaddesu ca pavattanti.	235	
PA_anya-e05_01n:236	Dve āhārajarūpakalāpā, – sabbamūlaṭṭhakaṃ savikāranti. Ime dve kalāpā sappāyena vā asappāyena vā āhārena jātānaṃ samarūpavisamarūpānaṃ vasena veditabbā.	23	
PA_anya-e05_01n:237_0	Ākāsadhātu ca lakkhaṇarūpānicāti pañcarūpāni kalāpa muttāni honti. Tesu ākāsadhātu	237	
PA_anya-e05_01n:237_1	kalāpānaṃ antarā pariccheda mattattā kalāpamuttā hoti. Lakkhaṇarūpāni saṅkhatabhūtānaṃ	237	
PA_anya-e05_01n:237_2	rūpa kalāpānaṃ saṅkhatabhāvajānanatthāya lakkhaṇamattattā kalāpa muttāni.	237	
PA_anya-e05_01n:238_0	Ime tevīsati kalāpā ajjhattasantāne labbhanti. Bahiddhā santāne pana dve utujamūlakalāpā	238	
PA_anya-e05_01n:238_1	eva labbhanti. Tattha dve rūpa santānāni ajjhattasantānañca bahiddhāsantānañca. Tattha	238	
PA_anya-e05_01n:238_2	ajjhattasantānaṃ nāma sattasantānaṃ vuccati. Bahiddhāsantānaṃ nāma pathavīpabbatanadīsamudda	238	
PA_anya-e05_01n:238_3	rukkhatiṇādīni vuccati. Tattha ajjhattasantāne aṭṭhavīsati rūpāni tevīsati rūpakalāpāni labbhanti.	238	
PA_anya-e05_01n:239_0	Tattha paṭisandhināmadhammā paṭisandhikkhaṇe kammajarūpakalāpānaṃ chadhā paccayā	239	
PA_anya-e05_01n:239_1	honti catūhi mahāsahajātehi ca vipākena ca vippayuttena ca. Hadayavatthurūpassa pana	239	
PA_anya-e05_01n:239_2	aññamaññena saha sattadhā paccayā honti. Tesveva nāmadhammesu hetudhammā hetubhāvena,	239	
PA_anya-e05_01n:239_3	cetanā kammabhāvena, āhāradhammā āhārabhāvena, indriya dhammā indriyabhāvena, jhānadhammā	239	
PA_anya-e05_01n:239_4	jhāna bhāvena, maggadhammā magga bhāvenāti yathārahaṃ chadhā paccayā honti. Atītāni	239	
PA_anya-e05_01n:239_5	pana kusalākusalakammāni ekadhāva paccayā honti kammapaccayena, paṭhamabhavaṅgādikā	239	
PA_anya-e05_01n:239_6	pacchājātā pavattanāmadhammā purejātānaṃ kammajarūpa kalāpānaṃ ekadhā paccayā honti	239	
PA_anya-e05_01n:239_7	pacchājātena. Ettha ca pacchājāta vacanena cattāro pacchājātajātikā paccayā gahitā	239	
PA_anya-e05_01n:239_8	honti. Atītāni ca kammāni ekadhāva paccayā honti. Evaṃ nāmadhammā kammajarūpakalāpānaṃ	239	
PA_anya-e05_01n:239_9	yathārahaṃ cuddasahi paccayehi paccayā honti. Idha dasapaccayā na labbhanti ārammaṇañca	239	
PA_anya-e05_01n:239_10	adhipati ca anantarañca samanantarañca upanissayo ca purejāto ca āsevanañca sampayutto	2391	
PA_anya-e05_01n:239_11	ca natthi ca vigato ca.	2391	
PA_anya-e05_01n:240_0	Pavattikāle rūpajanakā nāmadhammā attanā sahajātānaṃ cittajarūpakalāpānaṃ pañcadhā	240	
PA_anya-e05_01n:240_1	paccayā honti catūhi mahāsaha jātehi ca vippayuttena ca. Tesveva nāmadhammesu hetudhammā	240	
PA_anya-e05_01n:240_2	hetubhāvena, adhipatidhammā adhipatibhāvena, cetanā kammabhāvena, vipākadhammā vipākabhāvena,	240	
PA_anya-e05_01n:240_3	āhāradhammā āhāra bhāvena, indriyadhammā indriyabhāvena, jhānadhammā jhānabhāvena,	240	
PA_anya-e05_01n:240_4	maggadhammā maggabhāvenāti yathārahaṃ aṭṭhadhā paccayā honti. Pacchājātā sabbe nāmadhammā	240	
PA_anya-e05_01n:240_5	purejātānaṃ cittajarūpakalāpānaṃ ekadhā paccayā honti pacchājātena. Evaṃ nāmadhammā	240	
PA_anya-e05_01n:240_6	cittajarūpa kalāpānaṃ yathārahaṃ cuddasahi paccayehi paccayā honti. Idhapi dasa paccayā	240	
PA_anya-e05_01n:240_7	na labbhanti ārammaṇañca anantarañca samanantarañca aññamaññañca upanissayo ca purejāto	240	
PA_anya-e05_01n:240_8	ca āsevanañca sampayutto ca natthi ca vigato ca.	240	
PA_anya-e05_01n:241_0	Paṭisandhicittassa ṭhitikālato paṭṭhāya pavattikāle sabbepi nāmadhammā sabbesaṃ utujarūpakalāpānañca	241	
PA_anya-e05_01n:241_1	āhārajarūpa kalāpānañca ekadhā paccayā honti pacchājātavasena. Etthapi pacchājātavacanena	241	
PA_anya-e05_01n:241_2	cattāro pacchājātajātikā gahitā honti, sesā vīsati paccayā na labbhanti.	241	
PA_anya-e05_01n:242_0	Sabbesu pana tevīsatiyā rūpakalāpesucattāromahā bhūtā aññamaññassa pañcadhā paccayā	242	
PA_anya-e05_01n:242_1	honti catūhi mahāsaha jātehi ca aññamaññena ca, sahajātānaṃ upādārūpānaṃ catudhā	242	
PA_anya-e05_01n:242_2	paccayā honti catūhi mahāsahajātehi. Āhārarūpaṃ sahajātānañca asahajātānañca sabbesaṃ	242	
PA_anya-e05_01n:242_3	ajjhattarūpakalāpānaṃ āhāra paccayena paccayo hoti. Navasu kammajarūpakalāpesu jīvitarūpaṃ	242	
PA_anya-e05_01n:242_4	sahajātānameva rūpānaṃ indriyapaccayena paccayo hoti. Evaṃ ajjhattarūpadhammā ajjhattarūpadhammānaṃ	242	
PA_anya-e05_01n:242_5	sattadhā paccayā honti. Bahiddhā rūpadhammā pana bahiddhābhūtānaṃ dvinnaṃ utujarūpakalāpānaṃ	242	
PA_anya-e05_01n:242_6	pañcadhā paccayā hontīti.	242	
PA_anya-e05_01n:243	Rūpakalāpesu paccayaghaṭanānayo niṭṭhito.	24	
PA_anya-e05_01n:244_0	Ettha ca paṭṭhānasaddassa attho vattabbo. Padhānaṃ ṭhānanti paṭṭhānaṃ. Tattha padhānanti	244	
PA_anya-e05_01n:244_1	pamukhaṃ, ṭhānanti paccayo, pamukhapaccayo mukhyapaccayo ekantapaccayoti vuttaṃ hoti.	244	
PA_anya-e05_01n:244_2	So ca ekanta paccayo ekantapaccayuppannaṃ paṭicca vattabbo.	244	
PA_anya-e05_01n:245_0	Duvidhañhi paccayuppannaṃ mukhyapaccayuppannaṃ nissandapaccayuppannanti. Tattha mukhyapaccayuppannaṃ	245	
PA_anya-e05_01n:245_1	nāma mūlapaccayuppannaṃ, nissandapaccayuppannaṃ nāma parampara paccayuppannaṃ. Tattha	245	
PA_anya-e05_01n:245_2	mūlapaccayuppannameva ekantapaccayuppannaṃ nāma. Tañhi attano paccaye sati ekantena	245	
PA_anya-e05_01n:245_3	uppajjatiyeva, no nuppajjati. Paramparapaccayuppannaṃ pana anekantapaccayuppannaṃnāma,	245	
PA_anya-e05_01n:245_4	tañhi tasmiṃ paccaye satipi uppajjati vā, na vā uppajjati. Tattha ekantapaccayuppannaṃ	245	
PA_anya-e05_01n:245_5	paṭicca so paccayo ekantapaccayo nāma. So eva imasmiṃ mahāpakaraṇe vutto. Tato eva	245	
PA_anya-e05_01n:245_6	ayaṃ catuvīsatipaccayagaṇo ca imaṃ mahā pakaraṇañca paṭṭhānanti vuccati.	245	
PA_anya-e05_01n:246_0	Tattha ekassa purisassa dhanadhaññatthāya lobho uppajjati. So lobhavasena uṭṭhāya	246	
PA_anya-e05_01n:246_1	araññaṃ gantvā ekasmiṃ padese khettāni karoti, vatthūni karoti, uyyānāni karoti.	246	
PA_anya-e05_01n:246_2	Tesu sampajjamānesu so puriso bahūni dhanadhaññāni labhitvā attanā ca paribhuñjati,	246	
PA_anya-e05_01n:246_3	puttadāre ca poseti, puññāni ca karoti, puññaphalāni ca āyatiṃ paccanubhavissati.	246	
PA_anya-e05_01n:246_4	Tattha lobhasaha jātāni nāmarūpāni mukhyapaccayuppannāni nāma. Tato paraṃ yāva āyatiṃ	246	
PA_anya-e05_01n:246_5	bhavesu puññaphalāni paccanubhoti, tāva uppannāni paramparaphalāni tassa lobhassa	246	
PA_anya-e05_01n:246_6	nissandapaccayuppannāni nāma. Tesu dvīsu paccayuppannesu mukhyapaccayuppannameva	246	
PA_anya-e05_01n:246_7	paṭṭhāne vuttaṃ. Nissandapaccayuppannaṃ pana suttantanayena kathetabbaṃ. Tattha suttantanayo	246	
PA_anya-e05_01n:246_8	nāma imasmiṃ sati idaṃ hoti, imassa uppādā idaṃ uppajjatīti evarūpo paccayanayo.	246	
PA_anya-e05_01n:246_9	Api ca lobho doso mohoti tayo dhammā sakalassa sattalokassapi saṅkhāralokassapi okāsa	246	
PA_anya-e05_01n:246_10	lokassapi vipattiyā mūlaṭṭhena hetū nāma. Alobho adoso amohoti tayo dhammā sampattiyā	2461	
PA_anya-e05_01n:246_11	mūlaṭṭhena hetūnāmāti kathetabbaṃ. Esa nayo sabbesu paṭṭhānapaccayesu yathārahaṃ	2461	
PA_anya-e05_01n:246_12	veditabbo. Evañca sati loke sabbā lokappavattiyo imesaṃ catuvīsatiyā paccayānaṃ mukhya	2461	
PA_anya-e05_01n:246_13	paccayuppannena saddhiṃ nissandapaccayuppannā eva hontīti veditabboti.	2461	
PA_anya-e05_01n:247	Ettāvatā paccayānaṃ atthadīpanā paccayānaṃ sabhāgasaṅgaho paccayānaṃ ghaṭanānayoti tīhi kaṇḍehi paricchinnā paṭṭhānuddesa dīpanī niṭṭhitā hoti.	24	
PA_anya-e05_01n:248	Mrammaraṭṭhe mौṃjvānagare leḍītīaraññavihāravāsinā mahā therena katāyaṃ paccayuddesadīpanī.	24	
