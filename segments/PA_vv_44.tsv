segmentnr	original	folio	analyzed
PA_vv_44:0.1	Vimānavatthu	0	
PA_vv_44:0.2	Itthivimāna	0	
PA_vv_44:0.3	Mañjiṭṭhakavagga	0	
PA_vv_44:0.4	6. Vihāravimānavatthu	0	
PA_vv_44:1.1	“Abhikkantena vaṇṇena,	1	
PA_vv_44:1.2	…pe…	1	
PA_vv_44:1.3	osadhī viya tārakā.	1	
PA_vv_44:2.1	Tassā te naccamānāya,	2	
PA_vv_44:2.2	aṅgamaṅgehi sabbaso;	2	
PA_vv_44:2.3	Dibbā saddā niccharanti,	2	
PA_vv_44:2.4	savanīyā manoramā.	2	
PA_vv_44:3.1	Tassā te naccamānāya,	3	
PA_vv_44:3.2	aṅgamaṅgehi sabbaso;	3	
PA_vv_44:3.3	Dibbā gandhā pavāyanti,	3	
PA_vv_44:3.4	sucigandhā manoramā.	3	
PA_vv_44:4.1	Vivattamānā kāyena,	4	
PA_vv_44:4.2	yā veṇīsu piḷandhanā;	4	
PA_vv_44:4.3	Tesaṁ suyyati nigghoso,	4	
PA_vv_44:4.4	tūriye pañcaṅgike yathā.	4	
PA_vv_44:5.1	Vaṭaṁsakā vātadhutā,	5	
PA_vv_44:5.2	vātena sampakampitā;	5	
PA_vv_44:5.3	Tesaṁ suyyati nigghoso,	5	
PA_vv_44:5.4	tūriye pañcaṅgike yathā.	5	
PA_vv_44:6.1	Yāpi te sirasmiṁ mālā,	6	
PA_vv_44:6.2	sucigandhā manoramā;	6	
PA_vv_44:6.3	Vāti gandho disā sabbā,	6	
PA_vv_44:6.4	rukkho mañjūsako yathā.	6	
PA_vv_44:7.1	Ghāyase taṁ sucigandhaṁ,	7	
PA_vv_44:7.2	rūpaṁ passasi amānusaṁ;	7	
PA_vv_44:7.3	Devate pucchitācikkha,	7	
PA_vv_44:7.4	kissa kammassidaṁ phalan”ti.	7	
PA_vv_44:8.1	“Sāvatthiyaṁ mayhaṁ sakhī bhadante,	8	
PA_vv_44:8.2	Saṅghassa kāresi mahāvihāraṁ;	8	
PA_vv_44:8.3	Tatthappasannā ahamānumodiṁ,	8	
PA_vv_44:8.4	Disvā agārañca piyañca metaṁ.	8	
PA_vv_44:9.1	Tāyeva me suddhanumodanāya,	9	
PA_vv_44:9.2	Laddhaṁ vimānabbhutadassaneyyaṁ;	9	
PA_vv_44:9.3	Samantato soḷasayojanāni,	9	
PA_vv_44:9.4	Vehāyasaṁ gacchati iddhiyā mama.	9	
PA_vv_44:10.1	Kūṭāgārā nivesā me,	10	
PA_vv_44:10.2	vibhattā bhāgaso mitā;	10	
PA_vv_44:10.3	Daddallamānā ābhanti,	10	
PA_vv_44:10.4	samantā satayojanaṁ.	10	
PA_vv_44:11.1	Pokkharañño ca me ettha,	11	
PA_vv_44:11.2	puthulomanisevitā;	11	
PA_vv_44:11.3	Acchodakā vippasannā,	11	
PA_vv_44:11.4	soṇṇavālukasanthatā.	11	
PA_vv_44:12.1	Nānāpadumasañchannā,	12	
PA_vv_44:12.2	puṇḍarīkasamotatā;	12	
PA_vv_44:12.3	Surabhī sampavāyanti,	12	
PA_vv_44:12.4	manuññā māluteritā.	12	
PA_vv_44:13.1	Jambuyo panasā tālā,	13	
PA_vv_44:13.2	nāḷikeravanāni ca;	13	
PA_vv_44:13.3	Antonivesane jātā,	13	
PA_vv_44:13.4	nānārukkhā aropimā.	13	
PA_vv_44:14.1	Nānātūriyasaṅghuṭṭhaṁ,	14	
PA_vv_44:14.2	accharāgaṇaghositaṁ;	14	
PA_vv_44:14.3	Yopi maṁ supine passe,	14	
PA_vv_44:14.4	sopi vitto siyā naro.	14	
PA_vv_44:15.1	Etādisaṁ abbhutadassaneyyaṁ,	15	
PA_vv_44:15.2	Vimānaṁ sabbasopabhaṁ;	15	
PA_vv_44:15.3	Mama kammehi nibbattaṁ,	15	
PA_vv_44:15.4	Alaṁ puññāni kātave”ti.	15	
PA_vv_44:16.1	“Tāyeva te suddhanumodanāya,	16	
PA_vv_44:16.2	Laddhaṁ vimānabbhutadassaneyyaṁ;	16	
PA_vv_44:16.3	Yā ceva sā dānamadāsi nārī,	16	
PA_vv_44:16.4	Tassā gatiṁ brūhi kuhiṁ uppannā sā”ti.	16	
PA_vv_44:17.1	“Yā sā ahu mayhaṁ sakhī bhadante,	17	
PA_vv_44:17.2	Saṅghassa kāresi mahāvihāraṁ;	17	
PA_vv_44:17.3	Viññātadhammā sā adāsi dānaṁ,	17	
PA_vv_44:17.4	Uppannā nimmānaratīsu devesu.	17	
PA_vv_44:18.1	Pajāpatī tassa sunimmitassa,	18	
PA_vv_44:18.2	Acintiyā kammavipākā tassā;	18	
PA_vv_44:18.3	Yametaṁ pucchasi kuhiṁ uppannā sāti,	18	
PA_vv_44:18.4	Taṁ te viyākāsiṁ anaññathā ahaṁ.	18	
PA_vv_44:19.1	Tenahaññepi samādapetha,	19	
PA_vv_44:19.2	Saṅghassa dānāni dadātha vittā;	19	
PA_vv_44:19.3	Dhammañca suṇātha pasannamānasā,	19	
PA_vv_44:19.4	Sudullabho laddho manussalābho.	19	
PA_vv_44:20.1	Yaṁ maggaṁ maggādhipatī adesayi,	20	
PA_vv_44:20.2	Brahmassaro kañcanasannibhattaco;	20	
PA_vv_44:20.3	Saṅghassa dānāni dadātha vittā,	20	
PA_vv_44:20.4	Mahapphalā yattha bhavanti dakkhiṇā.	20	
PA_vv_44:21.1	Ye puggalā aṭṭha sataṁ pasatthā,	21	
PA_vv_44:21.2	Cattāri etāni yugāni honti;	21	
PA_vv_44:21.3	Te dakkhiṇeyyā sugatassa sāvakā,	21	
PA_vv_44:21.4	Etesu dinnāni mahapphalāni.	21	
PA_vv_44:22.1	Cattāro ca paṭipannā,	22	
PA_vv_44:22.2	cattāro ca phale ṭhitā;	22	
PA_vv_44:22.3	Esa saṅgho ujubhūto,	22	
PA_vv_44:22.4	paññāsīlasamāhito.	22	
PA_vv_44:23.1	Yajamānānaṁ manussānaṁ,	23	
PA_vv_44:23.2	puññapekkhāna pāṇinaṁ;	23	
PA_vv_44:23.3	Karotaṁ opadhikaṁ puññaṁ,	23	
PA_vv_44:23.4	saṅghe dinnaṁ mahapphalaṁ.	23	
PA_vv_44:24.1	Eso hi saṅgho vipulo mahaggato,	24	
PA_vv_44:24.2	Esappameyyo udadhīva sāgaro;	24	
PA_vv_44:24.3	Etehi seṭṭhā naravīrasāvakā,	24	
PA_vv_44:24.4	Pabhaṅkarā dhammamudīrayanti.	24	
PA_vv_44:25.1	Tesaṁ sudinnaṁ suhutaṁ suyiṭṭhaṁ,	25	
PA_vv_44:25.2	Ye saṅghamuddissa dadanti dānaṁ;	25	
PA_vv_44:25.3	Sā dakkhiṇā saṅghagatā patiṭṭhitā,	25	
PA_vv_44:25.4	Mahapphalā lokavidūna vaṇṇitā.	25	
PA_vv_44:26.1	Etādisaṁ yaññamanussarantā,	26	
PA_vv_44:26.2	Ye vedajātā vicaranti loke;	26	
PA_vv_44:26.3	Vineyya maccheramalaṁ samūlaṁ,	26	
PA_vv_44:26.4	Aninditā saggamupenti ṭhānan”ti.	26	
PA_vv_44:27.1	Vihāravimānaṁ chaṭṭhaṁ.	27	
PA_vv_44:27.2	Bhāṇavāraṁ dutiyaṁ.	27	
