segmentnr	original	folio	analyzed
PA_anya-e12_03n:0	Dāṭhāvaṃso	0	
PA_anya-e12_03n:1	Namo tassa bhagavato arahato sammāsambuddhassa	0	
PA_anya-e12_03n:3	Visāradaṃ vādapathāti vattinaṃ,	0	
PA_anya-e12_03n:4	Tilokapajjotamasayhasāhinaṃ;	0	
PA_anya-e12_03n:5	Asesa ñeyyāvaraṇappahāyinaṃ,	0	
PA_anya-e12_03n:6	Namāmi satthāramanantagocaraṃ.	0	
PA_anya-e12_03n:8	Tiloka nāthappabhavaṃ bhayāpahaṃ,	0	
PA_anya-e12_03n:9	Visuddhavijjācaraṇehi sevitaṃ;	0	
PA_anya-e12_03n:10	Papañca saṃyojanabandhanacchidaṃ,	1	
PA_anya-e12_03n:11	Namāmi dhammaṃ nipuṇaṃ sududdasaṃ.	1	
PA_anya-e12_03n:13	Pasādamattena’pi yattha pāṇino,	1	
PA_anya-e12_03n:14	Phūsanti dukkhakkhayamaccutaṃ padaṃ;	1	
PA_anya-e12_03n:15	Tamāhuṇeyyaṃ susamāhitindriyaṃ,	1	
PA_anya-e12_03n:16	Namāmi saṅghaṃ munirājasāvakaṃ.	1	
PA_anya-e12_03n:18	Vibhusayaṃ kāḷakanāgaranva yaṃ,	1	
PA_anya-e12_03n:19	Parakkamo kāruṇiko camūpati;	1	
PA_anya-e12_03n:20	Gavesamāno jinasāsanassa yo,	2	
PA_anya-e12_03n:21	Virūḷhimatthañca janassa patthayaṃ.	2	
PA_anya-e12_03n:23	Sudhāmayūkhāmala paṇḍuvaṃsajaṃ,	2	
PA_anya-e12_03n:24	Virūḷhasaddhaṃ munirājasāsane;	2	
PA_anya-e12_03n:25	Piyaṃ vadaṃ nītipathānuvattiniṃ,	2	
PA_anya-e12_03n:26	Sadā pajānaṃ janikaṃ’va mātaraṃ.	2	
PA_anya-e12_03n:28	Piyaṃ parakkantibhujassa rājino,	2	
PA_anya-e12_03n:29	Mahesi maccunnatakhuddhisampadaṃ;	2	
PA_anya-e12_03n:30	Vidhāya līlāvatimicchitatthadaṃ,	3	
PA_anya-e12_03n:31	Asesa laṅkātalarajjalakkhiyaṃ.	3	
PA_anya-e12_03n:33	Kumāramārādhitasādhumantinaṃ,	3	
PA_anya-e12_03n:34	Mahādayaṃ paṇḍunarinda vaṃsajaṃ;	3	
PA_anya-e12_03n:35	Vidhāya saddhaṃ madhurindanāmakaṃ,	3	
PA_anya-e12_03n:36	Susikkhītaṃ pāvacane kalāsu ca.	3	
PA_anya-e12_03n:38	Narindasuññaṃ suciraṃ tisīhaḷaṃ,	3	
PA_anya-e12_03n:39	Itippatītaṃ ayasaṃ apānudi;	3	
PA_anya-e12_03n:40	Ciraṃ paṇītena ca civarādinā,	4	
PA_anya-e12_03n:41	Susaññate saṃyamino atappayi.	4	
PA_anya-e12_03n:43	Ciraṭṭhitiṃ pāvacanassa icchatā,	4	
PA_anya-e12_03n:44	Kataññunā vikkama buddisālinā;	4	
PA_anya-e12_03n:45	Satīmatā candima bandhukittinā,	4	
PA_anya-e12_03n:46	Sagāravaṃ tena’bhīyācito ahaṃ.	4	
PA_anya-e12_03n:48	Sadesa bhāsāya kavīhi sīhaḷe,	4	
PA_anya-e12_03n:49	Katampi vaṃsaṃ jinadantadhātuyā;	4	
PA_anya-e12_03n:50	Niruttiyā māgadhikāya vuddhiyā,	5	
PA_anya-e12_03n:51	Karomi dīpantaravāsinaṃ api.	5	
PA_anya-e12_03n:53	Jīno’yamiddhe amaravhaye pure,	5	
PA_anya-e12_03n:54	Kadāci hutvāna sumedhanāmako;	5	
PA_anya-e12_03n:55	Savedavedaṅgavibhāgakovido,	5	
PA_anya-e12_03n:56	Mahaddhane vippakulamhi māṇavo.	5	
PA_anya-e12_03n:58	Ahañhi jātibyasanena pīḷito,	5	
PA_anya-e12_03n:59	Jarābhibhuto maraṇena otthaṭo;	5	
PA_anya-e12_03n:60	Sivaṃ padaṃ jātijarādinissaṭaṃ,	6	
PA_anya-e12_03n:61	Gavesayissaṃ’ti raho vicintiya.	6	
PA_anya-e12_03n:63	Anekasaṅkhaṃ dhanadhaññasampadaṃ,	6	
PA_anya-e12_03n:64	Patiṭṭhapetvā kapaṇesi duccajaṃ;	6	
PA_anya-e12_03n:65	Anappake pemabharānubandhino,	6	
PA_anya-e12_03n:66	Vihāya mitte ca suteca bandhave.	6	
PA_anya-e12_03n:68	Pahāya kāme nikhile manorame,	6	
PA_anya-e12_03n:69	Gharābhinikkhamma himācalantike;	6	
PA_anya-e12_03n:70	Mahīdharaṃ dhammikanāma vissutaṃ,	7	
PA_anya-e12_03n:71	Upecca nānātarurājibhusitaṃ.	7	
PA_anya-e12_03n:73	Manonukūle surarājanimmīte,	7	
PA_anya-e12_03n:74	Asammigānaṃ agatimhi assame;	7	
PA_anya-e12_03n:75	Nivattacīro ajinakkhipaṃ vahaṃ,	7	
PA_anya-e12_03n:76	Jaṭādharo tāpasa vesamaggahī.	7	
PA_anya-e12_03n:78	Susaññatattoparivāri tindriyo,	7	
PA_anya-e12_03n:79	Phalāphalādīhi pavattayaṃ tanuṃ;	7	
PA_anya-e12_03n:80	Gato abhiñgñāsu ca pāramiṃ vasī,	8	
PA_anya-e12_03n:81	Tahiṃ samāpatti sukhaṃ avindi so.	8	
PA_anya-e12_03n:83	Susajjite rammapurādhivāsinā,	8	
PA_anya-e12_03n:84	Mahājanena’ttamanena añjase;	8	
PA_anya-e12_03n:85	Pathappadese abhiyantamattano,	8	
PA_anya-e12_03n:86	Aniṭṭhiteyeva sumedha tāpaso.	8	
PA_anya-e12_03n:88	Agādhañeyyodadhīpāradassinaṃ,	8	
PA_anya-e12_03n:89	Bhavantaguṃ nibbanathaṃ vināyakaṃ;	8	
PA_anya-e12_03n:90	Anekakhīṇāsavalakkhasevitaṃ,	9	
PA_anya-e12_03n:91	Kadā ci dīpaṅkarabuddhamaddasa.	9	
PA_anya-e12_03n:93	Tato sasaṅghassa tilokabhattuno,	9	
PA_anya-e12_03n:94	Pariccajitvāna tanumpi jīvitaṃ;	9	
PA_anya-e12_03n:95	Pasārayitvāna jaṭājinādikaṃ,	9	
PA_anya-e12_03n:96	Vidhāya setuṃ tanumeva pallale.	9	
PA_anya-e12_03n:98	Anakkamitvā kalalaṃ mahādaye,	9	
PA_anya-e12_03n:99	Sabhikkhuko gaccatu piṭṭhiyā iti;	9	
PA_anya-e12_03n:100	Adhiṭṭhahitvāna nipannako tahiṃ,	10	
PA_anya-e12_03n:101	Anātha metaṃ tibhavaṃ samekkhiya.	10	
PA_anya-e12_03n:103	Dayāya sañcoditamānaso jane,	10	
PA_anya-e12_03n:104	Bhavaṇṇavā uddharituṃ dukhaddite;	10	
PA_anya-e12_03n:105	Akāsi sambodhipadassa pattiyā,	10	
PA_anya-e12_03n:106	Mahābhinīhāramudaggavikkamo.	10	
PA_anya-e12_03n:108	Atho viditvā vasino tamāsayaṃ,	10	
PA_anya-e12_03n:109	Adāsi so vyākaraṇaṃ mahāmuni;	10	
PA_anya-e12_03n:110	Tato puraṃ tamhi tathāgate gate,	11	
PA_anya-e12_03n:111	Sayaṃvasī sammasi pāramiguṇe.	11	
PA_anya-e12_03n:113	Tato ca kappānamalīnavikkamo,	11	
PA_anya-e12_03n:114	Asaṃkhiye so caturo salakkhake;	11	
PA_anya-e12_03n:115	Tahiṃ tahiṃ jātisu bodhipācane,	11	
PA_anya-e12_03n:116	Visuddhasambhāraguṇe apūrayi;	11	
PA_anya-e12_03n:117	Athābhijāto tusite mahāyaso,	11	
PA_anya-e12_03n:118	Visuddhasambodhipadopaladdhiyā;	11	
PA_anya-e12_03n:119	Udikkhamāno samayaṃ dayādhano,	11	
PA_anya-e12_03n:120	Ciraṃ vibhutiṃ anubhosi sabbaso.	12	
PA_anya-e12_03n:122	Sahassasaṅkhā dasacakkavālato,	12	
PA_anya-e12_03n:123	Samāgatānekasurādhipādihi;	12	
PA_anya-e12_03n:124	Udaggudaggehi jinattapattiyā,	12	
PA_anya-e12_03n:125	Sagāravaṃ so abhigamma yācito.	12	
PA_anya-e12_03n:127	Tato cavitvā kapiḷavhaye pure,	12	
PA_anya-e12_03n:128	Sadā sato sakyakulekaketuno;	12	
PA_anya-e12_03n:129	Ahosi suddhodanabhumibhattuno,	12	
PA_anya-e12_03n:130	Mahādimāyāya mahesiyā suto.	13	
PA_anya-e12_03n:132	Vijātamatto’va vasundharāya so,	13	
PA_anya-e12_03n:133	Patiṭṭhahitvāna disā vilokayī;	13	
PA_anya-e12_03n:134	Tadā ahesuṃ vivaṭaṅganā disā,	13	
PA_anya-e12_03n:135	Apūjayuṃ tattha ca devamānusā.	13	
PA_anya-e12_03n:137	Ādhārayuṃ ātapavāraṇādikaṃ,	13	
PA_anya-e12_03n:138	Adissamānāva nabhambhi devatā;	13	
PA_anya-e12_03n:139	Padāni so satta ca uttarāmukho,	13	
PA_anya-e12_03n:140	Upecca nicchārayi vācamāsabhiṃ.	14	
PA_anya-e12_03n:142	Yathatthasiddhattakumāranāmako,	14	
PA_anya-e12_03n:143	Mahabbalo yobbanahāriviggaho;	14	
PA_anya-e12_03n:144	Ututtayānucchavikesu tīsu so,	14	
PA_anya-e12_03n:145	Nubhosi pāsādavaresu sampadaṃ.	14	
PA_anya-e12_03n:147	Kadāci uyyānapathe jarāhataṃ,	14	
PA_anya-e12_03n:148	Tathāturaṃ kālakatañca saṃyamiṃ;	14	
PA_anya-e12_03n:149	Kamena disvāna virattamānaso,	14	
PA_anya-e12_03n:150	Bhavesu so pabbajituṃ akāmayi.	15	
PA_anya-e12_03n:152	Sapupphadīpādīkarehi rattiyaṃ,	15	
PA_anya-e12_03n:153	Purakkhato so tidivādhivāsihi;	15	
PA_anya-e12_03n:154	Sachannako kantakavājiyānato,	15	
PA_anya-e12_03n:155	Tato mahākāruṇiko’bhinikkhami.	15	
PA_anya-e12_03n:157	Kamena patvāna anomamāpagaṃ,	15	
PA_anya-e12_03n:158	Sudhotamuttāphalahārisekate;	15	
PA_anya-e12_03n:159	Patiṭṭhahitvā varamoḷibandhanaṃ,	15	
PA_anya-e12_03n:160	Sitāsilūnaṃ gagane samukkhipī.	16	
PA_anya-e12_03n:162	Paṭiggahetvā tidasānamissaro,	16	
PA_anya-e12_03n:163	Suvaṇnacaṅgoṭavarena taṃ tadā;	16	
PA_anya-e12_03n:164	Tiyojanaṃ nīlamaṇīhi cetiyaṃ,	16	
PA_anya-e12_03n:165	Akāsi cūḷāmaṇimattano pure.	16	
PA_anya-e12_03n:167	Tato ghaṭīkārasarojayoninā,	16	
PA_anya-e12_03n:168	Samāhaṭaṃ dhārayī cīvarādikaṃ;	16	
PA_anya-e12_03n:169	Atho sakaṃ vatthayugaṃ nabhatthale,	16	
PA_anya-e12_03n:170	Pasatthavesaggahaṇo samukkhipī.	17	
PA_anya-e12_03n:172	Paṭiggahetvāna tamambujāsano,	17	
PA_anya-e12_03n:173	Mahiddhiko bhattibharena codito;	17	
PA_anya-e12_03n:174	Sake bhave dvādasayojanaṃ akā,	17	
PA_anya-e12_03n:175	Maṇīhi nīlādihi dussacetiyaṃ.	17	
PA_anya-e12_03n:177	Susaññatatto satimā jitindriyo,	17	
PA_anya-e12_03n:178	Vinītaveso rasagedhavajjito;	17	
PA_anya-e12_03n:179	Chahāyanāneva anomavikkamo,	17	
PA_anya-e12_03n:180	Mahāpadhānaṃ padahittha dukkaraṃ.	18	
PA_anya-e12_03n:182	Visākhamāsassatha puṇṇamāsiyaṃ,	18	
PA_anya-e12_03n:183	Upecca mūlaṃ sahajāya bodhiyā;	18	
PA_anya-e12_03n:184	Tiṇāsane cuddasahatthasammite,	18	
PA_anya-e12_03n:185	Adhiṭṭhahitvā vīriyaṃ nisajji so.	18	
PA_anya-e12_03n:187	Avattharantiṃ vasudhaṃca ambaraṃ,	18	
PA_anya-e12_03n:188	Virūpavesaggahaṇena bhiṃsanaṃ;	18	
PA_anya-e12_03n:189	Pakampayanto sadharādharaṃ mahiṃ,	18	
PA_anya-e12_03n:190	Jino padose’jini māravāhiṇiṃ.	19	
PA_anya-e12_03n:192	Surāsurabrahmagaṇehi sajjite,	19	
PA_anya-e12_03n:193	Jagattaye pupphamayagaghikādinā;	19	
PA_anya-e12_03n:194	Pavattamāne suradundubhissare,	19	
PA_anya-e12_03n:195	Abujjhibodhiṃ rajanīparikkhaye.	19	
PA_anya-e12_03n:197	Tadā pakampiṃsu saselakānanā,	19	
PA_anya-e12_03n:198	Sahassasaṃkhā dasalokadhātuyo;	19	
PA_anya-e12_03n:199	Agañji so loṇapayodhi sādhutaṃ,	19	
PA_anya-e12_03n:200	Mahāvabhāso bhuvanesu pattharī.	20	
PA_anya-e12_03n:202	Labhiṃsu andhā vimale vilocane,	20	
PA_anya-e12_03n:203	Suṇiṃsu sadde badhirāpi jātiyā;	20	
PA_anya-e12_03n:204	Lapiṃsu mūgā vacanena vaggunā,	20	
PA_anya-e12_03n:205	Cariṃsu khelaṃ padasā’va paṅgulā.	20	
PA_anya-e12_03n:207	Bhaviṃsu khujjā ujusommaviggahā,	20	
PA_anya-e12_03n:208	Sikhī’pi nibbāyi avīciādisu;	20	
PA_anya-e12_03n:209	Apāgamuṃ bandhanato’pi jantavo,	20	
PA_anya-e12_03n:210	Khudādikaṃ petabhavā apakkamī.	21	
PA_anya-e12_03n:212	Samiṃsu rogavyasanāni pāṇinaṃ,	21	
PA_anya-e12_03n:213	Bhayaṃ tiraccānagate na pīḷayī;	21	
PA_anya-e12_03n:214	Janā ahesuṃ sakhilā piyaṃvadā,	21	
PA_anya-e12_03n:215	Pavattayuṃ koñcanadaṃ mataṅgajā.	21	
PA_anya-e12_03n:217	Hayā ca hesiṃsu pahaṭṭhamānasā,	21	
PA_anya-e12_03n:218	Nadiṃsu sabbā sayameva dundubhī;	21	
PA_anya-e12_03n:219	Raviṃsu dehābharaṇāni pāṇinaṃ,	21	
PA_anya-e12_03n:220	Disā pasīdiṃsu samā samantato.	22	
PA_anya-e12_03n:222	Pavāyi mando sukhasītamāruto,	22	
PA_anya-e12_03n:223	Pavassi megho’pi akālasambavo;	22	
PA_anya-e12_03n:224	Jahiṃsu ākāsagatiṃ vihaṅgamā,	22	
PA_anya-e12_03n:225	Mahiṃ samubhijjajalaṃ samuṭṭhahī.	22	
PA_anya-e12_03n:227	Asandamānā’va ṭhitā savantiyo,	22	
PA_anya-e12_03n:228	Nabhe virociṃsu asesajotiyo;	22	
PA_anya-e12_03n:229	Bhavā ahesuṃ vivaṭā samantato,	22	
PA_anya-e12_03n:230	Janassa nāsuṃ vacanūpapattiyo.	23	
PA_anya-e12_03n:232	Samekkhataṃ nāvaraṇā nagādayo,	23	
PA_anya-e12_03n:233	Pavāyi gandho api dibbasammato;	23	
PA_anya-e12_03n:234	Dumā ahesuṃ phalapuppha dhārino,	23	
PA_anya-e12_03n:235	Ahosi channo kamalehi aṇṇavo.	23	
PA_anya-e12_03n:237	Thalesu toyesu ca pupphamānakā,	23	
PA_anya-e12_03n:238	Vicittapupphā vikasiṃsu sabbathā;	23	
PA_anya-e12_03n:239	Nirantaraṃ pupphasugandhavuṭṭhiyā,	23	
PA_anya-e12_03n:240	Ahosi sabbaṃ vasudhambarannaraṃ.	24	
PA_anya-e12_03n:242	Nisajja pallaṅkavare tahiṃ jino,	24	
PA_anya-e12_03n:243	Sukhaṃ samāpattivihārasambhavaṃ;	24	
PA_anya-e12_03n:244	Tato’nubhonto sucirābhipatthitaṃ,	24	
PA_anya-e12_03n:245	Dināni satteva atikkamāpayī.	24	
PA_anya-e12_03n:247	Samuppatitvā gagaṇaṅganaṃ tato,	24	
PA_anya-e12_03n:248	Padassayitvā yamakaṃ mahāmuni;	24	
PA_anya-e12_03n:249	Sapāṭihīraṃ tidivādhivāsinaṃ,	24	
PA_anya-e12_03n:250	Jinattane saṃsayitaṃ nirākari.	25	
PA_anya-e12_03n:252	Athotaritvāna jayāsanassa so,	25	
PA_anya-e12_03n:253	Ṭhito’va pubbuttarakaṇṇanissito;	25	
PA_anya-e12_03n:254	Dināni sattānimisena cakkhunā,	25	
PA_anya-e12_03n:255	Tamāsanaṃ bodhitaruṃca’pūjayi.	25	
PA_anya-e12_03n:257	Atha’ntarāḷe maṇicaṅkame jino,	25	
PA_anya-e12_03n:258	Ṭhitappadesassa ca āsanassa ca;	25	
PA_anya-e12_03n:259	Mahārahe devavarābhinimmite,	25	
PA_anya-e12_03n:260	Dināni satteva akāsi vaṅkamaṃ.	26	
PA_anya-e12_03n:262	Tato disāyaṃ aparāya bodhiyā,	26	
PA_anya-e12_03n:263	Upāvisitvā ratanālaye jino;	26	
PA_anya-e12_03n:264	Samantapaṭṭhānanayaṃ vicintayaṃ,	26	
PA_anya-e12_03n:265	Dināni satteva savītināmayi.	26	
PA_anya-e12_03n:267	Viniggato satthusarīrato tadā,	26	
PA_anya-e12_03n:268	Jutippabandho paṭibandhavajjito;	26	
PA_anya-e12_03n:269	Pamāṇasuññāsu ca lokadhātusu,	26	
PA_anya-e12_03n:270	Samantato uddhamadho ca pattharī.	27	
PA_anya-e12_03n:272	Vaṭassa mūle ajapālasaññino,	27	
PA_anya-e12_03n:273	Sukhaṃ phusanto pavivekasambhavaṃ;	27	
PA_anya-e12_03n:274	Vināyako satta vihāsi vāsare,	27	
PA_anya-e12_03n:275	Anantadassī surarājapūjito.	27	
PA_anya-e12_03n:277	Vihāsi mūle mucalindasākhino,	27	
PA_anya-e12_03n:278	Nisajja bhogāvalimandirodare;	27	
PA_anya-e12_03n:279	Vikiṇṇapupphe mucalindabhogino,	27	
PA_anya-e12_03n:280	Samādhinā vāsarasattakaṃ jino.	28	
PA_anya-e12_03n:282	Dume’pi rājāyatane samādhinā,	28	
PA_anya-e12_03n:283	Vihāsi rattindiva sattakaṃ muni;	28	
PA_anya-e12_03n:284	Sahassanetto atha dantapoṇakaṃ,	28	
PA_anya-e12_03n:285	Mukhodakañcāpi adāsi satthuno.	28	
PA_anya-e12_03n:287	Tato mahārājavarehi ābhataṃ,	28	
PA_anya-e12_03n:288	Silāmayaṃ patta catukkamekakaṃ;	28	
PA_anya-e12_03n:289	Vidhāya matthaṃ madhupiṇḍikaṃ tahiṃ,	28	
PA_anya-e12_03n:290	Paṭiggahetvāna savāṇijāhaṭā.	29	
PA_anya-e12_03n:292	Katannakicco saraṇesu te ubho,	29	
PA_anya-e12_03n:293	Patiṭṭhapetvāna tapassubhallike;	29	
PA_anya-e12_03n:294	Adāsi tesaṃ abhipūjituṃ sakaṃ,	29	
PA_anya-e12_03n:295	Parāmasitvāna siraṃ siroruhe.	29	
PA_anya-e12_03n:297	Vaṭassamule ajapālasaññino,	29	
PA_anya-e12_03n:298	Sahampatībrahmavarena yācito;	29	
PA_anya-e12_03n:299	Janassa kātuṃ varadhammasaṅgahaṃ,	29	
PA_anya-e12_03n:300	Agañchi bārāṇasimekako muni.	30	
PA_anya-e12_03n:302	Gantvā so dhammarājā vanamisipatanaṃ saññatānaṃ niketaṃ,	30	
PA_anya-e12_03n:303	Pallaṅkasmiṃ nisinno tahimavicalitaṭṭhānasampāditamhi;	30	
PA_anya-e12_03n:304	Āsāḷhe puṇṇamāyaṃ sitaruciruciyā jotite cakkavāḷe,	30	
PA_anya-e12_03n:305	Devabrahmādikānaṃ duritamalaharaṃ vattayi dhammacakkaṃ.	30	
PA_anya-e12_03n:307	Sutvā saddhammamaggaṃ tibhūvanakuharābhogavitthārikaṃ taṃ,	30	
PA_anya-e12_03n:308	Aññākoṇḍaññanāmadvijamunipamukhāṭṭhārasabrahmakoṭī;	30	
PA_anya-e12_03n:309	Aññāsuṃ maggadhammaṃ parimitarahite cakkavāḷe uḷāro,	30	
PA_anya-e12_03n:310	Obhāso pātubhuto sapadi bahuvidhaṃ āsi accherakañca.	31	
PA_anya-e12_03n:311	Paṭhamo paricchedo.	31	
PA_anya-e12_03n:313	Tato paṭṭhāya so satthā vinento devamānuse,	31	
PA_anya-e12_03n:314	Bodhito phussamāsamhi navame puṇṇamāsiyaṃ.	31	
PA_anya-e12_03n:316	Laṅkamāgamma gaṅgāya tīre yojanavitthate,	31	
PA_anya-e12_03n:317	Mahānāgavanuyyāne āyāmena tiyojane.	31	
PA_anya-e12_03n:319	Yakkhānaṃ samitiṃ gantvā ṭhatvāna gagane tahiṃ;	31	
PA_anya-e12_03n:320	Vātandhakāravuṭṭhihi katvā yakkhe bhayaddite.	32	
PA_anya-e12_03n:322	Laddhābhayehi yakkhehi tehi dinnāya bhumiyā;	32	
PA_anya-e12_03n:323	Cammakhaṇḍaṃ pasāretvā nisīditvāna taṅkhaṇe.	32	
PA_anya-e12_03n:325	Cammakhaṇḍaṃ padittaggi jālāmālāsamākulaṃ;	32	
PA_anya-e12_03n:326	Iddhiyā vaḍḍhayitvāna yāva sindhuṃ samantato.	32	
PA_anya-e12_03n:328	Javena sindhuvelāya rāsibhute nisācare;	32	
PA_anya-e12_03n:329	Giridīpamidhānetvā patiṭṭhāpesi te tahiṃ.	32	
PA_anya-e12_03n:331	Desayitvā jino dhammaṃ tadā devasamāgame;	33	
PA_anya-e12_03n:332	Bahunnaṃ pāṇakoṭīnaṃ dhammābhisamayaṃ akā.	33	
PA_anya-e12_03n:334	Mahāsumanadevassa sele sumanakūṭake;	33	
PA_anya-e12_03n:335	Datvā namassituṃ kese agā jetavanaṃ jino.	33	
PA_anya-e12_03n:337	Patiṭṭhapetvā te satthu nisinnāsanabhumiyaṃ;	33	
PA_anya-e12_03n:338	Indanīlamayaṃ thūpaṃ karitvā so apūjayi.	33	
PA_anya-e12_03n:340	Nissāya maṇipallaṅkaṃ pabbataṇṇavavāsino;	34	
PA_anya-e12_03n:341	Disvā yuddhatthike nāge cūḷodara mahodare.	34	
PA_anya-e12_03n:343	Bodhito pañcame vasse cittamāse mahāmuni;	34	
PA_anya-e12_03n:344	Uposathe kālapakkhe nāgadīpamupāgamī.	34	
PA_anya-e12_03n:346	Tadā samiddhisumano devo jetavane ṭhitaṃ;	34	
PA_anya-e12_03n:347	Attano bhavanaṃyeva rājāyatanapādapaṃ.	34	
PA_anya-e12_03n:349	Indanīladdikūṭaṃ’va gahetvātuṭṭhamānaso;	34	
PA_anya-e12_03n:350	Dhārayitvā sahāgañchi chattaṃ katvāna satthuno.	35	
PA_anya-e12_03n:352	Ubhinnaṃ nāgarājūnaṃ vattamāne mahāhave;	35	
PA_anya-e12_03n:353	Nisinno gagane nātho māpayittha mahātamaṃ.	35	
PA_anya-e12_03n:355	Ālokaṃ dassayitvātha assāsetvāna bhogino;	35	
PA_anya-e12_03n:356	Sāmaggikaraṇaṃ dhammaṃ abhāsi purisāsabho.	35	
PA_anya-e12_03n:358	Asītikoṭiyo nāgā acalambudhivāsino;	35	
PA_anya-e12_03n:359	Patiṭṭhahiṃsu muditā sīlesu saraṇesu ca.	35	
PA_anya-e12_03n:361	Datvāna maṇipallaṅkaṃ satthuno bhujagādhipā;	36	
PA_anya-e12_03n:362	Tatthāsīnaṃ mahāvīraṃ annapānehi tappayuṃ.	36	
PA_anya-e12_03n:364	Patiṭṭhapetvā so tattha rājāyatanapādapaṃ;	36	
PA_anya-e12_03n:365	Pallaṅkaṃ tañca nāgānaṃ adāsi abhipūjituṃ.	36	
PA_anya-e12_03n:367	Bodhito aṭṭhame vasse vesākhe puṇṇamāsiyaṃ;	36	
PA_anya-e12_03n:368	Maṇiakkhikanāmena nāgindena nimantito.	36	
PA_anya-e12_03n:370	Nāgarājassa tasseva bhavanaṃ sādhu sajjītaṃ;	37	
PA_anya-e12_03n:371	Kalyāṇiyaṃ pañcabhikkhū satehi saha āgami.	37	
PA_anya-e12_03n:373	Kalyāṇicetiyaṭṭhāne kate ratana maṇḍape;	37	
PA_anya-e12_03n:374	Mahārahamhi pallaṅke upāvisi narāsabho.	37	
PA_anya-e12_03n:376	Dibbehi khajjabhojjehi sasaṅghaṃ lokanāyakaṃ;	37	
PA_anya-e12_03n:377	Santappesi phaṇindo so bhujaṅgehi purakkhato.	37	
PA_anya-e12_03n:379	Desayitvāna saddhammaṃ saggamokkhasukhāvahaṃ;	37	
PA_anya-e12_03n:380	So satthā sumane kūṭe dassesi padalañchanaṃ.	38	
PA_anya-e12_03n:382	Tato pabbatapādamhi sasaṅgho so vināyako;	38	
PA_anya-e12_03n:383	Divāvihāraṃ katvāna dīghavāpiṃ upāgami.	38	
PA_anya-e12_03n:385	Thūpaṭṭhāne tahiṃ buddho sasaṅgho’bhinisīdiya;	38	
PA_anya-e12_03n:386	Samāpatti samubabhutaṃ avindi asamaṃ sukhaṃ.	38	
PA_anya-e12_03n:388	Mahābodhitaruṭṭhāne samādhiṃ appayi jino;	38	
PA_anya-e12_03n:389	Mahāthūpappadese ca viharittha samādhinā.	38	
PA_anya-e12_03n:391	Thūpārāmamhi thūpassa ṭhāne jhānasukhena so;	39	
PA_anya-e12_03n:392	Sabhikkhusaṅgho sambuddho muhuttaṃ vītināmayī.	39	
PA_anya-e12_03n:394	Silāthupappadesamhi ṭhatvākālāvidū muni;	39	
PA_anya-e12_03n:395	Deve samanusāsitvā tato jetavanaṃ agā.	39	
PA_anya-e12_03n:397	Agiddho lābhasakkāre asayhamavamānanaṃ;	39	
PA_anya-e12_03n:398	Sahanto kevalaṃ sabba lokanittharaṇatthiko.	39	
PA_anya-e12_03n:400	Saṃvaccharāni ṭhatvāna cattāḷīsañca pañca ca;	40	
PA_anya-e12_03n:401	Desayitvāna suttādi navaṅgaṃ satthusāsanaṃ.	40	
PA_anya-e12_03n:403	Tāretvā bhavakantārā jane saṅkhyātivattino;	40	
PA_anya-e12_03n:404	Buddhakiccāni sabbāni niṭṭhāpetvāna cakkhumā.	40	
PA_anya-e12_03n:406	Kusinārāpure raññaṃ mallānamupavattane;	40	
PA_anya-e12_03n:407	Sālavanamhi yamakasālarukkhānamantare.	40	
PA_anya-e12_03n:409	Mahārahe supaññatte mañce uttarasīsakaṃ;	40	
PA_anya-e12_03n:410	Nipanno sīhaseyyāya vesākhe puṇṇamāsiyaṃ.	41	
PA_anya-e12_03n:412	Desetvā paṭhame yāme mallānaṃ dhammamuttamaṃ;	41	
PA_anya-e12_03n:413	Subhaddaṃ majjhime yāme pāpetvā amataṃ padaṃ.	41	
PA_anya-e12_03n:415	Bhikkhu pacchimayāmamhi dhammakkhandhe asesake;	41	
PA_anya-e12_03n:416	Saṅgayha ovaditvāna appamāda padena ca.	41	
PA_anya-e12_03n:418	Paccusasamaye jhānasamāpattivihārato;	41	
PA_anya-e12_03n:419	Uṭṭhāya parinibbāyi sesopādivivajjito.	41	
PA_anya-e12_03n:421	Mahīkampādayo āsuṃ tadā acchariyāvahā;	42	
PA_anya-e12_03n:422	Pūjāvisesā vattiṃsu devamānusakā bahū.	42	
PA_anya-e12_03n:424	Parinibbāṇasuttante vuttānukkamato pana;	42	
PA_anya-e12_03n:425	Pūjāviseso viññeyyo icchantehi asesato.	42	
PA_anya-e12_03n:427	Ahatehi ca vatthehi veṭhetvā paṭhamaṃ jinaṃ;	42	
PA_anya-e12_03n:428	Veṭhayitvāna kappāsapicunā vihatena ca.	42	
PA_anya-e12_03n:430	Evaṃ pañcasatakkhattuṃ veṭhayitvāna sādhukaṃ;	43	
PA_anya-e12_03n:431	Pakkhipitvā suvaṇṇāya telapuṇṇāya doṇiyā.	43	
PA_anya-e12_03n:433	Vīsaṃhatthasatubbedhaṃ gandhadārūhi saṅkhataṃ;	43	
PA_anya-e12_03n:434	Āropayiṃsu citakaṃ mallānaṃ pamukhā tadā.	43	
PA_anya-e12_03n:436	Mahākassapatherena dhammarāje avandite;	43	
PA_anya-e12_03n:437	Citakaṃ mā jalitthāti devadhiṭṭhānato pana.	43	
PA_anya-e12_03n:439	Pāmokkhā mallarājūnaṃ vāyamantopa’nekadhā;	43	
PA_anya-e12_03n:440	Citakaṃ taṃ na sakkhiṃsu gāhāpetuṃ hutāsanaṃ.	44	
PA_anya-e12_03n:442	Mahākassapatherena adhiṭṭhānena attano;	44	
PA_anya-e12_03n:443	Vatthādīni mahādoṇiṃ citakañca mahārahaṃ.	44	
PA_anya-e12_03n:445	Dvidhā katvāna nikkhamma sakasīse patiṭṭhitā;	44	
PA_anya-e12_03n:446	Vanditā satthuno pādā yathāṭṭhāne patiṭṭhitā.	44	
PA_anya-e12_03n:448	Tato devānubhāvena pajjalittha citānalo;	44	
PA_anya-e12_03n:449	Na masi satthudehassa daḍḍhassāsi na chārikā.	44	
PA_anya-e12_03n:451	Dhātuyo avasissiṃsu muttābhā kañcanappabhā;	45	
PA_anya-e12_03n:452	Adiṭṭhānena buddhassa vippakinṇā anekadhā.	45	
PA_anya-e12_03n:454	Uṇhīsaṃ akkhakā dve ca catasso dantadhātuyo;	45	
PA_anya-e12_03n:455	Iccetā dhātuyo satta vippakiṇṇā na satthuno.	45	
PA_anya-e12_03n:457	Ākāsato patitvāpi uggantvāpi mahītalā;	45	
PA_anya-e12_03n:458	Samantā jaladhārāyo nibbāpesuṃ citānalaṃ.	45	
PA_anya-e12_03n:460	Therassa sāriputtassa antevāsi mahiddhiko;	46	
PA_anya-e12_03n:461	Sarabhunāmako thero pabhinna paṭisambhido.	46	
PA_anya-e12_03n:463	Gīvādhātuṃ gahetvāna citato mahiyaṅgaṇe;	46	
PA_anya-e12_03n:464	Patiṭṭhapetvā thūpamhi akā kañcukacetiyaṃ.	46	
PA_anya-e12_03n:466	Khemavhayo kāruṇiko khīṇasaṃyojano muni;	46	
PA_anya-e12_03n:467	Citakā to tato vāmadāṭhādhātuṃ samaggahi.	46	
PA_anya-e12_03n:469	Aṭṭhannamatha rājunaṃ dhātuatthāya satthuno;	46	
PA_anya-e12_03n:470	Uppannaṃ viggahaṃ doṇo sametvāna dvijuttamo.	47	
PA_anya-e12_03n:472	Katvāna aṭṭha koṭṭhāse bhājetvā sesadhātuyo;	47	
PA_anya-e12_03n:473	Adāsi aṭṭharājūnaṃ taṃ taṃ nagaravāsinaṃ.	47	
PA_anya-e12_03n:475	Haṭṭhatuṭṭhā gahetvāna dhātuyo tā narādhipā;	47	
PA_anya-e12_03n:476	Gantvā sake sake raṭṭhe cetiyāni akārayuṃ.	47	
PA_anya-e12_03n:478	Ekā dāṭhā surindena ekā gandhāravāsihi;	47	
PA_anya-e12_03n:479	Ekā bhujaṅgarājūhi āsi sakkatapūjitā.	47	
PA_anya-e12_03n:481	Dantadhātuṃ tato khemo attanā gahitaṃ adā;	48	
PA_anya-e12_03n:482	Dantapure kaliṅgassa brahmadattassa rājino.	48	
PA_anya-e12_03n:484	Desayitvāna so dhammaṃ bhetvā sabbā kudiṭṭhiyo;	48	
PA_anya-e12_03n:485	Rājānaṃ taṃ pasādesi aggambhī ratanattaye.	48	
PA_anya-e12_03n:487	Ajjhogāḷho munindassa dhammāmatamahaṇṇavaṃ;	48	
PA_anya-e12_03n:488	So narindopavāhesi malaṃ macchariyādikaṃ.	48	
PA_anya-e12_03n:490	Pāvussako yathā megho nānā ratanavassato;	49	
PA_anya-e12_03n:491	Dāḷiddiyanidāghaṃ so nibbāpesi naruttamo.	49	
PA_anya-e12_03n:493	Suvaṇṇakhacitālamba muttājālehi sobhitaṃ;	49	
PA_anya-e12_03n:494	Kūṭāgārasatākīṇṇaṃ taruṇādiccasannibhaṃ.	49	
PA_anya-e12_03n:496	Nānāratanasobhāya dudikkhaṃ cakkhumūsanaṃ;	49	
PA_anya-e12_03n:497	Yānaṃ saggāpavaggassa pasādātisayāvahaṃ.	49	
PA_anya-e12_03n:499	Kārayitvāna so rājā dāṭhādhātunivesanaṃ;	49	
PA_anya-e12_03n:500	Dhātupīṭhañca tattheva kāretvā ratanujjalaṃ.	50	
PA_anya-e12_03n:502	Tahiṃ samappayitvāna dāṭhādhātuṃ mahesino;	50	
PA_anya-e12_03n:503	Pūjāvatthūhi pūjesi rattindivamatandito.	50	
PA_anya-e12_03n:505	Iti so sañcinitvāna puññasambhāra sampadaṃ;	50	
PA_anya-e12_03n:506	Jahitvā mānusaṃ dehaṃ saggakāyamalaṅkari.	50	
PA_anya-e12_03n:508	Anujāto tato tassa kāsirājavhayo suto;	50	
PA_anya-e12_03n:509	Rajjaṃ laddhā amaccānaṃ sokasallamapānudī.	50	
PA_anya-e12_03n:511	Pupphagandhādinā dantadhātuṃ tamabhipūjiya;	51	
PA_anya-e12_03n:512	Niccaṃ maṇippadīpehi jotayi dhātumandiraṃ.	51	
PA_anya-e12_03n:514	Iccevamādiṃ so rājā katvā kusalasañcayaṃ;	51	
PA_anya-e12_03n:515	Jahitvāna nijaṃ dehaṃ devindapuramajjhagā.	51	
PA_anya-e12_03n:517	Sunando nāma rājindo ānandajanano sataṃ;	51	
PA_anya-e12_03n:518	Tassa’trajo tato āsi buddhasāsanamāmako.	51	
PA_anya-e12_03n:520	Sammānetvāna so dantadhātuṃ ñeyyantadassino;	52	
PA_anya-e12_03n:521	Mahatā bhattiyogena agā devasahavyataṃ.	52	
PA_anya-e12_03n:523	Tato parañca aññe’pi bahavo vasudhādhipā;	52	
PA_anya-e12_03n:524	Dantadhātuṃ munindassa kamena abhipūjayuṃ.	52	
PA_anya-e12_03n:526	Guhasīvavhayo rājā duratikkama sāsano;	52	
PA_anya-e12_03n:527	Tato rajjasiriṃ patvā anugaṇhi mahājanaṃ.	52	
PA_anya-e12_03n:529	Saparatthānabhiññe so lābhasakkāralolupe;	52	
PA_anya-e12_03n:530	Māyāvino avijjandhe niganṭhe samupaṭṭhahi.	53	
PA_anya-e12_03n:532	Vassāratte yathā cando mohakkhandhena āvaṭo;	53	
PA_anya-e12_03n:533	Nāsakkhī guṇaraṃsīhi jalituṃ so narāsabho.	53	
PA_anya-e12_03n:535	Dhammamaggā apete’pi paviṭṭhe diṭṭhikānanaṃ;	53	
PA_anya-e12_03n:536	Tasmiṃ sādhupathaṃ aññe nātivattiṃsu pāṇino	53	
PA_anya-e12_03n:538	Hematoraṇamālāhi dhajehi kadalihi ca;	53	
PA_anya-e12_03n:539	Pupphagaghiyehi’nekehi sajjetvā nāgarā puraṃ	53	
PA_anya-e12_03n:541	Maṅgalatthuti ghosehi naccagītādikehi ca;	54	
PA_anya-e12_03n:542	Hemarūpiyapupphehi gandhacuṇṇādikehi ca.	54	
PA_anya-e12_03n:544	Pūjentā munirājassa dāṭhādhātuṃ kudācanaṃ;	54	
PA_anya-e12_03n:545	Akaṃsu ekanigghosaṃ saṃvaṭṭambudhisannibhaṃ.	54	
PA_anya-e12_03n:547	Ugghāṭetvā narindo so pāsāde sihapañjaraṃ;	54	
PA_anya-e12_03n:548	Passanto janamaddakkhī pūjāvidhiparāyaṇaṃ.	54	
PA_anya-e12_03n:550	Athāmaccasabhāmajetdha rājā vimbhīta mānaso;	55	
PA_anya-e12_03n:551	Kotuhalākulo hutvā idaṃ vacanamabravī.	55	
PA_anya-e12_03n:553	Accherakaṃ kimetannu kīdisaṃ pāṭihāriyaṃ;	55	
PA_anya-e12_03n:554	Mametaṃ nagaraṃ kasmā chaṇanissitakaṃ iti.	55	
PA_anya-e12_03n:556	Tato amacco ācikkhi medhāvī buddhamāmako;	55	
PA_anya-e12_03n:557	Rājino tassa sambuddhānubhāvamavijānato.	55	
PA_anya-e12_03n:559	Sabbābhibhussabuddassa tanhāsaṅkayadassino;	55	
PA_anya-e12_03n:560	Esā dhātu mahārāja khemattherena āhaṭā.	56	
PA_anya-e12_03n:562	Taṃ dhātuṃ pūjayitvāna rājāno pubbakā idha;	56	
PA_anya-e12_03n:563	Kalyāṇamitte nissāya devakāyamupāgamuṃ.	56	
PA_anya-e12_03n:565	Nāgarāpi ime sabbe samparāya sukatthikā;	56	
PA_anya-e12_03n:566	Pūjayanti samāgamma dhātuṃ taṃ satthuno iti.	56	
PA_anya-e12_03n:568	Tassāmaccassa so rājā sutvā dhammaṃ subhāsitaṃ;	56	
PA_anya-e12_03n:569	Dulladdhīmalamujjhitvā pasīdi ratanattaye.	56	
PA_anya-e12_03n:571	Dhātupūjaṃ karonto so rājā acchariyā vahaṃ;	57	
PA_anya-e12_03n:572	Titthiye dummane’kāsi sumane cetare jane.	57	
PA_anya-e12_03n:574	Ime ahirikā sabbe saddhādiguṇavajjitā;	57	
PA_anya-e12_03n:575	Thaddhā saṭhā ca duppaññā saggamokkhavibandhakā.	57	
PA_anya-e12_03n:577	Iti so cintayitvāna guhasīvo narādhipo;	57	
PA_anya-e12_03n:578	Pabbājesi sakā raṭṭhā nigaṇṭhe te asesake.	57	
PA_anya-e12_03n:580	Tato nigṇṭhā sabbe’pi ghatasittānalā yathā;	58	
PA_anya-e12_03n:581	Kodhaggijalitā’gañchuṃ puraṃ pāṭaliputtakaṃ.	58	
PA_anya-e12_03n:583	Tattha rājā mahātejo jambudīpassa issaro;	58	
PA_anya-e12_03n:584	Paṇḍunāmo tadā āsi anantabalavāhaṇo.	58	
PA_anya-e12_03n:586	Kodhandhātha nigaṇṭhā te sabbe pesuññakārakā;	58	
PA_anya-e12_03n:587	Upasaṅkamma rājānaṃ idaṃ vacanamabravūṃ.	58	
PA_anya-e12_03n:589	Sabbadevamanussehi vandanīye mahiddhike;	58	
PA_anya-e12_03n:590	Sivabrahmādayo deve niccaṃ tumhe namassatha.	59	
PA_anya-e12_03n:592	Tuyhaṃ sāmantabhupālo guhasīvo panādhunā;	59	
PA_anya-e12_03n:593	Nindanno tādise deve chavaṭṭhiṃ vandate iti.	59	
PA_anya-e12_03n:595	Sutvāna vacanaṃ tesaṃ rājā kodhavasānugo;	59	
PA_anya-e12_03n:596	Sūraṃ sāmantabhūpālaṃ cittayānamatha’bravī.	59	
PA_anya-e12_03n:598	Kaliṅgaraṭṭhaṃ gantvāna guhasīvamidhānaya;	59	
PA_anya-e12_03n:599	Pūjitaṃ taṃ chavaṭṭhiñca tena rattindivaṃ iti.	59	
PA_anya-e12_03n:601	Cittayāno tato rājā mahatiṃ caturaṅginiṃ;	60	
PA_anya-e12_03n:602	Sannayahitvā sakaṃ senaṃ purā tamhābhinikkhami.	60	
PA_anya-e12_03n:604	Gantvāna so mahīpālo senaṅgehi purakkhato;	60	
PA_anya-e12_03n:605	Dantapurassāvidūre khandhāvāraṃ nivesayi.	60	
PA_anya-e12_03n:607	Sutvā āgamanaṃ tassa kaliṅgo so mahipati;	60	
PA_anya-e12_03n:608	Gajindapābhatādihi taṃ tosesi narādhipaṃ.	60	
PA_anya-e12_03n:610	Hitajjhāsayataṃ ñatvā guhasīvassa rājino;	61	
PA_anya-e12_03n:611	Dantapuraṃ cittayāno saddhiṃ senāya pāvisi.	61	
PA_anya-e12_03n:613	Pākāragopuraṭṭālapāsādagaghikacittitaṃ;	61	
PA_anya-e12_03n:614	Dānasālāhi so rājā samiddhaṃ puramaddasa.	61	
PA_anya-e12_03n:616	Tato so sumano gantvā paviṭṭho rājamandiraṃ;	61	
PA_anya-e12_03n:617	Guhasīvassa ācikkhi paṇḍurājassa sāsanaṃ.	61	
PA_anya-e12_03n:619	Sutvāna sāsanaṃ tassa dāruṇaṃ duratikkamaṃ;	61	
PA_anya-e12_03n:620	Pasannamukhavaṇṇo’va cittayānaṃ samabravī.	62	
PA_anya-e12_03n:622	Sabbalokahitatthāya maṃsanettādidānato;	62	
PA_anya-e12_03n:623	Anappakappe sambhāre sambharitvā atandito.	62	
PA_anya-e12_03n:625	Jetvā namucino senaṃ patvā sabbāsavakkhayaṃ;	62	
PA_anya-e12_03n:626	Anāvaraṇañāṇena sabbadhammesu pāragu.	62	
PA_anya-e12_03n:628	Diṭṭhadhammasukassādaṃ agaṇetvāna attano;	62	
PA_anya-e12_03n:629	Dhammanāvāya tāresi janataṃ yo bhavaṇṇavā.	62	
PA_anya-e12_03n:631	Devātidevaṃ taṃ buddhaṃ saraṇaṃ sabbapāṇinaṃ;	63	
PA_anya-e12_03n:632	Jano hi avajānanto addhā so vañcito iti.	63	
PA_anya-e12_03n:634	Iccevamādiṃ sutvāna so rājā satthuvaṇṇanaṃ;	63	
PA_anya-e12_03n:635	Ānandassuppabandhehi pavedesi pasannataṃ.	63	
PA_anya-e12_03n:637	Guhasīvo pasannaṃ taṃ cittayānaṃ udikkhiya;	63	
PA_anya-e12_03n:638	Tena saddhiṃ mahagghaṃ taṃ agamā dhātumandiraṃ.	63	
PA_anya-e12_03n:640	Haricandanasambhutaṃ dvārabāhādikehi ca;	64	
PA_anya-e12_03n:641	Pavāḷavāḷamālāhi lambamuttālatāhi ca.	64	
PA_anya-e12_03n:643	Indanīlakavāṭehi maṇikiṅkiṇikāhi ca;	64	
PA_anya-e12_03n:644	Sovaṇṇakaṇṇamālāhi sobhitaṃ maṇithūpikaṃ.	64	
PA_anya-e12_03n:646	Uccaṃ veluriyubbhāsi chadanaṃ makarākulaṃ;	64	
PA_anya-e12_03n:647	Dhātumandiramaddakkhi ratanujjala pīṭhakaṃ.	64	
PA_anya-e12_03n:649	Tato setātapattassa heṭṭhā ratanacittitaṃ;	64	
PA_anya-e12_03n:650	Disvā dhātukaranḍañca tuṭṭho vimbhayamajjhagā.	65	
PA_anya-e12_03n:652	Tato kaliṅganātho so vivaritvā karaṇḍakaṃ;	65	
PA_anya-e12_03n:653	Mahītale nihantvāna dakkhiṇaṃ jānumaṇḍalaṃ.	65	
PA_anya-e12_03n:655	Añjaliṃ paggahetvāna guṇe dasabalādike;	65	
PA_anya-e12_03n:656	Saritvā buddhaseṭṭhassa akāsi abhiyācanaṃ.	65	
PA_anya-e12_03n:658	Gaṇḍambarukkhamūlamhi tayā titthīyamaddane;	65	
PA_anya-e12_03n:659	Yamakaṃ dassayantena pāṭihāriyamabbhutaṃ.	65	
PA_anya-e12_03n:661	Pubbakāyādinikkhantajalānalasamākulaṃ;	66	
PA_anya-e12_03n:662	Cakkavāḷaṅgaṇaṃ katvā janā sabbe pasāditā.	66	
PA_anya-e12_03n:664	Desetvāna tayo māse abhidhammaṃ sudhāsinaṃ;	66	
PA_anya-e12_03n:665	Nagaraṃ otarantena saṅkassaṃ tāvatiṃsato.	66	
PA_anya-e12_03n:667	Chattavāmarasaṅkhādigāhakehi anekadhā;	66	
PA_anya-e12_03n:668	Brahmadevāsurādīhi pūjitena tayā pana.	66	
PA_anya-e12_03n:670	Ṭhatvāna maṇisopāṇe vissakammābhinimmite;	67	
PA_anya-e12_03n:671	Lokavivaraṇaṃ nāma dassitaṃ pāṭihāriyaṃ.	67	
PA_anya-e12_03n:673	Tathānekesu ṭhānesu munirāja tayāpuna;	67	
PA_anya-e12_03n:674	Bahūni pāṭihirāni dassitāni sayambhunā.	67	
PA_anya-e12_03n:676	Pāṭihāriyamajjāpi saggamokkhasukhāvahaṃ;	67	
PA_anya-e12_03n:677	Passantānaṃ manussānaṃ dassanīyaṃ tayā iti.	67	
PA_anya-e12_03n:679	Abbhuggantvā gagaṇa kuharaṃ candalekhābhirāmā,	67	
PA_anya-e12_03n:680	Vissajjenti rajata dhavalā raṃsiyo dantadhātu;	68	
PA_anya-e12_03n:681	Dhūpāyanti sapadi bahudhā pajjalantī muhuttaṃ,	68	
PA_anya-e12_03n:682	Nibbāyantī nayanasubhagaṃ pāṭihīraṃ akāsi.	68	
PA_anya-e12_03n:684	Accheraṃ taṃ parama ruciraṃ cittayāno narindo,	68	
PA_anya-e12_03n:685	Disvā haṭṭho ciraparicitaṃ diṭṭhijālaṃ jahitvā;	68	
PA_anya-e12_03n:686	Gantvā buddhaṃ saraṇamasamaṃ sabbaseṇīhi saddhiṃ,	68	
PA_anya-e12_03n:687	Aggaṃ puññaṃ pasavi bahudhā dhātusammānanāya.	68	
PA_anya-e12_03n:688	Dutiyo paricchedo	68	
PA_anya-e12_03n:690	Tato kaliṅgādhipatissa tassasocittayānoparamappatīto;	69	
PA_anya-e12_03n:691	Taṃ sāsanaṃ paṇḍunarādhipassa ñāpesi dhīro duratikkamaṃ’ti.	69	
PA_anya-e12_03n:693	Rājātato dantapuraṃ dhajehi pupphehi dhūpehi ca toraṇehi;	69	
PA_anya-e12_03n:694	Alaṅkaritvāna mahāvitāna nivāritādiccamarīcijālaṃ.	69	
PA_anya-e12_03n:696	Assuppabandhāvutalocanehi purakkhato negama nāgarehi;	69	
PA_anya-e12_03n:697	Samubbahanto sirasā nijena mahārahaṃ dhātukaraṇḍakaṃ taṃ.	69	
PA_anya-e12_03n:699	Samussitodāra sitātapattaṃ saṅkhodarodāta turaṅgayuttaṃ;	69	
PA_anya-e12_03n:700	Rathaṃ navādiccasamānavaṇṇa māruyha cittattharaṇābhirāmaṃ.	70	
PA_anya-e12_03n:702	Anekasaṅkhehi balehi saddhiṃ velātivattambudhisannibhehī;	70	
PA_anya-e12_03n:703	Nivattamānassa bahujjanassa vināpi dehaṃ manasānuyāto	70	
PA_anya-e12_03n:705	Susanthataṃ sabbadhivālukāhi susajjitaṃ puṇṇa ghaṭādikehi;	70	
PA_anya-e12_03n:706	Pupphābhikiṇṇaṃ paṭipajji dīghaṃ suvitthataṃ pāṭaliputtamaggaṃ.	70	
PA_anya-e12_03n:708	Kaliṅghanātho kusumādikehi naccehi gītehi ca vāditehi;	70	
PA_anya-e12_03n:709	Dine dine addhani dantadhātuṃ pūjesi saddhiṃ vanadevatāhi.	70	
PA_anya-e12_03n:711	Suduggamaṃ sindhumahīdharehi kamena maddhānamatikkamitvā;	71	
PA_anya-e12_03n:712	Ādāya dhātuṃ manujādhinātho agā puraṃ pāṭali puttanāmaṃ.	71	
PA_anya-e12_03n:714	Rājādhirājo’tha sabhāya majjhe disvāna taṃ vītabhayaṃ visaṅkaṃ;	71	
PA_anya-e12_03n:715	Kaliṅgarājaṃ paṭighābhibhuto abhāsi pesuññakare nigaṇṭhe	71	
PA_anya-e12_03n:717	Deve jahitvāna namassanīye chavaṭṭhimetena namassitaṃ’taṃ;	71	
PA_anya-e12_03n:718	Aṅgārarāsimhi sajotibhūte nikkhippa khippaṃ dahathādhuneti.	71	
PA_anya-e12_03n:720	Pahaṭṭhacittā’vatato nigaṇṭhārājaṅgaṇe te mahatiṃ gabhīraṃ;	72	
PA_anya-e12_03n:721	Vītaccikaṅgāraka rāsi puṇṇaṃ aṅgārakāsuṃ abhisaṅkhariṃsu.	72	
PA_anya-e12_03n:723	Samantato pajjalitāya tāya sajotiyā roruvabheravāya;	72	
PA_anya-e12_03n:724	Mohandhabhutā atha titthiyā te taṃ dantadhātuṃ abhinikkhipiṃsu.	72	
PA_anya-e12_03n:726	Tassānubhāvena tamaggīrāsiṃ hetvā sarojaṃ rathacakkamattaṃ;	72	
PA_anya-e12_03n:727	Samantato uggatareṇujāla muṭṭhāsi kiñjakkha bharābhirāmaṃ.	72	
PA_anya-e12_03n:729	Tasmiṃ khaṇe paṅkaja kaṇṇikāya patiṭṭhahitvā jinadantadhātu;	72	
PA_anya-e12_03n:730	Kundāvadātāhi pabhāhi sabbā disā pabhāsesi pabhassarāhi.	73	
PA_anya-e12_03n:732	Disvāna taṃ acchariyaṃ manussā pasannacittā ratanādikehi;	73	
PA_anya-e12_03n:733	Sampūjayitvā jinadantadhātuṃ sakaṃ sakaṃ diṭṭhimavossajiṃsu.	73	
PA_anya-e12_03n:735	So paṇḍurājā pana diṭṭhijālaṃ cirānubaddhaṃ apariccajanto;	73	
PA_anya-e12_03n:736	Patiṭṭhapetvā’dhikaraññametaṃ kuṭena ghātāpayi dantadhātuṃ.	73	
PA_anya-e12_03n:738	Tassaṃ nimuggā’dhikaraññamesā upaḍḍhabhāge naca dissamānā;	73	
PA_anya-e12_03n:739	Pubbācalaṭṭho’va sudhāmarīci jotesi raṃsīhi disā samantā.	73	
PA_anya-e12_03n:741	Disvānubhāvaṃ jinadantadhātu yāpajji so vimbhaya maggarājā;	74	
PA_anya-e12_03n:742	Eko’tha issāpasuto nigaṇṭho taṃ rājarājānamidaṃ avoca.	74	
PA_anya-e12_03n:744	Rāmādayo deva janaddanassa nānāvatārā bhuvane ahesuṃ;	74	
PA_anya-e12_03n:745	Tassekadeso’ca idaṃ chavaṭṭhinoce’nubhāvokathamīdisoti.	74	
PA_anya-e12_03n:747	Addhā manussattamupāgatassa devassa pacchā tidivaṃ gatassa;	74	
PA_anya-e12_03n:748	Dehekadeso ṭhapito hitatthametanti saccaṃvacanaṃbhaveyya.	74	
PA_anya-e12_03n:750	Saṃvaṇṇayitvāna guṇe pahūte nārāyaṇassa’ssamahiddhikassa;	75	
PA_anya-e12_03n:751	Nimuggamettā’dhikaraññametaṃsampassato mebahinīharitvā.	75	
PA_anya-e12_03n:753	Sampādayitvāna mahājanānaṃ mukhāni paṅkeruhasundarāni;	75	
PA_anya-e12_03n:754	Yaṭicchitaṃ gaṇhatha vatthujātaṃ iccāha rājā mukhare nigaṇṭhe.	75	
PA_anya-e12_03n:756	Te titthiyā viṇahusuraṃ guṇehi vicitta rūpehi abhitthavitvā;	75	
PA_anya-e12_03n:757	Toyena siñciṃsu saṭhā tathāpi ṭhitappadesā na calittha dhātu.	75	
PA_anya-e12_03n:759	Jigucchamāno atha te nigaṇṭhe so dhātuyānīharaṇe upāyaṃ;	75	
PA_anya-e12_03n:760	Anvesamāno vasudhādhinātho bheriṃ carāpesi sake puramhi.	76	
PA_anya-e12_03n:762	Nimuggametthā’dhikaraññamajji yo dhātumetaṃ bahi nīhareyya;	76	
PA_anya-e12_03n:763	Laddhāna so issariyaṃ mahantaṃ raññosakāsāsukhamessatīti	76	
PA_anya-e12_03n:765	Sutvā na taṃ bheriravaṃuḷāraṃpuñaññatthikobuddhabalepasanno;	76	
PA_anya-e12_03n:766	Tasmiṃ pure seṭṭhisuto subhaddo pāvekkhirañño samitiṃ pagabbho.	76	
PA_anya-e12_03n:768	Tamaggarājaṃ atha so namitvā sāmājikānaṃ hadayaṅgamāya;	76	
PA_anya-e12_03n:769	Bhāsāya sabbaññuguṇappabhāvaṃ vaṇṇesi sārajjavimutta citto.	76	
PA_anya-e12_03n:771	Bhumiṃ kiṇitvā mahatā dhanena manoramaṃ jetavanaṃ vihāraṃ;	77	
PA_anya-e12_03n:772	Yo kārayitvāna jinassa datvā upaṭṭhahi taṃ catupaccayehi.	77	
PA_anya-e12_03n:774	Anāthapiṇḍippadaseṭṭhiseṭṭhosodiṭṭhadhammopapitāmahome;	77	
PA_anya-e12_03n:775	Tilokanāthe mama dhammarāje tumhe’dhunāpassathabhattibhāraṃ.	77	
PA_anya-e12_03n:777	Itthaṃ naditvāna pahūtapañeññā katvāna ekaṃsamathuttarīyaṃ;	77	
PA_anya-e12_03n:778	Mahītalaṃ dakkhiṇajānukena āhacca baddhañjaliko avoca.	77	
PA_anya-e12_03n:780	Chaddantanāgo savisena viddho sallena yo lohitamakkhi taṅgo;	78	
PA_anya-e12_03n:781	Chabbaṇṇaraṃsīhi samujjalante chetvāna luddāya adāsi dante.	78	
PA_anya-e12_03n:783	Saso’pi hutvāna visuddhasīlo ajjhattadānābhirato dvijāya;	78	
PA_anya-e12_03n:784	Yo’dajjidehampi sakaṃ nipacca aṅgārarāsimhi bubhukkhitāya.	78	
PA_anya-e12_03n:786	Yo bodhiyā bāhiravatthudānā atittarūpo sivirāja seṭṭho;	78	
PA_anya-e12_03n:787	Adāsi cakkhūni pabhassarāni dvijāya jiṇṇāya acakkhukāya.	78	
PA_anya-e12_03n:789	Yokhantivādī’pi kalāburāje chedāpayante’pi sahatthapādaṃ;	78	
PA_anya-e12_03n:790	Pariplutaṅgorudhire titikkhimettāyamāno yasadāyake’va.	79	
PA_anya-e12_03n:792	Yo dhammapālo api sattamāsa jātopaduṭṭhe janakesakamhi;	79	
PA_anya-e12_03n:793	Kārāpayante asimālakammaṃ cittaṃ na dūsesi patāparāje.	79	
PA_anya-e12_03n:795	Sākhāmigo yo asatā pumena vane papātā sayamuddhaṭena;	79	
PA_anya-e12_03n:796	Silāya bhinne’pi sake lalāṭe taṃ khemabhumiṃ anayitthamūḷhaṃ.	79	
PA_anya-e12_03n:798	Ruṭṭhena mārena’bhinimmitampi aṅgārakāsuṃ jalitaṃ vihijja;	79	
PA_anya-e12_03n:799	Samuṭṭhite sajjumahāravinde ṭhatvāna yo seṭṭhi adāsi dānaṃ.	79	
PA_anya-e12_03n:801	Migena yenāpevijaññamekaṃ bhītaṃvadhāmocayituṃkuraṅgiṃ;	80	
PA_anya-e12_03n:802	Āghātane attasiraṃṭhapetvāpamocitā’ñññapipāṇisaṅghā.	80	
PA_anya-e12_03n:804	Yo sattavasso visikhāya paṃsu kīḷāparo sambhavanāmako’pi;	80	
PA_anya-e12_03n:805	Sabbaññulīḷhāya niguḷhapañhaṃ puṭṭho viyākāsi sucīratena.	80	
PA_anya-e12_03n:807	Hitvā nikantiṃ sakajīvite’pi baddhāsakucchimhi ca vettavalliṃ;	80	
PA_anya-e12_03n:808	Sākhāmige nekasahassasaṅkhe vadhāpamocesi kapissaroyo.	80	
PA_anya-e12_03n:810	Santappayaṃ dhammasudhārasena yo mānuse tuṇḍilasūkaro’pi;	81	
PA_anya-e12_03n:811	Isī’va katvā atha ñāyaganthaṃ nijaṃ pavattesi cirāya dhammaṃ.	81	
PA_anya-e12_03n:813	Paccatthikaṃ puṇṇakayakkhamuggaṃ mahiddhikaṃ kāmaguṇesu giddhaṃ;	81	
PA_anya-e12_03n:814	Yo tikkhapaññovidhurābhidhānodamesi kāḷāgirimattakamhi.	81	
PA_anya-e12_03n:816	Kulāvasāyi avirūḷhapakkho yo buddhimā vaṭṭakapotako’pi;	81	
PA_anya-e12_03n:817	Saccena dāvaggimabhijjalantaṃ vassena nibbāpayi vārido’va.	81	
PA_anya-e12_03n:819	Yo maccharājāpi avuṭṭhikāledisvānamacche tasitekilante;	81	
PA_anya-e12_03n:820	Saccenavākyenamahoghapuṇṇaṃmuhuttamattenaakāsiraṭṭhaṃ.	82	
PA_anya-e12_03n:822	Vicittahatthassa rathādikāni vasundharā kampana kāraṇāni;	82	
PA_anya-e12_03n:823	Putte’nujāte sadisecadāreyo’dajjivessantarajātiyampi.	82	
PA_anya-e12_03n:825	Buddho bhavitvā api diṭṭhadhamma sukhānapekkho karuṇānuvattī;	82	
PA_anya-e12_03n:826	Sabbaṃ sahanto avamānanādiṃ yodukkaraṃ lokahitaṃakāsi.	82	
PA_anya-e12_03n:828	Balena saddhiṃ caturaṅgikena abhiddavantaṃ atibhiṃsanena;	82	
PA_anya-e12_03n:829	Ajeyyasatthaṃ paramiddhipattaṃ damesi yo ālavakampī yakkhaṃ.	82	
PA_anya-e12_03n:831	Dehābhinikkhanta hutāsanacci mālākulaṃ brahmabhavaṃ karitvā;	83	
PA_anya-e12_03n:832	Bhetvāna diṭṭhiṃ sucirānubaddhaṃ damesi yo brahmavaraṃ munindo.	83	
PA_anya-e12_03n:834	Accaṅkusaṃ dānasudhota gaṇḍaṃ nipātitaṭṭhālaka gopurādiṃ;	83	
PA_anya-e12_03n:835	Dhāvantamagge dhanapālahatthiṃ damesi yo dāruṇamantakaṃ’va.	83	
PA_anya-e12_03n:837	Manussarattāruṇapāṇipādamukkhippa khaggaṃ anubandhamānaṃ;	83	
PA_anya-e12_03n:838	Mahādayo duppasahaṃ parehi damesi yo aṅgulimālacoraṃ.	83	
PA_anya-e12_03n:840	Yo dhammarājā vijitārisaṅgho pavattayanto varadhammacakkaṃ;	84	
PA_anya-e12_03n:841	Saddhamma saññaṃ ratanākarañca ogāhayī saṃ parisaṃ samaggaṃ.	84	
PA_anya-e12_03n:843	Tasseva saddhamma varādhipassatathāgatassa’ppaṭipuggalassa;	84	
PA_anya-e12_03n:844	Anantañāṇassa visāradassa esā mahākāruṇikassa dhātu.	84	
PA_anya-e12_03n:846	Anena saccena jinassa dhātu khippaṃ samāruyha nabhantarāḷaṃ;	84	
PA_anya-e12_03n:847	Sudhaṃsulekheva samujjalanti kaṅkhaṃ vinodetu mahājanassa.	84	
PA_anya-e12_03n:849	Tasmiṃ khaṇe sā jinadantadhātu nabhaṃ samuggamma pabhāsayantī;	84	
PA_anya-e12_03n:850	Sabbā disā osadhitārakā’va janaṃ pasādesi vtiṇṇakaṅkhaṃ.	85	
PA_anya-e12_03n:852	Athotaritvā gaganaṅgaṇamhā sā matthake seṭṭhisutassa tassa;	85	
PA_anya-e12_03n:853	Patiṭṭhahitvāna sudhābhisittagattaṃ’va taṃ pīṇayi bhattitinnaṃ.	85	
PA_anya-e12_03n:855	Dasvāna taṃ acchariyaṃ nigaṇṭhā iccabravuṃ paṇḍunarādhipaṃ taṃ;	85	
PA_anya-e12_03n:856	Vijjābalaṃ seṭṭhisutassa etaṃ na dhātuyā deva ayampabhāvo.	85	
PA_anya-e12_03n:858	Nisamma tesaṃ vacanaṃ narindo iccabravī seṭṭhisutaṃ subhaddaṃ;	85	
PA_anya-e12_03n:859	Yathā ca ete abhisaddaheyyuṃ tathāvidhaṃ dassaya iddhimaññaṃ.	85	
PA_anya-e12_03n:861	Tato subhaddo tapanīyapatte sugandhisītodakapūritamhi;	86	
PA_anya-e12_03n:862	Vaḍḍhesi dhātuṃ munipuṅgavassa anussaranto caritabbhutāni.	86	
PA_anya-e12_03n:864	Sā rājahaṃ sī’va vidhāvamānā sugandhitoyamhi padakkhiṇena;	86	
PA_anya-e12_03n:865	Ummujjamānā ca nimujjamānā jane pamodassudhare akāsi.	86	
PA_anya-e12_03n:867	Tato ca kāsuṃ visikhāyamajjhe katvā tahiṃ dhātumabhikkhipitvā;	86	
PA_anya-e12_03n:868	Paṃsūhi sammā abhipūrayitvā bahūhi maddāpayi kuñjarehi.	86	
PA_anya-e12_03n:870	Bhetvā mahiṃuṭṭhahi cakkamattaṃ virājamānaṃ maṇikaṇṇikāya;	87	
PA_anya-e12_03n:871	Pabhassaraṃ rūpiyakesarehi saroruhaṃ kañcanapattapāḷiṃ.	87	
PA_anya-e12_03n:873	Patiṭṭhabhitvāna tahiṃ saroje mandānilāvattitareṇu jāle;	87	
PA_anya-e12_03n:874	Obhāsayanti’va disā pabhāhi diṭṭhā muhuttena jinassadhātu.	87	
PA_anya-e12_03n:876	Khipiṃsu vatthābharaṇāni maccā pavassayuṃ pupphamayañca vassaṃ;	87	
PA_anya-e12_03n:877	Ukkuṭṭhisaddehi ca sadhukāranādehi puṇṇaṃ nagaraṃ akaṃsu.	87	
PA_anya-e12_03n:879	Te titthiyā taṃ abhivañcanaṃ’ti rājādhirājaṃ atha saññapetvā;	87	
PA_anya-e12_03n:880	Jigucchanīye kuṇapādikehi khipiṃsu dhātuṃ parikhāya piṭṭhe.	88	
PA_anya-e12_03n:882	Tasmiṃ khaṇe pañcavidhambujehisañchāditāhaṃsagaṇopabhuttā;	88	
PA_anya-e12_03n:883	Madhubbatālī virutābhirāmā ahosi sā pokkharaṇī’va nandā.	88	
PA_anya-e12_03n:885	Gajādhipā koññcaravaṃ raviṃsu kariṃsu hesāninadaṃ turaṅgā;	88	
PA_anya-e12_03n:886	Ukkuṭṭhinādaṃ akariṃsu maccā suvāditā dundubhiādayo’pi.	88	
PA_anya-e12_03n:888	Thomiṃsu maccā thutigītakehi nacciṃsu ottappavibhusanā’pi;	88	
PA_anya-e12_03n:889	Vatthāni sīse bhamayiṃsu mattā bhujāni poṭhesumudaggacittā.	88	
PA_anya-e12_03n:891	Dhūpehi kālāgarusambhavehi ghanāvanaddhaṃ’va nabhaṃ ahosi;	89	
PA_anya-e12_03n:892	Samussitānekadhajāvalīhi puraṃ tadā vatthamayaṃ’va āsi.	89	
PA_anya-e12_03n:894	Disvā tamaccheramacintanīyaṃ āmoditāmaccagaṇā samaggā;	89	
PA_anya-e12_03n:895	Atthe niyojetu mupecca tassa vadiṃsu paṇḍussa narādhipassa.	89	
PA_anya-e12_03n:897	Disvāna yo īdisakampi rāja iddhānubhāvaṃ munipuṅgavassa;	89	
PA_anya-e12_03n:898	Pasādamattampi kareyya noce kimatthiyā tassa bhaveyya paññā.	89	
PA_anya-e12_03n:900	Pasādanīyesu guṇesu rāja pasādanaṃ sādhujanassa dhammo;	90	
PA_anya-e12_03n:901	Pupphanti sabbe sayameva vande samuggate komudakānanāni.	90	
PA_anya-e12_03n:903	Vācāya tesaṃ pana dummatīnaṃ mā saggamaggaṃ pajahittha rāja;	90	
PA_anya-e12_03n:904	Andhe gahetvā vicareyya ko hi anvesamāno supathaṃ amūḷho.	90	
PA_anya-e12_03n:906	Narādhipā kappiṇa bimbisāra suddhodanādi api tejavantā;	90	
PA_anya-e12_03n:907	Taṃ dhammarājaṃ saraṇaṃ upecca piviṃsu dhammāmatamādarena.	90	
PA_anya-e12_03n:909	Sahassanetto tidasādhipo’pi khīṇāyuko khiṇabhavaṃ munindaṃ;	90	
PA_anya-e12_03n:910	Upecca dhammaṃ vimalaṃ nisamma alattha āyuṃ api diṭṭhadhammo.	91	
PA_anya-e12_03n:912	Tuvampi tasmiṃ jitapañcamāre devātideve varadhammarāje;	91	
PA_anya-e12_03n:913	Saggāpavaggādhigamāya khippaṃ cittaṃ pasādehi narādhirāja.	91	
PA_anya-e12_03n:915	Sutvānatesaṃ vacanaṃ narindo vikiṇṇakaḍkho ratanattayamhi;	91	
PA_anya-e12_03n:916	Senāpatiṃ atthavaraṃ avoca pahaṭṭhabhāvo parisāya majjhe.	91	
PA_anya-e12_03n:918	Asaddahāno ratanattayassa guṇe bhavacchedanakāraṇassa;	91	
PA_anya-e12_03n:919	Cirāya dulladdhipathe caranto ṭhito sarajje api vañcitohaṃ.	91	
PA_anya-e12_03n:921	Mohena khajjopanakaṃ dhamesiṃ sītaddito dhumasikhe jalante;	92	
PA_anya-e12_03n:922	Pipāsito sindhujalaṃ pahāya piviṃ pamādena marīcitoyaṃ.	92	
PA_anya-e12_03n:924	Pariccajitvā amataṃ cirāya jivatthiko tikkhavisaṃ akhādiṃ;	92	
PA_anya-e12_03n:925	Vihāya’haṃ campakapupphadāmaṃ adhārayiṃ jattusu nāgabhāraṃ.	92	
PA_anya-e12_03n:927	Gantvāna khippaṃ parikhā samīpaṃ ārādhayitvā jinadantadhātuṃ;	92	
PA_anya-e12_03n:928	Ānehi pūjāvidhinā karissaṃ puññāni sabbattha sukhāvahāni.	92	
PA_anya-e12_03n:930	Gantvātatesoparikhāsamīpaṃ senādhinātho paramappatīto;	93	
PA_anya-e12_03n:931	Dhātuṃ munindassa namassamāno ajjhesi rañño hitamā caranto	93	
PA_anya-e12_03n:933	Cirāgataṃ diṭṭhimalaṃ pahāya alattha saddhaṃ sugate narindo;	93	
PA_anya-e12_03n:934	Pāsādamāgamma pasādamassa vaḍḍhehi rañño ratanattayamhi.	93	
PA_anya-e12_03n:936	Tasmiṃ khaṇe pokkharaṇī vicittā phullehi sovaṇṇasaroruhehi;	93	
PA_anya-e12_03n:937	Alaṅkarontī gaganaṃ ahosi mandākinīvābhinavāvatārā.	93	
PA_anya-e12_03n:939	Haṃsaṅgaṇevātha munindadhātu sā paṅkajā paṅkajamokkamanti;	93	
PA_anya-e12_03n:940	Kundāvadātāhi pabhāhi sabbaṃ khirodakucchiṃ’va puraṃ akāsi.	94	
PA_anya-e12_03n:942	Tato surattañjalipaṅkajamhi patiṭṭhahitvāna camupatissa;	94	
PA_anya-e12_03n:943	Sandissamānā mahatā janena mahapphalaṃ mānusakaṃ akattha.	94	
PA_anya-e12_03n:945	Sutvāna vuttantamimaṃ narindo pahaṭṭhabhāvopadasā’va gantvā;	94	
PA_anya-e12_03n:946	Saṃsūcayanto diguṇaṃ pasādaṃ suvimhitopañjalikoavoca.	94	
PA_anya-e12_03n:948	Vohāradakkhā manujā muninda saṅghaṭṭayitvā nikasopalamhi;	94	
PA_anya-e12_03n:949	Karontiagghaṃ varakañcanassa esohi dhammo caritopurāṇo.	94	
PA_anya-e12_03n:951	Maṇiṃ pasatthākarasambhavampi hutāsakammehabhīsaṅkharitvā;	95	
PA_anya-e12_03n:952	Pāpentirājaññakirīṭakoṭiṃ vibhusanattaṃ vidunomanussā.	95	
PA_anya-e12_03n:954	Vīmaṃsanatthāya tavādhunāpi mayā kataṃ sabbamidaṃ muninda;	95	
PA_anya-e12_03n:955	Āguṃ mahantaṃ khama bhuripañña khippaṃ mamālaṅkuru uttamaṅgaṃ.	95	
PA_anya-e12_03n:957	Patiṭṭhitā tassa tato kirīṭe maṇippabhā bhāsini dantadhātu;	95	
PA_anya-e12_03n:958	Amuñci raṃsī dhavalā pajāsu sinehajātā iva khīradhārā.	95	
PA_anya-e12_03n:960	So dantadhātuṃ sirasāvahanto padakkhiṇaṃtaṃnagaraṃ karitvā;	96	
PA_anya-e12_03n:961	Sampūjayanto kusumādikehi susajjitante puramāharittha.	96	
PA_anya-e12_03n:963	Samussitodārasitātapatte pallaṅkaseṭṭhe ratanujjalamhi;	96	
PA_anya-e12_03n:964	Patiṭṭhapetvāna jinassa dhātuṃ pūjesi rājā ratanādikehi.	96	
PA_anya-e12_03n:966	Buddhādivatthuttayameva rājā āpāṇakoṭiṃ saraṇaṃ upecca;	96	
PA_anya-e12_03n:967	Hitvā vihiṃsaṃ karuṇādhivāso ārādhayī sabbajanaṃ guṇehi.	96	
PA_anya-e12_03n:969	Kāresi nānāratanappabhāhi sahassaraṃsīṃ’va virocamānaṃ;	96	
PA_anya-e12_03n:970	Narādhipo bhattibharānurūpaṃ sucittitaṃ dhātunivesanampi.	97	
PA_anya-e12_03n:972	Vaḍḍhesi so dhātugharamhi dhātuṃ alaṅkaritvā sakalaṃ purampi;	97	
PA_anya-e12_03n:973	Sesena pūjāvidhinā atitto pūjesi raṭṭhaṃ sadhanaṃ sabhoggaṃ.	97	
PA_anya-e12_03n:975	Āmantayitvā guhasīvarājaṃ sammānitaṃ attasamaṃ karitvā;	97	
PA_anya-e12_03n:976	Dānādikaṃ puññamanekarūpaṃ saddhādhano sañciṇirājaseṭṭho.	97	
PA_anya-e12_03n:978	Tato so bhupālo kumatijanasaṃsaggamanayaṃ,	97	
PA_anya-e12_03n:979	Nirākatvā magge sugatavacanujjotasugame;	97	
PA_anya-e12_03n:980	Padhāvanto sammā saparahitasampatticaturo,	98	
PA_anya-e12_03n:981	Pasatthaṃ lokatthaṃ acari caritāvajjitajano.	98	
PA_anya-e12_03n:982	Tatiyo paricchedo.	98	
PA_anya-e12_03n:984	Carati dharaṇi pāle rājadhammesu tasmiṃ,	98	
PA_anya-e12_03n:985	Samaracaturaseno khīradhāro narindo;	98	
PA_anya-e12_03n:986	Nijabhujabalalīlā’rātidappappamāthī,	98	
PA_anya-e12_03n:987	Vibhavajanitamāno yuddhasajjo’bhigañchi.	98	
PA_anya-e12_03n:989	Karivaramatha disvā so guhādvārayātaṃ,	98	
PA_anya-e12_03n:990	Paṭibhayarahitatto sīharājā’va rājā;	99	
PA_anya-e12_03n:991	Nijanagarasamīpāyātametaṃ narindaṃ,	99	
PA_anya-e12_03n:992	Amitabalamamahoghenottharantā’bhiyāyi.	99	
PA_anya-e12_03n:994	Uditabahaḷadhūlīpāḷiruddhantaḷikkho,	99	
PA_anya-e12_03n:995	Samadavividhayodhārāvasaṃrambhabhīme;	99	
PA_anya-e12_03n:996	Nisitasarasatālīvassadhārākarāḷe,	99	
PA_anya-e12_03n:997	Ajini mahati yuddhe paṇḍuko khīradhāraṃ.	99	
PA_anya-e12_03n:999	Atha narapatiseṭṭho saṅgahetvāna raṭṭhaṃ,	99	
PA_anya-e12_03n:1000	Nija tanuja varasmiṃ rajjabhāraṃ nidhāya;	100	
PA_anya-e12_03n:1001	Sugata dasana dhātuṃ sampaṭicchāpayitvā,	100	
PA_anya-e12_03n:1002	Pahiṇi ca guhasīvaṃ sakkaritvā saraṭṭhaṃ.	100	
PA_anya-e12_03n:1004	Suviramavanīpālo saññamaṃ ajjhupeto,	100	
PA_anya-e12_03n:1005	Vividha vibhava dānāyācake tappayitvā;	100	
PA_anya-e12_03n:1006	Tidasapura samājaṃ dehabhedā payāto,	100	
PA_anya-e12_03n:1007	Kusala phalamanappaṃ patthitaṃ paccalattha.	100	
PA_anya-e12_03n:1009	Narapati guhasīvo taṃ munindassa dhātuṃ,	100	
PA_anya-e12_03n:1010	Sakapuramupanetvā sādhu sammānayanto;	101	
PA_anya-e12_03n:1011	Sugati gamana magge pāṇino yojayanto,	101	
PA_anya-e12_03n:1012	Sucarita mabhirūpaṃ sañciṇanto vihāsi.	101	
PA_anya-e12_03n:1014	Agaṇitamahimassujje nirañño tanūjo,	101	
PA_anya-e12_03n:1015	Purima vayasi yevāraddhasaddhābhiyogo;	101	
PA_anya-e12_03n:1016	Dasabala tanudhātuṃ pūjituṃ tassa rañño,	101	
PA_anya-e12_03n:1017	Puravara mupāyāto dantanāmo kumāro.	101	
PA_anya-e12_03n:1019	Guṇajanita pasādaṃ taṃ kaliṅgādhināthaṃ,	101	
PA_anya-e12_03n:1020	Nikhila guṇa nivāso so kumāro karitvā;	102	
PA_anya-e12_03n:1021	Vividha mahavidhānaṃ sādhusampādayanto,	102	
PA_anya-e12_03n:1022	Avasi sugatadhātuṃ anvahaṃ vandamāno.	102	
PA_anya-e12_03n:1024	Abhavi ca guhasīvassāvanīsassa dhitā,	102	
PA_anya-e12_03n:1025	Vikaca kuvalayakkhī haṃsakantābhiyātā;	102	
PA_anya-e12_03n:1026	Vadana jita sarojā hāridhammillabhārā,	102	
PA_anya-e12_03n:1027	Kucabharanamitaṅgi hema mālābhidhānā.	102	
PA_anya-e12_03n:1029	Akhilaguṇanidhānaṃ bandhubhāvānurūpaṃ,	102	
PA_anya-e12_03n:1030	Suvimalakulajātaṃ taṃ kumāraṃ viditvā;	103	
PA_anya-e12_03n:1031	Narapati guhasīvo attano dhītaraṃ taṃ,	103	
PA_anya-e12_03n:1032	Adadi sabahumānaṃ rājaputtassa tassa.	103	
PA_anya-e12_03n:1034	Manujapati kumāraṃ dhāturakkhādhikāre,	103	
PA_anya-e12_03n:1035	Pacuraparijanaṃ taṃ sabbathā yojayitvā;	103	
PA_anya-e12_03n:1036	Gava mahisa sahassādīhi sampīṇayitvā,	103	
PA_anya-e12_03n:1037	Saka vibhava sarikkhe issaratte ṭhapesi.	103	
PA_anya-e12_03n:1039	Samarabhuvi vinaṭṭhe khīradhāre narinde,	103	
PA_anya-e12_03n:1040	Malayavanamupetā bhāgineyyā kumārā;	104	
PA_anya-e12_03n:1041	Pabala mati mahantaṃ saṃharitvā balaggaṃ,	104	
PA_anya-e12_03n:1042	Upapuramupagañchuṃ dhātuyā gaṇhanatthaṃ.	104	
PA_anya-e12_03n:1044	Atha nagarasamīpe te nivesaṃ karitvā,	104	
PA_anya-e12_03n:1045	Savaṇakaṭukametaṃ sāsanaṃ pesayiṃsu;	104	
PA_anya-e12_03n:1046	Sugatadasanadhātuṃ dehi vā khippamamhaṃ,	104	
PA_anya-e12_03n:1047	Yasasirijananiṃ vā kīḷa saṅgāmakeḷiṃ.	104	
PA_anya-e12_03n:1049	Sapadi dharaṇipālo sāsanaṃ taṃ suṇitvā,	104	
PA_anya-e12_03n:1050	Avadi rahasi vācaṃ rājaputtassa tassa;	105	
PA_anya-e12_03n:1051	Nahi sati mama dehe dhātumaññassa dassaṃ,	105	
PA_anya-e12_03n:1052	Ahamapi yadi jetuṃ neva te sakkuṇeyyaṃ.	105	
PA_anya-e12_03n:1054	Suranara namitaṃ taṃ dantadhātuṃ gahetvā,	105	
PA_anya-e12_03n:1055	Gahita dijavilāso sīhaḷaṃ yāhi dīpaṃ;	105	
PA_anya-e12_03n:1056	Iti vacanamudāraṃ mātulassātha sutvā,	105	
PA_anya-e12_03n:1057	Tamavaca guhasīvaṃ dantanāmo kumāro.	105	
PA_anya-e12_03n:1059	Tavaca mamaca ko vā sīhaḷe bandhubhūto,	105	
PA_anya-e12_03n:1060	Jinavaraṇasaroje bhattiyutto ca kovā;	106	
PA_anya-e12_03n:1061	Jalanīdhiparatīre sīhaḷaṃ khuddadesaṃ,	106	
PA_anya-e12_03n:1062	Kathamahamatinessaṃ dantadhātuṃ jinassa.	106	
PA_anya-e12_03n:1064	Tamavadi guhasīvo bhāgineyyaṃ kumāraṃ,	106	
PA_anya-e12_03n:1065	Dasabalatanudhātu saṇṭhitā sīhaḷasmiṃ;	106	
PA_anya-e12_03n:1066	Bhavabhayahatidakkho vattate satthudhammo,	106	
PA_anya-e12_03n:1067	Gaṇanapathamatītā bhikkhavo cāvasiṃsu.	106	
PA_anya-e12_03n:1069	Mama ca piyasahāyo so mahāsena rājā,	106	
PA_anya-e12_03n:1070	Jinacaraṇasarojadvandasevābhiyutto;	107	
PA_anya-e12_03n:1071	Salilamapi ca phuṭṭhaṃ dhātuyā patthayanto,	107	
PA_anya-e12_03n:1072	Vividharatanajātaṃ pābhataṃ pesayittha.	107	
PA_anya-e12_03n:1074	Pabhavati manujindo sabbadā buddhimā so,	107	
PA_anya-e12_03n:1075	Sugatadasanadhātuṃ pūjituṃ pūjaneyyaṃ;	107	
PA_anya-e12_03n:1076	Paricitavisayamhā vippavutthaṃ bhavantaṃ,	107	
PA_anya-e12_03n:1077	Vividhavibhavadānā sādhu saṅgaṇhituñca.	107	
PA_anya-e12_03n:1079	Nija duhitupatiṃ taṃ itthamārādhayitvā,	107	
PA_anya-e12_03n:1080	Narapati guhasīvo saṅgahetvāna senaṃ;	108	
PA_anya-e12_03n:1081	Raṇadharaṇimupeto so kumārehi saddhiṃ,	108	
PA_anya-e12_03n:1082	Maraṇaparavasattaṃ ajjhagā yujjhamāno.	108	
PA_anya-e12_03n:1084	Atha narapati putto dantanāmo suṇitvā,	108	
PA_anya-e12_03n:1085	Savaṇa kaṭukametaṃ mātulassappavattiṃ;	108	
PA_anya-e12_03n:1086	Gahita dijavilāso dantadhātuṃ gahetvā,	108	
PA_anya-e12_03n:1087	Turita turita bhūto so puramhā paḷāyi.	108	
PA_anya-e12_03n:1089	Sarabhasa mupagantvā dakkhiṇaṃ cātha desaṃ,	108	
PA_anya-e12_03n:1090	Avicalitasabhāvo iddhiyā devatānaṃ;	109	
PA_anya-e12_03n:1091	Nadimatimahatiṃ so uttaritvāna puṇṇaṃ,	109	
PA_anya-e12_03n:1092	Nidahi dasanadhātuṃ vālukārāsimajjhe.	109	
PA_anya-e12_03n:1094	Puna puramupagantvā taṃ gahītaññavesaṃ,	109	
PA_anya-e12_03n:1095	Bhariyamapi gahetvā āgato tattha khippaṃ;	109	
PA_anya-e12_03n:1096	Sugatadasanadhātuṃ vālukāthupakucchiṃ,	109	
PA_anya-e12_03n:1097	Ṭhapitamupacaranto acchi gumbantarasmiṃ.	109	
PA_anya-e12_03n:1099	Sapadi nabhasi thero gacchamāno paneko,	109	
PA_anya-e12_03n:1100	Vividhakiraṇajālaṃ vālukārāsithūpā;	110	
PA_anya-e12_03n:1101	Aviraḷitamudentaṃ dhātuyā tāya disvā,	110	
PA_anya-e12_03n:1102	Paṇami sugatadhātuṃ otaritvāna tattha.	110	
PA_anya-e12_03n:1104	Munisutamatha disvā jampatī te patītā,	110	
PA_anya-e12_03n:1105	Nijagamanavidhānaṃ sabbamārocayiṃsu;	110	
PA_anya-e12_03n:1106	Dasabalatanujo so dhāturakkhā niyutto,	110	
PA_anya-e12_03n:1107	Parahitaniratatto te ubho ajjhabhāsi.	110	
PA_anya-e12_03n:1109	Dasabalatanudhātuṃ sīhaḷaṃ netha tumhe,	110	
PA_anya-e12_03n:1110	Agaṇita tanukhedā vītasārajjametaṃ;	111	
PA_anya-e12_03n:1111	Api ca gamanamagge jātamatte vighāte,	111	
PA_anya-e12_03n:1112	Saratha mamamanekopaddavacchedadakkhaṃ.	111	
PA_anya-e12_03n:1114	Iti sugatananūjo jampatīnaṃ kathetvā,	111	
PA_anya-e12_03n:1115	Puna’pi tadanurūpaṃ desayitvāna dhammaṃ;	111	
PA_anya-e12_03n:1116	Puthutaramapanetvā sokasallañca gāḷhaṃ,	111	
PA_anya-e12_03n:1117	Sakavasatimupeto antalikkhena dhīro.	111	
PA_anya-e12_03n:1119	Bhujagabhavanavāsī ninnagāyātha tassā,	111	
PA_anya-e12_03n:1120	Bhujagapati mahiddhi paṇḍuhārābhidhāno;	112	
PA_anya-e12_03n:1121	Sakapurapavaramhā nikkhamitvā caranto,	112	
PA_anya-e12_03n:1122	Samupagami tadā taṃ ṭhānamicchāvasena.	112	
PA_anya-e12_03n:1124	Vimalapulinathūpā so samuggacchamānaṃ,	112	
PA_anya-e12_03n:1125	Sasiruciramarīcijjālamālokayitvā;	112	
PA_anya-e12_03n:1126	Ṭhitamatha munidhātuṃ vālukārasigabbhe,	112	
PA_anya-e12_03n:1127	Kimidamiti sakaṅkhaṃ pekkhamāno avedi.	112	
PA_anya-e12_03n:1129	Sapadi sabahumāno so asandissamāno,	112	
PA_anya-e12_03n:1130	Ratanamayakaraṇḍaṃ dhātuyuttaṃ gilitvā;	113	
PA_anya-e12_03n:1131	Vitataputhuladeho bhogamālāhi tuṅgaṃ,	113	
PA_anya-e12_03n:1132	Kaṇakasikharirājaṃ veṭhayitvā sayittha.	113	
PA_anya-e12_03n:1134	Salilanidhisamīpaṃ jampatī gantukāmā,	113	
PA_anya-e12_03n:1135	Pulinatalagataṃ taṃ dantadhātuṃ adisvā;	113	
PA_anya-e12_03n:1136	Nayanasaliladhāraṃ sokajātaṃ kirantā,	113	
PA_anya-e12_03n:1137	Sugatasutavaraṃ taṃ taṅkhaṇe’nussariṃsu.	113	
PA_anya-e12_03n:1139	Atha sugatasuto so cintitaṃ saṃviditvā,	113	
PA_anya-e12_03n:1140	Agami savidhamesaṃ sokadinānanānaṃ;	114	
PA_anya-e12_03n:1141	Asuṇi ca jinadhātuṃ vālukārāsimajjhe,	114	
PA_anya-e12_03n:1142	Nīhitamapi adiṭṭhaṃ pūjitaṃ jampatīhi.	114	
PA_anya-e12_03n:1144	Sayitamatha yatīso dibbacakkhuppabhāvā,	114	
PA_anya-e12_03n:1145	Ratanagirinikuñje nāgarājaṃ apassi;	114	
PA_anya-e12_03n:1146	Vihagapatisarīraṃ māpayi tammuhutte,	114	
PA_anya-e12_03n:1147	Vitataputhulapakkhena’ntaḷikkhaṃ thakentaṃ.	114	
PA_anya-e12_03n:1149	Jaladhimatigabhīraṃ taṃ dvidhā so karitvā,	114	
PA_anya-e12_03n:1150	Pabalapavanavegena’ttano pakkhajena;	115	
PA_anya-e12_03n:1151	Sarabhasa mahidhāvaṃ bhīmasaṃrambhayogā,	115	
PA_anya-e12_03n:1152	Abhigami bhujagindaṃ merupāde nipannaṃ.	115	
PA_anya-e12_03n:1154	Jahitabhujagaveso taṅkhaṇe so phaṇindo,	115	
PA_anya-e12_03n:1155	Paṭibhayacakitatto saṃkhipitvāna bhoge;	115	
PA_anya-e12_03n:1156	Sarabhasa mupagantvā tassa pāde namitvā,	115	
PA_anya-e12_03n:1157	Vinayamadhuramitthaṃ taṃ munīsaṃ avoca.	115	
PA_anya-e12_03n:1159	Sakalajanahitatthaṃ eva jāyanti buddhā,	115	
PA_anya-e12_03n:1160	Bhavati janahitatthaṃ dhātumattassa pūjā;	116	
PA_anya-e12_03n:1161	Ahamapi jinadhātuṃ pūjayitvā mahagghaṃ,	116	
PA_anya-e12_03n:1162	Kusalaphalamanappaṃ sañciṇissaṃ’ti gaṇhiṃ.	116	
PA_anya-e12_03n:1164	Atha manujagaṇānaṃ saccabodhārahānaṃ,	116	
PA_anya-e12_03n:1165	Vasatibhavanamesā nīyyate sīhaḷaṃ taṃ;	116	
PA_anya-e12_03n:1166	Munivaratanudhātuṃ tena dehīti vutto,	116	
PA_anya-e12_03n:1167	Bhujagapati karaṇḍaṃ dhātugabbhaṃ adajji.	116	
PA_anya-e12_03n:1169	Vihagapatitanuṃ taṃ saṃharitvāna thero,	116	
PA_anya-e12_03n:1170	Jalacarasatabhīmā aṇṇavā uppatitvā;	117	
PA_anya-e12_03n:1171	Sakalapathavicakke rajjalakkhiṃ’va dhātuṃ,	117	
PA_anya-e12_03n:1172	Narapatitanujānaṃ jampatīnaṃ adāsi.	117	
PA_anya-e12_03n:1174	Iti katabahukāre saṃyaminde payāte,	117	
PA_anya-e12_03n:1175	Sugatadasanadhātuṃ muddhanā ubbahantā;	117	
PA_anya-e12_03n:1176	Mahati vipinadevādīhi magge payutte,	117	
PA_anya-e12_03n:1177	Vividhamahavidhāne te tato nikkhamiṃsu.	117	
PA_anya-e12_03n:1179	Mudusurabhīsamīro kaṇṭakādivyapeto,	117	
PA_anya-e12_03n:1180	Vimalapulinahārī āsī sabbattha maggo;	118	
PA_anya-e12_03n:1181	Ayanamupagate te dantadhātuppabhāvā,	118	
PA_anya-e12_03n:1182	Nigamanagaravāsī sādhu sammānayiṃsu.	118	
PA_anya-e12_03n:1184	Kusumasurabhicuṇṇākiṇṇahatthāhi niccā,	118	
PA_anya-e12_03n:1185	Sakutukamanuyātā kānane devatāhī;	118	
PA_anya-e12_03n:1186	Acalagahaṇaduggaṃ khepayitvāna maggaṃ,	118	
PA_anya-e12_03n:1187	Agamumaturitā te paṭṭanaṃ tāmalittiṃ.	118	
PA_anya-e12_03n:1189	Acalapadarabaddhaṃ suṭṭhitodārakūpaṃ,	118	
PA_anya-e12_03n:1190	Uditaputhulakāraṃ dakkhanīyāmakañca;	119	
PA_anya-e12_03n:1191	Sayamabhimatalaṅkāgāminiṃ nāvamete,	119	
PA_anya-e12_03n:1192	Sapadi samuparūḷhaṃ addasuṃ vāṇijehi.	119	
PA_anya-e12_03n:1194	Atha dijapavarā te sīhaḷaṃ gantumicchaṃ,	119	
PA_anya-e12_03n:1195	Sarabhasa mupagantvā nāvikassāvadiṃsu;	119	
PA_anya-e12_03n:1196	Sutisukhavacasā so sādhuvuttena cesaṃ,	119	
PA_anya-e12_03n:1197	Pamuditahadayo te nāvamāropayittha.	119	
PA_anya-e12_03n:1199	Jalanidhimabhirūḷhesvesu ādāya dhātuṃ,	119	
PA_anya-e12_03n:1200	Samabhavumupasannā lolakallolamālā;	120	
PA_anya-e12_03n:1201	Samasurabhimanuñño uttaro vāyi vāto,	120	
PA_anya-e12_03n:1202	Vimalarucirasobhā sabbathā’suṃ disā’pi.	120	
PA_anya-e12_03n:1204	Nabhasi asitasobhe venateyyo’va nāvā,	120	
PA_anya-e12_03n:1205	Pabalapavanavegā sattataṃ dhāvamānā;	120	
PA_anya-e12_03n:1206	Nayanavisayabhāvātītatīrācalādiṃ,	120	
PA_anya-e12_03n:1207	Pavisi jaladhimajjhaṃ pheṇapupphābhikiṇṇaṃ.	120	
PA_anya-e12_03n:1209	Atha abhavi samuddo bhīmasaṃvaṭṭavātā,	120	
PA_anya-e12_03n:1210	Bhīhatasikharikūṭākāravīcippabandho;	121	
PA_anya-e12_03n:1211	Savanabhiduraghorārāvarundhantalikkho,	121	
PA_anya-e12_03n:1212	Bhayacakitamanussakkandito sabbarattiṃ.	121	
PA_anya-e12_03n:1214	Udayasikharisīsaṃ nūtanādiccabimbe,	121	
PA_anya-e12_03n:1215	Upagatavati tassā rattiyā accayamhi;	121	
PA_anya-e12_03n:1216	Salilanidhijalaṃ taṃ santakallolamālaṃ,	121	
PA_anya-e12_03n:1217	Asitamaṇivicittaṃ koṭṭimaṃ’vāvabhāsi.	121	
PA_anya-e12_03n:1219	Atha vitataphaṇālī bhiṃsanā keci nāgā,	121	
PA_anya-e12_03n:1220	Surabhikusumahatthā keci dibbattabhāvā;	122	
PA_anya-e12_03n:1221	Ruciramaṇipadīpe keci sandhārayantā,	122	
PA_anya-e12_03n:1222	Nijasirasi karontā keci kaṇḍuppalānī.	122	
PA_anya-e12_03n:1224	Phuṭakumudakalāpe jattuneke vahantā,	122	
PA_anya-e12_03n:1225	Kaṇakakalasamālā ukkhipattā ca keci;	122	
PA_anya-e12_03n:1226	Pavanacalitaketuggāhakā keci eke,	122	
PA_anya-e12_03n:1227	Rucira kaṇaka cuṇṇāpuṇṇacaṅgoṭahatthā.	122	
PA_anya-e12_03n:1229	Salaḷitaramaṇiyaṃ keci naccaṃ karontā,	122	
PA_anya-e12_03n:1230	Salayamadhuragītaṃ gāyamānā’va keci;	123	
PA_anya-e12_03n:1231	Pacuraturiyabhaṇḍe āhanantā’va eke,	123	
PA_anya-e12_03n:1232	Munivaratanudhātuṃ pūjituṃ uṭṭhahiṃsu.	123	
PA_anya-e12_03n:1234	Rucirakacakalāpā rājakaññāya tassā,	123	
PA_anya-e12_03n:1235	Munivaradasanaṃ taṃ niggatevindulekhā;	123	
PA_anya-e12_03n:1236	Ujurajatasalākā sannibhe muñci raṃsī.	123	
PA_anya-e12_03n:1238	Atulitamanubhāvaṃ dhātuyā pekkhataṃ taṃ,	123	
PA_anya-e12_03n:1239	Pamuditahadayānaṃ taṅkhaṇe pannagānaṃ;	123	
PA_anya-e12_03n:1240	Paṭiravaharitānaṃ sādhuvādādikānaṃ,	124	
PA_anya-e12_03n:1241	Gaganamapariyantaṃ’vāsi vitthāritānaṃ.	124	
PA_anya-e12_03n:1243	Pavisi sugata dāṭhādhātu sā moḷigabbhaṃ,	124	
PA_anya-e12_03n:1244	Puna gaganatalamhā otaritvāna tassā;	124	
PA_anya-e12_03n:1245	Phaṇadharanivahā te taṃ tariṃ vārayitvā,	124	
PA_anya-e12_03n:1246	Mahamakarumudāraṃ sattarattindivaṃhi.	124	
PA_anya-e12_03n:1248	Acalamiva vimānaṃ antalikkhamhi nāvaṃ,	124	
PA_anya-e12_03n:1249	Gativirahitamamhorāsimajjhamhi disvā;	124	
PA_anya-e12_03n:1250	Bhayavilulitacittā jampatī te samaggā,	125	
PA_anya-e12_03n:1251	Dasabalatanujaṃ taṃ iddhimantaṃ sariṃsu.	125	
PA_anya-e12_03n:1253	Sapadi munisuto so cittamesaṃ viditvā,	125	
PA_anya-e12_03n:1254	Nabhasi jaladharālī maddamāno’bhigantvā;	125	
PA_anya-e12_03n:1255	Vihagapatisarīraṃ māpayitvā mahantaṃ,	125	
PA_anya-e12_03n:1256	Bhayacakitabhujaṅge te paḷāpesi khippaṃ.	125	
PA_anya-e12_03n:1258	Itthaṃ buddhisute bhujaṅgajanitaṃ bhītiṃ sametvā gate,	125	
PA_anya-e12_03n:1259	Sā nāvā pavanā pakampitadhajā tuṅgaṃ taraṅgāvaliṃ;	125	
PA_anya-e12_03n:1260	Bhīndantī gativegasā puthutaraṃ meghāvalīsannibhaṃ,	126	
PA_anya-e12_03n:1261	Laṅkāpaṭṭanamotarittha sahasā therassa tassiddhiyā.	126	
PA_anya-e12_03n:1262	Catuttho paricchedo.	126	
PA_anya-e12_03n:1264	Saṃvaccharamhi navamamhi mahādisena,	126	
PA_anya-e12_03n:1265	Puttassa kittisirimeghanarādhipassa;	126	
PA_anya-e12_03n:1266	Te jampatī tamatha paṭṭanamotaritvā,	126	
PA_anya-e12_03n:1267	Devālaye paṭivasiṃsu manobhirāme.	126	
PA_anya-e12_03n:1269	Disvāna te dvijavaro pathike nisāyaṃ,	126	
PA_anya-e12_03n:1270	Santappayittha madhurāsanapānakehi;	127	
PA_anya-e12_03n:1271	Rattikkhaye ca anurādhapurassa maggaṃ,	127	
PA_anya-e12_03n:1272	Chāyāpatīnamatha so abhivedayittha.	127	
PA_anya-e12_03n:1274	Ādāya te dasanadhātuvaraṃ jinassa,	127	
PA_anya-e12_03n:1275	Sammānitā dvijavarena’tha paṭṭanamhā;	127	
PA_anya-e12_03n:1276	Nikkhamma dūrataramaggamatikkamitvā,	127	
PA_anya-e12_03n:1277	Padvāragāmamanurādhapurassa’gañchuṃ.	127	
PA_anya-e12_03n:1279	Yaṃ dhammikaṃ naravaraṃ abhitakkayitvā,	127	
PA_anya-e12_03n:1280	Jāyāpatī visayametamupāgamiṃsu;	128	
PA_anya-e12_03n:1281	Taṃ vyādhinā samuditena mahādisena,	128	
PA_anya-e12_03n:1282	Laṅkissaraṃsucirakālakataṃ suṇiṃsu.	128	
PA_anya-e12_03n:1284	Sokena te sikharineva samuggatena,	128	
PA_anya-e12_03n:1285	Ajjhotthaṭā bahutaraṃ vilapīṃsu muḷhā;	128	
PA_anya-e12_03n:1286	Kāyiṃsu tesamatha mucchitamānasānaṃ,	128	
PA_anya-e12_03n:1287	Sabbā disā ca vidisā ca ghanandhakārā	128	
PA_anya-e12_03n:1289	Sutvāna kittisirimeghanarādhipassa,	128	
PA_anya-e12_03n:1290	Rajjeṭhitassa ratanattayamāmakattaṃ;	129	
PA_anya-e12_03n:1291	Vassena nibbutamahādahanā’va kacchā,	129	
PA_anya-e12_03n:1292	Te jampatī samabhavuṃ hatasokatāpā.	129	
PA_anya-e12_03n:1294	Sutvāna meghagirināmamahāvihāre,	129	
PA_anya-e12_03n:1295	Bhikkhussa kassaci narādhipavallabhattaṃ;	129	
PA_anya-e12_03n:1296	Tassa’ntikaṃ samupagamma katātitheyyā,	129	
PA_anya-e12_03n:1297	Dhātuppavattimavadiṃsu ubho samecca.	129	
PA_anya-e12_03n:1299	Sutvāna so munivaro dasanappavattiṃ,	129	
PA_anya-e12_03n:1300	Haṭṭho yathāmatarasena’hisittagatto;	130	
PA_anya-e12_03n:1301	Gehe sake sapadi paṭṭavitānakehi,	130	
PA_anya-e12_03n:1302	Vaḍḍhesi dhātumamalaṃ samalaṅkatamhi.	130	
PA_anya-e12_03n:1304	Tesañca jānipatikānamubhinnameso,	130	
PA_anya-e12_03n:1305	Katvāna saṅgahamuḷārataraṃ yathicchaṃ;	130	
PA_anya-e12_03n:1306	Vuttantametamabhivedayituṃ pasatthaṃ,	130	
PA_anya-e12_03n:1307	Laṅkādhipassa savidhaṃ pahiṇittha bhikkhuṃ.	130	
PA_anya-e12_03n:1309	Rājā vasantasamaye saha kāminīhi,	130	
PA_anya-e12_03n:1310	Uyyānakeḷisukha mekadine’nubhonto;	131	
PA_anya-e12_03n:1311	Āgacchamānamatha tattha sudurato’ca,	131	
PA_anya-e12_03n:1312	Taṃ vippasannamukhavaṇṇamapassi bhikkhuṃ.	131	
PA_anya-e12_03n:1314	So saṃyami samupagamma narādhipaṃ taṃ,	131	
PA_anya-e12_03n:1315	Vuttantametamabhivedayi tuṭṭhacitto;	131	
PA_anya-e12_03n:1316	Sutvāna taṃ paramapītibharaṃ vahanto,	131	
PA_anya-e12_03n:1317	Sampattacakkaratano’va ahosi rājā.	131	
PA_anya-e12_03n:1319	Laṅkissaro dvijavarā jinadantadhātu,	131	
PA_anya-e12_03n:1320	Mādāya jānipatayo ubhaye samecca;	132	
PA_anya-e12_03n:1321	Essanti laṅkamacirena itīritaṃ taṃ,	132	
PA_anya-e12_03n:1322	Nemittikassa vacanañca tathaṃ amaññi.	132	
PA_anya-e12_03n:1324	Rājā tato mahatiyā parisāya saddhiṃ,	132	
PA_anya-e12_03n:1325	Tassānurādhanagarassa puruttarāya;	132	
PA_anya-e12_03n:1326	Āsāya taṃ sapadi meghagiriṃ vihāraṃ,	132	
PA_anya-e12_03n:1327	Saddho agañchi padasā’va pasannacitto.	132	
PA_anya-e12_03n:1329	Disvā tato sugatadhātumalabbhaneyyaṃ,	132	
PA_anya-e12_03n:1330	Ānandajassunivahehi ca tārahāraṃ;	133	
PA_anya-e12_03n:1331	Siñcaṃ vidhāya paṇidhiṃ bahumānapubbaṃ,	133	
PA_anya-e12_03n:1332	Romañcakañcukadharo iti cintayittha.	133	
PA_anya-e12_03n:1334	So’haṃ anekaratanujjalamoḷidhāriṃ,	133	
PA_anya-e12_03n:1335	Pūjeyyamajja yadi duccajamuttamaṅgaṃ;	133	
PA_anya-e12_03n:1336	Lokattayekasaraṇassa tathāgatassa,	133	
PA_anya-e12_03n:1337	No dhātuyā mahamanucchavikaṃ kareyyaṃ.	133	
PA_anya-e12_03n:1339	Etaṃ pahūtaratanaṃ sadhanaṃ sabhoggaṃ,	133	
PA_anya-e12_03n:1340	Sampūjayaṃ api dharāvalayaṃ asesaṃ;	134	
PA_anya-e12_03n:1341	Pūjaṃ karomi tadanucchavikaṃ ahaṃ’ti,	134	
PA_anya-e12_03n:1342	Cinteyya kohi bhuvanesu amūḷhatitto.	134	
PA_anya-e12_03n:1344	Laṅkādhipaccamidamappataraṃ mamāsi,	134	
PA_anya-e12_03n:1345	Buddho guṇehi vividhehi pamāṇa suñño;	134	
PA_anya-e12_03n:1346	So’haṃ parittavibhavo tibhavekanāthaṃ,	134	
PA_anya-e12_03n:1347	Taṃ tādisaṃ dasabalaṃ kathamaccayissaṃ.	134	
PA_anya-e12_03n:1349	Itthaṃ punappuna tadeva vicintayanto,	134	
PA_anya-e12_03n:1350	Āpajji so dhitiyuto’pi visaññibhāvaṃ;	135	
PA_anya-e12_03n:1351	Saṃvījito sapadi cāmaramārutena,	135	
PA_anya-e12_03n:1352	Khinnena sevakajanena alattha saññaṃ.	135	
PA_anya-e12_03n:1354	Thokampi bījamatha vā abhiropayantā,	135	
PA_anya-e12_03n:1355	Medhāvino mahatiyā’pi masundharāya;	135	
PA_anya-e12_03n:1356	Kālena patta tava pupphaphaladikāni,	135	
PA_anya-e12_03n:1357	Vindanti patthitaphalāni anappakāni.	135	
PA_anya-e12_03n:1359	Evaṃ guṇehi vividhehi’pi appameyya,	135	
PA_anya-e12_03n:1360	Dhammissaramhi mahamappatarampi katvā;	136	
PA_anya-e12_03n:1361	Kālaccayena pariṇāma visesarammaṃ,	136	
PA_anya-e12_03n:1362	Saggāpavaggasukhamappaṭimaṃ labhissaṃ.	136	
PA_anya-e12_03n:1364	Itthaṃ vicintiya pamodabharātireka,	136	
PA_anya-e12_03n:1365	Sampuṇṇacandimasarikkhamukho narindo;	136	
PA_anya-e12_03n:1366	Sabbaññuno dasanadhātuvarassa tassa,	136	
PA_anya-e12_03n:1367	Pūjesi sabbamapi sīhaḷadīpametaṃ.	136	
PA_anya-e12_03n:1369	Bhikkhū’pi tepiṭaka jātakabhāṇakādi,	136	
PA_anya-e12_03n:1370	Takkagamādi kusalā api buddhimanto;	137	
PA_anya-e12_03n:1371	Vatthuttayekasaraṇā api poravaggā,	137	
PA_anya-e12_03n:1372	Kotuhalā sapadi sannipatiṃsu tattha.	137	
PA_anya-e12_03n:1374	Rājā tato mahatiya parisāya majjhe,	137	
PA_anya-e12_03n:1375	Iccabruvī munivaro hi susukkadāṭho;	137	
PA_anya-e12_03n:1376	Dāṭhā jinassa yadi osadhitārakā’va,	137	
PA_anya-e12_03n:1377	Setā bhaveyya kimayaṃ malināvabhāsā.	137	
PA_anya-e12_03n:1379	Tasmiṃ khaṇe dasanadhātu munissarassa,	137	
PA_anya-e12_03n:1380	Pakkhe pasāriya duve viya rājahaṃsī;	138	
PA_anya-e12_03n:1381	Vitthāritaṃ’suni vahā gaganaṅganamhi,	138	
PA_anya-e12_03n:1382	Āvaṭṭato chavi javena muhuttamattaṃ.	138	
PA_anya-e12_03n:1384	Paccagghamattharaṇakaṃ sitamattharitvā,	138	
PA_anya-e12_03n:1385	Bhaddāsanamhi vinidhāya munindadhātuṃ;	138	
PA_anya-e12_03n:1386	Taṃ jātipupphanikarena thakesi rājā,	138	
PA_anya-e12_03n:1387	Vassaccayambudharakūṭasamappabhena.	138	
PA_anya-e12_03n:1389	Uggamma khippamatha dhātu munissarassa,	138	
PA_anya-e12_03n:1390	Sā puppharāsisikharamhi patiṭṭhahitvā;	139	
PA_anya-e12_03n:1391	Raṃsīhi duddhadhavalehi virocamānā,	139	
PA_anya-e12_03n:1392	Sampassataṃ animise nayane akāsi.	139	
PA_anya-e12_03n:1394	Taṃ dhātumāsanagatamhi patiṭṭhapetvā,	139	
PA_anya-e12_03n:1395	Khīrodaeṇepaṭalappaṭime dukuḷe;	139	
PA_anya-e12_03n:1396	Chādesi sāṭakasatehi mahārahehi,	139	
PA_anya-e12_03n:1397	Bhiyyo’pi so upaparikkhitukāmatāya.	139	
PA_anya-e12_03n:1399	Abbhuggatā sapadi vatthasatāni bhetvā,	139	
PA_anya-e12_03n:1400	Setambudodaraviniggatacandimā’va;	140	
PA_anya-e12_03n:1401	Ṭhatvāna sā upari tesamabhāsayittha,	140	
PA_anya-e12_03n:1402	Raṃsīhi kundavisadehi disā samantā	140	
PA_anya-e12_03n:1404	Tasmiṃ khaṇe vasumatī saha bhūdharehi,	140	
PA_anya-e12_03n:1405	Gajjittha sādhuvacanaṃ’va samuggirantī;	140	
PA_anya-e12_03n:1406	Taṃ abbhūtaṃ viya samekkhitumamburāsi,	140	
PA_anya-e12_03n:1407	So niccalo abhavi santataraṅgabāhu.	140	
PA_anya-e12_03n:1409	Mattebhakampitasupupaphitasālato’va,	140	
PA_anya-e12_03n:1410	Bhassiṃsu dibbakusumāni’pi antaḷikkhā;	141	
PA_anya-e12_03n:1411	Naccesu cāturiyayamacchariyaṃ janassa,	141	
PA_anya-e12_03n:1412	Sandassayiṃsu gagane surasundarī’pi.	141	
PA_anya-e12_03n:1414	Ānandasañjanitatāraravābhirāmaṃ,	141	
PA_anya-e12_03n:1415	Gāyiṃsu gītamamatāsanagāyakā’pi;	141	
PA_anya-e12_03n:1416	Muñciṃsu dibbaturiyāni’pi vāditāni,	141	
PA_anya-e12_03n:1417	Gambhīramuccamadhuraṃ dviguṇaṃ ninādaṃ.	141	
PA_anya-e12_03n:1419	Saṃsibbitaṃ rajatarajjusatānukārī,	141	
PA_anya-e12_03n:1420	Dhārāsatehi vasudhambaramambudena;	142	
PA_anya-e12_03n:1421	Sabbā disā jaladakuṭamahagaghiyesu,	142	
PA_anya-e12_03n:1422	Dittācirajjutipadīpasatāvabhāsā.	142	
PA_anya-e12_03n:1424	Ādhuyamāna malayāvala kānananto,	142	
PA_anya-e12_03n:1425	Samathulla pupphaja parāgaharābhihāri;	142	
PA_anya-e12_03n:1426	Sedoda bindugaṇa saṃharaṇappavīṇo,	142	
PA_anya-e12_03n:1427	Mandaṃ avāsi sisiro api gandhavāho.	142	
PA_anya-e12_03n:1429	Rājā tamabbhutamavekkhiya pāṭihīraṃ,	142	
PA_anya-e12_03n:1430	Lokussavaṃ bahutarañca adiṭṭhapubbaṃ;	143	
PA_anya-e12_03n:1431	Cipphāritakkhiyugalo paramappamodā,	143	
PA_anya-e12_03n:1432	Pūjaṃ karittha mahatiṃ ratanādikehi.	143	
PA_anya-e12_03n:1434	So dhātumattasirasā’tha samubbahanto,	143	
PA_anya-e12_03n:1435	Ṭhatvā samussita sitātapavāraṇamhi;	143	
PA_anya-e12_03n:1436	Cittatthare rathavare sitavājiyutte,	143	
PA_anya-e12_03n:1437	Lakkhinidhānanurādhapuraṃ pavekkhi.	143	
PA_anya-e12_03n:1439	Devinda mandira same samalaṅkatamhi,	143	
PA_anya-e12_03n:1440	Rājā sakamhi bhavane atulānubhāvo;	144	
PA_anya-e12_03n:1441	Sīhāsane paṭika kojava santhatamhi,	144	
PA_anya-e12_03n:1442	Dhātuṃ ṭhapesi munino sasitātapatte.	144	
PA_anya-e12_03n:1444	Anto’va bhumipati dhātugharaṃ mahagghaṃ,	144	
PA_anya-e12_03n:1445	Katvāna tattha vinidhāya munindadhātuṃ;	144	
PA_anya-e12_03n:1446	Sampūjayittha vividhehi upāyanehi,	144	
PA_anya-e12_03n:1447	Rattīndivaṃ tidivamokkha sukhābhikaṅkhī.	144	
PA_anya-e12_03n:1449	Tesañca jānipatikānamubhinnameva,	144	
PA_anya-e12_03n:1450	Tuṭṭho bahūni ratanābharaṇādikāni;	145	
PA_anya-e12_03n:1451	Gāmeca issarakuleka nīvāsabhute,	145	
PA_anya-e12_03n:1452	Datvāna saṅgahamakāsi tisīhaḷindo.	145	
PA_anya-e12_03n:1454	Saṅgamma jānapada negama nāgarādī,	145	
PA_anya-e12_03n:1455	Ukkaṇṭhitā sugatadhātumapassamānā;	145	
PA_anya-e12_03n:1456	Lokuttamassa caritāni abhitthavantā,	145	
PA_anya-e12_03n:1457	Ugghosayiṃsu dharaṇīpatisannidhāni;	145	
PA_anya-e12_03n:1458	Dhammissaro sakalalokahitāya loke,	145	
PA_anya-e12_03n:1459	Jāyittha sabbajanatāhitamācarittha;	145	
PA_anya-e12_03n:1460	Vitthāritā bahujanassa hitāya dhātu,	146	
PA_anya-e12_03n:1461	Icchāma dhātumabhipūjayituṃ mayampi.	146	
PA_anya-e12_03n:1463	So sannipātiya mahīpati bhikkhusaṅgha,	146	
PA_anya-e12_03n:1464	Mārāmavāsimanurādhapuropakaṇṭhe;	146	
PA_anya-e12_03n:1465	Ajjhāsayaṃ tamabhivedayi satthudhātu,	146	
PA_anya-e12_03n:1466	Pūjāya sannipatitassa mahājanassa.	146	
PA_anya-e12_03n:1468	Thero tahiṃ mahati bhikkhugaṇe paneko,	146	
PA_anya-e12_03n:1469	Medhābalena asamo karuṇādhivāso;	146	
PA_anya-e12_03n:1470	Evaṃ tisīhaḷapatissa mahāmatissa,	147	
PA_anya-e12_03n:1471	Lokatthacāracaturassa nivedayittha.	147	
PA_anya-e12_03n:1473	Yo ācareyya anujīvijanassa atthaṃ,	147	
PA_anya-e12_03n:1474	Eso bhave’nucarito mahataṃ sabhāvo;	147	
PA_anya-e12_03n:1475	Dhātuṃ vasantasamaye bahi nīharitvā,	147	
PA_anya-e12_03n:1476	Dassehi puññamabhipatthayataṃ janānaṃ.	147	
PA_anya-e12_03n:1478	Sutvāna saṃyamivarassa subhāsitāni,	147	
PA_anya-e12_03n:1479	Pucchittha so naravaro puna bhikkhusaṅghaṃ;	147	
PA_anya-e12_03n:1480	Dhātuṃ namassitumanena mahājanena,	148	
PA_anya-e12_03n:1481	Ṭhānaṃ kimettha ramaṇīyataraṃ siyā’ti.	148	
PA_anya-e12_03n:1483	Sabbe’pi te atha nikāya nivāsi bhikkhū,	148	
PA_anya-e12_03n:1484	Ṭhānaṃ sakaṃ sakama vaṇṇayumādarena;	148	
PA_anya-e12_03n:1485	Aññoññabhinnavacanesu ca tesu rājā,	148	
PA_anya-e12_03n:1486	Nevābhinandi na paṭikkhipi kiñcivākyaṃ.	148	
PA_anya-e12_03n:1488	Majjhattatānugatamānasatāya kintu,	148	
PA_anya-e12_03n:1489	Rājā avo ca puna bhikkhugaṇassa majjhe;	148	
PA_anya-e12_03n:1490	Attānurūpamayameva munindadhātu,	149	
PA_anya-e12_03n:1491	Ṭhānaṃ khaṇena sayameva gamissatīti.	149	
PA_anya-e12_03n:1493	Rājā tato bhavanameva sakaṃ upecca,	149	
PA_anya-e12_03n:1494	Dhātuppaṇāmamabhipatthayataṃ janānaṃ;	149	
PA_anya-e12_03n:1495	Khippaṃmukhambujavanānī vikāsayanto,	149	
PA_anya-e12_03n:1496	Sajjetumāha nagarañca vihāramaggaṃ.	149	
PA_anya-e12_03n:1498	Sammajjitā salila sevana santadhūlī,	149	
PA_anya-e12_03n:1499	Racchā tadā’si pulinattharaṇābhirāmā;	149	
PA_anya-e12_03n:1500	Ussāpitāni kaṇakādivicittitāni,	150	
PA_anya-e12_03n:1501	Vyagghādi rūpakhacitāni ca toraṇāni.	150	
PA_anya-e12_03n:1503	Chāyā nivārita virocana raṃsitāpā,	150	
PA_anya-e12_03n:1504	Naccaṃ’va dassayati vātadhūtā dhajāli;	150	
PA_anya-e12_03n:1505	Vīthi vasantavanarāji samānavaṇṇā,	150	
PA_anya-e12_03n:1506	Jātā sujātakadalītarumālikāhi.	150	
PA_anya-e12_03n:1508	Saṃsūcayanti ca sataṃ navapuṇṇakumbhā,	150	
PA_anya-e12_03n:1509	Saggāpavaggasukhamicchitamijjhatīti;	150	
PA_anya-e12_03n:1510	Kappurasāratagarāgarusambhavehi,	151	
PA_anya-e12_03n:1511	Dhūpehi duddinamatho sudinaṃ ahosi.	151	
PA_anya-e12_03n:1513	Olambamānasitamuttakajālakāni,	151	
PA_anya-e12_03n:1514	Sajjāpitāni vividhāni ca maṇḍapāni;	151	
PA_anya-e12_03n:1515	Sampāditāni ca tahiṃ kusumagaghikāni,	151	
PA_anya-e12_03n:1516	Āmoda luddha madhupāvali kujitāni.	151	
PA_anya-e12_03n:1518	Gacchiṃsu keci gahitussava vesasobhā,	151	
PA_anya-e12_03n:1519	Eke samuggaparipuritapupphahatthā;	151	
PA_anya-e12_03n:1520	Aññe janā surabhicuṇṇabharaṃ vahantā,	152	
PA_anya-e12_03n:1521	Tatthetare dhatavicittamahātapattā.	152	
PA_anya-e12_03n:1523	Laṅkissaro’tha sasipaṇḍaravājiyutte,	152	
PA_anya-e12_03n:1524	Ujjotite rathavare ratanappabhāhi;	152	
PA_anya-e12_03n:1525	Dhātuṃ tilokatilakassa patiṭṭhapetvā,	152	
PA_anya-e12_03n:1526	Etaṃ avoca vacanaṃ paṇipātapubbaṃ.	152	
PA_anya-e12_03n:1528	Sambodhiyā iva munissara bodhimaṇḍaṃ,	152	
PA_anya-e12_03n:1529	Gaṇḍambarukkhamiva titthiyamaddanāya;	152	
PA_anya-e12_03n:1530	Dhammañca saṃvibhajituṃ migadāyamajja,	153	
PA_anya-e12_03n:1531	Pūjānurūpamupagaccha sayaṃ padesaṃ.	153	
PA_anya-e12_03n:1533	Rājā tato samucitācaraṇesu dakkho,	153	
PA_anya-e12_03n:1534	Vissajji phussarathamaṭṭhitasārathiṃ taṃ;	153	
PA_anya-e12_03n:1535	Pacchā sayaṃ mahatiyā parisāya saddhiṃ,	153	
PA_anya-e12_03n:1536	Pūjāvisesamasamaṃ agamā karonto.	153	
PA_anya-e12_03n:1538	Ukkuṭṭhinādavisarena mahājanassa,	153	
PA_anya-e12_03n:1539	Hesāravena visaṭena turaṅgamānaṃ;	153	
PA_anya-e12_03n:1540	Bherīravena mahatā kari gajjitena,	154	
PA_anya-e12_03n:1541	Uddāmasāgara samaṃ nagaraṃ ahosi.	154	
PA_anya-e12_03n:1543	Āmoditā ubhayavīthigatā kulitthi,	154	
PA_anya-e12_03n:1544	Vātāyanehi kanakābharaṇe khipiṃsu;	154	
PA_anya-e12_03n:1545	Sabbatthakaṃ kusumavassamavassayiṃsu,	154	
PA_anya-e12_03n:1546	Celāniceva bhamayiṃsunijuttamaṅge.	154	
PA_anya-e12_03n:1548	Pācīnagopurasamīpamupāgatamhi,	154	
PA_anya-e12_03n:1549	Tasmiṃ rathe jaladhipiṭṭhigate’va pote;	154	
PA_anya-e12_03n:1550	Tuṭṭhā tahiṃ yatigaṇā manujā ca sabbe,	155	
PA_anya-e12_03n:1551	Sampujayiṃsu vividhehi upāyanehi.	155	
PA_anya-e12_03n:1553	Katvā padakkhiṇamatho puramuttarena,	155	
PA_anya-e12_03n:1554	Dvārena so rathavaro bahi nikkhamitvā;	155	
PA_anya-e12_03n:1555	Ṭhāne mahindaminudhammakathāpavitte,	155	
PA_anya-e12_03n:1556	Aṭṭhāsi titthagamitā iva bhaṇḍanāvā.	155	
PA_anya-e12_03n:1558	Ṭhāne tahiṃ dasanadhātuvaraṃ jinassa,	155	
PA_anya-e12_03n:1559	Laṅkissaro ratanavittakaraṇḍagabbhā;	155	
PA_anya-e12_03n:1560	Sañjhāghanā iva vidhuṃ bahinīharitvā,	156	
PA_anya-e12_03n:1561	Dassesi jānapada negama nāgarānaṃ.	156	
PA_anya-e12_03n:1563	Tasmiṃ jane sapadi ābharaṇādivassa,	156	
PA_anya-e12_03n:1564	Maccantapītibharite abhivassayante;	156	
PA_anya-e12_03n:1565	Sānandivandijanamaṅgalagītakehi,	156	
PA_anya-e12_03n:1566	Sampāditesu mukharesu disāmukhesu.	156	
PA_anya-e12_03n:1568	Hatthāravindanivahesu mahājanassa,	156	
PA_anya-e12_03n:1569	Candodaye’ca mukulattanamāgatesu;	156	
PA_anya-e12_03n:1570	Brahmāmarādijanitāmita sādhuvāde,	157	
PA_anya-e12_03n:1571	Tārāpathamhi bhuvanodara mottharante.	157	
PA_anya-e12_03n:1573	Sādantadhātu sasikhaṇḍa samānavaṇṇā,	157	
PA_anya-e12_03n:1574	Raṃsīhi kunda navacandana paṇḍarehi;	157	
PA_anya-e12_03n:1575	Pāsāda gopura siluccaya pādapādiṃ,	157	
PA_anya-e12_03n:1576	Niddhota rūpiyamayaṃ’va akā khaṇena.	157	
PA_anya-e12_03n:1578	Taṃ pāṭihāriya macintiya maccuḷāraṃ,	157	
PA_anya-e12_03n:1579	Disvāna ke tahīmahesu mahaṭṭhalomā;	157	
PA_anya-e12_03n:1580	Kevā’nayuṃ sakasakābharaṇāni gehaṃ,	158	
PA_anya-e12_03n:1581	Kevā na attapaṭilābhamavaṇṇayiṃsu.	158	
PA_anya-e12_03n:1583	Ke nojahiṃsu sakadiṭṭhimalānubaddhaṃ,	158	
PA_anya-e12_03n:1584	Ke vā na buddhamahimaṃ abhipatthayiṃsu;	158	
PA_anya-e12_03n:1585	Ke nāma macchariyapāsavasā ahesuṃ,	158	
PA_anya-e12_03n:1586	Vatthuttayañca saraṇaṃ nagamiṃsu kevā.	158	
PA_anya-e12_03n:1588	Laṅkissaro’pi navalakkha paribbayena,	158	
PA_anya-e12_03n:1589	Sabbaññudhātumatulaṃ abhipūjayitvā;	158	
PA_anya-e12_03n:1590	Taṃ dantadhātubhavanaṃ puna vaḍḍhayitvā,	159	
PA_anya-e12_03n:1591	Antepuramhi paṭivāsaramaccayittha.	159	
PA_anya-e12_03n:1593	Dhātuṃ vihāramahayuttarameva netvā,	159	
PA_anya-e12_03n:1594	Pūjaṃ vidhātumanuvaccharamevarūpaṃ;	159	
PA_anya-e12_03n:1595	Rājā’tha kittisirimeghasamavhayo so,	159	
PA_anya-e12_03n:1596	Vārittalekha mabhilekhayi saccasandho.	159	
PA_anya-e12_03n:1598	Vārittametamitare’pi pavattayantā,	159	
PA_anya-e12_03n:1599	Te buddhadāsapamukhā vasudhādhināthā;	159	
PA_anya-e12_03n:1600	Saddhādayādhikaguṇābharaṇābhirāmā,	160	
PA_anya-e12_03n:1601	Taṃ sakkariṃsu bahudhā jinadantadhātuṃ.	160	
PA_anya-e12_03n:1603	Satthārā sambhatatthaṃ purimatarabhave sampajānaṃ pajānaṃ,	160	
PA_anya-e12_03n:1604	Sambodhiṃ tassa sabbāsavavigamakariṃ saddahanto’dahanto;	160	
PA_anya-e12_03n:1605	Sotaṃ tassa’ggadhamme nipuṇamati sataṃ saṅgamesaṅgamesaṃ,	160	
PA_anya-e12_03n:1606	Nibbāṇaṃ santamicche tibhavabhayapariccāgahetuṃ gahetuṃ.	160	
PA_anya-e12_03n:1607	Pañcamo paricchedo.	160	
PA_anya-e12_03n:1609	Yo candagomi racitevarasaddasatthe,	160	
PA_anya-e12_03n:1610	Ṭīkaṃ pasatthamakarittha ca pañcikāya;	161	
PA_anya-e12_03n:1611	Buddhappabhāvajana niṃca akā samanta,	161	
PA_anya-e12_03n:1612	Pāsādikāya vinayaṭṭhakathāya ṭīkaṃ.	161	
PA_anya-e12_03n:1614	Aṅguttarāgamavaraṭṭhakathāya ṭīkaṃ,	161	
PA_anya-e12_03n:1615	Sammobhavibbhama vighātakariṃ akāsi;	161	
PA_anya-e12_03n:1616	Atthāya saṃyamigaṇassa padhānikassa,	161	
PA_anya-e12_03n:1617	Ganthaṃ akā vinayasaṅgahanāmadheyyaṃ.	161	
PA_anya-e12_03n:1619	Santindriyassapaṭipatti parāyaṇassa,	161	
PA_anya-e12_03n:1620	Sallekha vutti niratassa samāhitassa;	162	
PA_anya-e12_03n:1621	Appicchatādi guṇayoga vibhusanassa,	162	
PA_anya-e12_03n:1622	Sambuddhasāsanamahodayakāraṇassa.	162	
PA_anya-e12_03n:1624	Sabbesuācariyataṃ paramaṃ gatassa,	162	
PA_anya-e12_03n:1625	Satthesu sabbasamayantara kovidassa;	162	
PA_anya-e12_03n:1626	Sissenasāritanujassa mahādisāmi.	162	
PA_anya-e12_03n:1628	Suddhanvayena karuṇādiguṇodayena,	162	
PA_anya-e12_03n:1629	Takkāgamādi kusalena visāradena;	162	
PA_anya-e12_03n:1630	Sabbattha patthaṭa sudhākararaṃsijāla,	163	
PA_anya-e12_03n:1631	Saṅkāsakittivisarena parikkhakena.	163	
PA_anya-e12_03n:1633	Saddhādhanena sakhilena ca dhammakitti,	163	
PA_anya-e12_03n:1634	Nāmena rājagarunā cariyena eso;	163	
PA_anya-e12_03n:1635	Sotuppasādajanano jinadantadhātu,	163	
PA_anya-e12_03n:1636	Vaṃso kato nikhiladassipabhāvadīpo.	163	
PA_anya-e12_03n:1638	Dhammo pavattatu cirāya munissarassa,	163	
PA_anya-e12_03n:1639	Dhamme ṭhitā vasumatīpatayo bhavantu;	163	
PA_anya-e12_03n:1640	Kāle pavassatu ghano nikhilā pajā’pi,	164	
PA_anya-e12_03n:1641	Aññoññamettipaṭilābhasukhaṃ labhantu.	164	
