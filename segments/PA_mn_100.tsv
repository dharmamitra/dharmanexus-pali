segmentnr	original	folio	analyzed
PA_mn_100:0.1	Majjhima Nikāya 100	0	
PA_mn_100:0.2	Saṅgāravasutta	0	
PA_mn_100:1.1	Evaṁ me sutaṁ—	1	
PA_mn_100:1.2	ekaṁ samayaṁ bhagavā kosalesu cārikaṁ carati mahatā bhikkhusaṅghena saddhiṁ.	1	
PA_mn_100:2.1	Tena kho pana samayena dhanañjānī nāma brāhmaṇī cañcalikappe paṭivasati abhippasannā buddhe ca dhamme ca saṅghe ca.	2	
PA_mn_100:2.2	Atha kho dhanañjānī brāhmaṇī upakkhalitvā tikkhattuṁ udānaṁ udānesi:	2	
PA_mn_100:2.3	“Namo tassa bhagavato arahato sammāsambuddhassa.	2	
PA_mn_100:2.4	Namo tassa bhagavato arahato sammāsambuddhassa.	2	
PA_mn_100:2.5	Namo tassa bhagavato arahato sammāsambuddhassā”ti.	2	
PA_mn_100:3.1_0	Tena kho pana samayena saṅgāravo nāma māṇavo cañcalikappe paṭivasati tiṇṇaṁ vedānaṁ	3	
PA_mn_100:3.1_1	pāragū sanighaṇḍukeṭubhānaṁ sākkharappabhedānaṁ itihāsapañcamānaṁ, padako, veyyākaraṇo,	3	
PA_mn_100:3.1_2	lokāyatamahāpurisalakkhaṇesu anavayo.	3	
PA_mn_100:3.2	Assosi kho saṅgāravo māṇavo dhanañjāniyā brāhmaṇiyā evaṁ vācaṁ bhāsamānāya.	3	
PA_mn_100:3.3	Sutvā dhanañjāniṁ brāhmaṇiṁ etadavoca:	3	
PA_mn_100:3.4	“avabhūtāva ayaṁ dhanañjānī brāhmaṇī, parabhūtāva ayaṁ dhanañjānī brāhmaṇī, vijjamānānaṁ tevijjānaṁ brāhmaṇānaṁ, atha ca pana tassa muṇḍakassa samaṇakassa vaṇṇaṁ bhāsissatī”ti.	3	
PA_mn_100:3.5	“Na hi pana tvaṁ, tāta bhadramukha, tassa bhagavato sīlapaññāṇaṁ jānāsi.	3	
PA_mn_100:3.6	Sace tvaṁ, tāta bhadramukha, tassa bhagavato sīlapaññāṇaṁ jāneyyāsi, na tvaṁ, tāta bhadramukha, taṁ bhagavantaṁ akkositabbaṁ paribhāsitabbaṁ maññeyyāsī”ti.	3	
PA_mn_100:3.7	“Tena hi, bhoti, yadā samaṇo gotamo cañcalikappaṁ anuppatto hoti atha me āroceyyāsī”ti.	3	
PA_mn_100:3.8	“Evaṁ, bhadramukhā”ti kho dhanañjānī brāhmaṇī saṅgāravassa māṇavassa paccassosi.	3	
PA_mn_100:4.1	Atha kho bhagavā kosalesu anupubbena cārikaṁ caramāno yena cañcalikappaṁ tadavasari.	4	
PA_mn_100:4.2	Tatra sudaṁ bhagavā cañcalikappe viharati todeyyānaṁ brāhmaṇānaṁ ambavane.	4	
PA_mn_100:5.1	Assosi kho dhanañjānī brāhmaṇī: “bhagavā kira cañcalikappaṁ anuppatto, cañcalikappe viharati todeyyānaṁ brāhmaṇānaṁ ambavane”ti.	5	
PA_mn_100:5.2	Atha kho dhanañjānī brāhmaṇī yena saṅgāravo māṇavo tenupasaṅkami; upasaṅkamitvā saṅgāravaṁ māṇavaṁ etadavoca:	5	
PA_mn_100:5.3	“ayaṁ, tāta bhadramukha, so bhagavā cañcalikappaṁ anuppatto, cañcalikappe viharati todeyyānaṁ brāhmaṇānaṁ ambavane.	5	
PA_mn_100:5.4	Yassadāni, tāta bhadramukha, kālaṁ maññasī”ti.	5	
PA_mn_100:5.5	“Evaṁ, bho”ti kho saṅgāravo māṇavo dhanañjāniyā brāhmaṇiyā paṭissutvā yena bhagavā tenupasaṅkami; upasaṅkamitvā bhagavatā saddhiṁ sammodi.	5	
PA_mn_100:5.6	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho saṅgāravo māṇavo bhagavantaṁ etadavoca:	5	
PA_mn_100:6.1	“Santi kho, bho gotama, eke samaṇabrāhmaṇā diṭṭhadhammābhiññāvosānapāramippattā, ādibrahmacariyaṁ paṭijānanti.	6	
PA_mn_100:6.2	Tatra, bho gotama, ye te samaṇabrāhmaṇā diṭṭhadhammābhiññāvosānapāramippattā, ādibrahmacariyaṁ paṭijānanti, tesaṁ bhavaṁ gotamo katamo”ti?	6	
PA_mn_100:7.1	“Diṭṭhadhammābhiññāvosānapāramippattānaṁ, ādibrahmacariyaṁ paṭijānantānampi kho ahaṁ, bhāradvāja, vemattaṁ vadāmi.	7	
PA_mn_100:7.2	Santi, bhāradvāja, eke samaṇabrāhmaṇā anussavikā.	7	
PA_mn_100:7.3	Te anussavena diṭṭhadhammābhiññāvosānapāramippattā, ādibrahmacariyaṁ paṭijānanti;	7	
PA_mn_100:7.4	seyyathāpi brāhmaṇā tevijjā.	7	
PA_mn_100:7.5	Santi pana, bhāradvāja, eke samaṇabrāhmaṇā kevalaṁ saddhāmattakena diṭṭhadhammābhiññāvosānapāramippattā, ādibrahmacariyaṁ paṭijānanti;	7	
PA_mn_100:7.6	seyyathāpi takkī vīmaṁsī.	7	
PA_mn_100:7.7	Santi, bhāradvāja, eke samaṇabrāhmaṇā pubbe ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā, ādibrahmacariyaṁ paṭijānanti.	7	
PA_mn_100:7.8	Tatra, bhāradvāja, ye te samaṇabrāhmaṇā pubbe ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā, ādibrahmacariyaṁ paṭijānanti, tesāhamasmi.	7	
PA_mn_100:8.1_0	Tadamināpetaṁ, bhāradvāja, pariyāyena veditabbaṁ, yathā ye te samaṇabrāhmaṇā pubbe	8	
PA_mn_100:8.1_1	ananussutesu dhammesu sāmaṁyeva dhammaṁ abhiññāya diṭṭhadhammābhiññāvosānapāramippattā,	8	
PA_mn_100:8.1_2	ādibrahmacariyaṁ paṭijānanti, tesāhamasmi.	8	
PA_mn_100:9.1	Idha me, bhāradvāja, pubbeva sambodhā anabhisambuddhassa bodhisattasseva sato etadahosi:	9	
PA_mn_100:9.2	‘sambādho gharāvāso rajāpatho, abbhokāso pabbajjā.	9	
PA_mn_100:9.3	Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.	9	
PA_mn_100:9.4	Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan’ti.	9	
PA_mn_100:9.5_0	So kho ahaṁ, bhāradvāja, aparena samayena daharova samāno susukāḷakeso bhadrena yobbanena	9	
PA_mn_100:9.5_1	samannāgato paṭhamena vayasā akāmakānaṁ mātāpitūnaṁ assumukhānaṁ rudantānaṁ kesamassuṁ	9	
PA_mn_100:9.5_2	ohāretvā kāsāyāni vatthāni acchādetvā agārasmā anagāriyaṁ pabbajiṁ.	9	
PA_mn_100:9.6	So evaṁ pabbajito samāno kiṅkusalagavesī anuttaraṁ santivarapadaṁ pariyesamāno yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:	9	
PA_mn_100:9.7	‘icchāmahaṁ, āvuso kālāma, imasmiṁ dhammavinaye brahmacariyaṁ caritun’ti.	9	
PA_mn_100:9.8	Evaṁ vutte, bhāradvāja, āḷāro kālāmo maṁ etadavoca:	9	
PA_mn_100:9.9	‘viharatāyasmā.	9	
PA_mn_100:9.10	Tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.	9	
PA_mn_100:9.11	So kho ahaṁ, bhāradvāja, nacirasseva khippameva taṁ dhammaṁ pariyāpuṇiṁ.	9	
PA_mn_100:9.12	So kho ahaṁ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca.	9	
PA_mn_100:9.13	Tassa mayhaṁ, bhāradvāja, etadahosi:	9	
PA_mn_100:9.14	‘na kho āḷāro kālāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedeti;	9	
PA_mn_100:9.15	addhā āḷāro kālāmo imaṁ dhammaṁ jānaṁ passaṁ viharatī’ti.	9	
PA_mn_100:10.1	Atha khvāhaṁ, bhāradvāja, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:	10	
PA_mn_100:10.2	‘kittāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?	10	
PA_mn_100:10.3	Evaṁ vutte, bhāradvāja, āḷāro kālāmo ākiñcaññāyatanaṁ pavedesi.	10	
PA_mn_100:10.4	Tassa mayhaṁ, bhāradvāja, etadahosi:	10	
PA_mn_100:10.5	‘na kho āḷārasseva kālāmassa atthi saddhā, mayhampatthi saddhā;	10	
PA_mn_100:10.6	na kho āḷārasseva kālāmassa atthi vīriyaṁ …pe…	10	
PA_mn_100:10.7	sati …	10	
PA_mn_100:10.8	samādhi …	10	
PA_mn_100:10.9	paññā, mayhampatthi paññā.	10	
PA_mn_100:10.10	Yannūnāhaṁ yaṁ dhammaṁ āḷāro kālāmo sayaṁ abhiññā sacchikatvā upasampajja viharāmīti pavedeti tassa dhammassa sacchikiriyāya padaheyyan’ti.	10	
PA_mn_100:10.11	So kho ahaṁ, bhāradvāja, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.	10	
PA_mn_100:10.12	Atha khvāhaṁ, bhāradvāja, yena āḷāro kālāmo tenupasaṅkamiṁ; upasaṅkamitvā āḷāraṁ kālāmaṁ etadavocaṁ:	10	
PA_mn_100:10.13	‘ettāvatā no, āvuso kālāma, imaṁ dhammaṁ sayaṁ abhiññā sacchikatvā upasampajja pavedesī’ti?	10	
PA_mn_100:10.14	‘Ettāvatā kho ahaṁ, āvuso, imaṁ dhammaṁ sayaṁ abhiññā sacchikatvā upasampajja pavedemī’ti.	10	
PA_mn_100:10.15	‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.	10	
PA_mn_100:10.16	‘Lābhā no, āvuso, suladdhaṁ no, āvuso,	10	
PA_mn_100:10.17	ye mayaṁ āyasmantaṁ tādisaṁ sabrahmacāriṁ passāma.	10	
PA_mn_100:10.18	Iti yāhaṁ dhammaṁ sayaṁ abhiññā sacchikatvā upasampajja pavedemi taṁ tvaṁ dhammaṁ sayaṁ abhiññā sacchikatvā upasampajja viharasi;	10	
PA_mn_100:10.19	yaṁ tvaṁ dhammaṁ sayaṁ abhiññā sacchikatvā upasampajja viharasi tamahaṁ dhammaṁ sayaṁ abhiññā sacchikatvā upasampajja pavedemi.	10	
PA_mn_100:10.20	Iti yāhaṁ dhammaṁ jānāmi taṁ tvaṁ dhammaṁ jānāsi, yaṁ tvaṁ dhammaṁ jānāsi tamahaṁ dhammaṁ jānāmi.	10	
PA_mn_100:10.21	Iti yādiso ahaṁ tādiso tuvaṁ, yādiso tuvaṁ tādiso ahaṁ.	10	
PA_mn_100:10.22	Ehi dāni, āvuso, ubhova santā imaṁ gaṇaṁ pariharāmā’ti.	10	
PA_mn_100:10.23	Iti kho, bhāradvāja, āḷāro kālāmo ācariyo me samāno attano antevāsiṁ maṁ samānaṁ attanā samasamaṁ ṭhapesi, uḷārāya ca maṁ pūjāya pūjesi.	10	
PA_mn_100:10.24	Tassa mayhaṁ, bhāradvāja, etadahosi:	10	
PA_mn_100:10.25	‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva ākiñcaññāyatanūpapattiyā’ti.	10	
PA_mn_100:10.26	So kho ahaṁ, bhāradvāja, taṁ dhammaṁ analaṅkaritvā tasmā dhammā nibbijja apakkamiṁ.	10	
PA_mn_100:11.1	So kho ahaṁ, bhāradvāja, kiṅkusalagavesī anuttaraṁ santivarapadaṁ pariyesamāno yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:	11	
PA_mn_100:11.2	‘icchāmahaṁ, āvuso, imasmiṁ dhammavinaye brahmacariyaṁ caritun’ti.	11	
PA_mn_100:11.3	Evaṁ vutte, bhāradvāja, udako rāmaputto maṁ etadavoca:	11	
PA_mn_100:11.4	‘viharatāyasmā.	11	
PA_mn_100:11.5	Tādiso ayaṁ dhammo yattha viññū puriso nacirasseva sakaṁ ācariyakaṁ sayaṁ abhiññā sacchikatvā upasampajja vihareyyā’ti.	11	
PA_mn_100:11.6	So kho ahaṁ, bhāradvāja, nacirasseva khippameva taṁ dhammaṁ pariyāpuṇiṁ.	11	
PA_mn_100:11.7	So kho ahaṁ, bhāradvāja, tāvatakeneva oṭṭhapahatamattena lapitalāpanamattena ‘ñāṇavādañca vadāmi, theravādañca jānāmi, passāmī’ti ca paṭijānāmi, ahañceva aññe ca.	11	
PA_mn_100:11.8	Tassa mayhaṁ, bhāradvāja, etadahosi:	11	
PA_mn_100:11.9	‘na kho rāmo imaṁ dhammaṁ kevalaṁ saddhāmattakena sayaṁ abhiññā sacchikatvā upasampajja viharāmīti pavedesi;	11	
PA_mn_100:11.10	addhā rāmo imaṁ dhammaṁ jānaṁ passaṁ vihāsī’ti.	11	
PA_mn_100:11.11	Atha khvāhaṁ, bhāradvāja, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:	11	
PA_mn_100:11.12	‘kittāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja viharāmīti pavedesī’ti?	11	
PA_mn_100:11.13	Evaṁ vutte, bhāradvāja, udako rāmaputto nevasaññānāsaññāyatanaṁ pavedesi.	11	
PA_mn_100:11.14	Tassa mayhaṁ, bhāradvāja, etadahosi:	11	
PA_mn_100:11.15	‘na kho rāmasseva ahosi saddhā, mayhampatthi saddhā;	11	
PA_mn_100:11.16	na kho rāmasseva ahosi vīriyaṁ …pe…	11	
PA_mn_100:11.17	sati …	11	
PA_mn_100:11.18	samādhi …	11	
PA_mn_100:11.19	paññā, mayhampatthi paññā.	11	
PA_mn_100:11.20	Yannūnāhaṁ yaṁ dhammaṁ rāmo sayaṁ abhiññā sacchikatvā upasampajja viharāmīti pavedesi tassa dhammassa sacchikiriyāya padaheyyan’ti.	11	
PA_mn_100:11.21	So kho ahaṁ, bhāradvāja, nacirasseva khippameva taṁ dhammaṁ sayaṁ abhiññā sacchikatvā upasampajja vihāsiṁ.	11	
PA_mn_100:12.1	Atha khvāhaṁ, bhāradvāja, yena udako rāmaputto tenupasaṅkamiṁ; upasaṅkamitvā udakaṁ rāmaputtaṁ etadavocaṁ:	12	
PA_mn_100:12.2	‘ettāvatā no, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti?	12	
PA_mn_100:12.3	‘Ettāvatā kho, āvuso, rāmo imaṁ dhammaṁ sayaṁ abhiññā sacchikatvā upasampajja pavedesī’ti.	12	
PA_mn_100:12.4	‘Ahampi kho, āvuso, ettāvatā imaṁ dhammaṁ sayaṁ abhiññā sacchikatvā upasampajja viharāmī’ti.	12	
PA_mn_100:12.5	‘Lābhā no, āvuso, suladdhaṁ no, āvuso,	12	
PA_mn_100:12.6	ye mayaṁ āyasmantaṁ tādisaṁ sabrahmacāriṁ passāma.	12	
PA_mn_100:12.7	Iti yaṁ dhammaṁ rāmo sayaṁ abhiññā sacchikatvā upasampajja pavedesi taṁ tvaṁ dhammaṁ sayaṁ abhiññā sacchikatvā upasampajja viharasi;	12	
PA_mn_100:12.8	yaṁ tvaṁ dhammaṁ sayaṁ abhiññā sacchikatvā upasampajja viharasi taṁ dhammaṁ rāmo sayaṁ abhiññā sacchikatvā upasampajja pavedesi.	12	
PA_mn_100:12.9	Iti yaṁ dhammaṁ rāmo abhiññāsi taṁ tvaṁ dhammaṁ jānāsi, yaṁ tvaṁ dhammaṁ jānāsi taṁ dhammaṁ rāmo abhiññāsi.	12	
PA_mn_100:12.10	Iti yādiso rāmo ahosi tādiso tuvaṁ, yādiso tuvaṁ tādiso rāmo ahosi.	12	
PA_mn_100:12.11	Ehi dāni, āvuso, tuvaṁ imaṁ gaṇaṁ pariharā’ti.	12	
PA_mn_100:12.12	Iti kho, bhāradvāja, udako rāmaputto sabrahmacārī me samāno ācariyaṭṭhāne maṁ ṭhapesi, uḷārāya ca maṁ pūjāya pūjesi.	12	
PA_mn_100:12.13	Tassa mayhaṁ, bhāradvāja, etadahosi:	12	
PA_mn_100:12.14	‘nāyaṁ dhammo nibbidāya na virāgāya na nirodhāya na upasamāya na abhiññāya na sambodhāya na nibbānāya saṁvattati, yāvadeva nevasaññānāsaññāyatanūpapattiyā’ti.	12	
PA_mn_100:12.15	So kho ahaṁ, bhāradvāja, taṁ dhammaṁ analaṅkaritvā tasmā dhammā nibbijja apakkamiṁ.	12	
PA_mn_100:13.1	So kho ahaṁ, bhāradvāja, kiṅkusalagavesī anuttaraṁ santivarapadaṁ pariyesamāno magadhesu anupubbena cārikaṁ caramāno yena uruvelā senānigamo tadavasariṁ.	13	
PA_mn_100:13.2	Tatthaddasaṁ ramaṇīyaṁ bhūmibhāgaṁ, pāsādikañca vanasaṇḍaṁ, nadiñca sandantiṁ setakaṁ supatitthaṁ ramaṇīyaṁ, samantā ca gocaragāmaṁ.	13	
PA_mn_100:13.3	Tassa mayhaṁ, bhāradvāja, etadahosi:	13	
PA_mn_100:13.4	‘ramaṇīyo vata bho bhūmibhāgo, pāsādiko ca vanasaṇḍo, nadī ca sandati setakā supatitthā ramaṇīyā, samantā ca gocaragāmo.	13	
PA_mn_100:13.5	Alaṁ vatidaṁ kulaputtassa padhānatthikassa padhānāyā’ti.	13	
PA_mn_100:13.6	So kho ahaṁ, bhāradvāja, tattheva nisīdiṁ:	13	
PA_mn_100:13.7	‘alamidaṁ padhānāyā’ti.	13	
PA_mn_100:14.1	Apissu maṁ, bhāradvāja, tisso upamā paṭibhaṁsu anacchariyā pubbe assutapubbā.	14	
PA_mn_100:14.2	Seyyathāpi, bhāradvāja, allaṁ kaṭṭhaṁ sasnehaṁ udake nikkhittaṁ.	14	
PA_mn_100:14.3	Atha puriso āgaccheyya uttarāraṇiṁ ādāya:	14	
PA_mn_100:14.4	‘aggiṁ abhinibbattessāmi, tejo pātukarissāmī’ti.	14	
PA_mn_100:14.5	Taṁ kiṁ maññasi, bhāradvāja,	14	
PA_mn_100:14.6	api nu so puriso amuṁ allaṁ kaṭṭhaṁ sasnehaṁ udake nikkhittaṁ uttarāraṇiṁ ādāya abhimanthento aggiṁ abhinibbatteyya, tejo pātukareyyā”ti?	14	
PA_mn_100:14.7	“No hidaṁ, bho gotama.	14	
PA_mn_100:14.8	Taṁ kissa hetu?	14	
PA_mn_100:14.9	Aduñhi, bho gotama, allaṁ kaṭṭhaṁ sasnehaṁ, tañca pana udake nikkhittaṁ;	14	
PA_mn_100:14.10	yāvadeva ca pana so puriso kilamathassa vighātassa bhāgī assā”ti.	14	
PA_mn_100:14.11_0	“Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca	14	
PA_mn_100:14.11_1	kāmehi avūpakaṭṭhā viharanti, yo ca nesaṁ kāmesu kāmacchando kāmasneho kāmamucchā	14	
PA_mn_100:14.11_2	kāmapipāsā kāmapariḷāho so ca ajjhattaṁ na suppahīno hoti na suppaṭippassaddho, opakkamikā	14	
PA_mn_100:14.11_3	cepi te bhonto samaṇabrāhmaṇā dukkhā tibbā kharā kaṭukā vedanā vedayanti, abhabbāva	14	
PA_mn_100:14.11_4	te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā	14	
PA_mn_100:14.11_5	dukkhā tibbā kharā kaṭukā vedanā vedayanti abhabbāva te ñāṇāya dassanāya anuttarāya sambodhāya.	14	
PA_mn_100:14.12	Ayaṁ kho maṁ, bhāradvāja, paṭhamā upamā paṭibhāsi anacchariyā pubbe assutapubbā.	14	
PA_mn_100:15.1	Aparāpi kho maṁ, bhāradvāja, dutiyā upamā paṭibhāsi anacchariyā pubbe assutapubbā.	15	
PA_mn_100:15.2	Seyyathāpi, bhāradvāja, allaṁ kaṭṭhaṁ sasnehaṁ ārakā udakā thale nikkhittaṁ.	15	
PA_mn_100:15.3	Atha puriso āgaccheyya uttarāraṇiṁ ādāya:	15	
PA_mn_100:15.4	‘aggiṁ abhinibbattessāmi, tejo pātukarissāmī’ti.	15	
PA_mn_100:15.5	Taṁ kiṁ maññasi, bhāradvāja,	15	
PA_mn_100:15.6	api nu so puriso amuṁ allaṁ kaṭṭhaṁ sasnehaṁ ārakā udakā thale nikkhittaṁ uttarāraṇiṁ ādāya abhimanthento aggiṁ abhinibbatteyya tejo pātukareyyā”ti?	15	
PA_mn_100:15.7	“No hidaṁ, bho gotama.	15	
PA_mn_100:15.8	Taṁ kissa hetu?	15	
PA_mn_100:15.9	Aduñhi, bho gotama, allaṁ kaṭṭhaṁ sasnehaṁ, kiñcāpi ārakā udakā thale nikkhittaṁ;	15	
PA_mn_100:15.10_0	yāvadeva ca pana so puriso kilamathassa vighātassa bhāgī assā”ti. “Evameva kho, bhāradvāja,	15	
PA_mn_100:15.10_1	ye hi keci samaṇā vā brāhmaṇā vā kāyena ceva cittena ca kāmehi vūpakaṭṭhā viharanti,	15	
PA_mn_100:15.10_2	yo ca nesaṁ kāmesu kāmacchando kāmasneho kāmamucchā kāmapipāsā kāmapariḷāho so ca	15	
PA_mn_100:15.10_3	ajjhattaṁ na suppahīno hoti na suppaṭippassaddho, opakkamikā cepi te bhonto samaṇabrāhmaṇā	15	
PA_mn_100:15.10_4	dukkhā tibbā kharā kaṭukā vedanā vedayanti, abhabbāva te ñāṇāya dassanāya anuttarāya	15	
PA_mn_100:15.10_5	sambodhāya. No cepi te bhonto samaṇabrāhmaṇā opakkamikā dukkhā tibbā kharā kaṭukā	15	
PA_mn_100:15.10_6	vedanā vedayanti, abhabbāva te ñāṇāya dassanāya anuttarāya sambodhāya.	15	
PA_mn_100:15.11	Ayaṁ kho maṁ, bhāradvāja, dutiyā upamā paṭibhāsi anacchariyā pubbe assutapubbā.	15	
PA_mn_100:16.1	Aparāpi kho maṁ, bhāradvāja, tatiyā upamā paṭibhāsi anacchariyā pubbe assutapubbā.	16	
PA_mn_100:16.2	Seyyathāpi, bhāradvāja, sukkhaṁ kaṭṭhaṁ koḷāpaṁ ārakā udakā thale nikkhittaṁ.	16	
PA_mn_100:16.3	Atha puriso āgaccheyya uttarāraṇiṁ ādāya:	16	
PA_mn_100:16.4	‘aggiṁ abhinibbattessāmi, tejo pātukarissāmī’ti.	16	
PA_mn_100:16.5	Taṁ kiṁ maññasi, bhāradvāja,	16	
PA_mn_100:16.6	api nu so puriso amuṁ sukkhaṁ kaṭṭhaṁ koḷāpaṁ ārakā udakā thale nikkhittaṁ uttarāraṇiṁ ādāya abhimanthento aggiṁ abhinibbatteyya, tejo pātukareyyā”ti?	16	
PA_mn_100:16.7	“Evaṁ, bho gotama.	16	
PA_mn_100:16.8	Taṁ kissa hetu?	16	
PA_mn_100:16.9	Aduñhi, bho gotama, sukkhaṁ kaṭṭhaṁ koḷāpaṁ, tañca pana ārakā udakā thale nikkhittan”ti.	16	
PA_mn_100:16.10_0	“Evameva kho, bhāradvāja, ye hi keci samaṇā vā brāhmaṇā vā kāyena ceva cittena ca	16	
PA_mn_100:16.10_1	kāmehi vūpakaṭṭhā viharanti, yo ca nesaṁ kāmesu kāmacchando kāmasneho kāmamucchā	16	
PA_mn_100:16.10_2	kāmapipāsā kāmapariḷāho so ca ajjhattaṁ suppahīno hoti suppaṭippassaddho, opakkamikā	16	
PA_mn_100:16.10_3	cepi te bhonto samaṇabrāhmaṇā dukkhā tibbā kharā kaṭukā vedanā vedayanti, bhabbāva	16	
PA_mn_100:16.10_4	te ñāṇāya dassanāya anuttarāya sambodhāya. No cepi te bhonto samaṇabrāhmaṇā opakkamikā	16	
PA_mn_100:16.10_5	dukkhā tibbā kharā kaṭukā vedanā vedayanti, bhabbāva te ñāṇāya dassanāya anuttarāya sambodhāya.	16	
PA_mn_100:16.11	Ayaṁ kho maṁ, bhāradvāja, tatiyā upamā paṭibhāsi anacchariyā pubbe assutapubbā.	16	
PA_mn_100:16.12	Imā kho maṁ, bhāradvāja, tisso upamā paṭibhaṁsu anacchariyā pubbe assutapubbā.	16	
PA_mn_100:17.1	Tassa mayhaṁ, bhāradvāja, etadahosi:	17	
PA_mn_100:17.2	‘yannūnāhaṁ dantebhidantamādhāya, jivhāya tāluṁ āhacca, cetasā cittaṁ abhiniggaṇheyyaṁ abhinippīḷeyyaṁ abhisantāpeyyan’ti.	17	
PA_mn_100:17.3	So kho ahaṁ, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhāmi abhinippīḷemi abhisantāpemi.	17	
PA_mn_100:17.4	Tassa mayhaṁ, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhato abhinippīḷayato abhisantāpayato kacchehi sedā muccanti.	17	
PA_mn_100:17.5	Seyyathāpi, bhāradvāja, balavā puriso dubbalataraṁ purisaṁ sīse vā gahetvā khandhe vā gahetvā abhiniggaṇheyya abhinippīḷeyya abhisantāpeyya;	17	
PA_mn_100:17.6	evameva kho me, bhāradvāja, dantebhidantamādhāya, jivhāya tāluṁ āhacca, cetasā cittaṁ abhiniggaṇhato abhinippīḷayato abhisantāpayato kacchehi sedā muccanti.	17	
PA_mn_100:17.7_0	Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā;	17	
PA_mn_100:17.7_1	sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	17	
PA_mn_100:18.1	Tassa mayhaṁ, bhāradvāja, etadahosi:	18	
PA_mn_100:18.2	‘yannūnāhaṁ appāṇakaṁyeva jhānaṁ jhāyeyyan’ti.	18	
PA_mn_100:18.3	So kho ahaṁ, bhāradvāja, mukhato ca nāsato ca assāsapassāse uparundhiṁ.	18	
PA_mn_100:18.4	Tassa mayhaṁ, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṁ nikkhamantānaṁ adhimatto saddo hoti.	18	
PA_mn_100:18.5	Seyyathāpi nāma kammāragaggariyā dhamamānāya adhimatto saddo hoti;	18	
PA_mn_100:18.6	evameva kho me, bhāradvāja, mukhato ca nāsato ca assāsapassāsesu uparuddhesu kaṇṇasotehi vātānaṁ nikkhamantānaṁ adhimatto saddo hoti.	18	
PA_mn_100:18.7_0	Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā;	18	
PA_mn_100:18.7_1	sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	18	
PA_mn_100:19.1	Tassa mayhaṁ, bhāradvāja, etadahosi:	19	
PA_mn_100:19.2	‘yannūnāhaṁ appāṇakaṁyeva jhānaṁ jhāyeyyan’ti.	19	
PA_mn_100:19.3	So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.	19	
PA_mn_100:19.4	Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti.	19	
PA_mn_100:19.5	Seyyathāpi, bhāradvāja, balavā puriso, tiṇhena sikharena muddhani abhimattheyya;	19	
PA_mn_100:19.6	evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā muddhani ūhananti.	19	
PA_mn_100:19.7_0	Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā;	19	
PA_mn_100:19.7_1	sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	19	
PA_mn_100:20.1	Tassa mayhaṁ, bhāradvāja, etadahosi:	20	
PA_mn_100:20.2	‘yannūnāhaṁ appāṇakaṁyeva jhānaṁ jhāyeyyan’ti.	20	
PA_mn_100:20.3	So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.	20	
PA_mn_100:20.4	Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.	20	
PA_mn_100:20.5	Seyyathāpi, bhāradvāja, balavā puriso daḷhena varattakkhaṇḍena sīse sīsaveṭhaṁ dadeyya;	20	
PA_mn_100:20.6	evameva kho, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā sīse sīsavedanā honti.	20	
PA_mn_100:20.7_0	Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā;	20	
PA_mn_100:20.7_1	sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	20	
PA_mn_100:21.1	Tassa mayhaṁ, bhāradvāja, etadahosi:	21	
PA_mn_100:21.2	‘yannūnāhaṁ appāṇakaṁyeva jhānaṁ jhāyeyyan’ti.	21	
PA_mn_100:21.3	So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.	21	
PA_mn_100:21.4	Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṁ parikantanti.	21	
PA_mn_100:21.5	Seyyathāpi, bhāradvāja, dakkho goghātako vā goghātakantevāsī vā tiṇhena govikantanena kucchiṁ parikanteyya;	21	
PA_mn_100:21.6	evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimattā vātā kucchiṁ parikantanti.	21	
PA_mn_100:21.7	Āraddhaṁ kho pana me, bhāradvāja, vīriyaṁ hoti asallīnaṁ upaṭṭhitā sati asammuṭṭhā; sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	21	
PA_mn_100:22.1	Tassa mayhaṁ, bhāradvāja, etadahosi:	22	
PA_mn_100:22.2	‘yannūnāhaṁ appāṇakaṁyeva jhānaṁ jhāyeyyan’ti.	22	
PA_mn_100:22.3	So kho ahaṁ, bhāradvāja, mukhato ca nāsato ca kaṇṇato ca assāsapassāse uparundhiṁ.	22	
PA_mn_100:22.4	Tassa mayhaṁ, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṁ ḍāho hoti.	22	
PA_mn_100:22.5	Seyyathāpi, bhāradvāja, dve balavanto purisā dubbalataraṁ purisaṁ nānābāhāsu gahetvā aṅgārakāsuyā santāpeyyuṁ samparitāpeyyuṁ;	22	
PA_mn_100:22.6	evameva kho me, bhāradvāja, mukhato ca nāsato ca kaṇṇato ca assāsapassāsesu uparuddhesu adhimatto kāyasmiṁ ḍāho hoti.	22	
PA_mn_100:22.7_0	Āraddhaṁ kho pana me, bhāradvāja, vīriyaṁ hoti asallīnaṁ, upaṭṭhitā sati asammuṭṭhā,	22	
PA_mn_100:22.7_1	sāraddho ca pana me kāyo hoti appaṭippassaddho, teneva dukkhappadhānena padhānābhitunnassa sato.	22	
PA_mn_100:23.1	Apissu maṁ, bhāradvāja, devatā disvā evamāhaṁsu:	23	
PA_mn_100:23.2	‘kālaṅkato samaṇo gotamo’ti.	23	
PA_mn_100:23.3	Ekaccā devatā evamāhaṁsu:	23	
PA_mn_100:23.4	‘na kālaṅkato samaṇo gotamo, api ca kālaṁ karotī’ti.	23	
PA_mn_100:23.5	Ekaccā devatā evamāhaṁsu:	23	
PA_mn_100:23.6	‘na kālaṅkato samaṇo gotamo, nāpi kālaṁ karoti;	23	
PA_mn_100:23.7	arahaṁ samaṇo gotamo, vihāro tveva so arahato evarūpo hotī’ti.	23	
PA_mn_100:24.1	Tassa mayhaṁ, bhāradvāja, etadahosi:	24	
PA_mn_100:24.2	‘yannūnāhaṁ sabbaso āhārupacchedāya paṭipajjeyyan’ti.	24	
PA_mn_100:24.3	Atha kho maṁ, bhāradvāja, devatā upasaṅkamitvā etadavocuṁ:	24	
PA_mn_100:24.4	‘mā kho tvaṁ, mārisa, sabbaso āhārupacchedāya paṭipajji.	24	
PA_mn_100:24.5	Sace kho tvaṁ, mārisa, sabbaso āhārupacchedāya paṭipajjissasi, tassa te mayaṁ dibbaṁ ojaṁ lomakūpehi ajjhohāressāma.	24	
PA_mn_100:24.6	Tāya tvaṁ yāpessasī’ti.	24	
PA_mn_100:24.7	Tassa mayhaṁ, bhāradvāja, etadahosi:	24	
PA_mn_100:24.8	‘ahañceva kho pana sabbaso ajajjitaṁ paṭijāneyyaṁ, imā ca me devatā dibbaṁ ojaṁ lomakūpehi ajjhohāreyyuṁ, tāya cāhaṁ yāpeyyaṁ.	24	
PA_mn_100:24.9	Taṁ mamassa musā’ti.	24	
PA_mn_100:24.10	So kho ahaṁ, bhāradvāja, tā devatā paccācikkhāmi, ‘halan’ti vadāmi.	24	
PA_mn_100:25.1	Tassa mayhaṁ, bhāradvāja, etadahosi:	25	
PA_mn_100:25.2	‘yannūnāhaṁ thokaṁ thokaṁ āhāraṁ āhāreyyaṁ pasataṁ pasataṁ, yadi vā muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsan’ti.	25	
PA_mn_100:25.3	So kho ahaṁ, bhāradvāja, thokaṁ thokaṁ āhāraṁ āhāresiṁ pasataṁ pasataṁ, yadi vā muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsaṁ.	25	
PA_mn_100:25.4_0	Tassa mayhaṁ, bhāradvāja, thokaṁ thokaṁ āhāraṁ āhārayato pasataṁ pasataṁ, yadi vā	25	
PA_mn_100:25.4_1	muggayūsaṁ, yadi vā kulatthayūsaṁ, yadi vā kaḷāyayūsaṁ, yadi vā hareṇukayūsaṁ, adhimattakasimānaṁ patto kāyo hoti.	25	
PA_mn_100:25.5	Seyyathāpi nāma āsītikapabbāni vā kāḷapabbāni vā; evamevassu me aṅgapaccaṅgāni bhavanti tāyevappāhāratāya.	25	
PA_mn_100:25.6	Seyyathāpi nāma oṭṭhapadaṁ; evamevassu me ānisadaṁ hoti tāyevappāhāratāya;	25	
PA_mn_100:25.7	seyyathāpi nāma vaṭṭanāvaḷī; evamevassu me piṭṭhikaṇṭako uṇṇatāvanato hoti tāyevappāhāratāya.	25	
PA_mn_100:25.8	Seyyathāpi nāma jarasālāya gopānasiyo oluggaviluggā bhavanti; evamevassu me phāsuḷiyo oluggaviluggā bhavanti tāyevappāhāratāya.	25	
PA_mn_100:25.9	Seyyathāpi nāma gambhīre udapāne udakatārakā gambhīragatā okkhāyikā dissanti; evamevassu me akkhikūpesu akkhitārakā gambhīragatā okkhāyikā dissanti tāyevappāhāratāya.	25	
PA_mn_100:25.10	Seyyathāpi nāma tittakālābu āmakacchinno vātātapena samphuṭito hoti sammilāto; evamevassu me sīsacchavi samphuṭitā hoti sammilātā tāyevappāhāratāya.	25	
PA_mn_100:25.11_0	So kho ahaṁ, bhāradvāja, ‘udaracchaviṁ parimasissāmī’ti piṭṭhikaṇṭakaṁyeva pariggaṇhāmi,	25	
PA_mn_100:25.11_1	‘piṭṭhikaṇṭakaṁ parimasissāmī’ti udaracchaviṁyeva pariggaṇhāmi; yāvassu me, bhāradvāja,	25	
PA_mn_100:25.11_2	udaracchavi piṭṭhikaṇṭakaṁ allīnā hoti tāyevappāhāratāya.	25	
PA_mn_100:25.12	So kho ahaṁ, bhāradvāja, ‘vaccaṁ vā muttaṁ vā karissāmī’ti tattheva avakujjo papatāmi tāyevappāhāratāya.	25	
PA_mn_100:25.13_0	So kho ahaṁ, bhāradvāja, imameva kāyaṁ assāsento pāṇinā gattāni anumajjāmi. Tassa	25	
PA_mn_100:25.13_1	mayhaṁ, bhāradvāja, pāṇinā gattāni anumajjato pūtimūlāni lomāni kāyasmā papatanti tāyevappāhāratāya.	25	
PA_mn_100:26.1	Apissu maṁ, bhāradvāja, manussā disvā evamāhaṁsu: ‘kāḷo samaṇo gotamo’ti.	26	
PA_mn_100:26.2	Ekacce manussā evamāhaṁsu: ‘na kāḷo samaṇo gotamo, sāmo samaṇo gotamo’ti.	26	
PA_mn_100:26.3	Ekacce manussā evamāhaṁsu: ‘na kāḷo samaṇo gotamo napi sāmo, maṅguracchavi samaṇo gotamo’ti;	26	
PA_mn_100:26.4	yāvassu me, bhāradvāja, tāva parisuddho chavivaṇṇo pariyodāto upahato hoti tāyevappāhāratāya.	26	
PA_mn_100:27.1	Tassa mayhaṁ, bhāradvāja, etadahosi:	27	
PA_mn_100:27.2	‘ye kho keci atītamaddhānaṁ samaṇā vā brāhmaṇā vā opakkamikā dukkhā tibbā kharā kaṭukā vedanā vedayiṁsu, etāvaparamaṁ, nayito bhiyyo;	27	
PA_mn_100:27.3	yepi hi keci anāgatamaddhānaṁ samaṇā vā brāhmaṇā vā opakkamikā dukkhā tibbā kharā kaṭukā vedanā vedayissanti, etāvaparamaṁ, nayito bhiyyo;	27	
PA_mn_100:27.4	yepi hi keci etarahi samaṇā vā brāhmaṇā vā opakkamikā dukkhā tibbā kharā kaṭukā vedanā vedayanti, etāvaparamaṁ, nayito bhiyyo.	27	
PA_mn_100:27.5	Na kho panāhaṁ imāya kaṭukāya dukkarakārikāya adhigacchāmi uttari manussadhammā alamariyañāṇadassanavisesaṁ.	27	
PA_mn_100:27.6	Siyā nu kho añño maggo bodhāyā’ti?	27	
PA_mn_100:28.1	Tassa mayhaṁ, bhāradvāja, etadahosi:	28	
PA_mn_100:28.2_0	‘abhijānāmi kho panāhaṁ pitu sakkassa kammante sītāya jambucchāyāya nisinno vivicceva	28	
PA_mn_100:28.2_1	kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ	28	
PA_mn_100:28.2_2	jhānaṁ upasampajja viharitā.	28	
PA_mn_100:28.3	Siyā nu kho eso maggo bodhāyā’ti?	28	
PA_mn_100:28.4	Tassa mayhaṁ, bhāradvāja, satānusāri viññāṇaṁ ahosi:	28	
PA_mn_100:28.5	‘eseva maggo bodhāyā’ti.	28	
PA_mn_100:29.1	Tassa mayhaṁ, bhāradvāja, etadahosi:	29	
PA_mn_100:29.2	‘kiṁ nu kho ahaṁ tassa sukhassa bhāyāmi yaṁ taṁ sukhaṁ aññatreva kāmehi aññatra akusalehi dhammehī’ti?	29	
PA_mn_100:29.3	Tassa mayhaṁ, bhāradvāja, etadahosi:	29	
PA_mn_100:29.4	‘na kho ahaṁ tassa sukhassa bhāyāmi yaṁ taṁ sukhaṁ aññatreva kāmehi aññatra akusalehi dhammehī’ti.	29	
PA_mn_100:30.1	Tassa mayhaṁ, bhāradvāja, etadahosi:	30	
PA_mn_100:30.2	‘na kho taṁ sukaraṁ sukhaṁ adhigantuṁ evaṁ adhimattakasimānaṁ pattakāyena.	30	
PA_mn_100:30.3	Yannūnāhaṁ oḷārikaṁ āhāraṁ āhāreyyaṁ odanakummāsan’ti.	30	
PA_mn_100:30.4	So kho ahaṁ, bhāradvāja, oḷārikaṁ āhāraṁ āhāresiṁ odanakummāsaṁ.	30	
PA_mn_100:30.5	Tena kho pana maṁ, bhāradvāja, samayena pañcavaggiyā bhikkhū paccupaṭṭhitā honti:	30	
PA_mn_100:30.6	‘yaṁ kho samaṇo gotamo dhammaṁ adhigamissati taṁ no ārocessatī’ti.	30	
PA_mn_100:30.7	Yato kho ahaṁ, bhāradvāja, oḷārikaṁ āhāraṁ āhāresiṁ odanakummāsaṁ, atha me te pañcavaggiyā bhikkhū nibbijja pakkamiṁsu:	30	
PA_mn_100:30.8	‘bāhulliko samaṇo gotamo padhānavibbhanto āvatto bāhullāyā’ti.	30	
PA_mn_100:31-33.1	So kho ahaṁ, bhāradvāja, oḷārikaṁ āhāraṁ āhāretvā balaṁ gahetvā vivicceva kāmehi …pe… paṭhamaṁ jhānaṁ upasampajja vihāsiṁ.	31-33	
PA_mn_100:31-33.2	Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ …	31-33	
PA_mn_100:31-33.3	tatiyaṁ jhānaṁ …	31-33	
PA_mn_100:31-33.4	catutthaṁ jhānaṁ upasampajja vihāsiṁ.	31-33	
PA_mn_100:34.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmesiṁ.	34	
PA_mn_100:34.2	So anekavihitaṁ pubbenivāsaṁ anussarāmi, seyyathidaṁ—ekampi jātiṁ dvepi jātiyo …pe… iti sākāraṁ sauddesaṁ anekavihitaṁ pubbenivāsaṁ anussarāmi.	34	
PA_mn_100:35.1	Ayaṁ kho me, bhāradvāja, rattiyā paṭhame yāme paṭhamā vijjā adhigatā,	35	
PA_mn_100:35.2	avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato.	35	
PA_mn_100:36-38.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmesiṁ.	36-38	
PA_mn_100:36-38.2	So dibbena cakkhunā visuddhena atikkantamānusakena satte passāmi cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāmi …pe…	36-38	
PA_mn_100:36-38.3	ayaṁ kho me, bhāradvāja, rattiyā majjhime yāme dutiyā	36-38	
PA_mn_100:36-38.4	vijjā adhigatā, avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato.	36-38	
PA_mn_100:39.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmesiṁ.	39	
PA_mn_100:39.2_0	So ‘idaṁ dukkhan’ti yathābhūtaṁ abbhaññāsiṁ, ‘ayaṁ dukkhasamudayo’ti yathābhūtaṁ	39	
PA_mn_100:39.2_1	abbhaññāsiṁ, ‘ayaṁ dukkhanirodho’ti yathābhūtaṁ abbhaññāsiṁ, ‘ayaṁ dukkhanirodhagāminī	39	
PA_mn_100:39.2_2	paṭipadā’ti yathābhūtaṁ abbhaññāsiṁ;	39	
PA_mn_100:39.3_0	‘ime āsavā’ti yathābhūtaṁ abbhaññāsiṁ, ‘ayaṁ āsavasamudayo’ti yathābhūtaṁ abbhaññāsiṁ,	39	
PA_mn_100:39.3_1	‘ayaṁ āsavanirodho’ti yathābhūtaṁ abbhaññāsiṁ, ‘ayaṁ āsavanirodhagāminī paṭipadā’ti	39	
PA_mn_100:39.3_2	yathābhūtaṁ abbhaññāsiṁ.	39	
PA_mn_100:40.1	Tassa me evaṁ jānato evaṁ passato kāmāsavāpi cittaṁ vimuccittha, bhavāsavāpi cittaṁ vimuccittha, avijjāsavāpi cittaṁ vimuccittha.	40	
PA_mn_100:40.2	Vimuttasmiṁ vimuttamiti ñāṇaṁ ahosi.	40	
PA_mn_100:40.3	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti abbhaññāsiṁ.	40	
PA_mn_100:41.1	Ayaṁ kho me, bhāradvāja, rattiyā pacchime yāme tatiyā	41	
PA_mn_100:41.2	vijjā adhigatā, avijjā vihatā, vijjā uppannā; tamo vihato, āloko uppanno; yathā taṁ appamattassa ātāpino pahitattassa viharato”ti.	41	
PA_mn_100:42.1	Evaṁ vutte, saṅgāravo māṇavo bhagavantaṁ etadavoca:	42	
PA_mn_100:42.2	“aṭṭhitavataṁ bhoto gotamassa padhānaṁ ahosi, sappurisavataṁ bhoto gotamassa padhānaṁ ahosi;	42	
PA_mn_100:42.3	yathā taṁ arahato sammāsambuddhassa.	42	
PA_mn_100:42.4	Kiṁ nu kho, bho gotama, atthi devā”ti?	42	
PA_mn_100:42.5	“Ṭhānaso metaṁ, bhāradvāja, viditaṁ yadidaṁ—	42	
PA_mn_100:42.6	adhidevā”ti.	42	
PA_mn_100:42.7	“Kiṁ nu kho, bho gotama, ‘atthi devā’ti puṭṭho samāno ‘ṭhānaso metaṁ, bhāradvāja, viditaṁ yadidaṁ adhidevā’ti vadesi.	42	
PA_mn_100:42.8	Nanu, bho gotama, evaṁ sante tucchā musā hotī”ti?	42	
PA_mn_100:42.9	“‘Atthi devā’ti, bhāradvāja, puṭṭho samāno ‘atthi devā’ti yo vadeyya, ‘ṭhānaso me viditā’ti yo vadeyya;	42	
PA_mn_100:42.10	atha khvettha viññunā purisena ekaṁsena niṭṭhaṁ gantabbaṁ yadidaṁ:	42	
PA_mn_100:42.11	‘atthi devā’”ti.	42	
PA_mn_100:42.12	“Kissa pana me bhavaṁ gotamo ādikeneva na byākāsī”ti?	42	
PA_mn_100:42.13	“Uccena sammataṁ kho etaṁ, bhāradvāja, lokasmiṁ yadidaṁ:	42	
PA_mn_100:42.14	‘atthi devā’”ti.	42	
PA_mn_100:43.1	Evaṁ vutte, saṅgāravo māṇavo bhagavantaṁ etadavoca:	43	
PA_mn_100:43.2	“abhikkantaṁ, bho gotama, abhikkantaṁ, bho gotama.	43	
PA_mn_100:43.3_0	Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa	43	
PA_mn_100:43.3_1	vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti;	43	
PA_mn_100:43.3_2	evamevaṁ bhotā gotamena anekapariyāyena dhammo pakāsito.	43	
PA_mn_100:43.4	Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.	43	
PA_mn_100:43.5	Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	43	
PA_mn_100:43.6	Saṅgāravasuttaṁ niṭṭhitaṁ dasamaṁ.	43	
PA_mn_100:43.7	Brāhmaṇavaggo niṭṭhito pañcamo.	43	
PA_mn_100:44.0	Tassuddānaṁ	44	
PA_mn_100:44.1	Brahmāyu selassalāyano,	44	
PA_mn_100:44.2	ghoṭamukho ca brāhmaṇo;	44	
PA_mn_100:44.3	Caṅkī esu dhanañjāni,	44	
PA_mn_100:44.4	vāseṭṭho subhagāravoti.	44	
PA_mn_100:45.0	Idaṁ vaggānamuddānaṁ	45	
PA_mn_100:45.1	Vaggo gahapati bhikkhu,	45	
PA_mn_100:45.2	paribbājakanāmako;	45	
PA_mn_100:45.3	Rājavaggo brāhmaṇoti,	45	
PA_mn_100:45.4	pañca majjhimaāgame.	45	
PA_mn_100:45.5	Majjhimapaṇṇāsakaṁ samattaṁ.	45	
