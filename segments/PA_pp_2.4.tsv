segmentnr	original	folio	analyzed
PA_pp_2.4:0.1	Puggalapaññatti	0	
PA_pp_2.4:0.2	Niddesa	0	
PA_pp_2.4:0.3	4. Catukkapuggalapaññatti	0	
PA_pp_2.4:1.1	Katamo ca puggalo asappuriso?	1	
PA_pp_2.4:1.2	Idhekacco puggalo pāṇātipātī hoti, adinnādāyī hoti, kāmesumicchācārī hoti, musāvādī hoti, surāmerayamajjapamādaṭṭhāyī hoti—	1	
PA_pp_2.4:1.3	ayaṁ vuccati puggalo “asappuriso”.	1	
PA_pp_2.4:2.1	Katamo ca puggalo asappurisena asappurisataro?	2	
PA_pp_2.4:2.2_0	Idhekacco puggalo attanā ca pāṇātipātī hoti parañca pāṇātipāte samādapeti, attanā	2	
PA_pp_2.4:2.2_1	ca adinnādāyī hoti parañca adinnādāne samādapeti, attanā ca kāmesumicchācārī hoti	2	
PA_pp_2.4:2.2_2	parañca kāmesumicchācāre samādapeti, attanā ca musāvādī hoti parañca musāvāde samādapeti,	2	
PA_pp_2.4:2.2_3	attanā ca surāmerayamajjapamādaṭṭhāyī hoti parañca surāmerayamajjapamādaṭṭhāne samādapeti—	2	
PA_pp_2.4:2.3	ayaṁ vuccati puggalo “asappurisena asappurisataro”.	2	
PA_pp_2.4:3.1	Katamo ca puggalo sappuriso?	3	
PA_pp_2.4:3.2	Idhekacco puggalo pāṇātipātā paṭivirato hoti, adinnādānā paṭivirato hoti, kāmesumicchācārā paṭivirato hoti, musāvādā paṭivirato hoti, surāmerayamajjapamādaṭṭhānā paṭivirato hoti—	3	
PA_pp_2.4:3.3	ayaṁ vuccati puggalo “sappuriso”.	3	
PA_pp_2.4:4.1	Katamo ca puggalo sappurisena sappurisataro?	4	
PA_pp_2.4:4.2_0	Idhekacco puggalo attanā ca pāṇātipātā paṭivirato hoti parañca pāṇātipātā veramaṇiyā	4	
PA_pp_2.4:4.2_1	samādapeti, attanā ca adinnādānā paṭivirato hoti parañca adinnādānā veramaṇiyā samādapeti,	4	
PA_pp_2.4:4.2_2	attanā ca kāmesumicchācārā paṭivirato hoti parañca kāmesumicchācārā veramaṇiyā samādapeti,	4	
PA_pp_2.4:4.2_3	attanā ca musāvādā paṭivirato hoti parañca musāvādā veramaṇiyā samādapeti, attanā	4	
PA_pp_2.4:4.2_4	ca surāmerayamajjapamādaṭṭhānā paṭivirato hoti parañca surāmerayamajjapamādaṭṭhānā	4	
PA_pp_2.4:4.2_5	veramaṇiyā samādapeti—	4	
PA_pp_2.4:4.3	ayaṁ vuccati puggalo “sappurisena sappurisataro”.	4	
PA_pp_2.4:5.1	Katamo ca puggalo pāpo?	5	
PA_pp_2.4:5.2_0	Idhekacco puggalo pāṇātipātī hoti, adinnādāyī hoti, kāmesumicchācārī hoti, musāvādī	5	
PA_pp_2.4:5.2_1	hoti, pisuṇavāco hoti, pharusavāco hoti, samphappalāpī hoti, abhijjhālu hoti, byāpannacitto	5	
PA_pp_2.4:5.2_2	hoti, micchādiṭṭhi hoti—	5	
PA_pp_2.4:5.3	ayaṁ vuccati puggalo “pāpo”.	5	
PA_pp_2.4:6.1	Katamo ca puggalo pāpena pāpataro?	6	
PA_pp_2.4:6.2_0	Idhekacco puggalo attanā ca pāṇātipātī hoti parañca pāṇātipāte samādapeti, attanā	6	
PA_pp_2.4:6.2_1	ca adinnādāyī hoti parañca adinnādāne samādapeti, attanā ca kāmesumicchācārī hoti	6	
PA_pp_2.4:6.2_2	parañca kāmesumicchācāre samādapeti, attanā ca musāvādī hoti parañca musāvāde samādapeti,	6	
PA_pp_2.4:6.2_3	attanā ca pisuṇavāco hoti parañca pisuṇāya vācāya samādapeti, attanā ca pharusavāco	6	
PA_pp_2.4:6.2_4	hoti parañca pharusāya vācāya samādapeti, attanā ca samphappalāpī hoti parañca samphappalāpe	6	
PA_pp_2.4:6.2_5	samādapeti, attanā ca abhijjhālu hoti parañca abhijjhāya samādapeti, attanā ca byāpannacitto	6	
PA_pp_2.4:6.2_6	hoti parañca byāpāde samādapeti, attanā ca micchādiṭṭhi hoti parañca micchādiṭṭhiyā samādapeti—	6	
PA_pp_2.4:6.3	ayaṁ vuccati puggalo “pāpena pāpataro”.	6	
PA_pp_2.4:7.1	Katamo ca puggalo kalyāṇo?	7	
PA_pp_2.4:7.2_0	Idhekacco puggalo pāṇātipātā paṭivirato hoti, adinnādānā paṭivirato hoti, kāmesumicchācārā	7	
PA_pp_2.4:7.2_1	paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya	7	
PA_pp_2.4:7.2_2	vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto	7	
PA_pp_2.4:7.2_3	hoti, sammādiṭṭhi hoti—	7	
PA_pp_2.4:7.3	ayaṁ vuccati puggalo “kalyāṇo”.	7	
PA_pp_2.4:8.1	Katamo ca puggalo kalyāṇena kalyāṇataro?	8	
PA_pp_2.4:8.2_0	Idhekacco puggalo attanā ca pāṇātipātā paṭivirato hoti parañca pāṇātipātā veramaṇiyā	8	
PA_pp_2.4:8.2_1	samādapeti, attanā ca adinnādānā paṭivirato hoti parañca adinnādānā veramaṇiyā samādapeti,	8	
PA_pp_2.4:8.2_2	attanā ca kāmesumicchācārā paṭivirato hoti parañca kāmesumicchācārā veramaṇiyā samādapeti,	8	
PA_pp_2.4:8.2_3	attanā ca musāvādā paṭivirato hoti parañca musāvādā veramaṇiyā samādapeti, attanā	8	
PA_pp_2.4:8.2_4	ca pisuṇāya vācāya paṭivirato hoti parañca pisuṇāya vācāya veramaṇiyā samādapeti,	8	
PA_pp_2.4:8.2_5	attanā ca pharusāya vācāya paṭivirato hoti parañca pharusāya vācāya veramaṇiyā samādapeti,	8	
PA_pp_2.4:8.2_6	attanā ca samphappalāpā paṭivirato hoti parañca samphappalāpā veramaṇiyā samādapeti,	8	
PA_pp_2.4:8.2_7	attanā ca anabhijjhālu hoti parañca anabhijjhāya samādapeti, attanā ca abyāpannacitto	8	
PA_pp_2.4:8.2_8	hoti parañca abyāpāde samādapeti, attanā ca sammādiṭṭhi hoti parañca sammādiṭṭhiyā samādapeti—	8	
PA_pp_2.4:8.3	ayaṁ vuccati puggalo “kalyāṇena kalyāṇataro”.	8	
PA_pp_2.4:9.1	Katamo ca puggalo pāpadhammo?	9	
PA_pp_2.4:9.2	Idhekacco puggalo pāṇātipātī hoti, adinnādāyī hoti …pe…	9	
PA_pp_2.4:9.3	micchādiṭṭhi hoti—	9	
PA_pp_2.4:9.4	ayaṁ vuccati puggalo “pāpadhammo”.	9	
PA_pp_2.4:10.1	Katamo ca puggalo pāpadhammena pāpadhammataro?	10	
PA_pp_2.4:10.2	Idhekacco puggalo attanā ca pāṇātipātī hoti parañca pāṇātipāte samādapeti, attanā ca adinnādāyī hoti parañca adinnādāne samādapeti …pe…	10	
PA_pp_2.4:10.3	attanā ca micchādiṭṭhi hoti parañca micchādiṭṭhiyā samādapeti—	10	
PA_pp_2.4:10.4	ayaṁ vuccati puggalo “pāpadhammena pāpadhammataro”.	10	
PA_pp_2.4:11.1	Katamo ca puggalo kalyāṇadhammo?	11	
PA_pp_2.4:11.2	Idhekacco puggalo pāṇātipātā paṭivirato hoti, adinnādānā paṭivirato hoti …pe…	11	
PA_pp_2.4:11.3	sammādiṭṭhi hoti—	11	
PA_pp_2.4:11.4	ayaṁ vuccati puggalo “kalyāṇadhammo”.	11	
PA_pp_2.4:12.1	Katamo ca puggalo kalyāṇadhammena kalyāṇadhammataro?	12	
PA_pp_2.4:12.2	Idhekacco puggalo attanā ca pāṇātipātā paṭivirato hoti parañca pāṇātipātā veramaṇiyā samādapeti …pe…	12	
PA_pp_2.4:12.3	attanā ca sammādiṭṭhi hoti parañca sammādiṭṭhiyā samādapeti—	12	
PA_pp_2.4:12.4	ayaṁ vuccati puggalo “kalyāṇadhammena kalyāṇadhammataro”.	12	
PA_pp_2.4:13.1	Katamo ca puggalo sāvajjo?	13	
PA_pp_2.4:13.2	Idhekacco puggalo sāvajjena kāyakammena samannāgato hoti, sāvajjena vacīkammena samannāgato hoti, sāvajjena manokammena samannāgato hoti—	13	
PA_pp_2.4:13.3	ayaṁ vuccati puggalo “sāvajjo”.	13	
PA_pp_2.4:14.1	Katamo ca puggalo vajjabahulo?	14	
PA_pp_2.4:14.2_0	Idhekacco puggalo sāvajjena bahulaṁ kāyakammena samannāgato hoti appaṁ anavajjena,	14	
PA_pp_2.4:14.2_1	sāvajjena bahulaṁ vacīkammena samannāgato hoti appaṁ anavajjena, sāvajjena bahulaṁ	14	
PA_pp_2.4:14.2_2	manokammena samannāgato hoti appaṁ anavajjena—	14	
PA_pp_2.4:14.3	ayaṁ vuccati puggalo “vajjabahulo”.	14	
PA_pp_2.4:15.1	Katamo ca puggalo appavajjo?	15	
PA_pp_2.4:15.2_0	Idhekacco puggalo anavajjena bahulaṁ kāyakammena samannāgato hoti appaṁ sāvajjena,	15	
PA_pp_2.4:15.2_1	anavajjena bahulaṁ vacīkammena samannāgato hoti appaṁ sāvajjena, anavajjena bahulaṁ	15	
PA_pp_2.4:15.2_2	manokammena samannāgato hoti appaṁ sāvajjena—	15	
PA_pp_2.4:15.3	ayaṁ vuccati puggalo “appavajjo”.	15	
PA_pp_2.4:16.1	Katamo ca puggalo anavajjo?	16	
PA_pp_2.4:16.2	Idhekacco puggalo anavajjena kāyakammena samannāgato hoti, anavajjena vacīkammena samannāgato hoti, anavajjena manokammena samannāgato hoti—	16	
PA_pp_2.4:16.3	ayaṁ vuccati puggalo “anavajjo”.	16	
PA_pp_2.4:17.1	Katamo ca puggalo ugghaṭitaññū?	17	
PA_pp_2.4:17.2	Yassa puggalassa saha udāhaṭavelāya dhammābhisamayo hoti—	17	
PA_pp_2.4:17.3	ayaṁ vuccati puggalo “ugghaṭitaññū”.	17	
PA_pp_2.4:18.1	Katamo ca puggalo vipañcitaññū?	18	
PA_pp_2.4:18.2	Yassa puggalassa saṅkhittena bhāsitassa vitthārena atthe vibhajiyamāne dhammābhisamayo hoti—	18	
PA_pp_2.4:18.3	ayaṁ vuccati puggalo “vipañcitaññū”.	18	
PA_pp_2.4:19.1	Katamo ca puggalo neyyo?	19	
PA_pp_2.4:19.2	Yassa puggalassa uddesato paripucchato yoniso manasikaroto kalyāṇamitte sevato bhajato payirupāsato evaṁ anupubbena dhammābhisamayo hoti—	19	
PA_pp_2.4:19.3	ayaṁ vuccati puggalo “neyyo”.	19	
PA_pp_2.4:20.1	Katamo ca puggalo padaparamo?	20	
PA_pp_2.4:20.2	Yassa puggalassa bahumpi suṇato bahumpi bhaṇato bahumpi dhārayato bahumpi vācayato na tāya jātiyā dhammābhisamayo hoti—	20	
PA_pp_2.4:20.3	ayaṁ vuccati puggalo “padaparamo”.	20	
PA_pp_2.4:21.1	Katamo ca puggalo yuttappaṭibhāno no muttappaṭibhāno?	21	
PA_pp_2.4:21.2	Idhekacco puggalo pañhaṁ puṭṭho samāno yuttaṁ vadati no sīghaṁ—	21	
PA_pp_2.4:21.3	ayaṁ vuccati puggalo “yuttappaṭibhāno no muttappaṭibhāno”.	21	
PA_pp_2.4:22.1	Katamo ca puggalo muttappaṭibhāno no yuttappaṭibhāno?	22	
PA_pp_2.4:22.2	Idhekacco puggalo pañhaṁ puṭṭho samāno sīghaṁ vadati no yuttaṁ—	22	
PA_pp_2.4:22.3	ayaṁ vuccati puggalo “muttappaṭibhāno no yuttappaṭibhāno”.	22	
PA_pp_2.4:23.1	Katamo ca puggalo yuttappaṭibhāno ca muttappaṭibhāno ca?	23	
PA_pp_2.4:23.2	Idhekacco puggalo pañhaṁ puṭṭho samāno yuttañca vadati sīghañca—	23	
PA_pp_2.4:23.3	ayaṁ vuccati puggalo “yuttappaṭibhāno ca muttappaṭibhāno ca”.	23	
PA_pp_2.4:24.1	Katamo ca puggalo neva yuttappaṭibhāno no muttappaṭibhāno?	24	
PA_pp_2.4:24.2	Idhekacco puggalo pañhaṁ puṭṭho samāno neva yuttaṁ vadati no sīghaṁ—	24	
PA_pp_2.4:24.3	ayaṁ vuccati, puggalo “neva yuttappaṭibhāno no muttappaṭibhāno”.	24	
PA_pp_2.4:25.1	Tattha katame cattāro dhammakathikā puggalā?	25	
PA_pp_2.4:25.2	Idhekacco dhammakathiko appañca bhāsati asahitañca, parisā cassa na kusalā hoti sahitāsahitassa.	25	
PA_pp_2.4:25.3	Evarūpo dhammakathiko evarūpāya parisāya dhammakathikotveva saṅkhaṁ gacchati.	25	
PA_pp_2.4:26.1	Idha panekacco dhammakathiko appañca bhāsati sahitañca, parisā cassa kusalā hoti sahitāsahitassa.	26	
PA_pp_2.4:26.2	Evarūpo dhammakathiko evarūpāya parisāya dhammakathikotveva saṅkhaṁ gacchati.	26	
PA_pp_2.4:27.1	Idha panekacco dhammakathiko bahuñca bhāsati asahitañca, parisā cassa na kusalā hoti sahitāsahitassa.	27	
PA_pp_2.4:27.2	Evarūpo dhammakathiko evarūpāya parisāya dhammakathikotveva saṅkhaṁ gacchati.	27	
PA_pp_2.4:28.1	Idha panekacco dhammakathiko bahuñca bhāsati sahitañca, parisā cassa kusalā hoti sahitāsahitassa.	28	
PA_pp_2.4:28.2	Evarūpo dhammakathiko evarūpāya parisāya dhammakathikotveva saṅkhaṁ gacchati.	28	
PA_pp_2.4:29.1	Ime cattāro “dhammakathikā puggalā”.	29	
PA_pp_2.4:30.1	Tattha katame cattāro valāhakūpamā puggalā?	30	
PA_pp_2.4:30.2	Cattāro valāhakā—	30	
PA_pp_2.4:30.3	gajjitā no vassitā, vassitā no gajjitā, gajjitā ca vassitā ca, neva gajjitā no vassitā.	30	
PA_pp_2.4:30.4	Evamevaṁ cattārome valāhakūpamā puggalā santo saṁvijjamānā lokasmiṁ.	30	
PA_pp_2.4:30.5	Katame cattāro?	30	
PA_pp_2.4:30.6	Gajjitā no vassitā, vassitā no gajjitā, gajjitā ca vassitā ca, neva gajjitā no vassitā.	30	
PA_pp_2.4:31.1	Kathañca puggalo gajjitā hoti no vassitā?	31	
PA_pp_2.4:31.2	Idhekacco puggalo bhāsitā hoti, no kattā.	31	
PA_pp_2.4:31.3	Evaṁ puggalo gajjitā hoti, no vassitā.	31	
PA_pp_2.4:31.4	Seyyathāpi so valāhako gajjitā no vassitā, tathūpamo ayaṁ puggalo.	31	
PA_pp_2.4:32.1	Kathañca puggalo vassitā hoti no gajjitā?	32	
PA_pp_2.4:32.2	Idhekacco puggalo kattā hoti, no bhāsitā.	32	
PA_pp_2.4:32.3	Evaṁ puggalo vassitā hoti no gajjitā.	32	
PA_pp_2.4:32.4	Seyyathāpi so valāhako vassitā no gajjitā, tathūpamo ayaṁ puggalo.	32	
PA_pp_2.4:33.1	Kathañca puggalo gajjitā ca hoti vassitā ca?	33	
PA_pp_2.4:33.2	Idhekacco puggalo bhāsitā ca hoti, kattā ca.	33	
PA_pp_2.4:33.3	Evaṁ puggalo gajjitā ca hoti vassitā ca.	33	
PA_pp_2.4:33.4	Seyyathāpi so valāhako gajjitā ca vassitā ca, tathūpamo ayaṁ puggalo.	33	
PA_pp_2.4:34.1	Kathañca puggalo neva gajjitā hoti no vassitā?	34	
PA_pp_2.4:34.2	Idhekacco puggalo neva bhāsitā hoti no kattā.	34	
PA_pp_2.4:34.3	Evaṁ puggalo neva gajjitā hoti no vassitā.	34	
PA_pp_2.4:34.4	Seyyathāpi so valāhako neva gajjitā no vassitā, tathūpamo ayaṁ puggalo.	34	
PA_pp_2.4:35.1	Ime cattāro valāhakūpamā puggalā santo saṁvijjamānā lokasmiṁ.	35	
PA_pp_2.4:36.1	Tattha katame cattāro mūsikūpamā puggalā?	36	
PA_pp_2.4:36.2	Catasso mūsikā—	36	
PA_pp_2.4:36.3	gādhaṁ kattā no vasitā, vasitā no gādhaṁ kattā, gādhaṁ kattā ca vasitā ca, neva gādhaṁ kattā no vasitā.	36	
PA_pp_2.4:36.4	Evamevaṁ cattārome mūsikūpamā puggalā santo saṁvijjamānā lokasmiṁ.	36	
PA_pp_2.4:36.5	Katame cattāro?	36	
PA_pp_2.4:36.6	Gādhaṁ kattā no vasitā, vasitā no gādhaṁ kattā, gādhaṁ kattā ca vasitā ca, neva gādhaṁ kattā no vasitā.	36	
PA_pp_2.4:37.1	Kathañca puggalo gādhaṁ kattā hoti no vasitā?	37	
PA_pp_2.4:37.2	Idhekacco puggalo dhammaṁ pariyāpuṇāti—	37	
PA_pp_2.4:37.3	suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	37	
PA_pp_2.4:37.4_0	So “idaṁ dukkhan”ti yathābhūtaṁ nappajānāti, “ayaṁ dukkhasamudayo”ti yathābhūtaṁ	37	
PA_pp_2.4:37.4_1	nappajānāti, “ayaṁ dukkhanirodho”ti yathābhūtaṁ nappajānāti, “ayaṁ dukkhanirodhagāminī	37	
PA_pp_2.4:37.4_2	paṭipadā”ti yathābhūtaṁ nappajānāti.	37	
PA_pp_2.4:37.5	Evaṁ puggalo gādhaṁ kattā hoti no vasitā.	37	
PA_pp_2.4:37.6	Seyyathāpi sā mūsikā gādhaṁ kattā no vasitā, tathūpamo ayaṁ puggalo.	37	
PA_pp_2.4:38.1	Kathañca puggalo vasitā hoti no gādhaṁ kattā?	38	
PA_pp_2.4:38.2	Idhekacco puggalo dhammaṁ na pariyāpuṇāti—	38	
PA_pp_2.4:38.3	suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	38	
PA_pp_2.4:38.4_0	So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti,	38	
PA_pp_2.4:38.4_1	“ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti	38	
PA_pp_2.4:38.4_2	yathābhūtaṁ pajānāti.	38	
PA_pp_2.4:38.5	Evaṁ puggalo vasitā hoti no gādhaṁ kattā.	38	
PA_pp_2.4:38.6	Seyyathāpi sā mūsikā vasitā no gādhaṁ kattā, tathūpamo ayaṁ puggalo.	38	
PA_pp_2.4:39.1	Kathañca puggalo gādhaṁ kattā ca hoti vasitā ca?	39	
PA_pp_2.4:39.2	Idhekacco puggalo dhammaṁ pariyāpuṇāti—	39	
PA_pp_2.4:39.3	suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	39	
PA_pp_2.4:39.4_0	So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti,	39	
PA_pp_2.4:39.4_1	“ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti	39	
PA_pp_2.4:39.4_2	yathābhūtaṁ pajānāti.	39	
PA_pp_2.4:39.5	Evaṁ puggalo gādhaṁ kattā ca hoti vasitā ca.	39	
PA_pp_2.4:39.6	Seyyathāpi sā mūsikā gādhaṁ kattā ca vasitā ca, tathūpamo ayaṁ puggalo.	39	
PA_pp_2.4:40.1	Kathañca puggalo neva gādhaṁ kattā hoti no vasitā?	40	
PA_pp_2.4:40.2	Idhekacco puggalo dhammaṁ na pariyāpuṇāti—	40	
PA_pp_2.4:40.3	suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	40	
PA_pp_2.4:40.4_0	So “idaṁ dukkhan”ti yathābhūtaṁ nappajānāti, “ayaṁ dukkhasamudayo”ti yathābhūtaṁ	40	
PA_pp_2.4:40.4_1	nappajānāti, “ayaṁ dukkhanirodho”ti yathābhūtaṁ nappajānāti, “ayaṁ dukkhanirodhagāminī	40	
PA_pp_2.4:40.4_2	paṭipadā”ti yathābhūtaṁ nappajānāti.	40	
PA_pp_2.4:40.5	Evaṁ puggalo neva gādhaṁ kattā hoti no vasitā.	40	
PA_pp_2.4:40.6	Seyyathāpi sā mūsikā neva gādhaṁ kattā no vasitā, tathūpamo ayaṁ puggalo.	40	
PA_pp_2.4:41.1	Ime cattāro mūsikūpamā puggalā santo saṁvijjamānā lokasmiṁ.	41	
PA_pp_2.4:42.1	Tattha katame cattāro ambūpamā puggalā?	42	
PA_pp_2.4:42.2	Cattāri ambāni—	42	
PA_pp_2.4:42.3	āmaṁ pakkavaṇṇi, pakkaṁ āmavaṇṇi, āmaṁ āmavaṇṇi, pakkaṁ pakkavaṇṇi.	42	
PA_pp_2.4:42.4	Evamevaṁ cattārome ambūpamā puggalā santo saṁvijjamānā lokasmiṁ.	42	
PA_pp_2.4:42.5	Katame cattāro?	42	
PA_pp_2.4:42.6	Āmo pakkavaṇṇī, pakko āmavaṇṇī, āmo āmavaṇṇī, pakko pakkavaṇṇī.	42	
PA_pp_2.4:43.1	Kathañca puggalo āmo hoti pakkavaṇṇī?	43	
PA_pp_2.4:43.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	43	
PA_pp_2.4:43.3_0	So “idaṁ dukkhan”ti yathābhūtaṁ nappajānāti, “ayaṁ dukkhasamudayo”ti yathābhūtaṁ	43	
PA_pp_2.4:43.3_1	nappajānāti, “ayaṁ dukkhanirodho”ti yathābhūtaṁ nappajānāti, “ayaṁ dukkhanirodhagāminī	43	
PA_pp_2.4:43.3_2	paṭipadā”ti yathābhūtaṁ nappajānāti.	43	
PA_pp_2.4:43.4	Evaṁ puggalo āmo hoti pakkavaṇṇī.	43	
PA_pp_2.4:43.5	Seyyathāpi taṁ ambaṁ āmaṁ pakkavaṇṇi, tathūpamo ayaṁ puggalo.	43	
PA_pp_2.4:44.1	Kathañca puggalo pakko hoti āmavaṇṇī?	44	
PA_pp_2.4:44.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	44	
PA_pp_2.4:44.3_0	So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti,	44	
PA_pp_2.4:44.3_1	“ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti	44	
PA_pp_2.4:44.3_2	yathābhūtaṁ pajānāti.	44	
PA_pp_2.4:44.4	Evaṁ puggalo pakko hoti āmavaṇṇī.	44	
PA_pp_2.4:44.5	Seyyathāpi taṁ ambaṁ pakkaṁ āmavaṇṇi, tathūpamo ayaṁ puggalo.	44	
PA_pp_2.4:45.1	Kathañca puggalo āmo hoti āmavaṇṇī?	45	
PA_pp_2.4:45.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	45	
PA_pp_2.4:45.3	So “idaṁ dukkhan”ti yathābhūtaṁ nappajānāti …pe…	45	
PA_pp_2.4:45.4	“ayaṁ dukkhanirodhagāminī paṭipadā”ti yathābhūtaṁ nappajānāti.	45	
PA_pp_2.4:45.5	Evaṁ puggalo āmo hoti āmavaṇṇī.	45	
PA_pp_2.4:45.6	Seyyathāpi taṁ ambaṁ āmaṁ āmavaṇṇi, tathūpamo ayaṁ puggalo.	45	
PA_pp_2.4:46.1	Kathañca puggalo pakko hoti pakkavaṇṇī?	46	
PA_pp_2.4:46.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	46	
PA_pp_2.4:46.3	So “idaṁ dukkhan”ti yathābhūtaṁ pajānāti …pe…	46	
PA_pp_2.4:46.4	“ayaṁ dukkhanirodhagāminī paṭipadā”ti yathābhūtaṁ pajānāti.	46	
PA_pp_2.4:46.5	Evaṁ puggalo pakko hoti pakkavaṇṇī.	46	
PA_pp_2.4:46.6	Seyyathāpi taṁ ambaṁ pakkaṁ pakkavaṇṇi, tathūpamo ayaṁ puggalo.	46	
PA_pp_2.4:47.1	Ime cattāro ambūpamā puggalā santo saṁvijjamānā lokasmiṁ.	47	
PA_pp_2.4:48.1	Tattha katame cattāro kumbhūpamā puggalā?	48	
PA_pp_2.4:48.2	Cattāro kumbhā—	48	
PA_pp_2.4:48.3	tuccho pihito, pūro vivaṭo, tuccho vivaṭo, pūro pihito.	48	
PA_pp_2.4:48.4	Evamevaṁ cattārome kumbhūpamā puggalā santo saṁvijjamānā lokasmiṁ.	48	
PA_pp_2.4:48.5	Katame cattāro?	48	
PA_pp_2.4:48.6	Tuccho pihito, pūro vivaṭo, tuccho vivaṭo, pūro pihito.	48	
PA_pp_2.4:49.1	Kathañca puggalo tuccho hoti pihito?	49	
PA_pp_2.4:49.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	49	
PA_pp_2.4:49.3	So “idaṁ dukkhan”ti yathābhūtaṁ nappajānāti …pe…	49	
PA_pp_2.4:49.4	“ayaṁ dukkhanirodhagāminī paṭipadā”ti yathābhūtaṁ nappajānāti.	49	
PA_pp_2.4:49.5	Evaṁ puggalo tuccho hoti pihito.	49	
PA_pp_2.4:49.6	Seyyathāpi so kumbho tuccho pihito, tathūpamo ayaṁ puggalo.	49	
PA_pp_2.4:50.1	Kathañca puggalo pūro hoti vivaṭo?	50	
PA_pp_2.4:50.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	50	
PA_pp_2.4:50.3	So “idaṁ dukkhan”ti yathābhūtaṁ pajānāti …pe…	50	
PA_pp_2.4:50.4	“ayaṁ dukkhanirodhagāminī paṭipadā”ti yathābhūtaṁ pajānāti.	50	
PA_pp_2.4:50.5	Evaṁ puggalo pūro hoti vivaṭo.	50	
PA_pp_2.4:50.6	Seyyathāpi so kumbho pūro vivaṭo, tathūpamo ayaṁ puggalo.	50	
PA_pp_2.4:51.1	Kathañca puggalo tuccho hoti vivaṭo?	51	
PA_pp_2.4:51.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	51	
PA_pp_2.4:51.3	So “idaṁ dukkhan”ti yathābhūtaṁ nappajānāti …pe…	51	
PA_pp_2.4:51.4	“ayaṁ dukkhanirodhagāminī paṭipadā”ti yathābhūtaṁ nappajānāti.	51	
PA_pp_2.4:51.5	Evaṁ puggalo tuccho hoti vivaṭo.	51	
PA_pp_2.4:51.6	Seyyathāpi so kumbho tuccho vivaṭo, tathūpamo ayaṁ puggalo.	51	
PA_pp_2.4:52.1	Kathañca puggalo pūro hoti pihito?	52	
PA_pp_2.4:52.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	52	
PA_pp_2.4:52.3	So “idaṁ dukkhan”ti yathābhūtaṁ pajānāti …pe…	52	
PA_pp_2.4:52.4	“ayaṁ dukkhanirodhagāminī paṭipadā”ti yathābhūtaṁ pajānāti.	52	
PA_pp_2.4:52.5	Evaṁ puggalo pūro hoti pihito.	52	
PA_pp_2.4:52.6	Seyyathāpi so kumbho pūro pihito, tathūpamo ayaṁ puggalo.	52	
PA_pp_2.4:53.1	Ime cattāro kumbhūpamā puggalā santo saṁvijjamānā lokasmiṁ.	53	
PA_pp_2.4:54.1	Tattha katame cattāro udakarahadūpamā puggalā?	54	
PA_pp_2.4:54.2	Cattāro udakarahadā—	54	
PA_pp_2.4:54.3	uttāno gambhīrobhāso, gambhīro uttānobhāso, uttāno uttānobhāso, gambhīro gambhīrobhāso.	54	
PA_pp_2.4:54.4	Evamevaṁ cattārome udakarahadūpamā puggalā santo saṁvijjamānā lokasmiṁ.	54	
PA_pp_2.4:54.5	Katame cattāro?	54	
PA_pp_2.4:54.6	Uttāno gambhīrobhāso, gambhīro uttānobhāso, uttāno uttānobhāso, gambhīro gambhīrobhāso.	54	
PA_pp_2.4:55.1	Kathañca puggalo uttāno hoti gambhīrobhāso?	55	
PA_pp_2.4:55.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	55	
PA_pp_2.4:55.3	So “idaṁ dukkhan”ti yathābhūtaṁ nappajānāti …pe…	55	
PA_pp_2.4:55.4	“ayaṁ dukkhanirodhagāminī paṭipadā”ti yathābhūtaṁ nappajānāti.	55	
PA_pp_2.4:55.5	Evaṁ puggalo uttāno hoti gambhīrobhāso.	55	
PA_pp_2.4:55.6	Seyyathāpi so udakarahado uttāno gambhīrobhāso, tathūpamo ayaṁ puggalo.	55	
PA_pp_2.4:56.1	Kathañca puggalo gambhīro hoti uttānobhāso?	56	
PA_pp_2.4:56.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	56	
PA_pp_2.4:56.3	So “idaṁ dukkhan”ti yathābhūtaṁ pajānāti …pe…	56	
PA_pp_2.4:56.4	“ayaṁ dukkhanirodhagāminī paṭipadā”ti yathābhūtaṁ pajānāti.	56	
PA_pp_2.4:56.5	Evaṁ puggalo gambhīro hoti uttānobhāso.	56	
PA_pp_2.4:56.6	Seyyathāpi so udakarahado gambhīro uttānobhāso, tathūpamo ayaṁ puggalo.	56	
PA_pp_2.4:57.1	Kathañca puggalo uttāno hoti uttānobhāso?	57	
PA_pp_2.4:57.2	Idhekaccassa puggalassa na pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	57	
PA_pp_2.4:57.3	So “idaṁ dukkhan”ti yathābhūtaṁ nappajānāti …pe…	57	
PA_pp_2.4:57.4	“ayaṁ dukkhanirodhagāminī paṭipadā”ti yathābhūtaṁ nappajānāti.	57	
PA_pp_2.4:57.5	Evaṁ puggalo uttāno hoti uttānobhāso.	57	
PA_pp_2.4:57.6	Seyyathāpi so udakarahado uttāno uttānobhāso, tathūpamo ayaṁ puggalo.	57	
PA_pp_2.4:58.1	Kathañca puggalo gambhīro hoti gambhīrobhāso?	58	
PA_pp_2.4:58.2	Idhekaccassa puggalassa pāsādikaṁ hoti abhikkantaṁ paṭikkantaṁ ālokitaṁ vilokitaṁ samiñjitaṁ pasāritaṁ saṅghāṭipattacīvaradhāraṇaṁ.	58	
PA_pp_2.4:58.3	So “idaṁ dukkhan”ti yathābhūtaṁ pajānāti …pe…	58	
PA_pp_2.4:58.4	“ayaṁ dukkhanirodhagāminī paṭipadā”ti yathābhūtaṁ pajānāti.	58	
PA_pp_2.4:58.5	Evaṁ puggalo gambhīro hoti gambhīrobhāso.	58	
PA_pp_2.4:58.6	Seyyathāpi so udakarahado gambhīro gambhīrobhāso, tathūpamo ayaṁ puggalo.	58	
PA_pp_2.4:59.1	Ime cattāro udakarahadūpamā puggalā santo saṁvijjamānā lokasmiṁ.	59	
PA_pp_2.4:60.1	Tattha katame cattāro balībaddūpamā puggalā?	60	
PA_pp_2.4:60.2	Cattāro balībaddā—	60	
PA_pp_2.4:60.3	sakagavacaṇḍo no paragavacaṇḍo, paragavacaṇḍo no sakagavacaṇḍo, sakagavacaṇḍo ca paragavacaṇḍo ca, neva sakagavacaṇḍo no paragavacaṇḍo.	60	
PA_pp_2.4:60.4	Evamevaṁ cattārome balībaddūpamā puggalā santo saṁvijjamānā lokasmiṁ.	60	
PA_pp_2.4:60.5	Katame cattāro?	60	
PA_pp_2.4:60.6	Sakagavacaṇḍo no paragavacaṇḍo, paragavacaṇḍo no sakagavacaṇḍo, sakagavacaṇḍo ca paragavacaṇḍo ca, neva sakagavacaṇḍo no paragavacaṇḍo.	60	
PA_pp_2.4:61.1	Kathañca puggalo sakagavacaṇḍo hoti no paragavacaṇḍo?	61	
PA_pp_2.4:61.2	Idhekacco puggalo sakaparisaṁ ubbejitā hoti, no paraparisaṁ.	61	
PA_pp_2.4:61.3	Evaṁ puggalo sakagavacaṇḍo hoti no paragavacaṇḍo.	61	
PA_pp_2.4:61.4	Seyyathāpi so balībaddo sakagavacaṇḍo no paragavacaṇḍo, tathūpamo ayaṁ puggalo.	61	
PA_pp_2.4:62.1	Kathañca puggalo paragavacaṇḍo hoti no sakagavacaṇḍo?	62	
PA_pp_2.4:62.2	Idhekacco puggalo paraparisaṁ ubbejitā hoti, no sakaparisaṁ.	62	
PA_pp_2.4:62.3	Evaṁ puggalo paragavacaṇḍo hoti no sakagavacaṇḍo.	62	
PA_pp_2.4:62.4	Seyyathāpi so balībaddo paragavacaṇḍo no sakagavacaṇḍo, tathūpamo ayaṁ puggalo.	62	
PA_pp_2.4:63.1	Kathañca puggalo sakagavacaṇḍo ca hoti paragavacaṇḍo ca?	63	
PA_pp_2.4:63.2	Idhekacco puggalo sakaparisañca ubbejitā hoti, paraparisañca.	63	
PA_pp_2.4:63.3	Evaṁ puggalo sakagavacaṇḍo ca hoti paragavacaṇḍo ca.	63	
PA_pp_2.4:63.4	Seyyathāpi so balībaddo sakagavacaṇḍo ca paragavacaṇḍo ca, tathūpamo ayaṁ puggalo.	63	
PA_pp_2.4:64.1	Kathañca puggalo neva sakagavacaṇḍo hoti no paragavacaṇḍo?	64	
PA_pp_2.4:64.2	Idhekacco puggalo neva sakaparisaṁ ubbejitā hoti no paraparisaṁ.	64	
PA_pp_2.4:64.3	Evaṁ puggalo neva sakagavacaṇḍo hoti no paragavacaṇḍo.	64	
PA_pp_2.4:64.4	Seyyathāpi so balībaddo neva sakagavacaṇḍo no paragavacaṇḍo, tathūpamo ayaṁ puggalo.	64	
PA_pp_2.4:65.1	Ime cattāro balībaddūpamā puggalā santo saṁvijjamānā lokasmiṁ.	65	
PA_pp_2.4:66.1	Tattha katame cattāro āsīvisūpamā puggalā?	66	
PA_pp_2.4:66.2	Cattāro āsīvisā—	66	
PA_pp_2.4:66.3	āgataviso no ghoraviso, ghoraviso no āgataviso, āgataviso ca ghoraviso ca, neva āgataviso no ghoraviso.	66	
PA_pp_2.4:66.4	Evamevaṁ cattārome āsīvisūpamā puggalā santo saṁvijjamānā lokasmiṁ.	66	
PA_pp_2.4:66.5	Katame cattāro?	66	
PA_pp_2.4:66.6	Āgataviso no ghoraviso, ghoraviso no āgataviso, āgataviso ca ghoraviso ca, neva āgataviso no ghoraviso.	66	
PA_pp_2.4:67.1	Kathañca puggalo āgataviso hoti no ghoraviso?	67	
PA_pp_2.4:67.2	Idhekacco puggalo abhiṇhaṁ kujjhati.	67	
PA_pp_2.4:67.3	So ca khvassa kodho na ciraṁ dīgharattaṁ anuseti.	67	
PA_pp_2.4:67.4	Evaṁ puggalo āgataviso hoti, no ghoraviso.	67	
PA_pp_2.4:67.5	Seyyathāpi so āsīviso āgataviso no ghoraviso, tathūpamo ayaṁ puggalo.	67	
PA_pp_2.4:68.1	Kathañca puggalo ghoraviso hoti no āgataviso?	68	
PA_pp_2.4:68.2	Idhekacco puggalo naheva kho abhiṇhaṁ kujjhati.	68	
PA_pp_2.4:68.3	So ca khvassa kodho ciraṁ dīgharattaṁ anuseti.	68	
PA_pp_2.4:68.4	Evaṁ puggalo ghoraviso hoti, no āgataviso.	68	
PA_pp_2.4:68.5	Seyyathāpi so āsīviso ghoraviso no āgataviso, tathūpamo ayaṁ puggalo.	68	
PA_pp_2.4:69.1	Kathañca puggalo āgataviso ca hoti ghoraviso ca?	69	
PA_pp_2.4:69.2	Idhekacco puggalo abhiṇhaṁ kujjhati.	69	
PA_pp_2.4:69.3	So ca khvassa kodho ciraṁ dīgharattaṁ anuseti.	69	
PA_pp_2.4:69.4	Evaṁ puggalo āgataviso ca hoti ghoraviso ca.	69	
PA_pp_2.4:69.5	Seyyathāpi so āsīviso āgataviso ca ghoraviso ca, tathūpamo ayaṁ puggalo.	69	
PA_pp_2.4:70.1	Kathañca puggalo neva āgataviso hoti no ghoraviso?	70	
PA_pp_2.4:70.2	Idhekacco puggalo naheva kho abhiṇhaṁ kujjhati.	70	
PA_pp_2.4:70.3	So ca khvassa kodho na ciraṁ dīgharattaṁ anuseti.	70	
PA_pp_2.4:70.4	Evaṁ puggalo neva āgataviso hoti no ghoraviso.	70	
PA_pp_2.4:70.5	Seyyathāpi so āsīviso neva āgataviso no ghoraviso, tathūpamo ayaṁ puggalo.	70	
PA_pp_2.4:71.1	Ime cattāro āsīvisūpamā puggalā santo saṁvijjamānā lokasmiṁ.	71	
PA_pp_2.4:72.1	Kathañca puggalo ananuvicca apariyogāhetvā avaṇṇārahassa vaṇṇaṁ bhāsitā hoti?	72	
PA_pp_2.4:72.2	Idhekacco puggalo duppaṭipannānaṁ micchāpaṭipannānaṁ titthiyānaṁ titthiyasāvakānaṁ vaṇṇaṁ bhāsati—	72	
PA_pp_2.4:72.3	“suppaṭipannā” itipi, “sammāpaṭipannā” itipīti.	72	
PA_pp_2.4:72.4	Evaṁ puggalo ananuvicca apariyogāhetvā avaṇṇārahassa vaṇṇaṁ bhāsitā hoti.	72	
PA_pp_2.4:73.1	Kathañca puggalo ananuvicca apariyogāhetvā vaṇṇārahassa avaṇṇaṁ bhāsitā hoti?	73	
PA_pp_2.4:73.2	Idhekacco puggalo suppaṭipannānaṁ sammāpaṭipannānaṁ buddhānaṁ buddhasāvakānaṁ avaṇṇaṁ bhāsati—	73	
PA_pp_2.4:73.3	“duppaṭipannā” itipi, “micchāpaṭipannā” itipīti.	73	
PA_pp_2.4:73.4	Evaṁ puggalo ananuvicca apariyogāhetvā vaṇṇārahassa avaṇṇaṁ bhāsitā hoti.	73	
PA_pp_2.4:74.1	Kathañca puggalo ananuvicca apariyogāhetvā appasādanīye ṭhāne pasādaṁ upadaṁsitā hoti?	74	
PA_pp_2.4:74.2	Idhekacco puggalo duppaṭipadāya micchāpaṭipadāya pasādaṁ janeti—	74	
PA_pp_2.4:74.3	“suppaṭipadā” itipi, “sammāpaṭipadā” itipīti.	74	
PA_pp_2.4:74.4	Evaṁ puggalo ananuvicca apariyogāhetvā appasādanīye ṭhāne pasādaṁ upadaṁsitā hoti.	74	
PA_pp_2.4:75.1	Kathañca puggalo ananuvicca apariyogāhetvā pasādanīye ṭhāne appasādaṁ upadaṁsitā hoti?	75	
PA_pp_2.4:75.2	Idhekacco puggalo suppaṭipadāya sammāpaṭipadāya appasādaṁ janeti—	75	
PA_pp_2.4:75.3	“duppaṭipadā” itipi, “micchāpaṭipadā” itipīti.	75	
PA_pp_2.4:75.4	Evaṁ puggalo ananuvicca apariyogāhetvā pasādanīye ṭhāne appasādaṁ upadaṁsitā hoti.	75	
PA_pp_2.4:76.1	Kathañca puggalo anuvicca pariyogāhetvā avaṇṇārahassa avaṇṇaṁ bhāsitā hoti?	76	
PA_pp_2.4:76.2	Idhekacco puggalo duppaṭipannānaṁ micchāpaṭipannānaṁ titthiyānaṁ titthiyasāvakānaṁ avaṇṇaṁ bhāsati—	76	
PA_pp_2.4:76.3	“duppaṭipannā” itipi, “micchāpaṭipannā” itipīti.	76	
PA_pp_2.4:76.4	Evaṁ puggalo anuvicca pariyogāhetvā avaṇṇārahassa avaṇṇaṁ bhāsitā hoti.	76	
PA_pp_2.4:77.1	Kathañca puggalo anuvicca pariyogāhetvā vaṇṇārahassa vaṇṇaṁ bhāsitā hoti?	77	
PA_pp_2.4:77.2	Idhekacco puggalo suppaṭipannānaṁ sammāpaṭipannānaṁ buddhānaṁ buddhasāvakānaṁ vaṇṇaṁ bhāsati—	77	
PA_pp_2.4:77.3	“suppaṭipannā” itipi, “sammāpaṭipannā” itipīti.	77	
PA_pp_2.4:77.4	Evaṁ puggalo anuvicca pariyogāhetvā vaṇṇārahassa vaṇṇaṁ bhāsitā hoti.	77	
PA_pp_2.4:78.1	Kathañca puggalo anuvicca pariyogāhetvā appasādanīye ṭhāne appasādaṁ upadaṁsitā hoti?	78	
PA_pp_2.4:78.2	Idhekacco puggalo duppaṭipadāya micchāpaṭipadāya appasādaṁ janeti—	78	
PA_pp_2.4:78.3	“duppaṭipadā” itipi, “micchāpaṭipadā” itipīti.	78	
PA_pp_2.4:78.4	Evaṁ puggalo anuvicca pariyogāhetvā appasādanīye ṭhāne appasādaṁ upadaṁsitā hoti.	78	
PA_pp_2.4:79.1	Kathañca puggalo anuvicca pariyogāhetvā pasādanīye ṭhāne pasādaṁ upadaṁsitā hoti?	79	
PA_pp_2.4:79.2	Idhekacco puggalo suppaṭipadāya sammāpaṭipadāya pasādaṁ janeti—	79	
PA_pp_2.4:79.3	“suppaṭipadā” itipi, “sammāpaṭipadā” itipīti.	79	
PA_pp_2.4:79.4	Evaṁ puggalo anuvicca pariyogāhetvā pasādanīye ṭhāne pasādaṁ upadaṁsitā hoti.	79	
PA_pp_2.4:80.1	Kathañca puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena?	80	
PA_pp_2.4:80.2	Idhekacco puggalo vaṇṇopi saṁvijjati avaṇṇopi saṁvijjati.	80	
PA_pp_2.4:80.3	Yo tattha avaṇṇo taṁ bhaṇati bhūtaṁ tacchaṁ kālena, yo tattha vaṇṇo taṁ na bhaṇati bhūtaṁ tacchaṁ kālena.	80	
PA_pp_2.4:80.4	Evaṁ puggalo avaṇṇārahassa avaṇṇaṁ bhāsitā hoti bhūtaṁ tacchaṁ kālena, no ca kho vaṇṇārahassa vaṇṇaṁ bhāsitā hoti bhūtaṁ tacchaṁ kālena.	80	
PA_pp_2.4:81.1	Kathañca puggalo vaṇṇārahassa vaṇṇaṁ bhāsitā hoti bhūtaṁ tacchaṁ kālena, no ca kho avaṇṇārahassa avaṇṇaṁ bhāsitā hoti bhūtaṁ tacchaṁ kālena?	81	
PA_pp_2.4:81.2	Idhekacco puggalo vaṇṇopi saṁvijjati avaṇṇopi saṁvijjati.	81	
PA_pp_2.4:81.3	Yo tattha vaṇṇo taṁ bhaṇati bhūtaṁ tacchaṁ kālena, yo tattha avaṇṇo taṁ na bhaṇati bhūtaṁ tacchaṁ kālena.	81	
PA_pp_2.4:81.4	Evaṁ puggalo vaṇṇārahassa vaṇṇaṁ bhāsitā hoti bhūtaṁ tacchaṁ kālena, no ca kho avaṇṇārahassa avaṇṇaṁ bhāsitā hoti bhūtaṁ tacchaṁ kālena.	81	
PA_pp_2.4:82.1	Kathañca puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena, vaṇṇārahassa ca vaṇṇaṁ bhāsitā hoti bhūtaṁ tacchaṁ kālena?	82	
PA_pp_2.4:82.2	Idhekacco puggalo vaṇṇopi saṁvijjati avaṇṇopi saṁvijjati.	82	
PA_pp_2.4:82.3	Yo tattha avaṇṇo taṁ bhaṇati bhūtaṁ tacchaṁ kālena, yopi tattha vaṇṇo tampi bhaṇati bhūtaṁ tacchaṁ kālena.	82	
PA_pp_2.4:82.4	Tatra kālaññū hoti tassa pañhassa veyyākaraṇāya.	82	
PA_pp_2.4:82.5	Evaṁ puggalo avaṇṇārahassa ca avaṇṇaṁ bhāsitā hoti bhūtaṁ tacchaṁ kālena, vaṇṇārahassa ca vaṇṇaṁ bhāsitā hoti bhūtaṁ tacchaṁ kālena.	82	
PA_pp_2.4:83.1	Kathañca puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, nopi vaṇṇārahassa vaṇṇaṁ bhāsitā hoti bhūtaṁ tacchaṁ kālena?	83	
PA_pp_2.4:83.2	Idhekacco puggalo vaṇṇopi saṁvijjati avaṇṇopi saṁvijjati.	83	
PA_pp_2.4:83.3	Yo tattha avaṇṇo taṁ na bhaṇati bhūtaṁ tacchaṁ kālena, yopi tattha vaṇṇo tampi na bhaṇati bhūtaṁ tacchaṁ kālena.	83	
PA_pp_2.4:83.4	Upekkhako viharati sato sampajāno.	83	
PA_pp_2.4:83.5	Evaṁ puggalo neva avaṇṇārahassa avaṇṇaṁ bhāsitā hoti bhūtaṁ tacchaṁ kālena, nopi vaṇṇārahassa vaṇṇaṁ bhāsitā hoti bhūtaṁ tacchaṁ kālena.	83	
PA_pp_2.4:84.1	Katamo ca puggalo uṭṭhānaphalūpajīvī no puññaphalūpajīvī?	84	
PA_pp_2.4:84.2	Yassa puggalassa uṭṭhahato ghaṭato vāyamato ājīvo abhinibbattati, no puññato—	84	
PA_pp_2.4:84.3	ayaṁ vuccati puggalo “uṭṭhānaphalūpajīvī, no puññaphalūpajīvī”.	84	
PA_pp_2.4:85.1	Katamo ca puggalo puññaphalūpajīvī no uṭṭhānaphalūpajīvī?	85	
PA_pp_2.4:85.2	Paranimmitavasavattī deve upādāya tatūpari devā puññaphalūpajīvino na uṭṭhānaphalūpajīvino.	85	
PA_pp_2.4:86.1	Katamo ca puggalo uṭṭhānaphalūpajīvī ca puññaphalūpajīvī ca?	86	
PA_pp_2.4:86.2	Yassa puggalassa uṭṭhahato ghaṭato vāyamato ājīvo abhinibbattati puññato ca—	86	
PA_pp_2.4:86.3	ayaṁ vuccati puggalo “uṭṭhānaphalūpajīvī ca puññaphalūpajīvī ca”.	86	
PA_pp_2.4:87.1	Katamo ca puggalo neva uṭṭhānaphalūpajīvī no puññaphalūpajīvī?	87	
PA_pp_2.4:87.2	Nerayikā neva uṭṭhānaphalūpajīvino no puññaphalūpajīvino.	87	
PA_pp_2.4:88.1	Kathañca puggalo tamo hoti tamaparāyano?	88	
PA_pp_2.4:88.2	Idhekacco puggalo nīce kule paccājāto hoti—	88	
PA_pp_2.4:88.3	caṇḍālakule vā nesādakule vā venakule vā rathakārakule vā pukkusakule vā dalidde appannapānabhojane kasiravuttike, yattha kasirena ghāsacchādo labbhati.	88	
PA_pp_2.4:88.4_0	So ca hoti dubbaṇṇo duddasiko okoṭimako bahvābādho kāṇo vā kuṇī vā khañjo vā pakkhahato	88	
PA_pp_2.4:88.4_1	vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa.	88	
PA_pp_2.4:88.5	So kāyena duccaritaṁ carati, vācāya duccaritaṁ carati, manasā duccaritaṁ carati.	88	
PA_pp_2.4:88.6	So kāyena duccaritaṁ caritvā vācāya duccaritaṁ caritvā manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	88	
PA_pp_2.4:88.7	Evaṁ puggalo tamo hoti tamaparāyano.	88	
PA_pp_2.4:89.1	Kathañca puggalo tamo hoti jotiparāyano?	89	
PA_pp_2.4:89.2	Idhekacco puggalo nīce kule paccājāto hoti—	89	
PA_pp_2.4:89.3	caṇḍālakule vā nesādakule vā venakule vā rathakārakule vā pukkusakule vā dalidde appannapānabhojane kasiravuttike, yattha kasirena ghāsacchādo labbhati.	89	
PA_pp_2.4:89.4_0	So ca hoti dubbaṇṇo duddasiko okoṭimako bahvābādho kāṇo vā kuṇī vā khañjo vā pakkhahato	89	
PA_pp_2.4:89.4_1	vā, na lābhī annassa pānassa vatthassa yānassa mālāgandhavilepanassa seyyāvasathapadīpeyyassa.	89	
PA_pp_2.4:89.5	So kāyena sucaritaṁ carati, vācāya sucaritaṁ carati, manasā sucaritaṁ carati.	89	
PA_pp_2.4:89.6	So kāyena sucaritaṁ caritvā vācāya sucaritaṁ caritvā manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.	89	
PA_pp_2.4:89.7	Evaṁ puggalo tamo hoti jotiparāyano.	89	
PA_pp_2.4:90.1	Kathañca puggalo joti hoti tamaparāyano?	90	
PA_pp_2.4:90.2	Idhekacco puggalo ucce kule paccājāto hoti—	90	
PA_pp_2.4:90.3	khattiyamahāsālakule vā brāhmaṇamahāsālakule vā gahapatimahāsālakule vā aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe.	90	
PA_pp_2.4:90.4	So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa.	90	
PA_pp_2.4:90.5	So kāyena duccaritaṁ carati, vācāya duccaritaṁ carati, manasā duccaritaṁ carati.	90	
PA_pp_2.4:90.6	So kāyena duccaritaṁ caritvā vācāya duccaritaṁ caritvā manasā duccaritaṁ caritvā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	90	
PA_pp_2.4:90.7	Evaṁ puggalo joti hoti tamaparāyano.	90	
PA_pp_2.4:91.1	Kathañca puggalo joti hoti jotiparāyano?	91	
PA_pp_2.4:91.2	Idhekacco puggalo ucce kule paccājāto hoti—	91	
PA_pp_2.4:91.3	khattiyamahāsālakule vā brāhmaṇamahāsālakule vā gahapatimahāsālakule vā aḍḍhe mahaddhane mahābhoge pahūtajātarūparajate pahūtavittūpakaraṇe pahūtadhanadhaññe.	91	
PA_pp_2.4:91.4	So ca hoti abhirūpo dassanīyo pāsādiko paramāya vaṇṇapokkharatāya samannāgato, lābhī annassa pānassa vatthassa yānassa mālāgandhavilepanassa seyyāvasathapadīpeyyassa.	91	
PA_pp_2.4:91.5	So kāyena sucaritaṁ carati, vācāya sucaritaṁ carati, manasā sucaritaṁ carati.	91	
PA_pp_2.4:91.6	So kāyena sucaritaṁ caritvā vācāya sucaritaṁ caritvā manasā sucaritaṁ caritvā kāyassa bhedā paraṁ maraṇā sugatiṁ saggaṁ lokaṁ upapajjati.	91	
PA_pp_2.4:91.7	Evaṁ puggalo joti hoti jotiparāyano.	91	
PA_pp_2.4:92.1	Kathañca puggalo oṇatoṇato hoti …pe…	92	
PA_pp_2.4:92.2	evaṁ puggalo oṇatoṇato hoti.	92	
PA_pp_2.4:93.1	Kathañca puggalo oṇatuṇṇato hoti …pe…	93	
PA_pp_2.4:93.2	evaṁ puggalo oṇatuṇṇato hoti.	93	
PA_pp_2.4:94.1	Kathañca puggalo uṇṇatoṇato hoti …pe…	94	
PA_pp_2.4:94.2	evaṁ puggalo uṇṇatoṇato hoti.	94	
PA_pp_2.4:95.1	Kathañca puggalo uṇṇatuṇṇato hoti …pe…	95	
PA_pp_2.4:95.2	evaṁ puggalo uṇṇatuṇṇato hoti.	95	
PA_pp_2.4:96.1	Tattha katame cattāro rukkhūpamā puggalā?	96	
PA_pp_2.4:96.2	Cattāro rukkhā—	96	
PA_pp_2.4:96.3	pheggu sāraparivāro, sāro phegguparivāro, pheggu phegguparivāro, sāro sāraparivāro.	96	
PA_pp_2.4:96.4	Evamevaṁ cattārome rukkhūpamā puggalā santo saṁvijjamānā lokasmiṁ.	96	
PA_pp_2.4:96.5	Katame cattāro?	96	
PA_pp_2.4:96.6	Pheggu sāraparivāro, sāro phegguparivāro, pheggu phegguparivāro, sāro sāraparivāro.	96	
PA_pp_2.4:97.1	Kathañca puggalo pheggu hoti sāraparivāro?	97	
PA_pp_2.4:97.2	Idhekacco puggalo dussīlo hoti pāpadhammo, parisā ca khvassa hoti sīlavatī kalyāṇadhammā.	97	
PA_pp_2.4:97.3	Evaṁ puggalo pheggu hoti sāraparivāro.	97	
PA_pp_2.4:97.4	Seyyathāpi so rukkho pheggu sāraparivāro, tathūpamo ayaṁ puggalo.	97	
PA_pp_2.4:98.1	Kathañca puggalo sāro hoti phegguparivāro?	98	
PA_pp_2.4:98.2	Idhekacco puggalo sīlavā hoti kalyāṇadhammo, parisā ca khvassa hoti dussīlā pāpadhammā.	98	
PA_pp_2.4:98.3	Evaṁ puggalo sāro hoti phegguparivāro.	98	
PA_pp_2.4:98.4	Seyyathāpi so rukkho sāro phegguparivāro, tathūpamo ayaṁ puggalo.	98	
PA_pp_2.4:99.1	Kathañca puggalo pheggu hoti phegguparivāro?	99	
PA_pp_2.4:99.2	Idhekacco puggalo dussīlo hoti pāpadhammo, parisāpissa hoti dussīlā pāpadhammā.	99	
PA_pp_2.4:99.3	Evaṁ puggalo pheggu hoti phegguparivāro.	99	
PA_pp_2.4:99.4	Seyyathāpi so rukkho pheggu phegguparivāro, tathūpamo ayaṁ puggalo.	99	
PA_pp_2.4:100.1	Kathañca puggalo sāro hoti sāraparivāro?	100	
PA_pp_2.4:100.2	Idhekacco puggalo sīlavā hoti kalyāṇadhammo, parisāpissa hoti sīlavatī kalyāṇadhammā.	100	
PA_pp_2.4:100.3	Evaṁ puggalo sāro hoti sāraparivāro.	100	
PA_pp_2.4:100.4	Seyyathāpi so rukkho sāro sāraparivāro, tathūpamo ayaṁ puggalo.	100	
PA_pp_2.4:101.1	Ime cattāro rukkhūpamā puggalā santo saṁvijjamānā lokasmiṁ.	101	
PA_pp_2.4:102.1	Katamo ca puggalo rūpappamāṇo rūpappasanno?	102	
PA_pp_2.4:102.2	Idhekacco puggalo ārohaṁ vā passitvā pariṇāhaṁ vā passitvā saṇṭhānaṁ vā passitvā pāripūriṁ vā passitvā tattha pamāṇaṁ gahetvā pasādaṁ janeti.	102	
PA_pp_2.4:102.3	Ayaṁ vuccati puggalo rūpappamāṇo rūpappasanno.	102	
PA_pp_2.4:103.1	Katamo ca puggalo ghosappamāṇo ghosappasanno?	103	
PA_pp_2.4:103.2	Idhekacco puggalo paravaṇṇanāya parathomanāya parapasaṁsanāya paravaṇṇahārikāya tattha pamāṇaṁ gahetvā pasādaṁ janeti.	103	
PA_pp_2.4:103.3	Ayaṁ vuccati puggalo ghosappamāṇo ghosappasanno.	103	
PA_pp_2.4:104.1	Katamo ca puggalo lūkhappamāṇo lūkhappasanno?	104	
PA_pp_2.4:104.2	Idhekacco puggalo cīvaralūkhaṁ vā passitvā pattalūkhaṁ vā passitvā senāsanalūkhaṁ vā passitvā vividhaṁ vā dukkarakārikaṁ passitvā tattha pamāṇaṁ gahetvā pasādaṁ janeti.	104	
PA_pp_2.4:104.3	Ayaṁ vuccati puggalo lūkhappamāṇo lūkhappasanno.	104	
PA_pp_2.4:105.1	Katamo ca puggalo dhammappamāṇo dhammappasanno?	105	
PA_pp_2.4:105.2	Idhekacco puggalo sīlaṁ vā passitvā samādhiṁ vā passitvā paññaṁ vā passitvā tattha pamāṇaṁ gahetvā pasādaṁ janeti.	105	
PA_pp_2.4:105.3	Ayaṁ vuccati puggalo dhammappamāṇo dhammappasanno.	105	
PA_pp_2.4:106.1	Kathañca puggalo attahitāya paṭipanno hoti no parahitāya?	106	
PA_pp_2.4:106.2	Idhekacco puggalo attanā sīlasampanno hoti, no paraṁ sīlasampadāya samādapeti;	106	
PA_pp_2.4:106.3	attanā samādhisampanno hoti, no paraṁ samādhisampadāya samādapeti;	106	
PA_pp_2.4:106.4	attanā paññāsampanno hoti, no paraṁ paññāsampadāya samādapeti;	106	
PA_pp_2.4:106.5	attanā vimuttisampanno hoti, no paraṁ vimuttisampadāya samādapeti;	106	
PA_pp_2.4:106.6	attanā vimuttiñāṇadassanasampanno hoti, no paraṁ vimuttiñāṇadassanasampadāya samādapeti.	106	
PA_pp_2.4:106.7	Evaṁ puggalo attahitāya paṭipanno hoti no parahitāya.	106	
PA_pp_2.4:107.1	Kathañca puggalo parahitāya paṭipanno hoti no attahitāya?	107	
PA_pp_2.4:107.2	Idhekacco puggalo attanā na sīlasampanno hoti, paraṁ sīlasampadāya samādapeti;	107	
PA_pp_2.4:107.3	attanā na samādhisampanno hoti, paraṁ samādhisampadāya samādapeti;	107	
PA_pp_2.4:107.4	attanā na paññāsampanno hoti, paraṁ paññāsampadāya samādapeti;	107	
PA_pp_2.4:107.5	attanā na vimuttisampanno hoti, paraṁ vimuttisampadāya samādapeti;	107	
PA_pp_2.4:107.6	attanā na vimuttiñāṇadassanasampanno hoti, paraṁ vimuttiñāṇadassanasampadāya samādapeti.	107	
PA_pp_2.4:107.7	Evaṁ puggalo parahitāya paṭipanno hoti no attahitāya.	107	
PA_pp_2.4:108.1	Kathañca puggalo attahitāya ceva paṭipanno hoti parahitāya ca?	108	
PA_pp_2.4:108.2	Idhekacco puggalo attanā ca sīlasampanno hoti, parañca sīlasampadāya samādapeti;	108	
PA_pp_2.4:108.3	attanā ca samādhisampanno hoti, parañca samādhisampadāya samādapeti;	108	
PA_pp_2.4:108.4	attanā ca paññāsampanno hoti, parañca paññāsampadāya samādapeti;	108	
PA_pp_2.4:108.5	attanā ca vimuttisampanno hoti, parañca vimuttisampadāya samādapeti;	108	
PA_pp_2.4:108.6	attanā ca vimuttiñāṇadassanasampanno hoti, parañca vimuttiñāṇadassanasampadāya samādapeti.	108	
PA_pp_2.4:108.7	Evaṁ puggalo attahitāya ceva paṭipanno hoti parahitāya ca.	108	
PA_pp_2.4:109.1	Kathañca puggalo neva attahitāya paṭipanno hoti no parahitāya?	109	
PA_pp_2.4:109.2	Idhekacco puggalo attanā na sīlasampanno hoti, no paraṁ sīlasampadāya samādapeti;	109	
PA_pp_2.4:109.3	attanā na samādhisampanno hoti, no paraṁ samādhisampadāya samādapeti;	109	
PA_pp_2.4:109.4	attanā na paññāsampanno hoti, no paraṁ paññāsampadāya samādapeti;	109	
PA_pp_2.4:109.5	attanā na vimuttisampanno hoti, no paraṁ vimuttisampadāya samādapeti;	109	
PA_pp_2.4:109.6	attanā na vimuttiñāṇadassanasampanno hoti, no paraṁ vimuttiñāṇadassanasampadāya samādapeti.	109	
PA_pp_2.4:109.7	Evaṁ puggalo neva attahitāya paṭipanno hoti no parahitāya.	109	
PA_pp_2.4:110.1	Kathañca puggalo attantapo hoti attaparitāpanānuyogamanuyutto?	110	
PA_pp_2.4:110.2_0	Idhekacco puggalo acelako hoti muttācāro hatthāpalekhano, naehibhaddantiko natiṭṭhabhaddantiko	110	
PA_pp_2.4:110.2_1	nābhihaṭaṁ na uddissakataṁ na nimantanaṁ sādiyati, so na kumbhimukhā paṭiggaṇhāti	110	
PA_pp_2.4:110.2_2	na kaḷopimukhā paṭiggaṇhāti, na eḷakamantaraṁ na daṇḍamantaraṁ na musalamantaraṁ	110	
PA_pp_2.4:110.2_3	na dvinnaṁ bhuñjamānānaṁ na gabbhiniyā na pāyamānāya na purisantaragatāya, na saṅkittīsu	110	
PA_pp_2.4:110.2_4	na yattha sā upaṭṭhito hoti na yattha makkhikā saṇḍasaṇḍacārinī, na macchaṁ na maṁsaṁ	110	
PA_pp_2.4:110.2_5	na suraṁ na merayaṁ na thusodakaṁ pivati.	110	
PA_pp_2.4:110.3	So ekāgāriko vā hoti ekālopiko, dvāgāriko vā hoti dvālopiko …pe…	110	
PA_pp_2.4:110.4	sattāgāriko vā hoti sattālopiko;	110	
PA_pp_2.4:110.5	ekissāpi dattiyā yāpeti, dvīhipi dattīhi yāpeti …pe…	110	
PA_pp_2.4:110.6	sattahipi dattīhi yāpeti;	110	
PA_pp_2.4:110.7	ekāhikampi āhāraṁ āhāreti, dvīhikampi āhāraṁ āhāreti …pe…	110	
PA_pp_2.4:110.8	sattāhikampi āhāraṁ āhāreti.	110	
PA_pp_2.4:110.9	Iti evarūpaṁ aḍḍhamāsikampi pariyāyabhattabhojanānuyogamanuyutto viharati.	110	
PA_pp_2.4:110.10_0	So sākabhakkho vā hoti sāmākabhakkho vā hoti nīvārabhakkho vā hoti daddulabhakkho	110	
PA_pp_2.4:110.10_1	vā hoti haṭabhakkho vā hoti kaṇabhakkho vā hoti ācāmabhakkho vā hoti piññākabhakkho	110	
PA_pp_2.4:110.10_2	vā hoti tiṇabhakkho vā hoti gomayabhakkho vā hoti, vanamūlaphalāhāro yāpeti pavattaphalabhojī.	110	
PA_pp_2.4:110.11_0	So sāṇānipi dhāreti masāṇānipi dhāreti chavadussānipi dhāreti paṁsukūlānipi dhāreti	110	
PA_pp_2.4:110.11_1	tirīṭānipi dhāreti ajinampi dhāreti ajinakkhipampi dhāreti kusacīrampi dhāreti vākacīrampi	110	
PA_pp_2.4:110.11_2	dhāreti phalakacīrampi dhāreti kesakambalampi dhāreti vāḷakambalampi dhāreti ulūkapakkhampi	110	
PA_pp_2.4:110.11_3	dhāreti, kesamassulocakopi hoti kesamassulocanānuyogamanuyutto, ubbhaṭṭhakopi hoti	110	
PA_pp_2.4:110.11_4	āsanapaṭikkhitto, ukkuṭikopi hoti ukkuṭikappadhānamanuyutto, kaṇṭakāpassayikopi hoti	110	
PA_pp_2.4:110.11_5	kaṇṭakāpassaye seyyaṁ kappeti, sāyatatiyakampi udakorohanānuyogamanuyutto viharati.	110	
PA_pp_2.4:110.12	Iti evarūpaṁ anekavihitaṁ kāyassa ātāpanaparitāpanānuyogamanuyutto viharati.	110	
PA_pp_2.4:110.13	Evaṁ puggalo attantapo hoti attaparitāpanānuyogamanuyutto.	110	
PA_pp_2.4:111.1	Kathañca puggalo parantapo hoti paraparitāpanānuyogamanuyutto?	111	
PA_pp_2.4:111.2	Idhekacco puggalo orabbhiko hoti sūkariko sākuṇiko māgaviko luddo macchaghātako coro coraghātako goghātako bandhanāgāriko, ye vā panaññepi keci kurūrakammantā.	111	
PA_pp_2.4:111.3	Evaṁ puggalo parantapo hoti paraparitāpanānuyogamanuyutto.	111	
PA_pp_2.4:112.1	Kathañca puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto?	112	
PA_pp_2.4:112.2	Idhekacco puggalo rājā vā hoti khattiyo muddhāvasitto brāhmaṇo vā mahāsālo.	112	
PA_pp_2.4:112.3_0	So puratthimena nagarassa navaṁ sandhāgāraṁ kārāpetvā kesamassuṁ ohāretvā kharājinaṁ	112	
PA_pp_2.4:112.3_1	nivāsetvā sappitelena kāyaṁ abbhañjitvā migavisāṇena piṭṭhiṁ kaṇḍuvamāno sandhāgāraṁ	112	
PA_pp_2.4:112.3_2	pavisati saddhiṁ mahesiyā brāhmaṇena ca purohitena.	112	
PA_pp_2.4:112.4	So tattha anantarahitāya bhūmiyā haritupalittāya seyyaṁ kappeti.	112	
PA_pp_2.4:112.5_0	Ekissā gāviyā sarūpavacchāya yaṁ ekasmiṁ thane khīraṁ hoti tena rājā yāpeti, yaṁ	112	
PA_pp_2.4:112.5_1	dutiyasmiṁ thane khīraṁ hoti tena mahesī yāpeti, yaṁ tatiyasmiṁ thane khīraṁ hoti	112	
PA_pp_2.4:112.5_2	tena brāhmaṇo purohito yāpeti, yaṁ catutthasmiṁ thane khīraṁ hoti tena aggiṁ juhati,	112	
PA_pp_2.4:112.5_3	avasesena vacchako yāpeti.	112	
PA_pp_2.4:112.6	So evamāha—	112	
PA_pp_2.4:112.7_0	“ettakā usabhā haññantu yaññatthāya, ettakā vacchatarā haññantu yaññatthāya, ettakā	112	
PA_pp_2.4:112.7_1	vacchatariyo haññantu yaññatthāya, ettakā ajā haññantu yaññatthāya, ettakā urabbhā	112	
PA_pp_2.4:112.7_2	haññantu yaññatthāya, ettakā assā haññantu yaññatthāya ettakā rukkhā chijjantu yūpatthāya,	112	
PA_pp_2.4:112.7_3	ettakā dabbhā lūyantu barihisatthāyā”ti.	112	
PA_pp_2.4:112.8	Yepissa te honti dāsāti vā pessāti vā kammakarāti vā, tepi daṇḍatajjitā bhayatajjitā assumukhā rudamānā parikammāni karonti.	112	
PA_pp_2.4:112.9	Evaṁ puggalo attantapo ca hoti attaparitāpanānuyogamanuyutto, parantapo ca paraparitāpanānuyogamanuyutto.	112	
PA_pp_2.4:113.1	Kathañca puggalo neva attantapo ca hoti na attaparitāpanānuyogamanuyutto, na parantapo na paraparitāpanānuyogamanuyutto?	113	
PA_pp_2.4:113.2	So anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati.	113	
PA_pp_2.4:114.1	Idha tathāgato loke uppajjati arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.	114	
PA_pp_2.4:114.2	So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedeti.	114	
PA_pp_2.4:114.3	So dhammaṁ deseti ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ, kevalaparipuṇṇaṁ parisuddhaṁ brahmacariyaṁ pakāseti.	114	
PA_pp_2.4:114.4	Taṁ dhammaṁ suṇāti gahapati vā gahapatiputto vā aññatarasmiṁ vā kule paccājāto.	114	
PA_pp_2.4:114.5	So taṁ dhammaṁ sutvā tathāgate saddhaṁ paṭilabhati.	114	
PA_pp_2.4:114.6	So tena saddhāpaṭilābhena samannāgato iti paṭisañcikkhati—	114	
PA_pp_2.4:114.7	“sambādho gharāvāso rajāpatho, abbhokāso pabbajjā.	114	
PA_pp_2.4:114.8	Nayidaṁ sukaraṁ agāraṁ ajjhāvasatā ekantaparipuṇṇaṁ ekantaparisuddhaṁ saṅkhalikhitaṁ brahmacariyaṁ carituṁ.	114	
PA_pp_2.4:114.9	Yannūnāhaṁ kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajeyyan”ti.	114	
PA_pp_2.4:114.10_0	So aparena samayena appaṁ vā bhogakkhandhaṁ pahāya mahantaṁ vā bhogakkhandhaṁ pahāya	114	
PA_pp_2.4:114.10_1	appaṁ vā ñātiparivaṭṭaṁ pahāya mahantaṁ vā ñātiparivaṭṭaṁ pahāya kesamassuṁ ohāretvā	114	
PA_pp_2.4:114.10_2	kāsāyāni vatthāni acchādetvā agārasmā anagāriyaṁ pabbajati.	114	
PA_pp_2.4:115.1	So evaṁ pabbajito samāno bhikkhūnaṁ sikkhāsājīvasamāpanno pāṇātipātaṁ pahāya pāṇātipātā paṭivirato hoti nihitadaṇḍo nihitasattho lajjī dayāpanno sabbapāṇabhūtahitānukampī viharati.	115	
PA_pp_2.4:116.1	Adinnādānaṁ pahāya adinnādānā paṭivirato hoti dinnādāyī dinnapāṭikaṅkhī, athenena sucibhūtena attanā viharati.	116	
PA_pp_2.4:117.1	Abrahmacariyaṁ pahāya brahmacārī hoti ārācārī paṭivirato methunā gāmadhammā.	117	
PA_pp_2.4:118.1	Musāvādaṁ pahāya musāvādā paṭivirato hoti saccavādī saccasandho theto paccayiko avisaṁvādako lokassa.	118	
PA_pp_2.4:119.1	Pisuṇaṁ vācaṁ pahāya pisuṇāya vācāya paṭivirato hoti, ito sutvā na amutra akkhātā imesaṁ bhedāya, amutra vā sutvā na imesaṁ akkhātā amūsaṁ bhedāya.	119	
PA_pp_2.4:119.2	Iti bhinnānaṁ vā sandhātā sahitānaṁ vā anuppadātā samaggārāmo samaggarato samagganandī samaggakaraṇiṁ vācaṁ bhāsitā hoti.	119	
PA_pp_2.4:120.1	Pharusaṁ vācaṁ pahāya pharusāya vācāya paṭivirato hoti.	120	
PA_pp_2.4:120.2	Yā sā vācā nelā kaṇṇasukhā pemanīyā hadayaṅgamā porī bahujanakantā bahujanamanāpā tathārūpiṁ vācaṁ bhāsitā hoti.	120	
PA_pp_2.4:121.1	Samphappalāpaṁ pahāya samphappalāpā paṭivirato hoti, kālavādī bhūtavādī atthavādī dhammavādī vinayavādī nidhānavatiṁ vācaṁ bhāsitā kālena sāpadesaṁ pariyantavatiṁ atthasaṁhitaṁ.	121	
PA_pp_2.4:122.1_0	So bījagāmabhūtagāmasamārambhā paṭivirato hoti, ekabhattiko hoti rattūparato virato	122	
PA_pp_2.4:122.1_1	vikālabhojanā, naccagītavāditavisūkadassanā paṭivirato hoti, mālāgandhavilepanadhāraṇamaṇḍanavibhūsanaṭṭhānā	122	
PA_pp_2.4:122.1_2	paṭivirato hoti, uccāsayanamahāsayanā paṭivirato hoti, jātarūparajatapaṭiggahaṇā paṭivirato hoti.	122	
PA_pp_2.4:123.1_0	Āmakadhaññapaṭiggahaṇā paṭivirato hoti, āmakamaṁsapaṭiggahaṇā paṭivirato hoti, itthikumārikāpaṭiggahaṇā	123	
PA_pp_2.4:123.1_1	paṭivirato hoti, dāsidāsapaṭiggahaṇā paṭivirato hoti, ajeḷakapaṭiggahaṇā paṭivirato	123	
PA_pp_2.4:123.1_2	hoti, kukkuṭasūkarapaṭiggahaṇā paṭivirato hoti, hatthigavāssavaḷavapaṭiggahaṇā paṭivirato	123	
PA_pp_2.4:123.1_3	hoti, khettavatthupaṭiggahaṇā paṭivirato hoti, dūteyyapahiṇagamanānuyogā paṭivirato	123	
PA_pp_2.4:123.1_4	hoti, kayavikkayā paṭivirato hoti, tulākūṭakaṁsakūṭamānakūṭā paṭivirato hoti, ukkoṭanavañcananikatisāciyogā	123	
PA_pp_2.4:123.1_5	paṭivirato hoti, chedanavadhabandhanaviparāmosaālopasahasākārā paṭivirato hoti.	123	
PA_pp_2.4:124.1	So santuṭṭho hoti kāyaparihārikena cīvarena kucchiparihārikena piṇḍapātena.	124	
PA_pp_2.4:124.2	So yena yeneva pakkamati samādāyeva pakkamati, seyyathāpi nāma pakkhī sakuṇo yena yeneva ḍeti sapattabhārova ḍeti.	124	
PA_pp_2.4:124.3	Evamevaṁ bhikkhu santuṭṭho hoti kāyaparihārikena cīvarena kucchiparihārikena piṇḍapātena.	124	
PA_pp_2.4:124.4	So yena yeneva pakkamati samādāyeva pakkamati.	124	
PA_pp_2.4:124.5	So iminā ariyena sīlakkhandhena samannāgato ajjhattaṁ anavajjasukhaṁ paṭisaṁvedeti.	124	
PA_pp_2.4:125.1	So cakkhunā rūpaṁ disvā na nimittaggāhī hoti nānubyañjanaggāhī.	125	
PA_pp_2.4:125.2_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	125	
PA_pp_2.4:125.2_1	dhammā anvāssaveyyuṁ, tassa saṁvarāya paṭipajjati, rakkhati cakkhundriyaṁ, cakkhundriye saṁvaraṁ āpajjati;	125	
PA_pp_2.4:125.3	sotena saddaṁ sutvā …pe…	125	
PA_pp_2.4:125.4	ghānena gandhaṁ ghāyitvā …pe…	125	
PA_pp_2.4:125.5	jivhāya rasaṁ sāyitvā …pe…	125	
PA_pp_2.4:125.6	kāyena phoṭṭhabbaṁ phusitvā …pe…	125	
PA_pp_2.4:125.7	manasā dhammaṁ viññāya na nimittaggāhī hoti nānubyañjanaggāhī.	125	
PA_pp_2.4:125.8_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	125	
PA_pp_2.4:125.8_1	dhammā anvāssaveyyuṁ, tassa saṁvarāya paṭipajjati, rakkhati manindriyaṁ, manindriye saṁvaraṁ āpajjati.	125	
PA_pp_2.4:125.9	So iminā ariyena indriyasaṁvarena samannāgato ajjhattaṁ abyāsekasukhaṁ paṭisaṁvedeti.	125	
PA_pp_2.4:126.1_0	So abhikkante paṭikkante sampajānakārī hoti, ālokite vilokite sampajānakārī hoti,	126	
PA_pp_2.4:126.1_1	samiñjite pasārite sampajānakārī hoti, saṅghāṭipattacīvaradhāraṇe sampajānakārī hoti,	126	
PA_pp_2.4:126.1_2	asite pīte khāyite sāyite sampajānakārī hoti, uccārapassāvakamme sampajānakārī hoti,	126	
PA_pp_2.4:126.1_3	gate ṭhite nisinne sutte jāgarite bhāsite tuṇhībhāve sampajānakārī hoti.	126	
PA_pp_2.4:127.1_0	So iminā ca ariyena sīlakkhandhena samannāgato iminā ca ariyena indriyasaṁvarena	127	
PA_pp_2.4:127.1_1	samannāgato iminā ca ariyena satisampajaññena samannāgato imāya ca ariyāya santuṭṭhiyā	127	
PA_pp_2.4:127.1_2	samannāgato vivittaṁ senāsanaṁ bhajati araññaṁ rukkhamūlaṁ pabbataṁ kandaraṁ giriguhaṁ	127	
PA_pp_2.4:127.1_3	susānaṁ vanapatthaṁ abbhokāsaṁ palālapuñjaṁ.	127	
PA_pp_2.4:127.2	So pacchābhattaṁ piṇḍapātapaṭikkanto nisīdati pallaṅkaṁ ābhujitvā ujuṁ kāyaṁ paṇidhāya parimukhaṁ satiṁ upaṭṭhapetvā.	127	
PA_pp_2.4:127.3	So abhijjhaṁ loke pahāya vigatābhijjhena cetasā viharati, abhijjhāya cittaṁ parisodheti;	127	
PA_pp_2.4:127.4	byāpādapadosaṁ pahāya abyāpannacitto viharati sabbapāṇabhūtahitānukampī, byāpādapadosā cittaṁ parisodheti;	127	
PA_pp_2.4:127.5	thinamiddhaṁ pahāya vigatathinamiddho viharati ālokasaññī sato sampajāno, thinamiddhā cittaṁ parisodheti;	127	
PA_pp_2.4:127.6	uddhaccakukkuccaṁ pahāya anuddhato viharati ajjhattaṁ vūpasantacitto, uddhaccakukkuccā cittaṁ parisodheti;	127	
PA_pp_2.4:127.7	vicikicchaṁ pahāya tiṇṇavicikiccho viharati akathaṅkathī kusalesu dhammesu, vicikicchāya cittaṁ parisodheti.	127	
PA_pp_2.4:128.1_0	So ime pañca nīvaraṇe pahāya cetaso upakkilese paññāya dubbalīkaraṇe vivicceva kāmehi	128	
PA_pp_2.4:128.1_1	vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ	128	
PA_pp_2.4:128.1_2	upasampajja viharati;	128	
PA_pp_2.4:128.2	vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati;	128	
PA_pp_2.4:128.3_0	pītiyā ca virāgā upekkhako ca viharati sato ca sampajāno sukhañca kāyena paṭisaṁvedeti,	128	
PA_pp_2.4:128.3_1	yaṁ taṁ ariyā ācikkhanti—“upekkhako satimā sukhavihārī”ti tatiyaṁ jhānaṁ upasampajja viharati;	128	
PA_pp_2.4:128.4	sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.	128	
PA_pp_2.4:129.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte pubbenivāsānussatiñāṇāya cittaṁ abhininnāmeti.	129	
PA_pp_2.4:129.2	So anekavihitaṁ pubbenivāsaṁ anussarati, seyyathidaṁ—	129	
PA_pp_2.4:129.3_0	ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo	129	
PA_pp_2.4:129.3_1	vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi	129	
PA_pp_2.4:129.3_2	jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi	129	
PA_pp_2.4:129.3_3	saṁvaṭṭavivaṭṭakappe—	129	
PA_pp_2.4:129.4	“amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto amutra udapādiṁ;	129	
PA_pp_2.4:129.5	tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhapaṭisaṁvedī evamāyupariyanto, so tato cuto idhūpapanno”ti.	129	
PA_pp_2.4:129.6	Iti sākāraṁ sauddesaṁ anekavihitaṁ pubbenivāsaṁ anussarati.	129	
PA_pp_2.4:130.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte sattānaṁ cutūpapātañāṇāya cittaṁ abhininnāmeti.	130	
PA_pp_2.4:130.2	So dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti—	130	
PA_pp_2.4:130.3	“ime vata bhonto sattā kāyaduccaritena samannāgatā, vacīduccaritena samannāgatā, manoduccaritena samannāgatā, ariyānaṁ upavādakā, micchādiṭṭhikā micchādiṭṭhikammasamādānā.	130	
PA_pp_2.4:130.4	Te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.	130	
PA_pp_2.4:130.5	Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā.	130	
PA_pp_2.4:130.6	Te kāyassa bhedā paraṁ maraṇā sugatiṁ saggaṁ lokaṁ upapannā”ti.	130	
PA_pp_2.4:130.7	So iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe, sugate duggate yathākammūpage satte pajānāti.	130	
PA_pp_2.4:131.1	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye ṭhite āneñjappatte āsavānaṁ khayañāṇāya cittaṁ abhininnāmeti.	131	
PA_pp_2.4:131.2_0	So “idaṁ dukkhan”ti yathābhūtaṁ pajānāti, “ayaṁ dukkhasamudayo”ti yathābhūtaṁ pajānāti,	131	
PA_pp_2.4:131.2_1	“ayaṁ dukkhanirodho”ti yathābhūtaṁ pajānāti, “ayaṁ dukkhanirodhagāminī paṭipadā”ti	131	
PA_pp_2.4:131.2_2	yathābhūtaṁ pajānāti,	131	
PA_pp_2.4:131.3_0	“ime āsavā”ti yathābhūtaṁ pajānāti, “ayaṁ āsavasamudayo”ti yathābhūtaṁ pajānāti,	131	
PA_pp_2.4:131.3_1	“ayaṁ āsavanirodho”ti yathābhūtaṁ pajānāti, “ayaṁ āsavanirodhagāminī paṭipadā”ti	131	
PA_pp_2.4:131.3_2	yathābhūtaṁ pajānāti.	131	
PA_pp_2.4:131.4	Tassa evaṁ jānato evaṁ passato kāmāsavāpi cittaṁ vimuccati, bhavāsavāpi cittaṁ vimuccati, avijjāsavāpi cittaṁ vimuccati.	131	
PA_pp_2.4:131.5	Vimuttasmiṁ vimuttamiti ñāṇaṁ hoti.	131	
PA_pp_2.4:131.6	“Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā”ti pajānāti.	131	
PA_pp_2.4:131.7	Evaṁ puggalo neva attantapo ca hoti na attaparitāpanānuyogamanuyutto, na parantapo na paraparitāpanānuyogamanuyutto.	131	
PA_pp_2.4:131.8	So anattantapo aparantapo diṭṭheva dhamme nicchāto nibbuto sītībhūto sukhappaṭisaṁvedī brahmabhūtena attanā viharati.	131	
PA_pp_2.4:132.1	Katamo ca puggalo sarāgo?	132	
PA_pp_2.4:132.2	Yassa puggalassa rāgo appahīno, ayaṁ vuccati puggalo “sarāgo”.	132	
PA_pp_2.4:133.1	Katamo ca puggalo sadoso?	133	
PA_pp_2.4:133.2	Yassa puggalassa doso appahīno, ayaṁ vuccati puggalo “sadoso”.	133	
PA_pp_2.4:134.1	Katamo ca puggalo samoho?	134	
PA_pp_2.4:134.2	Yassa puggalassa moho appahīno, ayaṁ vuccati puggalo “samoho”.	134	
PA_pp_2.4:135.1	Katamo ca puggalo samāno?	135	
PA_pp_2.4:135.2	Yassa puggalassa māno appahīno, ayaṁ vuccati puggalo “samāno”.	135	
PA_pp_2.4:136.1	Kathañca puggalo lābhī hoti ajjhattaṁ cetosamathassa, na lābhī adhipaññādhammavipassanāya?	136	
PA_pp_2.4:136.2	Idhekacco puggalo lābhī hoti rūpasahagatānaṁ vā arūpasahagatānaṁ vā samāpattīnaṁ, na lābhī lokuttaramaggassa vā phalassa vā.	136	
PA_pp_2.4:136.3	Evaṁ puggalo lābhī hoti ajjhattaṁ cetosamathassa, na lābhī adhipaññādhammavipassanāya.	136	
PA_pp_2.4:137.1	Kathañca puggalo lābhī hoti adhipaññādhammavipassanāya, na lābhī ajjhattaṁ cetosamathassa?	137	
PA_pp_2.4:137.2	Idhekacco puggalo lābhī hoti lokuttaramaggassa vā phalassa vā, na lābhī rūpasahagatānaṁ vā arūpasahagatānaṁ vā samāpattīnaṁ.	137	
PA_pp_2.4:137.3	Evaṁ puggalo lābhī hoti adhipaññādhammavipassanāya, na lābhī ajjhattaṁ cetosamathassa.	137	
PA_pp_2.4:138.1	Kathañca puggalo lābhī ceva hoti ajjhattaṁ cetosamathassa, lābhī ca adhipaññādhammavipassanāya?	138	
PA_pp_2.4:138.2	Idhekacco puggalo lābhī hoti rūpasahagatānaṁ vā arūpasahagatānaṁ vā samāpattīnaṁ, lābhī lokuttaramaggassa vā phalassa vā.	138	
PA_pp_2.4:138.3	Evaṁ puggalo lābhī ceva hoti ajjhattaṁ cetosamathassa, lābhī ca adhipaññādhammavipassanāya.	138	
PA_pp_2.4:139.1	Kathañca puggalo neva lābhī hoti ajjhattaṁ cetosamathassa, na lābhī adhipaññādhammavipassanāya?	139	
PA_pp_2.4:139.2	Idhekacco puggalo neva lābhī hoti rūpasahagatānaṁ vā arūpasahagatānaṁ vā samāpattīnaṁ, na lābhī lokuttaramaggassa vā phalassa vā.	139	
PA_pp_2.4:139.3	Evaṁ puggalo neva lābhī hoti ajjhattaṁ cetosamathassa, na lābhī adhipaññādhammavipassanāya.	139	
PA_pp_2.4:140.1	Katamo ca puggalo anusotagāmī?	140	
PA_pp_2.4:140.2	Idhekacco puggalo kāme ca paṭisevati pāpañca kammaṁ karoti.	140	
PA_pp_2.4:140.3	Ayaṁ vuccati puggalo “anusotagāmī”.	140	
PA_pp_2.4:141.1	Katamo ca puggalo paṭisotagāmī?	141	
PA_pp_2.4:141.2	Idhekacco puggalo kāme ca na paṭisevati pāpañca kammaṁ na karoti.	141	
PA_pp_2.4:141.3	So sahāpi dukkhena sahāpi domanassena assumukhenapi rudamāno paripuṇṇaṁ parisuddhaṁ brahmacariyaṁ carati.	141	
PA_pp_2.4:141.4	Ayaṁ vuccati puggalo “paṭisotagāmī”.	141	
PA_pp_2.4:142.1	Katamo ca puggalo ṭhitatto?	142	
PA_pp_2.4:142.2	Idhekacco puggalo pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.	142	
PA_pp_2.4:142.3	Ayaṁ vuccati puggalo “ṭhitatto”.	142	
PA_pp_2.4:143.1	Katamo ca puggalo tiṇṇo pāraṅgato thale tiṭṭhati brāhmaṇo?	143	
PA_pp_2.4:143.2	Idhekacco puggalo āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	143	
PA_pp_2.4:143.3	Ayaṁ vuccati puggalo tiṇṇo pāraṅgato thale tiṭṭhati brāhmaṇo.	143	
PA_pp_2.4:144.1	Kathañca puggalo appassuto hoti sutena anupapanno?	144	
PA_pp_2.4:144.2	Idhekaccassa puggalassa appakaṁ sutaṁ hoti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	144	
PA_pp_2.4:144.3	So tassa appakassa sutassa na atthamaññāya dhammamaññāya dhammānudhammappaṭipanno hoti.	144	
PA_pp_2.4:144.4	Evaṁ puggalo appassuto hoti sutena anupapanno.	144	
PA_pp_2.4:145.1	Kathañca puggalo appassuto hoti sutena upapanno?	145	
PA_pp_2.4:145.2	Idhekaccassa puggalassa appakaṁ sutaṁ hoti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	145	
PA_pp_2.4:145.3	So tassa appakassa sutassa atthamaññāya dhammamaññāya dhammānudhammappaṭipanno hoti.	145	
PA_pp_2.4:145.4	Evaṁ puggalo appassuto hoti sutena upapanno.	145	
PA_pp_2.4:146.1	Kathañca puggalo bahussuto hoti sutena anupapanno?	146	
PA_pp_2.4:146.2	Idhekaccassa puggalassa bahukaṁ sutaṁ hoti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	146	
PA_pp_2.4:146.3	So tassa bahukassa sutassa na atthamaññāya dhammamaññāya dhammānudhammappaṭipanno hoti.	146	
PA_pp_2.4:146.4	Evaṁ puggalo bahussuto hoti sutena anupapanno.	146	
PA_pp_2.4:147.1	Kathañca puggalo bahussuto hoti sutena upapanno?	147	
PA_pp_2.4:147.2	Idhekaccassa puggalassa bahukaṁ sutaṁ hoti suttaṁ geyyaṁ veyyākaraṇaṁ gāthaṁ udānaṁ itivuttakaṁ jātakaṁ abbhutadhammaṁ vedallaṁ.	147	
PA_pp_2.4:147.3	So tassa bahukassa sutassa atthamaññāya dhammamaññāya dhammānudhammappaṭipanno hoti.	147	
PA_pp_2.4:147.4	Evaṁ puggalo bahussuto hoti sutena upapanno.	147	
PA_pp_2.4:148.1	Katamo ca puggalo samaṇamacalo?	148	
PA_pp_2.4:148.2	Idhekacco puggalo tiṇṇaṁ saṁyojanānaṁ parikkhayā sotāpanno hoti avinipātadhammo niyato sambodhiparāyano.	148	
PA_pp_2.4:148.3	Ayaṁ vuccati puggalo “samaṇamacalo”.	148	
PA_pp_2.4:149.1	Katamo ca puggalo samaṇapadumo?	149	
PA_pp_2.4:149.2	Idhekacco puggalo tiṇṇaṁ saṁyojanānaṁ parikkhayā rāgadosamohānaṁ tanuttā sakadāgāmī hoti, sakideva imaṁ lokaṁ āgantvā dukkhassantaṁ karoti.	149	
PA_pp_2.4:149.3	Ayaṁ vuccati puggalo “samaṇapadumo”.	149	
PA_pp_2.4:150.1	Katamo ca puggalo samaṇapuṇḍarīko?	150	
PA_pp_2.4:150.2	Idhekacco puggalo pañcannaṁ orambhāgiyānaṁ saṁyojanānaṁ parikkhayā opapātiko hoti tattha parinibbāyī anāvattidhammo tasmā lokā.	150	
PA_pp_2.4:150.3	Ayaṁ vuccati puggalo “samaṇapuṇḍarīko”.	150	
PA_pp_2.4:151.1	Katamo ca puggalo samaṇesu samaṇasukhumālo?	151	
PA_pp_2.4:151.2	Idhekacco puggalo āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	151	
PA_pp_2.4:151.3	Ayaṁ vuccati puggalo “samaṇesu samaṇasukhumālo”ti.	151	
PA_pp_2.4:152.1	Catukkaniddeso.	152	
