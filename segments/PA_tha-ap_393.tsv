segmentnr	original	folio	analyzed
PA_tha-ap_393:0.1	Therāpadāna	0	
PA_tha-ap_393:0.2	Pilindavacchavagga	0	
PA_tha-ap_393:0.3	1. Pilindavacchattheraapadāna	0	
PA_tha-ap_393:1.1	“Nagare haṁsavatiyā,	1	
PA_tha-ap_393:1.2	āsiṁ dovāriko ahaṁ;	1	
PA_tha-ap_393:1.3	Akkhobhaṁ amitaṁ bhogaṁ,	1	
PA_tha-ap_393:1.4	ghare sannicitaṁ mama.	1	
PA_tha-ap_393:2.1	Rahogato nisīditvā,	2	
PA_tha-ap_393:2.2	pahaṁsitvāna mānasaṁ;	2	
PA_tha-ap_393:2.3	Nisajja pāsādavare,	2	
PA_tha-ap_393:2.4	evaṁ cintesahaṁ tadā.	2	
PA_tha-ap_393:3.0	1.1. Cintanākāra	3	
PA_tha-ap_393:3.1	‘Bahū medhigatā bhogā,	3	
PA_tha-ap_393:3.2	phītaṁ antepuraṁ mama;	3	
PA_tha-ap_393:3.3	Rājāpi sannimantesi,	3	
PA_tha-ap_393:3.4	ānando pathavissaro.	3	
PA_tha-ap_393:4.1	Ayañca buddho uppanno,	4	
PA_tha-ap_393:4.2	adhiccuppattiko muni;	4	
PA_tha-ap_393:4.3	Saṁvijjanti ca me bhogā,	4	
PA_tha-ap_393:4.4	dānaṁ dassāmi satthuno.	4	
PA_tha-ap_393:5.1	Padumena rājaputtena,	5	
PA_tha-ap_393:5.2	dinnaṁ dānavaraṁ jine;	5	
PA_tha-ap_393:5.3	Hatthināge ca pallaṅke,	5	
PA_tha-ap_393:5.4	apassenañcanappakaṁ.	5	
PA_tha-ap_393:6.1	Ahampi dānaṁ dassāmi,	6	
PA_tha-ap_393:6.2	saṅghe gaṇavaruttame;	6	
PA_tha-ap_393:6.3	Adinnapubbamaññesaṁ,	6	
PA_tha-ap_393:6.4	bhavissaṁ ādikammiko.	6	
PA_tha-ap_393:7.1	Cintetvāhaṁ bahuvidhaṁ,	7	
PA_tha-ap_393:7.2	yāge yassa sukhaṁphalaṁ;	7	
PA_tha-ap_393:7.3	Parikkhāradānamaddakkhiṁ,	7	
PA_tha-ap_393:7.4	mama saṅkappapūraṇaṁ.	7	
PA_tha-ap_393:8.1	Parikkhārāni dassāmi,	8	
PA_tha-ap_393:8.2	saṅghe gaṇavaruttame;	8	
PA_tha-ap_393:8.3	Adinnapubbamaññesaṁ,	8	
PA_tha-ap_393:8.4	bhavissaṁ ādikammiko’.	8	
PA_tha-ap_393:9.0	1.2. Dānavatthusampādana	9	
PA_tha-ap_393:9.1	Naḷakāre upāgamma,	9	
PA_tha-ap_393:9.2	chattaṁ kāresi tāvade;	9	
PA_tha-ap_393:9.3	Chattasatasahassāni,	9	
PA_tha-ap_393:9.4	ekato sannipātayiṁ.	9	
PA_tha-ap_393:10.1	Dussasatasahassāni,	10	
PA_tha-ap_393:10.2	ekato sannipātayiṁ;	10	
PA_tha-ap_393:10.3	Pattasatasahassāni,	10	
PA_tha-ap_393:10.4	ekato sannipātayiṁ.	10	
PA_tha-ap_393:11.1	Vāsiyo satthake cāpi,	11	
PA_tha-ap_393:11.2	sūciyo nakhachedane;	11	
PA_tha-ap_393:11.3	Heṭṭhāchatte ṭhapāpesiṁ,	11	
PA_tha-ap_393:11.4	kāretvā tadanucchave.	11	
PA_tha-ap_393:12.1	Vidhūpane tālavaṇṭe,	12	
PA_tha-ap_393:12.2	morahatthe ca cāmare;	12	
PA_tha-ap_393:12.3	Parissāvane teladhāre,	12	
PA_tha-ap_393:12.4	kārayiṁ tadanucchave.	12	
PA_tha-ap_393:13.1	Sūcighare aṁsabaddhe,	13	
PA_tha-ap_393:13.2	athopi kāyabandhane;	13	
PA_tha-ap_393:13.3	Ādhārake ca sukate,	13	
PA_tha-ap_393:13.4	kārayiṁ tadanucchave.	13	
PA_tha-ap_393:14.1	Paribhogabhājane ca,	14	
PA_tha-ap_393:14.2	athopi lohathālake;	14	
PA_tha-ap_393:14.3	Bhesajje pūrayitvāna,	14	
PA_tha-ap_393:14.4	heṭṭhāchatte ṭhapesahaṁ.	14	
PA_tha-ap_393:15.1	Vacaṁ usīraṁ laṭṭhimadhuṁ,	15	
PA_tha-ap_393:15.2	pipphalī maricāni ca;	15	
PA_tha-ap_393:15.3	Harītakiṁ siṅgīveraṁ,	15	
PA_tha-ap_393:15.4	sabbaṁ pūresi bhājane.	15	
PA_tha-ap_393:16.1	Upāhanā pādukāyo,	16	
PA_tha-ap_393:16.2	atho udakapuñchane;	16	
PA_tha-ap_393:16.3	Kattaradaṇḍe sukate,	16	
PA_tha-ap_393:16.4	kārayiṁ tadanucchave.	16	
PA_tha-ap_393:17.1	Osadhañjananāḷī ca,	17	
PA_tha-ap_393:17.2	salākā dhammakuttarā;	17	
PA_tha-ap_393:17.3	Kuñcikā pañcavaṇṇehi,	17	
PA_tha-ap_393:17.4	sibbite kuñcikāghare.	17	
PA_tha-ap_393:18.1	Āyoge dhūmanette ca,	18	
PA_tha-ap_393:18.2	athopi dīpadhārake;	18	
PA_tha-ap_393:18.3	Tumbake ca karaṇḍe ca,	18	
PA_tha-ap_393:18.4	kārayiṁ tadanucchave.	18	
PA_tha-ap_393:19.1	Saṇḍāse pipphale ceva,	19	
PA_tha-ap_393:19.2	athopi malahārake;	19	
PA_tha-ap_393:19.3	Bhesajjathavike ceva,	19	
PA_tha-ap_393:19.4	kārayiṁ tadanucchave.	19	
PA_tha-ap_393:20.1	Āsandiyo pīṭhake ca,	20	
PA_tha-ap_393:20.2	pallaṅke caturomaye;	20	
PA_tha-ap_393:20.3	Tadanucchave kārayitvā,	20	
PA_tha-ap_393:20.4	heṭṭhāchatte ṭhapesahaṁ.	20	
PA_tha-ap_393:21.1	Uṇṇābhisī tūlabhisī,	21	
PA_tha-ap_393:21.2	athopi pīṭhikābhisī;	21	
PA_tha-ap_393:21.3	Bimbohane ca sukate,	21	
PA_tha-ap_393:21.4	kārayiṁ tadanucchave.	21	
PA_tha-ap_393:22.1	Kuruvinde madhusitthe,	22	
PA_tha-ap_393:22.2	telaṁ hatthappatāpakaṁ;	22	
PA_tha-ap_393:22.3	Sipāṭiphalake sucī,	22	
PA_tha-ap_393:22.4	mañcaṁ attharaṇena ca.	22	
PA_tha-ap_393:23.1	Senāsane pādapuñche,	23	
PA_tha-ap_393:23.2	sayanāsanadaṇḍake;	23	
PA_tha-ap_393:23.3	Dantapoṇe ca āṭalī,	23	
PA_tha-ap_393:23.4	sīsālepanagandhake.	23	
PA_tha-ap_393:24.1	Araṇī phalapīṭhe ca,	24	
PA_tha-ap_393:24.2	pattapidhānathālake;	24	
PA_tha-ap_393:24.3	Udakassa kaṭacchū ca,	24	
PA_tha-ap_393:24.4	cuṇṇakaṁ rajanambaṇaṁ.	24	
PA_tha-ap_393:25.1	Sammajjanaṁ udapattaṁ,	25	
PA_tha-ap_393:25.2	tathā vassikasāṭikaṁ;	25	
PA_tha-ap_393:25.3	Nisīdanaṁ kaṇḍucchādi,	25	
PA_tha-ap_393:25.4	atha antaravāsakaṁ.	25	
PA_tha-ap_393:26.1	Uttarāsaṅgasaṅghāṭī,	26	
PA_tha-ap_393:26.2	natthukaṁ mukhasodhanaṁ;	26	
PA_tha-ap_393:26.3	Biḷaṅgaloṇaṁ pahūtañca,	26	
PA_tha-ap_393:26.4	madhuñca dadhipānakaṁ.	26	
PA_tha-ap_393:27.1	Dhūpaṁ sitthaṁ pilotiñca,	27	
PA_tha-ap_393:27.2	mukhapuñchanasuttakaṁ;	27	
PA_tha-ap_393:27.3	Dātabbaṁ nāma yaṁ atthi,	27	
PA_tha-ap_393:27.4	yañca kappati satthuno.	27	
PA_tha-ap_393:28.1	Sabbametaṁ samānetvā,	28	
PA_tha-ap_393:28.2	ānandaṁ upasaṅkamiṁ;	28	
PA_tha-ap_393:28.3	Upasaṅkamma rājānaṁ,	28	
PA_tha-ap_393:28.4	janetāraṁ mahesino;	28	
PA_tha-ap_393:28.5	Sirasā abhivādetvā,	28	
PA_tha-ap_393:28.6	idaṁ vacanamabraviṁ.	28	
PA_tha-ap_393:29.0	1.3. Dānokāsayācanā	29	
PA_tha-ap_393:29.1	‘Ekato jātasaṁvaddhā,	29	
PA_tha-ap_393:29.2	ubhinnaṁ ekato manaṁ;	29	
PA_tha-ap_393:29.3	Sādhāraṇā sukhadukkhe,	29	
PA_tha-ap_393:29.4	ubho ca anuvattakā.	29	
PA_tha-ap_393:30.1	Atthi cetasikaṁ dukkhaṁ,	30	
PA_tha-ap_393:30.2	tavādheyyaṁ arindama;	30	
PA_tha-ap_393:30.3	Yadi sakkosi taṁ dukkhaṁ,	30	
PA_tha-ap_393:30.4	vinodeyyāsi khattiya’.	30	
PA_tha-ap_393:31.1	‘Tava dukkhaṁ mama dukkhaṁ,	31	
PA_tha-ap_393:31.2	Ubhinnaṁ ekato mano;	31	
PA_tha-ap_393:31.3	Niṭṭhitanti vijānāhi,	31	
PA_tha-ap_393:31.4	Mamādheyyaṁ sace tuvaṁ’.	31	
PA_tha-ap_393:32.1	‘Jānāhi kho mahārāja,	32	
PA_tha-ap_393:32.2	dukkhaṁ me dubbinodayaṁ;	32	
PA_tha-ap_393:32.3	Pahu samāno gajjasu,	32	
PA_tha-ap_393:32.4	ekaṁ te duccajaṁ varaṁ.	32	
PA_tha-ap_393:33.1	Yāvatā vijite atthi,	33	
PA_tha-ap_393:33.2	yāvatā mama jīvitaṁ;	33	
PA_tha-ap_393:33.3	Etehi yadi te attho,	33	
PA_tha-ap_393:33.4	dassāmi avikampito.	33	
PA_tha-ap_393:34.1	Gajjitaṁ kho tayā deva,	34	
PA_tha-ap_393:34.2	micchā taṁ bahu gajjitaṁ;	34	
PA_tha-ap_393:34.3	Jānissāmi tuvaṁ ajja,	34	
PA_tha-ap_393:34.4	sabbadhamme patiṭṭhitaṁ’.	34	
PA_tha-ap_393:35.1	‘Atibāḷhaṁ nipīḷesi,	35	
PA_tha-ap_393:35.2	dadamānassa me sato;	35	
PA_tha-ap_393:35.3	Kiṁ te me pīḷitenattho,	35	
PA_tha-ap_393:35.4	patthitaṁ te kathehi me’.	35	
PA_tha-ap_393:36.1	‘Icchāmahaṁ mahārāja,	36	
PA_tha-ap_393:36.2	buddhaseṭṭhaṁ anuttaraṁ;	36	
PA_tha-ap_393:36.3	Bhojayissāmi sambuddhaṁ,	36	
PA_tha-ap_393:36.4	vajjaṁ me māhu jīvitaṁ’.	36	
PA_tha-ap_393:37.1	‘Aññaṁ tehaṁ varaṁ dammi,	37	
PA_tha-ap_393:37.2	mā yācittho tathāgataṁ;	37	
PA_tha-ap_393:37.3	Adeyyo kassaci buddho,	37	
PA_tha-ap_393:37.4	maṇi jotiraso yathā’.	37	
PA_tha-ap_393:38.1	‘Nanu te gajjitaṁ deva,	38	
PA_tha-ap_393:38.2	yāva jīvitamattano;	38	
PA_tha-ap_393:38.3	Jīvitaṁ dadamānena,	38	
PA_tha-ap_393:38.4	yuttaṁ dātuṁ tathāgataṁ’.	38	
PA_tha-ap_393:39.1	‘Ṭhapanīyo mahāvīro,	39	
PA_tha-ap_393:39.2	adeyyo kassaci jino;	39	
PA_tha-ap_393:39.3	Na me paṭissuto buddho,	39	
PA_tha-ap_393:39.4	varassu amitaṁ dhanaṁ’.	39	
PA_tha-ap_393:40.1	‘Vinicchayaṁ pāpuṇāma,	40	
PA_tha-ap_393:40.2	pucchissāma vinicchaye;	40	
PA_tha-ap_393:40.3	Yathāsaṇṭhaṁ kathessanti,	40	
PA_tha-ap_393:40.4	paṭipucchāma taṁ tathā’.	40	
PA_tha-ap_393:41.1	Rañño hatthe gahetvāna,	41	
PA_tha-ap_393:41.2	agamāsiṁ vinicchayaṁ;	41	
PA_tha-ap_393:41.3	Purato akkhadassānaṁ,	41	
PA_tha-ap_393:41.4	idaṁ vacanamabraviṁ.	41	
PA_tha-ap_393:42.1	‘Suṇantu me akkhadassā,	42	
PA_tha-ap_393:42.2	rājā varamadāsi me;	42	
PA_tha-ap_393:42.3	Na kiñci ṭhapayitvāna,	42	
PA_tha-ap_393:42.4	jīvitampi pavārayi.	42	
PA_tha-ap_393:43.1	Tassa me varadinnassa,	43	
PA_tha-ap_393:43.2	buddhaseṭṭhaṁ variṁ ahaṁ;	43	
PA_tha-ap_393:43.3	Sudinno hoti me buddho,	43	
PA_tha-ap_393:43.4	chindatha saṁsayaṁ mama’.	43	
PA_tha-ap_393:44.1	‘Sossāma tava vacanaṁ,	44	
PA_tha-ap_393:44.2	bhūmipālassa rājino;	44	
PA_tha-ap_393:44.3	Ubhinnaṁ vacanaṁ sutvā,	44	
PA_tha-ap_393:44.4	chindissāmettha saṁsayaṁ.	44	
PA_tha-ap_393:45.1	Sabbaṁ deva tayā dinnaṁ,	45	
PA_tha-ap_393:45.2	imassa sabbagāhikaṁ;	45	
PA_tha-ap_393:45.3	Na kiñci ṭhapayitvāna,	45	
PA_tha-ap_393:45.4	jīvitampi pavārayi’.	45	
PA_tha-ap_393:46.1	‘Kicchappattova hutvāna,	46	
PA_tha-ap_393:46.2	yācī varamanuttaraṁ;	46	
PA_tha-ap_393:46.3	Imaṁ sudukkhitaṁ ñatvā,	46	
PA_tha-ap_393:46.4	adāsiṁ sabbagāhikaṁ’.	46	
PA_tha-ap_393:47.1	‘Parājayo tuvaṁ deva,	47	
PA_tha-ap_393:47.2	assa deyyo tathāgato;	47	
PA_tha-ap_393:47.3	Ubhinnaṁ saṁsayo chinno,	47	
PA_tha-ap_393:47.4	yathāsaṇṭhamhi tiṭṭhatha’.	47	
PA_tha-ap_393:48.1	Rājā tattheva ṭhatvāna,	48	
PA_tha-ap_393:48.2	akkhadassetadabravi;	48	
PA_tha-ap_393:48.3	‘Sammā mayhampi deyyātha,	48	
PA_tha-ap_393:48.4	puna buddhaṁ labhāmahaṁ’.	48	
PA_tha-ap_393:49.1	‘Pūretvā tava saṅkappaṁ,	49	
PA_tha-ap_393:49.2	bhojayitvā tathāgataṁ;	49	
PA_tha-ap_393:49.3	Puna deyyāsi sambuddhaṁ,	49	
PA_tha-ap_393:49.4	ānandassa yasassino’.	49	
PA_tha-ap_393:50.0	1.4. Nimantanakathā	50	
PA_tha-ap_393:50.1	Akkhadassebhivādetvā,	50	
PA_tha-ap_393:50.2	ānandañcāpi khattiyaṁ;	50	
PA_tha-ap_393:50.3	Tuṭṭho pamudito hutvā,	50	
PA_tha-ap_393:50.4	sambuddhamupasaṅkamiṁ.	50	
PA_tha-ap_393:51.1	Upasaṅkamma sambuddhaṁ,	51	
PA_tha-ap_393:51.2	oghatiṇṇamanāsavaṁ;	51	
PA_tha-ap_393:51.3	Sirasā abhivādetvā,	51	
PA_tha-ap_393:51.4	idaṁ vacanamabraviṁ.	51	
PA_tha-ap_393:52.1	‘Vasīsatasahassehi,	52	
PA_tha-ap_393:52.2	adhivāsehi cakkhuma;	52	
PA_tha-ap_393:52.3	Hāsayanto mama cittaṁ,	52	
PA_tha-ap_393:52.4	nivesanamupehi me’.	52	
PA_tha-ap_393:53.1	Padumuttaro lokavidū,	53	
PA_tha-ap_393:53.2	āhutīnaṁ paṭiggaho;	53	
PA_tha-ap_393:53.3	Mama saṅkappamaññāya,	53	
PA_tha-ap_393:53.4	adhivāsesi cakkhumā.	53	
PA_tha-ap_393:54.1	Adhivāsanamaññāya,	54	
PA_tha-ap_393:54.2	abhivādiya satthuno;	54	
PA_tha-ap_393:54.3	Haṭṭho udaggacittohaṁ,	54	
PA_tha-ap_393:54.4	nivesanamupāgamiṁ.	54	
PA_tha-ap_393:55.0	1.5. Dānapaṭiyādana	55	
PA_tha-ap_393:55.1	Mittāmacce samānetvā,	55	
PA_tha-ap_393:55.2	idaṁ vacanamabraviṁ;	55	
PA_tha-ap_393:55.3	‘Sudullabho mayā laddho,	55	
PA_tha-ap_393:55.4	maṇi jotiraso yathā.	55	
PA_tha-ap_393:56.1	Kena taṁ pūjayissāma,	56	
PA_tha-ap_393:56.2	appameyyo anūpamo;	56	
PA_tha-ap_393:56.3	Atulo asamo dhīro,	56	
PA_tha-ap_393:56.4	jino appaṭipuggalo.	56	
PA_tha-ap_393:57.1	Tathāsamasamo ceva,	57	
PA_tha-ap_393:57.2	adutiyo narāsabho;	57	
PA_tha-ap_393:57.3	Dukkaraṁ adhikārañhi,	57	
PA_tha-ap_393:57.4	buddhānucchavikaṁ mayā.	57	
PA_tha-ap_393:58.1	Nānāpupphe samānetvā,	58	
PA_tha-ap_393:58.2	karoma pupphamaṇḍapaṁ;	58	
PA_tha-ap_393:58.3	Buddhānucchavikaṁ etaṁ,	58	
PA_tha-ap_393:58.4	sabbapūjā bhavissati’.	58	
PA_tha-ap_393:59.1	Uppalaṁ padumaṁ vāpi,	59	
PA_tha-ap_393:59.2	vassikaṁ adhimuttakaṁ;	59	
PA_tha-ap_393:59.3	Campakaṁ nāgapupphañca,	59	
PA_tha-ap_393:59.4	maṇḍapaṁ kārayiṁ ahaṁ.	59	
PA_tha-ap_393:60.1	Satāsanasahassāni,	60	
PA_tha-ap_393:60.2	chattacchāyāya paññapiṁ;	60	
PA_tha-ap_393:60.3	Pacchimaṁ āsanaṁ mayhaṁ,	60	
PA_tha-ap_393:60.4	adhikaṁ satamagghati.	60	
PA_tha-ap_393:61.1	Satāsanasahassāni,	61	
PA_tha-ap_393:61.2	chattacchāyāya paññapiṁ;	61	
PA_tha-ap_393:61.3	Paṭiyādetvā annapānaṁ,	61	
PA_tha-ap_393:61.4	kālaṁ ārocayiṁ ahaṁ.	61	
PA_tha-ap_393:62.1	Ārocitamhi kālamhi,	62	
PA_tha-ap_393:62.2	padumuttaro mahāmuni;	62	
PA_tha-ap_393:62.3	Vasīsatasahassehi,	62	
PA_tha-ap_393:62.4	nivesanamupesi me.	62	
PA_tha-ap_393:63.1	Dhārentaṁ uparicchattaṁ,	63	
PA_tha-ap_393:63.2	suphullapupphamaṇḍape;	63	
PA_tha-ap_393:63.3	Vasīsatasahassehi,	63	
PA_tha-ap_393:63.4	nisīdi purisuttamo.	63	
PA_tha-ap_393:64.1	‘Chattasatasahassāni,	64	
PA_tha-ap_393:64.2	satasahassamāsanaṁ;	64	
PA_tha-ap_393:64.3	Kappiyaṁ anavajjañca,	64	
PA_tha-ap_393:64.4	paṭigaṇhāhi cakkhuma’.	64	
PA_tha-ap_393:65.1	Padumuttaro lokavidū,	65	
PA_tha-ap_393:65.2	āhutīnaṁ paṭiggaho;	65	
PA_tha-ap_393:65.3	Mamaṁ tāretukāmo so,	65	
PA_tha-ap_393:65.4	sampaṭicchi mahāmuni.	65	
PA_tha-ap_393:66.0	1.6. Dānakathā	66	
PA_tha-ap_393:66.1	Bhikkhuno ekamekassa,	66	
PA_tha-ap_393:66.2	Paccekaṁ pattamadāsahaṁ;	66	
PA_tha-ap_393:66.3	Jahiṁsu sumbhakaṁ pattaṁ,	66	
PA_tha-ap_393:66.4	Lohapattaṁ adhārayuṁ.	66	
PA_tha-ap_393:67.1	Sattarattindivaṁ buddho,	67	
PA_tha-ap_393:67.2	nisīdi pupphamaṇḍape;	67	
PA_tha-ap_393:67.3	Bodhayanto bahū satte,	67	
PA_tha-ap_393:67.4	dhammacakkaṁ pavattayi.	67	
PA_tha-ap_393:68.1	Dhammacakkaṁ pavattento,	68	
PA_tha-ap_393:68.2	heṭṭhato pupphamaṇḍape;	68	
PA_tha-ap_393:68.3	Cullāsītisahassānaṁ,	68	
PA_tha-ap_393:68.4	dhammābhisamayo ahu.	68	
PA_tha-ap_393:69.1	Sattame divase patte,	69	
PA_tha-ap_393:69.2	padumuttaro mahāmuni;	69	
PA_tha-ap_393:69.3	Chattacchāyāyamāsīno,	69	
PA_tha-ap_393:69.4	imā gāthā abhāsatha.	69	
PA_tha-ap_393:70.0	1.7. Byākaraṇa	70	
PA_tha-ap_393:70.1	‘Anūnakaṁ dānavaraṁ,	70	
PA_tha-ap_393:70.2	yo me pādāsi māṇavo;	70	
PA_tha-ap_393:70.3	Tamahaṁ kittayissāmi,	70	
PA_tha-ap_393:70.4	suṇātha mama bhāsato.	70	
PA_tha-ap_393:71.1	Hatthī assā rathā pattī,	71	
PA_tha-ap_393:71.2	senā ca caturaṅginī;	71	
PA_tha-ap_393:71.3	Parivāressantimaṁ niccaṁ,	71	
PA_tha-ap_393:71.4	sabbadānassidaṁ phalaṁ.	71	
PA_tha-ap_393:72.1	Hatthiyānaṁ assayānaṁ,	72	
PA_tha-ap_393:72.2	sivikā sandamānikā;	72	
PA_tha-ap_393:72.3	Upaṭṭhissantimaṁ niccaṁ,	72	
PA_tha-ap_393:72.4	sabbadānassidaṁ phalaṁ.	72	
PA_tha-ap_393:73.1	Saṭṭhi rathasahassāni,	73	
PA_tha-ap_393:73.2	sabbālaṅkārabhūsitā;	73	
PA_tha-ap_393:73.3	Parivāressantimaṁ niccaṁ,	73	
PA_tha-ap_393:73.4	sabbadānassidaṁ phalaṁ.	73	
PA_tha-ap_393:74.1	Saṭṭhi tūriyasahassāni,	74	
PA_tha-ap_393:74.2	bheriyo samalaṅkatā;	74	
PA_tha-ap_393:74.3	Vajjayissantimaṁ niccaṁ,	74	
PA_tha-ap_393:74.4	sabbadānassidaṁ phalaṁ.	74	
PA_tha-ap_393:75.1	Chaḷāsītisahassāni,	75	
PA_tha-ap_393:75.2	nāriyo samalaṅkatā;	75	
PA_tha-ap_393:75.3	Vicittavatthābharaṇā,	75	
PA_tha-ap_393:75.4	āmukkamaṇikuṇḍalā.	75	
PA_tha-ap_393:76.1	Aḷārapamhā hasulā,	76	
PA_tha-ap_393:76.2	susaññā tanumajjhimā;	76	
PA_tha-ap_393:76.3	Parivāressantimaṁ niccaṁ,	76	
PA_tha-ap_393:76.4	sabbadānassidaṁ phalaṁ.	76	
PA_tha-ap_393:77.1	Tiṁsakappasahassāni,	77	
PA_tha-ap_393:77.2	devaloke ramissati;	77	
PA_tha-ap_393:77.3	Sahassakkhattuṁ devindo,	77	
PA_tha-ap_393:77.4	devarajjaṁ karissati.	77	
PA_tha-ap_393:78.1	Sahassakkhattuṁ rājā ca,	78	
PA_tha-ap_393:78.2	cakkavattī bhavissati;	78	
PA_tha-ap_393:78.3	Padesarajjaṁ vipulaṁ,	78	
PA_tha-ap_393:78.4	gaṇanāto asaṅkhiyaṁ.	78	
PA_tha-ap_393:79.1	Devaloke vasantassa,	79	
PA_tha-ap_393:79.2	puññakammasamaṅgino;	79	
PA_tha-ap_393:79.3	Devalokapariyantaṁ,	79	
PA_tha-ap_393:79.4	ratanachattaṁ dharissati.	79	
PA_tha-ap_393:80.1	Icchissati yadā chāyaṁ,	80	
PA_tha-ap_393:80.2	chadanaṁ dussapupphajaṁ;	80	
PA_tha-ap_393:80.3	Imassa cittamaññāya,	80	
PA_tha-ap_393:80.4	nibaddhaṁ chādayissati.	80	
PA_tha-ap_393:81.1	Devalokā cavitvāna,	81	
PA_tha-ap_393:81.2	sukkamūlena codito;	81	
PA_tha-ap_393:81.3	Puññakammena saṁyutto,	81	
PA_tha-ap_393:81.4	brahmabandhu bhavissati.	81	
PA_tha-ap_393:82.1	Kappasatasahassamhi,	82	
PA_tha-ap_393:82.2	okkākakulasambhavo;	82	
PA_tha-ap_393:82.3	Gotamo nāma gottena,	82	
PA_tha-ap_393:82.4	satthā loke bhavissati.	82	
PA_tha-ap_393:83.1	Sabbametaṁ abhiññāya,	83	
PA_tha-ap_393:83.2	gotamo sakyapuṅgavo;	83	
PA_tha-ap_393:83.3	Bhikkhusaṅghe nisīditvā,	83	
PA_tha-ap_393:83.4	etadagge ṭhapessati.	83	
PA_tha-ap_393:84.1	Pilindavacchanāmena,	84	
PA_tha-ap_393:84.2	hessati satthusāvako;	84	
PA_tha-ap_393:84.3	Devānaṁ asurānañca,	84	
PA_tha-ap_393:84.4	gandhabbānañca sakkato.	84	
PA_tha-ap_393:85.1	Bhikkhūnaṁ bhikkhunīnañca,	85	
PA_tha-ap_393:85.2	gihīnañca tatheva so;	85	
PA_tha-ap_393:85.3	Piyo hutvāna sabbesaṁ,	85	
PA_tha-ap_393:85.4	viharissatināsavo’.	85	
PA_tha-ap_393:86.0	1.8. Dānānisaṁsakathā	86	
PA_tha-ap_393:86.1	Satasahasse kataṁ kammaṁ,	86	
PA_tha-ap_393:86.2	phalaṁ dassesi me idha;	86	
PA_tha-ap_393:86.3	Sumutto saravegova,	86	
PA_tha-ap_393:86.4	kilese jhāpayī mama.	86	
PA_tha-ap_393:87.1	Aho me sukataṁ kammaṁ,	87	
PA_tha-ap_393:87.2	puññakkhette anuttare;	87	
PA_tha-ap_393:87.3	Yattha kāraṁ karitvāna,	87	
PA_tha-ap_393:87.4	pattomhi acalaṁ padaṁ.	87	
PA_tha-ap_393:88.1	Anūnakaṁ dānavaraṁ,	88	
PA_tha-ap_393:88.2	adāsi yo hi māṇavo;	88	
PA_tha-ap_393:88.3	Ādipubbaṅgamo āsi,	88	
PA_tha-ap_393:88.4	tassa dānassidaṁ phalaṁ.	88	
PA_tha-ap_393:89.0	1.8.1. Chattānisaṁsa	89	
PA_tha-ap_393:89.1	Chatte ca sugate datvā,	89	
PA_tha-ap_393:89.2	saṅghe gaṇavaruttame;	89	
PA_tha-ap_393:89.3	Aṭṭhānisaṁse anubhomi,	89	
PA_tha-ap_393:89.4	kammānucchavike mama.	89	
PA_tha-ap_393:90.1	Sītaṁ uṇhaṁ na jānāmi,	90	
PA_tha-ap_393:90.2	rajojallaṁ na limpati;	90	
PA_tha-ap_393:90.3	Anupaddavo anīti ca,	90	
PA_tha-ap_393:90.4	homi apacito sadā.	90	
PA_tha-ap_393:91.1	Sukhumacchaviko homi,	91	
PA_tha-ap_393:91.2	visadaṁ hoti mānasaṁ;	91	
PA_tha-ap_393:91.3	Chattasatasahassāni,	91	
PA_tha-ap_393:91.4	bhave saṁsarato mama.	91	
PA_tha-ap_393:92.1	Sabbālaṅkārayuttāni,	92	
PA_tha-ap_393:92.2	tassa kammassa vāhasā;	92	
PA_tha-ap_393:92.3	Imaṁ jātiṁ ṭhapetvāna,	92	
PA_tha-ap_393:92.4	matthake dhārayanti me.	92	
PA_tha-ap_393:93.1	Kasmā imāya jātiyā,	93	
PA_tha-ap_393:93.2	natthi me chattadhāraṇā;	93	
PA_tha-ap_393:93.3	Mama sabbaṁ kataṁ kammaṁ,	93	
PA_tha-ap_393:93.4	vimuttichattapattiyā.	93	
PA_tha-ap_393:94.0	1.8.2. Dussānisaṁsa	94	
PA_tha-ap_393:94.1	Dussāni sugate datvā,	94	
PA_tha-ap_393:94.2	saṅghe gaṇavaruttame;	94	
PA_tha-ap_393:94.3	Aṭṭhānisaṁse anubhomi,	94	
PA_tha-ap_393:94.4	kammānucchavike mama.	94	
PA_tha-ap_393:95.1	Suvaṇṇavaṇṇo virajo,	95	
PA_tha-ap_393:95.2	sappabhāso patāpavā;	95	
PA_tha-ap_393:95.3	Siniddhaṁ hoti me gattaṁ,	95	
PA_tha-ap_393:95.4	bhave saṁsarato mama.	95	
PA_tha-ap_393:96.1	Dussasatasahassāni,	96	
PA_tha-ap_393:96.2	setā pītā ca lohitā;	96	
PA_tha-ap_393:96.3	Dhārenti matthake mayhaṁ,	96	
PA_tha-ap_393:96.4	dussadānassidaṁ phalaṁ.	96	
PA_tha-ap_393:97.1	Koseyyakambaliyāni,	97	
PA_tha-ap_393:97.2	khomakappāsikāni ca;	97	
PA_tha-ap_393:97.3	Sabbattha paṭilabhāmi,	97	
PA_tha-ap_393:97.4	tesaṁ nissandato ahaṁ.	97	
PA_tha-ap_393:98.0	1.8.3. Pattānisaṁsa	98	
PA_tha-ap_393:98.1	Patte sugate datvāna,	98	
PA_tha-ap_393:98.2	saṅghe gaṇavaruttame;	98	
PA_tha-ap_393:98.3	Dasānisaṁse anubhomi,	98	
PA_tha-ap_393:98.4	kammānucchavike mama.	98	
PA_tha-ap_393:99.1	Suvaṇṇathāle maṇithāle,	99	
PA_tha-ap_393:99.2	rajatepi ca thālake;	99	
PA_tha-ap_393:99.3	Lohitaṅgamaye thāle,	99	
PA_tha-ap_393:99.4	paribhuñjāmi sabbadā.	99	
PA_tha-ap_393:100.1	Anupaddavo anīti ca,	100	
PA_tha-ap_393:100.2	homi apacito sadā;	100	
PA_tha-ap_393:100.3	Lābhī annassa pānassa,	100	
PA_tha-ap_393:100.4	vatthassa sayanassa ca.	100	
PA_tha-ap_393:101.1	Na vinassanti me bhogā,	101	
PA_tha-ap_393:101.2	ṭhitacitto bhavāmahaṁ;	101	
PA_tha-ap_393:101.3	Dhammakāmo sadā homi,	101	
PA_tha-ap_393:101.4	appakleso anāsavo.	101	
PA_tha-ap_393:102.1	Devaloke manusse vā,	102	
PA_tha-ap_393:102.2	anubandhā ime guṇā;	102	
PA_tha-ap_393:102.3	Chāyā yathāpi rukkhassa,	102	
PA_tha-ap_393:102.4	sabbattha na jahanti maṁ.	102	
PA_tha-ap_393:103.0	1.8.4. Vāsiānisaṁsa	103	
PA_tha-ap_393:103.1	Cittabandhanasambaddhā,	103	
PA_tha-ap_393:103.2	sukatā vāsiyo bahū;	103	
PA_tha-ap_393:103.3	Datvāna buddhaseṭṭhassa,	103	
PA_tha-ap_393:103.4	saṅghassa ca tathevahaṁ.	103	
PA_tha-ap_393:104.1	Aṭṭhānisaṁse anubhomi,	104	
PA_tha-ap_393:104.2	kammānucchavike mama;	104	
PA_tha-ap_393:104.3	Sūro homavisārī ca,	104	
PA_tha-ap_393:104.4	vesārajjesu pāramī.	104	
PA_tha-ap_393:105.1	Dhitivīriyavā homi,	105	
PA_tha-ap_393:105.2	paggahītamano sadā;	105	
PA_tha-ap_393:105.3	Kilesacchedanaṁ ñāṇaṁ,	105	
PA_tha-ap_393:105.4	sukhumaṁ atulaṁ suciṁ;	105	
PA_tha-ap_393:105.5	Sabbattha paṭilabhāmi,	105	
PA_tha-ap_393:105.6	tassa nissandato ahaṁ.	105	
PA_tha-ap_393:106.0	1.8.5. Satthakānisaṁsa	106	
PA_tha-ap_393:106.1	Akakkase apharuse,	106	
PA_tha-ap_393:106.2	sudhote satthake bahū;	106	
PA_tha-ap_393:106.3	Pasannacitto datvāna,	106	
PA_tha-ap_393:106.4	buddhe saṅghe tatheva ca.	106	
PA_tha-ap_393:107.1	Pañcānisaṁse anubhomi,	107	
PA_tha-ap_393:107.2	kammānucchavike mama;	107	
PA_tha-ap_393:107.3	Kalyāṇamittaṁ vīriyaṁ,	107	
PA_tha-ap_393:107.4	khantiñca mettasatthakaṁ.	107	
PA_tha-ap_393:108.1	Taṇhāsallassa chinnattā,	108	
PA_tha-ap_393:108.2	paññāsatthaṁ anuttaraṁ;	108	
PA_tha-ap_393:108.3	Vajirena samaṁ ñāṇaṁ,	108	
PA_tha-ap_393:108.4	tesaṁ nissandato labhe.	108	
PA_tha-ap_393:109.0	1.8.6. Sūciānisaṁsa	109	
PA_tha-ap_393:109.1	Sūciyo sugate datvā,	109	
PA_tha-ap_393:109.2	saṅghe gaṇavaruttame;	109	
PA_tha-ap_393:109.3	Pañcānisaṁse anubhomi,	109	
PA_tha-ap_393:109.4	kammānucchavike mama.	109	
PA_tha-ap_393:110.1	Na saṁsayo kaṅkhacchedo,	110	
PA_tha-ap_393:110.2	abhirūpo ca bhogavā;	110	
PA_tha-ap_393:110.3	Tikkhapañño sadā homi,	110	
PA_tha-ap_393:110.4	saṁsaranto bhavābhave.	110	
PA_tha-ap_393:111.1	Gambhīraṁ nipuṇaṁ ṭhānaṁ,	111	
PA_tha-ap_393:111.2	atthaṁ ñāṇena passayiṁ;	111	
PA_tha-ap_393:111.3	Vajiraggasamaṁ ñāṇaṁ,	111	
PA_tha-ap_393:111.4	hoti me tamaghātanaṁ.	111	
PA_tha-ap_393:112.0	1.8.7. Nakhacchedanānisaṁsa	112	
PA_tha-ap_393:112.1	Nakhacchedane sugate,	112	
PA_tha-ap_393:112.2	datvā saṅghe gaṇuttame;	112	
PA_tha-ap_393:112.3	Pañcānisaṁse anubhomi,	112	
PA_tha-ap_393:112.4	kammānucchavike mama.	112	
PA_tha-ap_393:113.1	Dāsidāse gavasse ca,	113	
PA_tha-ap_393:113.2	bhatake nāṭake bahū;	113	
PA_tha-ap_393:113.3	Nhāpite bhattake sūde,	113	
PA_tha-ap_393:113.4	sabbattheva labhāmahaṁ.	113	
PA_tha-ap_393:114.0	1.8.8. Vidhūpanatālavaṇṭānisaṁsa	114	
PA_tha-ap_393:114.1	Vidhūpane sugate datvā,	114	
PA_tha-ap_393:114.2	tālavaṇṭe ca sobhane;	114	
PA_tha-ap_393:114.3	Aṭṭhānisaṁse anubhomi,	114	
PA_tha-ap_393:114.4	kammānucchavike mama.	114	
PA_tha-ap_393:115.1	Sītaṁ uṇhaṁ na jānāmi,	115	
PA_tha-ap_393:115.2	pariḷāho na vijjati;	115	
PA_tha-ap_393:115.3	Darathaṁ nābhijānāmi,	115	
PA_tha-ap_393:115.4	cittasantāpanaṁ mama.	115	
PA_tha-ap_393:116.1	Rāgaggi dosamohaggi,	116	
PA_tha-ap_393:116.2	mānaggi diṭṭhiaggi ca;	116	
PA_tha-ap_393:116.3	Sabbaggī nibbutā mayhaṁ,	116	
PA_tha-ap_393:116.4	tassa nissandato mama.	116	
PA_tha-ap_393:117.0	1.8.9. Morahattha-cāmara	117	
PA_tha-ap_393:117.1	Morahatthe cāmariyo,	117	
PA_tha-ap_393:117.2	datvā saṅghe gaṇuttame;	117	
PA_tha-ap_393:117.3	Upasantakilesohaṁ,	117	
PA_tha-ap_393:117.4	viharāmi anaṅgaṇo.	117	
PA_tha-ap_393:118.0	1.8.10. Parissāvana-dhammakara	118	
PA_tha-ap_393:118.1	Parissāvane sugate,	118	
PA_tha-ap_393:118.2	datvā dhammakaruttame;	118	
PA_tha-ap_393:118.3	Pañcānisaṁse anubhomi,	118	
PA_tha-ap_393:118.4	kammānucchavike mama.	118	
PA_tha-ap_393:119.1	Sabbesaṁ samatikkamma,	119	
PA_tha-ap_393:119.2	dibbaṁ āyuṁ labhāmahaṁ;	119	
PA_tha-ap_393:119.3	Appasayho sadā homi,	119	
PA_tha-ap_393:119.4	corapaccatthikehi vā.	119	
PA_tha-ap_393:120.1	Satthena vā visena vā,	120	
PA_tha-ap_393:120.2	vihesampi na kubbate;	120	
PA_tha-ap_393:120.3	Antarāmaraṇaṁ natthi,	120	
PA_tha-ap_393:120.4	tesaṁ nissandato mama.	120	
PA_tha-ap_393:121.0	1.8.11. Teladhārānisaṁsa	121	
PA_tha-ap_393:121.1	Teladhāre sugate datvā,	121	
PA_tha-ap_393:121.2	saṅghe gaṇavaruttame;	121	
PA_tha-ap_393:121.3	Pañcānisaṁse anubhomi,	121	
PA_tha-ap_393:121.4	kammānucchavike mama.	121	
PA_tha-ap_393:122.1	Sucārurūpo subhaddo,	122	
PA_tha-ap_393:122.2	susamuggatamānaso;	122	
PA_tha-ap_393:122.3	Avikkhittamano homi,	122	
PA_tha-ap_393:122.4	sabbārakkhehi rakkhito.	122	
PA_tha-ap_393:123.0	1.8.12. Sūcigharānisaṁsa	123	
PA_tha-ap_393:123.1	Sūcighare sugate datvā,	123	
PA_tha-ap_393:123.2	saṅghe gaṇavaruttame;	123	
PA_tha-ap_393:123.3	Tīṇānisaṁse anubhomi,	123	
PA_tha-ap_393:123.4	kammānucchavike mama.	123	
PA_tha-ap_393:124.1	Cetosukhaṁ kāyasukhaṁ,	124	
PA_tha-ap_393:124.2	iriyāpathajaṁ sukhaṁ;	124	
PA_tha-ap_393:124.3	Ime guṇe paṭilabhe,	124	
PA_tha-ap_393:124.4	tassa nissandato ahaṁ.	124	
PA_tha-ap_393:125.0	1.8.13. Aṁsabaddhānisaṁsa	125	
PA_tha-ap_393:125.1	Aṁsabaddhe jine datvā,	125	
PA_tha-ap_393:125.2	saṅghe gaṇavaruttame;	125	
PA_tha-ap_393:125.3	Tīṇānisaṁse anubhomi,	125	
PA_tha-ap_393:125.4	kammānucchavike mama.	125	
PA_tha-ap_393:126.1	Saddhamme gādhaṁ vindāmi,	126	
PA_tha-ap_393:126.2	Sarāmi dutiyaṁ bhavaṁ;	126	
PA_tha-ap_393:126.3	Sabbattha succhavī homi,	126	
PA_tha-ap_393:126.4	Tassa nissandato ahaṁ.	126	
PA_tha-ap_393:127.0	1.8.14. Kāyabandhanānisaṁsa	127	
PA_tha-ap_393:127.1	Kāyabandhe jine datvā,	127	
PA_tha-ap_393:127.2	saṅghe gaṇavaruttame;	127	
PA_tha-ap_393:127.3	Chānisaṁse anubhomi,	127	
PA_tha-ap_393:127.4	kammānucchavike mama.	127	
PA_tha-ap_393:128.1	Samādhīsu na kampāmi,	128	
PA_tha-ap_393:128.2	vasī homi samādhisu;	128	
PA_tha-ap_393:128.3	Abhejjapariso homi,	128	
PA_tha-ap_393:128.4	ādeyyavacano sadā.	128	
PA_tha-ap_393:129.1	Upaṭṭhitasati homi,	129	
PA_tha-ap_393:129.2	tāso mayhaṁ na vijjati;	129	
PA_tha-ap_393:129.3	Devaloke manusse vā,	129	
PA_tha-ap_393:129.4	anubandhā ime guṇā.	129	
PA_tha-ap_393:130.0	1.8.15. Ādhārakānisaṁsa	130	
PA_tha-ap_393:130.1	Ādhārake jine datvā,	130	
PA_tha-ap_393:130.2	saṅghe gaṇavaruttame;	130	
PA_tha-ap_393:130.3	Pañcavaṇṇehi dāyādo,	130	
PA_tha-ap_393:130.4	acalo homi kenaci.	130	
PA_tha-ap_393:131.1	Ye keci me sutā dhammā,	131	
PA_tha-ap_393:131.2	satiñāṇappabodhanā;	131	
PA_tha-ap_393:131.3	Dhatā me na vinassanti,	131	
PA_tha-ap_393:131.4	bhavanti suvinicchitā.	131	
PA_tha-ap_393:132.0	1.8.16. Bhājanānisaṁsa	132	
PA_tha-ap_393:132.1	Bhājane paribhoge ca,	132	
PA_tha-ap_393:132.2	datvā buddhe gaṇuttame;	132	
PA_tha-ap_393:132.3	Tīṇānisaṁse anubhomi,	132	
PA_tha-ap_393:132.4	kammānucchavike mama.	132	
PA_tha-ap_393:133.1	Soṇṇamaye maṇimaye,	133	
PA_tha-ap_393:133.2	athopi phalikāmaye;	133	
PA_tha-ap_393:133.3	Lohitaṅgamaye ceva,	133	
PA_tha-ap_393:133.4	labhāmi bhājane ahaṁ.	133	
PA_tha-ap_393:134.1	Bhariyā dāsadāsī ca,	134	
PA_tha-ap_393:134.2	hatthissarathapattike;	134	
PA_tha-ap_393:134.3	Itthī patibbatā ceva,	134	
PA_tha-ap_393:134.4	paribhogāni sabbadā.	134	
PA_tha-ap_393:135.1	Vijjā mantapade ceva,	135	
PA_tha-ap_393:135.2	vividhe āgame bahū;	135	
PA_tha-ap_393:135.3	Sabbaṁ sippaṁ nisāmemi,	135	
PA_tha-ap_393:135.4	paribhogāni sabbadā.	135	
PA_tha-ap_393:136.0	1.8.17. Thālakānisaṁsa	136	
PA_tha-ap_393:136.1	Thālake sugate datvā,	136	
PA_tha-ap_393:136.2	saṅghe gaṇavaruttame;	136	
PA_tha-ap_393:136.3	Tīṇānisaṁse anubhomi,	136	
PA_tha-ap_393:136.4	kammānucchavike mama.	136	
PA_tha-ap_393:137.1	Soṇṇamaye maṇimaye,	137	
PA_tha-ap_393:137.2	athopi phalikāmaye;	137	
PA_tha-ap_393:137.3	Lohitaṅgamaye ceva,	137	
PA_tha-ap_393:137.4	labhāmi thālake ahaṁ.	137	
PA_tha-ap_393:138.1	Asatthake phalamaye,	138	
PA_tha-ap_393:138.2	atho pokkharapattake;	138	
PA_tha-ap_393:138.3	Madhupānakasaṅkhe ca,	138	
PA_tha-ap_393:138.4	labhāmi thālake ahaṁ.	138	
PA_tha-ap_393:139.1	Vatte guṇe paṭipatti,	139	
PA_tha-ap_393:139.2	ācārakiriyāsu ca;	139	
PA_tha-ap_393:139.3	Ime guṇe paṭilabhe,	139	
PA_tha-ap_393:139.4	tassa nissandato ahaṁ.	139	
PA_tha-ap_393:140.0	1.8.18. Bhesajjānisaṁsa	140	
PA_tha-ap_393:140.1	Bhesajjaṁ sugate datvā,	140	
PA_tha-ap_393:140.2	saṅghe gaṇavaruttame;	140	
PA_tha-ap_393:140.3	Dasānisaṁse anubhomi,	140	
PA_tha-ap_393:140.4	kammānucchavike mama.	140	
PA_tha-ap_393:141.1	Āyuvā balavā dhīro,	141	
PA_tha-ap_393:141.2	vaṇṇavā yasavā sukhī;	141	
PA_tha-ap_393:141.3	Anupaddavo anīti ca,	141	
PA_tha-ap_393:141.4	homi apacito sadā;	141	
PA_tha-ap_393:141.5	Na me piyaviyogatthi,	141	
PA_tha-ap_393:141.6	tassa nissandato mama.	141	
PA_tha-ap_393:142.0	1.8.19. Upāhanānisaṁsa	142	
PA_tha-ap_393:142.1	Upāhane jine datvā,	142	
PA_tha-ap_393:142.2	saṅghe gaṇavaruttame;	142	
PA_tha-ap_393:142.3	Tīṇānisaṁse anubhomi,	142	
PA_tha-ap_393:142.4	kammānucchavike mama.	142	
PA_tha-ap_393:143.1	Hatthiyānaṁ assayānaṁ,	143	
PA_tha-ap_393:143.2	sivikā sandamānikā;	143	
PA_tha-ap_393:143.3	Saṭṭhisatasahassāni,	143	
PA_tha-ap_393:143.4	parivārenti maṁ sadā.	143	
PA_tha-ap_393:144.1	Maṇimayā tambamayā,	144	
PA_tha-ap_393:144.2	soṇṇarajatapādukā;	144	
PA_tha-ap_393:144.3	Nibbattanti paduddhāre,	144	
PA_tha-ap_393:144.4	bhave saṁsarato mama.	144	
PA_tha-ap_393:145.1	Niyāmaṁ sati dhāvanti,	145	
PA_tha-ap_393:145.2	āguācārasodhanaṁ;	145	
PA_tha-ap_393:145.3	Ime guṇe paṭilabhe,	145	
PA_tha-ap_393:145.4	tassa nissandato ahaṁ.	145	
PA_tha-ap_393:146.0	1.8.20. Pādukānisaṁsa	146	
PA_tha-ap_393:146.1	Pāduke sugate datvā,	146	
PA_tha-ap_393:146.2	saṅghe gaṇavaruttame;	146	
PA_tha-ap_393:146.3	Iddhipādukamāruyha,	146	
PA_tha-ap_393:146.4	viharāmi yadicchakaṁ.	146	
PA_tha-ap_393:147.0	1.8.21. Udakapuñchanānisaṁsa	147	
PA_tha-ap_393:147.1	Udakapuñchanacoḷe,	147	
PA_tha-ap_393:147.2	datvā buddhe gaṇuttame;	147	
PA_tha-ap_393:147.3	Pañcānisaṁse anubhomi,	147	
PA_tha-ap_393:147.4	kammānucchavike mama.	147	
PA_tha-ap_393:148.1	Suvaṇṇavaṇṇo virajo,	148	
PA_tha-ap_393:148.2	sappabhāso patāpavā;	148	
PA_tha-ap_393:148.3	Siniddhaṁ hoti me gattaṁ,	148	
PA_tha-ap_393:148.4	rajojallaṁ na limpati;	148	
PA_tha-ap_393:148.5	Ime guṇe paṭilabhe,	148	
PA_tha-ap_393:148.6	tassa nissandato ahaṁ.	148	
PA_tha-ap_393:149.0	1.8.22. Kattaradaṇḍānisaṁsa	149	
PA_tha-ap_393:149.1	Kattaradaṇḍe sugate,	149	
PA_tha-ap_393:149.2	datvā saṅghe gaṇuttame;	149	
PA_tha-ap_393:149.3	Chānisaṁse anubhomi,	149	
PA_tha-ap_393:149.4	kammānucchavike mama.	149	
PA_tha-ap_393:150.1	Puttā mayhaṁ bahū honti,	150	
PA_tha-ap_393:150.2	tāso mayhaṁ na vijjati;	150	
PA_tha-ap_393:150.3	Appasayho sadā homi,	150	
PA_tha-ap_393:150.4	sabbārakkhehi rakkhito;	150	
PA_tha-ap_393:150.5	Khalitampi na jānāmi,	150	
PA_tha-ap_393:150.6	abhantaṁ mānasaṁ mama.	150	
PA_tha-ap_393:151.0	1.8.23. Osadhañjanānisaṁsa	151	
PA_tha-ap_393:151.1	Osadhaṁ añjanaṁ datvā,	151	
PA_tha-ap_393:151.2	buddhe saṅghe gaṇuttame;	151	
PA_tha-ap_393:151.3	Aṭṭhānisaṁse anubhomi,	151	
PA_tha-ap_393:151.4	kammānucchavike mama.	151	
PA_tha-ap_393:152.1	Visālanayano homi,	152	
PA_tha-ap_393:152.2	setapīto ca lohito;	152	
PA_tha-ap_393:152.3	Anāvilapasannakkho,	152	
PA_tha-ap_393:152.4	sabbarogavivajjito.	152	
PA_tha-ap_393:153.1	Labhāmi dibbanayanaṁ,	153	
PA_tha-ap_393:153.2	paññācakkhuṁ anuttaraṁ;	153	
PA_tha-ap_393:153.3	Ime guṇe paṭilabhe,	153	
PA_tha-ap_393:153.4	tassa nissandato ahaṁ.	153	
PA_tha-ap_393:154.0	1.8.24. Kuñcikānisaṁsa	154	
PA_tha-ap_393:154.1	Kuñcike sugate datvā,	154	
PA_tha-ap_393:154.2	saṅghe gaṇavaruttame;	154	
PA_tha-ap_393:154.3	Dhammadvāravivaraṇaṁ,	154	
PA_tha-ap_393:154.4	labhāmi ñāṇakuñcikaṁ.	154	
PA_tha-ap_393:155.0	1.8.25. Kuñcikāgharānisaṁsa	155	
PA_tha-ap_393:155.1	Kuñcikānaṁ ghare datvā,	155	
PA_tha-ap_393:155.2	buddhe saṅghe gaṇuttame;	155	
PA_tha-ap_393:155.3	Dvānisaṁse anubhomi,	155	
PA_tha-ap_393:155.4	kammānucchavike mama;	155	
PA_tha-ap_393:155.5	Appakodho anāyāso,	155	
PA_tha-ap_393:155.6	saṁsaranto bhave ahaṁ.	155	
PA_tha-ap_393:156.0	1.8.26. Āyogānisaṁsa	156	
PA_tha-ap_393:156.1	Āyoge sugate datvā,	156	
PA_tha-ap_393:156.2	saṅghe gaṇavaruttame;	156	
PA_tha-ap_393:156.3	Pañcānisaṁse anubhomi,	156	
PA_tha-ap_393:156.4	kammānucchavike mama.	156	
PA_tha-ap_393:157.1	Samādhīsu na kampāmi,	157	
PA_tha-ap_393:157.2	vasī homi samādhisu;	157	
PA_tha-ap_393:157.3	Abhejjapariso homi,	157	
PA_tha-ap_393:157.4	ādeyyavacano sadā;	157	
PA_tha-ap_393:157.5	Jāyati bhogasampatti,	157	
PA_tha-ap_393:157.6	bhave saṁsarato mama.	157	
PA_tha-ap_393:158.0	1.8.27. Dhūmanettānisaṁsa	158	
PA_tha-ap_393:158.1	Dhūmanette jine datvā,	158	
PA_tha-ap_393:158.2	saṅghe gaṇavaruttame;	158	
PA_tha-ap_393:158.3	Tīṇānisaṁse anubhomi,	158	
PA_tha-ap_393:158.4	kammānucchavike mama.	158	
PA_tha-ap_393:159.1	Sati me ujukā hoti,	159	
PA_tha-ap_393:159.2	susambandhā ca nhāravo;	159	
PA_tha-ap_393:159.3	Labhāmi dibbanayanaṁ,	159	
PA_tha-ap_393:159.4	tassa nissandato ahaṁ.	159	
PA_tha-ap_393:160.0	1.8.28. Dīpadhārānisaṁsa	160	
PA_tha-ap_393:160.1	Dīpadhāre jine datvā,	160	
PA_tha-ap_393:160.2	saṅghe gaṇavaruttame;	160	
PA_tha-ap_393:160.3	Tīṇānisaṁse anubhomi,	160	
PA_tha-ap_393:160.4	kammānucchavike mama.	160	
PA_tha-ap_393:161.1	Jātimā aṅgasampanno,	161	
PA_tha-ap_393:161.2	paññavā buddhasammato;	161	
PA_tha-ap_393:161.3	Ime guṇe paṭilabhe,	161	
PA_tha-ap_393:161.4	tassa nissandato ahaṁ.	161	
PA_tha-ap_393:162.0	1.8.29. Tumbaka-karaṇḍa	162	
PA_tha-ap_393:162.1	Tumbake ca karaṇḍe ca,	162	
PA_tha-ap_393:162.2	datvā buddhe gaṇuttame;	162	
PA_tha-ap_393:162.3	Dasānisaṁse anubhomi,	162	
PA_tha-ap_393:162.4	kammānucchavike mama.	162	
PA_tha-ap_393:163.1	Sugutto sukhasamaṅgī,	163	
PA_tha-ap_393:163.2	Mahāyaso tathāgati;	163	
PA_tha-ap_393:163.3	Vipattivigato sukhumālo,	163	
PA_tha-ap_393:163.4	Sabbītiparivajjito.	163	
PA_tha-ap_393:164.1	Vipule ca guṇe lābhī,	164	
PA_tha-ap_393:164.2	samāva calanā mama;	164	
PA_tha-ap_393:164.3	Suvivajjitaubbego,	164	
PA_tha-ap_393:164.4	tumbake ca karaṇḍake.	164	
PA_tha-ap_393:165.1	Labhāmi caturo vaṇṇe,	165	
PA_tha-ap_393:165.2	hatthissaratanāni ca;	165	
PA_tha-ap_393:165.3	Tāni me na vinassanti,	165	
PA_tha-ap_393:165.4	tumbadāne idaṁ phalaṁ.	165	
PA_tha-ap_393:166.0	1.8.30. Malaharaṇānisaṁsa	166	
PA_tha-ap_393:166.1	Malaharaṇiyo datvā,	166	
PA_tha-ap_393:166.2	buddhe saṅghe gaṇuttame;	166	
PA_tha-ap_393:166.3	Pañcānisaṁse anubhomi,	166	
PA_tha-ap_393:166.4	kammānucchavike mama.	166	
PA_tha-ap_393:167.1	Sabbalakkhaṇasampanno,	167	
PA_tha-ap_393:167.2	āyupaññāsamāhito;	167	
PA_tha-ap_393:167.3	Sabbāyāsavinimutto,	167	
PA_tha-ap_393:167.4	kāyo me hoti sabbadā.	167	
PA_tha-ap_393:168.0	1.8.31. Pipphalānisaṁsa	168	
PA_tha-ap_393:168.1	Taṇudhāre sunisite,	168	
PA_tha-ap_393:168.2	saṅghe datvāna pipphale;	168	
PA_tha-ap_393:168.3	Kilesakantanaṁ ñāṇaṁ,	168	
PA_tha-ap_393:168.4	labhāmi atulaṁ suciṁ.	168	
PA_tha-ap_393:169.0	1.8.32. Saṇḍāsānisaṁsa	169	
PA_tha-ap_393:169.1	Saṇḍāse sugate datvā,	169	
PA_tha-ap_393:169.2	saṅghe gaṇavaruttame;	169	
PA_tha-ap_393:169.3	Kilesabhañjanaṁ ñāṇaṁ,	169	
PA_tha-ap_393:169.4	labhāmi atulaṁ suciṁ.	169	
PA_tha-ap_393:170.0	1.8.33. Natthukānisaṁsa	170	
PA_tha-ap_393:170.1	Natthuke sugate datvā,	170	
PA_tha-ap_393:170.2	saṅghe gaṇavaruttame;	170	
PA_tha-ap_393:170.3	Aṭṭhānisaṁse anubhomi,	170	
PA_tha-ap_393:170.4	kammānucchavike mama.	170	
PA_tha-ap_393:171.1	Saddhaṁ sīlaṁ hiriñcāpi,	171	
PA_tha-ap_393:171.2	atha ottappiyaṁ guṇaṁ;	171	
PA_tha-ap_393:171.3	Sutaṁ cāgañca khantiñca,	171	
PA_tha-ap_393:171.4	paññaṁ me aṭṭhamaṁ guṇaṁ.	171	
PA_tha-ap_393:172.0	1.8.34. Pīṭhakānisaṁsa	172	
PA_tha-ap_393:172.1	Pīṭhake sugate datvā,	172	
PA_tha-ap_393:172.2	saṅghe gaṇavaruttame;	172	
PA_tha-ap_393:172.3	Pañcānisaṁse anubhomi,	172	
PA_tha-ap_393:172.4	kammānucchavike mama.	172	
PA_tha-ap_393:173.1	Ucce kule pajāyāmi,	173	
PA_tha-ap_393:173.2	mahābhogo bhavāmahaṁ;	173	
PA_tha-ap_393:173.3	Sabbe maṁ apacāyanti,	173	
PA_tha-ap_393:173.4	kitti abbhuggatā mama.	173	
PA_tha-ap_393:174.1	Kappasatasahassāni,	174	
PA_tha-ap_393:174.2	pallaṅkā caturassakā;	174	
PA_tha-ap_393:174.3	Parivārenti maṁ niccaṁ,	174	
PA_tha-ap_393:174.4	saṁvibhāgarato ahaṁ.	174	
PA_tha-ap_393:175.0	1.8.35. Bhisiānisaṁsa	175	
PA_tha-ap_393:175.1	Bhisiyo sugate datvā,	175	
PA_tha-ap_393:175.2	saṅghe gaṇavaruttame;	175	
PA_tha-ap_393:175.3	Chānisaṁse anubhomi,	175	
PA_tha-ap_393:175.4	kammānucchavike mama.	175	
PA_tha-ap_393:176.1	Samasugattopacito,	176	
PA_tha-ap_393:176.2	muduko cārudassano;	176	
PA_tha-ap_393:176.3	Labhāmi ñāṇaparivāraṁ,	176	
PA_tha-ap_393:176.4	bhisidānassidaṁ phalaṁ.	176	
PA_tha-ap_393:177.1	Tūlikā vikatikāyo,	177	
PA_tha-ap_393:177.2	kaṭṭissā cittakā bahū;	177	
PA_tha-ap_393:177.3	Varapotthake kambale ca,	177	
PA_tha-ap_393:177.4	labhāmi vividhe ahaṁ.	177	
PA_tha-ap_393:178.1	Pāvārike ca muduke,	178	
PA_tha-ap_393:178.2	mudukājinaveṇiyo;	178	
PA_tha-ap_393:178.3	Labhāmi vividhatthāre,	178	
PA_tha-ap_393:178.4	bhisidānassidaṁ phalaṁ.	178	
PA_tha-ap_393:179.1	Yato sarāmi attānaṁ,	179	
PA_tha-ap_393:179.2	yato pattosmi viññutaṁ;	179	
PA_tha-ap_393:179.3	Atuccho jhānamañcomhi,	179	
PA_tha-ap_393:179.4	bhisidānassidaṁ phalaṁ.	179	
PA_tha-ap_393:180.0	1.8.36. Bibbohanānisaṁsa	180	
PA_tha-ap_393:180.1	Bibbohane jine datvā,	180	
PA_tha-ap_393:180.2	saṅghe gaṇavaruttame;	180	
PA_tha-ap_393:180.3	Chānisaṁse anubhomi,	180	
PA_tha-ap_393:180.4	kammānucchavike mama.	180	
PA_tha-ap_393:181.1	Uṇṇike padumake ca,	181	
PA_tha-ap_393:181.2	atho lohitacandane;	181	
PA_tha-ap_393:181.3	Bibbohane upādhemi,	181	
PA_tha-ap_393:181.4	uttamaṅgaṁ sadā mama.	181	
PA_tha-ap_393:182.1	Aṭṭhaṅgike maggavare,	182	
PA_tha-ap_393:182.2	sāmaññe caturo phale;	182	
PA_tha-ap_393:182.3	Tesu ñāṇaṁ uppādetvā,	182	
PA_tha-ap_393:182.4	vihare niccakālikaṁ.	182	
PA_tha-ap_393:183.1	Dāne dame saṁyame ca,	183	
PA_tha-ap_393:183.2	appamaññāsu rūpisu;	183	
PA_tha-ap_393:183.3	Tesu ñāṇaṁ uppādetvā,	183	
PA_tha-ap_393:183.4	vihare sabbakālikaṁ.	183	
PA_tha-ap_393:184.1	Vatte guṇe paṭipatti,	184	
PA_tha-ap_393:184.2	ācārakiriyāsu ca;	184	
PA_tha-ap_393:184.3	Tesu ñāṇaṁ uppādetvā,	184	
PA_tha-ap_393:184.4	vihare sabbadā ahaṁ.	184	
PA_tha-ap_393:185.1	Caṅkame vā padhāne vā,	185	
PA_tha-ap_393:185.2	vīriye bodhipakkhiye;	185	
PA_tha-ap_393:185.3	Tesu ñāṇaṁ uppādetvā,	185	
PA_tha-ap_393:185.4	viharāmi yadicchakaṁ.	185	
PA_tha-ap_393:186.1	Sīlaṁ samādhi paññā ca,	186	
PA_tha-ap_393:186.2	vimutti ca anuttarā;	186	
PA_tha-ap_393:186.3	Tesu ñāṇaṁ uppādetvā,	186	
PA_tha-ap_393:186.4	viharāmi sukhaṁ ahaṁ.	186	
PA_tha-ap_393:187.0	1.8.37. Phalapīṭhānisaṁsa	187	
PA_tha-ap_393:187.1	Phalapīṭhe jine datvā,	187	
PA_tha-ap_393:187.2	saṅghe gaṇavaruttame;	187	
PA_tha-ap_393:187.3	Dvānisaṁse anubhomi,	187	
PA_tha-ap_393:187.4	kammānucchavike mama.	187	
PA_tha-ap_393:188.1	Soṇṇamaye maṇimaye,	188	
PA_tha-ap_393:188.2	dantasāramaye bahū;	188	
PA_tha-ap_393:188.3	Pallaṅkaseṭṭhe vindāmi,	188	
PA_tha-ap_393:188.4	phalapīṭhassidaṁ phalaṁ.	188	
PA_tha-ap_393:189.0	1.8.38. Pādapīṭhānisaṁsa	189	
PA_tha-ap_393:189.1	Pādapīṭhe jine datvā,	189	
PA_tha-ap_393:189.2	saṅghe gaṇavaruttame;	189	
PA_tha-ap_393:189.3	Dvānisaṁse anubhomi,	189	
PA_tha-ap_393:189.4	kammānucchavike mama;	189	
PA_tha-ap_393:189.5	Labhāmi bahuke yāne,	189	
PA_tha-ap_393:189.6	pādapīṭhassidaṁ phalaṁ.	189	
PA_tha-ap_393:190.1	Dāsī dāsā ca bhariyā,	190	
PA_tha-ap_393:190.2	ye caññe anujīvino;	190	
PA_tha-ap_393:190.3	Sammā paricarante maṁ,	190	
PA_tha-ap_393:190.4	pādapīṭhassidaṁ phalaṁ.	190	
PA_tha-ap_393:191.0	1.8.39. Telabbhañjanānisaṁsa	191	
PA_tha-ap_393:191.1	Telaabbhañjane datvā,	191	
PA_tha-ap_393:191.2	saṅghe gaṇavaruttame;	191	
PA_tha-ap_393:191.3	Pañcānisaṁse anubhomi,	191	
PA_tha-ap_393:191.4	kammānucchavike mama.	191	
PA_tha-ap_393:192.1	Abyādhitā rūpavatā,	192	
PA_tha-ap_393:192.2	khippaṁ dhammanisantitā;	192	
PA_tha-ap_393:192.3	Lābhitā annapānassa,	192	
PA_tha-ap_393:192.4	āyupañcamakaṁ mama.	192	
PA_tha-ap_393:193.0	1.8.40. Sappitelānisaṁsa	193	
PA_tha-ap_393:193.1	Sappitelañca datvāna,	193	
PA_tha-ap_393:193.2	saṅghe gaṇavaruttame;	193	
PA_tha-ap_393:193.3	Pañcānisaṁse anubhomi,	193	
PA_tha-ap_393:193.4	kammānucchavike mama.	193	
PA_tha-ap_393:194.1	Thāmavā rūpasampanno,	194	
PA_tha-ap_393:194.2	pahaṭṭhatanujo sadā;	194	
PA_tha-ap_393:194.3	Abyādhi visado homi,	194	
PA_tha-ap_393:194.4	sappitelassidaṁ phalaṁ.	194	
PA_tha-ap_393:195.0	1.8.41. Mukhasodhanakānisaṁsa	195	
PA_tha-ap_393:195.1	Mukhasodhanakaṁ datvā,	195	
PA_tha-ap_393:195.2	buddhe saṅghe gaṇuttame;	195	
PA_tha-ap_393:195.3	Pañcānisaṁse anubhomi,	195	
PA_tha-ap_393:195.4	kammānucchavike mama.	195	
PA_tha-ap_393:196.1	Visuddhakaṇṭho madhurassaro,	196	
PA_tha-ap_393:196.2	Kāsasāsavivajjito;	196	
PA_tha-ap_393:196.3	Uppalagandho mukhato,	196	
PA_tha-ap_393:196.4	Upavāyati me sadā.	196	
PA_tha-ap_393:197.0	1.8.42. Dadhiānisaṁsa	197	
PA_tha-ap_393:197.1	Dadhiṁ datvāna sampannaṁ,	197	
PA_tha-ap_393:197.2	buddhe saṅghe gaṇuttame;	197	
PA_tha-ap_393:197.3	Bhuñjāmi amataṁ bhattaṁ,	197	
PA_tha-ap_393:197.4	varaṁ kāyagatāsatiṁ.	197	
PA_tha-ap_393:198.0	1.8.43. Madhuānisaṁsa	198	
PA_tha-ap_393:198.1	Vaṇṇagandharasopetaṁ,	198	
PA_tha-ap_393:198.2	madhuṁ datvā jine gaṇe;	198	
PA_tha-ap_393:198.3	Anūpamaṁ atuliyaṁ,	198	
PA_tha-ap_393:198.4	pive muttirasaṁ ahaṁ.	198	
PA_tha-ap_393:199.0	1.8.44. Rasānisaṁsa	199	
PA_tha-ap_393:199.1	Yathābhūtaṁ rasaṁ datvā,	199	
PA_tha-ap_393:199.2	buddhe saṅghe gaṇuttame;	199	
PA_tha-ap_393:199.3	Caturo phale anubhomi,	199	
PA_tha-ap_393:199.4	kammānucchavike mama.	199	
PA_tha-ap_393:200.0	1.8.45. Annapānānisaṁsa	200	
PA_tha-ap_393:200.1	Annaṁ pānañca datvāna,	200	
PA_tha-ap_393:200.2	buddhe saṅghe gaṇuttame;	200	
PA_tha-ap_393:200.3	Dasānisaṁse anubhomi,	200	
PA_tha-ap_393:200.4	kammānucchavike mama.	200	
PA_tha-ap_393:201.1	Āyuvā balavā dhīro,	201	
PA_tha-ap_393:201.2	vaṇṇavā yasavā sukhī;	201	
PA_tha-ap_393:201.3	Lābhī annassa pānassa,	201	
PA_tha-ap_393:201.4	sūro paññāṇavā sadā;	201	
PA_tha-ap_393:201.5	Ime guṇe paṭilabhe,	201	
PA_tha-ap_393:201.6	saṁsaranto bhave ahaṁ.	201	
PA_tha-ap_393:202.0	1.8.46. Dhūpānisaṁsa	202	
PA_tha-ap_393:202.1	Dhūpaṁ datvāna sugate,	202	
PA_tha-ap_393:202.2	saṅghe gaṇavaruttame;	202	
PA_tha-ap_393:202.3	Dasānisaṁse anubhomi,	202	
PA_tha-ap_393:202.4	kammānucchavike mama.	202	
PA_tha-ap_393:203.1	Sugandhadeho yasavā,	203	
PA_tha-ap_393:203.2	sīghapañño ca kittimā;	203	
PA_tha-ap_393:203.3	Tikkhapañño bhūripañño,	203	
PA_tha-ap_393:203.4	hāsagambhīrapaññavā.	203	
PA_tha-ap_393:204.1	Vepullajavanapañño,	204	
PA_tha-ap_393:204.2	saṁsaranto bhavābhave;	204	
PA_tha-ap_393:204.3	Tasseva vāhasā dāni,	204	
PA_tha-ap_393:204.4	patto santisukhaṁ sivaṁ.	204	
PA_tha-ap_393:205.0	1.9. Sādhāraṇānisaṁsa	205	
PA_tha-ap_393:205.1	Kilesā jhāpitā mayhaṁ,	205	
PA_tha-ap_393:205.2	bhavā sabbe samūhatā;	205	
PA_tha-ap_393:205.3	Nāgova bandhanaṁ chetvā,	205	
PA_tha-ap_393:205.4	viharāmi anāsavo.	205	
PA_tha-ap_393:206.1	Svāgataṁ vata me āsi,	206	
PA_tha-ap_393:206.2	mama buddhassa santike;	206	
PA_tha-ap_393:206.3	Tisso vijjā anuppattā,	206	
PA_tha-ap_393:206.4	kataṁ buddhassa sāsanaṁ.	206	
PA_tha-ap_393:207.1	Paṭisambhidā catasso,	207	
PA_tha-ap_393:207.2	vimokkhāpi ca aṭṭhime;	207	
PA_tha-ap_393:207.3	Chaḷabhiññā sacchikatā,	207	
PA_tha-ap_393:207.4	kataṁ buddhassa sāsanaṁ”.	207	
PA_tha-ap_393:208.1	Itthaṁ sudaṁ āyasmā pilindavaccho thero imā gāthāyo abhāsitthāti.	208	
PA_tha-ap_393:209.1	Pilindavacchattherassāpadānaṁ paṭhamaṁ.	209	
