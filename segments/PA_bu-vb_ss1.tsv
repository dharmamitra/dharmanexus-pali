segmentnr	original	folio	analyzed
PA_bu-vb_ss1:0.1	Theravāda Vinaya	0	
PA_bu-vb_ss1:0.2	Mahāvibhaṅga	0	
PA_bu-vb_ss1:0.3	Saṅghādisesakaṇḍa	0	
PA_bu-vb_ss1:0.4	1. Sukkavissaṭṭhisikkhāpada	0	
PA_bu-vb_ss1:0.5	Ime kho panāyasmanto terasa saṅghādisesā dhammā uddesaṁ āgacchanti.	0	
PA_bu-vb_ss1:1.1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_ss1:1.1.2	Tena kho pana samayena āyasmā seyyasako anabhirato brahmacariyaṁ carati.	1	
PA_bu-vb_ss1:1.1.3	So tena kiso hoti lūkho dubbaṇṇo uppaṇḍuppaṇḍukajāto dhamanisanthatagatto.	1	
PA_bu-vb_ss1:1.1.4	Addasa kho āyasmā udāyī āyasmantaṁ seyyasakaṁ kisaṁ lūkhaṁ dubbaṇṇaṁ uppaṇḍuppaṇḍukajātaṁ dhamanisanthatagattaṁ. Disvāna āyasmantaṁ seyyasakaṁ etadavoca—	1	
PA_bu-vb_ss1:1.1.5	“kissa tvaṁ, āvuso seyyasaka, kiso lūkho dubbaṇṇo uppaṇḍuppaṇḍukajāto dhamanisanthatagatto?	1	
PA_bu-vb_ss1:1.1.6	Kacci no tvaṁ, āvuso seyyasaka, anabhirato brahmacariyaṁ carasī”ti?	1	
PA_bu-vb_ss1:1.1.7	“Evamāvuso”ti.	1	
PA_bu-vb_ss1:1.1.8	“Tena hi tvaṁ, āvuso seyyasaka, yāvadatthaṁ bhuñja yāvadatthaṁ supa yāvadatthaṁ nhāya.	1	
PA_bu-vb_ss1:1.1.9	Yāvadatthaṁ bhuñjitvā yāvadatthaṁ supitvā yāvadatthaṁ nhāyitvā yadā te anabhirati uppajjati rāgo cittaṁ anuddhaṁseti tadā hatthena upakkamitvā asuciṁ mocehī”ti.	1	
PA_bu-vb_ss1:1.1.10	“Kiṁ nu kho, āvuso, kappati evarūpaṁ kātun”ti?	1	
PA_bu-vb_ss1:1.1.11	“Āma, āvuso. Ahampi evaṁ karomī”ti.	1	
PA_bu-vb_ss1:1.1.12	Atha kho āyasmā seyyasako yāvadatthaṁ bhuñji yāvadatthaṁ supi yāvadatthaṁ nhāyi.	1	
PA_bu-vb_ss1:1.1.13	Yāvadatthaṁ bhuñjitvā yāvadatthaṁ supitvā yāvadatthaṁ nhāyitvā yadā anabhirati uppajjati rāgo cittaṁ anuddhaṁseti tadā hatthena upakkamitvā asuciṁ mocesi.	1	
PA_bu-vb_ss1:1.1.14	Atha kho āyasmā seyyasako aparena samayena vaṇṇavā ahosi pīṇindriyo pasannamukhavaṇṇo vippasannachavivaṇṇo.	1	
PA_bu-vb_ss1:1.1.15	Atha kho āyasmato seyyasakassa sahāyakā bhikkhū āyasmantaṁ seyyasakaṁ etadavocuṁ—	1	
PA_bu-vb_ss1:1.1.16	“pubbe kho tvaṁ, āvuso seyyasaka, kiso ahosi lūkho dubbaṇṇo uppaṇḍuppaṇḍukajāto dhamanisanthatagatto.	1	
PA_bu-vb_ss1:1.1.17	So dāni tvaṁ etarahi vaṇṇavā pīṇindriyo pasannamukhavaṇṇo vippasannachavivaṇṇo.	1	
PA_bu-vb_ss1:1.1.18	Kiṁ nu kho tvaṁ, āvuso seyyasaka, bhesajjaṁ karosī”ti?	1	
PA_bu-vb_ss1:1.1.19	“Na kho ahaṁ, āvuso, bhesajjaṁ karomi.	1	
PA_bu-vb_ss1:1.1.20	Api cāhaṁ yāvadatthaṁ bhuñjāmi yāvadatthaṁ supāmi yāvadatthaṁ nhāyāmi.	1	
PA_bu-vb_ss1:1.1.21	Yāvadatthaṁ bhuñjitvā yāvadatthaṁ supitvā yāvadatthaṁ nhāyitvā yadā me anabhirati uppajjati rāgo cittaṁ anuddhaṁseti tadā hatthena upakkamitvā asuciṁ mocemī”ti.	1	
PA_bu-vb_ss1:1.2.1	“Kiṁ pana tvaṁ, āvuso seyyasaka, yeneva hatthena saddhādeyyaṁ bhuñjasi teneva hatthena upakkamitvā asuciṁ mocesī”ti?	1	
PA_bu-vb_ss1:1.2.2	“Evamāvuso”ti.	1	
PA_bu-vb_ss1:1.2.3	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_ss1:1.2.4	“kathañhi nāma āyasmā seyyasako hatthena upakkamitvā asuciṁ mocessatī”ti.	1	
PA_bu-vb_ss1:1.2.5	Atha kho te bhikkhū āyasmantaṁ seyyasakaṁ anekapariyāyena vigarahitvā bhagavato etamatthaṁ ārocesuṁ.	1	
PA_bu-vb_ss1:1.2.6	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āyasmantaṁ seyyasakaṁ paṭipucchi—	1	
PA_bu-vb_ss1:1.2.7	“saccaṁ kira tvaṁ, seyyasaka, hatthena upakkamitvā asuciṁ mocesī”ti?	1	
PA_bu-vb_ss1:1.2.8	“Saccaṁ, bhagavā”ti.	1	
PA_bu-vb_ss1:1.2.9	Vigarahi buddho bhagavā—	1	
PA_bu-vb_ss1:1.2.10	“ananucchavikaṁ, moghapurisa, ananulomikaṁ appatirūpaṁ assāmaṇakaṁ akappiyaṁ akaraṇīyaṁ.	1	
PA_bu-vb_ss1:1.2.11	Kathañhi nāma tvaṁ, moghapurisa, hatthena upakkamitvā asuciṁ mocessasi.	1	
PA_bu-vb_ss1:1.2.12	Nanu mayā, moghapurisa, anekapariyāyena virāgāya dhammo desito no sarāgāya,	1	
PA_bu-vb_ss1:1.2.13	visaññogāya dhammo desito no saññogāya,	1	
PA_bu-vb_ss1:1.2.14	anupādānāya dhammo desito no saupādānāya.	1	
PA_bu-vb_ss1:1.2.15	Tattha nāma tvaṁ, moghapurisa, mayā virāgāya dhamme desite sarāgāya cetessasi, visaññogāya dhamme desite saññogāya cetessasi, anupādānāya dhamme desite saupādānāya cetessasi.	1	
PA_bu-vb_ss1:1.2.16_0	Nanu mayā, moghapurisa, anekapariyāyena rāgavirāgāya dhammo desito, madanimmadanāya	1	
PA_bu-vb_ss1:1.2.16_1	pipāsavinayāya ālayasamugghātāya vaṭṭupacchedāya taṇhākkhayāya virāgāya nirodhāya	1	
PA_bu-vb_ss1:1.2.16_2	nibbānāya dhammo desito?	1	
PA_bu-vb_ss1:1.2.17_0	Nanu mayā, moghapurisa, anekapariyāyena kāmānaṁ pahānaṁ akkhātaṁ, kāmasaññānaṁ pariññā	1	
PA_bu-vb_ss1:1.2.17_1	akkhātā, kāmapipāsānaṁ paṭivinayo akkhāto, kāmavitakkānaṁ samugghāto akkhāto, kāmapariḷāhānaṁ vūpasamo akkhāto?	1	
PA_bu-vb_ss1:1.2.18	Netaṁ, moghapurisa, appasannānaṁ vā pasādāya, pasannānaṁ vā bhiyyobhāvāya.	1	
PA_bu-vb_ss1:1.2.19	Atha khvetaṁ, moghapurisa, appasannānañceva appasādāya, pasannānañca ekaccānaṁ aññathattāyā”ti.	1	
PA_bu-vb_ss1:1.2.20	Atha kho bhagavā āyasmantaṁ seyyasakaṁ anekapariyāyena vigarahitvā dubbharatāya …pe…	1	
PA_bu-vb_ss1:1.2.21	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_ss1:1.2.22.1	“Sañcetanikā sukkavissaṭṭhi saṅghādiseso”ti.	1	
PA_bu-vb_ss1:1.2.23	Evañcidaṁ bhagavatā bhikkhūnaṁ sikkhāpadaṁ paññattaṁ hoti.	1	
PA_bu-vb_ss1:2.1.1	Tena kho pana samayena bhikkhū paṇītabhojanāni bhuñjitvā muṭṭhassatī asampajānā niddaṁ okkamanti.	2	
PA_bu-vb_ss1:2.1.2	Tesaṁ muṭṭhassatīnaṁ asampajānānaṁ niddaṁ okkamantānaṁ supinantena asuci muccati.	2	
PA_bu-vb_ss1:2.1.3	Tesaṁ kukkuccaṁ ahosi—	2	
PA_bu-vb_ss1:2.1.4	“bhagavatā sikkhāpadaṁ paññattaṁ—	2	
PA_bu-vb_ss1:2.1.5	‘sañcetanikā sukkavissaṭṭhi saṅghādiseso’ti.	2	
PA_bu-vb_ss1:2.1.6	Amhākañca supinantena asuci muccati.	2	
PA_bu-vb_ss1:2.1.7	Atthi cettha cetanā labbhati.	2	
PA_bu-vb_ss1:2.1.8	Kacci nu kho mayaṁ saṅghādisesaṁ āpattiṁ āpannā”ti?	2	
PA_bu-vb_ss1:2.1.9	Bhagavato etamatthaṁ ārocesuṁ.	2	
PA_bu-vb_ss1:2.1.10	“Atthesā, bhikkhave, cetanā;	2	
PA_bu-vb_ss1:2.1.11	sā ca kho abbohārikāti.	2	
PA_bu-vb_ss1:2.1.12	Evañca pana, bhikkhave, imaṁ sikkhāpadaṁ uddiseyyātha—	2	
PA_bu-vb_ss1:2.1.13.1	“Sañcetanikā sukkavissaṭṭhi aññatra supinantā saṅghādiseso”ti.	2	
PA_bu-vb_ss1:2.2.1	Sañcetanikāti	2	
PA_bu-vb_ss1:2.2.2	jānanto sañjānanto cecca abhivitaritvā vītikkamo.	2	
PA_bu-vb_ss1:2.2.3	Sukkanti	2	
PA_bu-vb_ss1:2.2.4	dasa sukkāni—	2	
PA_bu-vb_ss1:2.2.5	nīlaṁ pītakaṁ lohitakaṁ odātaṁ takkavaṇṇaṁ dakavaṇṇaṁ telavaṇṇaṁ khīravaṇṇaṁ dadhivaṇṇaṁ sappivaṇṇaṁ.	2	
PA_bu-vb_ss1:2.2.6	Vissaṭṭhīti	2	
PA_bu-vb_ss1:2.2.7	ṭhānato cāvanā vuccati vissaṭṭhīti.	2	
PA_bu-vb_ss1:2.2.8	Aññatra supinantāti	2	
PA_bu-vb_ss1:2.2.9	ṭhapetvā supinantaṁ.	2	
PA_bu-vb_ss1:2.2.10	Saṅghādisesoti	2	
PA_bu-vb_ss1:2.2.11	saṅghova tassā āpattiyā parivāsaṁ deti, mūlāya paṭikassati, mānattaṁ deti, abbheti; na sambahulā, na ekapuggalo. Tena vuccati—“saṅghādiseso”ti.	2	
PA_bu-vb_ss1:2.2.12	Tasseva āpattinikāyassa nāmakammaṁ adhivacanaṁ. Tenapi vuccati—“saṅghādiseso”ti.	2	
PA_bu-vb_ss1:3.1.1	Ajjhattarūpe moceti,	3	
PA_bu-vb_ss1:3.1.2	bahiddhārūpe moceti,	3	
PA_bu-vb_ss1:3.1.3	ajjhattabahiddhārūpe moceti,	3	
PA_bu-vb_ss1:3.1.4	ākāse kaṭiṁ kampento moceti;	3	
PA_bu-vb_ss1:3.1.5	rāgūpatthambhe moceti,	3	
PA_bu-vb_ss1:3.1.6	vaccūpatthambhe moceti,	3	
PA_bu-vb_ss1:3.1.7	passāvūpatthambhe moceti,	3	
PA_bu-vb_ss1:3.1.8	vātūpatthambhe moceti,	3	
PA_bu-vb_ss1:3.1.9	uccāliṅgapāṇakadaṭṭhūpatthambhe moceti;	3	
PA_bu-vb_ss1:3.1.10	ārogyatthāya moceti,	3	
PA_bu-vb_ss1:3.1.11	sukhatthāya moceti,	3	
PA_bu-vb_ss1:3.1.12	bhesajjatthāya moceti,	3	
PA_bu-vb_ss1:3.1.13	dānatthāya moceti,	3	
PA_bu-vb_ss1:3.1.14	puññatthāya moceti,	3	
PA_bu-vb_ss1:3.1.15	yaññatthāya moceti,	3	
PA_bu-vb_ss1:3.1.16	saggatthāya moceti,	3	
PA_bu-vb_ss1:3.1.17	bījatthāya moceti,	3	
PA_bu-vb_ss1:3.1.18	vīmaṁsatthāya moceti,	3	
PA_bu-vb_ss1:3.1.19	davatthāya moceti;	3	
PA_bu-vb_ss1:3.1.20	nīlaṁ moceti,	3	
PA_bu-vb_ss1:3.1.21	pītakaṁ moceti,	3	
PA_bu-vb_ss1:3.1.22	lohitakaṁ moceti,	3	
PA_bu-vb_ss1:3.1.23	odātaṁ moceti,	3	
PA_bu-vb_ss1:3.1.24	takkavaṇṇaṁ moceti,	3	
PA_bu-vb_ss1:3.1.25	dakavaṇṇaṁ moceti,	3	
PA_bu-vb_ss1:3.1.26	telavaṇṇaṁ moceti,	3	
PA_bu-vb_ss1:3.1.27	khīravaṇṇaṁ moceti,	3	
PA_bu-vb_ss1:3.1.28	dadhivaṇṇaṁ moceti,	3	
PA_bu-vb_ss1:3.1.29	sappivaṇṇaṁ moceti.	3	
PA_bu-vb_ss1:3.2.1	Ajjhattarūpeti	3	
PA_bu-vb_ss1:3.2.2	ajjhattaṁ upādinne rūpe.	3	
PA_bu-vb_ss1:3.2.3	Bahiddhārūpeti	3	
PA_bu-vb_ss1:3.2.4	bahiddhā upādinne vā anupādinne vā.	3	
PA_bu-vb_ss1:3.2.5	Ajjhattabahiddhārūpeti	3	
PA_bu-vb_ss1:3.2.6	tadubhaye.	3	
PA_bu-vb_ss1:3.2.7	Ākāse kaṭiṁ kampentoti	3	
PA_bu-vb_ss1:3.2.8	ākāse vāyamantassa aṅgajātaṁ kammaniyaṁ hoti.	3	
PA_bu-vb_ss1:3.2.9	Rāgūpatthambheti	3	
PA_bu-vb_ss1:3.2.10	rāgena pīḷitassa aṅgajātaṁ kammaniyaṁ hoti.	3	
PA_bu-vb_ss1:3.2.11	Vaccūpatthambheti	3	
PA_bu-vb_ss1:3.2.12	vaccena pīḷitassa aṅgajātaṁ kammaniyaṁ hoti.	3	
PA_bu-vb_ss1:3.2.13	Passāvūpatthambheti	3	
PA_bu-vb_ss1:3.2.14	passāvena pīḷitassa aṅgajātaṁ kammaniyaṁ hoti.	3	
PA_bu-vb_ss1:3.2.15	Vātūpatthambheti	3	
PA_bu-vb_ss1:3.2.16	vātena pīḷitassa aṅgajātaṁ kammaniyaṁ hoti.	3	
PA_bu-vb_ss1:3.2.17	Uccāliṅgapāṇakadaṭṭhūpatthambheti	3	
PA_bu-vb_ss1:3.2.18	uccāliṅgapāṇakadaṭṭhena aṅgajātaṁ kammaniyaṁ hoti.	3	
PA_bu-vb_ss1:3.2.19	Ārogyatthāyāti	3	
PA_bu-vb_ss1:3.2.20	arogo bhavissāmi.	3	
PA_bu-vb_ss1:3.2.21	Sukhatthāyāti	3	
PA_bu-vb_ss1:3.2.22	sukhaṁ vedanaṁ uppādessāmi.	3	
PA_bu-vb_ss1:3.2.23	Bhesajjatthāyāti	3	
PA_bu-vb_ss1:3.2.24	bhesajjaṁ bhavissati.	3	
PA_bu-vb_ss1:3.2.25	Dānatthāyāti	3	
PA_bu-vb_ss1:3.2.26	dānaṁ dassāmi.	3	
PA_bu-vb_ss1:3.2.27	Puññatthāyāti	3	
PA_bu-vb_ss1:3.2.28	puññaṁ bhavissati.	3	
PA_bu-vb_ss1:3.2.29	Yaññatthāyāti	3	
PA_bu-vb_ss1:3.2.30	yaññaṁ yajissāmi.	3	
PA_bu-vb_ss1:3.2.31	Saggatthāyāti	3	
PA_bu-vb_ss1:3.2.32	saggaṁ gamissāmi.	3	
PA_bu-vb_ss1:3.2.33	Bījatthāyāti	3	
PA_bu-vb_ss1:3.2.34	bījaṁ bhavissati.	3	
PA_bu-vb_ss1:3.2.35	Vīmaṁsatthāyāti	3	
PA_bu-vb_ss1:3.2.36_0	nīlaṁ bhavissati, pītakaṁ bhavissati, lohitakaṁ bhavissati, odātaṁ bhavissati, takkavaṇṇaṁ	3	
PA_bu-vb_ss1:3.2.36_1	bhavissati, dakavaṇṇaṁ bhavissati, telavaṇṇaṁ bhavissati, khīravaṇṇaṁ bhavissati,	3	
PA_bu-vb_ss1:3.2.36_2	dadhivaṇṇaṁ bhavissati, sappivaṇṇaṁ bhavissatīti.	3	
PA_bu-vb_ss1:3.2.37	Davatthāyāti	3	
PA_bu-vb_ss1:3.2.38	khiḍḍādhippāyo.	3	
PA_bu-vb_ss1:3.3.1	Ajjhattarūpe ceteti upakkamati muccati, āpatti saṅghādisesassa.	3	
PA_bu-vb_ss1:3.3.2	Bahiddhārūpe ceteti upakkamati muccati, āpatti saṅghādisesassa.	3	
PA_bu-vb_ss1:3.3.3	Ajjhattabahiddhārūpe ceteti upakkamati muccati, āpatti saṅghādisesassa.	3	
PA_bu-vb_ss1:3.3.4	Ākāse kaṭiṁ kampento ceteti upakkamati muccati, āpatti saṅghādisesassa.	3	
PA_bu-vb_ss1:3.3.5	Rāgūpatthambhe ceteti upakkamati muccati, āpatti saṅghādisesassa.	3	
PA_bu-vb_ss1:3.3.6	Vaccūpatthambhe ceteti upakkamati muccati, āpatti saṅghādisesassa.	3	
PA_bu-vb_ss1:3.3.7	Passāvūpatthambhe ceteti upakkamati muccati, āpatti saṅghādisesassa.	3	
PA_bu-vb_ss1:3.3.8	Vātūpatthambhe ceteti upakkamati muccati, āpatti saṅghādisesassa.	3	
PA_bu-vb_ss1:3.3.9	Uccāliṅgapāṇakadaṭṭhūpatthambhe ceteti upakkamati muccati, āpatti saṅghādisesassa.	3	
PA_bu-vb_ss1:3.3.10.1	Ārogyatthāya ceteti upakkamati muccati, āpatti saṅghādisesassa.	3	
PA_bu-vb_ss1:3.3.11	Sukhatthāya …pe…	3	
PA_bu-vb_ss1:3.3.12	bhesajjatthāya …	3	
PA_bu-vb_ss1:3.3.13	dānatthāya …	3	
PA_bu-vb_ss1:3.3.14	puññatthāya …	3	
PA_bu-vb_ss1:3.3.15	yaññatthāya …	3	
PA_bu-vb_ss1:3.3.16	saggatthāya …	3	
PA_bu-vb_ss1:3.3.17	bījatthāya …	3	
PA_bu-vb_ss1:3.3.18	vīmaṁsatthāya …	3	
PA_bu-vb_ss1:3.3.19	davatthāya ceteti upakkamati muccati, āpatti saṅghādisesassa.	3	
PA_bu-vb_ss1:3.3.20.1	Nīlaṁ ceteti upakkamati muccati, āpatti saṅghādisesassa.	3	
PA_bu-vb_ss1:3.3.21	Pītakaṁ …	3	
PA_bu-vb_ss1:3.3.22	lohitakaṁ …	3	
PA_bu-vb_ss1:3.3.23	odātaṁ …	3	
PA_bu-vb_ss1:3.3.24	takkavaṇṇaṁ …	3	
PA_bu-vb_ss1:3.3.25	dakavaṇṇaṁ …	3	
PA_bu-vb_ss1:3.3.26	telavaṇṇaṁ …	3	
PA_bu-vb_ss1:3.3.27	khīravaṇṇaṁ …	3	
PA_bu-vb_ss1:3.3.28	dadhivaṇṇaṁ …	3	
PA_bu-vb_ss1:3.3.29	sappivaṇṇaṁ ceteti upakkamati muccati, āpatti saṅghādisesassa.	3	
PA_bu-vb_ss1:3.3.30	Suddhikaṁ niṭṭhitaṁ.	3	
PA_bu-vb_ss1:3.4.1.1	Ārogyatthañca sukhatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.4.2	Ārogyatthañca bhesajjatthañca …pe…	3	
PA_bu-vb_ss1:3.4.3	ārogyatthañca dānatthañca …	3	
PA_bu-vb_ss1:3.4.4	ārogyatthañca puññatthañca …	3	
PA_bu-vb_ss1:3.4.5	ārogyatthañca yaññatthañca …	3	
PA_bu-vb_ss1:3.4.6	ārogyatthañca saggatthañca …	3	
PA_bu-vb_ss1:3.4.7	ārogyatthañca bījatthañca …	3	
PA_bu-vb_ss1:3.4.8	ārogyatthañca vīmaṁsatthañca …	3	
PA_bu-vb_ss1:3.4.9	ārogyatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.4.10	Ekamūlakassa khaṇḍacakkaṁ niṭṭhitaṁ.	3	
PA_bu-vb_ss1:3.5.1	Sukhatthañca bhesajjatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.2	Sukhatthañca dānatthañca …pe…	3	
PA_bu-vb_ss1:3.5.3	sukhatthañca puññatthañca …	3	
PA_bu-vb_ss1:3.5.4	sukhatthañca yaññatthañca …	3	
PA_bu-vb_ss1:3.5.5	sukhatthañca saggatthañca …	3	
PA_bu-vb_ss1:3.5.6	sukhatthañca bījatthañca …	3	
PA_bu-vb_ss1:3.5.7	sukhatthañca vīmaṁsatthañca …	3	
PA_bu-vb_ss1:3.5.8	sukhatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.9	Sukhatthañca ārogyatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.10	Bhesajjatthañca dānatthañca …pe…	3	
PA_bu-vb_ss1:3.5.11	bhesajjatthañca puññatthañca …	3	
PA_bu-vb_ss1:3.5.12	bhesajjatthañca yaññatthañca …	3	
PA_bu-vb_ss1:3.5.13	bhesajjatthañca saggatthañca …	3	
PA_bu-vb_ss1:3.5.14	bhesajjatthañca bījatthañca …	3	
PA_bu-vb_ss1:3.5.15	bhesajjatthañca vīmaṁsatthañca …	3	
PA_bu-vb_ss1:3.5.16	bhesajjatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.17	Bhesajjatthañca ārogyatthañca …pe…	3	
PA_bu-vb_ss1:3.5.18	bhesajjatthañca sukhatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.19	Dānatthañca puññatthañca …pe…	3	
PA_bu-vb_ss1:3.5.20	dānatthañca yaññatthañca …	3	
PA_bu-vb_ss1:3.5.21	dānatthañca saggatthañca …	3	
PA_bu-vb_ss1:3.5.22	dānatthañca bījatthañca …	3	
PA_bu-vb_ss1:3.5.23	dānatthañca vīmaṁsatthañca …	3	
PA_bu-vb_ss1:3.5.24	dānatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.25	Dānatthañca ārogyatthañca …pe…	3	
PA_bu-vb_ss1:3.5.26	dānatthañca sukhatthañca …	3	
PA_bu-vb_ss1:3.5.27	dānatthañca bhesajjatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.28	Puññatthañca yaññatthañca …pe…	3	
PA_bu-vb_ss1:3.5.29	puññatthañca saggatthañca …	3	
PA_bu-vb_ss1:3.5.30	puññatthañca bījatthañca …	3	
PA_bu-vb_ss1:3.5.31	puññatthañca vīmaṁsatthañca …	3	
PA_bu-vb_ss1:3.5.32	puññatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.33	Puññatthañca ārogyatthañca …pe…	3	
PA_bu-vb_ss1:3.5.34	puññatthañca sukhatthañca …	3	
PA_bu-vb_ss1:3.5.35	puññatthañca bhesajjatthañca …	3	
PA_bu-vb_ss1:3.5.36	puññatthañca dānatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.37	Yaññatthañca saggatthañca …pe…	3	
PA_bu-vb_ss1:3.5.38	yaññatthañca bījatthañca …	3	
PA_bu-vb_ss1:3.5.39	yaññatthañca vīmaṁsatthañca …	3	
PA_bu-vb_ss1:3.5.40	yaññatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.41	Yaññatthañca ārogyatthañca …pe…	3	
PA_bu-vb_ss1:3.5.42	yaññatthañca sukhatthañca …	3	
PA_bu-vb_ss1:3.5.43	yaññatthañca bhesajjatthañca …	3	
PA_bu-vb_ss1:3.5.44	yaññatthañca dānatthañca …	3	
PA_bu-vb_ss1:3.5.45	yaññatthañca puññatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.46	Saggatthañca bījatthañca …pe…	3	
PA_bu-vb_ss1:3.5.47	saggatthañca vīmaṁsatthañca …	3	
PA_bu-vb_ss1:3.5.48	saggatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.49	Saggatthañca ārogyatthañca …pe…	3	
PA_bu-vb_ss1:3.5.50	saggatthañca sukhatthañca …	3	
PA_bu-vb_ss1:3.5.51	saggatthañca bhesajjatthañca …	3	
PA_bu-vb_ss1:3.5.52	saggatthañca dānatthañca …	3	
PA_bu-vb_ss1:3.5.53	saggatthañca puññatthañca …	3	
PA_bu-vb_ss1:3.5.54	saggatthañca yaññatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.55	Bījatthañca vīmaṁsatthañca …pe…	3	
PA_bu-vb_ss1:3.5.56	bījatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.57	Bījatthañca ārogyatthañca …pe…	3	
PA_bu-vb_ss1:3.5.58	bījatthañca sukhatthañca …	3	
PA_bu-vb_ss1:3.5.59	bījatthañca bhesajjatthañca …	3	
PA_bu-vb_ss1:3.5.60	bījatthañca dānatthañca …	3	
PA_bu-vb_ss1:3.5.61	bījatthañca puññatthañca …	3	
PA_bu-vb_ss1:3.5.62	bījatthañca yaññatthañca …	3	
PA_bu-vb_ss1:3.5.63	bījatthañca saggatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.64	Vīmaṁsatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.65	Vīmaṁsatthañca ārogyatthañca …pe…	3	
PA_bu-vb_ss1:3.5.66	vīmaṁsatthañca sukhatthañca …	3	
PA_bu-vb_ss1:3.5.67	vīmaṁsatthañca bhesajjatthañca …	3	
PA_bu-vb_ss1:3.5.68	vīmaṁsatthañca dānatthañca …	3	
PA_bu-vb_ss1:3.5.69	vīmaṁsatthañca puññatthañca …	3	
PA_bu-vb_ss1:3.5.70	vīmaṁsatthañca yaññatthañca …	3	
PA_bu-vb_ss1:3.5.71	vīmaṁsatthañca saggatthañca …	3	
PA_bu-vb_ss1:3.5.72	vīmaṁsatthañca bījatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.73	Davatthañca ārogyatthañca …pe…	3	
PA_bu-vb_ss1:3.5.74	davatthañca sukhatthañca …	3	
PA_bu-vb_ss1:3.5.75	davatthañca bhesajjatthañca …	3	
PA_bu-vb_ss1:3.5.76	davatthañca dānatthañca …	3	
PA_bu-vb_ss1:3.5.77	davatthañca puññatthañca …	3	
PA_bu-vb_ss1:3.5.78	davatthañca yaññatthañca …	3	
PA_bu-vb_ss1:3.5.79	davatthañca saggatthañca …	3	
PA_bu-vb_ss1:3.5.80	davatthañca bījatthañca …	3	
PA_bu-vb_ss1:3.5.81	davatthañca vīmaṁsatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.82	Ekamūlakassa baddhacakkaṁ niṭṭhitaṁ.	3	
PA_bu-vb_ss1:3.5.83.1	Ārogyatthañca sukhatthañca bhesajjatthañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.5.84	ārogyatthañca sukhatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.85	Dumūlakassa khaṇḍacakkaṁ.	3	
PA_bu-vb_ss1:3.5.86	Sukhatthañca bhesajjatthañca dānatthañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.5.87	sukhatthañca bhesajjatthañca davatthañca …pe…	3	
PA_bu-vb_ss1:3.5.88	sukhatthañca bhesajjatthañca ārogyatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.89	Dumūlakassa baddhacakkaṁ, saṅkhittaṁ.	3	
PA_bu-vb_ss1:3.5.90	Vīmaṁsatthañca davatthañca ārogyatthañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.5.91	vīmaṁsatthañca davatthañca bījatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.92	Dumūlakaṁ niṭṭhitaṁ.	3	
PA_bu-vb_ss1:3.5.93.1	Timūlakampi catumūlakampi pañcamūlakampi chamūlakampi sattamūlakampi aṭṭhamūlakampi navamūlakampi evameva vitthāretabbaṁ.	3	
PA_bu-vb_ss1:3.5.94.1	Idaṁ sabbamūlakaṁ.	3	
PA_bu-vb_ss1:3.5.95_0	Ārogyatthañca sukhatthañca bhesajjatthañca dānatthañca puññatthañca yaññatthañca	3	
PA_bu-vb_ss1:3.5.95_1	saggatthañca bījatthañca vīmaṁsatthañca davatthañca ceteti upakkamati muccati, āpatti saṅghādisesassa.	3	
PA_bu-vb_ss1:3.5.96	Sabbamūlakaṁ niṭṭhitaṁ.	3	
PA_bu-vb_ss1:3.6.1	Nīlañca pītakañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.2	Nīlañca lohitakañca …pe…	3	
PA_bu-vb_ss1:3.6.3	nīlañca odātañca …	3	
PA_bu-vb_ss1:3.6.4	nīlañca takkavaṇṇañca …	3	
PA_bu-vb_ss1:3.6.5	nīlañca dakavaṇṇañca …	3	
PA_bu-vb_ss1:3.6.6	nīlañca telavaṇṇañca …	3	
PA_bu-vb_ss1:3.6.7	nīlañca khīravaṇṇañca …	3	
PA_bu-vb_ss1:3.6.8	nīlañca dadhivaṇṇañca …	3	
PA_bu-vb_ss1:3.6.9	nīlañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.10	Ekamūlakassa khaṇḍacakkaṁ niṭṭhitaṁ.	3	
PA_bu-vb_ss1:3.6.11	Pītakañca lohitakañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.12	Pītakañca odātañca …pe…	3	
PA_bu-vb_ss1:3.6.13	pītakañca takkavaṇṇañca …	3	
PA_bu-vb_ss1:3.6.14	pītakañca dakavaṇṇañca …	3	
PA_bu-vb_ss1:3.6.15	pītakañca telavaṇṇañca …	3	
PA_bu-vb_ss1:3.6.16	pītakañca khīravaṇṇañca …	3	
PA_bu-vb_ss1:3.6.17	pītakañca dadhivaṇṇañca …	3	
PA_bu-vb_ss1:3.6.18	pītakañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.19	Pītakañca nīlañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.20	Ekamūlakassa baddhacakkaṁ.	3	
PA_bu-vb_ss1:3.6.21	Lohitakañca odātañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.22	Lohitakañca takkavaṇṇañca …pe…	3	
PA_bu-vb_ss1:3.6.23	lohitakañca dakavaṇṇañca …	3	
PA_bu-vb_ss1:3.6.24	lohitakañca telavaṇṇañca …	3	
PA_bu-vb_ss1:3.6.25	lohitakañca khīravaṇṇañca …	3	
PA_bu-vb_ss1:3.6.26	lohitakañca dadhivaṇṇañca …	3	
PA_bu-vb_ss1:3.6.27	lohitakañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.28	Lohitakañca nīlañca …pe…	3	
PA_bu-vb_ss1:3.6.29	lohitakañca pītakañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.30	Odātañca takkavaṇṇañca …pe…	3	
PA_bu-vb_ss1:3.6.31	odātañca dakavaṇṇañca …	3	
PA_bu-vb_ss1:3.6.32	odātañca telavaṇṇañca …	3	
PA_bu-vb_ss1:3.6.33	odātañca khīravaṇṇañca …	3	
PA_bu-vb_ss1:3.6.34	odātañca dadhivaṇṇañca …	3	
PA_bu-vb_ss1:3.6.35	odātañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.36	Odātañca nīlañca …pe…	3	
PA_bu-vb_ss1:3.6.37	odātañca pītakañca …	3	
PA_bu-vb_ss1:3.6.38	odātañca lohitakañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.39	Takkavaṇṇañca dakavaṇṇañca …pe…	3	
PA_bu-vb_ss1:3.6.40	takkavaṇṇañca telavaṇṇañca …	3	
PA_bu-vb_ss1:3.6.41	takkavaṇṇañca khīravaṇṇañca …	3	
PA_bu-vb_ss1:3.6.42	takkavaṇṇañca dadhivaṇṇañca …	3	
PA_bu-vb_ss1:3.6.43	takkavaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.44	Takkavaṇṇañca nīlañca …pe…	3	
PA_bu-vb_ss1:3.6.45	takkavaṇṇañca pītakañca …	3	
PA_bu-vb_ss1:3.6.46	takkavaṇṇañca lohitakañca …	3	
PA_bu-vb_ss1:3.6.47	takkavaṇṇañca odātañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.48	Dakavaṇṇañca telavaṇṇañca …pe…	3	
PA_bu-vb_ss1:3.6.49	dakavaṇṇañca khīravaṇṇañca …	3	
PA_bu-vb_ss1:3.6.50	dakavaṇṇañca dadhivaṇṇañca …	3	
PA_bu-vb_ss1:3.6.51	dakavaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.52	Dakavaṇṇañca nīlañca …pe…	3	
PA_bu-vb_ss1:3.6.53	dakavaṇṇañca pītakañca …	3	
PA_bu-vb_ss1:3.6.54	dakavaṇṇañca lohitakañca …	3	
PA_bu-vb_ss1:3.6.55	dakavaṇṇañca odātañca …	3	
PA_bu-vb_ss1:3.6.56	dakavaṇṇañca takkavaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.57	Telavaṇṇañca khīravaṇṇañca …pe…	3	
PA_bu-vb_ss1:3.6.58	telavaṇṇañca dadhivaṇṇañca …	3	
PA_bu-vb_ss1:3.6.59	telavaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.60	Telavaṇṇañca nīlañca …pe…	3	
PA_bu-vb_ss1:3.6.61	telavaṇṇañca pītakañca …	3	
PA_bu-vb_ss1:3.6.62	telavaṇṇañca lohitakañca …	3	
PA_bu-vb_ss1:3.6.63	telavaṇṇañca odātañca …	3	
PA_bu-vb_ss1:3.6.64	telavaṇṇañca takkavaṇṇañca …	3	
PA_bu-vb_ss1:3.6.65	telavaṇṇañca dakavaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.66	Khīravaṇṇañca dadhivaṇṇañca …pe…	3	
PA_bu-vb_ss1:3.6.67	khīravaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.68	Khīravaṇṇañca nīlañca …pe…	3	
PA_bu-vb_ss1:3.6.69	khīravaṇṇañca pītakañca …	3	
PA_bu-vb_ss1:3.6.70	khīravaṇṇañca lohitakañca …	3	
PA_bu-vb_ss1:3.6.71	khīravaṇṇañca odātañca …	3	
PA_bu-vb_ss1:3.6.72	khīravaṇṇañca takkavaṇṇañca …	3	
PA_bu-vb_ss1:3.6.73	khīravaṇṇañca dakavaṇṇañca …	3	
PA_bu-vb_ss1:3.6.74	khīravaṇṇañca telavaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.75	Dadhivaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.76	Dadhivaṇṇañca nīlañca …pe…	3	
PA_bu-vb_ss1:3.6.77	dadhivaṇṇañca pītakañca …	3	
PA_bu-vb_ss1:3.6.78	dadhivaṇṇañca lohitakañca …	3	
PA_bu-vb_ss1:3.6.79	dadhivaṇṇañca odātañca …	3	
PA_bu-vb_ss1:3.6.80	dadhivaṇṇañca takkavaṇṇañca …	3	
PA_bu-vb_ss1:3.6.81	dadhivaṇṇañca dakavaṇṇañca …	3	
PA_bu-vb_ss1:3.6.82	dadhivaṇṇañca telavaṇṇañca …	3	
PA_bu-vb_ss1:3.6.83	dadhivaṇṇañca khīravaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.84	Sappivaṇṇañca nīlañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.85	Sappivaṇṇañca pītakañca …pe…	3	
PA_bu-vb_ss1:3.6.86	sappivaṇṇañca lohitakañca …	3	
PA_bu-vb_ss1:3.6.87	sappivaṇṇañca odātañca …	3	
PA_bu-vb_ss1:3.6.88	sappivaṇṇañca takkavaṇṇañca …	3	
PA_bu-vb_ss1:3.6.89	sappivaṇṇañca dakavaṇṇañca …	3	
PA_bu-vb_ss1:3.6.90	sappivaṇṇañca telavaṇṇañca …	3	
PA_bu-vb_ss1:3.6.91	sappivaṇṇañca khīravaṇṇañca …	3	
PA_bu-vb_ss1:3.6.92	sappivaṇṇañca dadhivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.93	Ekamūlakassa baddhacakkaṁ niṭṭhitaṁ.	3	
PA_bu-vb_ss1:3.6.94.1	Nīlañca pītakañca lohitakañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.6.95	nīlañca pītakañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.96	Dumūlakassa khaṇḍacakkaṁ.	3	
PA_bu-vb_ss1:3.6.97	Pītakañca lohitakañca odātañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.6.98	pītakañca lohitakañca sappivaṇṇañca …pe…	3	
PA_bu-vb_ss1:3.6.99	pītakañca lohitakañca nīlañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.100	Dumūlakassa baddhacakkaṁ, saṅkhittaṁ.	3	
PA_bu-vb_ss1:3.6.101	Dadhivaṇṇañca sappivaṇṇañca nīlañca ceteti upakkamati muccati, āpatti saṅghādisesassa …pe…	3	
PA_bu-vb_ss1:3.6.102	dadhivaṇṇañca sappivaṇṇañca khīravaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.103	Dumūlakaṁ niṭṭhitaṁ.	3	
PA_bu-vb_ss1:3.6.104.1	Timūlakampi catumūlakampi pañcamūlakampi chamūlakampi sattamūlakampi aṭṭhamūlakampi navamūlakampi evameva vitthāretabbaṁ.	3	
PA_bu-vb_ss1:3.6.105.1	Idaṁ sabbamūlakaṁ.	3	
PA_bu-vb_ss1:3.6.106	Nīlañca pītakañca lohitakañca odātañca takkavaṇṇañca dakavaṇṇañca telavaṇṇañca khīravaṇṇañca dadhivaṇṇañca sappivaṇṇañca ceteti upakkamati muccati, āpatti saṅghādisesassa.	3	
PA_bu-vb_ss1:3.6.107	Sabbamūlakaṁ niṭṭhitaṁ.	3	
PA_bu-vb_ss1:3.7.1	Ārogyatthañca nīlañca ceteti upakkamati muccati, āpatti saṅghādisesassa.	3	
PA_bu-vb_ss1:3.7.2	Ārogyatthañca sukhatthañca nīlañca pītakañca ceteti upakkamati muccati, āpatti saṅghādisesassa.	3	
PA_bu-vb_ss1:3.7.3	Ārogyatthañca sukhatthañca bhesajjatthañca nīlañca pītakañca lohitakañca ceteti upakkamati muccati, āpatti saṅghādisesassa.	3	
PA_bu-vb_ss1:3.7.4	(Ubhatovaḍḍhakaṁ evameva vaḍḍhetabbaṁ.)	3	
PA_bu-vb_ss1:3.7.5_0	Ārogyatthañca sukhatthañca bhesajjatthañca dānatthañca puññatthañca yaññatthañca	3	
PA_bu-vb_ss1:3.7.5_1	saggatthañca bījatthañca vīmaṁsatthañca davatthañca nīlañca pītakañca lohitakañca	3	
PA_bu-vb_ss1:3.7.5_2	odātañca takkavaṇṇañca dakavaṇṇañca telavaṇṇañca khīravaṇṇañca dadhivaṇṇañca sappivaṇṇañca	3	
PA_bu-vb_ss1:3.7.5_3	ceteti upakkamati muccati, āpatti saṅghādisesassa.	3	
PA_bu-vb_ss1:3.7.6	Missakacakkaṁ niṭṭhitaṁ.	3	
PA_bu-vb_ss1:3.8.1	Nīlaṁ mocessāmīti ceteti upakkamati pītakaṁ muccati, āpatti saṅghādisesassa.	3	
PA_bu-vb_ss1:3.8.2	Nīlaṁ mocessāmīti ceteti upakkamati lohitakaṁ …pe…	3	
PA_bu-vb_ss1:3.8.3	odātaṁ …	3	
PA_bu-vb_ss1:3.8.4	takkavaṇṇaṁ …	3	
PA_bu-vb_ss1:3.8.5	dakavaṇṇaṁ …	3	
PA_bu-vb_ss1:3.8.6	telavaṇṇaṁ …	3	
PA_bu-vb_ss1:3.8.7	khīravaṇṇaṁ …	3	
PA_bu-vb_ss1:3.8.8	dadhivaṇṇaṁ …	3	
PA_bu-vb_ss1:3.8.9	sappivaṇṇaṁ muccati, āpatti saṅghādisesassa.	3	
PA_bu-vb_ss1:3.8.10	Khaṇḍacakkaṁ niṭṭhitaṁ.	3	
PA_bu-vb_ss1:3.8.11	Pītakaṁ mocessāmīti ceteti upakkamati lohitakaṁ muccati, āpatti saṅghādisesassa.	3	
PA_bu-vb_ss1:3.8.12	Pītakaṁ mocessāmīti ceteti upakkamati odātaṁ …pe…	3	
PA_bu-vb_ss1:3.8.13	takkavaṇṇaṁ …	3	
PA_bu-vb_ss1:3.8.14	dakavaṇṇaṁ …	3	
PA_bu-vb_ss1:3.8.15	telavaṇṇaṁ …	3	
PA_bu-vb_ss1:3.8.16	khīravaṇṇaṁ …	3	
PA_bu-vb_ss1:3.8.17	dadhivaṇṇaṁ …	3	
PA_bu-vb_ss1:3.8.18	sappivaṇṇaṁ …	3	
PA_bu-vb_ss1:3.8.19	nīlaṁ muccati, āpatti saṅghādisesassa.	3	
PA_bu-vb_ss1:3.8.20	Baddhacakkamūlaṁ saṅkhittaṁ.	3	
PA_bu-vb_ss1:3.8.21	(…) Sappivaṇṇaṁ mocessāmīti ceteti upakkamati nīlaṁ muccati, āpatti saṅghādisesassa.	3	
PA_bu-vb_ss1:3.8.22	Sappivaṇṇaṁ mocessāmīti ceteti upakkamati pītakaṁ …pe…	3	
PA_bu-vb_ss1:3.8.23	lohitakaṁ …	3	
PA_bu-vb_ss1:3.8.24	odātaṁ …	3	
PA_bu-vb_ss1:3.8.25	takkavaṇṇaṁ …	3	
PA_bu-vb_ss1:3.8.26	dakavaṇṇaṁ …	3	
PA_bu-vb_ss1:3.8.27	telavaṇṇaṁ …	3	
PA_bu-vb_ss1:3.8.28	khīravaṇṇaṁ …	3	
PA_bu-vb_ss1:3.8.29	dadhivaṇṇaṁ muccati, āpatti saṅghādisesassa.	3	
PA_bu-vb_ss1:3.8.30	Kucchicakkaṁ niṭṭhitaṁ.	3	
PA_bu-vb_ss1:3.9.1	Pītakaṁ mocessāmīti ceteti upakkamati nīlaṁ muccati, āpatti saṅghādisesassa.	3	
PA_bu-vb_ss1:3.9.2	Lohitakaṁ …pe…	3	
PA_bu-vb_ss1:3.9.3	odātaṁ …	3	
PA_bu-vb_ss1:3.9.4	takkavaṇṇaṁ …	3	
PA_bu-vb_ss1:3.9.5	dakavaṇṇaṁ …	3	
PA_bu-vb_ss1:3.9.6	telavaṇṇaṁ …	3	
PA_bu-vb_ss1:3.9.7	khīravaṇṇaṁ …	3	
PA_bu-vb_ss1:3.9.8	dadhivaṇṇaṁ …	3	
PA_bu-vb_ss1:3.9.9	sappivaṇṇaṁ mocessāmīti ceteti upakkamati nīlaṁ muccati, āpatti saṅghādisesassa.	3	
PA_bu-vb_ss1:3.9.10	Piṭṭhicakkassa paṭhamaṁ gamanaṁ niṭṭhitaṁ.	3	
PA_bu-vb_ss1:3.9.11	Lohitakaṁ mocessāmīti ceteti upakkamati pītakaṁ muccati, āpatti saṅghādisesassa.	3	
PA_bu-vb_ss1:3.9.12	Odātaṁ …pe…	3	
PA_bu-vb_ss1:3.9.13	takkavaṇṇaṁ …	3	
PA_bu-vb_ss1:3.9.14	dakavaṇṇaṁ …	3	
PA_bu-vb_ss1:3.9.15	telavaṇṇaṁ …	3	
PA_bu-vb_ss1:3.9.16	khīravaṇṇaṁ …	3	
PA_bu-vb_ss1:3.9.17	dadhivaṇṇaṁ …	3	
PA_bu-vb_ss1:3.9.18	sappivaṇṇaṁ …	3	
PA_bu-vb_ss1:3.9.19	nīlaṁ mocessāmīti ceteti upakkamati pītakaṁ muccati, āpatti saṅghādisesassa.	3	
PA_bu-vb_ss1:3.9.20	Piṭṭhicakkassa dutiyaṁ gamanaṁ niṭṭhitaṁ.	3	
PA_bu-vb_ss1:3.9.21	Odātaṁ mocessāmīti ceteti upakkamati lohitakaṁ muccati, āpatti saṅghādisesassa.	3	
PA_bu-vb_ss1:3.9.22	Takkavaṇṇaṁ …pe…	3	
PA_bu-vb_ss1:3.9.23	dakavaṇṇaṁ …	3	
PA_bu-vb_ss1:3.9.24	telavaṇṇaṁ …	3	
PA_bu-vb_ss1:3.9.25	khīravaṇṇaṁ …	3	
PA_bu-vb_ss1:3.9.26	dadhivaṇṇaṁ …	3	
PA_bu-vb_ss1:3.9.27	sappivaṇṇaṁ …	3	
PA_bu-vb_ss1:3.9.28	nīlaṁ …	3	
PA_bu-vb_ss1:3.9.29	pītakaṁ mocessāmīti ceteti upakkamati lohitakaṁ muccati, āpatti saṅghādisesassa.	3	
PA_bu-vb_ss1:3.9.30	Piṭṭhicakkassa tatiyaṁ gamanaṁ niṭṭhitaṁ.	3	
PA_bu-vb_ss1:3.9.31	Takkavaṇṇaṁ mocessāmīti ceteti upakkamati odātaṁ muccati, āpatti saṅghādisesassa.	3	
PA_bu-vb_ss1:3.9.32	Dakavaṇṇaṁ …pe…	3	
PA_bu-vb_ss1:3.9.33	telavaṇṇaṁ …	3	
PA_bu-vb_ss1:3.9.34	khīravaṇṇaṁ …	3	
PA_bu-vb_ss1:3.9.35	dadhivaṇṇaṁ …	3	
PA_bu-vb_ss1:3.9.36	sappivaṇṇaṁ …	3	
PA_bu-vb_ss1:3.9.37	nīlaṁ …	3	
PA_bu-vb_ss1:3.9.38	pītakaṁ …	3	
PA_bu-vb_ss1:3.9.39	lohitakaṁ mocessāmīti ceteti upakkamati odātaṁ muccati, āpatti saṅghādisesassa.	3	
PA_bu-vb_ss1:3.9.40	Piṭṭhicakkassa catutthaṁ gamanaṁ niṭṭhitaṁ.	3	
PA_bu-vb_ss1:3.9.41	Dakavaṇṇaṁ mocessāmīti ceteti upakkamati takkavaṇṇaṁ muccati, āpatti saṅghādisesassa.	3	
PA_bu-vb_ss1:3.9.42	Telavaṇṇaṁ …pe…	3	
PA_bu-vb_ss1:3.9.43	khīravaṇṇaṁ …	3	
PA_bu-vb_ss1:3.9.44	dadhivaṇṇaṁ …	3	
PA_bu-vb_ss1:3.9.45	sappivaṇṇaṁ …	3	
PA_bu-vb_ss1:3.9.46	nīlaṁ …	3	
PA_bu-vb_ss1:3.9.47	pītakaṁ …	3	
PA_bu-vb_ss1:3.9.48	lohitakaṁ …	3	
PA_bu-vb_ss1:3.9.49	odātaṁ mocessāmīti ceteti upakkamati takkavaṇṇaṁ muccati, āpatti saṅghādisesassa.	3	
PA_bu-vb_ss1:3.9.50	Piṭṭhicakkassa pañcamaṁ gamanaṁ niṭṭhitaṁ.	3	
PA_bu-vb_ss1:3.9.51	Telavaṇṇaṁ mocessāmīti ceteti upakkamati dakavaṇṇaṁ muccati, āpatti saṅghādisesassa.	3	
PA_bu-vb_ss1:3.9.52	Khīravaṇṇaṁ …pe…	3	
PA_bu-vb_ss1:3.9.53	dadhivaṇṇaṁ …	3	
PA_bu-vb_ss1:3.9.54	sappivaṇṇaṁ …	3	
PA_bu-vb_ss1:3.9.55	nīlaṁ …	3	
PA_bu-vb_ss1:3.9.56	pītakaṁ …	3	
PA_bu-vb_ss1:3.9.57	lohitakaṁ …	3	
PA_bu-vb_ss1:3.9.58	odātaṁ …	3	
PA_bu-vb_ss1:3.9.59	takkavaṇṇaṁ mocessāmīti ceteti upakkamati dakavaṇṇaṁ muccati, āpatti saṅghādisesassa.	3	
PA_bu-vb_ss1:3.9.60	Piṭṭhicakkassa chaṭṭhaṁ gamanaṁ niṭṭhitaṁ.	3	
PA_bu-vb_ss1:3.9.61	Khīravaṇṇaṁ mocessāmīti ceteti upakkamati telavaṇṇaṁ muccati, āpatti saṅghādisesassa.	3	
PA_bu-vb_ss1:3.9.62	Dadhivaṇṇaṁ …pe…	3	
PA_bu-vb_ss1:3.9.63	sappivaṇṇaṁ …	3	
PA_bu-vb_ss1:3.9.64	nīlaṁ …	3	
PA_bu-vb_ss1:3.9.65	pītakaṁ …	3	
PA_bu-vb_ss1:3.9.66	lohitakaṁ …	3	
PA_bu-vb_ss1:3.9.67	odātaṁ …	3	
PA_bu-vb_ss1:3.9.68	takkavaṇṇaṁ …	3	
PA_bu-vb_ss1:3.9.69	dakavaṇṇaṁ mocessāmīti ceteti upakkamati telavaṇṇaṁ muccati, āpatti saṅghādisesassa.	3	
PA_bu-vb_ss1:3.9.70	Piṭṭhicakkassa sattamaṁ gamanaṁ niṭṭhitaṁ.	3	
PA_bu-vb_ss1:3.9.71	Dadhivaṇṇaṁ mocessāmīti ceteti upakkamati khīravaṇṇaṁ muccati, āpatti saṅghādisesassa.	3	
PA_bu-vb_ss1:3.9.72	Sappivaṇṇaṁ …pe…	3	
PA_bu-vb_ss1:3.9.73	nīlaṁ …	3	
PA_bu-vb_ss1:3.9.74	pītakaṁ …	3	
PA_bu-vb_ss1:3.9.75	lohitakaṁ …	3	
PA_bu-vb_ss1:3.9.76	odātaṁ …	3	
PA_bu-vb_ss1:3.9.77	takkavaṇṇaṁ …	3	
PA_bu-vb_ss1:3.9.78	dakavaṇṇaṁ …	3	
PA_bu-vb_ss1:3.9.79	telavaṇṇaṁ mocessāmīti ceteti upakkamati khīravaṇṇaṁ muccati, āpatti saṅghādisesassa.	3	
PA_bu-vb_ss1:3.9.80	Piṭṭhicakkassa aṭṭhamaṁ gamanaṁ niṭṭhitaṁ.	3	
PA_bu-vb_ss1:3.9.81	Sappivaṇṇaṁ mocessāmīti ceteti upakkamati dadhivaṇṇaṁ muccati, āpatti saṅghādisesassa.	3	
PA_bu-vb_ss1:3.9.82	Nīlaṁ …pe…	3	
PA_bu-vb_ss1:3.9.83	pītakaṁ …	3	
PA_bu-vb_ss1:3.9.84	lohitakaṁ …	3	
PA_bu-vb_ss1:3.9.85	odātaṁ …	3	
PA_bu-vb_ss1:3.9.86	takkavaṇṇaṁ …	3	
PA_bu-vb_ss1:3.9.87	dakavaṇṇaṁ …	3	
PA_bu-vb_ss1:3.9.88	telavaṇṇaṁ …	3	
PA_bu-vb_ss1:3.9.89	khīravaṇṇaṁ mocessāmīti ceteti upakkamati dadhivaṇṇaṁ muccati, āpatti saṅghādisesassa.	3	
PA_bu-vb_ss1:3.9.90	Piṭṭhicakkassa navamaṁ gamanaṁ niṭṭhitaṁ.	3	
PA_bu-vb_ss1:3.9.91	Nīlaṁ mocessāmīti ceteti upakkamati sappivaṇṇaṁ muccati, āpatti saṅghādisesassa.	3	
PA_bu-vb_ss1:3.9.92	Pītakaṁ …pe…	3	
PA_bu-vb_ss1:3.9.93	lohitakaṁ …	3	
PA_bu-vb_ss1:3.9.94	odātaṁ …	3	
PA_bu-vb_ss1:3.9.95	takkavaṇṇaṁ …	3	
PA_bu-vb_ss1:3.9.96	dakavaṇṇaṁ …	3	
PA_bu-vb_ss1:3.9.97	telavaṇṇaṁ …	3	
PA_bu-vb_ss1:3.9.98	khīravaṇṇaṁ …	3	
PA_bu-vb_ss1:3.9.99	dadhivaṇṇaṁ mocessāmīti ceteti upakkamati sappivaṇṇaṁ muccati, āpatti saṅghādisesassa.	3	
PA_bu-vb_ss1:3.9.100	Piṭṭhicakkassa dasamaṁ gamanaṁ niṭṭhitaṁ.	3	
PA_bu-vb_ss1:3.9.101	Piṭṭhicakkaṁ niṭṭhitaṁ.	3	
PA_bu-vb_ss1:4.1	Ceteti upakkamati muccati, āpatti saṅghādisesassa.	4	
PA_bu-vb_ss1:4.2	Ceteti upakkamati na muccati, āpatti thullaccayassa.	4	
PA_bu-vb_ss1:4.3	Ceteti na upakkamati muccati, anāpatti.	4	
PA_bu-vb_ss1:4.4	Ceteti na upakkamati na muccati, anāpatti.	4	
PA_bu-vb_ss1:4.5	Na ceteti upakkamati muccati, anāpatti.	4	
PA_bu-vb_ss1:4.6	Na ceteti upakkamati na muccati, anāpatti.	4	
PA_bu-vb_ss1:4.7	Na ceteti na upakkamati muccati, anāpatti.	4	
PA_bu-vb_ss1:4.8	Na ceteti na upakkamati na muccati, anāpatti.	4	
PA_bu-vb_ss1:4.9.1	Anāpatti—	4	
PA_bu-vb_ss1:4.10	supinantena,	4	
PA_bu-vb_ss1:4.11	namocanādhippāyassa,	4	
PA_bu-vb_ss1:4.12	ummattakassa,	4	
PA_bu-vb_ss1:4.13	khittacittassa,	4	
PA_bu-vb_ss1:4.14	vedanāṭṭassa,	4	
PA_bu-vb_ss1:4.15	ādikammikassāti.	4	
PA_bu-vb_ss1:4.16	1.1. Vinītavatthuuddānagāthā	4	
PA_bu-vb_ss1:4.17	Supinoccārapassāvo,	4	
PA_bu-vb_ss1:4.18	vitakkuṇhodakena ca;	4	
PA_bu-vb_ss1:4.19	Bhesajjaṁ kaṇḍuvaṁ maggo,	4	
PA_bu-vb_ss1:4.20	vatthi jantāgharupakkamo.	4	
PA_bu-vb_ss1:4.21	Sāmaṇero ca sutto ca,	4	
PA_bu-vb_ss1:4.22	ūru muṭṭhinā pīḷayi;	4	
PA_bu-vb_ss1:4.23	Ākāse thambhaṁ nijjhāyi,	4	
PA_bu-vb_ss1:4.24	chiddaṁ kaṭṭhena ghaṭṭayi.	4	
PA_bu-vb_ss1:4.25	Soto udañjalaṁ dhāvaṁ,	4	
PA_bu-vb_ss1:4.26	pupphāvaliyaṁ pokkharaṁ;	4	
PA_bu-vb_ss1:4.27	Vālikā kaddamusseko,	4	
PA_bu-vb_ss1:4.28	sayanaṅguṭṭhakena cāti.	4	
PA_bu-vb_ss1:5.1.0	1.2. Vinītavatthu	5	
PA_bu-vb_ss1:5.1.1	Tena kho pana samayena aññatarassa bhikkhuno supinantena asuci mucci.	5	
PA_bu-vb_ss1:5.1.2	Tassa kukkuccaṁ ahosi—	5	
PA_bu-vb_ss1:5.1.3	“bhagavatā sikkhāpadaṁ paññattaṁ, kacci nu kho ahaṁ saṅghādisesaṁ āpattiṁ āpanno”ti?	5	
PA_bu-vb_ss1:5.1.4	Bhagavato etamatthaṁ ārocesi.	5	
PA_bu-vb_ss1:5.1.5	“Anāpatti, bhikkhu, supinantenā”ti.	5	
PA_bu-vb_ss1:5.2.1	Tena kho pana samayena aññatarassa bhikkhuno uccāraṁ karontassa asuci mucci.	5	
PA_bu-vb_ss1:5.2.2	Tassa kukkuccaṁ ahosi …pe…	5	
PA_bu-vb_ss1:5.2.3	“kiṁcitto tvaṁ, bhikkhū”ti?	5	
PA_bu-vb_ss1:5.2.4	“Nāhaṁ, bhagavā, mocanādhippāyo”ti.	5	
PA_bu-vb_ss1:5.2.5	“Anāpatti, bhikkhu, namocanādhippāyassā”ti.	5	
PA_bu-vb_ss1:5.2.6	Tena kho pana samayena aññatarassa bhikkhuno passāvaṁ karontassa asuci mucci.	5	
PA_bu-vb_ss1:5.2.7	Tassa kukkuccaṁ ahosi …pe…	5	
PA_bu-vb_ss1:5.2.8	“anāpatti, bhikkhu, namocanādhippāyassā”ti.	5	
PA_bu-vb_ss1:5.3.1	Tena kho pana samayena aññatarassa bhikkhuno kāmavitakkaṁ vitakkentassa asuci mucci.	5	
PA_bu-vb_ss1:5.3.2	Tassa kukkuccaṁ ahosi …pe…	5	
PA_bu-vb_ss1:5.3.3	“anāpatti, bhikkhu, vitakkentassā”ti.	5	
PA_bu-vb_ss1:5.4.1	Tena kho pana samayena aññatarassa bhikkhuno uṇhodakena nhāyantassa asuci mucci.	5	
PA_bu-vb_ss1:5.4.2	Tassa kukkuccaṁ ahosi …pe…	5	
PA_bu-vb_ss1:5.4.3	“kiṁcitto tvaṁ, bhikkhū”ti?	5	
PA_bu-vb_ss1:5.4.4	“Nāhaṁ, bhagavā, mocanādhippāyo”ti.	5	
PA_bu-vb_ss1:5.4.5	“Anāpatti, bhikkhu, namocanādhippāyassā”ti.	5	
PA_bu-vb_ss1:5.4.6	Tena kho pana samayena aññatarassa bhikkhuno mocanādhippāyassa uṇhodakena nhāyantassa asuci mucci.	5	
PA_bu-vb_ss1:5.4.7	Tassa kukkuccaṁ ahosi …pe…	5	
PA_bu-vb_ss1:5.4.8	“āpattiṁ tvaṁ, bhikkhu, āpanno saṅghādisesan”ti.	5	
PA_bu-vb_ss1:5.4.9	Tena kho pana samayena aññatarassa bhikkhuno mocanādhippāyassa uṇhodakena nhāyantassa asuci na mucci.	5	
PA_bu-vb_ss1:5.4.10	Tassa kukkuccaṁ ahosi …pe…	5	
PA_bu-vb_ss1:5.4.11	“anāpatti, bhikkhu, saṅghādisesassa;	5	
PA_bu-vb_ss1:5.4.12	āpatti thullaccayassā”ti.	5	
PA_bu-vb_ss1:5.5.1	Tena kho pana samayena aññatarassa bhikkhuno aṅgajāte vaṇo hoti.	5	
PA_bu-vb_ss1:5.5.2	Bhesajjena ālimpentassa asuci mucci.	5	
PA_bu-vb_ss1:5.5.3	Tassa kukkuccaṁ ahosi …pe…	5	
PA_bu-vb_ss1:5.5.4	“anāpatti, bhikkhu, namocanādhippāyassā”ti.	5	
PA_bu-vb_ss1:5.5.5	Tena kho pana samayena aññatarassa bhikkhuno aṅgajāte vaṇo hoti.	5	
PA_bu-vb_ss1:5.5.6	Mocanādhippāyassa bhesajjena ālimpentassa asuci mucci …pe…	5	
PA_bu-vb_ss1:5.5.7	asuci na mucci.	5	
PA_bu-vb_ss1:5.5.8	Tassa kukkuccaṁ ahosi …pe…	5	
PA_bu-vb_ss1:5.5.9	“anāpatti, bhikkhu, saṅghādisesassa;	5	
PA_bu-vb_ss1:5.5.10	āpatti thullaccayassā”ti.	5	
PA_bu-vb_ss1:5.6.1	Tena kho pana samayena aññatarassa bhikkhuno aṇḍaṁ kaṇḍuvantassa asuci mucci.	5	
PA_bu-vb_ss1:5.6.2	Tassa kukkuccaṁ ahosi …pe…	5	
PA_bu-vb_ss1:5.6.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.6.4	Tena kho pana samayena aññatarassa bhikkhuno mocanādhippāyassa aṇḍaṁ kaṇḍuvantassa asuci mucci …pe…	5	
PA_bu-vb_ss1:5.6.5	asuci na mucci.	5	
PA_bu-vb_ss1:5.6.6	Tassa kukkuccaṁ ahosi …pe…	5	
PA_bu-vb_ss1:5.6.7	“anāpatti, bhikkhu, saṅghādisesassa;	5	
PA_bu-vb_ss1:5.6.8	āpatti thullaccayassā”ti.	5	
PA_bu-vb_ss1:5.7.1	Tena kho pana samayena aññatarassa bhikkhuno maggaṁ gacchantassa asuci mucci.	5	
PA_bu-vb_ss1:5.7.2	Tassa kukkuccaṁ ahosi …pe…	5	
PA_bu-vb_ss1:5.7.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.7.4	Tena kho pana samayena aññatarassa bhikkhuno mocanādhippāyassa maggaṁ gacchantassa asuci mucci …pe…	5	
PA_bu-vb_ss1:5.7.5	asuci na mucci.	5	
PA_bu-vb_ss1:5.7.6	Tassa kukkuccaṁ ahosi …pe…	5	
PA_bu-vb_ss1:5.7.7	“anāpatti, bhikkhu, saṅghādisesassa;	5	
PA_bu-vb_ss1:5.7.8	āpatti thullaccayassā”ti.	5	
PA_bu-vb_ss1:5.8.1	Tena kho pana samayena aññatarassa bhikkhuno vatthiṁ gahetvā passāvaṁ karontassa asuci mucci.	5	
PA_bu-vb_ss1:5.8.2	Tassa kukkuccaṁ ahosi …pe…	5	
PA_bu-vb_ss1:5.8.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.8.4	Tena kho pana samayena aññatarassa bhikkhuno mocanādhippāyassa vatthiṁ gahetvā passāvaṁ karontassa asuci mucci …pe…	5	
PA_bu-vb_ss1:5.8.5	asuci na mucci.	5	
PA_bu-vb_ss1:5.8.6	Tassa kukkuccaṁ ahosi …pe…	5	
PA_bu-vb_ss1:5.8.7	“anāpatti, bhikkhu, saṅghādisesassa;	5	
PA_bu-vb_ss1:5.8.8	āpatti thullaccayassā”ti.	5	
PA_bu-vb_ss1:5.8.9	Tena kho pana samayena aññatarassa bhikkhuno jantāghare udaravaṭṭiṁ tāpentassa asuci mucci.	5	
PA_bu-vb_ss1:5.8.10	Tassa kukkuccaṁ ahosi …pe…	5	
PA_bu-vb_ss1:5.8.11	“anāpatti, bhikkhu, namocanādhippāyassā”ti.	5	
PA_bu-vb_ss1:5.8.12	Tena kho pana samayena aññatarassa bhikkhuno mocanādhippāyassa jantāghare udaravaṭṭiṁ tāpentassa asuci mucci …pe…	5	
PA_bu-vb_ss1:5.8.13	asuci na mucci.	5	
PA_bu-vb_ss1:5.8.14	Tassa kukkuccaṁ ahosi …pe…	5	
PA_bu-vb_ss1:5.8.15	“anāpatti, bhikkhu, saṅghādisesassa;	5	
PA_bu-vb_ss1:5.8.16	āpatti thullaccayassā”ti.	5	
PA_bu-vb_ss1:5.8.17	Tena kho pana samayena aññatarassa bhikkhuno jantāghare upajjhāyassa piṭṭhiparikammaṁ karontassa asuci mucci.	5	
PA_bu-vb_ss1:5.8.18	Tassa kukkuccaṁ ahosi …pe…	5	
PA_bu-vb_ss1:5.8.19	“anāpatti, bhikkhu, namocanādhippāyassā”ti.	5	
PA_bu-vb_ss1:5.8.20	Tena kho pana samayena aññatarassa bhikkhuno mocanādhippāyassa jantāghare upajjhāyassa piṭṭhiparikammaṁ karontassa asuci mucci …pe…	5	
PA_bu-vb_ss1:5.8.21	asuci na mucci.	5	
PA_bu-vb_ss1:5.8.22	Tassa kukkuccaṁ ahosi …pe…	5	
PA_bu-vb_ss1:5.8.23	“anāpatti, bhikkhu, saṅghādisesassa;	5	
PA_bu-vb_ss1:5.8.24	āpatti thullaccayassā”ti.	5	
PA_bu-vb_ss1:5.8.25	Tena kho pana samayena aññatarassa bhikkhuno ūruṁ ghaṭṭāpentassa asuci mucci.	5	
PA_bu-vb_ss1:5.8.26	Tassa kukkuccaṁ ahosi …pe…	5	
PA_bu-vb_ss1:5.8.27	“anāpatti, bhikkhu, namocanādhippāyassā”ti.	5	
PA_bu-vb_ss1:5.8.28	Tena kho pana samayena aññatarassa bhikkhuno mocanādhippāyassa ūruṁ ghaṭṭāpentassa asuci mucci …pe…	5	
PA_bu-vb_ss1:5.8.29	asuci na mucci.	5	
PA_bu-vb_ss1:5.8.30	Tassa kukkuccaṁ ahosi …pe…	5	
PA_bu-vb_ss1:5.8.31	“anāpatti, bhikkhu, saṅghādisesassa;	5	
PA_bu-vb_ss1:5.8.32	āpatti thullaccayassā”ti.	5	
PA_bu-vb_ss1:5.9.1	Tena kho pana samayena aññataro bhikkhu mocanādhippāyo aññataraṁ sāmaṇeraṁ etadavoca—	5	
PA_bu-vb_ss1:5.9.2	“ehi me tvaṁ, āvuso sāmaṇera, aṅgajātaṁ gaṇhāhī”ti.	5	
PA_bu-vb_ss1:5.9.3	So tassa aṅgajātaṁ aggahesi.	5	
PA_bu-vb_ss1:5.9.4	Tasseva asuci mucci.	5	
PA_bu-vb_ss1:5.9.5	Tassa kukkuccaṁ ahosi …pe…	5	
PA_bu-vb_ss1:5.9.6	“āpattiṁ tvaṁ, bhikkhu, āpanno saṅghādisesan”ti.	5	
PA_bu-vb_ss1:5.9.7	Tena kho pana samayena aññataro bhikkhu suttassa sāmaṇerassa aṅgajātaṁ aggahesi.	5	
PA_bu-vb_ss1:5.9.8	Tasseva asuci mucci.	5	
PA_bu-vb_ss1:5.9.9	Tassa kukkuccaṁ ahosi …pe…	5	
PA_bu-vb_ss1:5.9.10	“anāpatti, bhikkhu, saṅghādisesassa;	5	
PA_bu-vb_ss1:5.9.11	āpatti dukkaṭassā”ti.	5	
PA_bu-vb_ss1:5.10.1	Tena kho pana samayena aññatarassa bhikkhuno mocanādhippāyassa ūrūhi aṅgajātaṁ pīḷentassa asuci mucci …pe…	5	
PA_bu-vb_ss1:5.10.2	asuci na mucci.	5	
PA_bu-vb_ss1:5.10.3	Tassa kukkuccaṁ ahosi …pe…	5	
PA_bu-vb_ss1:5.10.4	“anāpatti, bhikkhu, saṅghādisesassa;	5	
PA_bu-vb_ss1:5.10.5	āpatti thullaccayassā”ti.	5	
PA_bu-vb_ss1:5.10.6	Tena kho pana samayena aññatarassa bhikkhuno mocanādhippāyassa muṭṭhinā aṅgajātaṁ pīḷentassa asuci mucci …pe…	5	
PA_bu-vb_ss1:5.10.7	asuci na mucci.	5	
PA_bu-vb_ss1:5.10.8	Tassa kukkuccaṁ ahosi …pe…	5	
PA_bu-vb_ss1:5.10.9	“anāpatti, bhikkhu, saṅghādisesassa;	5	
PA_bu-vb_ss1:5.10.10	āpatti thullaccayassā”ti.	5	
PA_bu-vb_ss1:5.10.11	Tena kho pana samayena aññatarassa bhikkhuno mocanādhippāyassa ākāse kaṭiṁ kampentassa asuci mucci …pe…	5	
PA_bu-vb_ss1:5.10.12	asuci na mucci.	5	
PA_bu-vb_ss1:5.10.13	Tassa kukkuccaṁ ahosi …pe…	5	
PA_bu-vb_ss1:5.10.14	“anāpatti, bhikkhu, saṅghādisesassa;	5	
PA_bu-vb_ss1:5.10.15	āpatti thullaccayassā”ti.	5	
PA_bu-vb_ss1:5.11.1	Tena kho pana samayena aññatarassa bhikkhuno kāyaṁ thambhentassa asuci mucci.	5	
PA_bu-vb_ss1:5.11.2	Tassa kukkuccaṁ ahosi …pe…	5	
PA_bu-vb_ss1:5.11.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.11.4	Tena kho pana samayena aññatarassa bhikkhuno mocanādhippāyassa kāyaṁ thambhentassa asuci mucci …pe…	5	
PA_bu-vb_ss1:5.11.5	asuci na mucci.	5	
PA_bu-vb_ss1:5.11.6	Tassa kukkuccaṁ ahosi …pe…	5	
PA_bu-vb_ss1:5.11.7	“anāpatti, bhikkhu, saṅghādisesassa;	5	
PA_bu-vb_ss1:5.11.8	āpatti thullaccayassā”ti.	5	
PA_bu-vb_ss1:5.12.1	Tena kho pana samayena aññataro bhikkhu sāratto mātugāmassa aṅgajātaṁ upanijjhāyi.	5	
PA_bu-vb_ss1:5.12.2	Tassa asuci mucci.	5	
PA_bu-vb_ss1:5.12.3	Tassa kukkuccaṁ ahosi …pe…	5	
PA_bu-vb_ss1:5.12.4	“anāpatti, bhikkhu, saṅghādisesassa.	5	
PA_bu-vb_ss1:5.12.5	Na ca, bhikkhave, sārattena mātugāmassa aṅgajātaṁ upanijjhāyitabbaṁ.	5	
PA_bu-vb_ss1:5.12.6	Yo upanijjhāyeyya, āpatti dukkaṭassā”ti.	5	
PA_bu-vb_ss1:5.13.1	Tena kho pana samayena aññatarassa bhikkhuno mocanādhippāyassa tāḷacchiddaṁ aṅgajātaṁ pavesentassa asuci mucci …pe…	5	
PA_bu-vb_ss1:5.13.2	asuci na mucci.	5	
PA_bu-vb_ss1:5.13.3	Tassa kukkuccaṁ ahosi …pe…	5	
PA_bu-vb_ss1:5.13.4	“anāpatti, bhikkhu, saṅghādisesassa;	5	
PA_bu-vb_ss1:5.13.5	āpatti thullaccayassā”ti.	5	
PA_bu-vb_ss1:5.14.1	Tena kho pana samayena aññatarassa bhikkhuno mocanādhippāyassa kaṭṭhena aṅgajātaṁ ghaṭṭentassa asuci mucci …pe…	5	
PA_bu-vb_ss1:5.14.2	asuci na mucci.	5	
PA_bu-vb_ss1:5.14.3	Tassa kukkuccaṁ ahosi …pe…	5	
PA_bu-vb_ss1:5.14.4	“anāpatti, bhikkhu, saṅghādisesassa;	5	
PA_bu-vb_ss1:5.14.5	āpatti thullaccayassā”ti.	5	
PA_bu-vb_ss1:5.15.1	Tena kho pana samayena aññatarassa bhikkhuno paṭisote nhāyantassa asuci mucci.	5	
PA_bu-vb_ss1:5.15.2	Tassa kukkuccaṁ ahosi …pe…	5	
PA_bu-vb_ss1:5.15.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.15.4	Tena kho pana samayena aññatarassa bhikkhuno mocanādhippāyassa paṭisote nhāyantassa asuci mucci …pe…	5	
PA_bu-vb_ss1:5.15.5	asuci na mucci.	5	
PA_bu-vb_ss1:5.15.6	Tassa kukkuccaṁ ahosi …pe…	5	
PA_bu-vb_ss1:5.15.7	“anāpatti, bhikkhu, saṅghādisesassa;	5	
PA_bu-vb_ss1:5.15.8	āpatti thullaccayassā”ti.	5	
PA_bu-vb_ss1:5.16.1	Tena kho pana samayena aññatarassa bhikkhuno udañjalaṁ kīḷantassa asuci mucci.	5	
PA_bu-vb_ss1:5.16.2	Tassa kukkuccaṁ ahosi …pe…	5	
PA_bu-vb_ss1:5.16.3	“anāpatti, bhikkhu, namocanādhippāyassā”ti.	5	
PA_bu-vb_ss1:5.16.4	Tena kho pana samayena aññatarassa bhikkhuno mocanādhippāyassa udañjalaṁ kīḷantassa asuci mucci …pe…	5	
PA_bu-vb_ss1:5.16.5	asuci na mucci.	5	
PA_bu-vb_ss1:5.16.6	Tassa kukkuccaṁ ahosi …pe…	5	
PA_bu-vb_ss1:5.16.7	“anāpatti, bhikkhu, saṅghādisesassa;	5	
PA_bu-vb_ss1:5.16.8	āpatti thullaccayassā”ti.	5	
PA_bu-vb_ss1:5.16.9	Tena kho pana samayena aññatarassa bhikkhuno udake dhāvantassa asuci mucci.	5	
PA_bu-vb_ss1:5.16.10	Tassa kukkuccaṁ ahosi …pe…	5	
PA_bu-vb_ss1:5.16.11	“anāpatti, bhikkhu, namocanādhippāyassā”ti.	5	
PA_bu-vb_ss1:5.16.12	Tena kho pana samayena aññatarassa bhikkhuno mocanādhippāyassa udake dhāvantassa asuci mucci …pe…	5	
PA_bu-vb_ss1:5.16.13	asuci na mucci.	5	
PA_bu-vb_ss1:5.16.14	Tassa kukkuccaṁ ahosi …pe…	5	
PA_bu-vb_ss1:5.16.15	“anāpatti, bhikkhu, saṅghādisesassa;	5	
PA_bu-vb_ss1:5.16.16	āpatti thullaccayassā”ti.	5	
PA_bu-vb_ss1:5.16.17	Tena kho pana samayena aññatarassa bhikkhuno pupphāvaliyaṁ kīḷantassa asuci mucci.	5	
PA_bu-vb_ss1:5.16.18	Tassa kukkuccaṁ ahosi …pe…	5	
PA_bu-vb_ss1:5.16.19	“anāpatti, bhikkhu, namocanādhippāyassā”ti.	5	
PA_bu-vb_ss1:5.16.20	Tena kho pana samayena aññatarassa bhikkhuno mocanādhippāyassa pupphāvaliyaṁ kīḷantassa asuci mucci …pe…	5	
PA_bu-vb_ss1:5.16.21	asuci na mucci.	5	
PA_bu-vb_ss1:5.16.22	Tassa kukkuccaṁ ahosi …pe…	5	
PA_bu-vb_ss1:5.16.23	“anāpatti, bhikkhu, saṅghādisesassa;	5	
PA_bu-vb_ss1:5.16.24	āpatti thullaccayassā”ti.	5	
PA_bu-vb_ss1:5.16.25	Tena kho pana samayena aññatarassa bhikkhuno pokkharavane dhāvantassa asuci mucci.	5	
PA_bu-vb_ss1:5.16.26	Tassa kukkuccaṁ ahosi …pe…	5	
PA_bu-vb_ss1:5.16.27	“anāpatti, bhikkhu, namocanādhippāyassā”ti.	5	
PA_bu-vb_ss1:5.16.28	Tena kho pana samayena aññatarassa bhikkhuno mocanādhippāyassa pokkharavane dhāvantassa asuci mucci …pe…	5	
PA_bu-vb_ss1:5.16.29	asuci na mucci.	5	
PA_bu-vb_ss1:5.16.30	Tassa kukkuccaṁ ahosi …pe…	5	
PA_bu-vb_ss1:5.16.31	“anāpatti, bhikkhu, saṅghādisesassa;	5	
PA_bu-vb_ss1:5.16.32	āpatti thullaccayassā”ti.	5	
PA_bu-vb_ss1:5.17.1	Tena kho pana samayena aññatarassa bhikkhuno mocanādhippāyassa vālikaṁ aṅgajātaṁ pavesentassa asuci mucci …pe…	5	
PA_bu-vb_ss1:5.17.2	asuci na mucci.	5	
PA_bu-vb_ss1:5.17.3	Tassa kukkuccaṁ ahosi …pe…	5	
PA_bu-vb_ss1:5.17.4	“anāpatti, bhikkhu, saṅghādisesassa;	5	
PA_bu-vb_ss1:5.17.5	āpatti thullaccayassā”ti.	5	
PA_bu-vb_ss1:5.17.6	Tena kho pana samayena aññatarassa bhikkhuno mocanādhippāyassa kaddamaṁ aṅgajātaṁ pavesentassa asuci mucci …pe…	5	
PA_bu-vb_ss1:5.17.7	asuci na mucci.	5	
PA_bu-vb_ss1:5.17.8	Tassa kukkuccaṁ ahosi …pe…	5	
PA_bu-vb_ss1:5.17.9	“anāpatti, bhikkhu, saṅghādisesassa;	5	
PA_bu-vb_ss1:5.17.10	āpatti thullaccayassā”ti.	5	
PA_bu-vb_ss1:5.17.11	Tena kho pana samayena aññatarassa bhikkhuno udakena aṅgajātaṁ osiñcantassa asuci mucci.	5	
PA_bu-vb_ss1:5.17.12	Tassa kukkuccaṁ ahosi …pe…	5	
PA_bu-vb_ss1:5.17.13	“anāpatti, bhikkhu, namocanādhippāyassā”ti.	5	
PA_bu-vb_ss1:5.17.14	Tena kho pana samayena aññatarassa bhikkhuno mocanādhippāyassa udakena aṅgajātaṁ osiñcantassa asuci mucci …pe…	5	
PA_bu-vb_ss1:5.17.15	asuci na mucci.	5	
PA_bu-vb_ss1:5.17.16	Tassa kukkuccaṁ ahosi …pe…	5	
PA_bu-vb_ss1:5.17.17	“anāpatti, bhikkhu, saṅghādisesassa;	5	
PA_bu-vb_ss1:5.17.18	āpatti thullaccayassā”ti.	5	
PA_bu-vb_ss1:5.17.19	Tena kho pana samayena aññatarassa bhikkhuno mocanādhippāyassa sayane aṅgajātaṁ ghaṭṭentassa asuci mucci …pe…	5	
PA_bu-vb_ss1:5.17.20	asuci na mucci.	5	
PA_bu-vb_ss1:5.17.21	Tassa kukkuccaṁ ahosi …pe…	5	
PA_bu-vb_ss1:5.17.22	“anāpatti, bhikkhu, saṅghādisesassa;	5	
PA_bu-vb_ss1:5.17.23	āpatti thullaccayassā”ti.	5	
PA_bu-vb_ss1:5.17.24	Tena kho pana samayena aññatarassa bhikkhuno mocanādhippāyassa aṅguṭṭhena aṅgajātaṁ ghaṭṭentassa asuci mucci …pe…	5	
PA_bu-vb_ss1:5.17.25	asuci na mucci.	5	
PA_bu-vb_ss1:5.17.26	Tassa kukkuccaṁ ahosi—	5	
PA_bu-vb_ss1:5.17.27	“bhagavatā sikkhāpadaṁ paññattaṁ,	5	
PA_bu-vb_ss1:5.17.28	kacci nu kho ahaṁ saṅghādisesaṁ āpattiṁ āpanno”ti?	5	
PA_bu-vb_ss1:5.17.29	Bhagavato etamatthaṁ ārocesi.	5	
PA_bu-vb_ss1:5.17.30	“Anāpatti, bhikkhu, saṅghādisesassa;	5	
PA_bu-vb_ss1:5.17.31	āpatti thullaccayassā”ti.	5	
PA_bu-vb_ss1:5.17.32	Sukkavissaṭṭhisikkhāpadaṁ niṭṭhitaṁ paṭhamaṁ.	5	
