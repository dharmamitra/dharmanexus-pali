segmentnr	original	folio	analyzed
PA_tha-ap_12:0.1	Therāpadāna	0	
PA_tha-ap_12:0.2	Buddhavagga	0	
PA_tha-ap_12:0.3	12. Ānandattheraapadāna	0	
PA_tha-ap_12:1.1	“Ārāmadvārā nikkhamma,	1	
PA_tha-ap_12:1.2	padumuttaro mahāmuni;	1	
PA_tha-ap_12:1.3	Vassento amataṁ vuṭṭhiṁ,	1	
PA_tha-ap_12:1.4	nibbāpesi mahājanaṁ.	1	
PA_tha-ap_12:2.1	Satasahassaṁ te dhīrā,	2	
PA_tha-ap_12:2.2	chaḷabhiññā mahiddhikā;	2	
PA_tha-ap_12:2.3	Parivārenti sambuddhaṁ,	2	
PA_tha-ap_12:2.4	chāyāva anapāyinī.	2	
PA_tha-ap_12:3.1	Hatthikkhandhagato āsiṁ,	3	
PA_tha-ap_12:3.2	setacchattaṁ varuttamaṁ;	3	
PA_tha-ap_12:3.3	Sucārurūpaṁ disvāna,	3	
PA_tha-ap_12:3.4	vitti me udapajjatha.	3	
PA_tha-ap_12:4.1	Oruyha hatthikhandhamhā,	4	
PA_tha-ap_12:4.2	upagacchiṁ narāsabhaṁ;	4	
PA_tha-ap_12:4.3	Ratanāmayachattaṁ me,	4	
PA_tha-ap_12:4.4	buddhaseṭṭhassa dhārayiṁ.	4	
PA_tha-ap_12:5.1	Mama saṅkappamaññāya,	5	
PA_tha-ap_12:5.2	padumuttaro mahāisi;	5	
PA_tha-ap_12:5.3	Taṁ kathaṁ ṭhapayitvāna,	5	
PA_tha-ap_12:5.4	imā gāthā abhāsatha.	5	
PA_tha-ap_12:6.1	‘Yo so chattamadhāresi,	6	
PA_tha-ap_12:6.2	soṇṇālaṅkārabhūsitaṁ;	6	
PA_tha-ap_12:6.3	Tamahaṁ kittayissāmi,	6	
PA_tha-ap_12:6.4	suṇotha mama bhāsato.	6	
PA_tha-ap_12:7.1	Ito gantvā ayaṁ poso,	7	
PA_tha-ap_12:7.2	tusitaṁ āvasissati;	7	
PA_tha-ap_12:7.3	Anubhossati sampattiṁ,	7	
PA_tha-ap_12:7.4	accharāhi purakkhato.	7	
PA_tha-ap_12:8.1	Catuttiṁsatikkhattuñca,	8	
PA_tha-ap_12:8.2	devarajjaṁ karissati;	8	
PA_tha-ap_12:8.3	Balādhipo aṭṭhasataṁ,	8	
PA_tha-ap_12:8.4	vasudhaṁ āvasissati.	8	
PA_tha-ap_12:9.1	Aṭṭhapaññāsakkhattuñca,	9	
PA_tha-ap_12:9.2	cakkavattī bhavissati;	9	
PA_tha-ap_12:9.3	Padesarajjaṁ vipulaṁ,	9	
PA_tha-ap_12:9.4	mahiyā kārayissati.	9	
PA_tha-ap_12:10.1	Kappasatasahassamhi,	10	
PA_tha-ap_12:10.2	okkākakulasambhavo;	10	
PA_tha-ap_12:10.3	Gotamo nāma gottena,	10	
PA_tha-ap_12:10.4	satthā loke bhavissati.	10	
PA_tha-ap_12:11.1	Sakyānaṁ kulaketussa,	11	
PA_tha-ap_12:11.2	ñātibandhu bhavissati;	11	
PA_tha-ap_12:11.3	Ānando nāma nāmena,	11	
PA_tha-ap_12:11.4	upaṭṭhāko mahesino.	11	
PA_tha-ap_12:12.1	Ātāpī nipako cāpi,	12	
PA_tha-ap_12:12.2	bāhusacce sukovido;	12	
PA_tha-ap_12:12.3	Nivātavutti atthaddho,	12	
PA_tha-ap_12:12.4	sabbapāṭhī bhavissati.	12	
PA_tha-ap_12:13.1	Padhānapahitatto so,	13	
PA_tha-ap_12:13.2	upasanto nirūpadhi;	13	
PA_tha-ap_12:13.3	Sabbāsave pariññāya,	13	
PA_tha-ap_12:13.4	nibbāyissatināsavo.	13	
PA_tha-ap_12:14.1	Santi āraññakā nāgā,	14	
PA_tha-ap_12:14.2	kuñjarā saṭṭhihāyanā;	14	
PA_tha-ap_12:14.3	Tidhāpabhinnā mātaṅgā,	14	
PA_tha-ap_12:14.4	īsādantā urūḷhavā.	14	
PA_tha-ap_12:15.1	Anekasatasahassā,	15	
PA_tha-ap_12:15.2	paṇḍitāpi mahiddhikā;	15	
PA_tha-ap_12:15.3	Sabbe te buddhanāgassa,	15	
PA_tha-ap_12:15.4	na hontupaṇidhimhi te’.	15	
PA_tha-ap_12:16.1	Ādiyāme namassāmi,	16	
PA_tha-ap_12:16.2	majjhime atha pacchime;	16	
PA_tha-ap_12:16.3	Pasannacitto sumano,	16	
PA_tha-ap_12:16.4	buddhaseṭṭhaṁ upaṭṭhahiṁ.	16	
PA_tha-ap_12:17.1	Ātāpī nipako cāpi,	17	
PA_tha-ap_12:17.2	sampajāno patissato;	17	
PA_tha-ap_12:17.3	Sotāpattiphalaṁ patto,	17	
PA_tha-ap_12:17.4	sekhabhūmīsu kovido.	17	
PA_tha-ap_12:18.1	Satasahassito kappe,	18	
PA_tha-ap_12:18.2	yaṁ kammamabhinīhariṁ;	18	
PA_tha-ap_12:18.3	Tāhaṁ bhūmimanuppatto,	18	
PA_tha-ap_12:18.4	ṭhitā saddhammamācalā.	18	
PA_tha-ap_12:19.1	Svāgataṁ vata me āsi,	19	
PA_tha-ap_12:19.2	buddhaseṭṭhassa santike;	19	
PA_tha-ap_12:19.3	Tisso vijjā anuppattā,	19	
PA_tha-ap_12:19.4	kataṁ buddhassa sāsanaṁ.	19	
PA_tha-ap_12:20.1	Paṭisambhidā catasso,	20	
PA_tha-ap_12:20.2	vimokkhāpi ca aṭṭhime;	20	
PA_tha-ap_12:20.3	Chaḷabhiññā sacchikatā,	20	
PA_tha-ap_12:20.4	kataṁ buddhassa sāsanaṁ”.	20	
PA_tha-ap_12:21.1	Itthaṁ sudaṁ āyasmā ānando thero imā gāthāyo abhāsitthāti.	21	
PA_tha-ap_12:22.1	Ānandattherassāpadānaṁ dasamaṁ.	22	
PA_tha-ap_12:23.1	Tassuddānaṁ	23	
PA_tha-ap_12:24.1	Buddho paccekabuddho ca,	24	
PA_tha-ap_12:24.2	sāriputto ca kolito;	24	
PA_tha-ap_12:24.3	Kassapo anuruddho ca,	24	
PA_tha-ap_12:24.4	puṇṇatthero upāli ca.	24	
PA_tha-ap_12:25.1	Aññāsikoṇḍañño piṇḍolo,	25	
PA_tha-ap_12:25.2	revatānandapaṇḍito;	25	
PA_tha-ap_12:25.3	Chasatāni ca paññāsa,	25	
PA_tha-ap_12:25.4	gāthāyo sabbapiṇḍitā.	25	
PA_tha-ap_12:26.1	Apadāne buddhavaggo paṭhamo.	26	
