segmentnr	original	folio	analyzed
PA_ds_2.3.2:0.1	Dhammasaṅgaṇī	0	
PA_ds_2.3.2:0.2	2 Niddesa	0	
PA_ds_2.3.2:0.3	2.3 Nikkhepakaṇḍa	0	
PA_ds_2.3.2:0.4	2.3.2. Dukanikkhepa	0	
PA_ds_2.3.2:1.0.1	2.3.2.1. Hetugocchaka	1	
PA_ds_2.3.2:1.0.2	2.3.2.1.1. Hetuduka	1	
PA_ds_2.3.2:1.1	Katame dhammā hetū?	1	
PA_ds_2.3.2:1.2	Tayo kusalahetū, tayo akusalahetū, tayo abyākatahetū, nava kāmāvacarahetū cha rūpāvacarahetū, cha arūpāvacarahetū, cha apariyāpannahetū.	1	
PA_ds_2.3.2:2.1	Tattha katame tayo kusalahetū?	2	
PA_ds_2.3.2:2.2	Alobho, adoso, amoho.	2	
PA_ds_2.3.2:3.1	Tattha katamo alobho?	3	
PA_ds_2.3.2:3.2	Yo alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	3	
PA_ds_2.3.2:3.3	ayaṁ vuccati alobho.	3	
PA_ds_2.3.2:4.1	Tattha katamo adoso?	4	
PA_ds_2.3.2:4.2	Yo adoso adussanā adussitattaṁ metti mettāyanā mettāyitattaṁ anuddā anuddāyanā anudāyitattaṁ hitesitā anukampā abyāpādo abyāpajjo adoso kusalamūlaṁ—	4	
PA_ds_2.3.2:4.3	ayaṁ vuccati adoso.	4	
PA_ds_2.3.2:5.1	Tattha katamo amoho?	5	
PA_ds_2.3.2:5.2_0	Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya	5	
PA_ds_2.3.2:5.2_1	ñāṇaṁ, pubbante ñāṇaṁ, aparante ñāṇaṁ, pubbantāparante ñāṇaṁ, idappaccayatā paṭiccasamuppannesu	5	
PA_ds_2.3.2:5.2_2	dhammesu ñāṇaṁ, yā evarūpā paññā pajānanā vicayo pavicayo dhammavicayo sallakkhaṇā	5	
PA_ds_2.3.2:5.2_3	upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā	5	
PA_ds_2.3.2:5.2_4	bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ	5	
PA_ds_2.3.2:5.2_5	paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo sammādiṭṭhi—	5	
PA_ds_2.3.2:5.3	ayaṁ vuccati amoho.	5	
PA_ds_2.3.2:6.1	Ime tayo kusalahetū.	6	
PA_ds_2.3.2:7.1	Tattha katame tayo akusalahetū?	7	
PA_ds_2.3.2:7.2	Lobho, doso, moho.	7	
PA_ds_2.3.2:8.1	Tattha katamo lobho?	8	
PA_ds_2.3.2:8.2_0	Yo rāgo sārāgo anunayo anurodho nandī nandīrāgo cittassa sārāgo icchā mucchā ajjhosānaṁ	8	
PA_ds_2.3.2:8.2_1	gedho paligedho saṅgo paṅko ejā māyā janikā sañjananī sibbinī jālinī saritā visattikā	8	
PA_ds_2.3.2:8.2_2	suttaṁ visaṭā āyūhinī dutiyā paṇidhi bhavanetti vanaṁ vanatho santhavo sineho apekkhā	8	
PA_ds_2.3.2:8.2_3	paṭibandhu āsā āsisanā āsisitattaṁ rūpāsā saddāsā gandhāsā rasāsā phoṭṭhabbāsā lābhāsā	8	
PA_ds_2.3.2:8.2_4	dhanāsā puttāsā jīvitāsā jappā pajappā abhijappā jappā jappanā jappitattaṁ loluppaṁ	8	
PA_ds_2.3.2:8.2_5	loluppāyanā loluppāyitattaṁ pucchañjikatā sādhukamyatā adhammarāgo visamalobho nikanti	8	
PA_ds_2.3.2:8.2_6	nikāmanā patthanā pihanā sampatthanā kāmataṇhā bhavataṇhā vibhavataṇhā rūpataṇhā	8	
PA_ds_2.3.2:8.2_7	arūpataṇhā nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā	8	
PA_ds_2.3.2:8.2_8	dhammataṇhā ogho yogo gantho upādānaṁ āvaraṇaṁ nīvaraṇaṁ chādanaṁ bandhanaṁ upakkileso	8	
PA_ds_2.3.2:8.2_9	anusayo pariyuṭṭhānaṁ latā vevicchaṁ dukkhamūlaṁ dukkhanidānaṁ dukkhappabhavo mārapāso	8	
PA_ds_2.3.2:8.2_10	mārabaḷisaṁ māravisayo taṇhānadī taṇhājālaṁ taṇhāgaddulaṁ taṇhāsamuddo abhijjhā lobho akusalamūlaṁ—	8	
PA_ds_2.3.2:8.3	ayaṁ vuccati lobho.	8	
PA_ds_2.3.2:9.1	Tattha katamo doso?	9	
PA_ds_2.3.2:9.2	Anatthaṁ me acarīti āghāto jāyati, anatthaṁ me caratīti āghāto jāyati, anatthaṁ me carissatīti āghāto jāyati, piyassa me manāpassa anatthaṁ acari …pe… anatthaṁ carati …pe…	9	
PA_ds_2.3.2:9.3	anatthaṁ carissatīti āghāto jāyati, appiyassa me amanāpassa atthaṁ acari …pe…	9	
PA_ds_2.3.2:9.4	atthaṁ carati …pe…	9	
PA_ds_2.3.2:9.5	atthaṁ carissatīti āghāto jāyati, aṭṭhāne vā pana āghāto jāyati.	9	
PA_ds_2.3.2:9.6_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	9	
PA_ds_2.3.2:9.6_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	9	
PA_ds_2.3.2:9.6_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	9	
PA_ds_2.3.2:9.6_3	anattamanatā cittassa—	9	
PA_ds_2.3.2:9.7	ayaṁ vuccati doso.	9	
PA_ds_2.3.2:10.1	Tattha katamo moho?	10	
PA_ds_2.3.2:10.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	10	
PA_ds_2.3.2:10.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	10	
PA_ds_2.3.2:10.2_2	idappaccayatā paṭiccasamuppannesu dhammesu aññāṇaṁ, yaṁ evarūpaṁ aññāṇaṁ adassanaṁ	10	
PA_ds_2.3.2:10.2_3	anabhisamayo ananubodho asambodho appaṭivedho asaṅgāhanā apariyogāhanā asamapekkhanā	10	
PA_ds_2.3.2:10.2_4	apaccavekkhaṇā apaccakkhakammaṁ dummejjhaṁ bālyaṁ asampajaññaṁ moho pamoho sammoho	10	
PA_ds_2.3.2:10.2_5	avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—	10	
PA_ds_2.3.2:10.3	ayaṁ vuccati moho.	10	
PA_ds_2.3.2:11.1	Ime tayo akusalahetū.	11	
PA_ds_2.3.2:12.1	Tattha katame tayo abyākatahetū?	12	
PA_ds_2.3.2:12.2	Kusalānaṁ vā dhammānaṁ vipākato kiriyābyākatesu vā dhammesu alobho adoso amoho—	12	
PA_ds_2.3.2:12.3	ime tayo abyākatahetū.	12	
PA_ds_2.3.2:13.1	Tattha katame nava kāmāvacarahetū?	13	
PA_ds_2.3.2:13.2	Tayo kusalahetū, tayo akusalahetū, tayo abyākatahetū—	13	
PA_ds_2.3.2:13.3	ime nava kāmāvacarahetū.	13	
PA_ds_2.3.2:14.1	Tattha katame cha rūpāvacarahetū?	14	
PA_ds_2.3.2:14.2	Tayo kusalahetū, tayo abyākatahetū—	14	
PA_ds_2.3.2:14.3	ime cha rūpāvacarahetū.	14	
PA_ds_2.3.2:15.1	Tattha katame cha arūpāvacarahetū?	15	
PA_ds_2.3.2:15.2	Tayo kusalahetū, tayo abyākatahetū—	15	
PA_ds_2.3.2:15.3	ime cha arūpāvacarahetū.	15	
PA_ds_2.3.2:16.1	Tattha katame cha apariyāpannahetū?	16	
PA_ds_2.3.2:16.2	Tayo kusalahetū, tayo abyākatahetū—	16	
PA_ds_2.3.2:16.3	ime cha apariyāpannahetū.	16	
PA_ds_2.3.2:17.1	Tattha katame tayo kusalahetū?	17	
PA_ds_2.3.2:17.2	Alobho, adoso, amoho.	17	
PA_ds_2.3.2:18.1	Tattha katamo alobho?	18	
PA_ds_2.3.2:18.2	Yo alobho alubbhanā alubbhitattaṁ asārāgo asārajjanā asārajjitattaṁ anabhijjhā alobho kusalamūlaṁ—	18	
PA_ds_2.3.2:18.3	ayaṁ vuccati alobho.	18	
PA_ds_2.3.2:19.1	Tattha katamo adoso?	19	
PA_ds_2.3.2:19.2	Yo adoso adussanā adussitattaṁ …pe… abyāpādo abyāpajjo adoso kusalamūlaṁ—	19	
PA_ds_2.3.2:19.3	ayaṁ vuccati adoso.	19	
PA_ds_2.3.2:20.1	Tattha katamo amoho?	20	
PA_ds_2.3.2:20.2_0	Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya	20	
PA_ds_2.3.2:20.2_1	ñāṇaṁ, pubbante ñāṇaṁ, aparante ñāṇaṁ, pubbantāparante ñāṇaṁ, idappaccayatā paṭiccasamuppannesu	20	
PA_ds_2.3.2:20.2_2	dhammesu ñāṇaṁ, yā evarūpā paññā pajānanā vicayo pavicayo dhammavicayo sallakkhaṇā	20	
PA_ds_2.3.2:20.2_3	upalakkhaṇā paccupalakkhaṇā paṇḍiccaṁ kosallaṁ nepuññaṁ vebhabyā cintā upaparikkhā	20	
PA_ds_2.3.2:20.2_4	bhūrī medhā pariṇāyikā vipassanā sampajaññaṁ patodo paññā paññindriyaṁ paññābalaṁ	20	
PA_ds_2.3.2:20.2_5	paññāsatthaṁ paññāpāsādo paññāāloko paññāobhāso paññāpajjoto paññāratanaṁ amoho dhammavicayo	20	
PA_ds_2.3.2:20.2_6	sammādiṭṭhi dhammavicayasambojjhaṅgo maggaṅgaṁ maggapariyāpannaṁ—	20	
PA_ds_2.3.2:20.3	ayaṁ vuccati amoho.	20	
PA_ds_2.3.2:21.1	Ime tayo kusalahetū.	21	
PA_ds_2.3.2:22.1	Tattha katame tayo abyākatahetū?	22	
PA_ds_2.3.2:22.2	Kusalānaṁ dhammānaṁ vipākato alobho adoso amoho—	22	
PA_ds_2.3.2:22.3	ime tayo abyākatahetū.	22	
PA_ds_2.3.2:22.4	Ime cha apariyāpannahetū—	22	
PA_ds_2.3.2:22.5	ime dhammā hetū.	22	
PA_ds_2.3.2:23.1	Katame dhammā na hetū?	23	
PA_ds_2.3.2:23.2	Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	23	
PA_ds_2.3.2:23.3	vedanākkhandho …pe… viññāṇakkhandho;	23	
PA_ds_2.3.2:23.4	sabbañca rūpaṁ, asaṅkhatā ca dhātu—	23	
PA_ds_2.3.2:23.5	ime dhammā na hetū.	23	
PA_ds_2.3.2:24.0	2.3.2.1.2. Sahetukaduka	24	
PA_ds_2.3.2:24.1	Katame dhammā sahetukā?	24	
PA_ds_2.3.2:24.2	Tehi dhammehi ye dhammā sahetukā vedanākkhandho …pe… viññāṇakkhandho—	24	
PA_ds_2.3.2:24.3	ime dhammā sahetukā.	24	
PA_ds_2.3.2:25.1	Katame dhammā ahetukā?	25	
PA_ds_2.3.2:25.2	Tehi dhammehi ye dhammā ahetukā vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	25	
PA_ds_2.3.2:25.3	ime dhammā ahetukā.	25	
PA_ds_2.3.2:26.0	2.3.2.1.3. Hetusampayuttaduka	26	
PA_ds_2.3.2:26.1	Katame dhammā hetusampayuttā?	26	
PA_ds_2.3.2:26.2	Tehi dhammehi ye dhammā sampayuttā vedanākkhandho …pe… viññāṇakkhandho—	26	
PA_ds_2.3.2:26.3	ime dhammā hetusampayuttā.	26	
PA_ds_2.3.2:27.1	Katame dhammā hetuvippayuttā?	27	
PA_ds_2.3.2:27.2	Tehi dhammehi ye dhammā vippayuttā vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	27	
PA_ds_2.3.2:27.3	ime dhammā hetuvippayuttā.	27	
PA_ds_2.3.2:28.0	2.3.2.1.4. Hetusahetukaduka	28	
PA_ds_2.3.2:28.1	Katame dhammā hetū ceva sahetukā ca?	28	
PA_ds_2.3.2:28.2	Lobho mohena hetu ceva sahetuko ca, moho lobhena hetu ceva sahetuko ca, doso mohena hetu ceva sahetuko ca, moho dosena hetu ceva sahetuko ca;	28	
PA_ds_2.3.2:28.3	alobho adoso amoho, te aññamaññaṁ hetū ceva sahetukā ca—	28	
PA_ds_2.3.2:28.4	ime dhammā hetū ceva sahetukā ca.	28	
PA_ds_2.3.2:29.1	Katame dhammā sahetukā ceva na ca hetū?	29	
PA_ds_2.3.2:29.2	Tehi dhammehi ye dhammā sahetukā te dhamme ṭhapetvā, vedanākkhandho …pe… viññāṇakkhandho—	29	
PA_ds_2.3.2:29.3	ime dhammā sahetukā ceva na ca hetū.	29	
PA_ds_2.3.2:30.0	2.3.2.1.5. Hetuhetusampayuttaduka	30	
PA_ds_2.3.2:30.1	Katame dhammā hetū ceva hetusampayuttā ca?	30	
PA_ds_2.3.2:30.2	Lobho mohena hetu ceva hetusampayutto ca, moho lobhena hetu ceva hetusampayutto ca, doso mohena hetu ceva hetusampayutto ca, moho dosena hetu ceva hetusampayutto ca;	30	
PA_ds_2.3.2:30.3	alobho adoso amoho, te aññamaññaṁ hetū ceva hetusampayuttā ca—	30	
PA_ds_2.3.2:30.4	ime dhammā hetū ceva hetusampayuttā ca.	30	
PA_ds_2.3.2:31.1	Katame dhammā hetusampayuttā ceva na ca hetū?	31	
PA_ds_2.3.2:31.2	Tehi dhammehi ye dhammā sampayuttā te dhamme ṭhapetvā, vedanākkhandho …pe… viññāṇakkhandho—	31	
PA_ds_2.3.2:31.3	ime dhammā hetusampayuttā ceva na ca hetū.	31	
PA_ds_2.3.2:32.0	2.3.2.1.6. Nahetusahetukaduka	32	
PA_ds_2.3.2:32.1	Katame dhammā na hetū sahetukā?	32	
PA_ds_2.3.2:32.2	Tehi dhammehi ye dhammā na hetū sahetukā vedanākkhandho …pe… viññāṇakkhandho—	32	
PA_ds_2.3.2:32.3	ime dhammā na hetū sahetukā.	32	
PA_ds_2.3.2:33.1	Katame dhammā na hetū ahetukā?	33	
PA_ds_2.3.2:33.2	Tehi dhammehi ye dhammā na hetū ahetukā vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	33	
PA_ds_2.3.2:33.3	ime dhammā na hetū ahetukā.	33	
PA_ds_2.3.2:34.0.1	2.3.2.2. Cūḷantaraduka	34	
PA_ds_2.3.2:34.0.2	2.3.2.2.1. Sappaccayaduka	34	
PA_ds_2.3.2:34.1	Katame dhammā sappaccayā?	34	
PA_ds_2.3.2:34.2	Pañcakkhandhā—	34	
PA_ds_2.3.2:34.3	rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	34	
PA_ds_2.3.2:34.4	ime dhammā sappaccayā.	34	
PA_ds_2.3.2:35.1	Katame dhammā appaccayā?	35	
PA_ds_2.3.2:35.2	Asaṅkhatā dhātu—	35	
PA_ds_2.3.2:35.3	ime dhammā appaccayā.	35	
PA_ds_2.3.2:36.0	2.3.2.2.2. Saṅkhataduka	36	
PA_ds_2.3.2:36.1	Katame dhammā saṅkhatā?	36	
PA_ds_2.3.2:36.2	Yeva te dhammā sappaccayā, teva te dhammā saṅkhatā.	36	
PA_ds_2.3.2:37.1	Katame dhammā asaṅkhatā?	37	
PA_ds_2.3.2:37.2	Yo eva so dhammo appaccayo, so eva so dhammo asaṅkhato.	37	
PA_ds_2.3.2:38.0	2.3.2.2.3. Sanidassanaduka	38	
PA_ds_2.3.2:38.1	Katame dhammā sanidassanā?	38	
PA_ds_2.3.2:38.2	Rūpāyatanaṁ—	38	
PA_ds_2.3.2:38.3	ime dhammā sanidassanā.	38	
PA_ds_2.3.2:39.1	Katame dhammā anidassanā?	39	
PA_ds_2.3.2:39.2	Cakkhāyatanaṁ …pe… phoṭṭhabbāyatanaṁ, vedanākkhandho …pe… viññāṇakkhandho, yañca rūpaṁ anidassanaṁ appaṭighaṁ dhammāyatanapariyāpannaṁ, asaṅkhatā ca dhātu—	39	
PA_ds_2.3.2:39.3	ime dhammā anidassanā.	39	
PA_ds_2.3.2:40.0	2.3.2.2.4. Sappaṭighaduka	40	
PA_ds_2.3.2:40.1	Katame dhammā sappaṭighā?	40	
PA_ds_2.3.2:40.2	Cakkhāyatanaṁ …pe… phoṭṭhabbāyatanaṁ—	40	
PA_ds_2.3.2:40.3	ime dhammā sappaṭighā.	40	
PA_ds_2.3.2:41.1	Katame dhammā appaṭighā?	41	
PA_ds_2.3.2:41.2	Vedanākkhandho …pe… viññāṇakkhandho, yañca rūpaṁ anidassanaṁ appaṭighaṁ dhammāyatanapariyāpannaṁ, asaṅkhatā ca dhātu—	41	
PA_ds_2.3.2:41.3	ime dhammā appaṭighā.	41	
PA_ds_2.3.2:42.0	2.3.2.2.5. Rūpīduka	42	
PA_ds_2.3.2:42.1	Katame dhammā rūpino?	42	
PA_ds_2.3.2:42.2	Cattāro ca mahābhūtā catunnañca mahābhūtānaṁ upādāya rūpaṁ—	42	
PA_ds_2.3.2:42.3	ime dhammā rūpino.	42	
PA_ds_2.3.2:43.1	Katame dhammā arūpino?	43	
PA_ds_2.3.2:43.2	Vedanākkhandho …pe… viññāṇakkhandho, asaṅkhatā ca dhātu—	43	
PA_ds_2.3.2:43.3	ime dhammā arūpino.	43	
PA_ds_2.3.2:44.0	2.3.2.2.6. Lokiyaduka	44	
PA_ds_2.3.2:44.1	Katame dhammā lokiyā?	44	
PA_ds_2.3.2:44.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho …pe… viññāṇakkhandho—	44	
PA_ds_2.3.2:44.3	ime dhammā lokiyā.	44	
PA_ds_2.3.2:45.1	Katame dhammā lokuttarā?	45	
PA_ds_2.3.2:45.2	Apariyāpannā maggā ca, maggaphalāni ca, asaṅkhatā ca dhātu—	45	
PA_ds_2.3.2:45.3	ime dhammā lokuttarā.	45	
PA_ds_2.3.2:46.0	2.3.2.2.7. Kenaciviññeyyaduka	46	
PA_ds_2.3.2:46.1	Katame dhammā kenaci viññeyyā, kenaci na viññeyyā?	46	
PA_ds_2.3.2:47.1	Ye te dhammā cakkhuviññeyyā, na te dhammā sotaviññeyyā;	47	
PA_ds_2.3.2:47.2	ye vā pana te dhammā sotaviññeyyā, na te dhammā cakkhuviññeyyā.	47	
PA_ds_2.3.2:48.1	Ye te dhammā cakkhuviññeyyā, na te dhammā ghānaviññeyyā;	48	
PA_ds_2.3.2:48.2	ye vā pana te dhammā ghānaviññeyyā, na te dhammā cakkhuviññeyyā.	48	
PA_ds_2.3.2:49.1	Ye te dhammā cakkhuviññeyyā, na te dhammā jivhāviññeyyā;	49	
PA_ds_2.3.2:49.2	ye vā pana te dhammā jivhāviññeyyā, na te dhammā cakkhuviññeyyā.	49	
PA_ds_2.3.2:50.1	Ye te dhammā cakkhuviññeyyā, na te dhammā kāyaviññeyyā;	50	
PA_ds_2.3.2:50.2	ye vā pana te dhammā kāyaviññeyyā, na te dhammā cakkhuviññeyyā.	50	
PA_ds_2.3.2:51.1	Ye te dhammā sotaviññeyyā, na te dhammā ghānaviññeyyā;	51	
PA_ds_2.3.2:51.2	ye vā pana te dhammā ghānaviññeyyā, na te dhammā sotaviññeyyā.	51	
PA_ds_2.3.2:52.1	Ye te dhammā sotaviññeyyā, na te dhammā jivhāviññeyyā;	52	
PA_ds_2.3.2:52.2	ye vā pana te dhammā jivhāviññeyyā, na te dhammā sotaviññeyyā.	52	
PA_ds_2.3.2:53.1	Ye te dhammā sotaviññeyyā, na te dhammā kāyaviññeyyā;	53	
PA_ds_2.3.2:53.2	ye vā pana te dhammā kāyaviññeyyā na te dhammā sotaviññeyyā.	53	
PA_ds_2.3.2:54.1	Ye te dhammā sotaviññeyyā, na te dhammā cakkhuviññeyyā;	54	
PA_ds_2.3.2:54.2	ye vā pana te dhammā cakkhuviññeyyā, na te dhammā sotaviññeyyā.	54	
PA_ds_2.3.2:55.1	Ye te dhammā ghānaviññeyyā, na te dhammā jivhāviññeyyā;	55	
PA_ds_2.3.2:55.2	ye vā pana te dhammā jivhāviññeyyā, na te dhammā ghānaviññeyyā.	55	
PA_ds_2.3.2:56.1	Ye te dhammā ghānaviññeyyā, na te dhammā kāyaviññeyyā;	56	
PA_ds_2.3.2:56.2	ye vā pana te dhammā kāyaviññeyyā, na te dhammā ghānaviññeyyā.	56	
PA_ds_2.3.2:57.1	Ye te dhammā ghānaviññeyyā, na te dhammā cakkhuviññeyyā;	57	
PA_ds_2.3.2:57.2	ye vā pana te dhammā cakkhuviññeyyā, na te dhammā ghānaviññeyyā.	57	
PA_ds_2.3.2:58.1	Ye te dhammā ghānaviññeyyā, na te dhammā sotaviññeyyā;	58	
PA_ds_2.3.2:58.2	ye vā pana te dhammā sotaviññeyyā, na te dhammā ghānaviññeyyā.	58	
PA_ds_2.3.2:59.1	Ye te dhammā jivhāviññeyyā, na te dhammā kāyaviññeyyā;	59	
PA_ds_2.3.2:59.2	ye vā pana te dhammā kāyaviññeyyā, na te dhammā jivhāviññeyyā.	59	
PA_ds_2.3.2:60.1	Ye te dhammā jivhāviññeyyā, na te dhammā cakkhuviññeyyā;	60	
PA_ds_2.3.2:60.2	ye vā pana te dhammā cakkhuviññeyyā, na te dhammā jivhāviññeyyā.	60	
PA_ds_2.3.2:61.1	Ye te dhammā jivhāviññeyyā, na te dhammā sotaviññeyyā;	61	
PA_ds_2.3.2:61.2	ye vā pana te dhammā sotaviññeyyā, na te dhammā jivhāviññeyyā.	61	
PA_ds_2.3.2:62.1	Ye te dhammā jivhāviññeyyā, na te dhammā ghānaviññeyyā;	62	
PA_ds_2.3.2:62.2	ye vā pana te dhammā ghānaviññeyyā, na te dhammā jivhāviññeyyā.	62	
PA_ds_2.3.2:63.1	Ye te dhammā kāyaviññeyyā, na te dhammā cakkhuviññeyyā;	63	
PA_ds_2.3.2:63.2	ye vā pana te dhammā cakkhuviññeyyā, na te dhammā kāyaviññeyyā.	63	
PA_ds_2.3.2:64.1	Ye te dhammā kāyaviññeyyā, na te dhammā sotaviññeyyā;	64	
PA_ds_2.3.2:64.2	ye vā pana te dhammā sotaviññeyyā, na te dhammā kāyaviññeyyā.	64	
PA_ds_2.3.2:65.1	Ye te dhammā kāyaviññeyyā, na te dhammā ghānaviññeyyā;	65	
PA_ds_2.3.2:65.2	ye vā pana te dhammā ghānaviññeyyā, na te dhammā kāyaviññeyyā.	65	
PA_ds_2.3.2:66.1	Ye te dhammā kāyaviññeyyā, na te dhammā jivhāviññeyyā;	66	
PA_ds_2.3.2:66.2	ye vā pana te dhammā jivhāviññeyyā, na te dhammā kāyaviññeyyā.	66	
PA_ds_2.3.2:67.1	Ime dhammā kenaci viññeyyā kenaci na viññeyyā.	67	
PA_ds_2.3.2:68.0.1	2.3.2.3. Āsavagocchaka	68	
PA_ds_2.3.2:68.0.2	2.3.2.3.1. Āsavaduka	68	
PA_ds_2.3.2:68.1	Katame dhammā āsavā?	68	
PA_ds_2.3.2:68.2	Cattāro āsavā—	68	
PA_ds_2.3.2:68.3	kāmāsavo, bhavāsavo, diṭṭhāsavo, avijjāsavo.	68	
PA_ds_2.3.2:69.1	Tattha katamo kāmāsavo?	69	
PA_ds_2.3.2:69.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	69	
PA_ds_2.3.2:69.3	ayaṁ vuccati kāmāsavo.	69	
PA_ds_2.3.2:70.1	Tattha katamo bhavāsavo?	70	
PA_ds_2.3.2:70.2	Yo bhavesu bhavachando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṁ—	70	
PA_ds_2.3.2:70.3	ayaṁ vuccati bhavāsavo.	70	
PA_ds_2.3.2:71.1	Tattha katamo diṭṭhāsavo?	71	
PA_ds_2.3.2:71.2_0	Sassato lokoti vā, asassato lokoti vā, antavā lokoti vā, anantavā lokoti vā, taṁ	71	
PA_ds_2.3.2:71.2_1	jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti	71	
PA_ds_2.3.2:71.2_2	vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti	71	
PA_ds_2.3.2:71.2_3	vā, neva hoti na na hoti tathāgato paraṁ maraṇāti vā;	71	
PA_ds_2.3.2:71.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	71	
PA_ds_2.3.2:71.3_1	diṭṭhisaññojanaṁ gāho paṭiggāho abhiniveso parāmāso kummaggo micchāpatho micchattaṁ	71	
PA_ds_2.3.2:71.3_2	titthāyatanaṁ vipariyāsaggāho—	71	
PA_ds_2.3.2:71.4	ayaṁ vuccati diṭṭhāsavo.	71	
PA_ds_2.3.2:71.5	Sabbāpi micchādiṭṭhi diṭṭhāsavo.	71	
PA_ds_2.3.2:72.1	Tattha katamo avijjāsavo?	72	
PA_ds_2.3.2:72.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	72	
PA_ds_2.3.2:72.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	72	
PA_ds_2.3.2:72.2_2	idappaccayatā paṭiccasamuppannesu dhammesu aññāṇaṁ;	72	
PA_ds_2.3.2:72.3_0	yaṁ evarūpaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhanā	72	
PA_ds_2.3.2:72.3_1	apariyogāhanā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ	72	
PA_ds_2.3.2:72.3_2	moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ	72	
PA_ds_2.3.2:72.3_3	avijjālaṅgī moho akusalamūlaṁ—	72	
PA_ds_2.3.2:72.4	ayaṁ vuccati avijjāsavo.	72	
PA_ds_2.3.2:73.1	Ime dhammā āsavā.	73	
PA_ds_2.3.2:74.1	Katame dhammā no āsavā?	74	
PA_ds_2.3.2:74.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā vedanākkhandho …pe… viññāṇakkhandho;	74	
PA_ds_2.3.2:74.3	sabbañca rūpaṁ asaṅkhatā ca dhātu—	74	
PA_ds_2.3.2:74.4	ime dhammā no āsavā.	74	
PA_ds_2.3.2:75.0	2.3.2.3.2. Sāsavaduka	75	
PA_ds_2.3.2:75.1	Katame dhammā sāsavā?	75	
PA_ds_2.3.2:75.2	Kusalākusalābyākatā dhammā kāmāvacarā, rūpāvacarā, arūpāvacarā;	75	
PA_ds_2.3.2:75.3	rūpakkhandho …pe… viññāṇakkhandho—	75	
PA_ds_2.3.2:75.4	ime dhammā sāsavā.	75	
PA_ds_2.3.2:76.1	Katame dhammā anāsavā?	76	
PA_ds_2.3.2:76.2	Apariyāpannā maggā ca maggaphalāni ca, asaṅkhatā ca dhātu—	76	
PA_ds_2.3.2:76.3	ime dhammā anāsavā.	76	
PA_ds_2.3.2:77.0	2.3.2.3.3. Āsavasampayuttaduka	77	
PA_ds_2.3.2:77.1	Katame dhammā āsavasampayuttā?	77	
PA_ds_2.3.2:77.2	Tehi dhammehi ye dhammā sampayuttā vedanākkhandho …pe… viññāṇakkhandho—	77	
PA_ds_2.3.2:77.3	ime dhammā āsavasampayuttā.	77	
PA_ds_2.3.2:78.1	Katame dhammā āsavavippayuttā?	78	
PA_ds_2.3.2:78.2	Tehi dhammehi ye dhammā vippayuttā vedanākkhandho …pe… viññāṇakkhandho;	78	
PA_ds_2.3.2:78.3	sabbañca rūpaṁ, asaṅkhatā ca dhātu—	78	
PA_ds_2.3.2:78.4	ime dhammā āsavavippayuttā.	78	
PA_ds_2.3.2:79.0	2.3.2.3.4. Āsavasāsavaduka	79	
PA_ds_2.3.2:79.1	Katame dhammā āsavā ceva sāsavā ca?	79	
PA_ds_2.3.2:79.2	Teyeva āsavā āsavā ceva sāsavā ca.	79	
PA_ds_2.3.2:80.1	Katame dhammā sāsavā ceva no ca āsavā?	80	
PA_ds_2.3.2:80.2	Tehi dhammehi ye dhammā sāsavā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	80	
PA_ds_2.3.2:80.3	rūpakkhandho …pe… viññāṇakkhandho—	80	
PA_ds_2.3.2:80.4	ime dhammā sāsavā ceva no ca āsavā.	80	
PA_ds_2.3.2:81.0	2.3.2.3.5. Āsavaāsavasampayuttaduka	81	
PA_ds_2.3.2:81.1	Katame dhammā āsavā ceva āsavasampayuttā ca?	81	
PA_ds_2.3.2:81.2_0	Kāmāsavo avijjāsavena āsavo ceva āsavasampayutto ca, avijjāsavo kāmāsavena āsavo	81	
PA_ds_2.3.2:81.2_1	ceva āsavasampayutto ca, bhavāsavo avijjāsavena āsavo ceva āsavasampayutto ca, avijjāsavo	81	
PA_ds_2.3.2:81.2_2	bhavāsavena āsavo ceva āsavasampayutto ca, diṭṭhāsavo avijjāsavena āsavo ceva āsavasampayutto	81	
PA_ds_2.3.2:81.2_3	ca, avijjāsavo diṭṭhāsavena āsavo ceva āsavasampayutto ca—	81	
PA_ds_2.3.2:81.3	ime dhammā āsavā ceva āsavasampayuttā ca.	81	
PA_ds_2.3.2:82.1	Katame dhammā āsavasampayuttā ceva no ca āsavā?	82	
PA_ds_2.3.2:82.2	Tehi dhammehi ye dhammā sampayuttā, te dhamme ṭhapetvā vedanākkhandho …pe… viññāṇakkhandho—	82	
PA_ds_2.3.2:82.3	ime dhammā āsavasampayuttā ceva no ca āsavā.	82	
PA_ds_2.3.2:83.0	2.3.2.3.6. Āsavavippayuttasāsavaduka	83	
PA_ds_2.3.2:83.1	Katame dhammā āsavavippayuttā sāsavā?	83	
PA_ds_2.3.2:83.2	Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho …pe… viññāṇakkhandho—	83	
PA_ds_2.3.2:83.3	ime dhammā āsavavippayuttā sāsavā.	83	
PA_ds_2.3.2:84.1	Katame dhammā āsavavippayuttā anāsavā?	84	
PA_ds_2.3.2:84.2	Apariyāpannā maggā ca, maggaphalāni ca, asaṅkhatā ca dhātu—	84	
PA_ds_2.3.2:84.3	ime dhammā āsavavippayuttā anāsavā.	84	
PA_ds_2.3.2:84.4	Nikkhepakaṇḍe paṭhamabhāṇavāro.	84	
PA_ds_2.3.2:85.0.1	2.3.2.4. Saññojanagocchaka	85	
PA_ds_2.3.2:85.0.2	2.3.2.4.1. Saññojanaduka	85	
PA_ds_2.3.2:85.1	Katame dhammā saññojanā?	85	
PA_ds_2.3.2:85.2	Dasa saññojanāni—	85	
PA_ds_2.3.2:85.3_0	kāmarāgasaññojanaṁ, paṭighasaññojanaṁ, mānasaññojanaṁ, diṭṭhisaññojanaṁ, vicikicchāsaññojanaṁ,	85	
PA_ds_2.3.2:85.3_1	sīlabbataparāmāsasaññojanaṁ, bhavarāgasaññojanaṁ, issāsaññojanaṁ, macchariyasaññojanaṁ, avijjāsaññojanaṁ.	85	
PA_ds_2.3.2:86.1	Tattha katamaṁ kāmarāgasaññojanaṁ?	86	
PA_ds_2.3.2:86.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	86	
PA_ds_2.3.2:86.3	idaṁ vuccati kāmarāgasaññojanaṁ.	86	
PA_ds_2.3.2:87.1	Tattha katamaṁ paṭighasaññojanaṁ?	87	
PA_ds_2.3.2:87.2	Anatthaṁ me acarīti āghāto jāyati, anatthaṁ me caratīti āghāto jāyati, anatthaṁ me carissatīti āghāto jāyati, piyassa me manāpassa anatthaṁ acari …pe… anatthaṁ carati …pe…	87	
PA_ds_2.3.2:87.3	anatthaṁ carissatīti āghāto jāyati, appiyassa me amanāpassa atthaṁ acari …pe…	87	
PA_ds_2.3.2:87.4	atthaṁ carati …pe…	87	
PA_ds_2.3.2:87.5	atthaṁ carissatīti āghāto jāyati, aṭṭhāne vā pana āghāto jāyati.	87	
PA_ds_2.3.2:87.6_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	87	
PA_ds_2.3.2:87.6_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	87	
PA_ds_2.3.2:87.6_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	87	
PA_ds_2.3.2:87.6_3	anattamanatā cittassa—	87	
PA_ds_2.3.2:87.7	idaṁ vuccati paṭighasaññojanaṁ.	87	
PA_ds_2.3.2:88.1	Tattha katamaṁ mānasaññojanaṁ?	88	
PA_ds_2.3.2:88.2	Seyyohamasmīti māno, sadisohamasmīti māno, hīnohamasmīti māno.	88	
PA_ds_2.3.2:88.3	Yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	88	
PA_ds_2.3.2:88.4	idaṁ vuccati mānasaññojanaṁ.	88	
PA_ds_2.3.2:89.1	Tattha katamaṁ diṭṭhisaññojanaṁ?	89	
PA_ds_2.3.2:89.2_0	Sassato lokoti vā, asassato lokoti vā, antavā lokoti vā, anantavā lokoti vā, taṁ	89	
PA_ds_2.3.2:89.2_1	jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti	89	
PA_ds_2.3.2:89.2_2	vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti	89	
PA_ds_2.3.2:89.2_3	vā, neva hoti na na hoti tathāgato paraṁ maraṇāti vā;	89	
PA_ds_2.3.2:89.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	89	
PA_ds_2.3.2:89.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	89	
PA_ds_2.3.2:89.3_2	titthāyatanaṁ vipariyāsaggāho—	89	
PA_ds_2.3.2:89.4	idaṁ vuccati diṭṭhisaññojanaṁ.	89	
PA_ds_2.3.2:89.5	Ṭhapetvā sīlabbataparāmāsasaññojanaṁ sabbāpi micchādiṭṭhi diṭṭhisaññojanaṁ.	89	
PA_ds_2.3.2:90.1	Tattha katamaṁ vicikicchāsaññojanaṁ?	90	
PA_ds_2.3.2:90.2_0	Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati,	90	
PA_ds_2.3.2:90.2_1	sikkhāya kaṅkhati vicikicchati, pubbante kaṅkhati vicikicchati, aparante kaṅkhati	90	
PA_ds_2.3.2:90.2_2	vicikicchati, pubbantāparante kaṅkhati vicikicchati, idappaccayatā paṭiccasamuppannesu	90	
PA_ds_2.3.2:90.2_3	dhammesu kaṅkhati vicikicchati;	90	
PA_ds_2.3.2:90.3	yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā thambhitattaṁ cittassa manovilekho—	90	
PA_ds_2.3.2:90.4	idaṁ vuccati vicikicchāsaññojanaṁ.	90	
PA_ds_2.3.2:91.1	Tattha katamaṁ sīlabbataparāmāsasaññojanaṁ?	91	
PA_ds_2.3.2:91.2	Ito bahiddhā samaṇabrāhmaṇānaṁ sīlena suddhi vatena suddhi sīlabbatena suddhīti;	91	
PA_ds_2.3.2:91.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	91	
PA_ds_2.3.2:91.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	91	
PA_ds_2.3.2:91.3_2	titthāyatanaṁ vipariyāsaggāho—	91	
PA_ds_2.3.2:91.4	idaṁ vuccati sīlabbataparāmāsasaññojanaṁ.	91	
PA_ds_2.3.2:92.1	Tattha katamaṁ bhavarāgasaññojanaṁ?	92	
PA_ds_2.3.2:92.2	Yo bhavesu bhavachando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṁ—	92	
PA_ds_2.3.2:92.3	idaṁ vuccati bhavarāgasaññojanaṁ.	92	
PA_ds_2.3.2:93.1	Tattha katamaṁ issāsaññojanaṁ?	93	
PA_ds_2.3.2:93.2	Yā paralābhasakkāragarukāramānanavandanapūjanāsu issā issāyanā issāyitattaṁ usūyā usūyanā usūyitattaṁ—	93	
PA_ds_2.3.2:93.3	idaṁ vuccati issāsaññojanaṁ.	93	
PA_ds_2.3.2:94.1	Tattha katamaṁ macchariyasaññojanaṁ?	94	
PA_ds_2.3.2:94.2	Pañca macchariyāni—	94	
PA_ds_2.3.2:94.3	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	94	
PA_ds_2.3.2:94.4	Yaṁ evarūpaṁ maccheraṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	94	
PA_ds_2.3.2:94.5	idaṁ vuccati macchariyasaññojanaṁ.	94	
PA_ds_2.3.2:95.1	Tattha katamaṁ avijjāsaññojanaṁ?	95	
PA_ds_2.3.2:95.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	95	
PA_ds_2.3.2:95.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	95	
PA_ds_2.3.2:95.2_2	idappaccayatā paṭiccasamuppannesu dhammesu aññāṇaṁ;	95	
PA_ds_2.3.2:95.3_0	yaṁ evarūpaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhanā	95	
PA_ds_2.3.2:95.3_1	apariyogāhanā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ	95	
PA_ds_2.3.2:95.3_2	moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ	95	
PA_ds_2.3.2:95.3_3	avijjālaṅgī moho akusalamūlaṁ—	95	
PA_ds_2.3.2:95.4	idaṁ vuccati avijjāsaññojanaṁ.	95	
PA_ds_2.3.2:96.1	Ime dhammā saññojanā.	96	
PA_ds_2.3.2:97.1	Katame dhammā no saññojanā?	97	
PA_ds_2.3.2:97.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	97	
PA_ds_2.3.2:97.3	vedanākkhandho …pe… viññāṇakkhandho;	97	
PA_ds_2.3.2:97.4	sabbañca rūpaṁ, asaṅkhatā ca dhātu—	97	
PA_ds_2.3.2:97.5	ime dhammā no saññojanā.	97	
PA_ds_2.3.2:98.0	2.3.2.4.2. Saññojaniyaduka	98	
PA_ds_2.3.2:98.1	Katame dhammā saññojaniyā?	98	
PA_ds_2.3.2:98.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	98	
PA_ds_2.3.2:98.3	rūpakkhandho …pe… viññāṇakkhandho—	98	
PA_ds_2.3.2:98.4	ime dhammā saññojaniyā.	98	
PA_ds_2.3.2:99.1	Katame dhammā asaññojaniyā?	99	
PA_ds_2.3.2:99.2	Apariyāpannā maggā ca, maggaphalāni ca, asaṅkhatā ca dhātu—	99	
PA_ds_2.3.2:99.3	ime dhammā asaññojaniyā.	99	
PA_ds_2.3.2:100.0	2.3.2.4.3. Saññojanasampayuttaduka	100	
PA_ds_2.3.2:100.1	Katame dhammā saññojanasampayuttā?	100	
PA_ds_2.3.2:100.2	Tehi dhammehi ye dhammā sampayuttā vedanākkhandho …pe… viññāṇakkhandho—	100	
PA_ds_2.3.2:100.3	ime dhammā saññojanasampayuttā.	100	
PA_ds_2.3.2:101.1	Katame dhammā saññojanavippayuttā?	101	
PA_ds_2.3.2:101.2	Tehi dhammehi ye dhammā vippayuttā vedanākkhandho …pe… viññāṇakkhandho;	101	
PA_ds_2.3.2:101.3	sabbañca rūpaṁ, asaṅkhatā ca dhātu—	101	
PA_ds_2.3.2:101.4	ime dhammā saññojanavippayuttā.	101	
PA_ds_2.3.2:102.0	2.3.2.4.4. Saññojanasaññojaniyaduka	102	
PA_ds_2.3.2:102.1	Katame dhammā saññojanā ceva saññojaniyā ca?	102	
PA_ds_2.3.2:102.2	Tāneva saññojanāni saññojanā ceva saññojaniyā ca.	102	
PA_ds_2.3.2:103.1	Katame dhammā saññojaniyā ceva no ca saññojanā?	103	
PA_ds_2.3.2:103.2	Tehi dhammehi ye dhammā saññojaniyā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	103	
PA_ds_2.3.2:103.3	rūpakkhandho …pe… viññāṇakkhandho—	103	
PA_ds_2.3.2:103.4	ime dhammā saññojaniyā ceva no ca saññojanā.	103	
PA_ds_2.3.2:104.0	2.3.2.4.5. Saññojanasaññojanasampayuttaduka	104	
PA_ds_2.3.2:104.1	Katame dhammā saññojanā ceva saññojanasampayuttā ca?	104	
PA_ds_2.3.2:104.2_0	Kāmarāgasaññojanaṁ avijjāsaññojanena saññojanañceva saññojanasampayuttañca, avijjāsaññojanaṁ	104	
PA_ds_2.3.2:104.2_1	kāmarāgasaññojanena saññojanañceva saññojanasampayuttañca, paṭighasaññojanaṁ avijjāsaññojanena	104	
PA_ds_2.3.2:104.2_2	saññojanañceva saññojanasampayuttañca, avijjāsaññojanaṁ paṭighasaññojanena saññojanañceva	104	
PA_ds_2.3.2:104.2_3	saññojanasampayuttañca, mānasaññojanaṁ avijjāsaññojanena saññojanañceva saññojanasampayuttañca,	104	
PA_ds_2.3.2:104.2_4	avijjāsaññojanaṁ mānasaññojanena saññojanañceva saññojanasampayuttañca, diṭṭhisaññojanaṁ	104	
PA_ds_2.3.2:104.2_5	avijjāsaññojanena saññojanañceva saññojanasampayuttañca, avijjāsaññojanaṁ diṭṭhisaññojanena	104	
PA_ds_2.3.2:104.2_6	saññojanañceva saññojanasampayuttañca, vicikicchāsaññojanaṁ avijjāsaññojanena saññojanañceva	104	
PA_ds_2.3.2:104.2_7	saññojanasampayuttañca, avijjāsaññojanaṁ vicikicchāsaññojanena saññojanañceva saññojanasampayuttañca,	104	
PA_ds_2.3.2:104.2_8	sīlabbataparāmāsasaññojanaṁ avijjāsaññojanena saññojanañceva saññojanasampayuttañca,	104	
PA_ds_2.3.2:104.2_9	avijjāsaññojanaṁ sīlabbataparāmāsasaññojanena saññojanañceva saññojanasampayuttañca,	104	
PA_ds_2.3.2:104.2_10	bhavarāgasaññojanaṁ avijjāsaññojanena saññojanañceva saññojanasampayuttañca, avijjāsaññojanaṁ	104	
PA_ds_2.3.2:104.2_11	bhavarāgasaññojanena saññojanañceva saññojanasampayuttañca, issāsaññojanaṁ avijjāsaññojanena	104	
PA_ds_2.3.2:104.2_12	saññojanañceva saññojanasampayuttañca, avijjāsaññojanaṁ issāsaññojanena saññojanañceva	104	
PA_ds_2.3.2:104.2_13	saññojanasampayuttañca, macchariyasaññojanaṁ avijjāsaññojanena saññojanañceva saññojanasampayuttañca,	104	
PA_ds_2.3.2:104.2_14	avijjāsaññojanaṁ macchariyasaññojanena saññojanañceva saññojanasampayuttañca—	104	
PA_ds_2.3.2:104.3	ime dhammā saññojanā ceva saññojanasampayuttā ca.	104	
PA_ds_2.3.2:105.1	Katame dhammā saññojanasampayuttā ceva no ca saññojanā?	105	
PA_ds_2.3.2:105.2	Tehi dhammehi ye dhammā sampayuttā, te dhamme ṭhapetvā vedanākkhandho …pe… viññāṇakkhandho—	105	
PA_ds_2.3.2:105.3	ime dhammā saññojanasampayuttā ceva no ca saññojanā.	105	
PA_ds_2.3.2:106.0	2.3.2.4.6. Saññojanavippayuttasaññojaniyaduka	106	
PA_ds_2.3.2:106.1	Katame dhammā saññojanavippayuttā saññojaniyā?	106	
PA_ds_2.3.2:106.2	Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā;	106	
PA_ds_2.3.2:106.3	rūpakkhandho …pe… viññāṇakkhandho—	106	
PA_ds_2.3.2:106.4	ime dhammā saññojanavippayuttā saññojaniyā.	106	
PA_ds_2.3.2:107.1	Katame dhammā saññojanavippayuttā asaññojaniyā?	107	
PA_ds_2.3.2:107.2	Apariyāpannā maggā ca, maggaphalāni ca, asaṅkhatā ca dhātu—	107	
PA_ds_2.3.2:107.3	ime dhammā saññojanavippayuttā asaññojaniyā.	107	
PA_ds_2.3.2:108.0.1	2.3.2.5. Ganthagocchaka	108	
PA_ds_2.3.2:108.0.2	2.3.2.5.1. Ganthaduka	108	
PA_ds_2.3.2:108.1	Katame dhammā ganthā?	108	
PA_ds_2.3.2:108.2	Cattāro ganthā—	108	
PA_ds_2.3.2:108.3	abhijjhākāyagantho, byāpādo kāyagantho, sīlabbataparāmāso kāyagantho, idaṁ saccābhiniveso kāyagantho.	108	
PA_ds_2.3.2:109.1	Tattha katamo abhijjhākāyagantho?	109	
PA_ds_2.3.2:109.2_0	Yo rāgo sārāgo anunayo anurodho nandī nandīrāgo cittassa sārāgo icchā mucchā ajjhosānaṁ	109	
PA_ds_2.3.2:109.2_1	gedho paligedho saṅgo paṅko ejā māyā janikā sañjananī sibbinī jālinī saritā visattikā	109	
PA_ds_2.3.2:109.2_2	suttaṁ visaṭā āyūhinī dutiyā paṇidhi bhavanetti vanaṁ vanatho santhavo sineho apekkhā	109	
PA_ds_2.3.2:109.2_3	paṭibandhu āsā āsisanā āsisitattaṁ rūpāsā saddāsā gandhāsā rasāsā phoṭṭhabbāsā lābhāsā	109	
PA_ds_2.3.2:109.2_4	dhanāsā puttāsā jīvitāsā jappā pajappā abhijappā jappā jappanā jappitattaṁ loluppaṁ	109	
PA_ds_2.3.2:109.2_5	loluppāyanā loluppāyitattaṁ pucchañjikatā sādhukamyatā adhammarāgo visamalobho nikanti	109	
PA_ds_2.3.2:109.2_6	nikāmanā patthanā pihanā sampatthanā kāmataṇhā bhavataṇhā vibhavataṇhā rūpataṇhā	109	
PA_ds_2.3.2:109.2_7	arūpataṇhā nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā	109	
PA_ds_2.3.2:109.2_8	dhammataṇhā ogho yogo gantho upādānaṁ āvaraṇaṁ nīvaraṇaṁ chādanaṁ bandhanaṁ upakkileso	109	
PA_ds_2.3.2:109.2_9	anusayo pariyuṭṭhānaṁ latā vevicchaṁ dukkhamūlaṁ dukkhanidānaṁ dukkhappabhavo mārapāso	109	
PA_ds_2.3.2:109.2_10	mārabaḷisaṁ māravisayo taṇhānadī taṇhājālaṁ taṇhāgaddulaṁ taṇhāsamuddo abhijjhā lobho akusalamūlaṁ—	109	
PA_ds_2.3.2:109.3	ayaṁ vuccati abhijjhākāyagantho.	109	
PA_ds_2.3.2:110.1	Tattha katamo byāpādo kāyagantho?	110	
PA_ds_2.3.2:110.2	Anatthaṁ me acarīti āghāto jāyati, anatthaṁ me caratīti āghāto jāyati, anatthaṁ me carissatīti āghāto jāyati, piyassa me manāpassa anatthaṁ acari …pe… anatthaṁ carati …pe…	110	
PA_ds_2.3.2:110.3	anatthaṁ carissatīti āghāto jāyati, appiyassa me amanāpassa atthaṁ acari …pe…	110	
PA_ds_2.3.2:110.4	atthaṁ carati …pe…	110	
PA_ds_2.3.2:110.5	atthaṁ carissatīti āghāto jāyati, aṭṭhāne vā pana āghāto jāyati.	110	
PA_ds_2.3.2:110.6_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	110	
PA_ds_2.3.2:110.6_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	110	
PA_ds_2.3.2:110.6_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	110	
PA_ds_2.3.2:110.6_3	anattamanatā cittassa—	110	
PA_ds_2.3.2:110.7	ayaṁ vuccati byāpādo kāyagantho.	110	
PA_ds_2.3.2:111.1	Tattha katamo sīlabbataparāmāso kāyagantho?	111	
PA_ds_2.3.2:111.2	Ito bahiddhā samaṇabrāhmaṇānaṁ sīlena suddhi, vatena suddhi, sīlabbatena suddhīti;	111	
PA_ds_2.3.2:111.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	111	
PA_ds_2.3.2:111.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	111	
PA_ds_2.3.2:111.3_2	titthāyatanaṁ vipariyāsaggāho—	111	
PA_ds_2.3.2:111.4	ayaṁ vuccati sīlabbataparāmāso kāyagantho.	111	
PA_ds_2.3.2:112.1	Tattha katamo idaṁsaccābhiniveso kāyagantho?	112	
PA_ds_2.3.2:112.2	Sassato loko, idameva saccaṁ moghamaññanti vā;	112	
PA_ds_2.3.2:112.3	asassato loko, idameva saccaṁ moghamaññanti vā;	112	
PA_ds_2.3.2:112.4	antavā loko, idameva saccaṁ moghamaññanti vā;	112	
PA_ds_2.3.2:112.5	anantavā loko, idameva saccaṁ moghamaññanti vā;	112	
PA_ds_2.3.2:112.6	taṁ jīvaṁ taṁ sarīraṁ, idameva saccaṁ moghamaññanti vā;	112	
PA_ds_2.3.2:112.7	aññaṁ jīvaṁ aññaṁ sarīraṁ, idameva saccaṁ moghamaññanti vā;	112	
PA_ds_2.3.2:112.8	hoti tathāgato paraṁ maraṇā, idameva saccaṁ moghamaññanti vā;	112	
PA_ds_2.3.2:112.9	na hoti tathāgato paraṁ maraṇā, idameva saccaṁ moghamaññanti vā;	112	
PA_ds_2.3.2:112.10	hoti ca na ca hoti tathāgato paraṁ maraṇā, idameva saccaṁ moghamaññanti vā;	112	
PA_ds_2.3.2:112.11	neva hoti na na hoti tathāgato paraṁ maraṇā, idameva saccaṁ moghamaññanti vā;	112	
PA_ds_2.3.2:112.12_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	112	
PA_ds_2.3.2:112.12_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	112	
PA_ds_2.3.2:112.12_2	titthāyatanaṁ vipariyāsaggāho—	112	
PA_ds_2.3.2:112.13	ayaṁ vuccati idaṁsaccābhiniveso kāyagantho.	112	
PA_ds_2.3.2:112.14	Ṭhapetvā sīlabbataparāmāsaṁ kāyaganthaṁ sabbāpi micchādiṭṭhi idaṁsaccābhiniveso kāyagantho.	112	
PA_ds_2.3.2:113.1	Ime dhammā ganthā.	113	
PA_ds_2.3.2:114.1	Katame dhammā no ganthā?	114	
PA_ds_2.3.2:114.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	114	
PA_ds_2.3.2:114.3	vedanākkhandho …pe… viññāṇakkhandho;	114	
PA_ds_2.3.2:114.4	sabbañca rūpaṁ, asaṅkhatā ca dhātu—	114	
PA_ds_2.3.2:114.5	ime dhammā no ganthā.	114	
PA_ds_2.3.2:115.0	2.3.2.5.2. Ganthaniyaduka	115	
PA_ds_2.3.2:115.1	Katame dhammā ganthaniyā?	115	
PA_ds_2.3.2:115.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	115	
PA_ds_2.3.2:115.3	rūpakkhandho …pe… viññāṇakkhandho—	115	
PA_ds_2.3.2:115.4	ime dhammā ganthaniyā.	115	
PA_ds_2.3.2:116.1	Katame dhammā aganthaniyā?	116	
PA_ds_2.3.2:116.2	Apariyāpannā maggā ca, maggaphalāni ca, asaṅkhatā ca dhātu—	116	
PA_ds_2.3.2:116.3	ime dhammā aganthaniyā.	116	
PA_ds_2.3.2:117.0	2.3.2.5.3. Ganthasampayuttaduka	117	
PA_ds_2.3.2:117.1	Katame dhammā ganthasampayuttā?	117	
PA_ds_2.3.2:117.2	Tehi dhammehi ye dhammā sampayuttā vedanākkhandho …pe… viññāṇakkhandho—	117	
PA_ds_2.3.2:117.3	ime dhammā ganthasampayuttā.	117	
PA_ds_2.3.2:118.1	Katame dhammā ganthavippayuttā?	118	
PA_ds_2.3.2:118.2	Tehi dhammehi ye dhammā vippayuttā vedanākkhandho …pe… viññāṇakkhandho, sabbañca rūpaṁ asaṅkhatā ca dhātu—	118	
PA_ds_2.3.2:118.3	ime dhammā ganthavippayuttā.	118	
PA_ds_2.3.2:119.0	2.3.2.5.4. Ganthaganthaniyaduka	119	
PA_ds_2.3.2:119.1	Katame dhammā ganthā ceva ganthaniyā ca?	119	
PA_ds_2.3.2:119.2	Teva ganthā ganthā ceva ganthaniyā ca.	119	
PA_ds_2.3.2:120.1	Katame dhammā ganthaniyā ceva no ca ganthā?	120	
PA_ds_2.3.2:120.2	Tehi dhammehi ye dhammā ganthaniyā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	120	
PA_ds_2.3.2:120.3	rūpakkhandho …pe… viññāṇakkhandho—	120	
PA_ds_2.3.2:120.4	ime dhammā ganthaniyā ceva no ca ganthā.	120	
PA_ds_2.3.2:121.0	2.3.2.5.5. Ganthaganthasampayuttaduka	121	
PA_ds_2.3.2:121.1	Katame dhammā ganthā ceva ganthasampayuttā ca?	121	
PA_ds_2.3.2:121.2_0	Sīlabbataparāmāso kāyagantho abhijjhākāyaganthena gantho ceva ganthasampayutto ca,	121	
PA_ds_2.3.2:121.2_1	abhijjhākāyagantho sīlabbataparāmāsena kāyaganthena gantho ceva ganthasampayutto	121	
PA_ds_2.3.2:121.2_2	ca, idaṁsaccābhiniveso kāyagantho abhijjhākāyaganthena gantho ceva ganthasampayutto	121	
PA_ds_2.3.2:121.2_3	ca, abhijjhākāyagantho idaṁsaccābhinivesena kāyaganthena gantho ceva ganthasampayutto ca—	121	
PA_ds_2.3.2:121.3	ime dhammā ganthā ceva ganthasampayuttā ca.	121	
PA_ds_2.3.2:122.1	Katame dhammā ganthasampayuttā ceva no ca ganthā?	122	
PA_ds_2.3.2:122.2	Tehi dhammehi ye dhammā sampayuttā, te dhamme ṭhapetvā vedanākkhandho …pe… viññāṇakkhandho—	122	
PA_ds_2.3.2:122.3	ime dhammā ganthasampayuttā ceva no ca ganthā.	122	
PA_ds_2.3.2:123.0	2.3.2.5.6. Ganthavippayuttaganthaniyaduka	123	
PA_ds_2.3.2:123.1	Katame dhammā ganthavippayuttā ganthaniyā?	123	
PA_ds_2.3.2:123.2	Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā;	123	
PA_ds_2.3.2:123.3	rūpakkhandho …pe… viññāṇakkhandho—	123	
PA_ds_2.3.2:123.4	ime dhammā ganthavippayuttā ganthaniyā.	123	
PA_ds_2.3.2:124.1	Katame dhammā ganthavippayuttā aganthaniyā?	124	
PA_ds_2.3.2:124.2	Apariyāpannā maggā ca, maggaphalāni ca, asaṅkhatā ca dhātu—	124	
PA_ds_2.3.2:124.3	ime dhammā ganthavippayuttā aganthaniyā.	124	
PA_ds_2.3.2:125.0	2.3.2.6. Oghagocchaka	125	
PA_ds_2.3.2:125.1	Katame dhammā oghā?	125	
PA_ds_2.3.2:125.2	(Cattāro oghā) …pe…	125	
PA_ds_2.3.2:125.3	(ime dhammā oghavippayuttā oghaniyā.)	125	
PA_ds_2.3.2:126.0	2.3.2.7. Yogagocchaka	126	
PA_ds_2.3.2:126.1	Katame dhammā yogā?	126	
PA_ds_2.3.2:126.2	(Cattāro yogā) …pe…	126	
PA_ds_2.3.2:126.3	(ime dhammā yogavippayuttā yoganiyā.)	126	
PA_ds_2.3.2:127.0.1	2.3.2.8. Nīvaraṇagocchaka	127	
PA_ds_2.3.2:127.0.2	2.3.2.8.1. Nīvaraṇaduka	127	
PA_ds_2.3.2:127.1	Katame dhammā nīvaraṇā?	127	
PA_ds_2.3.2:127.2	Cha nīvaraṇā—	127	
PA_ds_2.3.2:127.3	kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ, avijjānīvaraṇaṁ.	127	
PA_ds_2.3.2:128.1	Tattha katamaṁ kāmacchandanīvaraṇaṁ?	128	
PA_ds_2.3.2:128.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	128	
PA_ds_2.3.2:128.3	idaṁ vuccati kāmacchandanīvaraṇaṁ.	128	
PA_ds_2.3.2:129.1	Tattha katamaṁ byāpādanīvaraṇaṁ?	129	
PA_ds_2.3.2:129.2	Anatthaṁ me acarīti āghāto jāyati, anatthaṁ me caratīti āghāto jāyati;	129	
PA_ds_2.3.2:129.3	anatthaṁ me carissatīti āghāto jāyati;	129	
PA_ds_2.3.2:129.4	piyassa me manāpassa anatthaṁ acari …pe… anatthaṁ carati …pe…	129	
PA_ds_2.3.2:129.5	anatthaṁ carissatīti āghāto jāyati, appiyassa me amanāpassa atthaṁ acari …pe…	129	
PA_ds_2.3.2:129.6	atthaṁ carati …pe…	129	
PA_ds_2.3.2:129.7	atthaṁ carissatīti āghāto jāyati, aṭṭhāne vā pana āghāto jāyati.	129	
PA_ds_2.3.2:129.8_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	129	
PA_ds_2.3.2:129.8_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	129	
PA_ds_2.3.2:129.8_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	129	
PA_ds_2.3.2:129.8_3	anattamanatā cittassa—	129	
PA_ds_2.3.2:129.9	idaṁ vuccati byāpādanīvaraṇaṁ.	129	
PA_ds_2.3.2:130.1	Tattha katamaṁ thinamiddhanīvaraṇaṁ?	130	
PA_ds_2.3.2:130.2	Atthi thinaṁ, atthi middhaṁ.	130	
PA_ds_2.3.2:131.1	Tattha katamaṁ thinaṁ?	131	
PA_ds_2.3.2:131.2	Yā cittassa akallatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—	131	
PA_ds_2.3.2:131.3	idaṁ vuccati thinaṁ.	131	
PA_ds_2.3.2:132.1	Tattha katamaṁ middhaṁ?	132	
PA_ds_2.3.2:132.2	Yā kāyassa akallatā akammaññatā onāho pariyonāho antosamorodho middhaṁ soppaṁ pacalāyikā soppaṁ supanā supitattaṁ—	132	
PA_ds_2.3.2:132.3	idaṁ vuccati middhaṁ.	132	
PA_ds_2.3.2:132.4	Iti idañca thinaṁ, idañca middhaṁ—	132	
PA_ds_2.3.2:132.5	idaṁ vuccati thinamiddhanīvaraṇaṁ.	132	
PA_ds_2.3.2:133.1	Tattha katamaṁ uddhaccakukkuccanīvaraṇaṁ?	133	
PA_ds_2.3.2:133.2	Atthi uddhaccaṁ, atthi kukkuccaṁ.	133	
PA_ds_2.3.2:134.1	Tattha katamaṁ uddhaccaṁ?	134	
PA_ds_2.3.2:134.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	134	
PA_ds_2.3.2:134.3	idaṁ vuccati uddhaccaṁ.	134	
PA_ds_2.3.2:135.1	Tattha katamaṁ kukkuccaṁ?	135	
PA_ds_2.3.2:135.2	Akappiye kappiyasaññitā, kappiye akappiyasaññitā, avajje vajjasaññitā, vajje avajjasaññitā.	135	
PA_ds_2.3.2:135.3	Yaṁ evarūpaṁ kukkuccaṁ kukkuccāyanā kukkuccāyitattaṁ cetaso vippaṭisāro manovilekho—	135	
PA_ds_2.3.2:135.4	idaṁ vuccati kukkuccaṁ.	135	
PA_ds_2.3.2:135.5	Iti idañca uddhaccaṁ, idañca kukkuccaṁ—	135	
PA_ds_2.3.2:135.6	idaṁ vuccati uddhaccakukkuccanīvaraṇaṁ.	135	
PA_ds_2.3.2:136.1	Tattha katamaṁ vicikicchānīvaraṇaṁ?	136	
PA_ds_2.3.2:136.2_0	Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati,	136	
PA_ds_2.3.2:136.2_1	sikkhāya kaṅkhati vicikicchati, pubbante kaṅkhati vicikicchati, aparante kaṅkhati	136	
PA_ds_2.3.2:136.2_2	vicikicchati, pubbantāparante kaṅkhati vicikicchati, idappaccayatā paṭiccasamuppannesu	136	
PA_ds_2.3.2:136.2_3	dhammesu kaṅkhati vicikicchati.	136	
PA_ds_2.3.2:136.3	Yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā thambhitattaṁ cittassa manovilekho—	136	
PA_ds_2.3.2:136.4	idaṁ vuccati vicikicchānīvaraṇaṁ.	136	
PA_ds_2.3.2:137.1	Tattha katamaṁ avijjānīvaraṇaṁ?	137	
PA_ds_2.3.2:137.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	137	
PA_ds_2.3.2:137.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	137	
PA_ds_2.3.2:137.2_2	idappaccayatā paṭiccasamuppannesu dhammesu aññāṇaṁ;	137	
PA_ds_2.3.2:137.3_0	yaṁ evarūpaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhanā	137	
PA_ds_2.3.2:137.3_1	apariyogāhanā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ	137	
PA_ds_2.3.2:137.3_2	moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ	137	
PA_ds_2.3.2:137.3_3	avijjālaṅgī moho akusalamūlaṁ—	137	
PA_ds_2.3.2:137.4	idaṁ vuccati avijjānīvaraṇaṁ.	137	
PA_ds_2.3.2:138.1	Ime dhammā nīvaraṇā.	138	
PA_ds_2.3.2:139.1	Katame dhammā no nīvaraṇā?	139	
PA_ds_2.3.2:139.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	139	
PA_ds_2.3.2:139.3	vedanākkhandho …pe… viññāṇakkhandho;	139	
PA_ds_2.3.2:139.4	sabbañca rūpaṁ, asaṅkhatā ca dhātu—	139	
PA_ds_2.3.2:139.5	ime dhammā no nīvaraṇā.	139	
PA_ds_2.3.2:140.0	2.3.2.8.2. Nīvaraṇiyaduka	140	
PA_ds_2.3.2:140.1	Katame dhammā nīvaraṇiyā?	140	
PA_ds_2.3.2:140.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	140	
PA_ds_2.3.2:140.3	rūpakkhandho …pe… viññāṇakkhandho—	140	
PA_ds_2.3.2:140.4	ime dhammā nīvaraṇiyā.	140	
PA_ds_2.3.2:141.1	Katame dhammā anīvaraṇiyā?	141	
PA_ds_2.3.2:141.2	Apariyāpannā maggā ca, maggaphalāni ca, asaṅkhatā ca dhātu—	141	
PA_ds_2.3.2:141.3	ime dhammā anīvaraṇiyā.	141	
PA_ds_2.3.2:142.0	2.3.2.8.3. Nīvaraṇasampayuttaduka	142	
PA_ds_2.3.2:142.1	Katame dhammā nīvaraṇasampayuttā?	142	
PA_ds_2.3.2:142.2	Tehi dhammehi ye dhammā sampayuttā vedanākkhandho …pe… viññāṇakkhandho—	142	
PA_ds_2.3.2:142.3	ime dhammā nīvaraṇasampayuttā.	142	
PA_ds_2.3.2:143.1	Katame dhammā nīvaraṇavippayuttā?	143	
PA_ds_2.3.2:143.2	Tehi dhammehi ye dhammā vippayuttā vedanākkhandho …pe… viññāṇakkhandho;	143	
PA_ds_2.3.2:143.3	sabbañca rūpaṁ, asaṅkhatā ca dhātu—	143	
PA_ds_2.3.2:143.4	ime dhammā nīvaraṇavippayuttā.	143	
PA_ds_2.3.2:144.0	2.3.2.8.4. Nīvaraṇanīvaraṇiyaduka	144	
PA_ds_2.3.2:144.1	Katame dhammā nīvaraṇā ceva nīvaraṇiyā ca?	144	
PA_ds_2.3.2:144.2	Tāneva nīvaraṇāni nīvaraṇā ceva nīvaraṇiyā ca.	144	
PA_ds_2.3.2:145.1	Katame dhammā nīvaraṇiyā ceva no ca nīvaraṇā?	145	
PA_ds_2.3.2:145.2	Tehi dhammehi ye dhammā nīvaraṇiyā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	145	
PA_ds_2.3.2:145.3	rūpakkhandho …pe… viññāṇakkhandho—	145	
PA_ds_2.3.2:145.4	ime dhammā nīvaraṇiyā ceva no ca nīvaraṇā.	145	
PA_ds_2.3.2:146.0	2.3.2.8.5. Nīvaraṇanīvaraṇasampayuttaduka	146	
PA_ds_2.3.2:146.1	Katame dhammā nīvaraṇā ceva nīvaraṇasampayuttā ca?	146	
PA_ds_2.3.2:146.2_0	Kāmacchandanīvaraṇaṁ avijjānīvaraṇena nīvaraṇañceva nīvaraṇasampayuttañca, avijjānīvaraṇaṁ	146	
PA_ds_2.3.2:146.2_1	kāmacchandanīvaraṇena nīvaraṇañceva nīvaraṇasampayuttañca, byāpādanīvaraṇaṁ avijjānīvaraṇena	146	
PA_ds_2.3.2:146.2_2	nīvaraṇañceva nīvaraṇasampayuttañca, avijjānīvaraṇaṁ byāpādanīvaraṇena nīvaraṇañceva	146	
PA_ds_2.3.2:146.2_3	nīvaraṇasampayuttañca, thinamiddhanīvaraṇaṁ avijjānīvaraṇena nīvaraṇañceva nīvaraṇasampayuttañca,	146	
PA_ds_2.3.2:146.2_4	avijjānīvaraṇaṁ thinamiddhanīvaraṇena nīvaraṇañceva nīvaraṇasampayuttañca, uddhaccanīvaraṇaṁ	146	
PA_ds_2.3.2:146.2_5	avijjānīvaraṇena nīvaraṇañceva nīvaraṇasampayuttañca, avijjānīvaraṇaṁ uddhaccanīvaraṇena	146	
PA_ds_2.3.2:146.2_6	nīvaraṇañceva nīvaraṇasampayuttañca, kukkuccanīvaraṇaṁ avijjānīvaraṇena nīvaraṇañceva	146	
PA_ds_2.3.2:146.2_7	nīvaraṇasampayuttañca, avijjānīvaraṇaṁ kukkuccanīvaraṇena nīvaraṇañceva nīvaraṇasampayuttañca,	146	
PA_ds_2.3.2:146.2_8	vicikicchānīvaraṇaṁ avijjānīvaraṇena nīvaraṇañceva nīvaraṇasampayuttañca, avijjānīvaraṇaṁ	146	
PA_ds_2.3.2:146.2_9	vicikicchānīvaraṇena nīvaraṇañceva nīvaraṇasampayuttañca, kāmacchandanīvaraṇaṁ uddhaccanīvaraṇena	146	
PA_ds_2.3.2:146.2_10	nīvaraṇañceva nīvaraṇasampayuttañca, uddhaccanīvaraṇaṁ kāmacchandanīvaraṇena nīvaraṇañceva	146	
PA_ds_2.3.2:146.2_11	nīvaraṇasampayuttañca, byāpādanīvaraṇaṁ uddhaccanīvaraṇena nīvaraṇañceva nīvaraṇasampayuttañca,	146	
PA_ds_2.3.2:146.2_12	uddhaccanīvaraṇaṁ byāpādanīvaraṇena nīvaraṇañceva nīvaraṇasampayuttañca, thinamiddhanīvaraṇaṁ	146	
PA_ds_2.3.2:146.2_13	uddhaccanīvaraṇena nīvaraṇañceva nīvaraṇasampayuttañca, uddhaccanīvaraṇaṁ thinamiddhanīvaraṇena	146	
PA_ds_2.3.2:146.2_14	nīvaraṇañceva nīvaraṇasampayuttañca, kukkuccanīvaraṇaṁ uddhaccanīvaraṇena nīvaraṇañceva	146	
PA_ds_2.3.2:146.2_15	nīvaraṇasampayuttañca, uddhaccanīvaraṇaṁ kukkuccanīvaraṇena nīvaraṇañceva nīvaraṇasampayuttañca,	146	
PA_ds_2.3.2:146.2_16	vicikicchānīvaraṇaṁ uddhaccanīvaraṇena nīvaraṇañceva nīvaraṇasampayuttañca, uddhaccanīvaraṇaṁ	146	
PA_ds_2.3.2:146.2_17	vicikicchānīvaraṇena nīvaraṇañceva nīvaraṇasampayuttañca, avijjānīvaraṇaṁ uddhaccanīvaraṇena	146	
PA_ds_2.3.2:146.2_18	nīvaraṇañceva nīvaraṇasampayuttañca, uddhaccanīvaraṇaṁ avijjānīvaraṇena nīvaraṇañceva	146	
PA_ds_2.3.2:146.2_19	nīvaraṇasampayuttañca—	146	
PA_ds_2.3.2:146.3	ime dhammā nīvaraṇā ceva nīvaraṇasampayuttā ca.	146	
PA_ds_2.3.2:147.1	Katame dhammā nīvaraṇasampayuttā ceva no ca nīvaraṇā?	147	
PA_ds_2.3.2:147.2	Tehi dhammehi ye dhammā sampayuttā, te dhamme ṭhapetvā vedanākkhandho …pe… viññāṇakkhandho—	147	
PA_ds_2.3.2:147.3	ime dhammā nīvaraṇasampayuttā ceva no ca nīvaraṇā.	147	
PA_ds_2.3.2:148.0	2.3.2.8.6. Nīvaraṇavippayuttanīvaraṇiyaduka	148	
PA_ds_2.3.2:148.1	Katame dhammā nīvaraṇavippayuttā nīvaraṇiyā?	148	
PA_ds_2.3.2:148.2	Tehi dhammehi ye dhammā vippayuttā sāsavā kusalābyākatā dhammā kāmāvacarā, rūpāvacarā, arūpāvacarā;	148	
PA_ds_2.3.2:148.3	rūpakkhandho …pe… viññāṇakkhandho—	148	
PA_ds_2.3.2:148.4	ime dhammā nīvaraṇavippayuttā nīvaraṇiyā.	148	
PA_ds_2.3.2:149.1	Katame dhammā nīvaraṇavippayuttā anīvaraṇiyā?	149	
PA_ds_2.3.2:149.2	Apariyāpannā maggā ca, maggaphalāni ca, asaṅkhatā ca dhātu—	149	
PA_ds_2.3.2:149.3	ime dhammā nīvaraṇavippayuttā anīvaraṇiyā.	149	
PA_ds_2.3.2:150.0.1	2.3.2.9. Parāmāsagocchaka	150	
PA_ds_2.3.2:150.0.2	2.3.2.9.1. Parāmāsaduka	150	
PA_ds_2.3.2:150.1	Katame dhammā parāmāsā?	150	
PA_ds_2.3.2:150.2	Diṭṭhiparāmāso.	150	
PA_ds_2.3.2:151.1	Tattha katamo diṭṭhiparāmāso?	151	
PA_ds_2.3.2:151.2_0	Sassato lokoti vā, asassato lokoti vā, antavā lokoti vā, anantavā lokoti vā, taṁ	151	
PA_ds_2.3.2:151.2_1	jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti	151	
PA_ds_2.3.2:151.2_2	vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti	151	
PA_ds_2.3.2:151.2_3	vā, neva hoti na na hoti tathāgato paraṁ maraṇāti vā;	151	
PA_ds_2.3.2:151.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	151	
PA_ds_2.3.2:151.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	151	
PA_ds_2.3.2:151.3_2	titthāyatanaṁ vipariyāsaggāho—	151	
PA_ds_2.3.2:151.4	ayaṁ vuccati diṭṭhiparāmāso.	151	
PA_ds_2.3.2:151.5	Sabbāpi micchādiṭṭhi diṭṭhiparāmāso.	151	
PA_ds_2.3.2:152.1	Ime dhammā parāmāsā.	152	
PA_ds_2.3.2:153.1	Katame dhammā no parāmāsā?	153	
PA_ds_2.3.2:153.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	153	
PA_ds_2.3.2:153.3	vedanākkhandho …pe… viññāṇakkhandho;	153	
PA_ds_2.3.2:153.4	sabbañca rūpaṁ, asaṅkhatā ca dhātu—	153	
PA_ds_2.3.2:153.5	ime dhammā no parāmāsā.	153	
PA_ds_2.3.2:154.0	2.3.2.9.2. Parāmaṭṭhaduka	154	
PA_ds_2.3.2:154.1	Katame dhammā parāmaṭṭhā?	154	
PA_ds_2.3.2:154.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	154	
PA_ds_2.3.2:154.3	rūpakkhandho …pe… viññāṇakkhandho—	154	
PA_ds_2.3.2:154.4	ime dhammā parāmaṭṭhā.	154	
PA_ds_2.3.2:155.1	Katame dhammā aparāmaṭṭhā?	155	
PA_ds_2.3.2:155.2	Apariyāpannā maggā ca, maggaphalāni ca, asaṅkhatā ca dhātu—	155	
PA_ds_2.3.2:155.3	ime dhammā aparāmaṭṭhā.	155	
PA_ds_2.3.2:156.0	2.3.2.9.3. Parāmāsasampayuttaduka	156	
PA_ds_2.3.2:156.1	Katame dhammā parāmāsasampayuttā?	156	
PA_ds_2.3.2:156.2	Tehi dhammehi ye dhammā sampayuttā vedanākkhandho …pe… viññāṇakkhandho—	156	
PA_ds_2.3.2:156.3	ime dhammā parāmāsasampayuttā.	156	
PA_ds_2.3.2:157.1	Katame dhammā parāmāsavippayuttā?	157	
PA_ds_2.3.2:157.2	Tehi dhammehi ye dhammā vippayuttā vedanākkhandho …pe… viññāṇakkhandho;	157	
PA_ds_2.3.2:157.3	sabbañca rūpaṁ, asaṅkhatā ca dhātu—	157	
PA_ds_2.3.2:157.4	ime dhammā parāmāsavippayuttā.	157	
PA_ds_2.3.2:158.0	2.3.2.9.4. Parāmāsaparāmaṭṭhaduka	158	
PA_ds_2.3.2:158.1	Katame dhammā parāmāsā ceva parāmaṭṭhā ca?	158	
PA_ds_2.3.2:158.2	Sveva parāmāso parāmāso ceva parāmaṭṭho ca.	158	
PA_ds_2.3.2:159.1	Katame dhammā parāmaṭṭhā ceva no ca parāmāsā?	159	
PA_ds_2.3.2:159.2	Tehi dhammehi ye dhammā parāmaṭṭhā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	159	
PA_ds_2.3.2:159.3	rūpakkhandho …pe… viññāṇakkhandho—	159	
PA_ds_2.3.2:159.4	ime dhammā parāmaṭṭhā ceva no ca parāmāsā.	159	
PA_ds_2.3.2:160.0	2.3.2.9.5. Parāmāsavippayuttaparāmaṭṭhaduka	160	
PA_ds_2.3.2:160.1	Katame dhammā parāmāsavippayuttā parāmaṭṭhā?	160	
PA_ds_2.3.2:160.2	Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā arūpāvacarā;	160	
PA_ds_2.3.2:160.3	rūpakkhandho …pe… viññāṇakkhandho—	160	
PA_ds_2.3.2:160.4	ime dhammā parāmāsavippayuttā parāmaṭṭhā.	160	
PA_ds_2.3.2:161.1	Katame dhammā parāmāsavippayuttā aparāmaṭṭhā?	161	
PA_ds_2.3.2:161.2	Apariyāpannā maggā ca, maggaphalāni ca, asaṅkhatā ca dhātu—	161	
PA_ds_2.3.2:161.3	ime dhammā parāmāsavippayuttā aparāmaṭṭhā.	161	
PA_ds_2.3.2:162.0.1	2.3.2.10. Mahantaraduka	162	
PA_ds_2.3.2:162.0.2	2.3.2.10.1. Sārammaṇaduka	162	
PA_ds_2.3.2:162.1	Katame dhammā sārammaṇā?	162	
PA_ds_2.3.2:162.2	Vedanākkhandho, saññākkhandho, saṅkhārakkhandho, viññāṇakkhandho—	162	
PA_ds_2.3.2:162.3	ime dhammā sārammaṇā.	162	
PA_ds_2.3.2:163.1	Katame dhammā anārammaṇā?	163	
PA_ds_2.3.2:163.2	Sabbañca rūpaṁ, asaṅkhatā ca dhātu—	163	
PA_ds_2.3.2:163.3	ime dhammā anārammaṇā.	163	
PA_ds_2.3.2:164.0	2.3.2.10.2. Cittaduka	164	
PA_ds_2.3.2:164.1	Katame dhammā cittā?	164	
PA_ds_2.3.2:164.2	Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—	164	
PA_ds_2.3.2:164.3	ime dhammā cittā.	164	
PA_ds_2.3.2:165.1	Katame dhammā no cittā?	165	
PA_ds_2.3.2:165.2	Vedanākkhandho, saññākkhandho, saṅkhārakkhandho, sabbañca rūpaṁ, asaṅkhatā ca dhātu—	165	
PA_ds_2.3.2:165.3	ime dhammā no cittā.	165	
PA_ds_2.3.2:166.0	2.3.2.10.3. Cetasikaduka	166	
PA_ds_2.3.2:166.1	Katame dhammā cetasikā?	166	
PA_ds_2.3.2:166.2	Vedanākkhandho, saññākkhandho, saṅkhārakkhandho—	166	
PA_ds_2.3.2:166.3	ime dhammā cetasikā.	166	
PA_ds_2.3.2:167.1	Katame dhammā acetasikā?	167	
PA_ds_2.3.2:167.2	Cittañca, sabbañca rūpaṁ, asaṅkhatā ca dhātu—	167	
PA_ds_2.3.2:167.3	ime dhammā acetasikā.	167	
PA_ds_2.3.2:168.0	2.3.2.10.4. Cittasampayuttaduka	168	
PA_ds_2.3.2:168.1	Katame dhammā cittasampayuttā?	168	
PA_ds_2.3.2:168.2	Vedanākkhandho, saññākkhandho, saṅkhārakkhandho—	168	
PA_ds_2.3.2:168.3	ime dhammā cittasampayuttā.	168	
PA_ds_2.3.2:169.1	Katame dhammā cittavippayuttā?	169	
PA_ds_2.3.2:169.2	Sabbañca rūpaṁ, asaṅkhatā ca dhātu—	169	
PA_ds_2.3.2:169.3	ime dhammā cittavippayuttā.	169	
PA_ds_2.3.2:169.4	Cittaṁ na vattabbaṁ—	169	
PA_ds_2.3.2:169.5	cittena sampayuttantipi, cittena vippayuttantipi.	169	
PA_ds_2.3.2:170.0	2.3.2.10.5. Cittasaṁsaṭṭhaduka	170	
PA_ds_2.3.2:170.1	Katame dhammā cittasaṁsaṭṭhā?	170	
PA_ds_2.3.2:170.2	Vedanākkhandho, saññākkhandho, saṅkhārakkhandho—	170	
PA_ds_2.3.2:170.3	ime dhammā cittasaṁsaṭṭhā.	170	
PA_ds_2.3.2:171.1	Katame dhammā cittavisaṁsaṭṭhā?	171	
PA_ds_2.3.2:171.2	Sabbañca rūpaṁ, asaṅkhatā ca dhātu—	171	
PA_ds_2.3.2:171.3	ime dhammā cittavisaṁsaṭṭhā.	171	
PA_ds_2.3.2:171.4	Cittaṁ na vattabbaṁ—	171	
PA_ds_2.3.2:171.5	cittena saṁsaṭṭhantipi, cittena visaṁsaṭṭhantipi.	171	
PA_ds_2.3.2:172.0	2.3.2.10.6. Cittasamuṭṭhānaduka	172	
PA_ds_2.3.2:172.1	Katame dhammā cittasamuṭṭhānā?	172	
PA_ds_2.3.2:172.2	Vedanākkhandho, saññākkhandho, saṅkhārakkhandho;	172	
PA_ds_2.3.2:172.3	kāyaviññatti vacīviññatti;	172	
PA_ds_2.3.2:172.4_0	yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ rūpāyatanaṁ	172	
PA_ds_2.3.2:172.4_1	saddāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu rūpassa	172	
PA_ds_2.3.2:172.4_2	lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—	172	
PA_ds_2.3.2:172.5	ime dhammā cittasamuṭṭhānā.	172	
PA_ds_2.3.2:173.1	Katame dhammā no cittasamuṭṭhānā?	173	
PA_ds_2.3.2:173.2	Cittañca, avasesañca rūpaṁ, asaṅkhatā ca dhātu—	173	
PA_ds_2.3.2:173.3	ime dhammā no cittasamuṭṭhānā.	173	
PA_ds_2.3.2:174.0	2.3.2.10.7. Cittasahabhūduka	174	
PA_ds_2.3.2:174.1	Katame dhammā cittasahabhuno?	174	
PA_ds_2.3.2:174.2	Vedanākkhandho, saññākkhandho, saṅkhārakkhandho, kāyaviññatti, vacīviññatti—	174	
PA_ds_2.3.2:174.3	ime dhammā cittasahabhuno.	174	
PA_ds_2.3.2:175.1	Katame dhammā no cittasahabhuno?	175	
PA_ds_2.3.2:175.2	Cittañca, avasesañca rūpaṁ, asaṅkhatā ca dhātu—	175	
PA_ds_2.3.2:175.3	ime dhammā no cittasahabhuno.	175	
PA_ds_2.3.2:176.0	2.3.2.10.8. Cittānuparivattiduka	176	
PA_ds_2.3.2:176.1	Katame dhammā cittānuparivattino?	176	
PA_ds_2.3.2:176.2	Vedanākkhandho, saññākkhandho, saṅkhārakkhandho, kāyaviññatti, vacīviññatti—	176	
PA_ds_2.3.2:176.3	ime dhammā cittānuparivattino.	176	
PA_ds_2.3.2:177.1	Katame dhammā no cittānuparivattino?	177	
PA_ds_2.3.2:177.2	Cittañca, avasesañca rūpaṁ, asaṅkhatā ca dhātu—	177	
PA_ds_2.3.2:177.3	ime dhammā no cittānuparivattino.	177	
PA_ds_2.3.2:178.0	2.3.2.10.9. Cittasaṁsaṭṭhasamuṭṭhānaduka	178	
PA_ds_2.3.2:178.1	Katame dhammā cittasaṁsaṭṭhasamuṭṭhānā?	178	
PA_ds_2.3.2:178.2	Vedanākkhandho, saññākkhandho, saṅkhārakkhandho—	178	
PA_ds_2.3.2:178.3	ime dhammā cittasaṁsaṭṭhasamuṭṭhānā.	178	
PA_ds_2.3.2:179.1	Katame dhammā no cittasaṁsaṭṭhasamuṭṭhānā?	179	
PA_ds_2.3.2:179.2	Cittañca, sabbañca rūpaṁ, asaṅkhatā ca dhātu—	179	
PA_ds_2.3.2:179.3	ime dhammā no cittasaṁsaṭṭhasamuṭṭhānā.	179	
PA_ds_2.3.2:180.0	2.3.2.10.10. Cittasaṁsaṭṭhasamuṭṭhānasahabhūduka	180	
PA_ds_2.3.2:180.1	Katame dhammā cittasaṁsaṭṭhasamuṭṭhānasahabhuno?	180	
PA_ds_2.3.2:180.2	Vedanākkhandho, saññākkhandho, saṅkhārakkhandho—	180	
PA_ds_2.3.2:180.3	ime dhammā cittasaṁsaṭṭhasamuṭṭhānasahabhuno.	180	
PA_ds_2.3.2:181.1	Katame dhammā no cittasaṁsaṭṭhasamuṭṭhānasahabhuno?	181	
PA_ds_2.3.2:181.2	Cittañca, sabbañca rūpaṁ, asaṅkhatā ca dhātu—	181	
PA_ds_2.3.2:181.3	ime dhammā no cittasaṁsaṭṭhasamuṭṭhānasahabhuno.	181	
PA_ds_2.3.2:182.0	2.3.2.10.11. Cittasaṁsaṭṭhasamuṭṭhānānuparivattiduka	182	
PA_ds_2.3.2:182.1	Katame dhammā cittasaṁsaṭṭhasamuṭṭhānānuparivattino?	182	
PA_ds_2.3.2:182.2	Vedanākkhandho, saññākkhandho, saṅkhārakkhandho—	182	
PA_ds_2.3.2:182.3	ime dhammā cittasaṁsaṭṭhasamuṭṭhānānuparivattino.	182	
PA_ds_2.3.2:183.1	Katame dhammā no cittasaṁsaṭṭhasamuṭṭhānānuparivattino?	183	
PA_ds_2.3.2:183.2	Cittañca, sabbañca rūpaṁ, asaṅkhatā ca dhātu—	183	
PA_ds_2.3.2:183.3	ime dhammā no cittasaṁsaṭṭhasamuṭṭhānānuparivattino.	183	
PA_ds_2.3.2:184.0	2.3.2.10.12. Ajjhattikaduka	184	
PA_ds_2.3.2:184.1	Katame dhammā ajjhattikā?	184	
PA_ds_2.3.2:184.2	Cakkhāyatanaṁ …pe… manāyatanaṁ—	184	
PA_ds_2.3.2:184.3	ime dhammā ajjhattikā.	184	
PA_ds_2.3.2:185.1	Katame dhammā bāhirā?	185	
PA_ds_2.3.2:185.2	Rūpāyatanaṁ …pe… dhammāyatanaṁ—	185	
PA_ds_2.3.2:185.3	ime dhammā bāhirā.	185	
PA_ds_2.3.2:186.0	2.3.2.10.13. Upādāduka	186	
PA_ds_2.3.2:186.1	Katame dhammā upādā?	186	
PA_ds_2.3.2:186.2	Cakkhāyatanaṁ …pe… kabaḷīkāro āhāro—	186	
PA_ds_2.3.2:186.3	ime dhammā upādā.	186	
PA_ds_2.3.2:187.1	Katame dhammā no upādā?	187	
PA_ds_2.3.2:187.2	Vedanākkhandho, saññākkhandho, saṅkhārakkhandho, viññāṇakkhandho, cattāro ca mahābhūtā, asaṅkhatā ca dhātu—	187	
PA_ds_2.3.2:187.3	ime dhammā no upādā.	187	
PA_ds_2.3.2:188.0	2.3.2.10.14. Upādinnaduka	188	
PA_ds_2.3.2:188.1	Katame dhammā upādinnā?	188	
PA_ds_2.3.2:188.2	Sāsavā kusalākusalānaṁ dhammānaṁ vipākā kāmāvacarā, rūpāvacarā, arūpāvacarā;	188	
PA_ds_2.3.2:188.3	vedanākkhandho …pe… viññāṇakkhandho;	188	
PA_ds_2.3.2:188.4	yañca rūpaṁ kammassa katattā—	188	
PA_ds_2.3.2:188.5	ime dhammā upādinnā.	188	
PA_ds_2.3.2:189.1	Katame dhammā anupādinnā?	189	
PA_ds_2.3.2:189.2	Sāsavā kusalākusalā dhammā kāmāvacarā, rūpāvacarā, arūpāvacarā;	189	
PA_ds_2.3.2:189.3	vedanākkhandho …pe… viññāṇakkhandho;	189	
PA_ds_2.3.2:189.4	ye ca dhammā kiriyā neva kusalā nākusalā na ca kammavipākā, yañca rūpaṁ na kammassa katattā, apariyāpannā maggā ca, maggaphalāni ca, asaṅkhatā ca dhātu—	189	
PA_ds_2.3.2:189.5	ime dhammā anupādinnā.	189	
PA_ds_2.3.2:190.0.1	2.3.2.11. Upādānagocchaka	190	
PA_ds_2.3.2:190.0.2	2.3.2.11.1. Upādānaduka	190	
PA_ds_2.3.2:190.1	Katame dhammā upādānā?	190	
PA_ds_2.3.2:190.2	Cattāri upādānāni—	190	
PA_ds_2.3.2:190.3	kāmupādānaṁ, diṭṭhupādānaṁ, sīlabbatupādānaṁ, attavādupādānaṁ.	190	
PA_ds_2.3.2:191.1	Tattha katamaṁ kāmupādānaṁ?	191	
PA_ds_2.3.2:191.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	191	
PA_ds_2.3.2:191.3	idaṁ vuccati kāmupādānaṁ.	191	
PA_ds_2.3.2:192.1	Tattha katamaṁ diṭṭhupādānaṁ?	192	
PA_ds_2.3.2:192.2_0	Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	192	
PA_ds_2.3.2:192.2_1	vipāko, natthi ayaṁ loko, natthi paro loko, natthi mātā, natthi pitā, natthi sattā	192	
PA_ds_2.3.2:192.2_2	opapātikā, natthi loke samaṇabrāhmaṇā sammaggatā sammāpaṭipannā, ye imañca lokaṁ	192	
PA_ds_2.3.2:192.2_3	parañca lokaṁ sayaṁ abhiññā sacchikatvā pavedentīti—	192	
PA_ds_2.3.2:192.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	192	
PA_ds_2.3.2:192.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	192	
PA_ds_2.3.2:192.3_2	titthāyatanaṁ vipariyāsaggāho—	192	
PA_ds_2.3.2:192.4	idaṁ vuccati diṭṭhupādānaṁ.	192	
PA_ds_2.3.2:192.5	Ṭhapetvā sīlabbatupādānañca attavādupādānañca sabbāpi micchādiṭṭhi diṭṭhupādānaṁ.	192	
PA_ds_2.3.2:193.1	Tattha katamaṁ sīlabbatupādānaṁ?	193	
PA_ds_2.3.2:193.2	Ito bahiddhā samaṇabrāhmaṇānaṁ sīlena suddhi, vatena suddhi, sīlabbatena suddhīti—	193	
PA_ds_2.3.2:193.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	193	
PA_ds_2.3.2:193.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	193	
PA_ds_2.3.2:193.3_2	titthāyatanaṁ vipariyāsaggāho—	193	
PA_ds_2.3.2:193.4	idaṁ vuccati sīlabbatupādānaṁ.	193	
PA_ds_2.3.2:194.1	Tattha katamaṁ attavādupādānaṁ?	194	
PA_ds_2.3.2:194.2_0	Idha assutavā puthujjano ariyānaṁ adassāvī ariyadhammassa akovido ariyadhamme avinīto	194	
PA_ds_2.3.2:194.2_1	sappurisānaṁ adassāvī sappurisadhammassa akovido sappurisadhamme avinīto rūpaṁ attato	194	
PA_ds_2.3.2:194.2_2	samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ.	194	
PA_ds_2.3.2:194.3	Vedanaṁ …pe…	194	
PA_ds_2.3.2:194.4	saññaṁ …pe…	194	
PA_ds_2.3.2:194.5	saṅkhāre …pe…	194	
PA_ds_2.3.2:194.6	viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ viññāṇasmiṁ vā attānaṁ.	194	
PA_ds_2.3.2:194.7_0	Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	194	
PA_ds_2.3.2:194.7_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	194	
PA_ds_2.3.2:194.7_2	titthāyatanaṁ vipariyāsaggāho—	194	
PA_ds_2.3.2:194.8	idaṁ vuccati attavādupādānaṁ.	194	
PA_ds_2.3.2:195.1	Ime dhammā upādānā.	195	
PA_ds_2.3.2:196.1	Katame dhammā no upādānā?	196	
PA_ds_2.3.2:196.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	196	
PA_ds_2.3.2:196.3	vedanākkhandho …pe… viññāṇakkhandho;	196	
PA_ds_2.3.2:196.4	sabbañca rūpaṁ, asaṅkhatā ca dhātu—	196	
PA_ds_2.3.2:196.5	ime dhammā no upādānā.	196	
PA_ds_2.3.2:197.0	2.3.2.11.2. Upādāniyaduka	197	
PA_ds_2.3.2:197.1	Katame dhammā upādāniyā?	197	
PA_ds_2.3.2:197.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	197	
PA_ds_2.3.2:197.3	rūpakkhandho …pe… viññāṇakkhandho—	197	
PA_ds_2.3.2:197.4	ime dhammā upādāniyā.	197	
PA_ds_2.3.2:198.1	Katame dhammā anupādāniyā?	198	
PA_ds_2.3.2:198.2	Apariyāpannā maggā ca, maggaphalāni ca, asaṅkhatā ca dhātu—	198	
PA_ds_2.3.2:198.3	ime dhammā anupādāniyā.	198	
PA_ds_2.3.2:199.0	2.3.2.11.3. Upādānasampayuttaduka	199	
PA_ds_2.3.2:199.1	Katame dhammā upādānasampayuttā?	199	
PA_ds_2.3.2:199.2	Tehi dhammehi ye dhammā sampayuttā vedanākkhandho …pe… viññāṇakkhandho—	199	
PA_ds_2.3.2:199.3	ime dhammā upādānasampayuttā.	199	
PA_ds_2.3.2:200.1	Katame dhammā upādānavippayuttā?	200	
PA_ds_2.3.2:200.2	Tehi dhammehi ye dhammā vippayuttā vedanākkhandho …pe… viññāṇakkhandho;	200	
PA_ds_2.3.2:200.3	sabbañca rūpaṁ, asaṅkhatā ca dhātu—	200	
PA_ds_2.3.2:200.4	ime dhammā upādānavippayuttā.	200	
PA_ds_2.3.2:201.0	2.3.2.11.4. Upādānaupādāniyaduka	201	
PA_ds_2.3.2:201.1	Katame dhammā upādānā ceva upādāniyā ca?	201	
PA_ds_2.3.2:201.2	Tāneva upādānāni upādānā ceva upādāniyā ca.	201	
PA_ds_2.3.2:202.1	Katame dhammā upādāniyā ceva no ca upādānā?	202	
PA_ds_2.3.2:202.2	Tehi dhammehi ye dhammā upādāniyā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	202	
PA_ds_2.3.2:202.3	rūpakkhandho …pe… viññāṇakkhandho—	202	
PA_ds_2.3.2:202.4	ime dhammā upādāniyā ceva no ca upādānā.	202	
PA_ds_2.3.2:203.0	2.3.2.11.5. Upādānaupādānasampayuttaduka	203	
PA_ds_2.3.2:203.1	Katame dhammā upādānā ceva upādānasampayuttā ca?	203	
PA_ds_2.3.2:203.2_0	Diṭṭhupādānaṁ kāmupādānena upādānañceva upādānasampayuttañca, kāmupādānaṁ diṭṭhupādānena	203	
PA_ds_2.3.2:203.2_1	upādānañceva upādānasampayuttañca, sīlabbatupādānaṁ kāmupādānena upādānañceva upādānasampayuttañca,	203	
PA_ds_2.3.2:203.2_2	kāmupādānaṁ sīlabbatupādānena upādānañceva upādānasampayuttañca, attavādupādānaṁ	203	
PA_ds_2.3.2:203.2_3	kāmupādānena upādānañceva upādānasampayuttañca, kāmupādānaṁ attavādupādānena upādānañceva	203	
PA_ds_2.3.2:203.2_4	upādānasampayuttañca—	203	
PA_ds_2.3.2:203.3	ime dhammā upādānā ceva upādānasampayuttā ca.	203	
PA_ds_2.3.2:204.1	Katame dhammā upādānasampayuttā ceva no ca upādānā?	204	
PA_ds_2.3.2:204.2	Tehi dhammehi ye dhammā sampayuttā, te dhamme ṭhapetvā vedanākkhandho …pe… viññāṇakkhandho—	204	
PA_ds_2.3.2:204.3	ime dhammā upādānasampayuttā ceva no ca upādānā.	204	
PA_ds_2.3.2:205.0	2.3.2.11.6. Upādānavippayuttaupādāniyaduka	205	
PA_ds_2.3.2:205.1	Katame dhammā upādānavippayuttā upādāniyā?	205	
PA_ds_2.3.2:205.2	Tehi dhammehi ye dhammā vippayuttā sāsavā kusalākusalābyākatā dhammā kāmāvacarā, rūpāvacarā, arūpāvacarā;	205	
PA_ds_2.3.2:205.3	rūpakkhandho …pe… viññāṇakkhandho—	205	
PA_ds_2.3.2:205.4	ime dhammā upādānavippayuttā upādāniyā.	205	
PA_ds_2.3.2:206.1	Katame dhammā upādānavippayuttā anupādāniyā?	206	
PA_ds_2.3.2:206.2	Apariyāpannā maggā ca, maggaphalāni ca, asaṅkhatā ca dhātu—	206	
PA_ds_2.3.2:206.3	ime dhammā upādānavippayuttā anupādāniyā.	206	
PA_ds_2.3.2:206.4	Nikkhepakaṇḍe dutiyabhāṇavāro.	206	
PA_ds_2.3.2:207.0.1	2.3.2.12. Kilesagocchaka	207	
PA_ds_2.3.2:207.0.2	2.3.2.12.1. Kilesaduka	207	
PA_ds_2.3.2:207.1	Katame dhammā kilesā?	207	
PA_ds_2.3.2:207.2	Dasa kilesavatthūni—	207	
PA_ds_2.3.2:207.3	lobho, doso, moho, māno, diṭṭhi, vicikicchā, thinaṁ, uddhaccaṁ, ahirīkaṁ, anottappaṁ.	207	
PA_ds_2.3.2:208.1	Tattha katamo lobho?	208	
PA_ds_2.3.2:208.2_0	Yo rāgo sārāgo anunayo anurodho nandī nandīrāgo cittassa sārāgo icchā mucchā ajjhosānaṁ	208	
PA_ds_2.3.2:208.2_1	gedho paligedho saṅgo paṅko ejā māyā janikā sañjananī sibbinī jālinī saritā visattikā	208	
PA_ds_2.3.2:208.2_2	suttaṁ visaṭā āyūhinī dutiyā paṇidhi bhavanetti vanaṁ vanatho santhavo sineho apekkhā	208	
PA_ds_2.3.2:208.2_3	paṭibandhu āsā āsisanā āsisitattaṁ rūpāsā saddāsā gandhāsā rasāsā phoṭṭhabbāsā lābhāsā	208	
PA_ds_2.3.2:208.2_4	dhanāsā puttāsā jīvitāsā jappā pajappā abhijappā jappā jappanā jappitattaṁ loluppaṁ	208	
PA_ds_2.3.2:208.2_5	loluppāyanā loluppāyitattaṁ pucchañjikatā sādhukamyatā adhammarāgo visamalobho nikanti	208	
PA_ds_2.3.2:208.2_6	nikāmanā patthanā pihanā sampatthanā kāmataṇhā bhavataṇhā vibhavataṇhā rūpataṇhā	208	
PA_ds_2.3.2:208.2_7	arūpataṇhā nirodhataṇhā rūpataṇhā saddataṇhā gandhataṇhā rasataṇhā phoṭṭhabbataṇhā	208	
PA_ds_2.3.2:208.2_8	dhammataṇhā ogho yogo gantho upādānaṁ āvaraṇaṁ nīvaraṇaṁ chādanaṁ bandhanaṁ upakkileso	208	
PA_ds_2.3.2:208.2_9	anusayo pariyuṭṭhānaṁ latā vevicchaṁ dukkhamūlaṁ dukkhanidānaṁ dukkhappabhavo mārapāso	208	
PA_ds_2.3.2:208.2_10	mārabaḷisaṁ māravisayo taṇhānadī taṇhājālaṁ taṇhāgaddulaṁ taṇhāsamuddo abhijjhā lobho akusalamūlaṁ—	208	
PA_ds_2.3.2:208.3	ayaṁ vuccati lobho.	208	
PA_ds_2.3.2:209.1	Tattha katamo doso?	209	
PA_ds_2.3.2:209.2	Anatthaṁ me acarīti āghāto jāyati, anatthaṁ me caratīti āghāto jāyati, anatthaṁ me carissatīti āghāto jāyati, piyassa me manāpassa anatthaṁ acari …pe… anatthaṁ carati …pe…	209	
PA_ds_2.3.2:209.3	anatthaṁ carissatīti āghāto jāyati, appiyassa me amanāpassa atthaṁ acari …pe…	209	
PA_ds_2.3.2:209.4	atthaṁ carati …pe…	209	
PA_ds_2.3.2:209.5	atthaṁ carissatīti āghāto jāyati, aṭṭhāne vā pana āghāto jāyati.	209	
PA_ds_2.3.2:209.6_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	209	
PA_ds_2.3.2:209.6_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	209	
PA_ds_2.3.2:209.6_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	209	
PA_ds_2.3.2:209.6_3	anattamanatā cittassa—	209	
PA_ds_2.3.2:209.7	ayaṁ vuccati doso.	209	
PA_ds_2.3.2:210.1	Tattha katamo moho?	210	
PA_ds_2.3.2:210.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	210	
PA_ds_2.3.2:210.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	210	
PA_ds_2.3.2:210.2_2	idappaccayatā paṭiccasamuppannesu dhammesu aññāṇaṁ.	210	
PA_ds_2.3.2:210.3_0	Yaṁ evarūpaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhanā	210	
PA_ds_2.3.2:210.3_1	apariyogāhanā asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ	210	
PA_ds_2.3.2:210.3_2	moho pamoho sammoho avijjā avijjogho avijjāyogo avijjānusayo avijjāpariyuṭṭhānaṁ	210	
PA_ds_2.3.2:210.3_3	avijjālaṅgī moho akusalamūlaṁ—	210	
PA_ds_2.3.2:210.4	ayaṁ vuccati moho.	210	
PA_ds_2.3.2:211.1	Tattha katamo māno?	211	
PA_ds_2.3.2:211.2	Seyyohamasmīti māno, sadisohamasmīti māno, hīnohamasmīti māno;	211	
PA_ds_2.3.2:211.3	yo evarūpo māno maññanā maññitattaṁ unnati unnamo dhajo sampaggāho ketukamyatā cittassa—	211	
PA_ds_2.3.2:211.4	ayaṁ vuccati māno.	211	
PA_ds_2.3.2:212.1	Tattha katamā diṭṭhi?	212	
PA_ds_2.3.2:212.2_0	Sassato lokoti vā, asassato lokoti vā, antavā lokoti vā, anantavā lokoti vā, taṁ	212	
PA_ds_2.3.2:212.2_1	jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti	212	
PA_ds_2.3.2:212.2_2	vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti	212	
PA_ds_2.3.2:212.2_3	vā, neva hoti na na hoti tathāgato paraṁ maraṇāti vā;	212	
PA_ds_2.3.2:212.3_0	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	212	
PA_ds_2.3.2:212.3_1	diṭṭhisaññojanaṁ gāho patiṭṭhāho abhiniveso parāmāso kummaggo micchāpatho micchattaṁ	212	
PA_ds_2.3.2:212.3_2	titthāyatanaṁ vipariyāsaggāho—	212	
PA_ds_2.3.2:212.4	ayaṁ vuccati diṭṭhi.	212	
PA_ds_2.3.2:212.5	Sabbāpi micchādiṭṭhi diṭṭhi.	212	
PA_ds_2.3.2:213.1	Tattha katamā vicikicchā?	213	
PA_ds_2.3.2:213.2_0	Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati	213	
PA_ds_2.3.2:213.2_1	sikkhāya kaṅkhati vicikicchati, pubbante kaṅkhati vicikicchati, aparante kaṅkhati	213	
PA_ds_2.3.2:213.2_2	vicikicchati, pubbantāparante kaṅkhati vicikicchati, idappaccayatā paṭiccasamuppannesu	213	
PA_ds_2.3.2:213.2_3	dhammesu kaṅkhati vicikicchati;	213	
PA_ds_2.3.2:213.3	yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo, anekaṁsaggāho āsappanā parisappanā apariyogāhanā thambhitattaṁ cittassa manovilekho—	213	
PA_ds_2.3.2:213.4	ayaṁ vuccati vicikicchā.	213	
PA_ds_2.3.2:214.1	Tattha katamaṁ thinaṁ?	214	
PA_ds_2.3.2:214.2	Yā cittassa akallatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—	214	
PA_ds_2.3.2:214.3	idaṁ vuccati thinaṁ.	214	
PA_ds_2.3.2:215.1	Tattha katamaṁ uddhaccaṁ?	215	
PA_ds_2.3.2:215.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	215	
PA_ds_2.3.2:215.3	idaṁ vuccati uddhaccaṁ.	215	
PA_ds_2.3.2:216.1	Tattha katamaṁ ahirikaṁ?	216	
PA_ds_2.3.2:216.2	Yaṁ na hirīyati hiriyitabbena, na hirīyati pāpakānaṁ akusalānaṁ dhammānaṁ samāpattiyā—	216	
PA_ds_2.3.2:216.3	idaṁ vuccati ahirikaṁ.	216	
PA_ds_2.3.2:217.1	Tattha katamaṁ anottappaṁ?	217	
PA_ds_2.3.2:217.2	Yaṁ na ottappati ottappitabbena, na ottappati pāpakānaṁ akusalānaṁ dhammānaṁ samāpattiyā—	217	
PA_ds_2.3.2:217.3	idaṁ vuccati anottappaṁ.	217	
PA_ds_2.3.2:218.1	Ime dhammā kilesā.	218	
PA_ds_2.3.2:219.1	Katame dhammā no kilesā?	219	
PA_ds_2.3.2:219.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	219	
PA_ds_2.3.2:219.3	vedanākkhandho …pe… viññāṇakkhandho;	219	
PA_ds_2.3.2:219.4	sabbañca rūpaṁ, asaṅkhatā ca dhātu—	219	
PA_ds_2.3.2:219.5	ime dhammā no kilesā.	219	
PA_ds_2.3.2:220.0	2.3.2.12.2. Saṅkilesikaduka	220	
PA_ds_2.3.2:220.1	Katame dhammā saṅkilesikā?	220	
PA_ds_2.3.2:220.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	220	
PA_ds_2.3.2:220.3	rūpakkhandho …pe… viññāṇakkhandho—	220	
PA_ds_2.3.2:220.4	ime dhammā saṅkilesikā.	220	
PA_ds_2.3.2:221.1	Katame dhammā asaṅkilesikā?	221	
PA_ds_2.3.2:221.2	Apariyāpannā maggā ca, maggaphalāni ca, asaṅkhatā ca dhātu—	221	
PA_ds_2.3.2:221.3	ime dhammā asaṅkilesikā.	221	
PA_ds_2.3.2:222.0	2.3.2.12.3. Saṅkiliṭṭhaduka	222	
PA_ds_2.3.2:222.1	Katame dhammā saṅkiliṭṭhā?	222	
PA_ds_2.3.2:222.2	Tīṇi akusalamūlāni—	222	
PA_ds_2.3.2:222.3	lobho, doso, moho;	222	
PA_ds_2.3.2:222.4	tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—	222	
PA_ds_2.3.2:222.5	ime dhammā saṅkiliṭṭhā.	222	
PA_ds_2.3.2:223.1	Katame dhammā asaṅkiliṭṭhā?	223	
PA_ds_2.3.2:223.2	Kusalābyākatā dhammā kāmāvacarā, rūpāvacarā, arūpāvacarā, apariyāpannā;	223	
PA_ds_2.3.2:223.3	vedanākkhandho …pe… viññāṇakkhandho;	223	
PA_ds_2.3.2:223.4	sabbañca rūpaṁ, asaṅkhatā ca dhātu—	223	
PA_ds_2.3.2:223.5	ime dhammā asaṅkiliṭṭhā.	223	
PA_ds_2.3.2:224.0	2.3.2.12.4. Kilesasampayuttaduka	224	
PA_ds_2.3.2:224.1	Katame dhammā kilesasampayuttā?	224	
PA_ds_2.3.2:224.2	Tehi dhammehi ye dhammā sampayuttā vedanākkhandho …pe… viññāṇakkhandho—	224	
PA_ds_2.3.2:224.3	ime dhammā kilesasampayuttā.	224	
PA_ds_2.3.2:225.1	Katame dhammā kilesavippayuttā?	225	
PA_ds_2.3.2:225.2	Tehi dhammehi ye dhammā vippayuttā vedanākkhandho …pe… viññāṇakkhandho;	225	
PA_ds_2.3.2:225.3	sabbañca rūpaṁ, asaṅkhatā ca dhātu—	225	
PA_ds_2.3.2:225.4	ime dhammā kilesavippayuttā.	225	
PA_ds_2.3.2:226.0	2.3.2.12.5. Kilesasaṅkilesikaduka	226	
PA_ds_2.3.2:226.1	Katame dhammā kilesā ceva saṅkilesikā ca?	226	
PA_ds_2.3.2:226.2	Teva kilesā kilesā ceva saṅkilesikā ca.	226	
PA_ds_2.3.2:227.1	Katame dhammā saṅkilesikā ceva no ca kilesā?	227	
PA_ds_2.3.2:227.2	Tehi dhammehi ye dhammā saṅkilesikā, te dhamme ṭhapetvā avasesā sāsavā kusalākusalābyākatā dhammā kāmāvacarā, rūpāvacarā, arūpāvacarā;	227	
PA_ds_2.3.2:227.3	rūpakkhandho …pe… viññāṇakkhandho—	227	
PA_ds_2.3.2:227.4	ime dhammā saṅkilesikā ceva no ca kilesā.	227	
PA_ds_2.3.2:228.0	2.3.2.12.6. Kilesasaṅkiliṭṭhaduka	228	
PA_ds_2.3.2:228.1	Katame dhammā kilesā ceva saṅkiliṭṭhā ca?	228	
PA_ds_2.3.2:228.2	Teva kilesā kilesā ceva saṅkiliṭṭhā ca.	228	
PA_ds_2.3.2:229.1	Katame dhammā saṅkiliṭṭhā ceva no ca kilesā?	229	
PA_ds_2.3.2:229.2	Tehi dhammehi ye dhammā saṅkiliṭṭhā, te dhamme ṭhapetvā vedanākkhandho …pe… viññāṇakkhandho—	229	
PA_ds_2.3.2:229.3	ime dhammā saṅkiliṭṭhā ceva no ca kilesā.	229	
PA_ds_2.3.2:230.0	2.3.2.12.7. Kilesakilesasampayuttaduka	230	
PA_ds_2.3.2:230.1	Katame dhammā kilesā ceva kilesasampayuttā ca?	230	
PA_ds_2.3.2:230.2_0	Lobho mohena kileso ceva kilesasampayutto ca, moho lobhena kileso ceva kilesasampayutto	230	
PA_ds_2.3.2:230.2_1	ca, doso mohena kileso ceva kilesasampayutto ca, moho dosena kileso ceva kilesasampayutto	230	
PA_ds_2.3.2:230.2_2	ca, māno mohena kileso ceva kilesasampayutto ca, moho mānena kileso ceva kilesasampayutto	230	
PA_ds_2.3.2:230.2_3	ca, diṭṭhi mohena kileso ceva kilesasampayuttā ca, moho diṭṭhiyā kileso ceva kilesasampayutto	230	
PA_ds_2.3.2:230.2_4	ca, vicikicchā mohena kileso ceva kilesasampayuttā ca, moho vicikicchāya kileso ceva	230	
PA_ds_2.3.2:230.2_5	kilesasampayutto ca, thinaṁ mohena kileso ceva kilesasampayuttañca, moho thinena	230	
PA_ds_2.3.2:230.2_6	kileso ceva kilesasampayutto ca, uddhaccaṁ mohena kileso ceva kilesasampayuttañca,	230	
PA_ds_2.3.2:230.2_7	moho uddhaccena kileso ceva kilesasampayutto ca, ahirikaṁ mohena kileso ceva kilesasampayuttañca,	230	
PA_ds_2.3.2:230.2_8	moho ahirikena kileso ceva kilesasampayutto ca, anottappaṁ mohena kileso ceva kilesasampayuttañca,	230	
PA_ds_2.3.2:230.2_9	moho anottappena kileso ceva kilesasampayutto ca.	230	
PA_ds_2.3.2:231.1_0	Lobho uddhaccena kileso ceva kilesasampayutto ca, uddhaccaṁ lobhena kileso ceva kilesasampayuttañca,	231	
PA_ds_2.3.2:231.1_1	doso uddhaccena kileso ceva kilesasampayutto ca, uddhaccaṁ dosena kileso ceva kilesasampayuttañca,	231	
PA_ds_2.3.2:231.1_2	moho uddhaccena kileso ceva kilesasampayutto ca, uddhaccaṁ mohena kileso ceva kilesasampayuttañca,	231	
PA_ds_2.3.2:231.1_3	māno uddhaccena kileso ceva kilesasampayutto ca, uddhaccaṁ mānena kileso ceva kilesasampayuttañca,	231	
PA_ds_2.3.2:231.1_4	diṭṭhi uddhaccena kileso ceva kilesasampayuttā ca, uddhaccaṁ diṭṭhiyā kileso ceva	231	
PA_ds_2.3.2:231.1_5	kilesasampayuttañca, vicikicchā uddhaccena kileso ceva kilesasampayuttā ca, uddhaccaṁ	231	
PA_ds_2.3.2:231.1_6	vicikicchāya kileso ceva kilesasampayuttañca, thinaṁ uddhaccena kileso ceva kilesasampayuttañca,	231	
PA_ds_2.3.2:231.1_7	uddhaccaṁ thinena kileso ceva kilesasampayuttañca, ahirikaṁ uddhaccena kileso ceva	231	
PA_ds_2.3.2:231.1_8	kilesasampayuttañca, uddhaccaṁ ahirikena kileso ceva kilesasampayuttañca, anottappaṁ	231	
PA_ds_2.3.2:231.1_9	uddhaccena kileso ceva kilesasampayuttañca, uddhaccaṁ anottappena kileso ceva kilesasampayuttañca,	231	
PA_ds_2.3.2:231.1_10	lobho ahirikena kileso ceva kilesasampayutto ca, ahirikaṁ lobhena kileso ceva kilesasampayuttañca,	231	
PA_ds_2.3.2:231.1_11	doso ahirikena kileso ceva kilesasampayutto ca, ahirikaṁ dosena kileso ceva kilesasampayuttañca,	231	
PA_ds_2.3.2:231.1_12	moho ahirikena kileso ceva kilesasampayutto ca, ahirikaṁ mohena kileso ceva kilesasampayuttañca,	231	
PA_ds_2.3.2:231.1_13	māno ahirikena kileso ceva kilesasampayutto ca, ahirikaṁ mānena kileso ceva kilesasampayuttañca,	231	
PA_ds_2.3.2:231.1_14	diṭṭhi ahirikena kileso ceva kilesasampayuttā ca, ahirikaṁ diṭṭhiyā kileso ceva kilesasampayuttañca,	231	
PA_ds_2.3.2:231.1_15	vicikicchā ahirikena kileso ceva kilesasampayuttā ca, ahirikaṁ vicikicchāya kileso	231	
PA_ds_2.3.2:231.1_16	ceva kilesasampayuttañca, thinaṁ ahirikena kileso ceva kilesasampayuttañca, ahirikaṁ	231	
PA_ds_2.3.2:231.1_17	thinena kileso ceva kilesasampayuttañca, uddhaccaṁ ahirikena kileso ceva kilesasampayuttañca,	231	
PA_ds_2.3.2:231.1_18	ahirikaṁ uddhaccena kileso ceva kilesasampayuttañca, anottappaṁ ahirikena kileso	231	
PA_ds_2.3.2:231.1_19	ceva kilesasampayuttañca, ahirikaṁ anottappena kileso ceva kilesasampayuttañca.	231	
PA_ds_2.3.2:232.1_0	Lobho anottappena kileso ceva kilesasampayutto ca, anottappaṁ lobhena kileso ceva	232	
PA_ds_2.3.2:232.1_1	kilesasampayuttañca, doso anottappena kileso ceva kilesasampayutto ca, anottappaṁ	232	
PA_ds_2.3.2:232.1_2	dosena kileso ceva kilesasampayuttañca, moho anottappena kileso ceva kilesasampayutto	232	
PA_ds_2.3.2:232.1_3	ca, anottappaṁ mohena kileso ceva kilesasampayuttañca, māno anottappena kileso ceva	232	
PA_ds_2.3.2:232.1_4	kilesasampayutto ca, anottappaṁ mānena kileso ceva kilesasampayuttañca, diṭṭhi anottappena	232	
PA_ds_2.3.2:232.1_5	kileso ceva kilesasampayuttā ca, anottappaṁ diṭṭhiyā kileso ceva kilesasampayuttañca,	232	
PA_ds_2.3.2:232.1_6	vicikicchā anottappena kileso ceva kilesasampayuttā ca, anottappaṁ vicikicchāya kileso	232	
PA_ds_2.3.2:232.1_7	ceva kilesasampayuttañca, thinaṁ anottappena kileso ceva kilesasampayuttañca, anottappaṁ	232	
PA_ds_2.3.2:232.1_8	thinena kileso ceva kilesasampayuttañca, uddhaccaṁ anottappena kileso ceva kilesasampayuttañca,	232	
PA_ds_2.3.2:232.1_9	anottappaṁ uddhaccena kileso ceva kilesasampayuttañca, ahirikaṁ anottappena kileso	232	
PA_ds_2.3.2:232.1_10	ceva kilesasampayuttañca, anottappaṁ ahirikena kileso ceva kilesasampayuttañca—	232	
PA_ds_2.3.2:232.2	ime dhammā kilesā ceva kilesasampayuttā ca.	232	
PA_ds_2.3.2:233.1	Katame dhammā kilesasampayuttā ceva no ca kilesā?	233	
PA_ds_2.3.2:233.2	Tehi dhammehi ye dhammā sampayuttā te dhamme ṭhapetvā vedanākkhandho …pe… viññāṇakkhandho—	233	
PA_ds_2.3.2:233.3	ime dhammā kilesasampayuttā ceva no ca kilesā.	233	
PA_ds_2.3.2:234.0	2.3.2.12.8. Kilesavippayuttasaṅkilesikaduka	234	
PA_ds_2.3.2:234.1	Katame dhammā kilesavippayuttā saṅkilesikā?	234	
PA_ds_2.3.2:234.2	Tehi dhammehi ye dhammā vippayuttā sāsavā kusalābyākatā dhammā kāmāvacarā, rūpāvacarā, arūpāvacarā;	234	
PA_ds_2.3.2:234.3	rūpakkhandho …pe… viññāṇakkhandho—	234	
PA_ds_2.3.2:234.4	ime dhammā kilesavippayuttā saṅkilesikā.	234	
PA_ds_2.3.2:235.1	Katame dhammā kilesavippayuttā asaṅkilesikā?	235	
PA_ds_2.3.2:235.2	Apariyāpannā maggā ca, maggaphalāni ca, asaṅkhatā ca dhātu—	235	
PA_ds_2.3.2:235.3	ime dhammā kilesavippayuttā asaṅkilesikā.	235	
PA_ds_2.3.2:236.0.1	2.3.2.13. Piṭṭhiduka	236	
PA_ds_2.3.2:236.0.2	2.3.2.13.1. Dassanenapahātabbaduka	236	
PA_ds_2.3.2:236.1	Katame dhammā dassanena pahātabbā?	236	
PA_ds_2.3.2:236.2	Tīṇi saññojanāni—	236	
PA_ds_2.3.2:236.3	sakkāyadiṭṭhi, vicikicchā, sīlabbataparāmāso.	236	
PA_ds_2.3.2:237.1	Tattha katamā sakkāyadiṭṭhi?	237	
PA_ds_2.3.2:237.2_0	Idha assutavā puthujjano ariyānaṁ adassāvī ariyadhammassa akovido ariyadhamme avinīto	237	
PA_ds_2.3.2:237.2_1	sappurisānaṁ adassāvī sappurisadhammassa akovido sappurisadhamme avinīto rūpaṁ attato	237	
PA_ds_2.3.2:237.2_2	samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ.	237	
PA_ds_2.3.2:237.3	Vedanaṁ …pe…	237	
PA_ds_2.3.2:237.4	saññaṁ …pe…	237	
PA_ds_2.3.2:237.5	saṅkhāre …pe…	237	
PA_ds_2.3.2:237.6	viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.	237	
PA_ds_2.3.2:237.7	Yā evarūpā diṭṭhi diṭṭhigataṁ …pe… vipariyāsaggāho—	237	
PA_ds_2.3.2:237.8	ayaṁ vuccati sakkāyadiṭṭhi.	237	
PA_ds_2.3.2:238.1	Tattha katamā vicikicchā?	238	
PA_ds_2.3.2:238.2	Satthari kaṅkhati vicikicchati …pe… thambhitattaṁ cittassa manovilekho—	238	
PA_ds_2.3.2:238.3	ayaṁ vuccati vicikicchā.	238	
PA_ds_2.3.2:239.1	Tattha katamo sīlabbataparāmāso?	239	
PA_ds_2.3.2:239.2	Ito bahiddhā samaṇabrāhmaṇānaṁ sīlena suddhi vatena suddhi sīlabbatena suddhīti—	239	
PA_ds_2.3.2:239.3	yā evarūpā diṭṭhi diṭṭhigataṁ …pe… vipariyāsaggāho—	239	
PA_ds_2.3.2:239.4	ayaṁ vuccati sīlabbataparāmāso.	239	
PA_ds_2.3.2:239.5	Imāni tīṇi saññojanāni, tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ vacīkammaṁ manokammaṁ—	239	
PA_ds_2.3.2:239.6	ime dhammā dassanena pahātabbā.	239	
PA_ds_2.3.2:240.1	Katame dhammā na dassanena pahātabbā?	240	
PA_ds_2.3.2:240.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	240	
PA_ds_2.3.2:240.3	vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	240	
PA_ds_2.3.2:240.4	ime dhammā na dassanena pahātabbā.	240	
PA_ds_2.3.2:241.0	2.3.2.13.2. Bhāvanāyapahātabbaduka	241	
PA_ds_2.3.2:241.1	Katame dhammā bhāvanāya pahātabbā?	241	
PA_ds_2.3.2:241.2	Avaseso lobho doso moho, tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ manokammaṁ—	241	
PA_ds_2.3.2:241.3	ime dhammā bhāvanāya pahātabbā.	241	
PA_ds_2.3.2:242.1	Katame dhammā na bhāvanāya pahātabbā?	242	
PA_ds_2.3.2:242.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	242	
PA_ds_2.3.2:242.3	vedanākkhandho …pe… viññāṇakkhandho;	242	
PA_ds_2.3.2:242.4	sabbañca rūpaṁ, asaṅkhatā ca dhātu—	242	
PA_ds_2.3.2:242.5	ime dhammā na bhāvanāya pahātabbā.	242	
PA_ds_2.3.2:243.0	2.3.2.13.3. Dassanenapahātabbahetukaduka	243	
PA_ds_2.3.2:243.1	Katame dhammā dassanena pahātabbahetukā?	243	
PA_ds_2.3.2:243.2	Tīṇi saññojanāni—	243	
PA_ds_2.3.2:243.3	sakkāyadiṭṭhi, vicikicchā, sīlabbataparāmāso.	243	
PA_ds_2.3.2:244.1	Tattha katamā sakkāyadiṭṭhi?	244	
PA_ds_2.3.2:244.2_0	Idha assutavā puthujjano ariyānaṁ adassāvī ariyadhammassa akovido ariyadhamme avinīto	244	
PA_ds_2.3.2:244.2_1	sappurisānaṁ adassāvī sappurisadhammassa akovido sappurisadhamme avinīto rūpaṁ attato	244	
PA_ds_2.3.2:244.2_2	samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ.	244	
PA_ds_2.3.2:244.3	Vedanaṁ …pe…	244	
PA_ds_2.3.2:244.4	saññaṁ …pe…	244	
PA_ds_2.3.2:244.5	saṅkhāre …pe…	244	
PA_ds_2.3.2:244.6	viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.	244	
PA_ds_2.3.2:244.7	Yā evarūpā diṭṭhi diṭṭhigataṁ …pe… vipariyāsaggāho—	244	
PA_ds_2.3.2:244.8	ayaṁ vuccati sakkāyadiṭṭhi.	244	
PA_ds_2.3.2:245.1	Tattha katamā vicikicchā?	245	
PA_ds_2.3.2:245.2	Satthari kaṅkhati vicikicchati …pe… thambhitattaṁ cittassa manovilekho—	245	
PA_ds_2.3.2:245.3	ayaṁ vuccati vicikicchā.	245	
PA_ds_2.3.2:246.1	Tattha katamo sīlabbataparāmāso?	246	
PA_ds_2.3.2:246.2	Ito bahiddhā samaṇabrāhmaṇānaṁ sīlena suddhi vatena suddhi sīlabbatena suddhīti—	246	
PA_ds_2.3.2:246.3	yā evarūpā diṭṭhi diṭṭhigataṁ …pe… vipariyāsaggāho—	246	
PA_ds_2.3.2:246.4	ayaṁ vuccati sīlabbataparāmāso.	246	
PA_ds_2.3.2:246.5	Imāni tīṇi saññojanāni, tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—	246	
PA_ds_2.3.2:246.6	ime dhammā dassanena pahātabbahetukā.	246	
PA_ds_2.3.2:246.7	Tīṇi saññojanāni—	246	
PA_ds_2.3.2:246.8	sakkāyadiṭṭhi, vicikicchā, sīlabbataparāmāso—	246	
PA_ds_2.3.2:246.9	ime dhammā dassanena pahātabbā.	246	
PA_ds_2.3.2:246.10	Tadekaṭṭho lobho doso moho—	246	
PA_ds_2.3.2:246.11	ime dhammā dassanena pahātabbahetū.	246	
PA_ds_2.3.2:246.12	Tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—	246	
PA_ds_2.3.2:246.13	ime dhammā dassanena pahātabbahetukā.	246	
PA_ds_2.3.2:247.1	Katame dhammā na dassanena pahātabbahetukā?	247	
PA_ds_2.3.2:247.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	247	
PA_ds_2.3.2:247.3	vedanākkhandho …pe… viññāṇakkhandho;	247	
PA_ds_2.3.2:247.4	sabbañca rūpaṁ, asaṅkhatā ca dhātu—	247	
PA_ds_2.3.2:247.5	ime dhammā na dassanena pahātabbahetukā.	247	
PA_ds_2.3.2:248.0	2.3.2.13.4. Bhāvanāyapahātabbahetukaduka	248	
PA_ds_2.3.2:248.1	Katame dhammā bhāvanāya pahātabbahetukā?	248	
PA_ds_2.3.2:248.2	Avaseso lobho doso moho—	248	
PA_ds_2.3.2:248.3	ime dhammā bhāvanāya pahātabbahetū.	248	
PA_ds_2.3.2:248.4	Tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—	248	
PA_ds_2.3.2:248.5	ime dhammā bhāvanāya pahātabbahetukā.	248	
PA_ds_2.3.2:249.1	Katame dhammā na bhāvanāya pahātabbahetukā?	249	
PA_ds_2.3.2:249.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	249	
PA_ds_2.3.2:249.3	vedanākkhandho …pe… viññāṇakkhandho;	249	
PA_ds_2.3.2:249.4	sabbañca rūpaṁ, asaṅkhatā ca dhātu—	249	
PA_ds_2.3.2:249.5	ime dhammā na bhāvanāya pahātabbahetukā.	249	
PA_ds_2.3.2:250.0	2.3.2.13.5. Savitakkaduka	250	
PA_ds_2.3.2:250.1	Katame dhammā savitakkā?	250	
PA_ds_2.3.2:250.2	Savitakkabhūmiyaṁ kāmāvacare rūpāvacare apariyāpanne, vitakkaṁ ṭhapetvā, taṁsampayutto vedanākkhandho …pe… viññāṇakkhandho—	250	
PA_ds_2.3.2:250.3	ime dhammā savitakkā.	250	
PA_ds_2.3.2:251.1	Katame dhammā avitakkā?	251	
PA_ds_2.3.2:251.2	Avitakkabhūmiyaṁ kāmāvacare rūpāvacare arūpāvacare apariyāpanne;	251	
PA_ds_2.3.2:251.3	vedanākkhandho …pe… viññāṇakkhandho;	251	
PA_ds_2.3.2:251.4	vitakko ca, sabbañca rūpaṁ, asaṅkhatā ca dhātu—	251	
PA_ds_2.3.2:251.5	ime dhammā avitakkā.	251	
PA_ds_2.3.2:252.0	2.3.2.13.6. Savicāraduka	252	
PA_ds_2.3.2:252.1	Katame dhammā savicārā?	252	
PA_ds_2.3.2:252.2	Savicārabhūmiyaṁ kāmāvacare rūpāvacare apariyāpanne, vicāraṁ ṭhapetvā, taṁsampayutto vedanākkhandho, saññākkhandho, saṅkhārakkhandho, viññāṇakkhandho—	252	
PA_ds_2.3.2:252.3	ime dhammā savicārā.	252	
PA_ds_2.3.2:253.1	Katame dhammā avicārā?	253	
PA_ds_2.3.2:253.2	Avicārabhūmiyaṁ kāmāvacare rūpāvacare arūpāvacare apariyāpanne;	253	
PA_ds_2.3.2:253.3	vedanākkhandho …pe… viññāṇakkhandho;	253	
PA_ds_2.3.2:253.4	vicāro ca, sabbañca rūpaṁ, asaṅkhatā ca dhātu—	253	
PA_ds_2.3.2:253.5	ime dhammā avicārā.	253	
PA_ds_2.3.2:254.0	2.3.2.13.7. Sappītikaduka	254	
PA_ds_2.3.2:254.1	Katame dhammā sappītikā?	254	
PA_ds_2.3.2:254.2	Sappītikabhūmiyaṁ kāmāvacare rūpāvacare apariyāpanne, pītiṁ ṭhapetvā, taṁsampayutto vedanākkhandho …pe… viññāṇakkhandho—	254	
PA_ds_2.3.2:254.3	ime dhammā sappītikā.	254	
PA_ds_2.3.2:255.1	Katame dhammā appītikā?	255	
PA_ds_2.3.2:255.2	Appītikabhūmiyaṁ kāmāvacare rūpāvacare arūpāvacare apariyāpanne;	255	
PA_ds_2.3.2:255.3	vedanākkhandho …pe… viññāṇakkhandho;	255	
PA_ds_2.3.2:255.4	pīti ca, sabbañca rūpaṁ, asaṅkhatā ca dhātu—	255	
PA_ds_2.3.2:255.5	ime dhammā appītikā.	255	
PA_ds_2.3.2:256.0	2.3.2.13.8. Pītisahagataduka	256	
PA_ds_2.3.2:256.1	Katame dhammā pītisahagatā?	256	
PA_ds_2.3.2:256.2	Pītibhūmiyaṁ kāmāvacare rūpāvacare apariyāpanne, pītiṁ ṭhapetvā, taṁsampayutto vedanākkhandho …pe… viññāṇakkhandho—	256	
PA_ds_2.3.2:256.3	ime dhammā pītisahagatā.	256	
PA_ds_2.3.2:257.1	Katame dhammā na pītisahagatā?	257	
PA_ds_2.3.2:257.2	Na pītibhūmiyaṁ kāmāvacare rūpāvacare arūpāvacare apariyāpanne;	257	
PA_ds_2.3.2:257.3	vedanākkhandho …pe… viññāṇakkhandho;	257	
PA_ds_2.3.2:257.4	pīti ca, sabbañca rūpaṁ, asaṅkhatā ca dhātu—	257	
PA_ds_2.3.2:257.5	ime dhammā na pītisahagatā.	257	
PA_ds_2.3.2:258.0	2.3.2.13.9. Sukhasahagataduka	258	
PA_ds_2.3.2:258.1	Katame dhammā sukhasahagatā?	258	
PA_ds_2.3.2:258.2	Sukhabhūmiyaṁ kāmāvacare rūpāvacare apariyāpanne, sukhaṁ ṭhapetvā, taṁsampayutto saññākkhandho, saṅkhārakkhandho, viññāṇakkhandho—	258	
PA_ds_2.3.2:258.3	ime dhammā sukhasahagatā.	258	
PA_ds_2.3.2:259.1	Katame dhammā na sukhasahagatā?	259	
PA_ds_2.3.2:259.2	Na sukhabhūmiyaṁ kāmāvacare rūpāvacare arūpāvacare apariyāpanne;	259	
PA_ds_2.3.2:259.3	vedanākkhandho …pe… viññāṇakkhandho;	259	
PA_ds_2.3.2:259.4	sukhañca, sabbañca rūpaṁ, asaṅkhatā ca dhātu—	259	
PA_ds_2.3.2:259.5	ime dhammā na sukhasahagatā.	259	
PA_ds_2.3.2:260.0	2.3.2.13.10. Upekkhāsahagataduka	260	
PA_ds_2.3.2:260.1	Katame dhammā upekkhāsahagatā?	260	
PA_ds_2.3.2:260.2	Upekkhābhūmiyaṁ kāmāvacare rūpāvacare arūpāvacare apariyāpanne, upekkhaṁ ṭhapetvā, taṁsampayutto saññākkhandho, saṅkhārakkhandho, viññāṇakkhandho—	260	
PA_ds_2.3.2:260.3	ime dhammā upekkhāsahagatā.	260	
PA_ds_2.3.2:261.1	Katame dhammā na upekkhāsahagatā?	261	
PA_ds_2.3.2:261.2	Na upekkhābhūmiyaṁ kāmāvacare rūpāvacare apariyāpanne, vedanākkhandho …pe… viññāṇakkhandho, upekkhā ca, sabbañca rūpaṁ, asaṅkhatā ca dhātu—	261	
PA_ds_2.3.2:261.3	ime dhammā na upekkhāsahagatā.	261	
PA_ds_2.3.2:262.0	2.3.2.13.11. Kāmāvacaraduka	262	
PA_ds_2.3.2:262.1	Katame dhammā kāmāvacarā?	262	
PA_ds_2.3.2:262.2_0	Heṭṭhato avicinirayaṁ pariyantaṁ karitvā, uparito paranimmitavasavattī deve anto	262	
PA_ds_2.3.2:262.2_1	karitvā, yaṁ etasmiṁ antare etthāvacarā ettha pariyāpannā khandhadhātu āyatanā, rūpaṁ	262	
PA_ds_2.3.2:262.2_2	vedanā saññā saṅkhārā viññāṇaṁ—	262	
PA_ds_2.3.2:262.3	ime dhammā kāmāvacarā.	262	
PA_ds_2.3.2:263.1	Katame dhammā na kāmāvacarā?	263	
PA_ds_2.3.2:263.2	Rūpāvacarā, arūpāvacarā, apariyāpannā—	263	
PA_ds_2.3.2:263.3	ime dhammā na kāmāvacarā.	263	
PA_ds_2.3.2:264.0	2.3.2.13.12. Rūpāvacaraduka	264	
PA_ds_2.3.2:264.1	Katame dhammā rūpāvacarā?	264	
PA_ds_2.3.2:264.2_0	Heṭṭhato brahmalokaṁ pariyantaṁ karitvā, uparito akaniṭṭhe deve anto karitvā, yaṁ	264	
PA_ds_2.3.2:264.2_1	etasmiṁ antare etthāvacarā ettha pariyāpannā samāpannassa vā upapannassa vā diṭṭhadhammasukhavihārissa	264	
PA_ds_2.3.2:264.2_2	vā cittacetasikā dhammā—	264	
PA_ds_2.3.2:264.3	ime dhammā rūpāvacarā.	264	
PA_ds_2.3.2:265.1	Katame dhammā na rūpāvacarā?	265	
PA_ds_2.3.2:265.2	Kāmāvacarā, arūpāvacarā, apariyāpannā—	265	
PA_ds_2.3.2:265.3	ime dhammā na rūpāvacarā.	265	
PA_ds_2.3.2:266.0	2.3.2.13.13. Arūpāvacaraduka	266	
PA_ds_2.3.2:266.1	Katame dhammā arūpāvacarā?	266	
PA_ds_2.3.2:266.2_0	Heṭṭhato ākāsānañcāyatanupage deve pariyantaṁ karitvā, uparito nevasaññānāsaññāyatanupage	266	
PA_ds_2.3.2:266.2_1	deve anto karitvā, yaṁ etasmiṁ antare etthāvacarā ettha pariyāpannā samāpannassa	266	
PA_ds_2.3.2:266.2_2	vā upapannassa vā diṭṭhadhammasukhavihārissa vā cittacetasikā dhammā—	266	
PA_ds_2.3.2:266.3	ime dhammā arūpāvacarā.	266	
PA_ds_2.3.2:267.1	Katame dhammā na arūpāvacarā?	267	
PA_ds_2.3.2:267.2	Kāmāvacarā, rūpāvacarā, apariyāpannā—	267	
PA_ds_2.3.2:267.3	ime dhammā na arūpāvacarā.	267	
PA_ds_2.3.2:268.0	2.3.2.13.14. Pariyāpannaduka	268	
PA_ds_2.3.2:268.1	Katame dhammā pariyāpannā?	268	
PA_ds_2.3.2:268.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā, rūpakkhandho …pe… viññāṇakkhandho—	268	
PA_ds_2.3.2:268.3	ime dhammā pariyāpannā.	268	
PA_ds_2.3.2:269.1	Katame dhammā apariyāpannā?	269	
PA_ds_2.3.2:269.2	Maggā ca, maggaphalāni ca, asaṅkhatā ca dhātu—	269	
PA_ds_2.3.2:269.3	ime dhammā apariyāpannā.	269	
PA_ds_2.3.2:270.0	2.3.2.13.15. Niyyānikaduka	270	
PA_ds_2.3.2:270.1	Katame dhammā niyyānikā?	270	
PA_ds_2.3.2:270.2	Cattāro maggā apariyāpannā—	270	
PA_ds_2.3.2:270.3	ime dhammā niyyānikā.	270	
PA_ds_2.3.2:271.1	Katame dhammā aniyyānikā?	271	
PA_ds_2.3.2:271.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	271	
PA_ds_2.3.2:271.3	vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	271	
PA_ds_2.3.2:271.4	ime dhammā aniyyānikā.	271	
PA_ds_2.3.2:272.0	2.3.2.13.16. Niyataduka	272	
PA_ds_2.3.2:272.1	Katame dhammā niyatā?	272	
PA_ds_2.3.2:272.2	Pañca kammāni ānantarikāni, yā ca micchādiṭṭhi niyatā, cattāro maggā apariyāpannā—	272	
PA_ds_2.3.2:272.3	ime dhammā niyatā.	272	
PA_ds_2.3.2:273.1	Katame dhammā aniyatā?	273	
PA_ds_2.3.2:273.2	Te dhamme ṭhapetvā avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	273	
PA_ds_2.3.2:273.3	vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	273	
PA_ds_2.3.2:273.4	ime dhammā aniyatā.	273	
PA_ds_2.3.2:274.0	2.3.2.13.17. Sauttaraduka	274	
PA_ds_2.3.2:274.1	Katame dhammā sauttarā?	274	
PA_ds_2.3.2:274.2	Sāsavā kusalākusalābyākatā dhammā kāmāvacarā, rūpāvacarā, arūpāvacarā;	274	
PA_ds_2.3.2:274.3	rūpakkhandho …pe… viññāṇakkhandho—	274	
PA_ds_2.3.2:274.4	ime dhammā sauttarā.	274	
PA_ds_2.3.2:275.1	Katame dhammā anuttarā?	275	
PA_ds_2.3.2:275.2	Apariyāpannā maggā ca, maggaphalāni ca, asaṅkhatā ca dhātu—	275	
PA_ds_2.3.2:275.3	ime dhammā anuttarā.	275	
PA_ds_2.3.2:276.0	2.3.2.13.18. Saraṇaduka	276	
PA_ds_2.3.2:276.1	Katame dhammā saraṇā?	276	
PA_ds_2.3.2:276.2	Tīṇi akusalamūlāni lobho, doso, moho;	276	
PA_ds_2.3.2:276.3	tadekaṭṭhā ca kilesā, taṁsampayutto vedanākkhandho …pe… viññāṇakkhandho, taṁsamuṭṭhānaṁ kāyakammaṁ, vacīkammaṁ, manokammaṁ—	276	
PA_ds_2.3.2:276.4	ime dhammā saraṇā.	276	
PA_ds_2.3.2:277.1	Katame dhammā araṇā?	277	
PA_ds_2.3.2:277.2	Kusalābyākatā dhammā kāmāvacarā, rūpāvacarā, arūpāvacarā, apariyāpannā;	277	
PA_ds_2.3.2:277.3	vedanākkhandho …pe… viññāṇakkhandho, sabbañca rūpaṁ, asaṅkhatā ca dhātu—	277	
PA_ds_2.3.2:277.4	ime dhammā araṇā.	277	
PA_ds_2.3.2:277.5	Abhidhammadukaṁ.	277	
