segmentnr	original	folio	analyzed
PA_bu-vb_ss6:0.1	Theravāda Vinaya	0	
PA_bu-vb_ss6:0.2	Mahāvibhaṅga	0	
PA_bu-vb_ss6:0.3	Saṅghādisesakaṇḍa	0	
PA_bu-vb_ss6:0.4	6. Kuṭikārasikkhāpada	0	
PA_bu-vb_ss6:1.1.1	Tena samayena buddho bhagavā rājagahe viharati veḷuvane kalandakanivāpe.	1	
PA_bu-vb_ss6:1.1.2	Tena kho pana samayena āḷavakā bhikkhū saññācikāyo kuṭiyo kārāpenti assāmikāyo attuddesikāyo appamāṇikāyo.	1	
PA_bu-vb_ss6:1.1.3	Tāyo na niṭṭhānaṁ gacchanti.	1	
PA_bu-vb_ss6:1.1.4	Te yācanabahulā viññattibahulā viharanti—	1	
PA_bu-vb_ss6:1.1.5_0	“purisaṁ detha, purisatthakaraṁ detha, goṇaṁ detha, sakaṭaṁ detha, vāsiṁ detha, parasuṁ	1	
PA_bu-vb_ss6:1.1.5_1	detha, kuṭhāriṁ detha, kudālaṁ detha, nikhādanaṁ detha, valliṁ detha, veḷuṁ detha,	1	
PA_bu-vb_ss6:1.1.5_2	muñjaṁ detha, pabbajaṁ detha, tiṇaṁ detha, mattikaṁ dethā”ti.	1	
PA_bu-vb_ss6:1.1.6	Manussā upaddutā yācanāya upaddutā viññattiyā bhikkhū disvā ubbijjantipi uttasantipi palāyantipi aññenapi gacchanti aññenapi mukhaṁ karonti dvārampi thakenti,	1	
PA_bu-vb_ss6:1.1.7	gāvimpi disvā palāyanti bhikkhūti maññamānā.	1	
PA_bu-vb_ss6:1.1.8	Atha kho āyasmā mahākassapo rājagahe vassaṁvuṭṭho yena āḷavī tena pakkāmi.	1	
PA_bu-vb_ss6:1.1.9	Anupubbena yena āḷavī tadavasari.	1	
PA_bu-vb_ss6:1.1.10	Tatra sudaṁ āyasmā mahākassapo āḷaviyaṁ viharati aggāḷave cetiye.	1	
PA_bu-vb_ss6:1.1.11	Atha kho āyasmā mahākassapo pubbaṇhasamayaṁ nivāsetvā pattacīvaramādāya āḷaviṁ piṇḍāya pāvisi.	1	
PA_bu-vb_ss6:1.1.12	Manussā āyasmantaṁ mahākassapaṁ passitvā ubbijjantipi uttasantipi palāyantipi aññenapi gacchanti aññenapi mukhaṁ karonti dvārampi thakenti.	1	
PA_bu-vb_ss6:1.1.13	Atha kho āyasmā mahākassapo āḷaviyaṁ piṇḍāya caritvā pacchābhattaṁ piṇḍapātapaṭikkanto bhikkhū āmantesi—	1	
PA_bu-vb_ss6:1.1.14	“pubbāyaṁ, āvuso, āḷavī subhikkhā ahosi sulabhapiṇḍā sukarā uñchena paggahena yāpetuṁ;	1	
PA_bu-vb_ss6:1.1.15	etarahi panāyaṁ āḷavī dubbhikkhā dullabhapiṇḍā, na sukarā uñchena paggahena yāpetuṁ.	1	
PA_bu-vb_ss6:1.1.16	Ko nu kho, āvuso, hetu ko paccayo, yenāyaṁ āḷavī dubbhikkhā dullabhapiṇḍā, na sukarā uñchena paggahena yāpetun”ti?	1	
PA_bu-vb_ss6:1.1.17	Atha kho te bhikkhū āyasmato mahākassapassa etamatthaṁ ārocesuṁ.	1	
PA_bu-vb_ss6:1.2.1	Atha kho bhagavā rājagahe yathābhirantaṁ viharitvā yena āḷavī tena cārikaṁ pakkāmi.	1	
PA_bu-vb_ss6:1.2.2	Anupubbena cārikaṁ caramāno yena āḷavī tadavasari.	1	
PA_bu-vb_ss6:1.2.3	Tatra sudaṁ bhagavā āḷaviyaṁ viharati aggāḷave cetiye.	1	
PA_bu-vb_ss6:1.2.4	Atha kho āyasmā mahākassapo yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi.	1	
PA_bu-vb_ss6:1.2.5	Ekamantaṁ nisinno kho āyasmā mahākassapo bhagavato etamatthaṁ ārocesi.	1	
PA_bu-vb_ss6:1.2.6	Atha kho bhagavā etasmiṁ nidāne etasmiṁ pakaraṇe bhikkhusaṅghaṁ sannipātāpetvā āḷavake bhikkhū paṭipucchi—	1	
PA_bu-vb_ss6:1.2.7	“saccaṁ kira tumhe, bhikkhave, saññācikāyo kuṭiyo kārāpetha assāmikāyo attuddesikāyo appamāṇikāyo.	1	
PA_bu-vb_ss6:1.2.8	Tāyo na niṭṭhānaṁ gacchanti.	1	
PA_bu-vb_ss6:1.2.9	Te tumhe yācanabahulā viññattibahulā viharatha—	1	
PA_bu-vb_ss6:1.2.10	‘purisaṁ detha purisatthakaraṁ detha …pe… tiṇaṁ detha mattikaṁ dethā’ti.	1	
PA_bu-vb_ss6:1.2.11_0	Manussā upaddutā yācanāya upaddutā viññattiyā bhikkhū disvā ubbijjantipi uttasantipi	1	
PA_bu-vb_ss6:1.2.11_1	palāyantipi aññenapi gacchanti aññenapi mukhaṁ karonti dvārampi thakenti, gāvimpi	1	
PA_bu-vb_ss6:1.2.11_2	disvā palāyanti bhikkhūti maññamānā”ti?	1	
PA_bu-vb_ss6:1.2.12	“Saccaṁ, bhagavā”ti.	1	
PA_bu-vb_ss6:1.2.13	Vigarahi buddho bhagavā …pe…	1	
PA_bu-vb_ss6:1.2.14	kathañhi nāma tumhe, moghapurisā, saṁyācikāyo kuṭiyo kārāpessatha assāmikāyo attuddesikāyo appamāṇikāyo.	1	
PA_bu-vb_ss6:1.2.15	Tāyo na niṭṭhānaṁ gacchanti.	1	
PA_bu-vb_ss6:1.2.16	Te tumhe yācanabahulā viññattibahulā viharissatha—	1	
PA_bu-vb_ss6:1.2.17	“purisaṁ detha purisatthakaraṁ detha …pe… tiṇaṁ detha mattikaṁ dethā”ti.	1	
PA_bu-vb_ss6:1.2.18	Netaṁ moghapurisā, appasannānaṁ vā pasādāya …pe…	1	
PA_bu-vb_ss6:1.2.19	vigarahitvā dhammiṁ kathaṁ katvā bhikkhū āmantesi—	1	
PA_bu-vb_ss6:1.3.1	“Bhūtapubbaṁ, bhikkhave, dve bhātaro isayo gaṅgaṁ nadiṁ upanissāya vihariṁsu.	1	
PA_bu-vb_ss6:1.3.2_0	Atha kho, bhikkhave, maṇikaṇṭho nāgarājā gaṅgaṁ nadiṁ uttaritvā yena kaniṭṭho isi	1	
PA_bu-vb_ss6:1.3.2_1	tenupasaṅkami; upasaṅkamitvā kaniṭṭhaṁ isiṁ sattakkhattuṁ bhogehi parikkhipitvā uparimuddhani	1	
PA_bu-vb_ss6:1.3.2_2	mahantaṁ phaṇaṁ karitvā aṭṭhāsi.	1	
PA_bu-vb_ss6:1.3.3	Atha kho, bhikkhave, kaniṭṭho isi tassa nāgassa bhayā kiso ahosi lūkho dubbaṇṇo uppaṇḍuppaṇḍukajāto dhamanisanthatagatto.	1	
PA_bu-vb_ss6:1.3.4	Addasa kho, bhikkhave, jeṭṭho isi kaniṭṭhaṁ isiṁ kisaṁ lūkhaṁ dubbaṇṇaṁ uppaṇḍuppaṇḍukajātaṁ dhamanisanthatagattaṁ.	1	
PA_bu-vb_ss6:1.3.5	Disvāna kaniṭṭhaṁ isiṁ etadavoca—	1	
PA_bu-vb_ss6:1.3.6	‘kissa tvaṁ, bho, kiso lūkho dubbaṇṇo uppaṇḍuppaṇḍukajāto dhamanisanthatagatto’ti?	1	
PA_bu-vb_ss6:1.3.7	‘Idha, bho, maṇikaṇṭho nāgarājā gaṅgaṁ nadiṁ uttaritvā yenāhaṁ tenupasaṅkami; upasaṅkamitvā maṁ sattakkhattuṁ bhogehi parikkhipitvā uparimuddhani mahantaṁ phaṇaṁ karitvā aṭṭhāsi.	1	
PA_bu-vb_ss6:1.3.8	Tassāhaṁ, bho, nāgassa bhayā kiso lūkho dubbaṇṇo uppaṇḍuppaṇḍukajāto dhamanisanthatagatto’ti.	1	
PA_bu-vb_ss6:1.3.9	‘Icchasi pana tvaṁ, bho, tassa nāgassa anāgamanan’ti?	1	
PA_bu-vb_ss6:1.3.10	‘Icchāmahaṁ, bho, tassa nāgassa anāgamanan’ti.	1	
PA_bu-vb_ss6:1.3.11	‘Api pana tvaṁ, bho, tassa nāgassa kiñci passasī’ti?	1	
PA_bu-vb_ss6:1.3.12	‘Passāmahaṁ, bho, maṇimassa kaṇṭhe pilandhanan’ti.	1	
PA_bu-vb_ss6:1.3.13	‘Tena hi tvaṁ, bho, taṁ nāgaṁ maṇiṁ yāca—	1	
PA_bu-vb_ss6:1.3.14	“maṇiṁ me, bho, dehi;	1	
PA_bu-vb_ss6:1.3.15	maṇinā me attho”’ti.	1	
PA_bu-vb_ss6:1.3.16	Atha kho, bhikkhave, maṇikaṇṭho nāgarājā gaṅgaṁ nadiṁ uttaritvā yena kaniṭṭho isi tenupasaṅkami; upasaṅkamitvā ekamantaṁ aṭṭhāsi.	1	
PA_bu-vb_ss6:1.3.17	Ekamantaṁ ṭhitaṁ kho, bhikkhave, maṇikaṇṭhaṁ nāgarājānaṁ kaniṭṭho isi etadavoca—	1	
PA_bu-vb_ss6:1.3.18	‘maṇiṁ me, bho, dehi;	1	
PA_bu-vb_ss6:1.3.19	maṇinā me attho’ti.	1	
PA_bu-vb_ss6:1.3.20	Atha kho, bhikkhave, maṇikaṇṭho nāgarājā—	1	
PA_bu-vb_ss6:1.3.21	‘bhikkhu maṇiṁ yācati, bhikkhussa maṇinā attho’ti khippaññeva agamāsi.	1	
PA_bu-vb_ss6:1.3.22	Dutiyampi kho, bhikkhave, maṇikaṇṭho nāgarājā gaṅgaṁ nadiṁ uttaritvā yena kaniṭṭho isi tenupasaṅkami.	1	
PA_bu-vb_ss6:1.3.23	Addasa kho, bhikkhave, kaniṭṭho isi maṇikaṇṭhaṁ nāgarājānaṁ dūratova āgacchantaṁ.	1	
PA_bu-vb_ss6:1.3.24	Disvāna maṇikaṇṭhaṁ nāgarājānaṁ etadavoca—	1	
PA_bu-vb_ss6:1.3.25	‘maṇiṁ me, bho, dehi;	1	
PA_bu-vb_ss6:1.3.26	maṇinā me attho’ti.	1	
PA_bu-vb_ss6:1.3.27	Atha kho, bhikkhave, maṇikaṇṭho nāgarājā—	1	
PA_bu-vb_ss6:1.3.28	‘bhikkhu maṇiṁ yācati, bhikkhussa maṇinā attho’ti tatova paṭinivatti.	1	
PA_bu-vb_ss6:1.3.29	Tatiyampi kho, bhikkhave, maṇikaṇṭho nāgarājā gaṅgaṁ nadiṁ uttarati.	1	
PA_bu-vb_ss6:1.3.30	Addasa kho, bhikkhave, kaniṭṭho isi maṇikaṇṭhaṁ nāgarājānaṁ gaṅgaṁ nadiṁ uttarantaṁ.	1	
PA_bu-vb_ss6:1.3.31	Disvāna maṇikaṇṭhaṁ nāgarājānaṁ etadavoca—	1	
PA_bu-vb_ss6:1.3.32	‘maṇiṁ me, bho, dehi;	1	
PA_bu-vb_ss6:1.3.33	maṇinā me attho’ti.	1	
PA_bu-vb_ss6:1.3.34	Atha kho, bhikkhave, maṇikaṇṭho nāgarājā kaniṭṭhaṁ isiṁ gāthāhi ajjhabhāsi—	1	
PA_bu-vb_ss6:1.3.35	‘Mamannapānaṁ vipulaṁ uḷāraṁ,	1	
PA_bu-vb_ss6:1.3.36	Uppajjatīmassa maṇissa hetu;	1	
PA_bu-vb_ss6:1.3.37	Taṁ te na dassaṁ atiyācakosi,	1	
PA_bu-vb_ss6:1.3.38	Na cāpi te assamamāgamissaṁ.	1	
PA_bu-vb_ss6:1.3.39	Susū yathā sakkharadhotapāṇī,	1	
PA_bu-vb_ss6:1.3.40	Tāsesi maṁ selamāyācamāno;	1	
PA_bu-vb_ss6:1.3.41	Taṁ te na dassaṁ atiyācakosi,	1	
PA_bu-vb_ss6:1.3.42	Na cāpi te assamamāgamissan’ti.	1	
PA_bu-vb_ss6:1.3.43	Atha kho, bhikkhave, maṇikaṇṭho nāgarājā—	1	
PA_bu-vb_ss6:1.3.44	‘bhikkhu maṇiṁ yācati, bhikkhussa maṇinā attho’ti pakkāmi.	1	
PA_bu-vb_ss6:1.3.45	Tathā pakkantova ahosi, na puna paccāgañchi.	1	
PA_bu-vb_ss6:1.3.46	Atha kho, bhikkhave, kaniṭṭho isi tassa nāgassa dassanīyassa adassanena bhiyyoso mattāya kiso ahosi lūkho dubbaṇṇo, uppaṇḍuppaṇḍukajāto dhamanisanthatagatto.	1	
PA_bu-vb_ss6:1.3.47	Addasa kho, bhikkhave, jeṭṭho isi kaniṭṭhaṁ isiṁ bhiyyoso mattāya kisaṁ lūkhaṁ dubbaṇṇaṁ uppaṇḍuppaṇḍukajātaṁ dhamanisanthatagattaṁ.	1	
PA_bu-vb_ss6:1.3.48	Disvāna kaniṭṭhaṁ isiṁ etadavoca—	1	
PA_bu-vb_ss6:1.3.49	‘kissa tvaṁ, bho, bhiyyoso mattāya kiso lūkho dubbaṇṇo uppaṇḍuppaṇḍukajāto dhamanisanthatagatto’ti?	1	
PA_bu-vb_ss6:1.3.50	‘Tassāhaṁ, bho, nāgassa dassanīyassa adassanena bhiyyoso mattāya kiso lūkho dubbaṇṇo uppaṇḍuppaṇḍukajāto dhamanisanthatagatto’ti.	1	
PA_bu-vb_ss6:1.3.51	Atha kho, bhikkhave, jeṭṭho isi kaniṭṭhaṁ isiṁ gāthāya ajjhabhāsi—	1	
PA_bu-vb_ss6:1.3.52	‘Na taṁ yāce yassapiyaṁ jigīse,	1	
PA_bu-vb_ss6:1.3.53	Videsso hoti atiyācanāya;	1	
PA_bu-vb_ss6:1.3.54	Nāgo maṇiṁ yācito brāhmaṇena,	1	
PA_bu-vb_ss6:1.3.55	Adassanaññeva tadajjhagamā’ti.	1	
PA_bu-vb_ss6:1.3.56	Tesañhi nāma, bhikkhave, tiracchānagatānaṁ pāṇānaṁ amanāpā bhavissati yācanā amanāpā viññatti.	1	
PA_bu-vb_ss6:1.3.57	Kimaṅgaṁ pana manussabhūtānaṁ.	1	
PA_bu-vb_ss6:1.4.1	Bhūtapubbaṁ, bhikkhave, aññataro bhikkhu himavantapasse viharati aññatarasmiṁ vanasaṇḍe.	1	
PA_bu-vb_ss6:1.4.2	Tassa kho, bhikkhave, vanasaṇḍassa avidūre mahantaṁ ninnaṁ pallalaṁ.	1	
PA_bu-vb_ss6:1.4.3	Atha kho, bhikkhave, mahāsakuṇasaṅgho tasmiṁ pallale divasaṁ gocaraṁ caritvā sāyaṁ taṁ vanasaṇḍaṁ vāsāya upagacchati.	1	
PA_bu-vb_ss6:1.4.4	Atha kho, bhikkhave, so bhikkhu tassa sakuṇasaṅghassa saddena ubbāḷho yenāhaṁ tenupasaṅkami; upasaṅkamitvā maṁ abhivādetvā ekamantaṁ nisīdi.	1	
PA_bu-vb_ss6:1.4.5	Ekamantaṁ nisinnaṁ kho ahaṁ, bhikkhave, taṁ bhikkhuṁ etadavoca—	1	
PA_bu-vb_ss6:1.4.6	‘kacci, bhikkhu, khamanīyaṁ kacci yāpanīyaṁ	1	
PA_bu-vb_ss6:1.4.7	kaccisi appakilamathena addhānaṁ āgato?	1	
PA_bu-vb_ss6:1.4.8	Kuto ca tvaṁ, bhikkhu, āgacchasī’ti?	1	
PA_bu-vb_ss6:1.4.9	‘Khamanīyaṁ, bhagavā, yāpanīyaṁ, bhagavā.	1	
PA_bu-vb_ss6:1.4.10	Appakilamathena cāhaṁ, bhante, addhānaṁ āgato.	1	
PA_bu-vb_ss6:1.4.11	Atthi, bhante, himavantapasse mahāvanasaṇḍo.	1	
PA_bu-vb_ss6:1.4.12	Tassa kho pana, bhante, vanasaṇḍassa avidūre mahantaṁ ninnaṁ pallalaṁ.	1	
PA_bu-vb_ss6:1.4.13	Atha kho, bhante, mahāsakuṇasaṅgho tasmiṁ pallale divasaṁ gocaraṁ caritvā sāyaṁ taṁ vanasaṇḍaṁ vāsāya upagacchati.	1	
PA_bu-vb_ss6:1.4.14	Tato ahaṁ, bhagavā, āgacchāmi—	1	
PA_bu-vb_ss6:1.4.15	tassa sakuṇasaṅghassa saddena ubbāḷho’ti.	1	
PA_bu-vb_ss6:1.4.16	‘Icchasi pana tvaṁ, bhikkhu, tassa sakuṇasaṅghassa anāgamanan’ti?	1	
PA_bu-vb_ss6:1.4.17	‘Icchāmahaṁ, bhagavā, tassa sakuṇasaṅghassa anāgamanan’ti.	1	
PA_bu-vb_ss6:1.4.18	‘Tena hi tvaṁ, bhikkhu, tattha gantvā taṁ vanasaṇḍaṁ ajjhogāhetvā rattiyā paṭhamaṁ yāmaṁ tikkhattuṁ saddamanussāvehi—	1	
PA_bu-vb_ss6:1.4.19	suṇantu me, bhonto sakuṇā,	1	
PA_bu-vb_ss6:1.4.20	yāvatikā imasmiṁ vanasaṇḍe vāsaṁ upagatā, pattena me attho.	1	
PA_bu-vb_ss6:1.4.21	Ekekaṁ me, bhonto, pattaṁ dadantū’ti.	1	
PA_bu-vb_ss6:1.4.22	Rattiyā majjhimaṁ yāmaṁ …	1	
PA_bu-vb_ss6:1.4.23	rattiyā pacchimaṁ yāmaṁ tikkhattuṁ saddamanussāvehi—	1	
PA_bu-vb_ss6:1.4.24	‘suṇantu me, bhonto sakuṇā,	1	
PA_bu-vb_ss6:1.4.25	yāvatikā imasmiṁ vanasaṇḍe vāsaṁ upagatā, pattena me attho.	1	
PA_bu-vb_ss6:1.4.26	Ekekaṁ me, bhonto, pattaṁ dadantū’ti.	1	
PA_bu-vb_ss6:1.4.27	Atha kho, bhikkhave, so bhikkhu tattha gantvā taṁ vanasaṇḍaṁ ajjhogāhetvā rattiyā paṭhamaṁ yāmaṁ tikkhattuṁ saddamanussāvesi—	1	
PA_bu-vb_ss6:1.4.28	‘suṇantu me, bhonto sakuṇā,	1	
PA_bu-vb_ss6:1.4.29	yāvatikā imasmiṁ vanasaṇḍe vāsaṁ upagatā, pattena me attho.	1	
PA_bu-vb_ss6:1.4.30	Ekekaṁ me, bhonto, pattaṁ dadantū’ti.	1	
PA_bu-vb_ss6:1.4.31	Rattiyā majjhimaṁ yāmaṁ …	1	
PA_bu-vb_ss6:1.4.32	rattiyā pacchimaṁ yāmaṁ tikkhattuṁ saddamanussāvesi—	1	
PA_bu-vb_ss6:1.4.33	‘suṇantu me, bhonto sakuṇā,	1	
PA_bu-vb_ss6:1.4.34	yāvatikā imasmiṁ vanasaṇḍe vāsaṁ upagatā, pattena me attho.	1	
PA_bu-vb_ss6:1.4.35	Ekekaṁ me, bhonto, pattaṁ dadantū’ti.	1	
PA_bu-vb_ss6:1.4.36	Atha kho, bhikkhave, so sakuṇasaṅgho—	1	
PA_bu-vb_ss6:1.4.37	‘bhikkhu pattaṁ yācati bhikkhussa pattena attho’ti	1	
PA_bu-vb_ss6:1.4.38	tamhā vanasaṇḍā pakkāmi.	1	
PA_bu-vb_ss6:1.4.39	Tathā pakkantova ahosi na puna paccāgañchi.	1	
PA_bu-vb_ss6:1.4.40	Tesañhi nāma, bhikkhave, tiracchānagatānaṁ pāṇānaṁ amanāpā bhavissati yācanā amanāpā viññatti.	1	
PA_bu-vb_ss6:1.4.41	Kimaṅgaṁ pana manussabhūtānaṁ.	1	
PA_bu-vb_ss6:1.5.1	Bhūtapubbaṁ, bhikkhave, raṭṭhapālassa kulaputtassa pitā raṭṭhapālaṁ kulaputtaṁ gāthāya ajjhabhāsi—	1	
PA_bu-vb_ss6:1.5.2	‘Apāhaṁ te na jānāmi,	1	
PA_bu-vb_ss6:1.5.3	raṭṭhapāla bahū janā;	1	
PA_bu-vb_ss6:1.5.4	Te maṁ saṅgamma yācanti,	1	
PA_bu-vb_ss6:1.5.5	kasmā maṁ tvaṁ na yācasī’ti.	1	
PA_bu-vb_ss6:1.5.6	‘Yācako appiyo hoti,	1	
PA_bu-vb_ss6:1.5.7	yācaṁ adadamappiyo;	1	
PA_bu-vb_ss6:1.5.8	Tasmāhaṁ taṁ na yācāmi,	1	
PA_bu-vb_ss6:1.5.9	mā me videssanā ahū’ti.	1	
PA_bu-vb_ss6:1.5.10	So hi nāma, bhikkhave, raṭṭhapālo kulaputto sakaṁ pitaraṁ evaṁ vakkhati.	1	
PA_bu-vb_ss6:1.5.11	Kimaṅgaṁ pana jano janaṁ.	1	
PA_bu-vb_ss6:1.6.1	Gihīnaṁ, bhikkhave, dussaṁharāni bhogāni sambhatānipi durakkhiyāni.	1	
PA_bu-vb_ss6:1.6.2	Tattha nāma tumhe, moghapurisā, evaṁ dussaṁharesu bhogesu sambhatesupi durakkhiyesu yācanabahulā viññattibahulā viharissatha—	1	
PA_bu-vb_ss6:1.6.3_0	‘purisaṁ detha, purisatthakaraṁ detha, goṇaṁ detha, sakaṭaṁ detha, vāsiṁ detha, parasuṁ	1	
PA_bu-vb_ss6:1.6.3_1	detha, kuṭhāriṁ detha, kudālaṁ detha, nikhādanaṁ detha, valliṁ detha, veḷuṁ detha,	1	
PA_bu-vb_ss6:1.6.3_2	muñjaṁ detha, pabbajaṁ detha, tiṇaṁ detha, mattikaṁ dethā’ti.	1	
PA_bu-vb_ss6:1.6.4	Netaṁ, moghapurisā, appasannānaṁ vā pasādāya …pe…	1	
PA_bu-vb_ss6:1.6.5	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_ss6:1.6.6.1	“Saññācikāya pana bhikkhunā kuṭiṁ kārayamānena assāmikaṁ attuddesaṁ pamāṇikā kāretabbā. Tatridaṁ pamāṇaṁ—dīghaso dvādasa vidatthiyo, sugatavidatthiyā; tiriyaṁ sattantarā.	1	
PA_bu-vb_ss6:1.6.7	Bhikkhū abhinetabbā vatthudesanāya. Tehi bhikkhūhi vatthu desetabbaṁ— anārambhaṁ saparikkamanaṁ.	1	
PA_bu-vb_ss6:1.6.8	Sārambhe ce bhikkhu vatthusmiṁ aparikkamane saññācikāya kuṭiṁ kāreyya, bhikkhū vā anabhineyya vatthudesanāya, pamāṇaṁ vā atikkāmeyya, saṅghādiseso”ti.	1	
PA_bu-vb_ss6:2.1.1	Saññācikā nāma	2	
PA_bu-vb_ss6:2.1.2	sayaṁ yācitvā purisampi purisatthakarampi goṇampi sakaṭampi vāsimpi parasumpi kuṭhārimpi kudālampi nikhādanampi vallimpi veḷumpi muñjampi pabbajampi tiṇampi mattikampi.	2	
PA_bu-vb_ss6:2.1.3	Kuṭi nāma	2	
PA_bu-vb_ss6:2.1.4	ullittā vā hoti avalittā vā ullittāvalittā vā.	2	
PA_bu-vb_ss6:2.1.5	Kārayamānenāti	2	
PA_bu-vb_ss6:2.1.6	karonto vā kārāpento vā.	2	
PA_bu-vb_ss6:2.1.7	Assāmikanti	2	
PA_bu-vb_ss6:2.1.8	na añño koci sāmiko hoti, itthī vā puriso vā gahaṭṭho vā pabbajito vā.	2	
PA_bu-vb_ss6:2.1.9	Attuddesanti	2	
PA_bu-vb_ss6:2.1.10	attano atthāya.	2	
PA_bu-vb_ss6:2.1.11	Pamāṇikā kāretabbā.	2	
PA_bu-vb_ss6:2.1.12	Tatridaṁ pamāṇaṁ—dīghaso dvādasa vidatthiyo, sugatavidatthiyāti	2	
PA_bu-vb_ss6:2.1.13	bāhirimena mānena.	2	
PA_bu-vb_ss6:2.1.14	Tiriyaṁ sattantarāti	2	
PA_bu-vb_ss6:2.1.15	abbhantarimena mānena.	2	
PA_bu-vb_ss6:2.2.1	Bhikkhū abhinetabbā vatthudesanāyāti	2	
PA_bu-vb_ss6:2.2.2_0	tena kuṭikārakena bhikkhunā kuṭivatthuṁ sodhetvā saṅghaṁ upasaṅkamitvā ekaṁsaṁ uttarāsaṅgaṁ	2	
PA_bu-vb_ss6:2.2.2_1	karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—	2	
PA_bu-vb_ss6:2.2.3	“ahaṁ, bhante, saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.4	Sohaṁ, bhante, saṅghaṁ kuṭivatthuolokanaṁ yācāmī”ti.	2	
PA_bu-vb_ss6:2.2.5	Dutiyampi yācitabbā.	2	
PA_bu-vb_ss6:2.2.6	Tatiyampi yācitabbā.	2	
PA_bu-vb_ss6:2.2.7	Sace sabbo saṅgho ussahati kuṭivatthuṁ oloketuṁ, sabbena saṅghena oloketabbaṁ.	2	
PA_bu-vb_ss6:2.2.8	No ce sabbo saṅgho ussahati kuṭivatthuṁ oloketuṁ, ye tattha honti bhikkhū byattā paṭibalā sārambhaṁ anārambhaṁ saparikkamanaṁ aparikkamanaṁ jānituṁ te yācitvā sammannitabbā.	2	
PA_bu-vb_ss6:2.2.9	“Evañca pana, bhikkhave, sammannitabbā.	2	
PA_bu-vb_ss6:2.2.10	Byattena bhikkhunā paṭibalena saṅgho ñāpetabbo—	2	
PA_bu-vb_ss6:2.2.11	‘Suṇātu me, bhante, saṅgho.	2	
PA_bu-vb_ss6:2.2.12	Ayaṁ itthannāmo bhikkhu saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.13	So saṅghaṁ kuṭivatthuolokanaṁ yācati.	2	
PA_bu-vb_ss6:2.2.14	Yadi saṅghassa pattakallaṁ, saṅgho itthannāmañca itthannāmañca bhikkhū sammanneyya itthannāmassa bhikkhuno kuṭivatthuṁ oloketuṁ.	2	
PA_bu-vb_ss6:2.2.15	Esā ñatti.	2	
PA_bu-vb_ss6:2.2.16	Suṇātu me, bhante, saṅgho.	2	
PA_bu-vb_ss6:2.2.17	Ayaṁ itthannāmo bhikkhu saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.18	So saṅghaṁ kuṭivatthuolokanaṁ yācati.	2	
PA_bu-vb_ss6:2.2.19	Saṅgho itthannāmañca itthannāmañca bhikkhū sammannati itthannāmassa bhikkhuno kuṭivatthuṁ oloketuṁ.	2	
PA_bu-vb_ss6:2.2.20	Yassāyasmato khamati itthannāmassa ca itthannāmassa ca bhikkhūnaṁ sammuti itthannāmassa bhikkhuno kuṭivatthuṁ oloketuṁ, so tuṇhassa;	2	
PA_bu-vb_ss6:2.2.21	yassa nakkhamati, so bhāseyya.	2	
PA_bu-vb_ss6:2.2.22	Sammatā saṅghena itthannāmo ca itthannāmo ca bhikkhū itthannāmassa bhikkhuno kuṭivatthuṁ oloketuṁ.	2	
PA_bu-vb_ss6:2.2.23	Khamati saṅghassa, tasmā tuṇhī,	2	
PA_bu-vb_ss6:2.2.24	evametaṁ dhārayāmī’”ti.	2	
PA_bu-vb_ss6:2.2.25	Tehi sammatehi bhikkhūhi tattha gantvā kuṭivatthu oloketabbaṁ, sārambhaṁ anārambhaṁ saparikkamanaṁ aparikkamanaṁ jānitabbaṁ.	2	
PA_bu-vb_ss6:2.2.26	Sace sārambhaṁ hoti aparikkamanaṁ, “mā idha karī”ti vattabbo.	2	
PA_bu-vb_ss6:2.2.27	Sace anārambhaṁ hoti saparikkamanaṁ, saṅghassa ārocetabbaṁ—	2	
PA_bu-vb_ss6:2.2.28	“anārambhaṁ saparikkamanan”ti.	2	
PA_bu-vb_ss6:2.2.29	Tena kuṭikārakena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—	2	
PA_bu-vb_ss6:2.2.30	“ahaṁ, bhante, saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.31	Sohaṁ, bhante, saṅghaṁ kuṭivatthudesanaṁ yācāmī”ti.	2	
PA_bu-vb_ss6:2.2.32	Dutiyampi yācitabbā.	2	
PA_bu-vb_ss6:2.2.33	Tatiyampi yācitabbā.	2	
PA_bu-vb_ss6:2.2.34	“Byattena bhikkhunā paṭibalena saṅgho ñāpetabbo—	2	
PA_bu-vb_ss6:2.2.35	‘Suṇātu me, bhante, saṅgho.	2	
PA_bu-vb_ss6:2.2.36	Ayaṁ itthannāmo bhikkhu saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.37	So saṅghaṁ kuṭivatthudesanaṁ yācati.	2	
PA_bu-vb_ss6:2.2.38	Yadi saṅghassa pattakallaṁ, saṅgho itthannāmassa bhikkhuno kuṭivatthuṁ deseyya.	2	
PA_bu-vb_ss6:2.2.39	Esā ñatti.	2	
PA_bu-vb_ss6:2.2.40	Suṇātu me, bhante, saṅgho.	2	
PA_bu-vb_ss6:2.2.41	Ayaṁ itthannāmo bhikkhu saññācikāya kuṭiṁ kattukāmo assāmikaṁ attuddesaṁ.	2	
PA_bu-vb_ss6:2.2.42	So saṅghaṁ kuṭivatthudesanaṁ yācati.	2	
PA_bu-vb_ss6:2.2.43	Saṅgho itthannāmassa bhikkhuno kuṭivatthuṁ deseti.	2	
PA_bu-vb_ss6:2.2.44	Yassāyasmato khamati itthannāmassa bhikkhuno kuṭivatthussa desanā, so tuṇhassa;	2	
PA_bu-vb_ss6:2.2.45	yassa nakkhamati, so bhāseyya.	2	
PA_bu-vb_ss6:2.2.46	Desitaṁ saṅghena itthannāmassa bhikkhuno kuṭivatthu.	2	
PA_bu-vb_ss6:2.2.47	Khamati saṅghassa, tasmā tuṇhī,	2	
PA_bu-vb_ss6:2.2.48	evametaṁ dhārayāmī’”ti.	2	
PA_bu-vb_ss6:2.3.1	Sārambhaṁ nāma	2	
PA_bu-vb_ss6:2.3.2_0	kipillikānaṁ vā āsayo hoti, upacikānaṁ vā āsayo hoti, undūrānaṁ vā āsayo hoti, ahīnaṁ	2	
PA_bu-vb_ss6:2.3.2_1	vā āsayo hoti, vicchikānaṁ vā āsayo hoti, satapadīnaṁ vā āsayo hoti, hatthīnaṁ vā	2	
PA_bu-vb_ss6:2.3.2_2	āsayo hoti, assānaṁ vā āsayo hoti, sīhānaṁ vā āsayo hoti, byagghānaṁ vā āsayo hoti,	2	
PA_bu-vb_ss6:2.3.2_3	dīpīnaṁ vā āsayo hoti, acchānaṁ vā āsayo hoti, taracchānaṁ vā āsayo hoti, yesaṁ kesañci	2	
PA_bu-vb_ss6:2.3.2_4	tiracchānagatānaṁ pāṇānaṁ āsayo hoti,	2	
PA_bu-vb_ss6:2.3.3_0	pubbaṇṇanissitaṁ vā hoti, aparaṇṇanissitaṁ vā hoti, abbhāghātanissitaṁ vā hoti, āghātananissitaṁ	2	
PA_bu-vb_ss6:2.3.3_1	vā hoti, susānanissitaṁ vā hoti, uyyānanissitaṁ vā hoti, rājavatthunissitaṁ vā hoti,	2	
PA_bu-vb_ss6:2.3.3_2	hatthisālānissitaṁ vā hoti, assasālānissitaṁ vā hoti, bandhanāgāranissitaṁ vā hoti,	2	
PA_bu-vb_ss6:2.3.3_3	pānāgāranissitaṁ vā hoti, sūnanissitaṁ vā hoti, racchānissitaṁ vā hoti, caccaranissitaṁ	2	
PA_bu-vb_ss6:2.3.3_4	vā hoti, sabhānissitaṁ vā hoti, saṁsaraṇanissitaṁ vā hoti.	2	
PA_bu-vb_ss6:2.3.4	Etaṁ sārambhaṁ nāma.	2	
PA_bu-vb_ss6:2.3.5	Aparikkamanaṁ nāma	2	
PA_bu-vb_ss6:2.3.6	na sakkā hoti yathāyuttena sakaṭena anuparigantuṁ samantā nisseṇiyā anuparigantuṁ. Etaṁ aparikkamanaṁ nāma.	2	
PA_bu-vb_ss6:2.3.7	Anārambhaṁ nāma	2	
PA_bu-vb_ss6:2.3.8_0	na kipillikānaṁ vā āsayo hoti, na upacikānaṁ vā āsayo hoti, na undūrānaṁ vā āsayo	2	
PA_bu-vb_ss6:2.3.8_1	hoti, na ahīnaṁ vā āsayo hoti, na vicchikānaṁ vā āsayo hoti, na satapadīnaṁ vā āsayo	2	
PA_bu-vb_ss6:2.3.8_2	hoti …pe… na saṁsaraṇanissitaṁ vā hoti. Etaṁ anārambhaṁ nāma.	2	
PA_bu-vb_ss6:2.3.9	Saparikkamanaṁ nāma	2	
PA_bu-vb_ss6:2.3.10	sakkā hoti yathāyuttena sakaṭena anuparigantuṁ, samantā nisseṇiyā anuparigantuṁ. Etaṁ saparikkamanaṁ nāma.	2	
PA_bu-vb_ss6:2.4.1	Saññācikā nāma	2	
PA_bu-vb_ss6:2.4.2	sayaṁ yācitvā purisampi purisatthakarampi …pe… mattikampi.	2	
PA_bu-vb_ss6:2.4.3	Kuṭi nāma	2	
PA_bu-vb_ss6:2.4.4	ullittā vā hoti avalittā vā ullittāvalittā vā.	2	
PA_bu-vb_ss6:2.4.5	Kāreyyāti	2	
PA_bu-vb_ss6:2.4.6	karoti vā kārāpeti vā.	2	
PA_bu-vb_ss6:2.4.7	Bhikkhū vā anabhineyya, vatthudesanāya pamāṇaṁ vā atikkāmeyyāti	2	
PA_bu-vb_ss6:2.4.8	ñattidutiyena kammena kuṭivatthuṁ na desāpetvā, āyāmato vā vitthārato vā antamaso kesaggamattampi atikkāmetvā karoti vā kārāpeti vā, payoge dukkaṭaṁ.	2	
PA_bu-vb_ss6:2.4.9	Ekaṁ piṇḍaṁ anāgate āpatti thullaccayassa.	2	
PA_bu-vb_ss6:2.4.10	Tasmiṁ piṇḍe āgate āpatti saṅghādisesassa.	2	
PA_bu-vb_ss6:2.4.11	Saṅghādisesoti	2	
PA_bu-vb_ss6:2.4.12	…pe… tenapi vuccati “saṅghādiseso”ti.	2	
PA_bu-vb_ss6:3.1.1	Bhikkhu kuṭiṁ karoti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ.	3	
PA_bu-vb_ss6:3.1.2	Bhikkhu kuṭiṁ karoti adesitavatthukaṁ sārambhaṁ saparikkamanaṁ, āpatti saṅghādisesena dukkaṭassa.	3	
PA_bu-vb_ss6:3.1.3	Bhikkhu kuṭiṁ karoti adesitavatthukaṁ anārambhaṁ aparikkamanaṁ, āpatti saṅghādisesena dukkaṭassa.	3	
PA_bu-vb_ss6:3.1.4	Bhikkhu kuṭiṁ karoti adesitavatthukaṁ anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.1.5	Bhikkhu kuṭiṁ karoti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ.	3	
PA_bu-vb_ss6:3.1.6	Bhikkhu kuṭiṁ karoti desitavatthukaṁ sārambhaṁ saparikkamanaṁ, āpatti dukkaṭassa.	3	
PA_bu-vb_ss6:3.1.7	Bhikkhu kuṭiṁ karoti desitavatthukaṁ anārambhaṁ aparikkamanaṁ, āpatti dukkaṭassa.	3	
PA_bu-vb_ss6:3.1.8	Bhikkhu kuṭiṁ karoti desitavatthukaṁ anārambhaṁ saparikkamanaṁ, anāpatti.	3	
PA_bu-vb_ss6:3.2.1	Bhikkhu kuṭiṁ karoti pamāṇātikkantaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ.	3	
PA_bu-vb_ss6:3.2.2	Bhikkhu kuṭiṁ karoti pamāṇātikkantaṁ sārambhaṁ saparikkamanaṁ, āpatti saṅghādisesena dukkaṭassa.	3	
PA_bu-vb_ss6:3.2.3	Bhikkhu kuṭiṁ karoti pamāṇātikkantaṁ anārambhaṁ aparikkamanaṁ, āpatti saṅghādisesena dukkaṭassa.	3	
PA_bu-vb_ss6:3.2.4	Bhikkhu kuṭiṁ karoti pamāṇātikkantaṁ anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.2.5	Bhikkhu kuṭiṁ karoti pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ.	3	
PA_bu-vb_ss6:3.2.6	Bhikkhu kuṭiṁ karoti pamāṇikaṁ sārambhaṁ saparikkamanaṁ, āpatti dukkaṭassa.	3	
PA_bu-vb_ss6:3.2.7	Bhikkhu kuṭiṁ karoti pamāṇikaṁ anārambhaṁ aparikkamanaṁ, āpatti dukkaṭassa.	3	
PA_bu-vb_ss6:3.2.8	Bhikkhu kuṭiṁ karoti pamāṇikaṁ anārambhaṁ saparikkamanaṁ, anāpatti.	3	
PA_bu-vb_ss6:3.3.1	Bhikkhu kuṭiṁ karoti adesitavatthukaṁ pamāṇātikkantaṁ sārambhaṁ aparikkamanaṁ, āpatti dvinnaṁ saṅghādisesena dvinnaṁ dukkaṭānaṁ.	3	
PA_bu-vb_ss6:3.3.2	Bhikkhu kuṭiṁ karoti adesitavatthukaṁ pamāṇātikkantaṁ sārambhaṁ saparikkamanaṁ, āpatti dvinnaṁ saṅghādisesena dukkaṭassa.	3	
PA_bu-vb_ss6:3.3.3	Bhikkhu kuṭiṁ karoti adesitavatthukaṁ pamāṇātikkantaṁ anārambhaṁ aparikkamanaṁ, āpatti dvinnaṁ saṅghādisesena dukkaṭassa.	3	
PA_bu-vb_ss6:3.3.4	Bhikkhu kuṭiṁ karoti adesitavatthukaṁ pamāṇātikkantaṁ anārambhaṁ saparikkamanaṁ, āpatti dvinnaṁ saṅghādisesānaṁ.	3	
PA_bu-vb_ss6:3.4.1	Bhikkhu kuṭiṁ karoti desitavatthukaṁ pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ.	3	
PA_bu-vb_ss6:3.4.2	Bhikkhu kuṭiṁ karoti desitavatthukaṁ pamāṇikaṁ sārambhaṁ saparikkamanaṁ, āpatti dukkaṭassa.	3	
PA_bu-vb_ss6:3.4.3	Bhikkhu kuṭiṁ karoti desitavatthukaṁ pamāṇikaṁ anārambhaṁ aparikkamanaṁ, āpatti dukkaṭassa.	3	
PA_bu-vb_ss6:3.4.4	Bhikkhu kuṭiṁ karoti desitavatthukaṁ pamāṇikaṁ anārambhaṁ saparikkamanaṁ, anāpatti.	3	
PA_bu-vb_ss6:3.5.1	Bhikkhu samādisati—	3	
PA_bu-vb_ss6:3.5.2	“kuṭiṁ me karothā”ti.	3	
PA_bu-vb_ss6:3.5.3	Tassa kuṭiṁ karonti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.5.4	sārambhaṁ saparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.5.5	anārambhaṁ aparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.5.6	anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.5.7	Bhikkhu samādisati—	3	
PA_bu-vb_ss6:3.5.8	“kuṭiṁ me karothā”ti.	3	
PA_bu-vb_ss6:3.5.9	Tassa kuṭiṁ karonti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.5.10	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.5.11	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.5.12	anārambhaṁ saparikkamanaṁ, anāpatti.	3	
PA_bu-vb_ss6:3.5.13	Bhikkhu samādisati—	3	
PA_bu-vb_ss6:3.5.14	“kuṭiṁ me karothā”ti.	3	
PA_bu-vb_ss6:3.5.15	Tassa kuṭiṁ karonti pamāṇātikkantaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.5.16	sārambhaṁ saparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.5.17	anārambhaṁ aparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.5.18	anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.5.19	Bhikkhu samādisati—	3	
PA_bu-vb_ss6:3.5.20	“kuṭiṁ me karothā”ti.	3	
PA_bu-vb_ss6:3.5.21	Tassa kuṭiṁ karonti pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.5.22	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.5.23	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.5.24	anārambhaṁ saparikkamanaṁ, anāpatti.	3	
PA_bu-vb_ss6:3.5.25	Bhikkhu samādisati—	3	
PA_bu-vb_ss6:3.5.26	“kuṭiṁ me karothā”ti.	3	
PA_bu-vb_ss6:3.5.27	Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ, āpatti dvinnaṁ saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.5.28	sārambhaṁ saparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.5.29	anārambhaṁ aparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.5.30	anārambhaṁ saparikkamanaṁ, āpatti dvinnaṁ saṅghādisesānaṁ.	3	
PA_bu-vb_ss6:3.5.31	Bhikkhu samādisati—	3	
PA_bu-vb_ss6:3.5.32	“kuṭiṁ me karothā”ti.	3	
PA_bu-vb_ss6:3.5.33	Tassa kuṭiṁ karonti desitavatthukaṁ pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.5.34	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.5.35	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.5.36	anārambhaṁ saparikkamanaṁ, anāpatti.	3	
PA_bu-vb_ss6:3.6.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.6.2	Na ca samādisati— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.6.3	Tassa kuṭiṁ karonti adesitavatthukaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.6.4	sārambhaṁ saparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.6.5	anārambhaṁ aparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.6.6	anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.6.7	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.6.8	Na ca samādisati— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.6.9	Tassa kuṭiṁ karonti desitavatthukaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.6.10	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.6.11	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.6.12	anārambhaṁ saparikkamanaṁ, anāpatti.	3	
PA_bu-vb_ss6:3.7.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.7.2	Na ca samādisati— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.7.3	Tassa kuṭiṁ karonti pamāṇātikkantaṁ sārambhaṁ aparikkamanaṁ, āpatti saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.7.4	sārambhaṁ saparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.7.5	anārambhaṁ aparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.7.6	anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.7.7	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.7.8	Na ca samādisati— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.7.9	Tassa kuṭiṁ karonti pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.7.10	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.7.11	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.7.12	anārambhaṁ saparikkamanaṁ, anāpatti.	3	
PA_bu-vb_ss6:3.8.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.8.2	Na ca samādisati— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.8.3	Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ, āpatti dvinnaṁ saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.8.4	sārambhaṁ saparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.8.5	anārambhaṁ aparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.8.6	anārambhaṁ saparikkamanaṁ, āpatti dvinnaṁ saṅghādisesānaṁ.	3	
PA_bu-vb_ss6:3.8.7	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.8.8	Na ca samādisati— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.8.9	Tassa kuṭiṁ karonti desitavatthukaṁ pamāṇikaṁ sārambhaṁ aparikkamanaṁ, āpatti dvinnaṁ dukkaṭānaṁ …pe…	3	
PA_bu-vb_ss6:3.8.10	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.8.11	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.8.12	anārambhaṁ saparikkamanaṁ, anāpatti.	3	
PA_bu-vb_ss6:3.9.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.2	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.3	Tassa kuṭiṁ karonti adesitavatthukaṁ sārambhaṁ aparikkamanaṁ.	3	
PA_bu-vb_ss6:3.9.4	So suṇāti—“kuṭi kira me kayirati adesitavatthukā sārambhā aparikkamanā”ti.	3	
PA_bu-vb_ss6:3.9.5	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.6	“desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.7	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.8	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.9	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.10	Tassa kuṭiṁ karonti adesitavatthukaṁ sārambhaṁ saparikkamanaṁ.	3	
PA_bu-vb_ss6:3.9.11	So suṇāti—“kuṭi kira me kayirati adesitavatthukā sārambhā saparikkamanā”ti.	3	
PA_bu-vb_ss6:3.9.12	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.13	“desitavatthukā ca hotu anārambhā cā”ti.	3	
PA_bu-vb_ss6:3.9.14	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.15	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.16	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.17	Tassa kuṭiṁ karonti adesitavatthukaṁ anārambhaṁ aparikkamanaṁ.	3	
PA_bu-vb_ss6:3.9.18	So suṇāti—“kuṭi kira me kayirati adesitavatthukā anārambhā aparikkamanā”ti.	3	
PA_bu-vb_ss6:3.9.19	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.20	“desitavatthukā ca hotu saparikkamanā cā”ti.	3	
PA_bu-vb_ss6:3.9.21	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.22	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.23	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.24	Tassa kuṭiṁ karonti adesitavatthukaṁ anārambhaṁ saparikkamanaṁ.	3	
PA_bu-vb_ss6:3.9.25	So suṇāti—“kuṭi kira me kayirati adesitavatthukā anārambhā saparikkamanā”ti.	3	
PA_bu-vb_ss6:3.9.26	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.27	“desitavatthukā hotū”ti.	3	
PA_bu-vb_ss6:3.9.28	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.29	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.30	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.31	Tassa kuṭiṁ karonti desitavatthukaṁ sārambhaṁ aparikkamanaṁ.	3	
PA_bu-vb_ss6:3.9.32	So suṇāti—“kuṭi kira me kayirati desitavatthukā sārambhā aparikkamanā”ti.	3	
PA_bu-vb_ss6:3.9.33	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.34	“anārambhā ca hotu saparikkamanā cā”ti.	3	
PA_bu-vb_ss6:3.9.35	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.36	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.37	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.38	Tassa kuṭiṁ karonti desitavatthukaṁ sārambhaṁ saparikkamanaṁ.	3	
PA_bu-vb_ss6:3.9.39	So suṇāti—“kuṭi kira me kayirati desitavatthukā sārambhā saparikkamanā”ti.	3	
PA_bu-vb_ss6:3.9.40	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.41	“anārambhā hotū”ti.	3	
PA_bu-vb_ss6:3.9.42	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.43	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.44	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.45	Tassa kuṭiṁ karonti desitavatthukaṁ anārambhaṁ aparikkamanaṁ.	3	
PA_bu-vb_ss6:3.9.46	So suṇāti—“kuṭi kira me kayirati desitavatthukā anārambhā aparikkamanā”ti.	3	
PA_bu-vb_ss6:3.9.47	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.9.48	“saparikkamanā hotū”ti.	3	
PA_bu-vb_ss6:3.9.49	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.9.50	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.9.51	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.9.52	Tassa kuṭiṁ karonti desitavatthukaṁ anārambhaṁ saparikkamanaṁ,	3	
PA_bu-vb_ss6:3.9.53	anāpatti.	3	
PA_bu-vb_ss6:3.10.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.10.2	Samādisati ca— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.10.3	Tassa kuṭiṁ karonti pamāṇātikkantaṁ sārambhaṁ aparikkamanaṁ.	3	
PA_bu-vb_ss6:3.10.4	So suṇāti—“kuṭi kira me kayirati pamāṇātikkantā sārambhā aparikkamanā”ti.	3	
PA_bu-vb_ss6:3.10.5	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.10.6	“pamāṇikā ca hotu anārambhā ca saparikkamanā cā”ti …pe…	3	
PA_bu-vb_ss6:3.10.7	“pamāṇikā ca hotu anārambhā cā”ti …pe…	3	
PA_bu-vb_ss6:3.10.8	“pamāṇikā ca hotu saparikkamanā cā”ti …pe…	3	
PA_bu-vb_ss6:3.10.9	“pamāṇikā hotū”ti.	3	
PA_bu-vb_ss6:3.10.10	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.10.11	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.10.12	Samādisati ca— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.10.13	Tassa kuṭiṁ karonti pamāṇikaṁ sārambhaṁ aparikkamanaṁ.	3	
PA_bu-vb_ss6:3.10.14	So suṇāti—“kuṭi kira me kayirati pamāṇikā sārambhā aparikkamanā”ti.	3	
PA_bu-vb_ss6:3.10.15	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.10.16	“anārambhā ca hotu saparikkamanā cā”ti …pe…	3	
PA_bu-vb_ss6:3.10.17	“anārambhā hotū”ti …pe…	3	
PA_bu-vb_ss6:3.10.18	“saparikkamanā hotū”ti …pe…	3	
PA_bu-vb_ss6:3.10.19	anāpatti.	3	
PA_bu-vb_ss6:3.11.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.11.2	Samādisati ca— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.11.3	Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ.	3	
PA_bu-vb_ss6:3.11.4	So suṇāti—“kuṭi kira me kayirati adesitavatthukā pamāṇātikkantā sārambhā aparikkamanā”ti.	3	
PA_bu-vb_ss6:3.11.5	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.11.6	“desitavatthukā ca hotu pamāṇikā ca anārambhā ca saparikkamanā cā”ti …pe…	3	
PA_bu-vb_ss6:3.11.7	“desitavatthukā ca hotu pamāṇikā ca anārambhā cā”ti …pe…	3	
PA_bu-vb_ss6:3.11.8	“desitavatthukā ca hotu pamāṇikā ca saparikkamanā cā”ti …pe…	3	
PA_bu-vb_ss6:3.11.9	“desitavatthukā ca hotu pamāṇikā cā”ti.	3	
PA_bu-vb_ss6:3.11.10	No ce sāmaṁ vā gaccheyya dūtaṁ vā pahiṇeyya, āpatti dukkaṭassa.	3	
PA_bu-vb_ss6:3.11.11	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.11.12	Samādisati ca— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.11.13	Tassa kuṭiṁ karonti desitavatthukaṁ pamāṇikaṁ sārambhaṁ aparikkamanaṁ.	3	
PA_bu-vb_ss6:3.11.14	So suṇāti—“kuṭi kira me kayirati desitavatthukā pamāṇikā sārambhā aparikkamanā”ti.	3	
PA_bu-vb_ss6:3.11.15	Tena bhikkhunā sāmaṁ vā gantabbaṁ dūto vā pāhetabbo—	3	
PA_bu-vb_ss6:3.11.16	“anārambhā ca hotu saparikkamanā cā”ti …pe…	3	
PA_bu-vb_ss6:3.11.17	“anārambhā hotū”ti …pe…	3	
PA_bu-vb_ss6:3.11.18	“saparikkamanā hotū”ti …pe…	3	
PA_bu-vb_ss6:3.11.19	anāpatti.	3	
PA_bu-vb_ss6:3.12.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.12.2	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.12.3	Tassa kuṭiṁ karonti adesitavatthukaṁ sārambhaṁ aparikkamanaṁ, āpatti kārukānaṁ tiṇṇaṁ dukkaṭānaṁ …pe…	3	
PA_bu-vb_ss6:3.12.4	sārambhaṁ saparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.12.5	anārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.12.6	anārambhaṁ saparikkamanaṁ, āpatti kārukānaṁ dukkaṭassa.	3	
PA_bu-vb_ss6:3.12.7	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.12.8	Samādisati ca— “desitavatthukā ca hotu anārambhā ca saparikkamanā cā”ti.	3	
PA_bu-vb_ss6:3.12.9	Tassa kuṭiṁ karonti desitavatthukaṁ sārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.12.10	sārambhaṁ saparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.12.11	anārambhaṁ aparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.12.12	anārambhaṁ saparikkamanaṁ, anāpatti.	3	
PA_bu-vb_ss6:3.13.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.13.2	Samādisati ca— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.13.3	Tassa kuṭiṁ karonti pamāṇātikkantaṁ sārambhaṁ aparikkamanaṁ, āpatti kārukānaṁ tiṇṇaṁ dukkaṭānaṁ …pe…	3	
PA_bu-vb_ss6:3.13.4	sārambhaṁ saparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.13.5	anārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.13.6	anārambhaṁ saparikkamanaṁ, āpatti kārukānaṁ dukkaṭassa.	3	
PA_bu-vb_ss6:3.13.7	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.13.8	Samādisati ca— “pamāṇikā ca hotu anārambhā ca saparikkamanā cā”ti.	3	
PA_bu-vb_ss6:3.13.9	Tassa kuṭiṁ karonti pamāṇikaṁ sārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.13.10	sārambhaṁ saparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.13.11	anārambhaṁ aparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.13.12	anārambhaṁ saparikkamanaṁ, anāpatti.	3	
PA_bu-vb_ss6:3.13.13	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.13.14	Samādisati ca— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.13.15	Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ, āpatti kārukānaṁ catunnaṁ dukkaṭānaṁ …pe…	3	
PA_bu-vb_ss6:3.13.16	sārambhaṁ saparikkamanaṁ, āpatti kārukānaṁ tiṇṇaṁ dukkaṭānaṁ …pe…	3	
PA_bu-vb_ss6:3.13.17	anārambhaṁ aparikkamanaṁ, āpatti kārukānaṁ tiṇṇaṁ dukkaṭānaṁ …pe…	3	
PA_bu-vb_ss6:3.13.18	anārambhaṁ saparikkamanaṁ, āpatti kārukānaṁ dvinnaṁ dukkaṭānaṁ.	3	
PA_bu-vb_ss6:3.13.19	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.13.20	Samādisati ca— “desitavatthukā ca hotu pamāṇikā ca anārambhā ca saparikkamanā cā”ti.	3	
PA_bu-vb_ss6:3.13.21	Tassa kuṭiṁ karonti desitavatthukaṁ pamāṇikaṁ sārambhaṁ aparikkamanaṁ, āpatti kārukānaṁ dvinnaṁ dukkaṭānaṁ …pe…	3	
PA_bu-vb_ss6:3.13.22	sārambhaṁ saparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.13.23	anārambhaṁ aparikkamanaṁ, āpatti kārukānaṁ dukkaṭassa …pe…	3	
PA_bu-vb_ss6:3.13.24	anārambhaṁ saparikkamanaṁ, anāpatti.	3	
PA_bu-vb_ss6:3.14.1	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.2	Tassa kuṭiṁ karonti adesitavatthukaṁ sārambhaṁ aparikkamanaṁ.	3	
PA_bu-vb_ss6:3.14.3	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.4	No ce aññassa vā dadeyya bhinditvā vā puna kāreyya, āpatti saṅghādisesena dvinnaṁ dukkaṭānaṁ.	3	
PA_bu-vb_ss6:3.14.5	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.6	Tassa kuṭiṁ karonti adesitavatthukaṁ sārambhaṁ saparikkamanaṁ.	3	
PA_bu-vb_ss6:3.14.7	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.8	No ce aññassa vā dadeyya bhinditvā vā puna kāreyya, āpatti saṅghādisesena dukkaṭassa …pe…	3	
PA_bu-vb_ss6:3.14.9	anārambhaṁ aparikkamanaṁ …pe…	3	
PA_bu-vb_ss6:3.14.10	āpatti saṅghādisesena dukkaṭassa …pe…	3	
PA_bu-vb_ss6:3.14.11	anārambhaṁ saparikkamanaṁ …pe… āpatti saṅghādisesassa.	3	
PA_bu-vb_ss6:3.14.12	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.13	Tassa kuṭiṁ karonti desitavatthukaṁ sārambhaṁ aparikkamanaṁ.	3	
PA_bu-vb_ss6:3.14.14	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.15	No ce aññassa vā dadeyya bhinditvā vā puna kāreyya, āpatti dvinnaṁ dukkaṭānaṁ …pe…	3	
PA_bu-vb_ss6:3.14.16	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.14.17	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.14.18	anārambhaṁ saparikkamanaṁ, anāpatti.	3	
PA_bu-vb_ss6:3.14.19	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.20	Tassa kuṭiṁ karonti pamāṇātikkantaṁ sārambhaṁ aparikkamanaṁ.	3	
PA_bu-vb_ss6:3.14.21	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.22	No ce aññassa vā dadeyya bhinditvā vā puna kāreyya, āpatti saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.14.23	sārambhaṁ saparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.14.24	anārambhaṁ aparikkamanaṁ, āpatti saṅghādisesena dukkaṭassa …pe…	3	
PA_bu-vb_ss6:3.14.25	anārambhaṁ saparikkamanaṁ, āpatti saṅghādisesassa.	3	
PA_bu-vb_ss6:3.14.26	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.27	Tassa kuṭiṁ karonti pamāṇikaṁ sārambhaṁ aparikkamanaṁ.	3	
PA_bu-vb_ss6:3.14.28	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.29	No ce aññassa vā dadeyya bhinditvā vā puna kāreyya, āpatti dvinnaṁ dukkaṭānaṁ …pe…	3	
PA_bu-vb_ss6:3.14.30	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.14.31	anārambhaṁ aparikkamanaṁ, āpatti dukkaṭassa …pe…	3	
PA_bu-vb_ss6:3.14.32	anārambhaṁ saparikkamanaṁ, anāpatti.	3	
PA_bu-vb_ss6:3.14.33	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.34	Tassa kuṭiṁ karonti adesitavatthukaṁ pamāṇātikkantaṁ sārambhaṁ aparikkamanaṁ.	3	
PA_bu-vb_ss6:3.14.35	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.36	No ce aññassa vā dadeyya bhinditvā vā puna kāreyya, āpatti dvinnaṁ saṅghādisesena dvinnaṁ dukkaṭānaṁ …pe…	3	
PA_bu-vb_ss6:3.14.37	sārambhaṁ saparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.14.38	anārambhaṁ aparikkamanaṁ, āpatti dvinnaṁ saṅghādisesena dukkaṭassa …pe…	3	
PA_bu-vb_ss6:3.14.39	anārambhaṁ saparikkamanaṁ, āpatti dvinnaṁ saṅghādisesānaṁ.	3	
PA_bu-vb_ss6:3.14.40	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.41	Tassa kuṭiṁ karonti desitavatthukaṁ pamāṇikaṁ sārambhaṁ aparikkamanaṁ.	3	
PA_bu-vb_ss6:3.14.42	So ce vippakate āgacchati, tena bhikkhunā sā kuṭi aññassa vā dātabbā bhinditvā vā puna kātabbā.	3	
PA_bu-vb_ss6:3.14.43	No ce aññassa vā dadeyya bhinditvā vā puna kāreyya, āpatti dvinnaṁ dukkaṭānaṁ …pe…	3	
PA_bu-vb_ss6:3.14.44	sārambhaṁ saparikkamanaṁ, āpatti dukkaṭassa …pe…	3	
PA_bu-vb_ss6:3.14.45	anārambhaṁ aparikkamanaṁ, āpatti dukkaṭassa.	3	
PA_bu-vb_ss6:3.14.46	Bhikkhu samādisitvā pakkamati— “kuṭiṁ me karothā”ti.	3	
PA_bu-vb_ss6:3.14.47	Tassa kuṭiṁ karonti desitavatthukaṁ pamāṇikaṁ anārambhaṁ saparikkamanaṁ, anāpatti.	3	
PA_bu-vb_ss6:3.15.1	Attanā vippakataṁ attanā pariyosāpeti, āpatti saṅghādisesassa.	3	
PA_bu-vb_ss6:3.15.2	Attanā vippakataṁ parehi pariyosāpeti, āpatti saṅghādisesassa.	3	
PA_bu-vb_ss6:3.15.3	Parehi vippakataṁ attanā pariyosāpeti, āpatti saṅghādisesassa.	3	
PA_bu-vb_ss6:3.15.4	Parehi vippakataṁ parehi pariyosāpeti, āpatti saṅghādisesassa.	3	
PA_bu-vb_ss6:3.16.1	Anāpatti—	3	
PA_bu-vb_ss6:3.16.2	leṇe	3	
PA_bu-vb_ss6:3.16.3	guhāya	3	
PA_bu-vb_ss6:3.16.4	tiṇakuṭikāya	3	
PA_bu-vb_ss6:3.16.5	aññassatthāya	3	
PA_bu-vb_ss6:3.16.6	vāsāgāraṁ ṭhapetvā sabbattha anāpatti	3	
PA_bu-vb_ss6:3.16.7	ummattakassa	3	
PA_bu-vb_ss6:3.16.8	ādikammikassāti.	3	
PA_bu-vb_ss6:3.16.9	Kuṭikārasikkhāpadaṁ niṭṭhitaṁ chaṭṭhaṁ.	3	
