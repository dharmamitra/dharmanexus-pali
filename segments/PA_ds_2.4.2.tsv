segmentnr	original	folio	analyzed
PA_ds_2.4.2:0.1	Dhammasaṅgaṇī	0	
PA_ds_2.4.2:0.2	2 Niddesa	0	
PA_ds_2.4.2:0.3	2.4 Aṭṭhakathākaṇḍa	0	
PA_ds_2.4.2:0.4	2.4.2. Dukaatthuddhāra	0	
PA_ds_2.4.2:1.0.1	2.4.2.1. Hetugocchaka	1	
PA_ds_2.4.2:1.0.2	2.4.2.1.1. Hetuduka	1	
PA_ds_2.4.2:1.1	Katame dhammā hetū?	1	
PA_ds_2.4.2:1.2	Tayo kusalahetū, tayo akusalahetū, tayo abyākatahetū.	1	
PA_ds_2.4.2:1.3	Alobho kusalahetu, adoso kusalahetu, catūsu bhūmīsu kusalesu uppajjanti.	1	
PA_ds_2.4.2:1.4	Amoho kusalahetu, kāmāvacarakusalato cattāro ñāṇavippayutte cittuppāde ṭhapetvā, catūsu bhūmīsu kusalesu uppajjati.	1	
PA_ds_2.4.2:2.1	Lobho aṭṭhasu lobhasahagatesu cittuppādesu uppajjati.	2	
PA_ds_2.4.2:2.2	Doso dvīsu domanassasahagatesu cittuppādesu uppajjati.	2	
PA_ds_2.4.2:2.3	Moho sabbākusalesu uppajjati.	2	
PA_ds_2.4.2:3.1	Alobho vipākahetu adoso vipākahetu, kāmāvacarassa vipākato ahetuke cittuppāde ṭhapetvā, catūsu bhūmīsu vipākesu uppajjanti.	3	
PA_ds_2.4.2:3.2	Amoho vipākahetu, kāmāvacarassa vipākato ahetuke cittuppāde ṭhapetvā, cattāro ñāṇavippayutte cittuppāde ṭhapetvā, catūsu bhūmīsu vipākesu uppajjati.	3	
PA_ds_2.4.2:4.1	Alobho kiriyahetu adoso kiriyahetu, kāmāvacarakiriyato ahetuke cittuppāde ṭhapetvā, tīsu bhūmīsu kiriyesu uppajjanti.	4	
PA_ds_2.4.2:4.2	Amoho kiriyahetu, kāmāvacarakiriyato ahetuke cittuppāde ṭhapetvā, cattāro ñāṇavippayutte cittuppāde ṭhapetvā, tīsu bhūmīsu kiriyesu uppajjati—	4	
PA_ds_2.4.2:4.3	ime dhammā hetū.	4	
PA_ds_2.4.2:5.1	Katame dhammā na hetū?	5	
PA_ds_2.4.2:5.2	Ṭhapetvā hetū, catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	5	
PA_ds_2.4.2:5.3	ime dhammā na hetū.	5	
PA_ds_2.4.2:6.0	2.4.2.1.2. Sahetukaduka	6	
PA_ds_2.4.2:6.1	Katame dhammā sahetukā?	6	
PA_ds_2.4.2:6.2_0	Vicikicchāsahagataṁ uddhaccasahagataṁ mohaṁ ṭhapetvā avasesaṁ akusalaṁ, catūsu bhūmīsu	6	
PA_ds_2.4.2:6.2_1	kusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko,	6	
PA_ds_2.4.2:6.2_2	kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ—	6	
PA_ds_2.4.2:6.3	ime dhammā sahetukā.	6	
PA_ds_2.4.2:7.1	Katame dhammā ahetukā?	7	
PA_ds_2.4.2:7.2	Vicikicchāsahagato moho, uddhaccasahagato moho, dvepañcaviññāṇāni, tisso ca manodhātuyo, pañca ca ahetukamanoviññāṇadhātuyo, rūpañca, nibbānañca—	7	
PA_ds_2.4.2:7.3	ime dhammā ahetukā.	7	
PA_ds_2.4.2:8.0	2.4.2.1.3. Hetusampayuttaduka	8	
PA_ds_2.4.2:8.1	Katame dhammā hetusampayuttā?	8	
PA_ds_2.4.2:8.2_0	Vicikicchāsahagataṁ uddhaccasahagataṁ mohaṁ ṭhapetvā avasesaṁ akusalaṁ, catūsu bhūmīsu	8	
PA_ds_2.4.2:8.2_1	kusalaṁ, kāmāvacarassa vipākato ahetuke cittuppāde ṭhapetvā catūsu bhūmīsu vipāko,	8	
PA_ds_2.4.2:8.2_2	kāmāvacarakiriyato ahetuke cittuppāde ṭhapetvā tīsu bhūmīsu kiriyābyākataṁ—	8	
PA_ds_2.4.2:8.3	ime dhammā hetusampayuttā.	8	
PA_ds_2.4.2:9.1	Katame dhammā hetuvippayuttā?	9	
PA_ds_2.4.2:9.2	Vicikicchāsahagato moho, uddhaccasahagato moho, dvepañcaviññāṇāni tisso ca manodhātuyo pañca ca ahetukamanoviññāṇadhātuyo, rūpañca, nibbānañca—	9	
PA_ds_2.4.2:9.3	ime dhammā hetuvippayuttā.	9	
PA_ds_2.4.2:10.0	2.4.2.1.4. Hetusahetukaduka	10	
PA_ds_2.4.2:10.1	Katame dhammā hetū ceva sahetukā ca?	10	
PA_ds_2.4.2:10.2	Yattha dve tayo hetū ekato uppajjanti—	10	
PA_ds_2.4.2:10.3	ime dhammā hetū ceva sahetukā ca.	10	
PA_ds_2.4.2:11.1	Katame dhammā sahetukā ceva na ca hetū?	11	
PA_ds_2.4.2:11.2_0	Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā	11	
PA_ds_2.4.2:11.2_1	catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu	11	
PA_ds_2.4.2:11.2_2	kiriyābyākataṁ, etthuppanne hetū ṭhapetvā—	11	
PA_ds_2.4.2:11.3	ime dhammā sahetukā ceva na ca hetū.	11	
PA_ds_2.4.2:11.4	Ahetukā dhammā na vattabbā—	11	
PA_ds_2.4.2:11.5	hetū ceva sahetukā cātipi, sahetukā ceva na ca hetūtipi.	11	
PA_ds_2.4.2:12.0	2.4.2.1.5. Hetuhetusampayuttaduka	12	
PA_ds_2.4.2:12.1	Katame dhammā hetū ceva hetusampayuttā ca?	12	
PA_ds_2.4.2:12.2	Yattha dve tayo hetū ekato uppajjanti—	12	
PA_ds_2.4.2:12.3	ime dhammā hetū ceva hetusampayuttā ca.	12	
PA_ds_2.4.2:13.1	Katame dhammā hetusampayuttā ceva na ca hetū?	13	
PA_ds_2.4.2:13.2_0	Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā	13	
PA_ds_2.4.2:13.2_1	catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu	13	
PA_ds_2.4.2:13.2_2	kiriyābyākataṁ, etthuppanne hetū ṭhapetvā—	13	
PA_ds_2.4.2:13.3	ime dhammā hetusampayuttā ceva na ca hetū.	13	
PA_ds_2.4.2:13.4	Hetuvippayuttā dhammā na vattabbā—	13	
PA_ds_2.4.2:13.5	hetū ceva hetusampayuttā cātipi, hetusampayuttā ceva na ca hetūtipi.	13	
PA_ds_2.4.2:14.0	2.4.2.1.6. Nahetusahetukaduka	14	
PA_ds_2.4.2:14.1	Katame dhammā na hetū sahetukā?	14	
PA_ds_2.4.2:14.2_0	Catūsu bhūmīsu kusalaṁ, akusalaṁ, kāmāvacarassa vipākato ahetuke cittuppāde ṭhapetvā	14	
PA_ds_2.4.2:14.2_1	catūsu bhūmīsu vipāko, kāmāvacarakiriyato ahetuke cittuppāde ṭhapetvā tīsu bhūmīsu	14	
PA_ds_2.4.2:14.2_2	kiriyābyākataṁ, etthuppanne hetū ṭhapetvā—	14	
PA_ds_2.4.2:14.3	ime dhammā na hetū sahetukā.	14	
PA_ds_2.4.2:15.1	Katame dhammā na hetū ahetukā?	15	
PA_ds_2.4.2:15.2	Dvepañcaviññāṇāni, tisso ca manodhātuyo, pañca ca ahetukamanoviññāṇadhātuyo, rūpañca, nibbānañca—	15	
PA_ds_2.4.2:15.3	ime dhammā na hetū ahetukā.	15	
PA_ds_2.4.2:15.4	Hetū dhammā na vattabbā—	15	
PA_ds_2.4.2:15.5	na hetū sahetukātipi, na hetū ahetukātipi.	15	
PA_ds_2.4.2:16.0.1	2.4.2.2. Cūḷantaraduka	16	
PA_ds_2.4.2:16.0.2	2.4.2.2.1. Sappaccayaduka	16	
PA_ds_2.4.2:16.1	Katame dhammā sappaccayā?	16	
PA_ds_2.4.2:16.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	16	
PA_ds_2.4.2:16.3	ime dhammā sappaccayā.	16	
PA_ds_2.4.2:17.1	Katame dhammā appaccayā?	17	
PA_ds_2.4.2:17.2	Nibbānaṁ—	17	
PA_ds_2.4.2:17.3	ime dhammā appaccayā.	17	
PA_ds_2.4.2:18.0	2.4.2.2.2. Saṅkhataduka	18	
PA_ds_2.4.2:18.1	Katame dhammā saṅkhatā?	18	
PA_ds_2.4.2:18.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	18	
PA_ds_2.4.2:18.3	ime dhammā saṅkhatā.	18	
PA_ds_2.4.2:19.1	Katame dhammā asaṅkhatā?	19	
PA_ds_2.4.2:19.2	Nibbānaṁ—	19	
PA_ds_2.4.2:19.3	ime dhammā asaṅkhatā.	19	
PA_ds_2.4.2:20.0	2.4.2.2.3. Sanidassanaduka	20	
PA_ds_2.4.2:20.1	Katame dhammā sanidassanā?	20	
PA_ds_2.4.2:20.2	Rūpāyatanaṁ—	20	
PA_ds_2.4.2:20.3	ime dhammā sanidassanā.	20	
PA_ds_2.4.2:21.1	Katame dhammā anidassanā?	21	
PA_ds_2.4.2:21.2_0	Cakkhāyatanaṁ …pe… phoṭṭhabbāyatanaṁ, catūsu bhūmīsu kusalaṁ, akusalaṁ, catūsu bhūmīsu	21	
PA_ds_2.4.2:21.2_1	vipāko, tīsu bhūmīsu kiriyābyākataṁ, yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—	21	
PA_ds_2.4.2:21.3	ime dhammā anidassanā.	21	
PA_ds_2.4.2:22.0	2.4.2.2.4. Sappaṭighaduka	22	
PA_ds_2.4.2:22.1	Katame dhammā sappaṭighā?	22	
PA_ds_2.4.2:22.2	Cakkhāyatanaṁ …pe… phoṭṭhabbāyatanaṁ—	22	
PA_ds_2.4.2:22.3	ime dhammā sappaṭighā.	22	
PA_ds_2.4.2:23.1	Katame dhammā appaṭighā?	23	
PA_ds_2.4.2:23.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, yañca rūpaṁ anidassanaṁ appaṭighaṁ dhammāyatanapariyāpannaṁ, nibbānañca—	23	
PA_ds_2.4.2:23.3	ime dhammā appaṭighā.	23	
PA_ds_2.4.2:24.0	2.4.2.2.5. Rūpīduka	24	
PA_ds_2.4.2:24.1	Katame dhammā rūpino?	24	
PA_ds_2.4.2:24.2	Cattāro ca mahābhūtā, catunnañca mahābhūtānaṁ upādāya rūpaṁ—	24	
PA_ds_2.4.2:24.3	ime dhammā rūpino.	24	
PA_ds_2.4.2:25.1	Katame dhammā arūpino?	25	
PA_ds_2.4.2:25.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, nibbānañca—	25	
PA_ds_2.4.2:25.3	ime dhammā arūpino.	25	
PA_ds_2.4.2:26.0	2.4.2.2.6. Lokiyaduka	26	
PA_ds_2.4.2:26.1	Katame dhammā lokiyā?	26	
PA_ds_2.4.2:26.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	26	
PA_ds_2.4.2:26.3	ime dhammā lokiyā.	26	
PA_ds_2.4.2:27.1	Katame dhammā lokuttarā?	27	
PA_ds_2.4.2:27.2	Cattāro maggā apariyāpannā, cattāri ca sāmaññaphalāni, nibbānañca—	27	
PA_ds_2.4.2:27.3	ime dhammā lokuttarā.	27	
PA_ds_2.4.2:28.0	2.4.2.2.7. Kenaciviññeyyaduka	28	
PA_ds_2.4.2:28.1	Sabbe dhammā kenaci viññeyyā, kenaci na viññeyyā.	28	
PA_ds_2.4.2:29.0.1	2.4.2.3. Āsavagocchaka	29	
PA_ds_2.4.2:29.0.2	2.4.2.3.1. Āsavaduka	29	
PA_ds_2.4.2:29.1	Katame dhammā āsavā?	29	
PA_ds_2.4.2:29.2	Cattāro āsavā—	29	
PA_ds_2.4.2:29.3	kāmāsavo, bhavāsavo, diṭṭhāsavo, avijjāsavo.	29	
PA_ds_2.4.2:29.4_0	Kāmāsavo aṭṭhasu lobhasahagatesu cittuppādesu uppajjati bhavāsavo catūsu diṭṭhigatavippayuttalobhasahagatesu	29	
PA_ds_2.4.2:29.4_1	cittuppādesu uppajjati diṭṭhāsavo catūsu diṭṭhigatasampayuttesu cittuppādesu uppajjati.	29	
PA_ds_2.4.2:29.5	Avijjāsavo sabbākusalesu uppajjati—	29	
PA_ds_2.4.2:29.6	ime dhammā āsavā.	29	
PA_ds_2.4.2:30.1	Katame dhammā no āsavā?	30	
PA_ds_2.4.2:30.2	Ṭhapetvā āsave avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	30	
PA_ds_2.4.2:30.3	ime dhammā no āsavā.	30	
PA_ds_2.4.2:31.0	2.4.2.3.2. Sāsavaduka	31	
PA_ds_2.4.2:31.1	Katame dhammā sāsavā?	31	
PA_ds_2.4.2:31.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	31	
PA_ds_2.4.2:31.3	ime dhammā sāsavā.	31	
PA_ds_2.4.2:32.1	Katame dhammā anāsavā?	32	
PA_ds_2.4.2:32.2	Cattāro maggā apariyāpannā, cattāri ca sāmaññaphalāni, nibbānañca—	32	
PA_ds_2.4.2:32.3	ime dhammā anāsavā.	32	
PA_ds_2.4.2:33.0	2.4.2.3.3. Āsavasampayuttaduka	33	
PA_ds_2.4.2:33.1	Katame dhammā āsavasampayuttā?	33	
PA_ds_2.4.2:33.2	Dve domanassasahagatacittuppādā etthuppannaṁ mohaṁ ṭhapetvā, vicikicchāsahagataṁ uddhaccasahagataṁ mohaṁ ṭhapetvā, avasesaṁ akusalaṁ—	33	
PA_ds_2.4.2:33.3	ime dhammā āsavasampayuttā.	33	
PA_ds_2.4.2:34.1	Katame dhammā āsavavippayuttā?	34	
PA_ds_2.4.2:34.2_0	Dvīsu domanassasahagatesu cittuppādesu uppanno moho, vicikicchāsahagato moho, uddhaccasahagato	34	
PA_ds_2.4.2:34.2_1	moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ,	34	
PA_ds_2.4.2:34.2_2	rūpañca, nibbānañca—	34	
PA_ds_2.4.2:34.3	ime dhammā āsavavippayuttā.	34	
PA_ds_2.4.2:35.0	2.4.2.3.4. Āsavasāsavaduka	35	
PA_ds_2.4.2:35.1	Katame dhammā āsavā ceva sāsavā ca?	35	
PA_ds_2.4.2:35.2	Teva āsavā āsavā ceva sāsavā ca.	35	
PA_ds_2.4.2:36.1	Katame dhammā sāsavā ceva no ca āsavā?	36	
PA_ds_2.4.2:36.2	Ṭhapetvā āsave, avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	36	
PA_ds_2.4.2:36.3	ime dhammā sāsavā ceva no ca āsavā.	36	
PA_ds_2.4.2:36.4	Anāsavā dhammā na vattabbā—	36	
PA_ds_2.4.2:36.5	āsavā ceva sāsavā cātipi, sāsavā ceva no ca āsavātipi.	36	
PA_ds_2.4.2:37.0	2.4.2.3.5. Āsavaāsavasampayuttaduka	37	
PA_ds_2.4.2:37.1	Katame dhammā āsavā ceva āsavasampayuttā ca?	37	
PA_ds_2.4.2:37.2	Yattha dve tayo āsavā ekato uppajjanti—	37	
PA_ds_2.4.2:37.3	ime dhammā āsavā ceva āsavasampayuttā ca.	37	
PA_ds_2.4.2:38.1	Katame dhammā āsavasampayuttā ceva no ca āsavā?	38	
PA_ds_2.4.2:38.2	Ṭhapetvā āsave, avasesaṁ akusalaṁ—	38	
PA_ds_2.4.2:38.3	ime dhammā āsavasampayuttā ceva no ca āsavā.	38	
PA_ds_2.4.2:38.4	Āsavavippayuttā dhammā na vattabbā—	38	
PA_ds_2.4.2:38.5	āsavā ceva āsavasampayuttā cātipi, āsavasampayuttā ceva no ca āsavātipi.	38	
PA_ds_2.4.2:39.0	2.4.2.3.6. Āsavavippayuttasāsavaduka	39	
PA_ds_2.4.2:39.1	Katame dhammā āsavavippayuttā sāsavā?	39	
PA_ds_2.4.2:39.2_0	Dvīsu domanassasahagatesu cittuppādesu uppanno moho, vicikicchāsahagato moho, uddhaccasahagato	39	
PA_ds_2.4.2:39.2_1	moho, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	39	
PA_ds_2.4.2:39.3	ime dhammā āsavavippayuttā sāsavā.	39	
PA_ds_2.4.2:40.1	Katame dhammā āsavavippayuttā anāsavā?	40	
PA_ds_2.4.2:40.2	Cattāro maggā apariyāpannā, cattāri ca sāmaññaphalāni, nibbānañca—	40	
PA_ds_2.4.2:40.3	ime dhammā āsavavippayuttā anāsavā.	40	
PA_ds_2.4.2:40.4	Āsavasampayuttā dhammā na vattabbā—	40	
PA_ds_2.4.2:40.5	āsavavippayuttā sāsavātipi, āsavavippayuttā anāsavātipi.	40	
PA_ds_2.4.2:41.0.1	2.4.2.4. Saññojanagocchaka	41	
PA_ds_2.4.2:41.0.2	2.4.2.4.1. Saññojanaduka	41	
PA_ds_2.4.2:41.1	Katame dhammā saññojanā?	41	
PA_ds_2.4.2:41.2	Dasa saññojanāni—	41	
PA_ds_2.4.2:41.3_0	kāmarāgasaññojanaṁ, paṭighasaññojanaṁ, mānasaññojanaṁ, diṭṭhisaññojanaṁ, vicikicchāsaññojanaṁ,	41	
PA_ds_2.4.2:41.3_1	sīlabbataparāmāsasaññojanaṁ, bhavarāgasaññojanaṁ, issāsaññojanaṁ, macchariyasaññojanaṁ, avijjāsaññojanaṁ.	41	
PA_ds_2.4.2:41.4	Kāmarāgasaññojanaṁ aṭṭhasu lobhasahagatesu cittuppādesu uppajjati.	41	
PA_ds_2.4.2:41.5	Paṭighasaññojanaṁ dvīsu domanassasahagatesu cittuppādesu uppajjati.	41	
PA_ds_2.4.2:41.6	Mānasaññojanaṁ catūsu diṭṭhigatavippayuttalobhasahagatesu cittuppādesu uppajjati.	41	
PA_ds_2.4.2:41.7	Diṭṭhisaññojanaṁ catūsu diṭṭhigatasampayuttesu cittuppādesu uppajjati.	41	
PA_ds_2.4.2:41.8	Vicikicchāsaññojanaṁ vicikicchāsahagatesu cittuppādesu uppajjati.	41	
PA_ds_2.4.2:41.9	Sīlabbataparāmāsasaññojanaṁ catūsu diṭṭhigatasampayuttesu cittuppādesu uppajjati.	41	
PA_ds_2.4.2:41.10	Bhavarāgasaññojanaṁ catūsu diṭṭhigatavippayuttalobhasahagatesu cittuppādesu uppajjati.	41	
PA_ds_2.4.2:41.11	Issāsaññojanañca macchariyasaññojanañca dvīsu domanassasahagatesu cittuppādesu uppajjanti.	41	
PA_ds_2.4.2:41.12	Avijjāsaññojanaṁ sabbākusalesu uppajjati—	41	
PA_ds_2.4.2:41.13	ime dhammā saññojanā.	41	
PA_ds_2.4.2:42.1	Katame dhammā no saññojanā.	42	
PA_ds_2.4.2:42.2	Ṭhapetvā saññojane avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	42	
PA_ds_2.4.2:42.3	ime dhammā no saññojanā.	42	
PA_ds_2.4.2:43.0	2.4.2.4.2. Saññojaniyaduka	43	
PA_ds_2.4.2:43.1	Katame dhammā saññojaniyā?	43	
PA_ds_2.4.2:43.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	43	
PA_ds_2.4.2:43.3	ime dhammā saññojaniyā.	43	
PA_ds_2.4.2:44.1	Katame dhammā asaññojaniyā?	44	
PA_ds_2.4.2:44.2	Cattāro maggā apariyāpannā, cattāri ca sāmaññaphalāni, nibbānañca—	44	
PA_ds_2.4.2:44.3	ime dhammā asaññojaniyā.	44	
PA_ds_2.4.2:45.0	2.4.2.4.3. Saññojanasampayuttaduka	45	
PA_ds_2.4.2:45.1	Katame dhammā saññojanasampayuttā?	45	
PA_ds_2.4.2:45.2	Uddhaccasahagataṁ mohaṁ ṭhapetvā avasesaṁ akusalaṁ—	45	
PA_ds_2.4.2:45.3	ime dhammā saññojanasampayuttā.	45	
PA_ds_2.4.2:46.1	Katame dhammā saññojanavippayuttā?	46	
PA_ds_2.4.2:46.2	Uddhaccasahagato moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	46	
PA_ds_2.4.2:46.3	ime dhammā saññojanavippayuttā.	46	
PA_ds_2.4.2:47.0	2.4.2.4.4. Saññojanasaññojaniyaduka	47	
PA_ds_2.4.2:47.1	Katame dhammā saññojanā ceva saññojaniyā ca?	47	
PA_ds_2.4.2:47.2	Tāneva saññojanāni saññojanā ceva saññojaniyā ca.	47	
PA_ds_2.4.2:48.1	Katame dhammā saññojaniyā ceva no ca saññojanā?	48	
PA_ds_2.4.2:48.2	Ṭhapetvā saññojane avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	48	
PA_ds_2.4.2:48.3	ime dhammā saññojaniyā ceva no ca saññojanā.	48	
PA_ds_2.4.2:48.4	Asaññojaniyā dhammā na vattabbā—	48	
PA_ds_2.4.2:48.5	saññojanā ceva saññojaniyā cātipi, saññojaniyā ceva no ca saññojanātipi.	48	
PA_ds_2.4.2:49.0	2.4.2.4.5. Saññojanasaññojanasampayuttaduka	49	
PA_ds_2.4.2:49.1	Katame dhammā saññojanā ceva saññojanasampayuttā ca?	49	
PA_ds_2.4.2:49.2	Yattha dve tīṇi saññojanāni ekato uppajjanti—	49	
PA_ds_2.4.2:49.3	ime dhammā saññojanā ceva saññojanasampayuttā ca.	49	
PA_ds_2.4.2:50.1	Katame dhammā saññojanasampayuttā ceva no ca saññojanā?	50	
PA_ds_2.4.2:50.2	Ṭhapetvā saññojane, avasesaṁ akusalaṁ—	50	
PA_ds_2.4.2:50.3	ime dhammā saññojanasampayuttā ceva no ca saññojanā.	50	
PA_ds_2.4.2:50.4	Saññojanavippayuttā dhammā na vattabbā—	50	
PA_ds_2.4.2:50.5	saññojanā ceva saññojanasampayuttā cātipi, saññojanasampayuttā ceva no ca saññojanātipi.	50	
PA_ds_2.4.2:51.0	2.4.2.4.6. Saññojanavippayuttasaññojaniyaduka	51	
PA_ds_2.4.2:51.1	Katame dhammā saññojanavippayuttā saññojaniyā?	51	
PA_ds_2.4.2:51.2	Uddhaccasahagato moho, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	51	
PA_ds_2.4.2:51.3	ime dhammā saññojanavippayuttā saññojaniyā.	51	
PA_ds_2.4.2:52.1	Katame dhammā saññojanavippayuttā asaññojaniyā?	52	
PA_ds_2.4.2:52.2	Cattāro maggā apariyāpannā, cattāri ca sāmaññaphalāni, nibbānañca—	52	
PA_ds_2.4.2:52.3	ime dhammā saññojanavippayuttā asaññojaniyā.	52	
PA_ds_2.4.2:52.4	Saññojanasampayuttā dhammā na vattabbā—	52	
PA_ds_2.4.2:52.5	saññojanavippayuttā saññojaniyātipi, saññojanavippayuttā asaññojaniyātipi.	52	
PA_ds_2.4.2:53.0.1	2.4.2.5. Ganthagocchaka	53	
PA_ds_2.4.2:53.0.2	2.4.2.5.1. Ganthaduka	53	
PA_ds_2.4.2:53.1	Katame dhammā ganthā?	53	
PA_ds_2.4.2:53.2	Cattāro ganthā—	53	
PA_ds_2.4.2:53.3	abhijjhākāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho.	53	
PA_ds_2.4.2:53.4	Abhijjhākāyagantho aṭṭhasu lobhasahagatesu cittuppādesu uppajjati.	53	
PA_ds_2.4.2:53.5	Byāpādo kāyagantho dvīsu domanassasahagatesu cittuppādesu uppajjati.	53	
PA_ds_2.4.2:53.6	Sīlabbataparāmāso kāyagantho ca idaṁsaccābhiniveso kāyagantho ca catūsu diṭṭhigatasampayuttesu cittuppādesu uppajjanti—	53	
PA_ds_2.4.2:53.7	ime dhammā ganthā.	53	
PA_ds_2.4.2:54.1	Katame dhammā no ganthā?	54	
PA_ds_2.4.2:54.2	Ṭhapetvā ganthe, avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	54	
PA_ds_2.4.2:54.3	ime dhammā no ganthā.	54	
PA_ds_2.4.2:55.0	2.4.2.5.2. Ganthaniyaduka	55	
PA_ds_2.4.2:55.1	Katame dhammā ganthaniyā?	55	
PA_ds_2.4.2:55.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	55	
PA_ds_2.4.2:55.3	ime dhammā ganthaniyā.	55	
PA_ds_2.4.2:56.1	Katame dhammā aganthaniyā?	56	
PA_ds_2.4.2:56.2	Cattāro maggā apariyāpannā, cattāri ca sāmaññaphalāni, nibbānañca—	56	
PA_ds_2.4.2:56.3	ime dhammā aganthaniyā.	56	
PA_ds_2.4.2:57.0	2.4.2.5.3. Ganthasampayuttaduka	57	
PA_ds_2.4.2:57.1	Katame dhammā ganthasampayuttā?	57	
PA_ds_2.4.2:57.2_0	Cattāro diṭṭhigatasampayuttacittuppādā, cattāro diṭṭhigatavippayuttalobhasahagatacittuppādā,	57	
PA_ds_2.4.2:57.2_1	etthuppannaṁ lobhaṁ ṭhapetvā, dve domanassasahagatacittuppādā, etthuppannaṁ paṭighaṁ ṭhapetvā—	57	
PA_ds_2.4.2:57.3	ime dhammā ganthasampayuttā.	57	
PA_ds_2.4.2:58.1	Katame dhammā ganthavippayuttā?	58	
PA_ds_2.4.2:58.2_0	Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu	58	
PA_ds_2.4.2:58.2_1	cittuppādesu uppannaṁ paṭighaṁ, vicikicchāsahagato cittuppādo, uddhaccasahagato cittuppādo,	58	
PA_ds_2.4.2:58.2_2	catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	58	
PA_ds_2.4.2:58.3	ime dhammā ganthavippayuttā.	58	
PA_ds_2.4.2:59.0	2.4.2.5.4. Ganthaganthaniyaduka	59	
PA_ds_2.4.2:59.1	Katame dhammā ganthā ceva ganthaniyā ca?	59	
PA_ds_2.4.2:59.2	Teva ganthā ganthā ceva ganthaniyā ca.	59	
PA_ds_2.4.2:60.1	Katame dhammā ganthaniyā ceva no ca ganthā?	60	
PA_ds_2.4.2:60.2	Ṭhapetvā ganthe avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	60	
PA_ds_2.4.2:60.3	ime dhammā ganthaniyā ceva no ca ganthā.	60	
PA_ds_2.4.2:60.4	Aganthaniyā dhammā na vattabbā—	60	
PA_ds_2.4.2:60.5	ganthā ceva ganthaniyā cātipi, ganthaniyā ceva no ca ganthātipi.	60	
PA_ds_2.4.2:61.0	2.4.2.5.5. Ganthaganthasampayuttaduka	61	
PA_ds_2.4.2:61.1	Katame dhammā ganthā ceva ganthasampayuttā ca?	61	
PA_ds_2.4.2:61.2	Yattha diṭṭhi ca lobho ca ekato uppajjanti—	61	
PA_ds_2.4.2:61.3	ime dhammā ganthā ceva ganthasampayuttā ca.	61	
PA_ds_2.4.2:62.1	Katame dhammā ganthasampayuttā ceva no ca ganthā?	62	
PA_ds_2.4.2:62.2	Aṭṭha lobhasahagatacittuppādā dve domanassasahagatacittuppādā, etthuppanne ganthe ṭhapetvā—	62	
PA_ds_2.4.2:62.3	ime dhammā ganthasampayuttā ceva no ca ganthā.	62	
PA_ds_2.4.2:62.4	Ganthavippayuttā dhammā na vattabbā—	62	
PA_ds_2.4.2:62.5	ganthā ceva ganthasampayuttā cātipi, ganthasampayuttā ceva no ca ganthātipi.	62	
PA_ds_2.4.2:63.0	2.4.2.5.6. Ganthavippayuttaganthaniyaduka	63	
PA_ds_2.4.2:63.1	Katame dhammā ganthavippayuttā ganthaniyā?	63	
PA_ds_2.4.2:63.2_0	Catūsu diṭṭhigatavippayuttalobhasahagatesu cittuppādesu uppanno lobho, dvīsu domanassasahagatesu	63	
PA_ds_2.4.2:63.2_1	cittuppādesu uppannaṁ paṭighaṁ, vicikicchāsahagato cittuppādo, uddhaccasahagato cittuppādo,	63	
PA_ds_2.4.2:63.2_2	tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	63	
PA_ds_2.4.2:63.3	ime dhammā ganthavippayuttā ganthaniyā.	63	
PA_ds_2.4.2:64.1	Katame dhammā ganthavippayuttā aganthaniyā?	64	
PA_ds_2.4.2:64.2	Cattāro maggā apariyāpannā, cattāri ca sāmaññaphalāni, nibbānañca—	64	
PA_ds_2.4.2:64.3	ime dhammā ganthavippayuttā aganthaniyā.	64	
PA_ds_2.4.2:64.4	Ganthasampayuttā dhammā na vattabbā—	64	
PA_ds_2.4.2:64.5	ganthavippayuttā ganthaniyātipi, ganthavippayuttā aganthaniyātipi.	64	
PA_ds_2.4.2:65.0	2.4.2.6. Oghagocchaka	65	
PA_ds_2.4.2:65.1	Katame dhammā oghā …pe….	65	
PA_ds_2.4.2:66.0	2.4.2.7. Yogagocchaka	66	
PA_ds_2.4.2:66.1	Katame dhammā yogā …pe….	66	
PA_ds_2.4.2:67.0.1	2.4.2.8. Nīvaraṇagocchaka	67	
PA_ds_2.4.2:67.0.2	2.4.2.8.1. Nīvaraṇaduka	67	
PA_ds_2.4.2:67.1	Katame dhammā nīvaraṇā?	67	
PA_ds_2.4.2:67.2	Cha nīvaraṇā—	67	
PA_ds_2.4.2:67.3	kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ, avijjānīvaraṇaṁ.	67	
PA_ds_2.4.2:67.4_0	Kāmacchandanīvaraṇaṁ aṭṭhasu lobhasahagatesu cittuppādesu uppajjati, byāpādanīvaraṇaṁ	67	
PA_ds_2.4.2:67.4_1	dvīsu domanassasahagatesu cittuppādesu uppajjati, thinamiddhanīvaraṇaṁ sasaṅkhārikesu	67	
PA_ds_2.4.2:67.4_2	akusalesu uppajjati, uddhaccanīvaraṇaṁ uddhaccasahagatesu cittuppādesu uppajjati,	67	
PA_ds_2.4.2:67.4_3	kukkuccanīvaraṇaṁ dvīsu domanassasahagatesu cittuppādesu uppajjati, vicikicchānīvaraṇaṁ	67	
PA_ds_2.4.2:67.4_4	vicikicchāsahagatesu cittuppādesu uppajjati, avijjānīvaraṇaṁ sabbākusalesu uppajjati—	67	
PA_ds_2.4.2:67.5	ime dhammā nīvaraṇā.	67	
PA_ds_2.4.2:68.1	Katame dhammā no nīvaraṇā?	68	
PA_ds_2.4.2:68.2	Ṭhapetvā nīvaraṇe avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	68	
PA_ds_2.4.2:68.3	ime dhammā no nīvaraṇā.	68	
PA_ds_2.4.2:69.0	2.4.2.8.2. Nīvaraṇiyaduka	69	
PA_ds_2.4.2:69.1	Katame dhammā nīvaraṇiyā?	69	
PA_ds_2.4.2:69.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	69	
PA_ds_2.4.2:69.3	ime dhammā nīvaraṇiyā.	69	
PA_ds_2.4.2:70.1	Katame dhammā anīvaraṇiyā?	70	
PA_ds_2.4.2:70.2	Cattāro maggā apariyāpannā, cattāri ca sāmaññaphalāni, nibbānañca—	70	
PA_ds_2.4.2:70.3	ime dhammā anīvaraṇiyā.	70	
PA_ds_2.4.2:71.0	2.4.2.8.3. Nīvaraṇasampayuttaduka	71	
PA_ds_2.4.2:71.1	Katame dhammā nīvaraṇasampayuttā?	71	
PA_ds_2.4.2:71.2	Dvādasa akusalacittuppādā—	71	
PA_ds_2.4.2:71.3	ime dhammā nīvaraṇasampayuttā.	71	
PA_ds_2.4.2:72.1	Katame dhammā nīvaraṇavippayuttā?	72	
PA_ds_2.4.2:72.2	Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	72	
PA_ds_2.4.2:72.3	ime dhammā nīvaraṇavippayuttā.	72	
PA_ds_2.4.2:73.0	2.4.2.8.4. Nīvaraṇanīvaraṇiyaduka	73	
PA_ds_2.4.2:73.1	Katame dhammā nīvaraṇā ceva nīvaraṇiyā ca?	73	
PA_ds_2.4.2:73.2	Tāneva nīvaraṇāni nīvaraṇā ceva nīvaraṇiyā ca.	73	
PA_ds_2.4.2:74.1	Katame dhammā nīvaraṇiyā ceva no ca nīvaraṇā?	74	
PA_ds_2.4.2:74.2	Ṭhapetvā nīvaraṇe, avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	74	
PA_ds_2.4.2:74.3	ime dhammā nīvaraṇiyā ceva no ca nīvaraṇā.	74	
PA_ds_2.4.2:74.4	Anīvaraṇiyā dhammā na vattabbā—	74	
PA_ds_2.4.2:74.5	nīvaraṇā ceva nīvaraṇiyā cātipi, nīvaraṇiyā ceva no ca nīvaraṇātipi.	74	
PA_ds_2.4.2:75.0	2.4.2.8.5. Nīvaraṇanīvaraṇasampayuttaduka	75	
PA_ds_2.4.2:75.1	Katame dhammā nīvaraṇā ceva nīvaraṇasampayuttā ca?	75	
PA_ds_2.4.2:75.2	Yattha dve tīṇi nīvaraṇāni ekato uppajjanti—	75	
PA_ds_2.4.2:75.3	ime dhammā nīvaraṇā ceva nīvaraṇasampayuttā ca.	75	
PA_ds_2.4.2:76.1	Katame dhammā nīvaraṇasampayuttā ceva no ca nīvaraṇā?	76	
PA_ds_2.4.2:76.2	Ṭhapetvā nīvaraṇe, avasesaṁ akusalaṁ—	76	
PA_ds_2.4.2:76.3	ime dhammā nīvaraṇasampayuttā ceva no ca nīvaraṇā.	76	
PA_ds_2.4.2:76.4	Nīvaraṇavippayuttā dhammā na vattabbā—	76	
PA_ds_2.4.2:76.5	nīvaraṇā ceva nīvaraṇasampayuttā cātipi, nīvaraṇasampayuttā ceva no ca nīvaraṇātipi.	76	
PA_ds_2.4.2:77.0	2.4.2.8.6. Nīvaraṇavippayuttanīvaraṇiyaduka	77	
PA_ds_2.4.2:77.1	Katame dhammā nīvaraṇavippayuttā nīvaraṇiyā?	77	
PA_ds_2.4.2:77.2	Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	77	
PA_ds_2.4.2:77.3	ime dhammā nīvaraṇavippayuttā nīvaraṇiyā.	77	
PA_ds_2.4.2:78.1	Katame dhammā nīvaraṇavippayuttā anīvaraṇiyā?	78	
PA_ds_2.4.2:78.2	Cattāro maggā apariyāpannā, cattāri ca sāmaññaphalāni, nibbānañca—	78	
PA_ds_2.4.2:78.3	ime dhammā nīvaraṇavippayuttā anīvaraṇiyā.	78	
PA_ds_2.4.2:78.4	Nīvaraṇasampayuttā dhammā na vattabbā—	78	
PA_ds_2.4.2:78.5	nīvaraṇavippayuttā nīvaraṇiyātipi, nīvaraṇavippayuttā anīvaraṇiyātipi.	78	
PA_ds_2.4.2:79.0.1	2.4.2.9. Parāmāsagocchaka	79	
PA_ds_2.4.2:79.0.2	2.4.2.9.1. Parāmāsaduka	79	
PA_ds_2.4.2:79.1	Katame dhammā parāmāsā?	79	
PA_ds_2.4.2:79.2	Diṭṭhiparāmāso catūsu diṭṭhigatasampayuttesu cittuppādesu uppajjati—	79	
PA_ds_2.4.2:79.3	ime dhammā parāmāsā.	79	
PA_ds_2.4.2:80.1	Katame dhammā no parāmāsā?	80	
PA_ds_2.4.2:80.2	Ṭhapetvā parāmāsaṁ avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	80	
PA_ds_2.4.2:80.3	ime dhammā no parāmāsā.	80	
PA_ds_2.4.2:81.0	2.4.2.9.2. Parāmaṭṭhaduka	81	
PA_ds_2.4.2:81.1	Katame dhammā parāmaṭṭhā?	81	
PA_ds_2.4.2:81.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	81	
PA_ds_2.4.2:81.3	ime dhammā parāmaṭṭhā.	81	
PA_ds_2.4.2:82.1	Katame dhammā aparāmaṭṭhā?	82	
PA_ds_2.4.2:82.2	Cattāro maggā apariyāpannā, cattāri ca sāmaññaphalāni nibbānañca—	82	
PA_ds_2.4.2:82.3	ime dhammā aparāmaṭṭhā.	82	
PA_ds_2.4.2:83.0	2.4.2.9.3. Parāmāsasampayuttaduka	83	
PA_ds_2.4.2:83.1	Katame dhammā parāmāsasampayuttā?	83	
PA_ds_2.4.2:83.2	Cattāro diṭṭhigatasampayuttacittuppādā, etthuppannaṁ parāmāsaṁ ṭhapetvā—	83	
PA_ds_2.4.2:83.3	ime dhammā parāmāsasampayuttā.	83	
PA_ds_2.4.2:84.1	Katame dhammā parāmāsavippayuttā?	84	
PA_ds_2.4.2:84.2_0	Cattāro diṭṭhigatavippayuttalobhasahagatacittuppādā, dve domanassasahagatacittuppādā,	84	
PA_ds_2.4.2:84.2_1	vicikicchāsahagato cittuppādo, uddhaccasahagato cittuppādo, catūsu bhūmīsu kusalaṁ,	84	
PA_ds_2.4.2:84.2_2	catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	84	
PA_ds_2.4.2:84.3	ime dhammā parāmāsavippayuttā.	84	
PA_ds_2.4.2:84.4	Parāmāso na vattabbo—	84	
PA_ds_2.4.2:84.5	parāmāsasampayuttotipi, parāmāsavippayuttotipi.	84	
PA_ds_2.4.2:85.0	2.4.2.9.4. Parāmāsaparāmaṭṭhaduka	85	
PA_ds_2.4.2:85.1	Katame dhammā parāmāsā ceva parāmaṭṭhā ca?	85	
PA_ds_2.4.2:85.2	So eva parāmāso parāmāso ceva parāmaṭṭho ca.	85	
PA_ds_2.4.2:86.1	Katame dhammā parāmaṭṭhā ceva no ca parāmāsā?	86	
PA_ds_2.4.2:86.2	Ṭhapetvā parāmāsaṁ avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	86	
PA_ds_2.4.2:86.3	ime dhammā parāmaṭṭhā ceva no ca parāmāsā.	86	
PA_ds_2.4.2:86.4	Aparāmaṭṭhā dhammā na vattabbā—	86	
PA_ds_2.4.2:86.5	parāmāsā ceva parāmaṭṭhā cātipi, parāmaṭṭhā ceva no ca parāmāsātipi.	86	
PA_ds_2.4.2:87.0	2.4.2.9.5. Parāmāsavippayuttaparāmaṭṭhaduka	87	
PA_ds_2.4.2:87.1	Katame dhammā parāmāsavippayuttā parāmaṭṭhā?	87	
PA_ds_2.4.2:87.2_0	Cattāro diṭṭhigatavippayuttalobhasahagatacittuppādā, dve domanassasahagatacittuppādā,	87	
PA_ds_2.4.2:87.2_1	vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ,	87	
PA_ds_2.4.2:87.2_2	tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	87	
PA_ds_2.4.2:87.3	ime dhammā parāmāsavippayuttā parāmaṭṭhā.	87	
PA_ds_2.4.2:88.1	Katame dhammā parāmāsavippayuttā aparāmaṭṭhā?	88	
PA_ds_2.4.2:88.2	Cattāro maggā apariyāpannā, cattāri ca sāmaññaphalāni, nibbānañca—	88	
PA_ds_2.4.2:88.3	ime dhammā parāmāsavippayuttā aparāmaṭṭhā.	88	
PA_ds_2.4.2:88.4	Parāmāsā ca parāmāsasampayuttā ca dhammā na vattabbā—	88	
PA_ds_2.4.2:88.5	parāmāsavippayuttā parāmaṭṭhātipi, parāmāsavippayuttā aparāmaṭṭhātipi.	88	
PA_ds_2.4.2:89.0.1	2.4.2.10. Mahantaraduka	89	
PA_ds_2.4.2:89.0.2	2.4.2.10.1. Sārammaṇaduka	89	
PA_ds_2.4.2:89.1	Katame dhammā sārammaṇā?	89	
PA_ds_2.4.2:89.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ—	89	
PA_ds_2.4.2:89.3	ime dhammā sārammaṇā.	89	
PA_ds_2.4.2:90.1	Katame dhammā anārammaṇā?	90	
PA_ds_2.4.2:90.2	Rūpañca, nibbānañca—	90	
PA_ds_2.4.2:90.3	ime dhammā anārammaṇā.	90	
PA_ds_2.4.2:91.0	2.4.2.10.2. Cittaduka	91	
PA_ds_2.4.2:91.1	Katame dhammā cittā?	91	
PA_ds_2.4.2:91.2	Cakkhuviññāṇaṁ, sotaviññāṇaṁ, ghānaviññāṇaṁ, jivhāviññāṇaṁ, kāyaviññāṇaṁ, manodhātu, manoviññāṇadhātu—	91	
PA_ds_2.4.2:91.3	ime dhammā cittā.	91	
PA_ds_2.4.2:92.1	Katame dhammā no cittā?	92	
PA_ds_2.4.2:92.2	Vedanākkhandho, saññākkhandho, saṅkhārakkhandho, rūpañca, nibbānañca—	92	
PA_ds_2.4.2:92.3	ime dhammā no cittā.	92	
PA_ds_2.4.2:93.0	2.4.2.10.3. Cetasikaduka	93	
PA_ds_2.4.2:93.1	Katame dhammā cetasikā?	93	
PA_ds_2.4.2:93.2	Vedanākkhandho, saññākkhandho, saṅkhārakkhandho—	93	
PA_ds_2.4.2:93.3	ime dhammā cetasikā.	93	
PA_ds_2.4.2:94.1	Katame dhammā acetasikā?	94	
PA_ds_2.4.2:94.2	Cittañca, rūpañca, nibbānañca—	94	
PA_ds_2.4.2:94.3	ime dhammā acetasikā.	94	
PA_ds_2.4.2:95.0	2.4.2.10.4. Cittasampayuttaduka	95	
PA_ds_2.4.2:95.1	Katame dhammā cittasampayuttā?	95	
PA_ds_2.4.2:95.2	Vedanākkhandho, saññākkhandho, saṅkhārakkhandho—	95	
PA_ds_2.4.2:95.3	ime dhammā cittasampayuttā.	95	
PA_ds_2.4.2:96.1	Katame dhammā cittavippayuttā?	96	
PA_ds_2.4.2:96.2	Rūpañca, nibbānañca—	96	
PA_ds_2.4.2:96.3	ime dhammā cittavippayuttā.	96	
PA_ds_2.4.2:96.4	Cittaṁ na vattabbaṁ—	96	
PA_ds_2.4.2:96.5	cittena sampayuttantipi, cittena vippayuttantipi.	96	
PA_ds_2.4.2:97.0	2.4.2.10.5. Cittasaṁsaṭṭhaduka	97	
PA_ds_2.4.2:97.1	Katame dhammā cittasaṁsaṭṭhā?	97	
PA_ds_2.4.2:97.2	Vedanākkhandho, saññākkhandho, saṅkhārakkhandho—	97	
PA_ds_2.4.2:97.3	ime dhammā cittasaṁsaṭṭhā.	97	
PA_ds_2.4.2:98.1	Katame dhammā cittavisaṁsaṭṭhā?	98	
PA_ds_2.4.2:98.2	Rūpañca, nibbānañca—	98	
PA_ds_2.4.2:98.3	ime dhammā cittavisaṁsaṭṭhā.	98	
PA_ds_2.4.2:98.4	Cittaṁ na vattabbaṁ—	98	
PA_ds_2.4.2:98.5	cittena saṁsaṭṭhantipi, cittena visaṁsaṭṭhantipi.	98	
PA_ds_2.4.2:99.0	2.4.2.10.6. Cittasamuṭṭhānaduka	99	
PA_ds_2.4.2:99.1	Katame dhammā cittasamuṭṭhānā?	99	
PA_ds_2.4.2:99.2	Vedanākkhandho, saññākkhandho, saṅkhārakkhandho, kāyaviññatti, vacīviññatti, yaṁ vā panaññampi atthi rūpaṁ cittajaṁ cittahetukaṁ cittasamuṭṭhānaṁ—	99	
PA_ds_2.4.2:99.3_0	rūpāyatanaṁ saddāyatanaṁ gandhāyatanaṁ rasāyatanaṁ phoṭṭhabbāyatanaṁ ākāsadhātu āpodhātu	99	
PA_ds_2.4.2:99.3_1	rūpassa lahutā rūpassa mudutā rūpassa kammaññatā rūpassa upacayo rūpassa santati kabaḷīkāro āhāro—	99	
PA_ds_2.4.2:99.4	ime dhammā cittasamuṭṭhānā.	99	
PA_ds_2.4.2:100.1	Katame dhammā no cittasamuṭṭhānā?	100	
PA_ds_2.4.2:100.2	Cittañca, avasesañca rūpaṁ, nibbānañca—	100	
PA_ds_2.4.2:100.3	ime dhammā no cittasamuṭṭhānā.	100	
PA_ds_2.4.2:101.0	2.4.2.10.7. Cittasahabhūduka	101	
PA_ds_2.4.2:101.1	Katame dhammā cittasahabhuno?	101	
PA_ds_2.4.2:101.2	Vedanākkhandho, saññākkhandho, saṅkhārakkhandho, kāyaviññatti, vacīviññatti—	101	
PA_ds_2.4.2:101.3	ime dhammā cittasahabhuno.	101	
PA_ds_2.4.2:102.1	Katame dhammā no cittasahabhuno?	102	
PA_ds_2.4.2:102.2	Cittañca, avasesañca rūpaṁ, nibbānañca—	102	
PA_ds_2.4.2:102.3	ime dhammā no cittasahabhuno.	102	
PA_ds_2.4.2:103.0	2.4.2.10.8. Cittānuparivattiduka	103	
PA_ds_2.4.2:103.1	Katame dhammā cittānuparivattino?	103	
PA_ds_2.4.2:103.2	Vedanākkhandho, saññākkhandho, saṅkhārakkhandho, kāyaviññatti, vacīviññatti—	103	
PA_ds_2.4.2:103.3	ime dhammā cittānuparivattino.	103	
PA_ds_2.4.2:104.1	Katame dhammā no cittānuparivattino?	104	
PA_ds_2.4.2:104.2	Cittañca, avasesañca rūpaṁ, nibbānañca—	104	
PA_ds_2.4.2:104.3	ime dhammā no cittānuparivattino.	104	
PA_ds_2.4.2:105.0	2.4.2.10.9. Cittasaṁsaṭṭhasamuṭṭhānaduka	105	
PA_ds_2.4.2:105.1	Katame dhammā cittasaṁsaṭṭhasamuṭṭhānā?	105	
PA_ds_2.4.2:105.2	Vedanākkhandho, saññākkhandho, saṅkhārakkhandho—	105	
PA_ds_2.4.2:105.3	ime dhammā cittasaṁsaṭṭhasamuṭṭhānā.	105	
PA_ds_2.4.2:106.1	Katame dhammā no cittasaṁsaṭṭhasamuṭṭhānā?	106	
PA_ds_2.4.2:106.2	Cittañca, rūpañca, nibbānañca—	106	
PA_ds_2.4.2:106.3	ime dhammā no cittasaṁsaṭṭhasamuṭṭhānā.	106	
PA_ds_2.4.2:107.0	2.4.2.10.10. Cittasaṁsaṭṭhasamuṭṭhānasahabhūduka	107	
PA_ds_2.4.2:107.1	Katame dhammā cittasaṁsaṭṭhasamuṭṭhānasahabhuno?	107	
PA_ds_2.4.2:107.2	Vedanākkhandho, saññākkhandho, saṅkhārakkhandho—	107	
PA_ds_2.4.2:107.3	ime dhammā cittasaṁsaṭṭhasamuṭṭhānasahabhuno.	107	
PA_ds_2.4.2:108.1	Katame dhammā no cittasaṁsaṭṭhasamuṭṭhānasahabhuno?	108	
PA_ds_2.4.2:108.2	Cittañca, rūpañca, nibbānañca—	108	
PA_ds_2.4.2:108.3	ime dhammā no cittasaṁsaṭṭhasamuṭṭhānasahabhuno.	108	
PA_ds_2.4.2:109.0	2.4.2.10.11. Cittasaṁsaṭṭhasamuṭṭhānānuparivattiduka	109	
PA_ds_2.4.2:109.1	Katame dhammā cittasaṁsaṭṭhasamuṭṭhānānuparivattino?	109	
PA_ds_2.4.2:109.2	Vedanākkhandho, saññākkhandho, saṅkhārakkhandho—	109	
PA_ds_2.4.2:109.3	ime dhammā cittasaṁsaṭṭhasamuṭṭhānānuparivattino.	109	
PA_ds_2.4.2:110.1	Katame dhammā no cittasaṁsaṭṭhasamuṭṭhānānuparivattino?	110	
PA_ds_2.4.2:110.2	Cittañca, rūpañca, nibbānañca—	110	
PA_ds_2.4.2:110.3	ime dhammā no cittasaṁsaṭṭhasamuṭṭhānānuparivattino.	110	
PA_ds_2.4.2:111.0	2.4.2.10.12. Ajjhattikaduka	111	
PA_ds_2.4.2:111.1	Katame dhammā ajjhattikā?	111	
PA_ds_2.4.2:111.2	Cakkhāyatanaṁ …pe… manāyatanaṁ—	111	
PA_ds_2.4.2:111.3	ime dhammā ajjhattikā.	111	
PA_ds_2.4.2:112.1	Katame dhammā bāhirā?	112	
PA_ds_2.4.2:112.2	Rūpāyatanaṁ …pe… dhammāyatanaṁ—	112	
PA_ds_2.4.2:112.3	ime dhammā bāhirā.	112	
PA_ds_2.4.2:113.0	2.4.2.10.13. Upādāduka	113	
PA_ds_2.4.2:113.1	Katame dhammā upādā?	113	
PA_ds_2.4.2:113.2	Cakkhāyatanaṁ …pe… kabaḷīkāro āhāro—	113	
PA_ds_2.4.2:113.3	ime dhammā upādā.	113	
PA_ds_2.4.2:114.1	Katame dhammā no upādā?	114	
PA_ds_2.4.2:114.2	Catūsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, cattāro ca mahābhūtā, nibbānañca—	114	
PA_ds_2.4.2:114.3	ime dhammā no upādā.	114	
PA_ds_2.4.2:115.0	2.4.2.10.14. Upādinnaduka	115	
PA_ds_2.4.2:115.1	Katame dhammā upādinnā?	115	
PA_ds_2.4.2:115.2	Tīsu bhūmīsu vipāko, yañca rūpaṁ kammassa katattā—	115	
PA_ds_2.4.2:115.3	ime dhammā upādinnā.	115	
PA_ds_2.4.2:116.1	Katame dhammā anupādinnā?	116	
PA_ds_2.4.2:116.2	Tīsu bhūmīsu kusalaṁ, akusalaṁ, tīsu bhūmīsu kiriyābyākataṁ, yañca rūpaṁ na kammassa katattā, cattāro maggā apariyāpannā, cattāri ca sāmaññaphalāni, nibbānañca—	116	
PA_ds_2.4.2:116.3	ime dhammā anupādinnā.	116	
PA_ds_2.4.2:117.0.1	2.4.2.11. Upādānagocchaka	117	
PA_ds_2.4.2:117.0.2	2.4.2.11.1. Upādānaduka	117	
PA_ds_2.4.2:117.1	Katame dhammā upādānā?	117	
PA_ds_2.4.2:117.2	Cattāri upādānāni—	117	
PA_ds_2.4.2:117.3	kāmupādānaṁ, diṭṭhupādānaṁ, sīlabbatupādānaṁ, attavādupādānaṁ.	117	
PA_ds_2.4.2:117.4	Kāmupādānaṁ aṭṭhasu lobhasahagatesu cittuppādesu uppajjati.	117	
PA_ds_2.4.2:117.5	Diṭṭhupādānañca sīlabbatupādānañca attavādupādānañca catūsu diṭṭhigatasampayuttesu cittuppādesu uppajjanti—	117	
PA_ds_2.4.2:117.6	ime dhammā upādānā.	117	
PA_ds_2.4.2:118.1	Katame dhammā no upādānā?	118	
PA_ds_2.4.2:118.2	Ṭhapetvā upādāne avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	118	
PA_ds_2.4.2:118.3	ime dhammā no upādānā.	118	
PA_ds_2.4.2:119.0	2.4.2.11.2. Upādāniyaduka	119	
PA_ds_2.4.2:119.1	Katame dhammā upādāniyā?	119	
PA_ds_2.4.2:119.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	119	
PA_ds_2.4.2:119.3	ime dhammā upādāniyā.	119	
PA_ds_2.4.2:120.1	Katame dhammā anupādāniyā?	120	
PA_ds_2.4.2:120.2	Cattāro maggā apariyāpannā, cattāri ca sāmaññaphalāni, nibbānañca—	120	
PA_ds_2.4.2:120.3	ime dhammā anupādāniyā.	120	
PA_ds_2.4.2:121.0	2.4.2.11.3. Upādānasampayuttaduka	121	
PA_ds_2.4.2:121.1	Katame dhammā upādānasampayuttā?	121	
PA_ds_2.4.2:121.2	Cattāro diṭṭhigatasampayuttalobhasahagatacittuppādā, cattāro diṭṭhigatavippayuttalobhasahagatacittuppādā, etthuppannaṁ lobhaṁ ṭhapetvā—	121	
PA_ds_2.4.2:121.3	ime dhammā upādānasampayuttā.	121	
PA_ds_2.4.2:122.1	Katame dhammā upādānavippayuttā?	122	
PA_ds_2.4.2:122.2_0	Catūsu diṭṭhigatavippayuttalobhasahagatesu cittuppādesu uppanno lobho, dve domanassasahagatacittuppādā,	122	
PA_ds_2.4.2:122.2_1	vicikicchāsahagato cittuppādo, uddhaccasahagato cittuppādo, catūsu bhūmīsu kusalaṁ,	122	
PA_ds_2.4.2:122.2_2	catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	122	
PA_ds_2.4.2:122.3	ime dhammā upādānavippayuttā.	122	
PA_ds_2.4.2:123.0	2.4.2.11.4. Upādānaupādāniyaduka	123	
PA_ds_2.4.2:123.1	Katame dhammā upādānā ceva upādāniyā ca?	123	
PA_ds_2.4.2:123.2	Tāneva upādānāni upādānā ceva upādāniyā ca.	123	
PA_ds_2.4.2:124.1	Katame dhammā upādāniyā ceva no ca upādānā?	124	
PA_ds_2.4.2:124.2	Ṭhapetvā upādāne avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	124	
PA_ds_2.4.2:124.3	ime dhammā upādāniyā ceva no ca upādānā.	124	
PA_ds_2.4.2:124.4	Anupādāniyā dhammā na vattabbā—	124	
PA_ds_2.4.2:124.5	upādānā ceva upādāniyā cātipi, upādāniyā ceva no ca upādānātipi.	124	
PA_ds_2.4.2:125.0	2.4.2.11.5. Upādānaupādānasampayuttaduka	125	
PA_ds_2.4.2:125.1	Katame dhammā upādānā ceva upādānasampayuttā ca?	125	
PA_ds_2.4.2:125.2	Yattha diṭṭhi ca lobho ca ekato uppajjanti—	125	
PA_ds_2.4.2:125.3	ime dhammā upādānā ceva upādānasampayuttā ca.	125	
PA_ds_2.4.2:126.1	Katame dhammā upādānasampayuttā ceva no ca upādānā?	126	
PA_ds_2.4.2:126.2	Aṭṭha lobhasahagatacittuppādā, etthuppanne upādāne ṭhapetvā—	126	
PA_ds_2.4.2:126.3	ime dhammā upādānasampayuttā ceva no ca upādānā.	126	
PA_ds_2.4.2:126.4	Upādānavippayuttā dhammā na vattabbā—	126	
PA_ds_2.4.2:126.5	upādānā ceva upādānasampayuttā cātipi, upādānasampayuttā ceva no ca upādānātipi.	126	
PA_ds_2.4.2:127.0	2.4.2.11.6. Upādānavippayuttaupādāniyaduka	127	
PA_ds_2.4.2:127.1	Katame dhammā upādānavippayuttā upādāniyā?	127	
PA_ds_2.4.2:127.2_0	Catūsu diṭṭhigatavippayuttalobhasahagatesu cittuppādesu uppanno lobho, dve domanassasahagatacittuppādā,	127	
PA_ds_2.4.2:127.2_1	vicikicchāsahagato cittuppādo, uddhaccasahagato cittuppādo, tīsu bhūmīsu kusalaṁ,	127	
PA_ds_2.4.2:127.2_2	tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	127	
PA_ds_2.4.2:127.3	ime dhammā upādānavippayuttā upādāniyā.	127	
PA_ds_2.4.2:128.1	Katame dhammā upādānavippayuttā anupādāniyā?	128	
PA_ds_2.4.2:128.2	Cattāro maggā apariyāpannā, cattāri ca sāmaññaphalāni, nibbānañca—	128	
PA_ds_2.4.2:128.3	ime dhammā upādānavippayuttā anupādāniyā.	128	
PA_ds_2.4.2:128.4	Upādānasampayuttā dhammā na vattabbā—	128	
PA_ds_2.4.2:128.5	upādānavippayuttā upādāniyātipi, upādānavippayuttā anupādāniyātipi.	128	
PA_ds_2.4.2:129.0.1	2.3.2.12. Kilesagocchaka	129	
PA_ds_2.4.2:129.0.2	2.4.2.12.1. Kilesaduka	129	
PA_ds_2.4.2:129.1	Katame dhammā kilesā?	129	
PA_ds_2.4.2:129.2	Dasa kilesavatthūni—	129	
PA_ds_2.4.2:129.3	lobho, doso, moho, māno, diṭṭhi, vicikicchā, thinaṁ, uddhaccaṁ, ahirikaṁ, anottappaṁ.	129	
PA_ds_2.4.2:129.4	Lobho aṭṭhasu lobhasahagatesu cittuppādesu uppajjati.	129	
PA_ds_2.4.2:129.5	Doso dvīsu domanassasahagatesu cittuppādesu uppajjati.	129	
PA_ds_2.4.2:129.6	Moho sabbākusalesu uppajjati.	129	
PA_ds_2.4.2:129.7	Māno catūsu diṭṭhigatavippayuttalobhasahagatesu cittuppādesu uppajjati.	129	
PA_ds_2.4.2:129.8	Diṭṭhi catūsu diṭṭhigatasampayuttesu cittuppādesu uppajjati.	129	
PA_ds_2.4.2:129.9	Vicikicchā vicikicchāsahagatesu cittuppādesu uppajjati.	129	
PA_ds_2.4.2:129.10	Thinaṁ sasaṅkhārikesu akusalesu uppajjati.	129	
PA_ds_2.4.2:129.11	Uddhaccañca ahirikañca anottappañca sabbākusalesu uppajjanti—	129	
PA_ds_2.4.2:129.12	ime dhammā kilesā.	129	
PA_ds_2.4.2:130.1	Katame dhammā no kilesā?	130	
PA_ds_2.4.2:130.2	Ṭhapetvā kilese avasesaṁ akusalaṁ, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	130	
PA_ds_2.4.2:130.3	ime dhammā no kilesā.	130	
PA_ds_2.4.2:131.0	2.4.2.12.2. Saṅkilesikaduka	131	
PA_ds_2.4.2:131.1	Katame dhammā saṅkilesikā?	131	
PA_ds_2.4.2:131.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ sabbañca rūpaṁ—	131	
PA_ds_2.4.2:131.3	ime dhammā saṅkilesikā.	131	
PA_ds_2.4.2:132.1	Katame dhammā asaṅkilesikā?	132	
PA_ds_2.4.2:132.2	Cattāro maggā apariyāpannā, cattāri ca sāmaññaphalāni, nibbānañca—	132	
PA_ds_2.4.2:132.3	ime dhammā asaṅkilesikā.	132	
PA_ds_2.4.2:133.0	2.4.2.12.3. Saṅkiliṭṭhaduka	133	
PA_ds_2.4.2:133.1	Katame dhammā saṅkiliṭṭhā?	133	
PA_ds_2.4.2:133.2	Dvādasa akusalacittuppādā—	133	
PA_ds_2.4.2:133.3	ime dhammā saṅkiliṭṭhā.	133	
PA_ds_2.4.2:134.1	Katame dhammā asaṅkiliṭṭhā?	134	
PA_ds_2.4.2:134.2	Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	134	
PA_ds_2.4.2:134.3	ime dhammā asaṅkiliṭṭhā.	134	
PA_ds_2.4.2:135.0	2.4.2.12.4. Kilesasampayuttaduka	135	
PA_ds_2.4.2:135.1	Katame dhammā kilesasampayuttā?	135	
PA_ds_2.4.2:135.2	Dvādasa akusalacittuppādā—	135	
PA_ds_2.4.2:135.3	ime dhammā kilesasampayuttā.	135	
PA_ds_2.4.2:136.1	Katame dhammā kilesavippayuttā?	136	
PA_ds_2.4.2:136.2	Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	136	
PA_ds_2.4.2:136.3	ime dhammā kilesavippayuttā.	136	
PA_ds_2.4.2:137.0	2.4.2.12.5. Kilesasaṅkilesikaduka	137	
PA_ds_2.4.2:137.1	Katame dhammā kilesā ceva saṅkilesikā ca?	137	
PA_ds_2.4.2:137.2	Teva kilesā kilesā ceva saṅkilesikā ca.	137	
PA_ds_2.4.2:138.1	Katame dhammā saṅkilesikā ceva no ca kilesā?	138	
PA_ds_2.4.2:138.2	Ṭhapetvā kilese avasesaṁ akusalaṁ, tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	138	
PA_ds_2.4.2:138.3	ime dhammā saṅkilesikā ceva no ca kilesā.	138	
PA_ds_2.4.2:138.4	Asaṅkilesikā dhammā na vattabbā—	138	
PA_ds_2.4.2:138.5	kilesā ceva saṅkilesikā cātipi, saṅkilesikā ceva no ca kilesātipi.	138	
PA_ds_2.4.2:139.0	2.4.2.12.6. Kilesasaṅkiliṭṭhaduka	139	
PA_ds_2.4.2:139.1	Katame dhammā kilesā ceva saṅkiliṭṭhā ca?	139	
PA_ds_2.4.2:139.2	Teva kilesā kilesā ceva saṅkiliṭṭhā ca.	139	
PA_ds_2.4.2:140.1	Katame dhammā saṅkiliṭṭhā ceva no ca kilesā?	140	
PA_ds_2.4.2:140.2	Ṭhapetvā kilese avasesaṁ akusalaṁ—	140	
PA_ds_2.4.2:140.3	ime dhammā saṅkiliṭṭhā ceva no ca kilesā.	140	
PA_ds_2.4.2:140.4	Asaṅkiliṭṭhā dhammā na vattabbā—	140	
PA_ds_2.4.2:140.5	kilesā ceva saṅkiliṭṭhā cātipi, saṅkiliṭṭhā ceva no ca kilesātipi.	140	
PA_ds_2.4.2:141.0	2.4.2.12.7. Kilesakilesasampayuttaduka	141	
PA_ds_2.4.2:141.1	Katame dhammā kilesā ceva kilesasampayuttā ca?	141	
PA_ds_2.4.2:141.2	Yattha dve tayo kilesā ekato uppajjanti—	141	
PA_ds_2.4.2:141.3	ime dhammā kilesā ceva kilesasampayuttā ca.	141	
PA_ds_2.4.2:142.1	Katame dhammā kilesasampayuttā ceva no ca kilesā?	142	
PA_ds_2.4.2:142.2	Ṭhapetvā kilese avasesaṁ akusalaṁ—	142	
PA_ds_2.4.2:142.3	ime dhammā kilesasampayuttā ceva no ca kilesā.	142	
PA_ds_2.4.2:142.4	Kilesavippayuttā dhammā na vattabbā—	142	
PA_ds_2.4.2:142.5	kilesā ceva kilesasampayuttā cātipi, kilesasampayuttā ceva no ca kilesātipi.	142	
PA_ds_2.4.2:143.0	2.4.2.12.8. Kilesavippayuttasaṅkilesikaduka	143	
PA_ds_2.4.2:143.1	Katame dhammā kilesavippayuttā saṅkilesikā?	143	
PA_ds_2.4.2:143.2	Tīsu bhūmīsu kusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	143	
PA_ds_2.4.2:143.3	ime dhammā kilesavippayuttā saṅkilesikā.	143	
PA_ds_2.4.2:144.1	Katame dhammā kilesavippayuttā asaṅkilesikā?	144	
PA_ds_2.4.2:144.2	Cattāro maggā apariyāpannā, cattāri ca sāmaññaphalāni, nibbānañca—	144	
PA_ds_2.4.2:144.3	ime dhammā kilesavippayuttā asaṅkilesikā.	144	
PA_ds_2.4.2:144.4	Kilesasampayuttā dhammā na vattabbā—	144	
PA_ds_2.4.2:144.5	kilesavippayuttā saṅkilesikātipi, kilesavippayuttā asaṅkilesikātipi.	144	
PA_ds_2.4.2:145.0.1	2.4.2.13. Piṭṭhiduka	145	
PA_ds_2.4.2:145.0.2	2.4.2.13.1. Dassanenapahātabbaduka	145	
PA_ds_2.4.2:145.1	Katame dhammā dassanena pahātabbā?	145	
PA_ds_2.4.2:145.2	Cattāro diṭṭhigatasampayuttacittuppādā, vicikicchāsahagato cittuppādo—	145	
PA_ds_2.4.2:145.3	ime dhammā dassanena pahātabbā.	145	
PA_ds_2.4.2:145.4	Cattāro diṭṭhigatavippayuttalobhasahagatacittuppādā, dve domanassasahagatacittuppādā—	145	
PA_ds_2.4.2:145.5	ime dhammā siyā dassanena pahātabbā, siyā na dassanena pahātabbā.	145	
PA_ds_2.4.2:146.1	Katame dhammā na dassanena pahātabbā?	146	
PA_ds_2.4.2:146.2	Uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	146	
PA_ds_2.4.2:146.3	ime dhammā na dassanena pahātabbā.	146	
PA_ds_2.4.2:147.0	2.4.2.13.2. Bhāvanāyapahātabbaduka	147	
PA_ds_2.4.2:147.1	Katame dhammā bhāvanāya pahātabbā?	147	
PA_ds_2.4.2:147.2	Uddhaccasahagato cittuppādo—	147	
PA_ds_2.4.2:147.3	ime dhammā bhāvanāya pahātabbā.	147	
PA_ds_2.4.2:147.4	Cattāro diṭṭhigatavippayuttalobhasahagatacittuppādā, dve domanassasahagatacittuppādā—	147	
PA_ds_2.4.2:147.5	ime dhammā siyā bhāvanāya pahātabbā, siyā na bhāvanāya pahātabbā.	147	
PA_ds_2.4.2:148.1	Katame dhammā na bhāvanāya pahātabbā?	148	
PA_ds_2.4.2:148.2	Cattāro diṭṭhigatasampayuttacittuppādā, vicikicchāsahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	148	
PA_ds_2.4.2:148.3	ime dhammā na bhāvanāya pahātabbā.	148	
PA_ds_2.4.2:149.0	2.4.2.13.3. Dassanenapahātabbahetukaduka	149	
PA_ds_2.4.2:149.1	Katame dhammā dassanena pahātabbahetukā?	149	
PA_ds_2.4.2:149.2	Cattāro diṭṭhigatasampayuttacittuppādā, vicikicchāsahagato cittuppādo, etthuppannaṁ mohaṁ ṭhapetvā—	149	
PA_ds_2.4.2:149.3	ime dhammā dassanena pahātabbahetukā.	149	
PA_ds_2.4.2:149.4	Cattāro diṭṭhigatavippayuttalobhasahagatacittuppādā, dve domanassasahagatacittuppādā—	149	
PA_ds_2.4.2:149.5	ime dhammā siyā dassanena pahātabbahetukā, siyā na dassanena pahātabbahetukā.	149	
PA_ds_2.4.2:150.1	Katame dhammā na dassanena pahātabbahetukā?	150	
PA_ds_2.4.2:150.2	Vicikicchāsahagato moho, uddhaccasahagato cittuppādo, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	150	
PA_ds_2.4.2:150.3	ime dhammā na dassanena pahātabbahetukā.	150	
PA_ds_2.4.2:151.0	2.4.2.13.4. Bhāvanāyapahātabbahetukaduka	151	
PA_ds_2.4.2:151.1	Katame dhammā bhāvanāya pahātabbahetukā?	151	
PA_ds_2.4.2:151.2	Uddhaccasahagato cittuppādo, etthuppannaṁ mohaṁ ṭhapetvā—	151	
PA_ds_2.4.2:151.3	ime dhammā bhāvanāya pahātabbahetukā.	151	
PA_ds_2.4.2:151.4	Cattāro diṭṭhigatavippayuttalobhasahagatacittuppādā, dve domanassasahagatacittuppādā—	151	
PA_ds_2.4.2:151.5	ime dhammā siyā bhāvanāya pahātabbahetukā, siyā na bhāvanāya pahātabbahetukā.	151	
PA_ds_2.4.2:152.1	Katame dhammā na bhāvanāya pahātabbahetukā?	152	
PA_ds_2.4.2:152.2_0	Cattāro diṭṭhigatasampayuttacittuppādā, vicikicchāsahagato cittuppādo, uddhaccasahagato	152	
PA_ds_2.4.2:152.2_1	moho, catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ,	152	
PA_ds_2.4.2:152.2_2	rūpañca, nibbānañca—	152	
PA_ds_2.4.2:152.3	ime dhammā na bhāvanāya pahātabbahetukā.	152	
PA_ds_2.4.2:153.0	2.4.2.13.5. Savitakkaduka	153	
PA_ds_2.4.2:153.1	Katame dhammā savitakkā?	153	
PA_ds_2.4.2:153.2_0	Kāmāvacarakusalaṁ, akusalaṁ, kāmāvacarakusalassa vipākato ekādasa cittuppādā, akusalassa	153	
PA_ds_2.4.2:153.2_1	vipākato dve, kiriyato ekādasa, rūpāvacaraṁ paṭhamaṁ jhānaṁ kusalato ca vipākato	153	
PA_ds_2.4.2:153.2_2	ca kiriyato ca lokuttaraṁ paṭhamaṁ jhānaṁ kusalato ca vipākato ca, etthuppannaṁ vitakkaṁ ṭhapetvā—	153	
PA_ds_2.4.2:153.3	ime dhammā savitakkā.	153	
PA_ds_2.4.2:154.1	Katame dhammā avitakkā?	154	
PA_ds_2.4.2:154.2_0	Dvepañcaviññāṇāni, rūpāvacaratikacatukkajjhānā kusalato ca vipākato ca kiriyato ca,	154	
PA_ds_2.4.2:154.2_1	cattāro arūpāvacarā kusalato ca vipākato ca kiriyato ca, lokuttaratikacatukkajjhānā	154	
PA_ds_2.4.2:154.2_2	kusalato ca vipākato ca, vitakko ca, rūpañca, nibbānañca—	154	
PA_ds_2.4.2:154.3	ime dhammā avitakkā.	154	
PA_ds_2.4.2:155.0	2.4.2.13.6. Savicāraduka	155	
PA_ds_2.4.2:155.1	Katame dhammā savicārā?	155	
PA_ds_2.4.2:155.2_0	Kāmāvacarakusalaṁ, akusalaṁ, kāmāvacarakusalassa vipākato ekādasa cittuppādā, akusalassa	155	
PA_ds_2.4.2:155.2_1	vipākato dve kiriyato ekādasa, rūpāvacaraekakadukajjhānā kusalato ca vipākato ca	155	
PA_ds_2.4.2:155.2_2	kiriyato ca, lokuttaraekakadukajjhānā kusalato ca vipākato ca, etthuppannaṁ vicāraṁ ṭhapetvā—	155	
PA_ds_2.4.2:155.3	ime dhammā savicārā.	155	
PA_ds_2.4.2:156.1	Katame dhammā avicārā?	156	
PA_ds_2.4.2:156.2_0	Dvepañcaviññāṇāni, rūpāvacaratikatikajjhānā kusalato ca vipākato ca kiriyato ca,	156	
PA_ds_2.4.2:156.2_1	cattāro āruppā kusalato ca vipākato ca kiriyato ca, lokuttaratikatikajjhānā kusalato	156	
PA_ds_2.4.2:156.2_2	ca vipākato ca, vicāro ca, rūpañca, nibbānañca—	156	
PA_ds_2.4.2:156.3	ime dhammā avicārā.	156	
PA_ds_2.4.2:157.0	2.4.2.13.7. Sappītikaduka	157	
PA_ds_2.4.2:157.1	Katame dhammā sappītikā?	157	
PA_ds_2.4.2:157.2_0	Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa	157	
PA_ds_2.4.2:157.2_1	vipākato pañca, kiriyato pañca, rūpāvacaradukatikajjhānā kusalato ca vipākato ca	157	
PA_ds_2.4.2:157.2_2	kiriyato ca, lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—	157	
PA_ds_2.4.2:157.3	ime dhammā sappītikā.	157	
PA_ds_2.4.2:158.1	Katame dhammā appītikā?	158	
PA_ds_2.4.2:158.2_0	Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa	158	
PA_ds_2.4.2:158.2_1	vipākato ekādasa, akusalassa vipākato satta, kiriyato cha, rūpāvacaradukadukajjhānā	158	
PA_ds_2.4.2:158.2_2	kusalato ca vipākato ca kiriyato ca, cattāro āruppā kusalato ca vipākato ca kiriyato	158	
PA_ds_2.4.2:158.2_3	ca, lokuttaradukadukajjhānā kusalato ca vipākato ca pīti ca, rūpañca, nibbānañca—	158	
PA_ds_2.4.2:158.3	ime dhammā appītikā.	158	
PA_ds_2.4.2:159.0	2.4.2.13.8. Pītisahagataduka	159	
PA_ds_2.4.2:159.1	Katame dhammā pītisahagatā?	159	
PA_ds_2.4.2:159.2_0	Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa	159	
PA_ds_2.4.2:159.2_1	vipākato pañca, kiriyato pañca, rūpāvacaradukatikajjhānā kusalato ca vipākato ca	159	
PA_ds_2.4.2:159.2_2	kiriyato ca, lokuttaradukatikajjhānā kusalato ca vipākato ca, etthuppannaṁ pītiṁ ṭhapetvā—	159	
PA_ds_2.4.2:159.3	ime dhammā pītisahagatā.	159	
PA_ds_2.4.2:160.1	Katame dhammā na pītisahagatā?	160	
PA_ds_2.4.2:160.2_0	Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa	160	
PA_ds_2.4.2:160.2_1	vipākato ekādasa, akusalassa vipākato satta, kiriyato cha, rūpāvacaradukadukajjhānā	160	
PA_ds_2.4.2:160.2_2	kusalato ca vipākato ca kiriyato ca, cattāro āruppā kusalato ca vipākato ca kiriyato	160	
PA_ds_2.4.2:160.2_3	ca, lokuttaradukadukajjhānā kusalato ca vipākato ca, pīti ca, rūpañca, nibbānañca—	160	
PA_ds_2.4.2:160.3	ime dhammā na pītisahagatā.	160	
PA_ds_2.4.2:161.0	2.4.2.13.9. Sukhasahagataduka	161	
PA_ds_2.4.2:161.1	Katame dhammā sukhasahagatā?	161	
PA_ds_2.4.2:161.2_0	Kāmāvacarakusalato cattāro somanassasahagatacittuppādā, akusalato cattāro, kāmāvacarakusalassa	161	
PA_ds_2.4.2:161.2_1	vipākato cha, kiriyato pañca, rūpāvacaratikacatukkajjhānā kusalato ca vipākato ca	161	
PA_ds_2.4.2:161.2_2	kiriyato ca lokuttaratikacatukkajjhānā kusalato ca vipākato ca, etthuppannaṁ sukhaṁ ṭhapetvā—	161	
PA_ds_2.4.2:161.3	ime dhammā sukhasahagatā.	161	
PA_ds_2.4.2:162.1	Katame dhammā na sukhasahagatā?	162	
PA_ds_2.4.2:162.2_0	Kāmāvacarakusalato cattāro upekkhāsahagatacittuppādā, akusalato aṭṭha, kāmāvacarakusalassa	162	
PA_ds_2.4.2:162.2_1	vipākato dasa, akusalassa vipākato satta, kiriyato cha, rūpāvacaraṁ catutthaṁ jhānaṁ	162	
PA_ds_2.4.2:162.2_2	kusalato ca vipākato ca kiriyato ca, cattāro āruppā kusalato ca vipākato ca kiriyato	162	
PA_ds_2.4.2:162.2_3	ca lokuttaraṁ catutthaṁ jhānaṁ kusalato ca vipākato ca, sukhañca, rūpañca, nibbānañca—	162	
PA_ds_2.4.2:162.3	ime dhammā na sukhasahagatā.	162	
PA_ds_2.4.2:163.0	2.4.2.13.10. Upekkhāsahagataduka	163	
PA_ds_2.4.2:163.1	Katame dhammā upekkhāsahagatā?	163	
PA_ds_2.4.2:163.2_0	Kāmāvacarakusalato cattāro upekkhāsahagatacittuppādā, akusalato cha, kāmāvacarakusalassa	163	
PA_ds_2.4.2:163.2_1	vipākato dasa, akusalassa vipākato cha, kiriyato cha, rūpāvacaraṁ catutthaṁ jhānaṁ	163	
PA_ds_2.4.2:163.2_2	kusalato ca vipākato ca kiriyato ca, cattāro āruppā kusalato ca vipākato ca kiriyato	163	
PA_ds_2.4.2:163.2_3	ca, lokuttaraṁ catutthaṁ jhānaṁ kusalato ca vipākato ca, etthuppannaṁ upekkhaṁ ṭhapetvā—	163	
PA_ds_2.4.2:163.3	ime dhammā upekkhāsahagatā.	163	
PA_ds_2.4.2:164.1	Katame dhammā na upekkhāsahagatā?	164	
PA_ds_2.4.2:164.2_0	Kāmāvacarakusalato cattāro somanassasahagatacittuppādā, akusalato cha, kāmāvacarakusalassa	164	
PA_ds_2.4.2:164.2_1	vipākato cha, akusalassa vipākato eko, kiriyato pañca, rūpāvacaratikacatukkajjhānā	164	
PA_ds_2.4.2:164.2_2	kusalato ca vipākato ca kiriyato ca, lokuttaratikacatukkajjhānā kusalato ca vipākato	164	
PA_ds_2.4.2:164.2_3	ca, upekkhā ca, rūpañca, nibbānañca—	164	
PA_ds_2.4.2:164.3	ime dhammā na upekkhāsahagatā.	164	
PA_ds_2.4.2:165.0	2.4.2.13.11. Kāmāvacaraduka	165	
PA_ds_2.4.2:165.1	Katame dhammā kāmāvacarā?	165	
PA_ds_2.4.2:165.2	Kāmāvacarakusalaṁ, akusalaṁ, sabbo kāmāvacarassa vipāko, kāmāvacarakiriyābyākataṁ, sabbañca rūpaṁ—	165	
PA_ds_2.4.2:165.3	ime dhammā kāmāvacarā.	165	
PA_ds_2.4.2:166.1	Katame dhammā na kāmāvacarā?	166	
PA_ds_2.4.2:166.2	Rūpāvacarā, arūpāvacarā, apariyāpannā—	166	
PA_ds_2.4.2:166.3	ime dhammā na kāmāvacarā.	166	
PA_ds_2.4.2:167.0	2.4.2.13.12. Rūpāvacaraduka	167	
PA_ds_2.4.2:167.1	Katame dhammā rūpāvacarā?	167	
PA_ds_2.4.2:167.2	Rūpāvacaracatukkapañcakajjhānā kusalato ca vipākato ca kiriyato ca—	167	
PA_ds_2.4.2:167.3	ime dhammā rūpāvacarā.	167	
PA_ds_2.4.2:168.1	Katame dhammā na rūpāvacarā?	168	
PA_ds_2.4.2:168.2	Kāmāvacarā, arūpāvacarā, apariyāpannā—	168	
PA_ds_2.4.2:168.3	ime dhammā na rūpāvacarā.	168	
PA_ds_2.4.2:169.0	2.4.2.13.13. Arūpāvacaraduka	169	
PA_ds_2.4.2:169.1	Katame dhammā arūpāvacarā?	169	
PA_ds_2.4.2:169.2	Cattāro āruppā kusalato ca vipākato ca kiriyato ca—	169	
PA_ds_2.4.2:169.3	ime dhammā arūpāvacarā.	169	
PA_ds_2.4.2:170.1	Katame dhammā na arūpāvacarā?	170	
PA_ds_2.4.2:170.2	Kāmāvacarā, rūpāvacarā, apariyāpannā—	170	
PA_ds_2.4.2:170.3	ime dhammā na arūpāvacarā.	170	
PA_ds_2.4.2:171.0	2.4.2.13.14. Pariyāpannaduka	171	
PA_ds_2.4.2:171.1	Katame dhammā pariyāpannā?	171	
PA_ds_2.4.2:171.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	171	
PA_ds_2.4.2:171.3	ime dhammā pariyāpannā.	171	
PA_ds_2.4.2:172.1	Katame dhammā apariyāpannā?	172	
PA_ds_2.4.2:172.2	Cattāro maggā apariyāpannā, cattāri ca sāmaññaphalāni, nibbānañca—	172	
PA_ds_2.4.2:172.3	ime dhammā apariyāpannā.	172	
PA_ds_2.4.2:173.0	2.4.2.13.15. Niyyānikaduka	173	
PA_ds_2.4.2:173.1	Katame dhammā niyyānikā?	173	
PA_ds_2.4.2:173.2	Cattāro maggā apariyāpannā—	173	
PA_ds_2.4.2:173.3	ime dhammā niyyānikā.	173	
PA_ds_2.4.2:174.1	Katame dhammā aniyyānikā?	174	
PA_ds_2.4.2:174.2	Tīsu bhūmīsu kusalaṁ, akusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	174	
PA_ds_2.4.2:174.3	ime dhammā aniyyānikā.	174	
PA_ds_2.4.2:175.0	2.4.2.13.16. Niyataduka	175	
PA_ds_2.4.2:175.1	Katame dhammā niyatā?	175	
PA_ds_2.4.2:175.2	Cattāro diṭṭhigatasampayuttacittuppādā, dve domanassasahagatacittuppādā—	175	
PA_ds_2.4.2:175.3	ime dhammā siyā niyatā siyā aniyatā.	175	
PA_ds_2.4.2:175.4	Cattāro maggā apariyāpannā—	175	
PA_ds_2.4.2:175.5	ime dhammā niyatā.	175	
PA_ds_2.4.2:176.1	Katame dhammā aniyatā?	176	
PA_ds_2.4.2:176.2_0	Cattāro diṭṭhigatavippayuttalobhasahagatacittuppādā, vicikicchāsahagato cittuppādo,	176	
PA_ds_2.4.2:176.2_1	uddhaccasahagato cittuppādo, tīsu bhūmīsu kusalaṁ, catūsu bhūmīsu vipāko, tīsu bhūmīsu	176	
PA_ds_2.4.2:176.2_2	kiriyābyākataṁ, rūpañca, nibbānañca—	176	
PA_ds_2.4.2:176.3	ime dhammā aniyatā.	176	
PA_ds_2.4.2:177.0	2.4.2.13.17. Sauttaraduka	177	
PA_ds_2.4.2:177.1	Katame dhammā sauttarā?	177	
PA_ds_2.4.2:177.2	Tīsu bhūmīsu kusalaṁ, akusalaṁ, tīsu bhūmīsu vipāko, tīsu bhūmīsu kiriyābyākataṁ, sabbañca rūpaṁ—	177	
PA_ds_2.4.2:177.3	ime dhammā sauttarā.	177	
PA_ds_2.4.2:178.1	Katame dhammā anuttarā?	178	
PA_ds_2.4.2:178.2	Cattāro maggā apariyāpannā, cattāri ca sāmaññaphalāni, nibbānañca—	178	
PA_ds_2.4.2:178.3	ime dhammā anuttarā.	178	
PA_ds_2.4.2:179.0	2.4.2.13.18. Saraṇaduka	179	
PA_ds_2.4.2:179.1	Katame dhammā saraṇā?	179	
PA_ds_2.4.2:179.2	Dvādasa akusalacittuppādā—	179	
PA_ds_2.4.2:179.3	ime dhammā saraṇā.	179	
PA_ds_2.4.2:180.1	Katame dhammā araṇā?	180	
PA_ds_2.4.2:180.2	Catūsu bhūmīsu kusalaṁ, catūsu bhūmīsu vipāko, tīsu bhūmīsu kiriyābyākataṁ, rūpañca, nibbānañca—	180	
PA_ds_2.4.2:180.3	ime dhammā araṇā.	180	
PA_ds_2.4.2:180.4	Atthuddhāro niṭṭhito.	180	
PA_ds_2.4.2:180.5	Dhammasaṅgaṇīpakaraṇaṁ niṭṭhitaṁ.	180	
