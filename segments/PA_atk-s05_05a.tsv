segmentnr	original	folio	analyzed
PA_atk-s05_05a:0	Namo tassa bhagavato arahato sammāsambuddhassa	0	
PA_atk-s05_05a:1	Khuddakanikāye	0	
PA_atk-s05_05a:2	Suttanipāta-aṭṭhakathā	0	
PA_atk-s05_05a:3	(Paṭhamo bhāgo)	0	
PA_atk-s05_05a:4	Ganthārambhakathā	0	
PA_atk-s05_05a:5	Uttamaṃ vandaneyyānaṃ, vanditvā ratanattayaṃ;	0	
PA_atk-s05_05a:6	Yo khuddakanikāyamhi, khuddācārappahāyinā.	0	
PA_atk-s05_05a:7	Desito lokanāthena, lokanissaraṇesinā;	0	
PA_atk-s05_05a:8	Tassa suttanipātassa, karissāmatthavaṇṇanaṃ.	0	
PA_atk-s05_05a:9	Ayaṃ suttanipāto ca, khuddakesveva ogadho;	0	
PA_atk-s05_05a:10	Yasmā tasmā imassāpi, karissāmatthavaṇṇanaṃ.	1	
PA_atk-s05_05a:11	Gāthāsatasamākiṇṇo, geyyabyākaraṇaṅkito;	1	
PA_atk-s05_05a:12	Kasmā suttanipātoti, saṅkhamesa gatoti ce.	1	
PA_atk-s05_05a:13	Suvuttato savanato, atthānaṃ suṭṭhu tāṇato;	1	
PA_atk-s05_05a:14	Sūcanā sūdanā ceva, yasmā suttaṃ pavuccati.	1	
PA_atk-s05_05a:15	Tathārūpāni suttāni, nipātetvā tato tato;	1	
PA_atk-s05_05a:16	Samūhato ayaṃ tasmā, saṅkhamevamupāgato.	1	
PA_atk-s05_05a:17	Sabbāni cāpi suttāni, pamāṇantena tādino;	1	
PA_atk-s05_05a:18	Vacanāni ayaṃ tesaṃ, nipāto ca yato tato.	1	
PA_atk-s05_05a:19	Aññasaṅkhānimittānaṃ, visesānamabhāvato;	1	
PA_atk-s05_05a:20	Saṅkhaṃ suttanipātoti, evameva samajjhagāti.	2	
PA_atk-s05_05a:21	1. Uragavaggo	2	
PA_atk-s05_05a:22	1. Uragasuttavaṇṇanā	2	
PA_atk-s05_05a:23_0	Evaṃ samadhigatasaṅkho ca yasmā esa vaggato uragavaggo, cūḷavaggo, mahāvaggo, aṭṭhakavaggo,	23	
PA_atk-s05_05a:23_1	pārāyanavaggoti pañca vaggā honti; tesu uragavaggo ādi. Suttato uragavagge dvādasa	23	
PA_atk-s05_05a:23_2	suttāni, cūḷavagge cuddasa, mahāvagge dvādasa, aṭṭhakavagge soḷasa, pārāyanavagge	23	
PA_atk-s05_05a:23_3	soḷasāti sattati suttāni. Tesaṃ uragasuttaṃ ādi. Pariyattipamāṇato aṭṭha bhāṇavārā.	23	
PA_atk-s05_05a:23_4	Evaṃ vaggasuttapariyattipamāṇavato panassa –	23	
PA_atk-s05_05a:24	“Yo uppatitaṃ vineti kodhaṃ, visaṭaṃ sappavisaṃva osadhehi;	2	
PA_atk-s05_05a:25	So bhikkhu jahāti orapāraṃ, urago jiṇṇamiva tacaṃ purāṇa”nti. –	2	
PA_atk-s05_05a:26	Ayaṃ gāthā ādi. Tasmā assā ito pabhuti atthavaṇṇanaṃ kātuṃ idaṃ vuccati –	2	
PA_atk-s05_05a:27	“Yena yattha yadā yasmā, vuttā gāthā ayaṃ imaṃ;	2	
PA_atk-s05_05a:28	Vidhiṃ pakāsayitvāssā, karissāmatthavaṇṇana”nti.	2	
PA_atk-s05_05a:29_0	Kena panāyaṃ gāthā vuttā, kattha, kadā, kasmā ca vuttāti? Vuccate – yo so bhagavā	29	
PA_atk-s05_05a:29_1	catuvīsatibuddhasantike laddhabyākaraṇo yāva vessantarajātakaṃ, tāva pāramiyo pūretvā	29	
PA_atk-s05_05a:29_2	tusitabhavane uppajji, tatopi cavitvā sakyarājakule upapattiṃ gahetvā, anupubbena	29	
PA_atk-s05_05a:29_3	katamahābhinikkhamano bodhirukkhamūle sammāsambodhiṃ abhisambujjhitvā, dhammacakkaṃ	29	
PA_atk-s05_05a:29_4	pavattetvā deva-manussānaṃ hitāya dhammaṃ desesi, tena bhagavatā sayambhunā anācariyakena	29	
PA_atk-s05_05a:29_5	sammāsambuddhena vuttā. Sā ca pana āḷaviyaṃ. Yadā ca bhūtagāmasikkhāpadaṃ paññattaṃ,	29	
PA_atk-s05_05a:29_6	tadā tattha upagatānaṃ dhammadesanatthaṃ vuttāti. Ayamettha saṅkhepavissajjanā. Vitthārato	29	
PA_atk-s05_05a:29_7	pana dūrenidānaavidūrenidānasantikenidānavasena veditabbā. Tattha dūrenidānaṃ nāma	29	
PA_atk-s05_05a:29_8	dīpaṅkarato yāva paccuppannavatthukathā, avidūrenidānaṃ nāma tusitabhavanato yāva	29	
PA_atk-s05_05a:29_9	paccuppannavatthukathā, santikenidānaṃ nāma bodhimaṇḍato yāva paccuppannavatthukathāti.	29	
PA_atk-s05_05a:30_0	Tattha yasmā avidūrenidānaṃ santikenidānañca dūrenidāneyeva samodhānaṃ gacchanti,	30	
PA_atk-s05_05a:30_1	tasmā dūrenidānavasenevettha vitthārato vissajjanā veditabbā. Sā panesā jātakaṭṭhakathāyaṃ	30	
PA_atk-s05_05a:30_2	vuttāti idha na vitthāritā. Tato tattha vitthāritanayeneva veditabbā. Ayaṃ pana viseso	30	
PA_atk-s05_05a:30_3	– tattha paṭhamagāthāya sāvatthiyaṃ vatthu uppannaṃ, idha āḷaviyaṃ. Yathāha –	30	
PA_atk-s05_05a:31_0	“Tena samayena buddho bhagavā āḷaviyaṃ viharati aggāḷave cetiye. Tena kho pana samayena	31	
PA_atk-s05_05a:31_1	āḷavakā bhikkhū navakammaṃ karontā rukkhaṃ chindantipi chedāpentipi. Aññataropi āḷavako	31	
PA_atk-s05_05a:31_2	bhikkhu rukkhaṃ chindati. Tasmiṃ rukkhe adhivatthā devatā taṃ bhikkhuṃ etadavoca	31	
PA_atk-s05_05a:31_3	– ‘mā, bhante, attano bhavanaṃ kattukāmo mayhaṃ bhavanaṃ chindī’ti. So bhikkhu anādiyanto	31	
PA_atk-s05_05a:31_4	chindiyeva. Tassā ca devatāya dārakassa bāhuṃ ākoṭesi. Atha kho tassā devatāya etadahosi	31	
PA_atk-s05_05a:31_5	– ‘yaṃnūnāhaṃ imaṃ bhikkhuṃ idheva jīvitā voropeyya’nti. Atha kho tassā devatāya	31	
PA_atk-s05_05a:31_6	etadahosi – ‘na kho metaṃ patirūpaṃ, yāhaṃ imaṃ bhikkhuṃ idheva jīvitā voropeyyaṃ,	31	
PA_atk-s05_05a:31_7	yaṃnūnāhaṃ bhagavato etamatthaṃ āroceyya’nti. Atha kho sā devatā yena bhagavā tenupasaṅkami;	31	
PA_atk-s05_05a:31_8	upasaṅkamitvā bhagavato etamatthaṃ ārocesi. ‘Sādhu, sādhu devate, sādhu kho tvaṃ,	31	
PA_atk-s05_05a:31_9	devate, taṃ bhikkhuṃ jīvitā na voropesi. Sacajja tvaṃ, devate, taṃ bhikkhuṃ jīvitā	31	
PA_atk-s05_05a:31_10	voropeyyāsi, bahuñca tvaṃ, devate, apuññaṃ pasaveyyāsi. Gaccha tvaṃ, devate, amukasmiṃ	311	
PA_atk-s05_05a:31_11	okāse rukkho vivitto, tasmiṃ upagacchā”’ti.	311	
PA_atk-s05_05a:32	Evañca pana vatvā puna bhagavā tassā devatāya uppannakodhavinayanatthaṃ –	3	
PA_atk-s05_05a:33	“Yo ve uppatitaṃ kodhaṃ, rathaṃ bhantaṃva vāraye”ti. –	3	
PA_atk-s05_05a:34_0	Imaṃ gāthaṃ abhāsi. Tato “kathañhi nāma samaṇā sakyaputtiyā rukkhaṃ chindissantipi,	34	
PA_atk-s05_05a:34_1	chedāpessantipi, ekindriyaṃ samaṇā sakyaputtiyā jīvaṃ viheṭhentī”ti evaṃ manussānaṃ	34	
PA_atk-s05_05a:34_2	ujjhāyitaṃ sutvā bhikkhūhi ārocito bhagavā – “bhūtagāmapātabyatāya pācittiya”nti	34	
PA_atk-s05_05a:34_3	imaṃ sikkhāpadaṃ paññāpetvā tattha upagatānaṃ dhammadesanatthaṃ –	34	
PA_atk-s05_05a:35	“Yo uppatitaṃ vineti kodhaṃ,	3	
PA_atk-s05_05a:36	Visaṭaṃ sappavisaṃva osadhehī”ti. –	3	
PA_atk-s05_05a:37	Imaṃ gāthaṃ abhāsi. Evamidaṃ ekaṃyeva vatthu tīsu ṭhānesu saṅgahaṃ gataṃ – vinaye, dhammapade, suttanipāteti. Ettāvatā ca yā sā mātikā ṭhapitā –	3	
PA_atk-s05_05a:38	“Yena yattha yadā yasmā, vuttā gāthā ayaṃ imaṃ;	3	
PA_atk-s05_05a:39	Vidhi pakāsayitvāssā, karissāmatthavaṇṇana”nti. –	3	
PA_atk-s05_05a:40	Sā saṅkhepato vitthārato ca pakāsitā hoti ṭhapetvā atthavaṇṇanaṃ.	4	
PA_atk-s05_05a:41_0	1. Ayaṃ panettha atthavaṇṇanā. Yoti yo yādiso khattiyakulā vā pabbajito, brāhmaṇakulā	41	
PA_atk-s05_05a:41_1	vā pabbajito, navo vā majjhimo vā thero vā. Uppatitanti uddhamuddhaṃ patitaṃ gataṃ,	41	
PA_atk-s05_05a:41_2	pavattanti attho, uppannanti vuttaṃ hoti. Uppannañca nāmetaṃ vattamānabhutvāpagatokāsakatabhūmiladdhavasena	41	
PA_atk-s05_05a:41_3	anekappabhedaṃ. Tattha sabbampi saṅkhataṃ uppādādisamaṅgi vattamānuppannaṃ nāma,	41	
PA_atk-s05_05a:41_4	yaṃ sandhāya “uppannā dhammā, anuppannā dhammā, uppādino dhammā”ti vuttaṃ. Ārammaṇarasamanubhavitvā	41	
PA_atk-s05_05a:41_5	niruddhaṃ anubhutvāpagatasaṅkhātaṃ kusalākusalaṃ, uppādādittayamanuppatvā niruddhaṃ	41	
PA_atk-s05_05a:41_6	bhutvāpagatasaṅkhātaṃ sesasaṅkhatañca bhutvāpagatuppannaṃ nāma. Tadetaṃ “evarūpaṃ	41	
PA_atk-s05_05a:41_7	pāpakaṃ diṭṭhigataṃ uppannaṃ hotī”ti ca, “yathā ca uppannassa satisambojjhaṅgassa	41	
PA_atk-s05_05a:41_8	bhāvanāpāripūrī hotī”ti ca evamādīsu suttantesu daṭṭhabbaṃ. “Yānissa tāni pubbe katāni	41	
PA_atk-s05_05a:41_9	kammānī”ti evamādinā nayena vuttaṃ kammaṃ atītampi samānaṃ aññassa vipākaṃ paṭibāhitvā	41	
PA_atk-s05_05a:41_10	attano vipākassokāsaṃ katvā ṭhitattā, tathā katokāsañca vipākaṃ anuppannampi evaṃ	411	
PA_atk-s05_05a:41_11	kate okāse avassamuppattito okāsakatuppannaṃ nāma. Tāsu tāsu bhūmīsu asamūhatamakusalaṃ	411	
PA_atk-s05_05a:41_12	bhūmiladdhuppannaṃ nāma.	411	
PA_atk-s05_05a:42_0	Ettha ca bhūmiyā bhūmiladdhassa ca nānattaṃ veditabbaṃ. Seyyathidaṃ – bhūmi nāma	42	
PA_atk-s05_05a:42_1	vipassanāya ārammaṇabhūtā tebhūmakā pañcakkhandhā. Bhūmiladdhaṃ nāma tesu uppattārahaṃ	42	
PA_atk-s05_05a:42_2	kilesajātaṃ. Tena hi sā bhūmiladdhā nāma hotīti. Tasmā “bhūmiladdha”nti vuccati.	42	
PA_atk-s05_05a:42_3	Tañca pana na ārammaṇavasena. Ārammaṇavasena hi sabbepi atītādibhede pariññātepi	42	
PA_atk-s05_05a:42_4	ca khīṇāsavānaṃ khandhe ārabbha kilesā uppajjanti mahākaccāyanauppalavaṇṇādīnaṃ khandhe	42	
PA_atk-s05_05a:42_5	ārabbha soreyyaseṭṭhiputtanandamāṇavakādīnaṃ viya. Yadi cetaṃ bhūmiladdhaṃ nāma siyā,	42	
PA_atk-s05_05a:42_6	tassa appaheyyato na koci bhavamūlaṃ jaheyya. Vatthuvasena pana bhūmiladdhaṃ nāma	42	
PA_atk-s05_05a:42_7	veditabbaṃ. Yattha yattha hi vipassanāya apariññātā khandhā uppajjanti, tattha tattha	42	
PA_atk-s05_05a:42_8	uppādato pabhuti tesu vaṭṭamūlaṃ kilesajātaṃ anuseti. Taṃ appahīnaṭṭhena bhūmiladdhuppannaṃ	42	
PA_atk-s05_05a:42_9	nāmāti veditabbaṃ. Tattha ca yassa khandhesu appahīnānusayitā kilesā, tassa te eva	42	
PA_atk-s05_05a:42_10	khandhā tesaṃ kilesānaṃ vatthu, na itare khandhā. Atītakkhandhesu cassa appahīnānusayitānaṃ	421	
PA_atk-s05_05a:42_11	kilesānaṃ atītakkhandhā eva vatthu, na itare. Eseva nayo anāgatādīsu. Tathā kāmāvacarakkhandhesu	421	
PA_atk-s05_05a:42_12	appahīnānusayitānaṃ kilesānaṃ kāmāvacarakkhandhā eva vatthu, na itare. Esa nayo rūpārūpāvacaresu.	421	
PA_atk-s05_05a:43_0	Sotāpannādīnaṃ pana yassa yassa ariyapuggalassa khandhesu taṃ taṃ vaṭṭamūlaṃ kilesajātaṃ	43	
PA_atk-s05_05a:43_1	tena tena maggena pahīnaṃ, tassa tassa te te khandhā pahīnānaṃ tesaṃ tesaṃ vaṭṭamūlakilesānaṃ	43	
PA_atk-s05_05a:43_2	avatthuto bhūmīti saṅkhaṃ na labhanti. Puthujjanassa pana sabbaso vaṭṭamūlānaṃ kilesānaṃ	43	
PA_atk-s05_05a:43_3	appahīnattā yaṃ kiñci kariyamānaṃ kammaṃ kusalaṃ vā akusalaṃ vā hoti, iccassa kilesappaccayā	43	
PA_atk-s05_05a:43_4	vaṭṭaṃ vaḍḍhati. Tassetaṃ vaṭṭamūlaṃ rūpakkhandhe eva, na vedanākkhandhādīsu…pe…	43	
PA_atk-s05_05a:43_5	viññāṇakkhandhe eva vā, na rūpakkhandhādīsūti na vattabbaṃ. Kasmā? Avisesena pañcasu	43	
PA_atk-s05_05a:43_6	khandhesu anusayitattā. Kathaṃ? Pathavīrasādimiva rukkhe. Yathā hi mahārukkhe pathavītalaṃ	43	
PA_atk-s05_05a:43_7	adhiṭṭhāya pathavīrasañca āporasañca nissāya tappaccayā mūlakhandhasākhapasākhapattapallavapalāsapupphaphalehi	43	
PA_atk-s05_05a:43_8	vaḍḍhitvā nabhaṃ pūretvā yāvakappāvasānaṃ bījaparamparāya rukkhapaveṇīsantāne ṭhite	43	
PA_atk-s05_05a:43_9	“taṃ pathavīrasādi mūle eva, na khandhādīsu, phale eva vā, na mūlādīsū”ti na vattabbaṃ.	43	
PA_atk-s05_05a:43_10	Kasmā? Avisesena sabbesveva mūlādīsu anugatattā, evaṃ. Yathā pana tasseva rukkhassa	431	
PA_atk-s05_05a:43_11	pupphaphalādīsu nibbinno koci puriso catūsu disāsu maṇḍūkakaṇṭakaṃ nāma rukkhe visaṃ	431	
PA_atk-s05_05a:43_12	payojeyya, atha so rukkho tena visasamphassena phuṭṭho pathavīrasaāporasapariyādinnena	431	
PA_atk-s05_05a:43_13	appasavanadhammataṃ āgamma puna santānaṃ nibbattetuṃ samattho na bhaveyya, evamevaṃ	431	
PA_atk-s05_05a:43_14	khandhappavattiyaṃ nibbinno kulaputto tassa purisassa catūsu disāsu rukkhe visappayojanaṃ	431	
PA_atk-s05_05a:43_15	viya attano santāne catumaggabhāvanaṃ ārabhati. Athassa so khandhasantāno tena catumaggavisasamphassena	431	
PA_atk-s05_05a:43_16	sabbaso vaṭṭamūlakilesānaṃ pariyādinnattā kiriyabhāvamattamupagatakāyakammādi sabbakammappabhedo	431	
PA_atk-s05_05a:43_17	āyatiṃ punabbhavābhinibbattadhammatamāgamma bhavantarasantānaṃ nibbattetuṃ samattho	431	
PA_atk-s05_05a:43_18	na hoti. Kevalaṃ pana carimaviññāṇanirodhena nirindhano viya jātavedo anupādāno parinibbāti.	431	
PA_atk-s05_05a:43_19	Evaṃ bhūmiyā bhūmiladdhassa ca nānattaṃ veditabbaṃ.	431	
PA_atk-s05_05a:44_0	Apica aparampi samudācārārammaṇādhiggahitāvikkhambhitāsamūhatavasena catubbidhamuppannaṃ.	44	
PA_atk-s05_05a:44_1	Tattha vattamānuppannameva samudācāruppannaṃ. Cakkhādīnaṃ pana āpāthagate ārammaṇe	44	
PA_atk-s05_05a:44_2	pubbabhāge anuppajjamānampi kilesajātaṃ ārammaṇassa adhiggahitattā eva aparabhāge	44	
PA_atk-s05_05a:44_3	avassamuppattito ārammaṇādhiggahituppannanti vuccati. Kalyāṇigāme piṇḍāya carato	44	
PA_atk-s05_05a:44_4	mahātissattherassa visabhāgarūpadassanena uppannakilesajātañcettha nidassanaṃ. Tassa	44	
PA_atk-s05_05a:44_5	“uppannaṃ kāmavitakka”ntiādīsu payogo daṭṭhabbo. Samathavipassanānaṃ aññataravasena	44	
PA_atk-s05_05a:44_6	avikkhambhitakilesajātaṃ cittasantatimanārūḷhaṃ uppattinivārakassa hetuno abhāvā	44	
PA_atk-s05_05a:44_7	avikkhambhituppannaṃ nāma. Taṃ “ayampi kho, bhikkhave, ānāpānassatisamādhi bhāvito	44	
PA_atk-s05_05a:44_8	bahulīkato santo ceva paṇīto ca asecanako ca sukho ca vihāro uppannuppanne pāpake	44	
PA_atk-s05_05a:44_9	akusale dhamme ṭhānaso antaradhāpetī”tiādīsu daṭṭhabbaṃ. Samathavipassanāvasena vikkhambhitampi	44	
PA_atk-s05_05a:44_10	kilesajātaṃ ariyamaggena asamūhatattā uppattidhammataṃ anatītanti katvā asamūhatuppannanti	441	
PA_atk-s05_05a:44_11	vuccati. Ākāsena gacchantassa aṭṭhasamāpattilābhino therassa kusumitarukkhe upavane	441	
PA_atk-s05_05a:44_12	pupphāni ocinantassa madhurassarena gāyato mātugāmassa gītassaraṃ sutavato uppannakilesajātañcettha	441	
PA_atk-s05_05a:44_13	nidassanaṃ. Tassa “ariyaṃ aṭṭhaṅgikaṃ maggaṃ bahulīkaronto uppannuppanne pāpake akusale	441	
PA_atk-s05_05a:44_14	dhamme antarāyeva antaradhāpetī”tiādīsu payogo daṭṭhabbo. Tividhampi cetaṃ ārammaṇādhiggahitāvikkhambhitāsamūhatuppannaṃ	441	
PA_atk-s05_05a:44_15	bhūmiladdheneva saṅgahaṃ gacchatīti veditabbaṃ.	441	
PA_atk-s05_05a:45_0	Evametasmiṃ yathāvuttappabhede uppanne bhūmiladdhārammaṇādhiggahitāvikkhambhitāsamūhatuppannavasenāyaṃ	45	
PA_atk-s05_05a:45_1	kodho uppannoti veditabbo. Kasmā? Evaṃvidhassa vinetabbato. Evaṃvidhameva hi uppannaṃ	45	
PA_atk-s05_05a:45_2	yena kenaci vinayena vinetuṃ sakkā hoti. Yaṃ panetaṃ vattamānabhutvāpagatokāsakatasamudācārasaṅkhātaṃ	45	
PA_atk-s05_05a:45_3	uppannaṃ, ettha aphalo ca asakyo ca vāyāmo. Aphalo hi bhutvāpagate vāyāmo vāyāmantarenāpi	45	
PA_atk-s05_05a:45_4	tassa niruddhattā. Tathā okāsakate. Asakyo ca vattamānasamudācāruppanne kilesavodānānaṃ	45	
PA_atk-s05_05a:45_5	ekajjhamanuppattitoti.	45	
PA_atk-s05_05a:46	Vinetīti ettha pana –	4	
PA_atk-s05_05a:47	“Duvidho vinayo nāma, ekamekettha pañcadhā;	4	
PA_atk-s05_05a:48	Tesu aṭṭhavidhenesa, vinetīti pavuccati”.	4	
PA_atk-s05_05a:49_0	Ayañhi saṃvaravinayo, pahānavinayoti duvidho vinayo. Ettha ca duvidhe vinaye ekameko	49	
PA_atk-s05_05a:49_1	vinayo pañcadhā bhijjati. Saṃvaravinayopi hi sīlasaṃvaro, satisaṃvaro, ñāṇasaṃvaro,	49	
PA_atk-s05_05a:49_2	khantisaṃvaro, vīriyasaṃvaroti pañcavidho. Pahānavinayopi tadaṅgappahānaṃ, vikkhambhanappahānaṃ,	49	
PA_atk-s05_05a:49_3	samucchedappahānaṃ, paṭippassaddhippahānaṃ, nissaraṇappahānanti pañcavidho.	49	
PA_atk-s05_05a:50	Tattha “iminā pātimokkhasaṃvarena upeto hoti samupeto”tiādīsu sīlasaṃvaro, “rakkhati cakkhundriyaṃ, cakkhundriye saṃvaraṃ āpajjatī”tiādīsu satisaṃvaro.	5	
PA_atk-s05_05a:51	“Yāni sotāni lokasmiṃ, (ajitāti bhagavā)	5	
PA_atk-s05_05a:52	Sati tesaṃ nivāraṇaṃ;	5	
PA_atk-s05_05a:53	Sotānaṃ saṃvaraṃ brūmi,	5	
PA_atk-s05_05a:54	Paññāyete pidhīyare”ti. –	5	
PA_atk-s05_05a:55_0	Ādīsu ñāṇasaṃvaro, “khamo hoti sītassa uṇhassā”tiādīsu khantisaṃvaro, “uppannaṃ kāmavitakkaṃ	55	
PA_atk-s05_05a:55_1	nādhivāseti, pajahati, vinodetī”tiādīsu vīriyasaṃvaro veditabbo. Sabbopi cāyaṃ saṃvaro	55	
PA_atk-s05_05a:55_2	yathāsakaṃ saṃvaritabbānaṃ vinetabbānañca kāyavacīduccaritādīnaṃ saṃvaraṇato saṃvaro,	55	
PA_atk-s05_05a:55_3	vinayanato vinayoti vuccati. Evaṃ tāva saṃvaravinayo pañcadhā bhijjatīti veditabbo.	55	
PA_atk-s05_05a:56_0	Tathā yaṃ nāmarūpaparicchedādīsu vipassanaṅgesu yāva attano aparihānavasena pavatti,	56	
PA_atk-s05_05a:56_1	tāva tena tena ñāṇena tassa tassa anatthasantānassa pahānaṃ. Seyyathidaṃ – nāmarūpavavatthānena	56	
PA_atk-s05_05a:56_2	sakkāyadiṭṭhiyā, paccayapariggahena ahetuvisamahetudiṭṭhīnaṃ, tasseva aparabhāgena	56	
PA_atk-s05_05a:56_3	kaṅkhāvitaraṇena kathaṃkathībhāvassa, kalāpasammasanena “ahaṃ mamā”ti gāhassa, maggāmaggavavatthānena	56	
PA_atk-s05_05a:56_4	amagge maggasaññāya, udayadassanena ucchedadiṭṭhiyā, vayadassanena sassatadiṭṭhiyā,	56	
PA_atk-s05_05a:56_5	bhayadassanena sabhayesu abhayasaññāya, ādīnavadassanena assādasaññāya, nibbidānupassanena	56	
PA_atk-s05_05a:56_6	abhiratisaññāya, muccitukamyatāñāṇena amuccitukamyatāya, upekkhāñāṇena anupekkhāya,	56	
PA_atk-s05_05a:56_7	anulomena dhammaṭṭhitiyaṃ nibbāne ca paṭilomabhāvassa, gotrabhunā saṅkhāranimittaggāhassa	56	
PA_atk-s05_05a:56_8	pahānaṃ, etaṃ tadaṅgappahānaṃ nāma. Yaṃ pana upacārappanābhedassa samādhino yāva	56	
PA_atk-s05_05a:56_9	attano aparihānipavatti, tāva tenābhihatānaṃ nīvaraṇānaṃ yathāsakaṃ vitakkādipaccanīkadhammānañca	56	
PA_atk-s05_05a:56_10	anuppattisaṅkhātaṃ pahānaṃ, etaṃ vikkhambhanappahānaṃ nāma. Yaṃ pana catunnaṃ ariyamaggānaṃ	561	
PA_atk-s05_05a:56_11	bhāvitattā taṃtaṃmaggavato attano santāne yathāsakaṃ “diṭṭhigatānaṃ pahānāyā”tiādinā	561	
PA_atk-s05_05a:56_12	nayena vuttassa samudayapakkhikassa kilesagahanassa puna accantaappavattibhāvena	561	
PA_atk-s05_05a:56_13	samucchedasaṅkhātaṃ pahānaṃ, idaṃ samucchedappahānaṃ nāma. Yaṃ pana phalakkhaṇe paṭippassaddhattaṃ	561	
PA_atk-s05_05a:56_14	kilesānaṃ pahānaṃ, idaṃ paṭippassaddhippahānaṃ nāma. Yaṃ pana sabbasaṅkhatanissaraṇattā	561	
PA_atk-s05_05a:56_15	pahīnasabbasaṅkhataṃ nibbānaṃ, etaṃ nissaraṇappahānaṃ nāma. Sabbampi cetaṃ pahānaṃ	561	
PA_atk-s05_05a:56_16	yasmā cāgaṭṭhena pahānaṃ, vinayanaṭṭhena vinayo, tasmā “pahānavinayo”ti vuccati,	561	
PA_atk-s05_05a:56_17	taṃtaṃpahānavato vā tassa tassa vinayassa sambhavatopetaṃ “pahānavinayo”ti vuccati.	561	
PA_atk-s05_05a:56_18	Evaṃ pahānavinayopi pañcadhā bhijjatīti veditabbo. Evamekekassa pañcadhā bhinnattā	561	
PA_atk-s05_05a:56_19	dasete vinayā honti.	561	
PA_atk-s05_05a:57_0	Tesu paṭippassaddhivinayaṃ nissaraṇavinayañca ṭhapetvā avasesena aṭṭhavidhena vinayenesa	57	
PA_atk-s05_05a:57_1	tena tena pariyāyena vinetīti pavuccati. Kathaṃ? Sīlasaṃvarena kāyavacīduccaritāni	57	
PA_atk-s05_05a:57_2	vinentopi hi taṃsampayuttaṃ kodhaṃ vineti, satipaññāsaṃvarehi abhijjhādomanassādīni	57	
PA_atk-s05_05a:57_3	vinentopi domanassasampayuttaṃ kodhaṃ vineti, khantisaṃvarena sītādīni khamantopi	57	
PA_atk-s05_05a:57_4	taṃtaṃāghātavatthusambhavaṃ kodhaṃ vineti, vīriyasaṃvarena byāpādavitakkaṃ vinentopi	57	
PA_atk-s05_05a:57_5	taṃsampayuttaṃ kodhaṃ vineti. Yehi dhammehi tadaṅgavikkhambhanasamucchedappahānāni	57	
PA_atk-s05_05a:57_6	honti, tesaṃ dhammānaṃ attani nibbattanena te te dhamme pajahantopi tadaṅgappahātabbaṃ	57	
PA_atk-s05_05a:57_7	vikkhambhetabbaṃ samucchinditabbañca kodhaṃ vineti. Kāmañcettha pahānavinayena vinayo	57	
PA_atk-s05_05a:57_8	na sambhavati. Yehi pana dhammehi pahānaṃ hoti, tehi vinentopi pariyāyato “pahānavinayena	57	
PA_atk-s05_05a:57_9	vinetī”ti vuccati. Paṭippassaddhippahānakāle pana vinetabbābhāvato nissaraṇappahānassa	57	
PA_atk-s05_05a:57_10	ca anuppādetabbato na tehi kiñci vinetīti vuccati. Evaṃ tesu paṭippassaddhivinayaṃ	571	
PA_atk-s05_05a:57_11	nissaraṇavinayañca ṭhapetvā avasesena aṭṭhavidhena vinayenesa tena tena pariyāyena	571	
PA_atk-s05_05a:57_12	vinetīti pavuccatīti. Ye vā –	571	
PA_atk-s05_05a:58_0	“Pañcime, bhikkhave, āghātapaṭivinayā, yattha bhikkhuno uppanno āghāto sabbaso paṭivinetabbo.	58	
PA_atk-s05_05a:58_1	Katame pañca? Yasmiṃ, bhikkhave, puggale āghāto jāyetha, mettā tasmiṃ puggale bhāvetabbā…pe…	58	
PA_atk-s05_05a:58_2	karuṇā… upekkhā… asati-amanasikāro tasmiṃ puggale āpajjitabbo, evaṃ tasmiṃ puggale	58	
PA_atk-s05_05a:58_3	āghāto paṭivinetabbo. Kammassakatā eva vā tasmiṃ puggale adhiṭṭhātabbā kammassako	58	
PA_atk-s05_05a:58_4	ayamāyasmā…pe… dāyādo bhavissatī”ti –	58	
PA_atk-s05_05a:59	Evaṃ pañca āghātapaṭivinayā vuttā. Ye ca –	5	
PA_atk-s05_05a:60_0	“Pañcime, āvuso, āghātapaṭivinayā, yattha bhikkhuno uppanno āghāto sabbaso paṭivinetabbo.	60	
PA_atk-s05_05a:60_1	Katame pañca? Idhāvuso, ekacco puggalo aparisuddhakāyasamācāro hoti, parisuddhavacīsamācāro,	60	
PA_atk-s05_05a:60_2	evarūpepi, āvuso, puggale āghāto paṭivinetabbo”ti –	60	
PA_atk-s05_05a:61	Evamādināpi nayena pañca āghātapaṭivinayā vuttā. Tesu yena kenaci āghātapaṭivinayena vinentopesa vinetīti pavuccati. Apica yasmā –	6	
PA_atk-s05_05a:62	“Ubhatodaṇḍakena cepi, bhikkhave, kakacena corā ocarakā aṅgamaṅgāni okkanteyyuṃ, tatrāpi yo mano padoseyya, na me so tena sāsanakaro”ti –-	6	
PA_atk-s05_05a:63	Evaṃ satthu ovādaṃ,	6	
PA_atk-s05_05a:64	“Tasseva tena pāpiyo, yo kuddhaṃ paṭikujjhati;	6	
PA_atk-s05_05a:65	Kuddhaṃ appaṭikujjhanto, saṅgāmaṃ jeti dujjayaṃ.	6	
PA_atk-s05_05a:66	“Ubhinnamatthaṃ carati, attano ca parassa ca;	6	
PA_atk-s05_05a:67	Paraṃ saṅkupitaṃ ñatvā, yo sato upasammati”. ;	6	
PA_atk-s05_05a:68_0	“Sattime, bhikkhave, dhammā sapattakantā sapattakaraṇā kodhanaṃ āgacchanti itthiṃ	68	
PA_atk-s05_05a:68_1	vā purisaṃ vā. Katame satta? Idha, bhikkhave, sapatto sapattassa evaṃ icchati – ‘aho,	68	
PA_atk-s05_05a:68_2	vatāyaṃ dubbaṇṇo assā’ti. Taṃ kissa hetu? Na, bhikkhave, sapatto sapattassa vaṇṇavatāya	68	
PA_atk-s05_05a:68_3	nandati. Kodhanāyaṃ, bhikkhave, purisapuggalo kodhābhibhūto kodhapareto kiñcāpi so	68	
PA_atk-s05_05a:68_4	hoti sunhāto suvilitto kappitakesamassu odātavatthavasano, atha kho so dubbaṇṇova	68	
PA_atk-s05_05a:68_5	hoti kodhābhibhūto. Ayaṃ, bhikkhave, paṭhamo dhammo sapattakanto sapattakaraṇo kodhanaṃ	68	
PA_atk-s05_05a:68_6	āgacchati itthiṃ vā purisaṃ vā.	68	
PA_atk-s05_05a:69_0	“Puna caparaṃ, bhikkhave, sapatto sapattassa evaṃ icchati – ‘aho, vatāyaṃ dukkhaṃ	69	
PA_atk-s05_05a:69_1	sayeyyā’ti…pe… ‘na pacurattho assā’ti…pe… ‘na bhogavā assā’ti…pe… ‘na yasavā assā’ti…pe…	69	
PA_atk-s05_05a:69_2	‘na mittavā assā’ti…pe… ‘kāyassa bhedā paraṃ maraṇā apāyaṃ duggatiṃ vinipātaṃ nirayaṃ	69	
PA_atk-s05_05a:69_3	upapajjeyyā’ti. Taṃ kissa hetu? Na, bhikkhave, sapatto sapattassa sugatigamanena	69	
PA_atk-s05_05a:69_4	nandati. Kodhanāyaṃ, bhikkhave, purisapuggalo kodhābhibhūto kodhapareto kāyena duccaritaṃ	69	
PA_atk-s05_05a:69_5	carati, vācāya… manasā duccaritaṃ carati. So kāyena duccaritaṃ caritvā…pe… vācāya…pe…	69	
PA_atk-s05_05a:69_6	manasā duccaritaṃ caritvā kāyassa bhedā paraṃ maraṇā…pe… nirayaṃ upapajjati kodhābhibhūto”ti.	69	
PA_atk-s05_05a:70	“Kuddho atthaṃ na jānāti, kuddho dhammaṃ na passati…pe…. ;	7	
PA_atk-s05_05a:71	“Yena kodhena kuddhāse, sattā gacchanti duggatiṃ;	7	
PA_atk-s05_05a:72	Taṃ kodhaṃ sammadaññāya, pajahanti vipassino. ;	7	
PA_atk-s05_05a:73	“Kodhaṃ jahe vippajaheyya mānaṃ, saṃyojanaṃ sabbamatikkameyya. ;	7	
PA_atk-s05_05a:74	“Anatthajanano kodho, kodho cittappakopano. ;	7	
PA_atk-s05_05a:75	“Ekāparādhaṃ khama bhūripañña, na paṇḍitā kodhabalā bhavantī”ti. –	7	
PA_atk-s05_05a:76	Evamādinā nayena kodhe ādīnavañca paccavekkhatopi kodho vinayaṃ upeti. Tasmā evaṃ paccavekkhitvā kodhaṃ vinentopi esa vinetīti vuccati.	7	
PA_atk-s05_05a:77_0	Kodhanti “anatthaṃ me acarīti āghāto jāyatī”tiādinā nayena sutte vuttānaṃ navannaṃ,	77	
PA_atk-s05_05a:77_1	“atthaṃ me na carī”ti ādīnañca tappaṭipakkhato siddhānaṃ navannamevāti aṭṭhārasannaṃ,	77	
PA_atk-s05_05a:77_2	khāṇukaṇṭakādinā aṭṭhānena saddhiṃ ekūnavīsatiyā āghātavatthūnaṃ aññatarāghātavatthusambhavaṃ	77	
PA_atk-s05_05a:77_3	āghātaṃ. Visaṭanti vitthataṃ. Sappavisanti sappassa visaṃ. Ivāti opammavacanaṃ, i-kāra	77	
PA_atk-s05_05a:77_4	lopaṃ katvā va-icceva vuttaṃ. Osadhehīti agadehi. Idaṃ vuttaṃ hoti – yathā visatikicchako	77	
PA_atk-s05_05a:77_5	vejjo sappena daṭṭhaṃ sabbaṃ kāyaṃ pharitvā ṭhitaṃ visaṭaṃ sappavisaṃ mūlakhandhatacapattapupphādīnaṃ	77	
PA_atk-s05_05a:77_6	aññatarehi nānābhesajjehi payojetvā katehi vā osadhehi khippameva vineyya, evamevaṃ	77	
PA_atk-s05_05a:77_7	yo yathāvuttenatthena uppatitaṃ cittasantānaṃ byāpetvā ṭhitaṃ kodhaṃ yathāvuttesu	77	
PA_atk-s05_05a:77_8	vinayanūpāyesu yena kenaci upāyena vineti nādhivāseti pajahati vinodeti byantīkarotīti.	77	
PA_atk-s05_05a:78_0	So bhikkhu jahāti orapāranti so evaṃ kodhaṃ vinento bhikkhu yasmā kodho tatiyamaggena	78	
PA_atk-s05_05a:78_1	sabbaso pahīyati, tasmā orapārasaññitāni pañcorambhāgiyasaṃyojanāni jahātīti veditabbo.	78	
PA_atk-s05_05a:78_2	Avisesena hi pāranti tīrassa nāmaṃ, tasmā orāni ca tāni saṃsārasāgarassa pārabhūtāni	78	
PA_atk-s05_05a:78_3	cāti katvā “orapāra”nti vuccati. Atha vā “yo uppatitaṃ vineti kodhaṃ visaṭaṃ sappavisaṃva	78	
PA_atk-s05_05a:78_4	osadhehi”, so tatiyamaggena sabbaso kodhaṃ vinetvā anāgāmiphale ṭhito bhikkhu jahāti	78	
PA_atk-s05_05a:78_5	orapāraṃ. Tattha oranti sakattabhāvo, pāranti parattabhāvo. Oraṃ vā cha ajjhattikāni	78	
PA_atk-s05_05a:78_6	āyatanāni, pāraṃ cha bāhirāyatanāni. Tathā oraṃ manussaloko, pāraṃ devaloko. Oraṃ	78	
PA_atk-s05_05a:78_7	kāmadhātu, pāraṃ rūpārūpadhātu. Oraṃ kāmarūpabhavo, pāraṃ arūpabhavo. Oraṃ attabhāvo,	78	
PA_atk-s05_05a:78_8	pāraṃ attabhāvasukhūpakaraṇāni. Evametasmiṃ orapāre catutthamaggena chandarāgaṃ pajahanto	78	
PA_atk-s05_05a:78_9	“jahāti orapāra”nti vuccati. Ettha ca kiñcāpi anāgāmino kāmarāgassa pahīnattā idhattabhāvādīsu	78	
PA_atk-s05_05a:78_10	chandarāgo eva natthi; apica kho panassa tatiyamaggādīnaṃ viya vaṇṇappakāsanatthaṃ	781	
PA_atk-s05_05a:78_11	sabbametaṃ orapārabhedaṃ saṅgahetvā tattha chandarāgappahānena “jahāti orapāra”nti vuttaṃ.	781	
PA_atk-s05_05a:79_0	Idāni tassatthassa vibhāvanatthāya upamaṃ āha “urago jiṇṇamiva tacaṃ purāṇa”nti.	79	
PA_atk-s05_05a:79_1	Tattha urena gacchatīti urago, sappassetaṃ adhivacanaṃ. So duvidho – kāmarūpī ca	79	
PA_atk-s05_05a:79_2	akāmarūpī ca. Kāmarūpīpi duvidho – jalajo thalajo ca. Jalajo jale eva kāmarūpaṃ labhati,	79	
PA_atk-s05_05a:79_3	na thale, saṅkhapālajātake saṅkhapālanāgarājā viya. Thalajo thale eva, na jale. So	79	
PA_atk-s05_05a:79_4	jajjarabhāvena jiṇṇaṃ, cirakālatāya purāṇañcāti saṅkhaṃ gataṃ. Tacaṃ jahanto catubbidhena	79	
PA_atk-s05_05a:79_5	jahāti – sajātiyaṃ ṭhito, jigucchanto, nissāya, thāmenāti. Sajāti nāma sappajāti	79	
PA_atk-s05_05a:79_6	dīghattabhāvo. Uragā hi pañcasu ṭhānesu sajātiṃ nātivattanti – upapattiyaṃ, cutiyaṃ,	79	
PA_atk-s05_05a:79_7	vissaṭṭhaniddokkamane, samānajātiyā methunapaṭisevane, jiṇṇatacāpanayane cāti. Sappo	79	
PA_atk-s05_05a:79_8	hi yadā tacaṃ jahāti, tadā sajātiyaṃyeva ṭhatvā jahāti. Sajātiyaṃ ṭhitopi ca jigucchanto	79	
PA_atk-s05_05a:79_9	jahāti. Jigucchanto nāma yadā upaḍḍhaṭṭhāne mutto hoti, upaḍḍhaṭṭhāne amutto olambati,	79	
PA_atk-s05_05a:79_10	tadā naṃ aṭṭīyanto jahāti. Evaṃ jigucchantopi ca daṇḍantaraṃ vā mūlantaraṃ vā pāsāṇantaraṃ	791	
PA_atk-s05_05a:79_11	vā nissāya jahāti. Nissāya jahantopi ca thāmaṃ janetvā, ussāhaṃ katvā, vīriyena vaṅkaṃ	791	
PA_atk-s05_05a:79_12	naṅguṭṭhaṃ katvā, passasantova phaṇaṃ karitvā jahāti. Evaṃ jahitvā yenakāmaṃ pakkamati.	791	
PA_atk-s05_05a:79_13	Evamevaṃ ayampi bhikkhu orapāraṃ jahitukāmo catubbidhena jahāti – sajātiyaṃ ṭhito,	791	
PA_atk-s05_05a:79_14	jigucchanto, nissāya, thāmenāti. Sajāti nāma bhikkhuno “ariyāya jātiyā jāto”ti vacanato	791	
PA_atk-s05_05a:79_15	sīlaṃ. Tenevāha “sīle patiṭṭhāya naro sappañño”ti. Evametissaṃ sajātiyaṃ ṭhito bhikkhu	791	
PA_atk-s05_05a:79_16	taṃ sakattabhāvādibhedaṃ orapāraṃ jiṇṇapurāṇatacamiva dukkhaṃ janentaṃ tattha tattha	791	
PA_atk-s05_05a:79_17	ādīnavadassanena jigucchanto kalyāṇamitte nissāya adhimattavāyāmasaṅkhātaṃ thāmaṃ	791	
PA_atk-s05_05a:79_18	janetvā “divasaṃ caṅkamena nisajjāya āvaraṇīyehi dhammehi cittaṃ parisodhetī”ti vuttanayena	791	
PA_atk-s05_05a:79_19	rattindivaṃ chadhā vibhajitvā ghaṭento vāyamanto urago viya, vaṅkaṃ naṅguṭṭhaṃ pallaṅkaṃ	791	
PA_atk-s05_05a:79_20	ābhujitvā urago viya passasanto, ayampi asithilaparakkamatāya vāyamanto urago viya	792	
PA_atk-s05_05a:79_21	phaṇaṃ karitvā, ayampi ñāṇavipphāraṃ janetvā uragova tacaṃ orapāraṃ jahāti. Jahitvā	792	
PA_atk-s05_05a:79_22	ca urago viya ohitataco yenakāmaṃ ayampi ohitabhāro anupādisesanibbānadhātudisaṃ	792	
PA_atk-s05_05a:79_23	pakkamatīti. Tenāha bhagavā –	792	
PA_atk-s05_05a:80	“Yo uppatitaṃ vineti kodhaṃ, visaṭaṃ sappavisaṃva osadhehi;	8	
PA_atk-s05_05a:81	So bhikkhu jahāti orapāraṃ, urago jiṇṇamiva tacaṃ purāṇa”nti.	8	
PA_atk-s05_05a:82	Evamesā bhagavatā arahattanikūṭena paṭhamagāthā desitāti.	8	
PA_atk-s05_05a:83	2. Idāni dutiyagāthāya atthavaṇṇanākkamo anuppatto. Tatrāpi –	8	
PA_atk-s05_05a:84	“Yena yattha yadā yasmā, vuttā gāthā ayaṃ imaṃ;	8	
PA_atk-s05_05a:85	Vidhiṃ pakāsayitvāssā, karissāmatthavaṇṇana”nti. –	8	
PA_atk-s05_05a:86_0	Ayameva mātikā. Tato parañca sabbagāthāsu. Ativitthārabhayena pana ito pabhuti mātikaṃ	86	
PA_atk-s05_05a:86_1	anikkhipitvā uppattidassananayeneva tassā tassā atthaṃ dassento atthavaṇṇanaṃ karissāmi.	86	
PA_atk-s05_05a:86_2	Seyyathidaṃ yo rāgamudacchidā asesanti ayaṃ dutiyagāthā.	86	
PA_atk-s05_05a:87_0	Tassuppatti – ekaṃ samayaṃ bhagavā sāvatthiyaṃ viharati jetavane anāthapiṇḍikassa	87	
PA_atk-s05_05a:87_1	ārāme. Tena kho pana samayena āyasmato sāriputtattherassa upaṭṭhāko aññataro suvaṇṇakāraputto	87	
PA_atk-s05_05a:87_2	therassa santike pabbajito. Thero tassa “daharānaṃ asubhaṃ sappāya”nti mantvā rāgavighātatthaṃ	87	
PA_atk-s05_05a:87_3	asubhakammaṭṭhānaṃ adāsi. Tassa tasmiṃ āsevanamattampi cittaṃ na labhati. So “anupakāraṃ	87	
PA_atk-s05_05a:87_4	mameta”nti therassa ārocesi. Thero “daharānametaṃ sappāya”nti mantvā punapi tadevācikkhi.	87	
PA_atk-s05_05a:87_5	Evaṃ cattāro māsā atītā, so kiñcimattampi visesaṃ na labhati. Tato naṃ thero bhagavato	87	
PA_atk-s05_05a:87_6	santikaṃ nesi. Bhagavā “avisayo, sāriputta, tuyhetassa sappāyaṃ jānituṃ, buddhaveneyyo	87	
PA_atk-s05_05a:87_7	eso”ti vatvā pabhassaravaṇṇaṃ padumaṃ iddhiyā nimminitvā tassa hatthe pādāsi – “handa,	87	
PA_atk-s05_05a:87_8	bhikkhu, imaṃ vihārapacchāyāyaṃ vālikātale nāḷena vijjhitvā ṭhapehi, abhimukhañcassa	87	
PA_atk-s05_05a:87_9	pallaṅkena nisīda ‘lohitaṃ lohita’nti āvajjento”ti. Ayaṃ kira pañca jātisatāni suvaṇṇakārova	87	
PA_atk-s05_05a:87_10	ahosi. Tenassa “lohitakanimittaṃ sappāya”nti ñatvā bhagavā lohitakakammaṭṭhānaṃ adāsi.	871	
PA_atk-s05_05a:87_11	So tathā katvā muhutteneva yathākkamaṃ tattha cattāripi jhānāni adhigantvā anulomapaṭilomādinā	871	
PA_atk-s05_05a:87_12	nayena jhānakīḷaṃ ārabhi. Atha bhagavā ‘taṃ padumaṃ milāyatū’ti adhiṭṭhāsi. So jhānā	871	
PA_atk-s05_05a:87_13	vuṭṭhito taṃ milātaṃ kāḷavaṇṇaṃ disvā “pabhassararūpaṃ jarāya parimaddita”nti aniccasaññaṃ	871	
PA_atk-s05_05a:87_14	paṭilabhi. Tato naṃ ajjhattampi upasaṃhari. Tato “yadaniccaṃ taṃ dukkhaṃ, yaṃ dukkhaṃ	871	
PA_atk-s05_05a:87_15	tadanattā”ti tayopi bhave āditte viya passi. Evaṃ passato cassāvidūre padumassaro	871	
PA_atk-s05_05a:87_16	atthi. Tattha dārakā orohitvā padumāni bhañjitvā bhañjitvā rāsiṃ karonti. Tassa tāni	871	
PA_atk-s05_05a:87_17	udake padumāni naḷavane aggijālā viya khāyiṃsu, pattāni patantāni papātaṃ pavisantāni	871	
PA_atk-s05_05a:87_18	viya khāyiṃsu, thale nikkhittapadumānaṃ aggāni milātāni aggiḍaḍḍhāni viya khāyiṃsu.	871	
PA_atk-s05_05a:87_19	Athassa tadanusārena sabbadhamme upanijjhāyato bhiyyosomattāya tayo bhavā ādittamiva	871	
PA_atk-s05_05a:87_20	agāraṃ appaṭisaraṇā hutvā upaṭṭhahiṃsu. Tato bhagavā gandhakuṭiyaṃ nisinnova tassa	872	
PA_atk-s05_05a:87_21	bhikkhuno upari sarīrābhaṃ muñci. Sā cassa mukhaṃyeva ajjhotthari. Tato so “kimeta”nti	872	
PA_atk-s05_05a:87_22	āvajjento bhagavantaṃ āgantvā samīpe ṭhitamiva disvā uṭṭhāyāsanā añjaliṃ paṇāmesi.	872	
PA_atk-s05_05a:87_23	Athassa bhagavā sappāyaṃ viditvā dhammaṃ desento imaṃ obhāsagāthaṃ abhāsi “yo rāgamudacchidā asesa”nti.	872	
PA_atk-s05_05a:88_0	Tattha rañjanavasena rāgo, pañcakāmaguṇarāgassetaṃ adhivacanaṃ. Udacchidāti ucchindati,	88	
PA_atk-s05_05a:88_1	bhañjati, vināseti. Atītakālikānampi hi chandasi vattamānavacanaṃ akkharacintakā	88	
PA_atk-s05_05a:88_2	icchanti. Asesanti sānusayaṃ. Bhisapupphaṃva saroruhanti sare virūḷhaṃ padumapupphaṃ	88	
PA_atk-s05_05a:88_3	viya. Vigayhāti ogayha, pavisitvāti attho. Sesaṃ pubbasadisameva. Kiṃ vuttaṃ hoti?	88	
PA_atk-s05_05a:88_4	Yathā nāma ete dārakā saraṃ oruyha bhisapupphaṃ saroruhaṃ chindanti, evamevaṃ yo	88	
PA_atk-s05_05a:88_5	bhikkhu imaṃ tedhātukalokasannivāsaṃ ogayha –	88	
PA_atk-s05_05a:89	“Natthi rāgasamo aggi”; ;	8	
PA_atk-s05_05a:90	“Kāmarāgena dayhāmi, cittaṃ me paridayhati”; ;	9	
PA_atk-s05_05a:91	“Ye rāgarattānupatanti sotaṃ, sayaṃ kataṃ makkaṭakova jālaṃ”. ;	9	
PA_atk-s05_05a:92	“Ratto kho, āvuso, rāgena abhibhūto pariyādinnacitto pāṇampi hanatī”ti –	9	
PA_atk-s05_05a:93_0	Evamādinayamanugantvā rāgādīnavapaccavekkhaṇena yathāvuttappakārehi sīlasaṃvarādīhi	93	
PA_atk-s05_05a:93_1	saṃvarehi saviññāṇakāviññāṇakesu vatthūsu asubhasaññāya ca thokaṃ thokaṃ rāgaṃ samucchindanto	93	
PA_atk-s05_05a:93_2	anāgāmimaggena avasesaṃ arahattamaggena ca tato anavasesampi ucchindati pubbe vuttappakāreneva	93	
PA_atk-s05_05a:93_3	so bhikkhu jahāti orapāraṃ urago jiṇṇamiva tacaṃ purāṇanti. Evamesā bhagavatā arahattanikūṭena	93	
PA_atk-s05_05a:93_4	gāthā desitā. Desanāpariyosāne ca so bhikkhu arahatte patiṭṭhitoti.	93	
PA_atk-s05_05a:94_0	3. Yo taṇhamudacchidāti kā uppatti? Bhagavā sāvatthiyaṃ viharati. Aññataro bhikkhu	94	
PA_atk-s05_05a:94_1	gaggarāya pokkharaṇiyā tīre viharanto taṇhāvasena akusalavitakkaṃ vitakketi. Bhagavā	94	
PA_atk-s05_05a:94_2	tassajjhāsayaṃ viditvā imaṃ obhāsagāthamabhāsi.	94	
PA_atk-s05_05a:95_0	Tattha tassatīti taṇhā. Visayehi tittiṃ na upetīti attho. Kāmabhavavibhavataṇhānametaṃ	95	
PA_atk-s05_05a:95_1	adhivacanaṃ. Saritanti gataṃ pavattaṃ, yāva bhavaggā ajjhottharitvā ṭhitanti vuttaṃ	95	
PA_atk-s05_05a:95_2	hoti. Sīghasaranti sīghagāminiṃ, sandiṭṭhikasamparāyikaṃ ādīnavaṃ agaṇetvā muhutteneva	95	
PA_atk-s05_05a:95_3	paracakkavāḷampi bhavaggampi sampāpuṇituṃ samatthanti vuttaṃ hoti. Evametaṃ saritaṃ	95	
PA_atk-s05_05a:95_4	sīghasaraṃ sabbappakārampi taṇhaṃ –	95	
PA_atk-s05_05a:96	“Uparivisālā duppūrā, icchā visaṭagāminī;	9	
PA_atk-s05_05a:97	Ye ca taṃ anugijjhanti, te honti cakkadhārino”ti.	9	
PA_atk-s05_05a:98	“Taṇhādutiyo puriso, dīghamaddhānasaṃsaraṃ;	9	
PA_atk-s05_05a:99	Itthabhāvaññathābhāvaṃ, saṃsāraṃ nātivattatī”ti. ;	9	
PA_atk-s05_05a:100	“Ūno loko atitto taṇhādāsoti kho, mahārājā”ti ca –	10	
PA_atk-s05_05a:101_0	Evamādīnavapaccavekkhaṇena vuttappakārehi sīlasaṃvarādīhi ca yo thokaṃ thokaṃ visosayitvā	101	
PA_atk-s05_05a:101_1	arahattamaggena asesaṃ ucchijjati, so bhikkhu tasmiṃyeva khaṇe sabbappakārampi jahāti	101	
PA_atk-s05_05a:101_2	orapāranti. Desanāpariyosāne so bhikkhu arahatte patiṭṭhitoti.	101	
PA_atk-s05_05a:102_0	4. Yo mānamudabbadhīti kā uppatti? Bhagavā sāvatthiyaṃ viharati. Aññataro bhikkhu	102	
PA_atk-s05_05a:102_1	gaṅgāya tīre viharanto gimhakāle appodake sote kataṃ naḷasetuṃ pacchā āgatena mahoghena	102	
PA_atk-s05_05a:102_2	vuyhamānaṃ disvā “aniccā saṅkhārā”ti saṃviggo aṭṭhāsi. Tassajjhāsayaṃ viditvā bhagavā	102	
PA_atk-s05_05a:102_3	imaṃ obhāsagāthaṃ abhāsi.	102	
PA_atk-s05_05a:103_0	Tattha mānoti jātiādivatthuko cetaso uṇṇāmo. So “seyyohamasmī”ti māno, “sadisohamasmī”ti	103	
PA_atk-s05_05a:103_1	māno, “hīnohamasmī”ti mānoti evaṃ tividho hoti. Puna “seyyassa seyyohamasmīti, seyyassa	103	
PA_atk-s05_05a:103_2	sadiso, seyyassa hīno, sadisassa seyyo, sadisassa sadiso, sadisassa hīno, hīnassa	103	
PA_atk-s05_05a:103_3	seyyo, hīnassa sadiso, hīnassa hīnohamasmī”ti mānoti evaṃ navavidho hoti. Taṃ sabbappakārampi mānaṃ –	103	
PA_atk-s05_05a:104	“Yena mānena mattāse, sattā gacchanti duggati”nti. –	10	
PA_atk-s05_05a:105_0	Ādinā nayena tattha ādīnavapaccavekkhaṇena vuttappakārehi sīlasaṃvarādīhi ca yo thokaṃ	105	
PA_atk-s05_05a:105_1	thokaṃ vadhento kilesānaṃ abaladubbalattā naḷasetusadisaṃ lokuttaradhammānaṃ atibalattā	105	
PA_atk-s05_05a:105_2	mahoghasadisena arahattamaggena asesaṃ udabbadhi, anavasesappahānavasena ucchindanto	105	
PA_atk-s05_05a:105_3	vadhetīti vuttaṃ hoti. So bhikkhu tasmiṃyeva khaṇe sabbappakārampi jahāti orapāranti.	105	
PA_atk-s05_05a:105_4	Desanāpariyosāne so bhikkhu arahatte patiṭṭhitoti.	105	
PA_atk-s05_05a:106_0	5. Ti kā uppatti? Imissā gāthāya ito parānañca dvādasannaṃ ekāyeva uppatti. Ekaṃ	106	
PA_atk-s05_05a:106_1	samayaṃ bhagavā sāvatthiyaṃ viharati. Tena kho pana samayena aññataro brāhmaṇo attano	106	
PA_atk-s05_05a:106_2	dhītuyā vāreyye paccupaṭṭhite cintesi – “kenaci vasalena aparibhuttapubbehi pupphehi	106	
PA_atk-s05_05a:106_3	dārikaṃ alaṅkaritvā patikulaṃ pesessāmī”ti. So santarabāhiraṃ sāvatthiṃ vicinanto	106	
PA_atk-s05_05a:106_4	kiñci tiṇapupphampi aparibhuttapubbaṃ nāddasa. Atha sambahule dhuttakajātike brāhmaṇadārake	106	
PA_atk-s05_05a:106_5	sannipatite disvā “ete pucchissāmi, avassaṃ sambahulesu koci jānissatī”ti upasaṅkamitvā	106	
PA_atk-s05_05a:106_6	pucchi. Te taṃ brāhmaṇaṃ uppaṇḍentā āhaṃsu – “udumbarapupphaṃ nāma, brāhmaṇa, loke	106	
PA_atk-s05_05a:106_7	na kenaci paribhuttapubbaṃ. Tena dhītaraṃ alaṅkaritvā dehī”ti. So dutiyadivase kālasseva	106	
PA_atk-s05_05a:106_8	vuṭṭhāya bhattavissaggaṃ katvā aciravatiyā nadiyā tīre udumbaravanaṃ gantvā ekamekaṃ	106	
PA_atk-s05_05a:106_9	rukkhaṃ vicinanto pupphassa vaṇṭamattampi nāddasa. Atha vītivatte majjhanhike dutiyatīraṃ	106	
PA_atk-s05_05a:106_10	agamāsi. Tattha ca aññataro bhikkhu aññatarasmiṃ manuññe rukkhamūle divāvihāraṃ nisinno	1061	
PA_atk-s05_05a:106_11	kammaṭṭhānaṃ manasi karoti. So tattha upasaṅkamitvā amanasikaritvā, sakiṃ nisīditvā,	1061	
PA_atk-s05_05a:106_12	sakiṃ ukkuṭiko hutvā, sakiṃ ṭhatvā, taṃ rukkhaṃ sabbasākhāviṭapapattantaresu vicinanto	1061	
PA_atk-s05_05a:106_13	kilamati. Tato naṃ so bhikkhu āha – “brāhmaṇa, kiṃ maggasī”ti? “Udumbarapupphaṃ,	1061	
PA_atk-s05_05a:106_14	bho”ti. “Udumbarapupphaṃ nāma, brāhmaṇa, loke natthi, musā etaṃ vacanaṃ, mā kilamā”ti.	1061	
PA_atk-s05_05a:106_15	Atha bhagavā tassa bhikkhuno ajjhāsayaṃ viditvā obhāsaṃ muñcitvā samuppannasamannāhārabahumānassa	1061	
PA_atk-s05_05a:106_16	imā obhāsagāthāyo abhāsi “yo nājjhagamā bhavesu sāra”nti sabbā vattabbā.	1061	
PA_atk-s05_05a:107_0	Tattha paṭhamagāthāya tāva nājjhagamāti nādhigacchi, nādhigacchati vā. Bhavesūti	107	
PA_atk-s05_05a:107_1	kāmarūpārūpasaññīasaññīnevasaññīnāsaññīekavokāracatuvokārapañcavokārabhavesu. Sāranti	107	
PA_atk-s05_05a:107_2	niccabhāvaṃ attabhāvaṃ vā. Vicinanti paññāya gavesanto. Pupphamiva udumbaresūti yathā	107	
PA_atk-s05_05a:107_3	udumbararukkhesu pupphaṃ vicinanto esa brāhmaṇo nājjhagamā, evaṃ yo yogāvacaropi	107	
PA_atk-s05_05a:107_4	paññāya vicinanto sabbabhavesu kiñci sāraṃ nājjhagamā. So asārakaṭṭhena te dhamme	107	
PA_atk-s05_05a:107_5	aniccato anattato ca vipassanto anupubbena lokuttaradhamme adhigacchanto jahāti orapāraṃ	107	
PA_atk-s05_05a:107_6	urago jiṇṇamiva tacaṃ purāṇanti ayamattho yojanā ca. Avasesagāthāsu panassa yojanaṃ	107	
PA_atk-s05_05a:107_7	avatvā visesatthamattameva vakkhāma.	107	
PA_atk-s05_05a:109	“Yassantarato na santi kopā,	10	
PA_atk-s05_05a:110	Itibhavābhavatañca vītivatto”ti. –	11	
PA_atk-s05_05a:111	Ettha tāva ayaṃ ‘antarasaddo’ –	11	
PA_atk-s05_05a:112	“Nadītīresu saṇṭhāne, sabhāsu rathiyāsu ca;	11	
PA_atk-s05_05a:113	Janā saṅgamma mantenti, mañca tañca kimantara”nti. ;	11	
PA_atk-s05_05a:114	“Appamattakena visesādhigamena antarā vosānamāpādi” ;	11	
PA_atk-s05_05a:115	“Anatthajanano kodho, kodho cittappakopano;	11	
PA_atk-s05_05a:116	Bhayamantarato jātaṃ, taṃ jano nāvabujjhatī”ti. –	11	
PA_atk-s05_05a:117_0	Evaṃ kāraṇavemajjhacittādīsu sambahulesu atthesu dissati. Idha pana citte. Tato yassantarato	117	
PA_atk-s05_05a:117_1	na santi kopāti tatiyamaggena samūhatattā yassa citte na santi kopāti attho. Yasmā	117	
PA_atk-s05_05a:117_2	pana bhavoti sampatti, vibhavoti vipatti. Tathā bhavoti vuddhi, vibhavoti hāni. Bhavoti	117	
PA_atk-s05_05a:117_3	sassato, vibhavoti ucchedo. Bhavoti puññaṃ, vibhavoti pāpaṃ. Vibhavo abhavoti ca	117	
PA_atk-s05_05a:117_4	atthato ekameva. Tasmā itibhavābhavatañca vītivattoti ettha yā esā sampattivipattivuḍḍhihānisassatucchedapuññapāpavasena	117	
PA_atk-s05_05a:117_5	iti anekappakārā bhavābhavatā vuccati. Catūhipi maggehi yathāsambhavaṃ tena tena	117	
PA_atk-s05_05a:117_6	nayena taṃ itibhavābhavatañca vītivattoti evamattho ñātabbo.	117	
PA_atk-s05_05a:118_0	7. Yassa vitakkāti ettha pana yassa bhikkhuno tayo kāmabyāpādavihiṃsāvitakkā, tayo	118	
PA_atk-s05_05a:118_1	ñātijanapadāmaravitakkā, tayo parānuddayatāpaṭisaṃyuttalābhasakkārasilokaanavaññattipaṭisaṃyuttavitakkāti	118	
PA_atk-s05_05a:118_2	ete nava vitakkā samantabhaddake vuttanayena tattha tattha ādīnavaṃ paccavekkhitvā	118	
PA_atk-s05_05a:118_3	paṭipakkhavavatthānena tassa tassa pahānasamatthehi tīhi heṭṭhimamaggehi ca vidhūpitā	118	
PA_atk-s05_05a:118_4	bhusaṃ dhūpitā santāpitā daḍḍhāti attho. Evaṃ vidhūpetvā ca ajjhattaṃ suvikappitā	118	
PA_atk-s05_05a:118_5	asesā, niyakajjhattabhūte attano khandhasantāne ajjhattajjhattabhūte citte ca yathā	118	
PA_atk-s05_05a:118_6	na puna sambhavanti, evaṃ arahattamaggena asesā chinnā. Chinnañhi kappitanti vuccati.	118	
PA_atk-s05_05a:118_7	Yathāha “kappitakesamassū”ti. Evamettha attho daṭṭhabbo.	118	
PA_atk-s05_05a:119_0	8. Idāni yo nāccasārīti ettha yo nāccasārīti yo nātidhāvi. Na paccasārīti na ohīyi.	119	
PA_atk-s05_05a:119_1	Kiṃ vuttaṃ hoti? Accāraddhavīriyena hi uddhacce patanto accāsarati, atisithilena	119	
PA_atk-s05_05a:119_2	kosajje patanto paccāsarati. Tathā bhavataṇhāya attānaṃ kilamento accāsarati, kāmataṇhāya	119	
PA_atk-s05_05a:119_3	kāmasukhamanuyuñjanto paccāsarati. Sassatadiṭṭhiyā accāsarati, ucchedadiṭṭhiyā paccāsarati.	119	
PA_atk-s05_05a:119_4	Atītaṃ anusocanto accāsarati, anāgata paṭikaṅkhanto paccāsarati. Pubbantānudiṭṭhiyā	119	
PA_atk-s05_05a:119_5	accāsarati, aparantānudiṭṭhiyā paccāsarati. Tasmā yo ete ubho ante vajjetvā majjhimaṃ	119	
PA_atk-s05_05a:119_6	paṭipadaṃ paṭipajjanto nāccasārī na paccasārīti evaṃ vuttaṃ hoti. Sabbaṃ accagamā	119	
PA_atk-s05_05a:119_7	imaṃ papañcanti tāya ca pana arahattamaggavosānāya majjhimāya paṭipadāya sabbaṃ imaṃ	119	
PA_atk-s05_05a:119_8	vedanāsaññāvitakkappabhavaṃ taṇhāmānadiṭṭhisaṅkhātaṃ tividhaṃ papañcaṃ accagamā atikkanto,	119	
PA_atk-s05_05a:119_9	samatikkantoti attho.	119	
PA_atk-s05_05a:120_0	9. Tadanantaragāthāya pana sabbaṃ vitathamidanti ñatvā loketi ayameva viseso. Tassattho	120	
PA_atk-s05_05a:120_1	– sabbanti anavasesaṃ, sakalamanūnanti vuttaṃ hoti. Evaṃ santepi pana vipassanupagaṃ	120	
PA_atk-s05_05a:120_2	lokiyakhandhāyatanadhātuppabhedaṃ saṅkhatameva idhādhippetaṃ. Vitathanti vigatatathabhāvaṃ.	120	
PA_atk-s05_05a:120_3	Niccanti vā sukhanti vā subhanti vā attāti vā yathā yathā kilesavasena bālajanehi	120	
PA_atk-s05_05a:120_4	gayhati, tathātathābhāvato vitathanti vuttaṃ hoti. Idanti tameva sabbaṃ paccakkhabhāvena	120	
PA_atk-s05_05a:120_5	dassento āha. Ñatvāti maggapaññāya jānitvā, tañca pana asammohato, na visayato. Loketi	120	
PA_atk-s05_05a:120_6	okāsaloke sabbaṃ khandhādibhedaṃ dhammajātaṃ “vitathamida”nti ñatvāti sambandho.	120	
PA_atk-s05_05a:121_0	10-13. Idāni ito parāsu catūsu gāthāsu vītalobho vītarāgo vītadoso vītamohoti ete	121	
PA_atk-s05_05a:121_1	visesā. Ettha lubbhanavasena lobho. Sabbasaṅgāhikametaṃ paṭhamassa akusalamūlassa	121	
PA_atk-s05_05a:121_2	adhivacanaṃ, visamalobhassa vā. Yo so “appekadā mātumattīsupi lobhadhammā uppajjanti,	121	
PA_atk-s05_05a:121_3	bhaginimattīsupi lobhadhammā uppajjanti, dhītumattīsupi lobhadhammā uppajjantī”ti	121	
PA_atk-s05_05a:121_4	evaṃ vutto. Rajjanavasena rāgo, pañcakāmaguṇarāgassetaṃ adhivacanaṃ. Dussanavasena	121	
PA_atk-s05_05a:121_5	doso, pubbe vuttakodhassetaṃ adhivacanaṃ. Muyhanavasena moho, catūsu ariyasaccesu	121	
PA_atk-s05_05a:121_6	aññāṇassetaṃ adhivacanaṃ. Tattha yasmā ayaṃ bhikkhu lobhaṃ jigucchanto vipassanaṃ	121	
PA_atk-s05_05a:121_7	ārabhi “kudāssu nāmāhaṃ lobhaṃ vinetvā vigatalobho vihareyya”nti, tasmā tassa lobhappahānūpāyaṃ	121	
PA_atk-s05_05a:121_8	sabbasaṅkhārānaṃ vitathabhāvadassanaṃ lobhappahānānisaṃsañca orapārappahānaṃ dassento	121	
PA_atk-s05_05a:121_9	imaṃ gāthamāha. Esa nayo ito parāsupi. Keci panāhu – “yathāvutteneva nayena ete dhamme	121	
PA_atk-s05_05a:121_10	jigucchitvā vipassanamāraddhassa tassa tassa bhikkhuno ekamekāva ettha gāthā vuttā”ti.	1211	
PA_atk-s05_05a:121_11	Yaṃ ruccati, taṃ gahetabbaṃ. Esa nayo ito parāsu catūsu gāthāsu.	1211	
PA_atk-s05_05a:122_0	14. Ayaṃ panettha atthavaṇṇanā – appahīnaṭṭhena santāne sayantīti anusayā kāmarāgapaṭighamānadiṭṭhivicikicchābhavarāgāvijjānaṃ	122	
PA_atk-s05_05a:122_1	etaṃ adhivacanaṃ. Sampayuttadhammānaṃ attano ākārānuvidhānaṭṭhena mūlā; akhemaṭṭhena	122	
PA_atk-s05_05a:122_2	akusalā; dhammānaṃ patiṭṭhābhūtātipi mūlā; sāvajjadukkhavipākaṭṭhena akusalā; ubhayampetaṃ	122	
PA_atk-s05_05a:122_3	lobhadosamohānaṃ adhivacanaṃ. Te hi “lobho, bhikkhave, akusalañca akusalamūlañcā”tiādinā	122	
PA_atk-s05_05a:122_4	nayena evaṃ niddiṭṭhā. Evamete anusayā tena tena maggena pahīnattā yassa keci na	122	
PA_atk-s05_05a:122_5	santi, ete ca akusalamūlā tatheva samūhatāse, samūhatā icceva attho. Paccattabahuvacanassa	122	
PA_atk-s05_05a:122_6	hi se-kārāgamaṃ icchanti saddalakkhaṇakovidā. Aṭṭhakathācariyā pana “seti nipāto”ti	122	
PA_atk-s05_05a:122_7	vaṇṇayanti. Yaṃ ruccati, taṃ gahetabbaṃ. Ettha pana “kiñcāpi so evaṃvidho bhikkhu	122	
PA_atk-s05_05a:122_8	khīṇāsavo hoti, khīṇāsavo ca neva ādiyati, na pajahati, pajahitvā ṭhito”ti vutto.	122	
PA_atk-s05_05a:122_9	Tathāpi vattamānasamīpe vattamānavacanalakkhaṇena “jahāti orapāra”nti vuccati. Atha	122	
PA_atk-s05_05a:122_10	vā anupādisesāya ca nibbānadhātuyā parinibbāyanto attano ajjhattikabāhirāyatanasaṅkhātaṃ	1221	
PA_atk-s05_05a:122_11	jahāti orapāranti veditabbo.	1221	
PA_atk-s05_05a:123_0	Tattha kilesapaṭipāṭiyā maggapaṭipāṭiyā cāti dvidhā anusayānaṃ abhāvo veditabbo.	123	
PA_atk-s05_05a:123_1	Kilesapaṭipāṭiyā hi kāmarāgānusayapaṭighānusayānaṃ tatiyamaggena abhāvo hoti, mānānusayassa	123	
PA_atk-s05_05a:123_2	catutthamaggena, diṭṭhānusayavicikicchānusayānaṃ paṭhamamaggena, bhavarāgānusayāvijjānusayānaṃ	123	
PA_atk-s05_05a:123_3	catutthamaggeneva. Maggapaṭipāṭiyā pana paṭhamamaggena diṭṭhānusayavicikicchānusayānaṃ	123	
PA_atk-s05_05a:123_4	abhāvo hoti. Dutiyamaggena kāmarāgānusayapaṭighānusayānaṃ tanubhāvo, tatiyamaggena	123	
PA_atk-s05_05a:123_5	sabbaso abhāvo, catutthamaggena mānānusayabhavarāgānusayāvijjānusayānaṃ abhāvo hoti.	123	
PA_atk-s05_05a:123_6	Tattha yasmā na sabbe anusayā akusalamūlā; kāmarāgabhavarāgānusayā eva hi lobhākusalamūlena	123	
PA_atk-s05_05a:123_7	saṅgahaṃ gacchanti. Paṭighānusayāvijjānusayā ca “doso akusalamūlaṃ, moho akusalamūlaṃ”	123	
PA_atk-s05_05a:123_8	icceva saṅkhaṃ gacchanti, diṭṭhimānavicikicchānusayā pana na kiñci akusalamūlaṃ honti,	123	
PA_atk-s05_05a:123_9	yasmā vā anusayābhāvavasena ca akusalamūlasamugghātavasena ca kilesappahānaṃ paṭṭhapesi, tasmā –	123	
PA_atk-s05_05a:124	“Yassānusayā na santi keci, mūlā ca akusalā samūhatāse”. –	12	
PA_atk-s05_05a:125	Iti bhagavā āha.	12	
PA_atk-s05_05a:126_0	15. Yassa darathajāti ettha pana paṭhamuppannā kilesā pariḷāhaṭṭhena darathā nāma,	126	
PA_atk-s05_05a:126_1	aparāparuppannā pana tehi darathehi jātattā darathajā nāma. Oranti sakkāyo vuccati.	126	
PA_atk-s05_05a:126_2	Yathāha – “orimaṃ tīranti kho, bhikkhu, sakkāyassetaṃ adhivacana”nti. Āgamanāyāti	126	
PA_atk-s05_05a:126_3	uppattiyā. Paccayāseti paccayā eva. Kiṃ vuttaṃ hoti? Yassa pana upādānakkhandhaggahaṇāya	126	
PA_atk-s05_05a:126_4	paccayabhūtā ariyamaggena pahīnattā, keci darathajavevacanā kilesā na santi, pubbe	126	
PA_atk-s05_05a:126_5	vuttanayeneva so bhikkhu jahāti orapāranti.	126	
PA_atk-s05_05a:127_0	16. Yassa vanathajāti etthapi darathajā viya vanathajā veditabbā. Vacanatthe pana	127	
PA_atk-s05_05a:127_1	ayaṃ viseso – vanute, vanotīti vā vanaṃ yācati sevati bhajatīti attho. Taṇhāyetaṃ	127	
PA_atk-s05_05a:127_2	adhivacanaṃ. Sā hi visayānaṃ patthanato sevanato ca “vana”nti vuccati. Taṃ pariyuṭṭhānavasena	127	
PA_atk-s05_05a:127_3	vanaṃ tharati tanotīti vanatho, taṇhānusayassetaṃ adhivacanaṃ. Vanathā jātāti vanathajāti.	127	
PA_atk-s05_05a:127_4	Keci panāhu “sabbepi kilesā gahanaṭṭhena vanathoti vuccanti, aparāparuppannā pana	127	
PA_atk-s05_05a:127_5	vanathajā”ti. Ayameva cettha uragasutte attho adhippeto, itaro pana dhammapadagāthāyaṃ.	127	
PA_atk-s05_05a:127_6	Vinibandhāya bhavāyāti bhavavinibandhāya. Atha vā cittassa visayesu vinibandhāya	127	
PA_atk-s05_05a:127_7	āyatiṃ uppattiyā cāti attho. Hetuyeva hetukappā.	127	
PA_atk-s05_05a:128_0	17. Yo nīvaraṇeti ettha nīvaraṇāti cittaṃ, hitapaṭipattiṃ vā nīvarantīti nīvaraṇā,	128	
PA_atk-s05_05a:128_1	paṭicchādentīti attho. Pahāyāti chaḍḍetvā. Pañcāti tesaṃ saṅkhyāparicchedo. Īghābhāvato	128	
PA_atk-s05_05a:128_2	anīgho. Kathaṃkathāya tiṇṇattā tiṇṇakathaṃkatho. Vigatasallattā visallo. Kiṃ vuttaṃ	128	
PA_atk-s05_05a:128_3	hoti? Yo bhikkhu kāmacchandādīni pañca nīvaraṇāni samantabhaddake vuttanayena sāmaññato	128	
PA_atk-s05_05a:128_4	visesato ca nīvaraṇesu ādīnavaṃ disvā tena tena maggena pahāya tesañca pahīnattā	128	
PA_atk-s05_05a:128_5	eva kilesadukkhasaṅkhātassa īghassābhāvena anīgho, “ahosiṃ nu kho ahaṃ atītamaddhāna”ntiādinā	128	
PA_atk-s05_05a:128_6	nayena pavattāya kathaṃkathāya tiṇṇattā tiṇṇakathaṃkatho, “tattha katame pañca sallā?	128	
PA_atk-s05_05a:128_7	Rāgasallo, dosasallo, mohasallo, mānasallo, diṭṭhisallo”ti vuttānaṃ pañcannaṃ sallānaṃ	128	
PA_atk-s05_05a:128_8	vigatattā visallo. So bhikkhu pubbe vuttanayeneva jahāti orapāranti.	128	
PA_atk-s05_05a:129_0	Atrāpi ca kilesapaṭipāṭiyā maggapaṭipāṭiyā cāti dvidhā eva nīvaraṇappahānaṃ veditabbaṃ.	129	
PA_atk-s05_05a:129_1	Kilesapaṭipāṭiyā hi kāmacchandanīvaraṇassa byāpādanīvaraṇassa ca tatiyamaggena pahānaṃ	129	
PA_atk-s05_05a:129_2	hoti, thinamiddhanīvaraṇassa uddhaccanīvaraṇassa ca catutthamaggena. “Akataṃ vata	129	
PA_atk-s05_05a:129_3	me kusala”ntiādinā nayena pavattassa vippaṭisārasaṅkhātassa kukkuccanīvaraṇassa vicikicchānīvaraṇassa	129	
PA_atk-s05_05a:129_4	ca paṭhamamaggena. Maggapaṭipāṭiyā pana kukkuccanīvaraṇassa vicikicchānīvaraṇassa	129	
PA_atk-s05_05a:129_5	ca paṭhamamaggena pahānaṃ hoti, kāmacchandanīvaraṇassa byāpādanīvaraṇassa ca dutiyamaggena	129	
PA_atk-s05_05a:129_6	tanubhāvo hoti, tatiyena anavasesappahānaṃ. Thinamiddhanīvaraṇassa uddhaccanīvaraṇassa	129	
PA_atk-s05_05a:129_7	ca catutthamaggena pahānaṃ hotīti. Evaṃ –	129	
PA_atk-s05_05a:130	“Yo nīvaraṇe pahāya pañca, anīgho tiṇṇakathaṃkatho visallo;	13	
PA_atk-s05_05a:131	So bhikkhu jahāti orapāraṃ, urago jiṇṇamivattacaṃ purāṇa”nti. –	13	
PA_atk-s05_05a:132_0	Arahattanikūṭeneva bhagavā desanaṃ niṭṭhāpesi. Desanāpariyosāne so bhikkhu arahatte	132	
PA_atk-s05_05a:132_1	patiṭṭhito. “Ekacce yena yena tesaṃ bhikkhūnaṃ yā yā gāthā desitā, tena tena tassā	132	
PA_atk-s05_05a:132_2	tassā gāthāya pariyosāne so so bhikkhu arahatte patiṭṭhito”ti vadanti.	132	
PA_atk-s05_05a:133	Paramatthajotikāya khuddaka-aṭṭhakathāya	13	
PA_atk-s05_05a:134	Suttanipāta-aṭṭhakathāya uragasuttavaṇṇanā niṭṭhitā.	13	
PA_atk-s05_05a:135	2. Dhaniyasuttavaṇṇanā	13	
PA_atk-s05_05a:136_0	18. Pakkodanoti dhaniyasuttaṃ. Kā uppatti? Bhagavā sāvatthiyaṃ viharati. Tena samayena	136	
PA_atk-s05_05a:136_1	dhaniyo gopo mahītīre paṭivasati. Tassāyaṃ pubbayogo – kassapassa bhagavato pāvacane	136	
PA_atk-s05_05a:136_2	dibbamāne vīsati vassasahassāni divase divase saṅghassa vīsati salākabhattāni adāsi.	136	
PA_atk-s05_05a:136_3	So tato cuto devesu uppanno. Evaṃ devaloke ekaṃ buddhantaraṃ khepetvā amhākaṃ bhagavato	136	
PA_atk-s05_05a:136_4	kāle videharaṭṭhamajjhe pabbataraṭṭhaṃ nāma atthi tattha dhammakoraṇḍaṃ nāma nagaraṃ,	136	
PA_atk-s05_05a:136_5	tasmiṃ nagare seṭṭhiputto hutvā abhinibbatto, goyūthaṃ nissāya jīvati. Tassa hi tiṃsamattāni	136	
PA_atk-s05_05a:136_6	gosahassāni honti, sattavīsasahassā gāvo khīraṃ duyhanti. Gopā nāma nibaddhavāsino	136	
PA_atk-s05_05a:136_7	na honti. Vassike cattāromāse thale vasanti, avasese aṭṭhamāse yattha tiṇodakaṃ sukhaṃ	136	
PA_atk-s05_05a:136_8	labbhati, tattha vasanti. Tañca nadītīraṃ vā jātassaratīraṃ vā hoti. Athāyampi vassakāle	136	
PA_atk-s05_05a:136_9	attano vasitagāmato nikkhamitvā gunnaṃ phāsuvihāratthāya okāsaṃ gavesanto mahāmahī	136	
PA_atk-s05_05a:136_10	bhijjitvā ekato kālamahī ekato mahāmahicceva saṅkhaṃ gantvā sandamānā puna samuddasamīpe	1361	
PA_atk-s05_05a:136_11	samāgantvā pavattā. Yaṃ okāsaṃ antaradīpaṃ akāsi, taṃ pavisitvā vacchānaṃ sālaṃ attano	1361	
PA_atk-s05_05a:136_12	ca nivesanaṃ māpetvā vāsaṃ kappesi. Tassa satta puttā, satta dhītaro, satta suṇisā,	1361	
PA_atk-s05_05a:136_13	aneke ca kammakārā honti. Gopā nāma vassanimittaṃ jānanti. Yadā sakuṇikā kulāvakāni	1361	
PA_atk-s05_05a:136_14	rukkhagge karonti, kakkaṭakā udakasamīpe dvāraṃ pidahitvā thalasamīpadvārena vaḷañjenti,	1361	
PA_atk-s05_05a:136_15	tadā suvuṭṭhikā bhavissatīti gaṇhanti. Yadā pana sakuṇikā kulāvakāni nīcaṭṭhāne udakapiṭṭhe	1361	
PA_atk-s05_05a:136_16	karonti, kakkaṭakā thalasamīpe dvāraṃ pidahitvā udakasamīpadvārena vaḷañjenti, tadā	1361	
PA_atk-s05_05a:136_17	dubbuṭṭhikā bhavissatīti gaṇhanti.	1361	
PA_atk-s05_05a:137_0	Atha so dhaniyo suvuṭṭhikanimittāni upasallakkhetvā upakaṭṭhe vassakāle antaradīpā	137	
PA_atk-s05_05a:137_1	nikkhamitvā mahāmahiyā paratīre sattasattāhampi deve vassante udakena anajjhottharaṇokāse	137	
PA_atk-s05_05a:137_2	attano vasanokāsaṃ katvā samantā parikkhipitvā, vacchasālāyo māpetvā, tattha nivāsaṃ	137	
PA_atk-s05_05a:137_3	kappesi. Athassa dārutiṇādisaṅgahe kate sabbesu puttadārakammakaraporisesu samāniyesu	137	
PA_atk-s05_05a:137_4	jātesu nānappakāre khajjabhojje paṭiyatte samantā catuddisā meghamaṇḍalāni uṭṭhahiṃsu.	137	
PA_atk-s05_05a:137_5	So dhenuyo duhāpetvā, vacchasālāsu vacche saṇṭhāpetvā, gunnaṃ catuddisā dhūmaṃ kārāpetvā,	137	
PA_atk-s05_05a:137_6	sabbaparijanaṃ bhojāpetvā, sabbakiccāni kārāpetvā tattha tattha dīpe ujjālāpetvā,	137	
PA_atk-s05_05a:137_7	sayaṃ khīrena bhattaṃ bhuñjitvā, mahāsayane sayanto attano sirisampattiṃ disvā, tuṭṭhacitto	137	
PA_atk-s05_05a:137_8	hutvā, aparadisāya meghatthanitasaddaṃ sutvā nipanno imaṃ udānaṃ udānesi “pakkodano	137	
PA_atk-s05_05a:137_9	duddhakhīrohamasmī”ti.	137	
PA_atk-s05_05a:138_0	Tatrāyaṃ atthavaṇṇanā – pakkodanoti siddhabhatto. Duddhakhīroti gāvo duhitvā gahitakhīro.	138	
PA_atk-s05_05a:138_1	Ahanti attānaṃ nidasseti, asmīti attano tathābhāvaṃ. Pakkodano duddhakhīro ca ahamasmi	138	
PA_atk-s05_05a:138_2	bhavāmīti attho. Itīti evamāhāti attho. Niddese pana “itīti padasandhi, padasaṃsaggo,	138	
PA_atk-s05_05a:138_3	padapāripūri, akkharasamavāyo byañjanasiliṭṭhatā padānupubbatāmeta”nti evamassa attho	138	
PA_atk-s05_05a:138_4	vaṇṇito. Sopi idameva sandhāyāti veditabbo. Yaṃ yaṃ hi padaṃ pubbapadena vuttaṃ,	138	
PA_atk-s05_05a:138_5	tassa tassa evamāhāti etamatthaṃ pakāsentoyeva itisaddo pacchimena padena metteyyo	138	
PA_atk-s05_05a:138_6	iti vā bhagavā iti vā evamādinā padasandhi hoti, nāññathā.	138	
PA_atk-s05_05a:139_0	Dhaniyo gopoti tassa seṭṭhiputtassa nāmasamodhānaṃ. So hi yānimāni thāvarādīni pañca	139	
PA_atk-s05_05a:139_1	dhanāni, tesu ṭhapetvā dānasīlādianugāmikadhanaṃ, khettavatthu-ārāmādito thāvaradhanatopi,	139	
PA_atk-s05_05a:139_2	gavassādito jaṅgamadhanatopi hiraññasuvaṇṇādito saṃhārimadhanatopi, sippāyatanādito	139	
PA_atk-s05_05a:139_3	aṅgasamadhanatopi yaṃ taṃ lokassa pañcagorasānuppadānena bahūpakāraṃ taṃ sandhāya	139	
PA_atk-s05_05a:139_4	“natthi gosamitaṃ dhana”nti evaṃ visesitaṃ godhanaṃ, tena samannāgatattā dhaniyo,	139	
PA_atk-s05_05a:139_5	gunnaṃ pālanato gopo. Yo hi attano gāvo pāleti, so “gopo”ti vuccati. Yo paresaṃ vetanena	139	
PA_atk-s05_05a:139_6	bhaṭo hutvā, so gopālako. Ayaṃ pana attanoyeva, tena gopoti vutto.	139	
PA_atk-s05_05a:140_0	Anutīreti tīrassa samīpe. Mahiyāti mahāmahīnāmikāya nadiyā. Samānena anukūlavattinā	140	
PA_atk-s05_05a:140_1	parijanena saddhiṃ vāso yassa so samānavāso, ayañca tathāvidho. Tenāha “samānavāso”ti.	140	
PA_atk-s05_05a:140_2	Channāti tiṇapaṇṇacchadanehi anovassakā katā. Kuṭīti vasanagharassetaṃ adhivacanaṃ.	140	
PA_atk-s05_05a:140_3	Āhitoti ābhato, jālito vā. Ginīti aggi. Tesu tesu ṭhānesu aggi “ginī”ti voharīyati.	140	
PA_atk-s05_05a:140_4	Atha ce patthayasīti idāni yadi icchasīti vuttaṃ hoti. Pavassāti siñca, pagghara,	140	
PA_atk-s05_05a:140_5	udakaṃ muñcāti attho. Devāti meghaṃ ālapati. Ayaṃ tāvettha padavaṇṇanā.	140	
PA_atk-s05_05a:141_0	Ayaṃ pana atthavaṇṇanā – evamayaṃ dhaniyo gopo attano sayanaghare mahāsayane nipanno	141	
PA_atk-s05_05a:141_1	meghatthanitaṃ sutvā “pakkodanohamasmī”ti bhaṇanto kāyadukkhavūpasamūpāyaṃ kāyasukhahetuñca	141	
PA_atk-s05_05a:141_2	attano sannihitaṃ dīpeti. “Duddhakhīrohamasmī”ti bhaṇanto cittadukkhavūpasamūpāyaṃ	141	
PA_atk-s05_05a:141_3	cittasukhahetuñca. “Anutīre mahiyā”ti nivāsaṭṭhānasampattiṃ, “samānavāso”ti tādise	141	
PA_atk-s05_05a:141_4	kāle piyavippayogapadaṭṭhānassa sokassābhāvaṃ. “Channā kuṭī”ti kāyadukkhāpagamapaṭighātaṃ.	141	
PA_atk-s05_05a:141_5	“Āhito ginī”ti yasmā gopālakā parikkhepadhūmadāruaggivasena tayo aggī karonti. Te	141	
PA_atk-s05_05a:141_6	ca tassa gehe sabbe katā, tasmā sabbadisāsu parikkhepaggiṃ sandhāya “āhito ginī”ti	141	
PA_atk-s05_05a:141_7	bhaṇanto vāḷamigāgamananivāraṇaṃ dīpeti, gunnaṃ majjhe gomayādīhi dhūmaggiṃ sandhāya	141	
PA_atk-s05_05a:141_8	ḍaṃsamakasādīhi gunnaṃ anābādhaṃ, gopālakānaṃ sayanaṭṭhāne dāruaggiṃ sandhāya gopālakānaṃ	141	
PA_atk-s05_05a:141_9	sītābādhapaṭighātaṃ. So evaṃ dīpento attano vā gunnaṃ vā parijanassa vā vuṭṭhipaccayassa	141	
PA_atk-s05_05a:141_10	kassaci ābādhassa abhāvato pītisomanassajāto āha – “atha ce patthayasī pavassa devā”ti.	1411	
PA_atk-s05_05a:142_0	19. Evaṃ dhaniyassa imaṃ gāthaṃ bhāsamānassa assosi bhagavā dibbāya sotadhātuyā visuddhāya	142	
PA_atk-s05_05a:142_1	atikkantamānusikāya jetavanamahāvihāre gandhakuṭiyaṃ viharanto. Sutvā ca pana buddhacakkhunā	142	
PA_atk-s05_05a:142_2	lokaṃ volokento addasa dhaniyañca pajāpatiñcassa “ime ubhopi hetusampannā. Sace ahaṃ	142	
PA_atk-s05_05a:142_3	gantvā dhammaṃ desessāmi, ubhopi pabbajitvā arahattaṃ pāpuṇissanti. No ce gamissāmi,	142	
PA_atk-s05_05a:142_4	sve udakoghena vinassissantī”ti taṃ khaṇeyeva sāvatthito satta yojanasatāni dhaniyassa	142	
PA_atk-s05_05a:142_5	nivāsaṭṭhānaṃ ākāsena gantvā tassa kuṭiyā upari aṭṭhāsi. Dhaniyo taṃ gāthaṃ punappunaṃ	142	
PA_atk-s05_05a:142_6	bhāsatiyeva, na niṭṭhāpeti, bhagavati gatepi bhāsati. Bhagavā ca taṃ sutvā “na ettakena	142	
PA_atk-s05_05a:142_7	santuṭṭhā vā vissatthā vā honti, evaṃ pana hontī”ti dassetuṃ –	142	
PA_atk-s05_05a:143	“Akkodhano vigatakhilohamasmi, anutīre mahiyekarattivāso;	14	
PA_atk-s05_05a:144	Vivaṭā kuṭi nibbuto gini, atha ce patthayasī pavassa devā”ti. –	14	
PA_atk-s05_05a:145_0	Imaṃ paṭigāthaṃ abhāsi byañjanasabhāgaṃ no atthasabhāgaṃ. Na hi “pakkodano”ti, “akkodhano”ti	145	
PA_atk-s05_05a:145_1	ca ādīni padāni atthato samenti mahāsamuddassa orimapārimatīrāni viya, byañjanaṃ	145	
PA_atk-s05_05a:145_2	panettha kiñci kiñci sametīti byañjanasabhāgāni honti. Tattha purimagāthāya sadisapadānaṃ	145	
PA_atk-s05_05a:145_3	vuttanayeneva attho veditabbo.	145	
PA_atk-s05_05a:146_0	Visesapadānaṃ panāyaṃ padato atthato ca vaṇṇanā – akkodhanoti akujjhanasabhāvo. Yo	146	
PA_atk-s05_05a:146_1	hi so pubbe vuttappakāraāghātavatthusambhavo kodho ekaccassa suparittopi uppajjamāno	146	
PA_atk-s05_05a:146_2	hadayaṃ santāpetvā vūpasammati, yena ca tato balavataruppannena ekacco mukhavikuṇanamattaṃ	146	
PA_atk-s05_05a:146_3	karoti, tato balavatarena ekacco pharusaṃ vattukāmo hanusañcalanamattaṃ karoti, aparo	146	
PA_atk-s05_05a:146_4	tato balavatarena pharusaṃ bhaṇati, aparo tato balavatarena daṇḍaṃ vā satthaṃ vā	146	
PA_atk-s05_05a:146_5	gavesanto disā viloketi, aparo tato balavatarena daṇḍaṃ vā satthaṃ vā āmasati, aparo	146	
PA_atk-s05_05a:146_6	tato balavatarena daṇḍādīni gahetvā upadhāvati, aparo tato balavatarena ekaṃ vā dve	146	
PA_atk-s05_05a:146_7	vā pahāre deti, aparo tato balavatarena api ñātisālohitaṃ jīvitā voropeti, ekacco	146	
PA_atk-s05_05a:146_8	tato balavatarena pacchā vippaṭisārī attānampi jīvitā voropeti sīhaḷadīpe kālagāmavāsī	146	
PA_atk-s05_05a:146_9	amacco viya. Ettāvatā ca kodho paramavepullappatto hoti. So bhagavatā bodhimaṇḍeyeva	146	
PA_atk-s05_05a:146_10	sabbaso pahīno ucchinnamūlo tālāvatthukato, tasmā bhagavā “akkodhanohamasmī”ti āha.	1461	
PA_atk-s05_05a:147_0	Vigatakhiloti apagatakhilo. Ye hi te cittabandhabhāvena pañca cetokhilā vuttā, ye	147	
PA_atk-s05_05a:147_1	hi ca khilabhūte citte seyyathāpi nāma khile bhūmibhāge cattāro māse vassantepi deve	147	
PA_atk-s05_05a:147_2	sassāni na ruhanti, evamevaṃ saddhammassavanādikusalahetuvasse vassantepi kusalaṃ	147	
PA_atk-s05_05a:147_3	na ruhati te ca bhagavatā bodhimaṇḍeyeva sabbaso pahīnā, tasmā bhagavā “vigatakhilohamasmī”ti āha.	147	
PA_atk-s05_05a:148_0	Ekarattiṃ vāso assāti ekarattivāso. Yathā hi dhaniyo tattha cattāro vassike māse	148	
PA_atk-s05_05a:148_1	nibaddhavāsaṃ upagato, na tathā bhagavā. Bhagavā hi taṃyeva rattiṃ tassa atthakāmatāya	148	
PA_atk-s05_05a:148_2	tattha vāsaṃ upagato. Tasmā “ekarattivāso”ti āha. Vivaṭāti apanītacchadanā. Kuṭīti	148	
PA_atk-s05_05a:148_3	attabhāvo. Attabhāvo hi taṃ taṃ atthavasaṃ paṭicca kāyotipi guhātipi dehotipi sandehotipi	148	
PA_atk-s05_05a:148_4	nāvātipi rathotipi vaṇotipi dhajotipi vammikotipi kuṭītipi kuṭikātipi vuccati. Idha	148	
PA_atk-s05_05a:148_5	pana kaṭṭhādīni paṭicca gehanāmikā kuṭi viya aṭṭhiādīni paṭicca saṅkhyaṃ gatattā	148	
PA_atk-s05_05a:148_6	“kuṭī”ti vutto. Yathāha –	148	
PA_atk-s05_05a:149_0	“Seyyathāpi, āvuso, kaṭṭhañca paṭicca, valliñca paṭicca, mattikañca paṭicca, tiṇañca	149	
PA_atk-s05_05a:149_1	paṭicca, ākāso parivārito agāraṃtveva saṅkhaṃ gacchati; evameva kho, āvuso, aṭṭhiñca	149	
PA_atk-s05_05a:149_2	paṭicca, nhāruñca paṭicca, maṃsañca paṭicca, cammañca paṭicca, ākāso parivārito rūpantveva	149	
PA_atk-s05_05a:149_3	saṅkhaṃ gacchatī”ti.	149	
PA_atk-s05_05a:150	Cittamakkaṭassa nivāsato vā kuṭi. Yathāha –	15	
PA_atk-s05_05a:151	“Aṭṭhikaṅkalakuṭi ce sā, makkaṭāvasatho iti;	15	
PA_atk-s05_05a:152	Makkaṭo pañcadvārāya, kuṭikāya pasakkiya;	15	
PA_atk-s05_05a:153	Dvārena anupariyāti, ghaṭṭayanto punappuna”nti. ;	15	
PA_atk-s05_05a:154	Sā kuṭi yena taṇhāmānadiṭṭhichadanena sattānaṃ channattā punappunaṃ rāgādikilesavassaṃ ativassati. Yathāha –	15	
PA_atk-s05_05a:155	“Channamativassati, vivaṭaṃ nātivassati;	15	
PA_atk-s05_05a:156	Tasmā channaṃ vivaretha, evaṃ taṃ nātivassatī”ti. ;	15	
PA_atk-s05_05a:157_0	Ayaṃ gāthā dvīsu ṭhānesu vuttā khandhake theragāthāyañca. Khandhake hi “yo āpattiṃ	157	
PA_atk-s05_05a:157_1	paṭicchādeti, tassa kilesā ca punappunaṃ āpattiyo ca ativassanti, yo pana na paṭicchādeti,	157	
PA_atk-s05_05a:157_2	tassa nātivassantī”ti imaṃ atthaṃ paṭicca vuttā. Theragāthāyaṃ “yassa rāgādicchadanaṃ	157	
PA_atk-s05_05a:157_3	atthi, tassa puna iṭṭhārammaṇādīsu rāgādisambhavato channamativassati. Yo vā uppanne	157	
PA_atk-s05_05a:157_4	kilese adhivāseti, tasseva adhivāsitakilesacchadanacchannā attabhāvakuṭi punappunaṃ	157	
PA_atk-s05_05a:157_5	kilesavassaṃ ativassati. Yassa pana arahattamaggañāṇavātena kilesacchadanassa viddhaṃsitattā	157	
PA_atk-s05_05a:157_6	vivaṭā, tassa nātivassatī”ti. Ayamattho idha adhippeto. Bhagavatā hi yathāvuttaṃ	157	
PA_atk-s05_05a:157_7	chadanaṃ yathāvutteneva nayena viddhaṃsitaṃ, tasmā “vivaṭā kuṭī”ti āha. Nibbutoti	157	
PA_atk-s05_05a:157_8	upasanto. Ginīti aggi. Yena hi ekādasavidhena agginā sabbamidaṃ ādittaṃ. Yathāha	157	
PA_atk-s05_05a:157_9	– “ādittaṃ rāgagginā”ti vitthāro. So aggi bhagavato bodhimūleyeva ariyamaggasalilasekena	157	
PA_atk-s05_05a:157_10	nibbuto, tasmā “nibbuto ginī”ti āha.	1571	
PA_atk-s05_05a:158_0	Evaṃ vadanto ca dhaniyaṃ atuṭṭhabbena tussamānaṃ aññāpadeseneva paribhāsati, ovadati,	158	
PA_atk-s05_05a:158_1	anusāsati. Kathaṃ? “Akkodhano”ti hi vadamāno, dhaniya, tvaṃ “pakkodanohamasmī”ti	158	
PA_atk-s05_05a:158_2	tuṭṭho, odanapāko ca yāvajīvaṃ dhanaparikkhayena kattabbo, dhanaparikkhayo ca ārakkhādidukkhapadaṭṭhāno,	158	
PA_atk-s05_05a:158_3	evaṃ sante dukkheneva tuṭṭho hosi. Ahaṃ pana “akkodhanohamasmī”ti tussanto sandiṭṭhikasamparāyikadukkhābhāvena	158	
PA_atk-s05_05a:158_4	tuṭṭho homīti dīpeti. “Vigatakhilo”ti vadamāno tvaṃ “duddhakhīrohamasmī”ti tussanto	158	
PA_atk-s05_05a:158_5	akatakiccova “katakiccohamasmī”ti mantvā tuṭṭho, ahaṃ pana “vigatakhilohamasmī”ti	158	
PA_atk-s05_05a:158_6	tussanto katakiccova tuṭṭho homīti dīpeti. “Anutīre mahiyekarattivāso”ti vadamāno	158	
PA_atk-s05_05a:158_7	tvaṃ anutīre mahiyā samānavāsoti tussanto catumāsanibaddhavāsena tuṭṭho. Nibaddhavāso	158	
PA_atk-s05_05a:158_8	ca āvāsasaṅgena hoti, so ca dukkho, evaṃ sante dukkheneva tuṭṭho hosi. Ahaṃ pana	158	
PA_atk-s05_05a:158_9	ekarattivāsoti tussanto anibaddhavāsena tuṭṭho, anibaddhavāso ca āvāsasaṅgābhāvena	158	
PA_atk-s05_05a:158_10	hoti, āvāsasaṅgābhāvo ca sukhoti sukheneva tuṭṭho homīti dīpeti.	1581	
PA_atk-s05_05a:159_0	“Vivaṭā kuṭī”ti vadamāno tvaṃ channā kuṭīti tussanto channagehatāya tuṭṭho, gehe	159	
PA_atk-s05_05a:159_1	ca te channepi attabhāvakuṭikaṃ kilesavassaṃ ativassati, yena sañjanitehi catūhi	159	
PA_atk-s05_05a:159_2	mahoghehi vuyhamāno anayabyasanaṃ pāpuṇeyyāsi, evaṃ sante atuṭṭhabbeneva tuṭṭho hosi.	159	
PA_atk-s05_05a:159_3	Ahaṃ pana “vivaṭā kuṭī”ti tussanto attabhāvakuṭiyā kilesacchadanābhāvena tuṭṭho.	159	
PA_atk-s05_05a:159_4	Evañca me vivaṭāya kuṭiyā na taṃ kilesavassaṃ ativassati, yena sañjanitehi catūhi	159	
PA_atk-s05_05a:159_5	mahoghehi vuyhamāno anayabyasanaṃ pāpuṇeyyaṃ, evaṃ sante tuṭṭhabbeneva tuṭṭho homīti	159	
PA_atk-s05_05a:159_6	dīpeti. “Nibbuto ginī”ti vadamāno tvaṃ āhito ginīti tussanto akatūpaddavanivāraṇova	159	
PA_atk-s05_05a:159_7	katūpaddavanivāraṇosmīti mantvā tuṭṭho. Ahaṃ pana nibbuto ginīti tussanto ekādasaggipariḷāhābhāvato	159	
PA_atk-s05_05a:159_8	katūpaddavanivāraṇatāyeva tuṭṭhoti dīpeti. “Atha ce patthayasī pavassa devā”ti vadamāno	159	
PA_atk-s05_05a:159_9	evaṃ vigatadukkhānaṃ anuppattasukhānaṃ katasabbakiccānaṃ amhādisānaṃ etaṃ vacanaṃ	159	
PA_atk-s05_05a:159_10	sobhati, atha ce patthayasi, pavassa deva, na no tayi vassante vā avassante vā vuḍḍhi	1591	
PA_atk-s05_05a:159_11	vā hāni vā atthi, tvaṃ pana kasmā evaṃ vadasīti dīpeti. Tasmā yaṃ vuttaṃ “evaṃ vadanto	1591	
PA_atk-s05_05a:159_12	ca dhaniya atuṭṭhabbeneva tussamānaṃ aññāpadeseneva paribhāsati ovadati, anusāsatī”ti,	1591	
PA_atk-s05_05a:159_13	taṃ sammadeva vuttanti.	1591	
PA_atk-s05_05a:160_0	20. Evamimaṃ bhagavatā vuttaṃ gāthaṃ sutvāpi dhaniyo gopo “ko ayaṃ gāthaṃ bhāsatī”ti	160	
PA_atk-s05_05a:160_1	avatvā tena subhāsitena parituṭṭho punapi tathārūpaṃ sotukāmo aparampi gāthamāha	160	
PA_atk-s05_05a:160_2	“andhakamakasā”ti. Tattha andhakāti kāḷamakkhikānaṃ adhivacanaṃ, piṅgalamakkhikānantipi	160	
PA_atk-s05_05a:160_3	eke. Makasāti makasāyeva. Na vijjareti natthi. Kaccheti dve kacchā – nadīkaccho ca	160	
PA_atk-s05_05a:160_4	pabbatakaccho ca. Idha nadīkaccho. Ruḷhatiṇeti sañjātatiṇe. Carantīti bhattakiccaṃ	160	
PA_atk-s05_05a:160_5	karonti. Vuṭṭhimpīti vātavuṭṭhiādikā anekā vuṭṭhiyo, tā āḷavakasutte pakāsayissāma.	160	
PA_atk-s05_05a:160_6	Idha pana vassavuṭṭhiṃ sandhāya vuttaṃ. Saheyyunti khameyyuṃ. Sesaṃ pākaṭameva. Ettha	160	
PA_atk-s05_05a:160_7	dhaniyo ye andhakamakasā sannipatitvā rudhire pivantā muhutteneva gāvo anayabyasanaṃ	160	
PA_atk-s05_05a:160_8	pāpenti, tasmā vuṭṭhitamatteyeva te gopālakā paṃsunā ca sākhāhi ca mārenti, tesaṃ	160	
PA_atk-s05_05a:160_9	abhāvena gunnaṃ khemataṃ, kacche ruḷhatiṇacaraṇena addhānagamanaparissamābhāvaṃ vatvā	160	
PA_atk-s05_05a:160_10	khudākilamathābhāvañca dīpento “yathā aññesaṃ gāvo andhakamakasasamphassehi dissamānā	1601	
PA_atk-s05_05a:160_11	addhānagamanena kilantā khudāya milāyamānā ekavuṭṭhinipātampi na saheyyuṃ, na me	1601	
PA_atk-s05_05a:160_12	tathā gāvo, mayhaṃ pana gāvo vuttappakārābhāvā dvikkhattuṃ vā tikkhatuṃ vā vuṭṭhimpi saheyyu”nti dīpeti.	1601	
PA_atk-s05_05a:161_0	21. Tato bhagavā yasmā dhaniyo antaradīpe vasanto bhayaṃ disvā, kullaṃ bandhitvā,	161	
PA_atk-s05_05a:161_1	mahāmahiṃ taritvā, taṃ kacchaṃ āgamma “ahaṃ suṭṭhu āgato, nibbhayeva ṭhāne ṭhito”ti	161	
PA_atk-s05_05a:161_2	maññamāno evamāha, sabhaye eva ca so ṭhāne ṭhito, tasmā tassa āgamanaṭṭhānā attano	161	
PA_atk-s05_05a:161_3	āgamanaṭṭhānaṃ uttaritarañca paṇītatarañca vaṇṇento “baddhāsi bhisī”ti imaṃ gāthamabhāsi,	161	
PA_atk-s05_05a:161_4	atthasabhāgaṃ no byañjanasabhāgaṃ.	161	
PA_atk-s05_05a:162	Tattha bhisīti pattharitvā puthulaṃ katvā baddhakullo vuccati loke. Ariyassa pana dhammavinaye ariyamaggassetaṃ adhivacanaṃ. Ariyamaggo hi –	16	
PA_atk-s05_05a:163	“Maggo pajjo patho pantho, añjasaṃ vaṭumāyanaṃ;	16	
PA_atk-s05_05a:164	Nāvā uttarasetu ca, kullo ca bhisi saṅkamo”. ;	16	
PA_atk-s05_05a:165	“Addhānaṃ pabhavo ceva, tattha tattha pakāsito”.	16	
PA_atk-s05_05a:166_0	Imāyapi gāthāya bhagavā purimanayeneva taṃ ovadanto imaṃ atthaṃ āhāti veditabbo –	166	
PA_atk-s05_05a:166_1	dhaniya, tvaṃ kullaṃ bandhitvā, mahiṃ taritvā, imaṃ ṭhānamāgato, punapi ca te kullo	166	
PA_atk-s05_05a:166_2	bandhitabbo eva bhavissati, nadī ca taritabbā, na cetaṃ ṭhānaṃ khemaṃ. Mayā pana	166	
PA_atk-s05_05a:166_3	ekacitte maggaṅgāni samodhānetvā ñāṇabandhanena baddhā ahosi bhisi. Sā ca sattatiṃsabodhipakkhiyadhammaparipuṇṇatāya	166	
PA_atk-s05_05a:166_4	ekarasabhāvūpagatattā aññamaññaṃ anativattanena puna bandhitabbappayojanābhāvena	166	
PA_atk-s05_05a:166_5	devamanussesu kenaci mocetuṃ asakkuṇeyyatāya ca susaṅkhatā. Tāya camhi tiṇṇo, pubbe	166	
PA_atk-s05_05a:166_6	patthitaṃ tīrappadesaṃ gato. Gacchantopi ca na sotāpannādayo viya kañcideva padesaṃ	166	
PA_atk-s05_05a:166_7	gato. Atha kho pāragato sabbāsavakkhayaṃ sabbadhammapāraṃ paramaṃ khemaṃ nibbānaṃ	166	
PA_atk-s05_05a:166_8	gato, tiṇṇoti vā sabbaññutaṃ patto, pāragatoti arahattaṃ patto. Kiṃ vineyya pāragatoti	166	
PA_atk-s05_05a:166_9	ce? Vineyya oghaṃ, kāmoghādicatubbidhaṃ oghaṃ taritvā atikkamma taṃ pāraṃ gatoti.	166	
PA_atk-s05_05a:166_10	Idāni ca pana me puna taritabbābhāvato attho bhisiyā na vijjati, tasmā mameva yuttaṃ	1661	
PA_atk-s05_05a:166_11	vattuṃ “atha ce patthayasī pavassa devā”ti.	1661	
PA_atk-s05_05a:167_0	22. Tampi sutvā dhaniyo purimanayeneva “gopī mama assavā”ti imaṃ gāthaṃ abhāsi. Tattha	167	
PA_atk-s05_05a:167_1	gopīti bhariyaṃ niddisati. Assavāti vacanakarā kiṃkārapaṭisāvinī. Alolāti mātugāmo	167	
PA_atk-s05_05a:167_2	hi pañcahi lolatāhi lolo hoti – āhāralolatāya, alaṅkāralolatāya, parapurisalolatāya,	167	
PA_atk-s05_05a:167_3	dhanalolatāya, pādalolatāya. Tathā hi mātugāmo bhattapūvasurādibhede āhāre lolatāya	167	
PA_atk-s05_05a:167_4	antamaso pārivāsikabhattampi bhuñjati, hatthotāpakampi khādati, diguṇaṃ dhanamanuppadatvāpi	167	
PA_atk-s05_05a:167_5	suraṃ pivati. Alaṅkāralolatāya aññaṃ alaṅkāraṃ alabhamāno antamaso udakatelakenapi	167	
PA_atk-s05_05a:167_6	kese osaṇḍetvā mukhaṃ parimajjati. Parapurisalolatāya antamaso puttenapi tādise padese	167	
PA_atk-s05_05a:167_7	pakkosiyamāno paṭhamaṃ asaddhammavasena cinteti. Dhanalolatāya “haṃsarājaṃ gahetvāna	167	
PA_atk-s05_05a:167_8	suvaṇṇā parihāyatha”. Pādalolatāya ārāmādigamanasīlo hutvā sabbaṃ dhanaṃ vināseti.	167	
PA_atk-s05_05a:167_9	Tattha dhaniyo “ekāpi lolatā mayhaṃ gopiyā natthī”ti dassento alolāti āha.	167	
PA_atk-s05_05a:168_0	Dīgharattaṃ saṃvāsiyāti dīghakālaṃ saddhiṃ vasamānā komārabhāvato pabhuti ekato vaḍḍhitā.	168	
PA_atk-s05_05a:168_1	Tena parapurise na jānātīti dasseti. Manāpāti evaṃ parapurise ajānantī mameva manaṃ	168	
PA_atk-s05_05a:168_2	allīyatīti dasseti. Tassā na suṇāmi kiñci pāpanti “itthannāmena nāma saddhiṃ imāya	168	
PA_atk-s05_05a:168_3	hasitaṃ vā lapitaṃ vā”ti evaṃ tassā na suṇāmi, kañci aticāradosanti dasseti.	168	
PA_atk-s05_05a:169_0	23. Atha bhagavā etehi guṇehi gopiyā tuṭṭhaṃ dhaniyaṃ ovadanto purimanayeneva “cittaṃ	169	
PA_atk-s05_05a:169_1	mama assava”nti imaṃ gāthamabhāsi, atthasabhāgaṃ, byañjanasabhāgañca. Tattha uttānatthāneva	169	
PA_atk-s05_05a:169_2	padāni. Ayaṃ pana adhippāyo – dhaniya, tvaṃ “gopī mama assavā”ti tuṭṭho, sā pana	169	
PA_atk-s05_05a:169_3	te assavā bhaveyya vā na vā; dujjānaṃ paracittaṃ, visesato mātugāmassa. Mātugāmañhi	169	
PA_atk-s05_05a:169_4	kucchiyā pariharantāpi rakkhituṃ na sakkonti, evaṃ durakkhacittattā eva na sakkā	169	
PA_atk-s05_05a:169_5	tumhādisehi itthī alolāti vā saṃvāsiyāti vā manāpāti vā nippāpāti vā jānituṃ. Mayhaṃ	169	
PA_atk-s05_05a:169_6	pana cittaṃ assavaṃ ovādapaṭikaraṃ mama vase vattati, nāhaṃ tassa vase vattāmi. So	169	
PA_atk-s05_05a:169_7	cassa assavabhāvo yamakapāṭihāriye channaṃ vaṇṇānaṃ aggidhārāsu ca udakadhārāsu ca	169	
PA_atk-s05_05a:169_8	pavattamānāsu sabbajanassa pākaṭo ahosi. Agginimmāne hi tejokasiṇaṃ samāpajjitabbaṃ	169	
PA_atk-s05_05a:169_9	udakanimmāne āpokasiṇaṃ, nīlādinimmāne nīlādikasiṇāni. Buddhānampi hi dve cittāni	169	
PA_atk-s05_05a:169_10	ekato nappavattanti, ekameva pana assavabhāvena evaṃ vasavatti ahosi. Tañca kho pana	1691	
PA_atk-s05_05a:169_11	sabbakilesabandhanāpagamā vimuttaṃ, vimuttattā tadeva alolaṃ, na tava gopī. Dīpaṅkarabuddhakālato	1691	
PA_atk-s05_05a:169_12	ca pabhuti dānasīlādīhi dīgharattaṃ paribhāvitattā saṃvāsiyaṃ, na tava gopī. Tadetaṃ	1691	
PA_atk-s05_05a:169_13	anuttarena damathena damitattā sudantaṃ, sudantattā attano vasena chadvāravisevanaṃ	1691	
PA_atk-s05_05a:169_14	pahāya mameva adhippāyamanassa vasenānuvattanato manāpaṃ, na tava gopī.	1691	
PA_atk-s05_05a:170_0	Pāpaṃ pana me na vijjatīti iminā pana bhagavā tassa attano cittassa pāpābhāvaṃ dasseti,	170	
PA_atk-s05_05a:170_1	dhaniyo viya gopiyā. So cassa pāpābhāvo na kevalaṃ sammāsambuddhakāleyeva, ekūnatiṃsa	170	
PA_atk-s05_05a:170_2	vassāni sarāgādikāle agāramajjhe vasantassāpi veditabbo. Tadāpi hissa agāriyabhāvānurūpaṃ	170	
PA_atk-s05_05a:170_3	viññupaṭikuṭṭhaṃ kāyaduccaritaṃ vā vacīduccaritaṃ vā manoduccaritaṃ vā na uppannapubbaṃ.	170	
PA_atk-s05_05a:170_4	Tato paraṃ māropi chabbassāni anabhisambuddhaṃ, ekaṃ vassaṃ abhisambuddhanti satta	170	
PA_atk-s05_05a:170_5	vassāni tathāgataṃ anubandhi “appeva nāma vālagganitudanamattampissa pāpasamācāraṃ	170	
PA_atk-s05_05a:170_6	passeyya”nti. So adisvāva nibbinno imaṃ gāthaṃ abhāsi –	170	
PA_atk-s05_05a:171	“Satta vassāni bhagavantaṃ, anubandhiṃ padāpadaṃ;	17	
PA_atk-s05_05a:172	Otāraṃ nādhigacchissaṃ, sambuddhassa satīmato”ti. ;	17	
PA_atk-s05_05a:173_0	Buddhakālepi naṃ uttaramāṇavo satta māsāni anubandhi ābhisamācārikaṃ daṭṭhukāmo.	173	
PA_atk-s05_05a:173_1	So kiñci vajjaṃ adisvāva parisuddhasamācāro bhagavāti gato. Cattāri hi tathāgatassa	173	
PA_atk-s05_05a:173_2	arakkheyyāni. Yathāha –	173	
PA_atk-s05_05a:174_0	“Cattārimāni, bhikkhave, tathāgatassa arakkheyyāni. Katamāni cattāri? Parisuddhakāyasamācāro,	174	
PA_atk-s05_05a:174_1	bhikkhave, tathāgato, natthi tathāgatassa kāyaduccaritaṃ, yaṃ tathāgato rakkheyya	174	
PA_atk-s05_05a:174_2	‘mā me idaṃ paro aññāsī’ti, parisuddhavacīsamācāro…pe… parisuddhamanosamācāro…pe…	174	
PA_atk-s05_05a:174_3	parisuddhājīvo, bhikkhave, tathāgato, natthi tathāgatassa micchājīvo, yaṃ tathāgato	174	
PA_atk-s05_05a:174_4	rakkheyya ‘mā me idaṃ paro aññāsī”’ti.	174	
PA_atk-s05_05a:175_0	Evaṃ yasmā tathāgatassa cittassa na kevalaṃ sammāsambuddhakāle, pubbepi pāpaṃ natthi	175	
PA_atk-s05_05a:175_1	eva, tasmā āha – “pāpaṃ pana me na vijjatī”ti. Tassādhippāyo – mameva cittassa pāpaṃ	175	
PA_atk-s05_05a:175_2	na sakkā suṇituṃ, na tava gopiyā. Tasmā yadi etehi guṇehi tuṭṭhena “atha ce patthayasī	175	
PA_atk-s05_05a:175_3	pavassa devā”ti vattabbaṃ, mayāvetaṃ vattabbanti.	175	
PA_atk-s05_05a:176_0	24. Tampi sutvā dhaniyo tatuttaripi subhāsitarasāyanaṃ pivitukāmo attano bhujissabhāvaṃ	176	
PA_atk-s05_05a:176_1	dassento āha “attavetanabhatohamasmī”ti. Tattha attavetanabhatoti attaniyeneva ghāsacchādanena	176	
PA_atk-s05_05a:176_2	bhato, attanoyeva kammaṃ katvā jīvāmi, na parassa vetanaṃ gahetvā parassa kammaṃ	176	
PA_atk-s05_05a:176_3	karomīti dasseti. Puttāti dhītaro ca puttā ca, te sabbe puttātveva ekajjhaṃ vuccanti.	176	
PA_atk-s05_05a:176_4	Samāniyāti sannihitā avippavuṭṭhā. Arogāti nirābādhā, sabbeva ūrubāhubalāti dasseti.	176	
PA_atk-s05_05a:176_5	Tesaṃ na suṇāmi kiñci pāpanti tesaṃ corāti vā paradārikāti vā dussīlāti vā kiñci pāpaṃ na suṇāmīti.	176	
PA_atk-s05_05a:177_0	25. Evaṃ vutte bhagavā purimanayeneva dhaniyaṃ ovadanto imaṃ gāthaṃ abhāsi – “nāhaṃ	177	
PA_atk-s05_05a:177_1	bhatako”ti. Atrāpi uttānatthāneva padāni. Ayaṃ pana adhippāyo – tvaṃ “bhujissohamasmī”ti	177	
PA_atk-s05_05a:177_2	mantvā tuṭṭho, paramatthato ca attano kammaṃ karitvā jīvantopi dāso evāsi taṇhādāsattā,	177	
PA_atk-s05_05a:177_3	bhatakavādā ca na parimuccasi. Vuttañhetaṃ “ūno loko atitto taṇhādāso”ti. Paramatthato	177	
PA_atk-s05_05a:177_4	pana nāhaṃ bhatakosmi kassaci. Ahañhi kassaci parassa vā attano vā bhatako na homi.	177	
PA_atk-s05_05a:177_5	Kiṃ kāraṇā? Yasmā nibbiṭṭhena carāmi sabbaloke. Ahañhi dīpaṅkarapādamūlato yāva bodhi,	177	
PA_atk-s05_05a:177_6	tāva sabbaññutaññāṇassa bhatako ahosiṃ. Sabbaññutaṃ patto pana nibbiṭṭho nibbiso	177	
PA_atk-s05_05a:177_7	rājabhato viya. Teneva nibbiṭṭhena sabbaññubhāvena lokuttarasamādhisukhena ca jīvāmi.	177	
PA_atk-s05_05a:177_8	Tassa me idāni uttarikaraṇīyassa kataparicayassa vā abhāvato appahīnapaṭisandhikānaṃ	177	
PA_atk-s05_05a:177_9	tādisānaṃ viya pattabbo koci attho bhatiyā na vijjati. “Bhaṭiyā”tipi pāṭho. Tasmā	177	
PA_atk-s05_05a:177_10	yadi bhujissatāya tuṭṭhena “atha ce patthayasī pavassa devā”ti vattabbaṃ, mayāvetaṃ vattabbanti.	1771	
PA_atk-s05_05a:178_0	26. Tampi sutvā dhaniyo atittova subhāsitāmatena attano pañcappakāragomaṇḍalaparipuṇṇabhāvaṃ	178	
PA_atk-s05_05a:178_1	dassento āha “atthi vasā”ti. Tattha vasāti adamitavuḍḍhavacchakā. Dhenupāti dhenuṃ	178	
PA_atk-s05_05a:178_2	pivantā taruṇavacchakā, khīradāyikā vā gāvo. Godharaṇiyoti gabbhiniyo. Paveṇiyoti	178	
PA_atk-s05_05a:178_3	vayappattā balībaddehi saddhiṃ methunapatthanakagāvo. Usabhopi gavampatīti yo gopālakehi	178	
PA_atk-s05_05a:178_4	pāto eva nhāpetvā, bhojetvā, pañcaṅgulaṃ datvā, mālaṃ bandhitvā – “ehi, tāta, gāvo	178	
PA_atk-s05_05a:178_5	gocaraṃ pāpetvā rakkhitvā ānehī”ti pesīyati, evaṃ pesito ca tā gāvo agocaraṃ pariharitvā,	178	
PA_atk-s05_05a:178_6	gocare cāretvā, sīhabyagghādibhayā parittāyitvā āneti, tathārūpo usabhopi gavampati	178	
PA_atk-s05_05a:178_7	idha mayhaṃ gomaṇḍale atthīti dassesi.	178	
PA_atk-s05_05a:179_0	27. Evaṃ vutte bhagavā tatheva dhaniyaṃ ovadanto imaṃ paccanīkagāthaṃ āha “natthi	179	
PA_atk-s05_05a:179_1	vasā”ti. Ettha cesa adhippāyo – idha amhākaṃ sāsane adamitaṭṭhena vuḍḍhaṭṭhena ca	179	
PA_atk-s05_05a:179_2	vasāsaṅkhātā pariyuṭṭhānā vā, taruṇavacchake sandhāya vasānaṃ mūlaṭṭhena khīradāyiniyo	179	
PA_atk-s05_05a:179_3	sandhāya paggharaṇaṭṭhena dhenupāsaṅkhātā anusayā vā, paṭisandhigabbhadhāraṇaṭṭhena	179	
PA_atk-s05_05a:179_4	godharaṇisaṅkhātā puññāpuññāneñjābhisaṅkhāracetanā vā, saṃyogapatthanaṭṭhena paveṇisaṅkhātā	179	
PA_atk-s05_05a:179_5	patthanā taṇhā vā, ādhipaccaṭṭhena pubbaṅgamaṭṭhena seṭṭhaṭṭhena ca gavampatiusabhasaṅkhātaṃ	179	
PA_atk-s05_05a:179_6	abhisaṅkhāraviññāṇaṃ vā natthi, svāhaṃ imāya sabbayogakkhemabhūtāya natthitāya tuṭṭho.	179	
PA_atk-s05_05a:179_7	Tvaṃ pana sokādivatthubhūtāya atthitāya tuṭṭho. Tasmā sabbayogakkhematāya tuṭṭhassa	179	
PA_atk-s05_05a:179_8	mamevetaṃ yuttaṃ vattuṃ “atha ce patthayasī pavassa devā”ti.	179	
PA_atk-s05_05a:180_0	28. Tampi sutvā dhaniyo tatuttaripi subhāsitaṃ amatarasaṃ adhigantukāmo attano gogaṇassa	180	
PA_atk-s05_05a:180_1	khilabandhanasampattiṃ dassento āha “khilā nikhātā”ti. Tattha khilāti gunnaṃ bandhanatthambhā.	180	
PA_atk-s05_05a:180_2	Nikhātāti ākoṭetvā bhūmiyaṃ pavesitā khuddakā mahantā khaṇitvā ṭhapitā. Asampavedhīti	180	
PA_atk-s05_05a:180_3	akampakā. Dāmāti vacchakānaṃ bandhanatthāya katā ganthitapāsayuttā rajjubandhanavisesā.	180	
PA_atk-s05_05a:180_4	Muñjamayāti muñjatiṇamayā. Navāti acirakatā. Susaṇṭhānāti suṭṭhu saṇṭhānā, suvaṭṭitasaṇṭhānā	180	
PA_atk-s05_05a:180_5	vā. Na hi sakkhintīti neva sakkhissanti. Dhenupāpi chettunti taruṇavacchakāpi chindituṃ.	180	
PA_atk-s05_05a:181_0	29. Evaṃ vutte bhagavā dhaniyassa indriya-paripākakālaṃ ñatvā purimanayeneva taṃ	181	
PA_atk-s05_05a:181_1	ovadanto imaṃ catusaccadīpikaṃ gāthaṃ abhāsi “usabhoriva chetvā”ti. Tattha usabhoti	181	
PA_atk-s05_05a:181_2	gopitā gopariṇāyako goyūthapati balībaddo. Keci pana bhaṇanti “gavasatajeṭṭho usabho,	181	
PA_atk-s05_05a:181_3	sahassajeṭṭho vasabho, satasahassajeṭṭho nisabho”ti. Apare “ekagāmakhette jeṭṭho	181	
PA_atk-s05_05a:181_4	usabho, dvīsu jeṭṭho vasabho, sabbattha appaṭihato nisabho”ti. Sabbepete papañcā,	181	
PA_atk-s05_05a:181_5	apica kho pana usabhoti vā vasabhoti vā nisabhoti vā sabbepete appaṭisamaṭṭhena veditabbā.	181	
PA_atk-s05_05a:181_6	Yathāha – “nisabho vata bho samaṇo gotamo”ti. Ra-kāro padasandhikaro. Bandhanānīti	181	
PA_atk-s05_05a:181_7	rajjubandhanāni kilesabandhanāni ca. Nāgoti hatthī. Pūtilatanti gaḷocīlataṃ. Yathā	181	
PA_atk-s05_05a:181_8	hi suvaṇṇavaṇṇopi kāyo pūtikāyo, vassasatikopi sunakho kukkuro, tadahujātopi siṅgālo	181	
PA_atk-s05_05a:181_9	“jarasiṅgālo”ti vuccati, evaṃ abhinavāpi gaḷocīlatā asārakattena “pūtilatā”ti vuccati.	181	
PA_atk-s05_05a:181_10	Dālayitvāti chinditvā. Gabbhañca seyyañca gabbhaseyyaṃ. Tattha gabbhaggahaṇena jalābujayoni,	1811	
PA_atk-s05_05a:181_11	seyyaggahaṇena avasesā. Gabbhaseyyamukhena vā sabbāpi tā vuttāti veditabbā. Sesamettha	1811	
PA_atk-s05_05a:181_12	padatthato uttānameva.	1811	
PA_atk-s05_05a:182_0	Ayaṃ panettha adhippāyo – dhaniya, tvaṃ bandhanena tuṭṭho, ahaṃ pana bandhanena aṭṭīyanto	182	
PA_atk-s05_05a:182_1	thāmavīriyūpeto mahāusabhoriva bandhanāni pañcuddhambhāgiyasaṃyojanāni catutthaariyamaggathāmavīriyena	182	
PA_atk-s05_05a:182_2	chetvā, nāgo pūtilataṃva pañcorambhāgiyasaṃyojanabandhanāni heṭṭhāmaggattayathāmavīriyena	182	
PA_atk-s05_05a:182_3	dālayitvā, atha vā usabhoriva bandhanāni anusaye nāgo pūtilataṃva pariyuṭṭhānāni	182	
PA_atk-s05_05a:182_4	chetvā dālayitvāva ṭhito. Tasmā na puna gabbhaseyyaṃ upessaṃ. Sohaṃ jātidukkhavatthukehi	182	
PA_atk-s05_05a:182_5	sabbadukkhehi parimutto sobhāmi – “atha ce patthayasī pavassa devā”ti vadamāno. Tasmā	182	
PA_atk-s05_05a:182_6	sace tvampi ahaṃ viya vattumicchasi, chinda tāni bandhanānīti. Ettha ca bandhanāni	182	
PA_atk-s05_05a:182_7	samudayasaccaṃ, gabbhaseyyā dukkhasaccaṃ, “na upessa”nti ettha anupagamo anupādisesavasena,	182	
PA_atk-s05_05a:182_8	“chetvā dālayitvā”ti ettha chedo padālanañca saupādisesavasena nirodhasaccaṃ, yena	182	
PA_atk-s05_05a:182_9	chindati padāleti ca, taṃ maggasaccanti.	182	
PA_atk-s05_05a:183_0	Evametaṃ catusaccadīpikaṃ gāthaṃ sutvā gāthāpariyosāne dhaniyo ca pajāpati cassa	183	
PA_atk-s05_05a:183_1	dve ca dhītaroti cattāro janā sotāpattiphale patiṭṭhahiṃsu. Atha dhaniyo aveccappasādayogena	183	
PA_atk-s05_05a:183_2	tathāgate mūlajātāya patiṭṭhitāya saddhāya paññācakkhunā bhagavato dhammakāyaṃ disvā	183	
PA_atk-s05_05a:183_3	dhammatāya coditahadayo cintesi – “bandhanāni chindiṃ, gabbhaseyyo ca me natthī”ti	183	
PA_atk-s05_05a:183_4	avīciṃ pariyantaṃ katvā yāva bhavaggā ko añño evaṃ sīhanādaṃ nadissati aññatra bhagavatā,	183	
PA_atk-s05_05a:183_5	āgato nu kho me satthāti. Tato bhagavā chabbaṇṇarasmijālavicitraṃ suvaṇṇarasasekapiñjaraṃ	183	
PA_atk-s05_05a:183_6	viya sarīrābhaṃ dhaniyassa nivesane muñci “passa dāni yathāsukha”nti.	183	
PA_atk-s05_05a:184_0	30. Atha dhaniyo anto paviṭṭhacandimasūriyaṃ viya samantā pajjalitapadīpasahassasamujjalitamiva	184	
PA_atk-s05_05a:184_1	ca nivesanaṃ disvā “āgato bhagavā”ti cittaṃ uppādesi. Tasmiṃyeva ca samaye meghopi	184	
PA_atk-s05_05a:184_2	pāvassi. Tenāhu saṅgītikārā “ninnañca thalañca pūrayanto”ti. Tattha ninnanti pallalaṃ.	184	
PA_atk-s05_05a:184_3	Thalanti ukkūlaṃ. Evametaṃ ukkūlavikūlaṃ sabbampi samaṃ katvā pūrayanto mahāmegho	184	
PA_atk-s05_05a:184_4	pāvassi, vassituṃ ārabhīti vuttaṃ hoti. Tāvadevāti yaṃ khaṇaṃ bhagavā sarīrābhaṃ	184	
PA_atk-s05_05a:184_5	muñci, dhaniyo ca “satthā me āgato”ti saddhāmayaṃ cittābhaṃ muñci, taṃ khaṇaṃ pāvassīti.	184	
PA_atk-s05_05a:184_6	Keci pana “sūriyuggamanampi tasmiṃyeva khaṇe”ti vaṇṇayanti.	184	
PA_atk-s05_05a:185_0	31-32. Evaṃ tasmiṃ dhaniyassa saddhuppādatathāgatobhāsapharaṇasūriyuggamanakkhaṇe	185	
PA_atk-s05_05a:185_1	vassato devassa saddaṃ sutvā dhaniyo pītisomanassajāto imamatthaṃ abhāsatha “lābhā	185	
PA_atk-s05_05a:185_2	vata no anappakā”ti dve gāthā vattabbā.	185	
PA_atk-s05_05a:186_0	Tattha yasmā dhaniyo saputtadāro bhagavato ariyamaggapaṭivedhena dhammakāyaṃ disvā,	186	
PA_atk-s05_05a:186_1	lokuttaracakkhunā rūpakāyaṃ disvā, lokiyacakkhunā saddhāpaṭilābhaṃ labhi. Tasmā āha	186	
PA_atk-s05_05a:186_2	– “lābhā vata no anappakā, ye mayaṃ bhagavantaṃ addasāmā”ti. Tattha vata iti vimhayatthe	186	
PA_atk-s05_05a:186_3	nipāto. No iti amhākaṃ. Anappakāti vipulā. Sesaṃ uttānameva. Saraṇaṃ taṃ upemāti	186	
PA_atk-s05_05a:186_4	ettha pana kiñcāpi maggapaṭivedhenevassa siddhaṃ saraṇagamanaṃ, tattha pana nicchayagamanameva	186	
PA_atk-s05_05a:186_5	gato, idāni vācāya attasanniyyātanaṃ karoti. Maggavasena vā sanniyyātanasaraṇataṃ	186	
PA_atk-s05_05a:186_6	acalasaraṇataṃ patto, taṃ paresaṃ vācāya pākaṭaṃ karonto paṇipātasaraṇagamanaṃ gacchati.	186	
PA_atk-s05_05a:186_7	Cakkhumāti bhagavā pakatidibbapaññāsamantabuddhacakkhūhi pañcahi cakkhūhi cakkhumā.	186	
PA_atk-s05_05a:186_8	Taṃ ālapanto āha – “saraṇaṃ taṃ upema cakkhumā”ti. “Satthā no hohi tuvaṃ mahāmunī”ti	186	
PA_atk-s05_05a:186_9	idaṃ pana vacanaṃ sissabhāvūpagamanenāpi saraṇagamanaṃ pūretuṃ bhaṇati, gopī ca ahañca	186	
PA_atk-s05_05a:186_10	assavā, brahmacariyaṃ sugate carāmaseti idaṃ samādānavasena.	1861	
PA_atk-s05_05a:187_0	Tattha brahmacariyanti methunaviratimaggasamaṇadhammasāsanasadārasantosānametaṃ adhivacanaṃ.	187	
PA_atk-s05_05a:187_1	“Brahmacārī”ti evamādīsu hi methunavirati brahmacariyanti vuccati. “Idaṃ kho pana	187	
PA_atk-s05_05a:187_2	me pañcasikha, brahmacariyaṃ ekantanibbidāyā”ti evamādīsu maggo. “Abhijānāmi kho	187	
PA_atk-s05_05a:187_3	panāhaṃ, sāriputta, caturaṅgasamannāgataṃ brahmacariyaṃ caritā”ti evamādīsu samaṇadhammo.	187	
PA_atk-s05_05a:187_4	“Tayidaṃ brahmacariyaṃ iddhañceva phītañcā”ti evamādīsu sāsanaṃ.	187	
PA_atk-s05_05a:188	“Mayañca bhariyā nātikkamāma, amhe ca bhariyā nātikkamanti;	18	
PA_atk-s05_05a:189	Aññatra tāhi brahmacariyaṃ carāma, tasmā hi amhaṃ daharā na mīyare”ti. –	18	
PA_atk-s05_05a:190_0	Evamādīsu sadārasantoso. Idha pana samaṇadhammabrahmacariyapubbaṅgamaṃ uparimaggabrahmacariyamadhippetaṃ.	190	
PA_atk-s05_05a:190_1	Sugateti sugatassa santike. Bhagavā hi antadvayamanupaggamma suṭṭhu gatattā, sobhaṇena	190	
PA_atk-s05_05a:190_2	ca ariyamaggagamanena samannāgatattā, sundarañca nibbānasaṅkhātaṃ ṭhānaṃ gatattā	190	
PA_atk-s05_05a:190_3	sugatoti vuccati. Samīpatthe cettha bhummavacanaṃ, tasmā sugatassa santiketi attho.	190	
PA_atk-s05_05a:190_4	Carāmaseti carāma. Yañhi taṃ sakkate carāmasīti vuccati, taṃ idha carāmaseti. Aṭṭhakathācariyā	190	
PA_atk-s05_05a:190_5	pana “seti nipāto”ti bhaṇanti. Teneva cettha āyācanatthaṃ sandhāya “carema se”tipi	190	
PA_atk-s05_05a:190_6	pāṭhaṃ vikappenti. Yaṃ ruccati, taṃ gahetabbaṃ.	190	
PA_atk-s05_05a:191_0	Evaṃ dhaniyo brahmacariyacaraṇāpadesena bhagavantaṃ pabbajjaṃ yācitvā pabbajjapayojanaṃ	191	
PA_atk-s05_05a:191_1	dīpento āha “jātīmaraṇassa pāragū, dukkhassantakarā bhavāmase”ti. Jātimaraṇassa pāraṃ	191	
PA_atk-s05_05a:191_2	nāma nibbānaṃ, taṃ arahattamaggena gacchāma. Dukkhassāti vaṭṭadukkhassa. Antakarāti	191	
PA_atk-s05_05a:191_3	abhāvakarā. Bhavāmaseti bhavāma, atha vā aho vata mayaṃ bhaveyyāmāti. “Carāmase”ti	191	
PA_atk-s05_05a:191_4	ettha vuttanayeneva taṃ veditabbaṃ. Evaṃ vatvāpi ca puna ubhopi kira bhagavantaṃ	191	
PA_atk-s05_05a:191_5	vanditvā “pabbājetha no bhagavā”ti evaṃ pabbajjaṃ yāciṃsūti.	191	
PA_atk-s05_05a:192_0	33. Atha māro pāpimā evaṃ te ubhopi vanditvā pabbajjaṃ yācante disvā – “ime mama	192	
PA_atk-s05_05a:192_1	visayaṃ atikkamitukāmā, handa nesaṃ antarāyaṃ karomī”ti āgantvā gharāvāse guṇaṃ dassento	192	
PA_atk-s05_05a:192_2	imaṃ gāthamāha “nandati puttehi puttimā”ti. Tattha nandatīti tussati modati. Puttehīti	192	
PA_atk-s05_05a:192_3	puttehipi dhītarehipi, sahayogatthe, karaṇatthe vā karaṇavacanaṃ, puttehi saha nandati,	192	
PA_atk-s05_05a:192_4	puttehi karaṇabhūtehi nandatīti vuttaṃ hoti. Puttimāti puttavā puggalo. Itīti evamāha.	192	
PA_atk-s05_05a:192_5	Māroti vasavattibhūmiyaṃ aññataro dāmarikadevaputto. So hi saṭṭhānātikkamitukāmaṃ	192	
PA_atk-s05_05a:192_6	janaṃ yaṃ sakkoti, taṃ māreti. Yaṃ na sakkoti, tassapi maraṇaṃ icchati. Tena “māro”ti	192	
PA_atk-s05_05a:192_7	vuccati. Pāpimāti lāmakapuggalo, pāpasamācāro vā. Saṅgītikārānametaṃ vacanaṃ, sabbagāthāsu	192	
PA_atk-s05_05a:192_8	ca īdisāni. Yathā ca puttehi puttimā, gopiyo gohi tatheva nandati. Yassa gāvo atthi,	192	
PA_atk-s05_05a:192_9	sopi gopiyo, gohi saha, gohi vā karaṇabhūtehi tatheva nandatīti attho.	192	
PA_atk-s05_05a:193_0	Evaṃ vatvā idāni tassatthassa sādhakakāraṇaṃ niddisati, “upadhī hi narassa nandanā”ti.	193	
PA_atk-s05_05a:193_1	Tattha upadhīti cattāro upadhayo – kāmūpadhi, khandhūpadhi, kilesūpadhi, abhisaṅkhārūpadhīti.	193	
PA_atk-s05_05a:193_2	Kāmā hi “yaṃ pañcakāmaguṇe paṭicca uppajjati sukhaṃ somanassaṃ, ayaṃ kāmānaṃ assādo”ti	193	
PA_atk-s05_05a:193_3	evaṃ vuttassa sukhassa adhiṭṭhānabhāvato upadhīyati ettha sukhanti iminā vacanatthena	193	
PA_atk-s05_05a:193_4	upadhīti vuccanti. Khandhāpi khandhamūlakadukkhassa adhiṭṭhānabhāvato, kilesāpi apāyadukkhassa	193	
PA_atk-s05_05a:193_5	adhiṭṭhānabhāvato, abhisaṅkhārāpi bhavadukkhassa adhiṭṭhānabhāvatoti. Idha pana kāmūpadhi	193	
PA_atk-s05_05a:193_6	adhippeto. So sattasaṅkhāravasena duvidho. Tattha sattapaṭibaddho padhāno, taṃ dassento	193	
PA_atk-s05_05a:193_7	“puttehi gohī”ti vatvā kāraṇamāha – “upadhī hi narassa nandanā”ti. Tassattho – yasmā	193	
PA_atk-s05_05a:193_8	ime kāmūpadhī narassa nandanā, nandayanti naraṃ pītisomanassaṃ upasaṃharantā, tasmā	193	
PA_atk-s05_05a:193_9	veditabbametaṃ “nandati puttehi puttimā, gopiyo gohi tatheva nandati, tvañca puttimā	193	
PA_atk-s05_05a:193_10	gopiyo ca, tasmā etehi, nanda, mā pabbajjaṃ pāṭikaṅkhi. Pabbajitassa hi ete upadhayo	1931	
PA_atk-s05_05a:193_11	na santi, evaṃ sante tvaṃ dukkhassantaṃ patthentopi dukkhitova bhavissasī”ti.	1931	
PA_atk-s05_05a:194_0	Idāni tassapi atthassa sādhakakāraṇaṃ niddisati “na hi so nandati, yo nirūpadhī”ti.	194	
PA_atk-s05_05a:194_1	Tassattho – yasmā yassete upadhayo natthi, so piyehi ñātīhi vippayutto nibbhogūpakaraṇo	194	
PA_atk-s05_05a:194_2	na nandati, tasmā tvaṃ ime upadhayo vajjetvā pabbajito dukkhitova bhavissasīti.	194	
PA_atk-s05_05a:195_0	34. Atha bhagavā “māro ayaṃ pāpimā imesaṃ antarāyāya āgato”ti viditvā phalena phalaṃ	195	
PA_atk-s05_05a:195_1	pātento viya tāyeva mārenābhatāya upamāya māravādaṃ bhindanto tameva gāthaṃ parivattetvā	195	
PA_atk-s05_05a:195_2	“upadhi sokavatthū”ti dassento āha “socati puttehi puttimā”ti. Tattha sabbaṃ padatthato	195	
PA_atk-s05_05a:195_3	uttānameva. Ayaṃ pana adhippāyo – mā, pāpima, evaṃ avaca “nandati puttehi puttimā”ti.	195	
PA_atk-s05_05a:195_4	Sabbeheva hi piyehi, manāpehi nānābhāvo vinābhāvo, anatikkamanīyo ayaṃ vidhi, tesañca	195	
PA_atk-s05_05a:195_5	piyamanāpānaṃ puttadārānaṃ gavāssavaḷavahiraññasuvaṇṇādīnaṃ vinābhāvena adhimattasokasallasamappitahadayā	195	
PA_atk-s05_05a:195_6	sattā ummattakāpi honti khittacittā, maraṇampi nigacchanti maraṇamattampi dukkhaṃ.	195	
PA_atk-s05_05a:195_7	Tasmā evaṃ gaṇha – socati puttehi puttimā. Yathā ca puttehi puttimā, gopiyo gohi	195	
PA_atk-s05_05a:195_8	tatheva socatīti. Kiṃ kāraṇā? Upadhī hi narassa socanā. Yasmā ca upadhī hi narassa	195	
PA_atk-s05_05a:195_9	socanā, tasmā eva “na hi so socati, yo nirūpadhi”. Yo upadhīsu saṅgappahānena nirupadhi	195	
PA_atk-s05_05a:195_10	hoti, so santuṭṭho hoti kāyaparihārikena cīvarena, kucchiparihārikena piṇḍapātena,	1951	
PA_atk-s05_05a:195_11	yena yeneva pakkamati, samādāyeva pakkamati. Seyyathāpi nāma pakkhī sakuṇo …pe… nāparaṃ	1951	
PA_atk-s05_05a:195_12	itthattāyāti pajānāti. Evaṃ sabbasokasamugghātā “na hi so socati, yo nirupadhī”ti.	1951	
PA_atk-s05_05a:195_13	Iti bhagavā arahattanikūṭena desanaṃ vosāpesi. Atha vā yo nirupadhi, yo nikkileso,	1951	
PA_atk-s05_05a:195_14	so na socati. Yāvadeva hi kilesā santi, tāvadeva sabbe upadhayo sokapphalāva honti.	1951	
PA_atk-s05_05a:195_15	Kilesappahānā pana natthi sokoti. Evampi arahattanikūṭeneva desanaṃ vosāpesi. Desanāpariyosāne	1951	
PA_atk-s05_05a:195_16	dhaniyo ca gopī ca ubhopi pabbajiṃsu. Bhagavā ākāseneva jetavanaṃ agamāsi. Te pabbajitvā	1951	
PA_atk-s05_05a:195_17	arahattaṃ sacchikariṃsu. Vasanaṭṭhāne ca nesaṃ gopālakā vihāraṃ kāresuṃ. So ajjāpi	1951	
PA_atk-s05_05a:195_18	gopālakavihārotveva paññāyatīti.	1951	
PA_atk-s05_05a:196	Paramatthajotikāya khuddaka-aṭṭhakathāya	19	
PA_atk-s05_05a:197	Suttanipāta-aṭṭhakathāya dhaniyasuttavaṇṇanā niṭṭhitā.	19	
PA_atk-s05_05a:198	3. Khaggavisāṇasuttavaṇṇanā	19	
PA_atk-s05_05a:199_0	Sabbesu bhūtesūti khaggavisāṇasuttaṃ. Kā uppatti? Sabbasuttānaṃ catubbidhā uppatti	199	
PA_atk-s05_05a:199_1	– attajjhāsayato, parajjhāsayato, aṭṭhuppattito, pucchāvasito cāti. Dvayatānupassanādīnañhi	199	
PA_atk-s05_05a:199_2	attajjhāsayato uppatti, mettasuttādīnaṃ parajjhāsayato, uragasuttādīnaṃ aṭṭhuppattito,	199	
PA_atk-s05_05a:199_3	dhammikasuttādīnaṃ pucchāvasito. Tattha khaggavisāṇasuttassa avisesena pucchāvasito	199	
PA_atk-s05_05a:199_4	uppatti. Visesena pana yasmā ettha kāci gāthā tena tena paccekasambuddhena puṭṭhena	199	
PA_atk-s05_05a:199_5	vuttā, kāci apuṭṭhena attanā adhigatamagganayānurūpaṃ udānaṃyeva udānentena, tasmā	199	
PA_atk-s05_05a:199_6	kāyaci gāthāya pucchāvasito, kāyaci attajjhāsayato uppatti.	199	
PA_atk-s05_05a:200_0	Tattha yā ayaṃ avisesena pucchāvasito uppatti, sā ādito pabhuti evaṃ veditabbā –	200	
PA_atk-s05_05a:200_1	ekaṃ samayaṃ bhagavā sāvatthiyaṃ viharati. Atha kho āyasmato ānandassa rahogatassa	200	
PA_atk-s05_05a:200_2	paṭisallīnassa evaṃ cetaso parivitakko udapādi – “buddhānaṃ patthanā ca abhinīhāro	200	
PA_atk-s05_05a:200_3	ca dissati; tathā sāvakānaṃ, paccekabuddhānaṃ na dissati; yaṃnūnāhaṃ bhagavantaṃ	200	
PA_atk-s05_05a:200_4	upasaṅkamitvā puccheyya”nti. So paṭisallānā vuṭṭhito bhagavantaṃ upasaṅkamitvā yathākkamena	200	
PA_atk-s05_05a:200_5	etamatthaṃ pucchi. Athassa bhagavā pubbayogāvacarasuttaṃ abhāsi –	200	
PA_atk-s05_05a:201_0	“Pañcime, ānanda, ānisaṃsā pubbayogāvacare diṭṭheva dhamme paṭikacceva aññaṃ ārādheti.	201	
PA_atk-s05_05a:201_1	No ce diṭṭheva dhamme paṭikacceva aññaṃ ārādheti, atha maraṇakāle aññaṃ ārādheti.	201	
PA_atk-s05_05a:201_2	No ce maraṇakāle aññaṃ ārādheti, atha devaputto samāno aññaṃ ārādheti, atha buddhānaṃ	201	
PA_atk-s05_05a:201_3	sammukhībhāve khippābhiñño hoti, atha pacchime kāle paccekasambuddho hotī”ti –	201	
PA_atk-s05_05a:202	Evaṃ vatvā puna āha –	20	
PA_atk-s05_05a:203	“Paccekabuddhā nāma, ānanda, abhinīhārasampannā pubbayogāvacarā honti. Tasmā buddhapaccekabuddhasāvakānaṃ sabbesaṃ patthanā ca abhinīhāro ca icchitabbo”ti.	20	
PA_atk-s05_05a:204_0	So āha – “buddhānaṃ, bhante, patthanā kīva ciraṃ vaṭṭatī”ti? Buddhānaṃ, ānanda, heṭṭhimaparicchedena	204	
PA_atk-s05_05a:204_1	cattāri asaṅkhyeyyāni kappasatasahassañca, majjhimaparicchedena aṭṭha asaṅkhyeyyāni	204	
PA_atk-s05_05a:204_2	kappasatasahassañca, uparimaparicchedena soḷasa asaṅkhyeyyāni kappasatasahassañca.	204	
PA_atk-s05_05a:204_3	Ete ca bhedā paññādhikasaddhādhikavīriyādhikavasena ñātabbā. Paññādhikānañhi saddhā	204	
PA_atk-s05_05a:204_4	mandā hoti, paññā tikkhā. Saddhādhikānaṃ paññā majjhimā hoti, saddhā balavā. Vīriyādhikānaṃ	204	
PA_atk-s05_05a:204_5	saddhāpaññā mandā, vīriyaṃ balavanti. Appatvā pana cattāri asaṅkhyeyyāni kappasatasahassañca	204	
PA_atk-s05_05a:204_6	divase divase vessantaradānasadisaṃ dānaṃ dentopi tadanurūpasīlādisabbapāramidhamme	204	
PA_atk-s05_05a:204_7	ācinantopi antarā buddho bhavissatīti netaṃ ṭhānaṃ vijjati. Kasmā? Ñāṇaṃ gabbhaṃ	204	
PA_atk-s05_05a:204_8	na gaṇhāti, vepullaṃ nāpajjati, paripākaṃ na gacchatīti. Yathā nāma timāsacatumāsapañcamāsaccayena	204	
PA_atk-s05_05a:204_9	nipphajjanakaṃ sassaṃ taṃ taṃ kālaṃ appatvā divase divase sahassakkhattuṃ keḷāyantopi	204	
PA_atk-s05_05a:204_10	udakena siñcantopi antarā pakkhena vā māsena vā nipphādessatīti netaṃ ṭhānaṃ vijjati.	2041	
PA_atk-s05_05a:204_11	Kasmā? Sassaṃ gabbhaṃ na gaṇhāti, vepullaṃ nāpajjati, paripākaṃ na gacchatīti. Evamevaṃ	2041	
PA_atk-s05_05a:204_12	appatvā cattāri asaṅkhyeyyāni…pe… netaṃ ṭhānaṃ vijjatīti. Tasmā yathāvuttameva kālaṃ	2041	
PA_atk-s05_05a:204_13	pāramipūraṇaṃ kātabbaṃ ñāṇaparipākatthāya. Ettakenapi ca kālena buddhattaṃ patthayato	2041	
PA_atk-s05_05a:204_14	abhinīhārakaraṇe aṭṭha sampattiyo icchitabbā. Ayañhi –	2041	
PA_atk-s05_05a:205	“Manussattaṃ liṅgasampatti, hetu satthāradassanaṃ;	20	
PA_atk-s05_05a:206	Pabbajjā guṇasampatti, adhikāro ca chandatā;	20	
PA_atk-s05_05a:207	Aṭṭhadhammasamodhānā, abhinīhāro samijjhatī”ti. ;	20	
PA_atk-s05_05a:208_0	Abhinīhāroti ca mūlapaṇidhānassetaṃ adhivacanaṃ. Tattha manussattanti manussajāti.	208	
PA_atk-s05_05a:208_1	Aññatra hi manussajātiyā avasesajātīsu devajātiyampi ṭhitassa paṇidhi na ijjhati.	208	
PA_atk-s05_05a:208_2	Ettha ṭhitena pana buddhattaṃ patthentena dānādīni puññakammāni katvā manussattaṃyeva	208	
PA_atk-s05_05a:208_3	patthetabbaṃ. Tattha ṭhatvā paṇidhi kātabbo. Evañhi samijjhati. Liṅgasampattīti purisabhāvo.	208	
PA_atk-s05_05a:208_4	Mātugāmanapuṃsakaubhatobyañjanakānañhi manussajātiyaṃ ṭhitānampi paṇidhi na samijjhati.	208	
PA_atk-s05_05a:208_5	Tattha ṭhitena pana buddhattaṃ patthentena dānādīni puññakammāni katvā purisabhāvoyeva	208	
PA_atk-s05_05a:208_6	patthetabbo. Tattha ṭhatvā paṇidhi kātabbo. Evañhi samijjhati. Hetūti arahattassa	208	
PA_atk-s05_05a:208_7	upanissayasampatti. Yo hi tasmiṃ attabhāve vāyamanto arahattaṃ pāpuṇituṃ samattho,	208	
PA_atk-s05_05a:208_8	tassa samijjhati, no itarassa, yathā sumedhapaṇḍitassa. So hi dīpaṅkarapādamūle pabbajitvā	208	
PA_atk-s05_05a:208_9	tenattabhāvena arahattaṃ pāpuṇituṃ samattho ahosi. Satthāradassananti buddhānaṃ sammukhādassanaṃ.	208	
PA_atk-s05_05a:208_10	Evañhi ijjhati, no aññathā; yathā sumedhapaṇḍitassa. So hi dīpaṅkaraṃ sammukhā disvā	2081	
PA_atk-s05_05a:208_11	paṇidhesi. Pabbajjāti anagāriyabhāvo. So ca kho sāsane vā kammavādikiriyavāditāpasaparibbājakanikāye	2081	
PA_atk-s05_05a:208_12	vā vaṭṭati yathā sumedhapaṇḍitassa. So hi sumedho nāma tāpaso hutvā paṇidhesi. Guṇasampattīti	2081	
PA_atk-s05_05a:208_13	jhānādiguṇapaṭilābho. Pabbajitassāpi hi guṇasampannasseva ijjhati, no itarassa; yathā	2081	
PA_atk-s05_05a:208_14	sumedhapaṇḍitassa. So hi pañcābhiñño aṭṭhasamāpattilābhī ca hutvā paṇidhesi. Adhikāroti	2081	
PA_atk-s05_05a:208_15	adhikakāro, pariccāgoti attho. Jīvitādipariccāgañhi katvā paṇidahatoyeva ijjhati,	2081	
PA_atk-s05_05a:208_16	no itarassa; yathā sumedhapaṇḍitassa. So hi –	2081	
PA_atk-s05_05a:209	“Akkamitvāna maṃ buddho, saha sissehi gacchatu;	20	
PA_atk-s05_05a:210	Mā naṃ kalale akkamittha, hitāya me bhavissatī”ti. –	21	
PA_atk-s05_05a:211_0	Evaṃ jīvitapariccāgaṃ katvā paṇidhesi. Chandatāti kattukamyatā. Sā yassa balavatī	211	
PA_atk-s05_05a:211_1	hoti, tassa ijjhati. Sā ca, sace koci vadeyya “ko cattāri asaṅkhyeyyāni satasahassañca	211	
PA_atk-s05_05a:211_2	kappe niraye paccitvā buddhattaṃ icchatī”ti, taṃ sutvā yo “aha”nti vattuṃ ussahati,	211	
PA_atk-s05_05a:211_3	tassa balavatīti veditabbā. Tathā yadi koci vadeyya “ko sakalacakkavāḷaṃ vītaccikānaṃ	211	
PA_atk-s05_05a:211_4	aṅgārānaṃ pūraṃ akkamanto atikkamitvā buddhattaṃ icchati, ko sakalacakkavāḷaṃ sattisūlehi	211	
PA_atk-s05_05a:211_5	ākiṇṇaṃ akkamanto atikkamitvā buddhattaṃ icchati, ko sakalacakkavāḷaṃ samatittikaṃ	211	
PA_atk-s05_05a:211_6	udakapuṇṇaṃ uttaritvā buddhattaṃ icchati, ko sakalacakkavāḷaṃ nirantaraṃ veḷugumbasañchannaṃ	211	
PA_atk-s05_05a:211_7	maddanto atikkamitvā buddhattaṃ icchatī”ti taṃ sutvā yo “aha”nti vattuṃ ussahati,	211	
PA_atk-s05_05a:211_8	tassa balavatīti veditabbā. Evarūpena ca kattukamyatāchandena samannāgato sumedhapaṇḍito paṇidhesīti.	211	
PA_atk-s05_05a:212_0	Evaṃ samiddhābhinīhāro ca bodhisatto imāni aṭṭhārasa abhabbaṭṭhānāni na upeti. So	212	
PA_atk-s05_05a:212_1	hi tato pabhuti na jaccandho hoti, na jaccabadhiro, na ummattako, na eḷamūgo, na	212	
PA_atk-s05_05a:212_2	pīṭhasappī, na milakkhūsu uppajjati, na dāsikucchiyā nibbattati, na niyatamicchādiṭṭhiko	212	
PA_atk-s05_05a:212_3	hoti, nāssa liṅgaṃ parivattati, na pañcānantariyakammāni karoti, na kuṭṭhī hoti,	212	
PA_atk-s05_05a:212_4	na tiracchānayoniyaṃ vaṭṭakato pacchimattabhāvo hoti, na khuppipāsikanijjhāmataṇhikapetesu	212	
PA_atk-s05_05a:212_5	uppajjati, na kālakañcikāsuresu, na avīciniraye, na lokantarikesu, kāmāvacaresu na	212	
PA_atk-s05_05a:212_6	māro hoti, rūpāvacaresu na asaññībhave, na suddhāvāsabhavesu uppajjati, na arūpabhavesu,	212	
PA_atk-s05_05a:212_7	na aññaṃ cakkavāḷaṃ saṅkamati.	212	
PA_atk-s05_05a:213	Yā cimā ussāho ummaṅgo avatthānaṃ hitacariyā cāti catasso buddhabhūmiyo, tāhi samannāgato hoti. Tattha –	21	
PA_atk-s05_05a:214	“Ussāho vīriyaṃ vuttaṃ, ummaṅgo paññā pavuccati;	21	
PA_atk-s05_05a:215	Avatthānaṃ adhiṭṭhānaṃ, hitacariyā mettābhāvanā”ti. –	21	
PA_atk-s05_05a:216_0	Veditabbā. Ye cāpi ime nekkhammajjhāsayo, pavivekajjhāsayo, alobhajjhāsayo, adosajjhāsayo,	216	
PA_atk-s05_05a:216_1	amohajjhāsayo, nissaraṇajjhāsayoti cha ajjhāsayā bodhiparipākāya saṃvattanti, yehi	216	
PA_atk-s05_05a:216_2	samannāgatattā nekkhammajjhāsayā ca bodhisattā kāme dosadassāvino, pavivekajjhāsayā	216	
PA_atk-s05_05a:216_3	ca bodhisattā saṅgaṇikāya dosadassāvino, alobhajjhāsayā ca bodhisattā lobhe dosadassāvino,	216	
PA_atk-s05_05a:216_4	adosajjhāsayā ca bodhisattā dose dosadassāvino, amohajjhāsayā ca bodhisattā mohe	216	
PA_atk-s05_05a:216_5	dosadassāvino, nissaraṇajjhāsayā ca bodhisattā sabbabhavesu dosadassāvinoti vuccanti,	216	
PA_atk-s05_05a:216_6	tehi ca samannāgato hoti.	216	
PA_atk-s05_05a:217_0	Paccekabuddhānaṃ pana kīva ciraṃ patthanā vaṭṭatīti? Paccekabuddhānaṃ dve asaṅkhyeyyāni	217	
PA_atk-s05_05a:217_1	kappasatasahassañca. Tato oraṃ na sakkā. Pubbe vuttanayenevettha kāraṇaṃ veditabbaṃ.	217	
PA_atk-s05_05a:217_2	Ettakenāpi ca kālena paccekabuddhattaṃ patthayato abhinīhārakaraṇe pañca sampattiyo	217	
PA_atk-s05_05a:217_3	icchitabbā. Tesañhi –	217	
PA_atk-s05_05a:218	Manussattaṃ liṅgasampatti, vigatāsavadassanaṃ;	21	
PA_atk-s05_05a:219	Adhikāro chandatā ete, abhinīhārakāraṇā.	21	
PA_atk-s05_05a:220	Tattha vigatāsavadassananti buddhapaccekabuddhasāvakānaṃ yassa kassaci dassananti attho. Sesaṃ vuttanayameva.	22	
PA_atk-s05_05a:221_0	Atha sāvakānaṃ patthanā kittakaṃ vaṭṭatīti? Dvinnaṃ aggasāvakānaṃ ekaṃ asaṅkhyeyyaṃ	221	
PA_atk-s05_05a:221_1	kappasatasahassañca, asītimahāsāvakānaṃ kappasatasahassaṃ, tathā buddhassa mātāpitūnaṃ	221	
PA_atk-s05_05a:221_2	upaṭṭhākassa puttassa cāti. Tato oraṃ na sakkā. Vuttanayamevettha kāraṇaṃ. Imesaṃ	221	
PA_atk-s05_05a:221_3	pana sabbesampi adhikāro chandatāti dvaṅgasampannoyeva abhinīhāro hoti.	221	
PA_atk-s05_05a:222_0	Evaṃ imāya patthanāya iminā ca abhinīhārena yathāvuttappabhedaṃ kālaṃ pāramiyo pūretvā	222	
PA_atk-s05_05a:222_1	buddhā loke uppajjantā khattiyakule vā brāhmaṇakule vā uppajjanti, paccekabuddhā	222	
PA_atk-s05_05a:222_2	khattiyabrāhmaṇagahapatikulānaṃ aññatarasmiṃ, aggasāvakā pana khattiyabrāhmaṇakulesveva	222	
PA_atk-s05_05a:222_3	buddhā iva sabbabuddhā saṃvaṭṭamāne kappe na uppajjanti, vivaṭṭamāne kappe uppajjanti.	222	
PA_atk-s05_05a:222_4	Paccekabuddhā buddhe appatvā buddhānaṃ uppajjanakāleyeva uppajjanti. Buddhā sayañca	222	
PA_atk-s05_05a:222_5	bujjhanti, pare ca bodhenti. Paccekabuddhā sayameva bujjhanti, na pare bodhenti.	222	
PA_atk-s05_05a:222_6	Attharasameva paṭivijjhanti, na dhammarasaṃ. Na hi te lokuttaradhammaṃ paññattiṃ	222	
PA_atk-s05_05a:222_7	āropetvā desetuṃ sakkonti, mūgena diṭṭhasupino viya vanacarakena nagare sāyitabyañjanaraso	222	
PA_atk-s05_05a:222_8	viya ca nesaṃ dhammābhisamayo hoti. Sabbaṃ iddhisamāpattipaṭisambhidāpabhedaṃ pāpuṇanti,	222	
PA_atk-s05_05a:222_9	guṇavisiṭṭhatāya buddhānaṃ heṭṭhā sāvakānaṃ upari honti, aññe pabbājetvā ābhisamācārikaṃ	222	
PA_atk-s05_05a:222_10	sikkhāpenti, “cittasallekho kātabbo, vosānaṃ nāpajjitabba”nti iminā uddesena uposathaṃ	2221	
PA_atk-s05_05a:222_11	karonti, ‘ajjuposatho’ti vacanamattena vā. Uposathaṃ karontā ca gandhamādane mañjūsakarukkhamūle	2221	
PA_atk-s05_05a:222_12	ratanamāḷe sannipatitvā karontīti. Evaṃ bhagavā āyasmato ānandassa paccekabuddhānaṃ	2221	
PA_atk-s05_05a:222_13	sabbākāraparipūraṃ patthanañca abhinīhārañca kathetvā, idāni imāya patthanāya iminā	2221	
PA_atk-s05_05a:222_14	ca abhinīhārena samudāgate te te paccekabuddhe kathetuṃ “sabbesu bhūtesu nidhāya	2221	
PA_atk-s05_05a:222_15	daṇḍa”ntiādinā nayena imaṃ khaggavisāṇasuttaṃ abhāsi. Ayaṃ tāva avisesena pucchāvasito	2221	
PA_atk-s05_05a:222_16	khaggavisāṇasuttassa uppatti.	2221	
PA_atk-s05_05a:223_0	35. Idāni visesena vattabbā. Tattha imissā tāva gāthāya evaṃ uppatti veditabbā –	223	
PA_atk-s05_05a:223_1	ayaṃ kira paccekabuddho paccekabodhisattabhūmiṃ ogāhanto dve asaṅkhyeyyāni kappasatasahassañca	223	
PA_atk-s05_05a:223_2	pāramiyo pūretvā kassapassa bhagavato sāsane pabbajitvā āraññiko hutvā gatapaccāgatavattaṃ	223	
PA_atk-s05_05a:223_3	pūrento samaṇadhammaṃ akāsi. Etaṃ kira vattaṃ aparipūretvā paccekabodhiṃ pāpuṇantā	223	
PA_atk-s05_05a:223_4	nāma natthi. Kiṃ panetaṃ gatapaccāgatavattaṃ nāma? Haraṇapaccāharaṇanti. Taṃ yathā	223	
PA_atk-s05_05a:223_5	vibhūtaṃ hoti, tathā kathessāma.	223	
PA_atk-s05_05a:224_0	Idhekacco bhikkhu harati, na paccāharati; ekacco paccāharati, na harati; ekacco pana	224	
PA_atk-s05_05a:224_1	neva harati, na paccāharati; ekacco harati ca paccāharati ca. Tattha yo bhikkhu pageva	224	
PA_atk-s05_05a:224_2	vuṭṭhāya cetiyaṅgaṇabodhiyaṅgaṇavattaṃ katvā, bodhirukkhe udakaṃ āsiñcitvā, pānīyaghaṭaṃ	224	
PA_atk-s05_05a:224_3	pūretvā pānīyamāḷe ṭhapetvā, ācariyavattaṃ upajjhāyavattaṃ katvā, dveasīti khuddakavattāni	224	
PA_atk-s05_05a:224_4	cuddasa mahāvattāni ca samādāya vattati, so sarīraparikammaṃ katvā, senāsanaṃ pavisitvā,	224	
PA_atk-s05_05a:224_5	yāva bhikkhācāravelā tāva vivittāsane vītināmetvā, velaṃ ñatvā, nivāsetvā, kāyabandhanaṃ	224	
PA_atk-s05_05a:224_6	bandhitvā, uttarāsaṅgaṃ karitvā, saṅghāṭiṃ khandhe karitvā, pattaṃ aṃse ālaggetvā,	224	
PA_atk-s05_05a:224_7	kammaṭṭhānaṃ manasi karonto cetiyaṅgaṇaṃ patvā, cetiyañca bodhiñca vanditvā, gāmasamīpe	224	
PA_atk-s05_05a:224_8	cīvaraṃ pārupitvā, pattamādāya gāmaṃ piṇḍāya pavisati, evaṃ paviṭṭho ca lābhī bhikkhu	224	
PA_atk-s05_05a:224_9	puññavā upāsakehi sakkatagarukato upaṭṭhākakule vā paṭikkamanasālāyaṃ vā paṭikkamitvā	224	
PA_atk-s05_05a:224_10	upāsakehi taṃ taṃ pañhaṃ pucchiyamāno tesaṃ pañhavissajjanena dhammadesanāvikkhepena	2241	
PA_atk-s05_05a:224_11	ca taṃ manasikāraṃ chaḍḍetvā nikkhamati, vihāraṃ āgatopi bhikkhūnaṃ pañhaṃ puṭṭho	2241	
PA_atk-s05_05a:224_12	katheti, dhammaṃ bhaṇati, taṃ taṃ byāpāramāpajjati, pacchābhattampi purimayāmampi	2241	
PA_atk-s05_05a:224_13	majjhimayāmampi evaṃ bhikkhūhi saddhiṃ papañcitvā kāyaduṭṭhullābhibhūto pacchimayāmepi	2241	
PA_atk-s05_05a:224_14	sayati, neva kammaṭṭhānaṃ manasi karoti, ayaṃ vuccati harati, na paccāharatīti.	2241	
PA_atk-s05_05a:225_0	Yo pana byādhibahulo hoti, bhuttāhāro paccūsasamaye na sammā pariṇamati, pageva vuṭṭhāya	225	
PA_atk-s05_05a:225_1	yathāvuttaṃ vattaṃ kātuṃ na sakkoti kammaṭṭhānaṃ vā manasi kātuṃ, aññadatthu yāguṃ	225	
PA_atk-s05_05a:225_2	vā bhesajjaṃ vā patthayamāno kālasseva pattacīvaramādāya gāmaṃ pavisati. Tattha yāguṃ	225	
PA_atk-s05_05a:225_3	vā bhesajjaṃ vā bhattaṃ vā laddhā bhattakiccaṃ niṭṭhāpetvā, paññattāsane nisinno	225	
PA_atk-s05_05a:225_4	kammaṭṭhānaṃ manasi katvā, visesaṃ patvā vā appatvā vā, vihāraṃ āgantvā, teneva manasikārena	225	
PA_atk-s05_05a:225_5	viharati. Ayaṃ vuccati paccāharati na haratīti. Edisā ca bhikkhū yāguṃ pivitvā, vipassanaṃ	225	
PA_atk-s05_05a:225_6	ārabhitvā, buddhasāsane arahattaṃ pattā gaṇanapathaṃ vītivattā. Sīhaḷadīpeyeva tesu	225	
PA_atk-s05_05a:225_7	tesu gāmesu āsanasālāya na taṃ āsanaṃ atthi, yattha yāguṃ pivitvā arahattaṃ patto bhikkhu natthīti.	225	
PA_atk-s05_05a:226_0	Yo pana pamādavihārī hoti nikkhittadhuro, sabbavattāni bhinditvā pañcavidhacetokhilavinibandhanabaddhacitto	226	
PA_atk-s05_05a:226_1	viharanto kammaṭṭhānamanasikāramananuyutto gāmaṃ piṇḍāya pavisitvā gihipapañcena	226	
PA_atk-s05_05a:226_2	papañcito tucchako nikkhamati, ayaṃ vuccati neva harati na paccāharatīti.	226	
PA_atk-s05_05a:227_0	Yo pana pageva vuṭṭhāya purimanayeneva sabbavattāni paripūretvā yāva bhikkhācāravelā,	227	
PA_atk-s05_05a:227_1	tāva pallaṅkaṃ ābhujitvā kammaṭṭhānaṃ manasi karoti. Kammaṭṭhānaṃ nāma duvidhaṃ –	227	
PA_atk-s05_05a:227_2	sabbatthakaṃ, pārihāriyañca. Sabbatthakaṃ nāma mettā ca maraṇassati ca. Taṃ sabbattha	227	
PA_atk-s05_05a:227_3	icchitabbato “sabbatthaka”nti vuccati. Mettā nāma āvāsādīsu sabbattha icchitabbā.	227	
PA_atk-s05_05a:227_4	Āvāsesu hi mettāvihārī bhikkhu sabrahmacārīnaṃ piyo hoti, tena phāsu asaṅghaṭṭho	227	
PA_atk-s05_05a:227_5	viharati. Devatāsu mettāvihārī devatāhi rakkhitagopito sukhaṃ viharati. Rājarājamahāmattādīsu	227	
PA_atk-s05_05a:227_6	mettāvihārī, tehi mamāyito sukhaṃ viharati. Gāmanigamādīsu mettāvihārī sabbattha	227	
PA_atk-s05_05a:227_7	bhikkhācariyādīsu manussehi sakkatagarukato sukhaṃ viharati. Maraṇassatibhāvanāya	227	
PA_atk-s05_05a:227_8	jīvitanikantiṃ pahāya appamatto viharati.	227	
PA_atk-s05_05a:228_0	Yaṃ pana sadā pariharitabbaṃ caritānukūlena gahitattā dasāsubhakasiṇānussatīsu aññataraṃ,	228	
PA_atk-s05_05a:228_1	catudhātuvavatthānameva vā, taṃ sadā pariharitabbato, rakkhitabbato, bhāvetabbato	228	
PA_atk-s05_05a:228_2	ca pārihāriyanti vuccati, mūlakammaṭṭhānantipi tadeva. Tattha yaṃ paṭhamaṃ sabbatthakakammaṭṭhānaṃ	228	
PA_atk-s05_05a:228_3	manasi karitvā pacchā pārihāriyakammaṭṭhānaṃ manasi karoti, taṃ catudhātuvavatthānamukhena dassessāma.	228	
PA_atk-s05_05a:229_0	Ayañhi yathāṭhitaṃ yathāpaṇihitaṃ kāyaṃ dhātuso paccavekkhati – yaṃ imasmiṃ sarīre	229	
PA_atk-s05_05a:229_1	vīsatikoṭṭhāsesu kakkhaḷaṃ kharagataṃ, sā pathavīdhātu. Yaṃ dvādasasu ābandhanakiccakaraṃ	229	
PA_atk-s05_05a:229_2	snehagataṃ, sā āpodhātu. Yaṃ catūsu paripācanakaraṃ usumagataṃ, sā tejodhātu. Yaṃ	229	
PA_atk-s05_05a:229_3	pana chasu vitthambhanakaraṃ vāyogataṃ, sā vāyodhātu. Yaṃ panettha catūhi mahābhūtehi	229	
PA_atk-s05_05a:229_4	asamphuṭṭhaṃ chiddaṃ vivaraṃ, sā ākāsadhātu. Taṃvijānanakaṃ cittaṃ viññāṇadhātu.	229	
PA_atk-s05_05a:229_5	Tato uttari añño satto vā puggalo vā natthi. Kevalaṃ suddhasaṅkhārapuñjova ayanti.	229	
PA_atk-s05_05a:230_0	Evaṃ ādimajjhapariyosānato kammaṭṭhānaṃ manasi karitvā, kālaṃ ñatvā, uṭṭhāyāsanā	230	
PA_atk-s05_05a:230_1	nivāsetvā, pubbe vuttanayeneva gāmaṃ piṇḍāya gacchati. Gacchanto ca yathā andhaputhujjanā	230	
PA_atk-s05_05a:230_2	abhikkamādīsu “attā abhikkamati, attanā abhikkamo nibbattito”ti vā, “ahaṃ abhikkamāmi,	230	
PA_atk-s05_05a:230_3	mayā abhikkamo nibbattito”ti vā sammuyhanti, tathā asammuyhanto “abhikkamāmīti citte	230	
PA_atk-s05_05a:230_4	uppajjamāne teneva cittena saddhiṃ cittasamuṭṭhānā sandhāraṇavāyodhātu uppajjati.	230	
PA_atk-s05_05a:230_5	Sā imaṃ pathavīdhātvādisannivesabhūtaṃ kāyasammataṃ aṭṭhikasaṅghāṭaṃ vippharati,	230	
PA_atk-s05_05a:230_6	tato cittakiriyāvāyodhātuvipphāravasena ayaṃ kāyasammato aṭṭhikasaṅghāṭo abhikkamati.	230	
PA_atk-s05_05a:230_7	Tassevaṃ abhikkamato ekekapāduddhāraṇe catūsu dhātūsu vāyodhātuanugatā tejodhātu	230	
PA_atk-s05_05a:230_8	adhikā uppajjati, mandā itarā. Atiharaṇavītiharaṇāpaharaṇesu pana tejodhātuanugatā	230	
PA_atk-s05_05a:230_9	vāyodhātu adhikā uppajjati, mandā itarā. Orohaṇe pana pathavīdhātuanugatā āpodhātu	230	
PA_atk-s05_05a:230_10	adhikā uppajjati, mandā itarā. Sannikkhepanasamuppīḷanesu āpodhātuanugatā pathavīdhātu	2301	
PA_atk-s05_05a:230_11	adhikā uppajjati, mandā itarā. Iccetā dhātuyo tena tena attano uppādakacittena saddhiṃ	2301	
PA_atk-s05_05a:230_12	tattha tattheva bhijjanti. Tattha ko eko abhikkamati, kassa vā ekassa abhikkamana”nti	2301	
PA_atk-s05_05a:230_13	evaṃ ekekapāduddhāraṇādippakāresu ekekasmiṃ pakāre uppannadhātuyo, tadavinibbhuttā	2301	
PA_atk-s05_05a:230_14	ca sesā rūpadhammā, taṃsamuṭṭhāpakaṃ cittaṃ, taṃsampayuttā ca sesā arūpadhammāti	2301	
PA_atk-s05_05a:230_15	ete rūpārūpadhammā. Tato paraṃ atiharaṇavītiharaṇādīsu aññaṃ pakāraṃ na sampāpuṇanti,	2301	
PA_atk-s05_05a:230_16	tattha tattheva bhijjanti. Tasmā aniccā. Yañca aniccaṃ, taṃ dukkhaṃ. Yaṃ dukkhaṃ,	2301	
PA_atk-s05_05a:230_17	tadanattāti evaṃ sabbākāraparipūraṃ kammaṭṭhānaṃ manasikarontova gacchati. Atthakāmā	2301	
PA_atk-s05_05a:230_18	hi kulaputtā sāsane pabbajitvā dasapi vīsampi tiṃsampi cattālīsampi paññāsampi saṭṭhipi	2301	
PA_atk-s05_05a:230_19	sattatipi satampi ekato vasantā katikavattaṃ katvā viharanti – “āvuso, tumhe na iṇaṭṭhā,	2301	
PA_atk-s05_05a:230_20	na bhayaṭṭhā, na jīvikāpakatā pabbajitā; dukkhā muccitukāmā panettha pabbajitā. Tasmā	2302	
PA_atk-s05_05a:230_21	gamane uppannakilesaṃ gamaneyeva niggaṇhatha, ṭhāne nisajjāya, sayane uppannakilesaṃ	2302	
PA_atk-s05_05a:230_22	gamaneyeva niggaṇhathā”ti. Te evaṃ katikavattaṃ katvā bhikkhācāraṃ gacchantā aḍḍhausabhausabhaaḍḍhagāvutagāvutantaresu	2302	
PA_atk-s05_05a:230_23	pāsāṇā honti, tāya saññāya kammaṭṭhānaṃ manasikarontāva gacchanti. Sace kassaci gamane	2302	
PA_atk-s05_05a:230_24	kileso uppajjati, tattheva naṃ niggaṇhāti. Tathā asakkonto tiṭṭhati. Athassa pacchato	2302	
PA_atk-s05_05a:230_25	āgacchantopi tiṭṭhati. So – “ayaṃ bhikkhu tuyhaṃ uppannavitakkaṃ jānāti, ananucchavikaṃ	2302	
PA_atk-s05_05a:230_26	te eta”nti attānaṃ paṭicodetvā vipassanaṃ vaḍḍhetvā tattheva ariyabhūmiṃ okkamati.	2302	
PA_atk-s05_05a:230_27	Tathā asakkonto nisīdati. Athassa pacchato āgacchantopi nisīdatīti soyeva nayo. Ariyabhūmi	2302	
PA_atk-s05_05a:230_28	okkamituṃ asakkontopi taṃ kilesaṃ vikkhambhetvā kammaṭṭhānaṃ manasikarontova gacchati.	2302	
PA_atk-s05_05a:230_29	Na kammaṭṭhānavippayuttena cittena pādaṃ uddharati. Uddharati ce, paṭinivattitvā	2302	
PA_atk-s05_05a:230_30	purimappadesaṃyeva eti sīhaḷadīpe ālindakavāsī mahāphussadevatthero viya.	2303	
PA_atk-s05_05a:231_0	So kira ekūnavīsati vassāni gatapaccāgatavattaṃ pūrento eva vihāsi. Manussāpi sudaṃ	231	
PA_atk-s05_05a:231_1	antarāmagge kasantā ca vapantā ca maddantā ca kammāni karontā theraṃ tathā gacchantaṃ	231	
PA_atk-s05_05a:231_2	disvā – “ayaṃ thero punappunaṃ nivattitvā gacchati, kiṃ nu kho maggamūḷho, udāhu	231	
PA_atk-s05_05a:231_3	kiñci pamuṭṭho”ti samullapanti. So taṃ anādiyitvā kammaṭṭhānayutteneva cittena samaṇadhammaṃ	231	
PA_atk-s05_05a:231_4	karonto vīsativassabbhantare arahattaṃ pāpuṇi. Arahattappattadivase cassa caṅkamanakoṭiyaṃ	231	
PA_atk-s05_05a:231_5	adhivatthā devatā aṅgulīhi dīpaṃ ujjāletvā aṭṭhāsi. Cattāropi mahārājāno sakko ca	231	
PA_atk-s05_05a:231_6	devānamindo, brahmā ca sahampati upaṭṭhānaṃ āgamaṃsu. Tañca obhāsaṃ disvā vanavāsī	231	
PA_atk-s05_05a:231_7	mahātissatthero taṃ dutiyadivase pucchi “rattibhāge āyasmato santike obhāso ahosi,	231	
PA_atk-s05_05a:231_8	kiṃ so obhāso”ti? Thero vikkhepaṃ karonto “obhāso nāma dīpobhāsopi hoti, maṇiobhāsopī”ti	231	
PA_atk-s05_05a:231_9	evamādiṃ āha. So “paṭicchādetha tumhe”ti nibaddho “āmā”ti paṭijānitvā ārocesi.	231	
PA_atk-s05_05a:232_0	Kāḷavallimaṇḍapavāsī mahānāgatthero viya ca. Sopi kira gatapaccāgatavattaṃ pūrento	232	
PA_atk-s05_05a:232_1	“paṭhamaṃ tāva bhagavato mahāpadhānaṃ pūjemī”ti satta vassāni ṭhānacaṅkamameva adhiṭṭhāsi.	232	
PA_atk-s05_05a:232_2	Puna soḷasa vassāni gatapaccāgatavattaṃ pūretvā arahattaṃ pāpuṇi. Evaṃ kammaṭṭhānayutteneva	232	
PA_atk-s05_05a:232_3	cittena pādaṃ uddharanto vippayuttena cittena uddhaṭe pana paṭinivattanto gāmasamīpaṃ	232	
PA_atk-s05_05a:232_4	gantvā, “gāvī nu pabbajito nū”ti āsaṅkanīyappadese ṭhatvā, saṅghāṭiṃ pārupitvā pattaṃ	232	
PA_atk-s05_05a:232_5	gahetvā, gāmadvāraṃ patvā, kacchakantarato udakaṃ gahetvā, gaṇḍūsaṃ katvā gāmaṃ pavisati	232	
PA_atk-s05_05a:232_6	“bhikkhaṃ dātuṃ vā vandituṃ vā upagate manusse ‘dīghāyukā hothā’ti vacanamattenapi	232	
PA_atk-s05_05a:232_7	mā me kammaṭṭhānavikkhepo ahosī”ti sace pana “ajja, bhante, kiṃ sattamī, udāhu aṭṭhamī”ti	232	
PA_atk-s05_05a:232_8	divasaṃ pucchanti, udakaṃ gilitvā āroceti. Sace divasapucchakā na honti, nikkhamanavelāyaṃ	232	
PA_atk-s05_05a:232_9	gāmadvāre niṭṭhubhitvāva yāti.	232	
PA_atk-s05_05a:233_0	Sīhaḷadīpeyeva kalambatitthavihāre vassūpagatā paññāsabhikkhū viya ca. Te kira vassūpanāyikauposathadivase	233	
PA_atk-s05_05a:233_1	katikavattaṃ akaṃsu – “arahattaṃ appatvā aññamaññaṃ nālapissāmā”ti. Gāmañca piṇḍāya	233	
PA_atk-s05_05a:233_2	pavisantā gāmadvāre udakagaṇḍūsaṃ katvā pavisiṃsu, divase pucchite udakaṃ gilitvā	233	
PA_atk-s05_05a:233_3	ārocesuṃ, apucchite gāmadvāre niṭṭhubhitvā vihāraṃ āgamaṃsu. Tattha manussā niṭṭhubhanaṭṭhānaṃ	233	
PA_atk-s05_05a:233_4	disvā jāniṃsu “ajja eko āgato, ajja dve”ti. Evañca cintesuṃ “kiṃ nu kho ete amheheva	233	
PA_atk-s05_05a:233_5	saddhiṃ na sallapanti, udāhu aññamaññampi? Yadi aññamaññampi na sallapanti, addhā	233	
PA_atk-s05_05a:233_6	vivādajātā bhavissanti, handa nesaṃ aññamaññaṃ khamāpessāmā”ti sabbe vihāraṃ agamaṃsu.	233	
PA_atk-s05_05a:233_7	Tattha paññāsabhikkhūsu vassaṃ upagatesu dve bhikkhū ekokāse nāddasaṃsu. Tato yo	233	
PA_atk-s05_05a:233_8	tesu cakkhumā puriso, so evamāha – “na, bho, kalahakārakānaṃ vasanokāso īdiso hoti,	233	
PA_atk-s05_05a:233_9	susammaṭṭhaṃ cetiyaṅgaṇaṃ bodhiyaṅgaṇaṃ, sunikkhittā sammajjaniyo, sūpaṭṭhapitaṃ	233	
PA_atk-s05_05a:233_10	pānīyaparibhojanīya”nti. Te tatova nivattā. Te bhikkhū antotemāseyeva vipassanaṃ	2331	
PA_atk-s05_05a:233_11	ārabhitvā arahattaṃ patvā mahāpavāraṇāya visuddhipavāraṇaṃ pavāresuṃ.	2331	
PA_atk-s05_05a:234_0	Evaṃ kāḷavallimaṇḍapavāsī mahānāgatthero viya kalambatitthavihāre vassūpagatabhikkhū	234	
PA_atk-s05_05a:234_1	viya ca kammaṭṭhānayutteneva cittena pādaṃ uddharanto gāmasamīpaṃ patvā, udakagaṇḍūsaṃ	234	
PA_atk-s05_05a:234_2	katvā, vīthiyo sallakkhetvā, yattha surāsoṇḍadhuttādayo kalahakārakā caṇḍahatthiassādayo	234	
PA_atk-s05_05a:234_3	vā natthi, taṃ vīthiṃ paṭipajjati. Tattha ca piṇḍāya caramāno na turitaturito viya	234	
PA_atk-s05_05a:234_4	javena gacchati, javanapiṇḍapātikadhutaṅgaṃ nāma natthi. Visamabhūmibhāgappattaṃ	234	
PA_atk-s05_05a:234_5	pana udakabharitasakaṭamiva niccalova hutvā gacchati. Anugharaṃ paviṭṭho ca dātukāmaṃ	234	
PA_atk-s05_05a:234_6	adātukāmaṃ vā sallakkhetuṃ tadanurūpaṃ kālaṃ āgamento bhikkhaṃ gahetvā, patirūpe	234	
PA_atk-s05_05a:234_7	okāse nisīditvā, kammaṭṭhānaṃ manasi karonto āhāre paṭikūlasaññaṃ upaṭṭhapetvā, akkhabbhañjanavaṇālepanaputtamaṃsūpamāvasena	234	
PA_atk-s05_05a:234_8	paccavekkhanto aṭṭhaṅgasamannāgataṃ āhāraṃ āhāreti, neva davāya na madāya…pe… bhuttāvī	234	
PA_atk-s05_05a:234_9	ca udakakiccaṃ katvā, muhuttaṃ bhattakilamathaṃ paṭippassambhetvā, yathā pure bhattaṃ,	234	
PA_atk-s05_05a:234_10	evaṃ pacchā bhattaṃ purimayāmaṃ pacchimayāmañca kammaṭṭhānaṃ manasi karoti. Ayaṃ	2341	
PA_atk-s05_05a:234_11	vuccati harati ceva paccāharati cāti. Evametaṃ haraṇapaccāharaṇaṃ gatapaccāgatavattanti vuccati.	2341	
PA_atk-s05_05a:235_0	Etaṃ pūrento yadi upanissayasampanno hoti, paṭhamavaye eva arahattaṃ pāpuṇāti. No	235	
PA_atk-s05_05a:235_1	ce paṭhamavaye pāpuṇāti, atha majjhimavaye pāpuṇāti. No ce majjhimavaye pāpuṇāti,	235	
PA_atk-s05_05a:235_2	atha maraṇasamaye pāpuṇāti. No ce maraṇasamaye pāpuṇāti, atha devaputto hutvā pāpuṇāti.	235	
PA_atk-s05_05a:235_3	No ce devaputto hutvā pāpuṇāti, atha paccekasambuddho hutvā parinibbāti. No ce paccekasambuddho	235	
PA_atk-s05_05a:235_4	hutvā parinibbāti, atha buddhānaṃ santike khippābhiñño hoti; seyyathāpi – thero bāhiyo,	235	
PA_atk-s05_05a:235_5	mahāpañño vā hoti; seyyathāpi thero sāriputto.	235	
PA_atk-s05_05a:236_0	Ayaṃ pana paccekabodhisatto kassapassa bhagavato sāsane pabbajitvā, āraññiko hutvā,	236	
PA_atk-s05_05a:236_1	vīsati vassasahassāni etaṃ gatapaccāgatavattaṃ pūretvā, kālaṃ katvā, kāmāvacaradevaloke	236	
PA_atk-s05_05a:236_2	uppajji. Tato cavitvā bārāṇasirañño aggamahesiyā kucchimhi paṭisandhiṃ aggahesi.	236	
PA_atk-s05_05a:236_3	Kusalā itthiyo tadaheva gabbhasaṇṭhānaṃ jānanti, sā ca tāsamaññatarā, tasmā taṃ gabbhapatiṭṭhānaṃ	236	
PA_atk-s05_05a:236_4	rañño nivedesi. Dhammatā esā, yaṃ puññavante satte gabbhe uppanne mātugāmo gabbhaparihāraṃ	236	
PA_atk-s05_05a:236_5	labhati. Tasmā rājā tassā gabbhaparihāraṃ adāsi. Sā tato pabhuti nāccuṇhaṃ kiñci	236	
PA_atk-s05_05a:236_6	ajjhoharituṃ labhati, nātisītaṃ, nātiambilaṃ, nātiloṇaṃ, nātikaṭukaṃ, nātitittakaṃ.	236	
PA_atk-s05_05a:236_7	Accuṇhe hi mātarā ajjhohaṭe gabbhassa lohakumbhivāso viya hoti, atisīte lokantarikavāso	236	
PA_atk-s05_05a:236_8	viya, accambilaloṇakaṭukatittakesu bhuttesu satthena phāletvā ambilādīhi sittāni	236	
PA_atk-s05_05a:236_9	viya gabbhaseyyakassa aṅgāni tibbavedanāni honti. Aticaṅkamanaṭṭhānanisajjāsayanatopi	236	
PA_atk-s05_05a:236_10	naṃ nivārenti – “kucchigatassa sañcalanadukkhaṃ mā ahosī”ti. Mudukattharaṇatthatāya	2361	
PA_atk-s05_05a:236_11	bhūmiyaṃ caṅkamanādīni mattāya kātuṃ labhati, vaṇṇagandhādisampannaṃ sādusappāyaṃ	2361	
PA_atk-s05_05a:236_12	annapānaṃ labhati. Pariggahetvāva naṃ caṅkamāpenti, nisīdāpenti, vuṭṭhāpenti.	2361	
PA_atk-s05_05a:237_0	Sā evaṃ parihariyamānā gabbhaparipākakāle sūtigharaṃ pavisitvā paccūsasamaye puttaṃ	237	
PA_atk-s05_05a:237_1	vijāyi pakkatelamadditamanosilāpiṇḍisadisaṃ dhaññapuññalakkhaṇūpetaṃ. Tato naṃ pañcamadivase	237	
PA_atk-s05_05a:237_2	alaṅkatappaṭiyattaṃ rañño dassesuṃ, rājā tuṭṭho chasaṭṭhiyā dhātīhi upaṭṭhāpesi.	237	
PA_atk-s05_05a:237_3	So sabbasampattīhi vaḍḍhamāno na cirasseva viññutaṃ pāpuṇi. Taṃ soḷasavassuddesikameva	237	
PA_atk-s05_05a:237_4	samānaṃ rājā rajje abhisiñci, vividhanāṭakāni cassa upaṭṭhāpesi. Abhisitto rājaputto	237	
PA_atk-s05_05a:237_5	rajjaṃ kāresi nāmena brahmadatto sakalajambudīpe vīsatiyā nagarasahassesu. Jambudīpe	237	
PA_atk-s05_05a:237_6	hi pubbe caturāsīti nagarasahassāni ahesuṃ. Tāni parihāyantāni saṭṭhi ahesuṃ, tato	237	
PA_atk-s05_05a:237_7	parihāyantāni cattālīsaṃ, sabbaparihāyanakāle pana vīsati honti. Ayañca brahmadatto	237	
PA_atk-s05_05a:237_8	sabbaparihāyanakāle uppajji. Tenassa vīsati nagarasahassāni ahesuṃ, vīsati pāsādasahassāni,	237	
PA_atk-s05_05a:237_9	vīsati hatthisahassāni, vīsati assasahassāni, vīsati rathasahassāni, vīsati pattisahassāni,	237	
PA_atk-s05_05a:237_10	vīsati itthisahassāni – orodhā ca nāṭakitthiyo ca, vīsati amaccasahassāni. So mahārajjaṃ	2371	
PA_atk-s05_05a:237_11	kārayamāno eva kasiṇaparikammaṃ katvā pañca abhiññāyo, aṭṭha samāpattiyo ca nibbattesi.	2371	
PA_atk-s05_05a:237_12	Yasmā pana abhisittaraññā nāma avassaṃ aṭṭakaraṇe nisīditabbaṃ, tasmā ekadivasaṃ	2371	
PA_atk-s05_05a:237_13	pageva pātarāsaṃ bhuñjitvā vinicchayaṭṭhāne nisīdi. Tattha uccāsaddamahāsaddaṃ akaṃsu.	2371	
PA_atk-s05_05a:237_14	So “ayaṃ saddo samāpattiyā upakkileso”ti pāsādatalaṃ abhiruhitvā “samāpattiṃ appemī”ti	2371	
PA_atk-s05_05a:237_15	nisinno nāsakkhi appetuṃ, rajjavikkhepena samāpatti parihīnā. Tato cintesi “kiṃ rajjaṃ	2371	
PA_atk-s05_05a:237_16	varaṃ, udāhu samaṇadhammo”ti. Tato “rajjasukhaṃ parittaṃ anekādīnavaṃ, samaṇadhammasukhaṃ	2371	
PA_atk-s05_05a:237_17	pana vipulamanekānisaṃsaṃ uttamapurisasevitañcā”ti ñatvā aññataraṃ amaccaṃ āṇāpesi	2371	
PA_atk-s05_05a:237_18	– “imaṃ rajjaṃ dhammena samena anusāsa, mā kho adhammakāraṃ akāsī”ti sabbaṃ niyyātetvā	2371	
PA_atk-s05_05a:237_19	pāsādaṃ abhiruhitvā samāpattisukhena viharati, na koci upasaṅkamituṃ labhati aññatra	2371	
PA_atk-s05_05a:237_20	mukhadhovanadantakaṭṭhadāyakabhattanīhārakādīhi.	2372	
PA_atk-s05_05a:238_0	Tato addhamāsamatte vītikkante mahesī pucchi “rājā uyyānagamanabaladassananāṭakādīsu	238	
PA_atk-s05_05a:238_1	katthaci na dissati, kuhiṃ gato”ti? Tassā tamatthaṃ ārocesuṃ. Sā amaccassa pāhesi	238	
PA_atk-s05_05a:238_2	“rajje paṭicchite ahampi paṭicchitā homi, etu mayā saddhiṃ saṃvāsaṃ kappetū”ti. So	238	
PA_atk-s05_05a:238_3	ubho kaṇṇe thaketvā “asavanīyameta”nti paṭikkhipi. Sā punapi dvattikkhattuṃ pesetvā	238	
PA_atk-s05_05a:238_4	anicchamānaṃ tajjāpesi – “yadi na karosi, ṭhānāpi te cāvemi, jīvitāpi voropemī”ti.	238	
PA_atk-s05_05a:238_5	So bhīto “mātugāmo nāma daḷhanicchayo, kadāci evampi kārāpeyyā”ti ekadivasaṃ raho	238	
PA_atk-s05_05a:238_6	gantvā tāya saddhiṃ sirisayane saṃvāsaṃ kappesi. Sā puññavatī sukhasamphassā. So	238	
PA_atk-s05_05a:238_7	tassā samphassarāgena ratto tattha abhikkhaṇaṃ saṅkitasaṅkitova agamāsi. Anukkamena	238	
PA_atk-s05_05a:238_8	attano gharasāmiko viya nibbisaṅko pavisitumāraddho.	238	
PA_atk-s05_05a:239_0	Tato rājamanussā taṃ pavattiṃ rañño ārocesuṃ. Rājā na saddahati. Dutiyampi tatiyampi	239	
PA_atk-s05_05a:239_1	ārocesuṃ. Tato nilīno sayameva disvā sabbāmacce sannipātāpetvā ārocesi. Te – “ayaṃ	239	
PA_atk-s05_05a:239_2	rājāparādhiko hatthacchedaṃ arahati, pādacchedaṃ arahatī”ti yāva sūle uttāsanaṃ,	239	
PA_atk-s05_05a:239_3	tāva sabbakammakāraṇāni niddisiṃsu. Rājā – “etassa vadhabandhanatāḷane mayhaṃ vihiṃsā	239	
PA_atk-s05_05a:239_4	uppajjeyya, jīvitā voropane pāṇātipāto bhaveyya, dhanaharaṇe adinnādānaṃ, alaṃ evarūpehi	239	
PA_atk-s05_05a:239_5	katehi, imaṃ mama rajjā nikkaḍḍhathā”ti āha. Amaccā taṃ nibbisayaṃ akaṃsu. So attano	239	
PA_atk-s05_05a:239_6	dhanasārañca puttadārañca gahetvā paravisayaṃ agamāsi. Tattha rājā sutvā “kiṃ āgatosī”ti	239	
PA_atk-s05_05a:239_7	pucchi. “Deva, icchāmi taṃ upaṭṭhātu”nti. So taṃ sampaṭicchi. Amacco katipāhaccayena	239	
PA_atk-s05_05a:239_8	laddhavissāso taṃ rājānaṃ etadavoca – “mahārāja, amakkhikamadhuṃ passāmi, taṃ khādanto	239	
PA_atk-s05_05a:239_9	natthī”ti. Rājā “kiṃ etaṃ uppaṇḍetukāmo bhaṇatī”ti na suṇāti. So antaraṃ labhitvā	239	
PA_atk-s05_05a:239_10	punapi suṭṭhutaraṃ vaṇṇetvā ārocesi. Rājā “kiṃ eta”nti pucchi. “Bārāṇasirajjaṃ, devā”ti.	2391	
PA_atk-s05_05a:239_11	Rājā “maṃ netvā māretukāmosī”ti āha. So “mā, deva, evaṃ avaca, yadi na saddahasi,	2391	
PA_atk-s05_05a:239_12	manusse pesehī”ti. So manusse pesesi. Te gantvā gopuraṃ khaṇitvā rañño sayanaghare uṭṭhahiṃsu.	2391	
PA_atk-s05_05a:240_0	Rājā disvā “kissa āgatātthā”ti pucchi. “Corā mayaṃ, mahārājā”ti. Rājā tesaṃ dhanaṃ	240	
PA_atk-s05_05a:240_1	dāpetvā “mā puna evamakatthā”ti ovaditvā vissajjesi. Te āgantvā tassa rañño ārocesuṃ.	240	
PA_atk-s05_05a:240_2	So punapi dvattikkhattuṃ tatheva vīmaṃsitvā “sīlavā rājā”ti caturaṅginiṃ senaṃ sannayhitvā	240	
PA_atk-s05_05a:240_3	sīmantare ekaṃ nagaraṃ upagamma tattha amaccassa pāhesi “nagaraṃ vā me dehi yuddhaṃ	240	
PA_atk-s05_05a:240_4	vā”ti. So brahmadattassa tamatthaṃ ārocāpesi “āṇāpetu devo kiṃ yujjhāmi, udāhu nagaraṃ	240	
PA_atk-s05_05a:240_5	demī”ti. Rājā “na yujjhitabbaṃ, nagaraṃ datvā idhāgacchā”ti pesesi. So tathā akāsi.	240	
PA_atk-s05_05a:240_6	Paṭirājāpi taṃ nagaraṃ gahetvā avasesanagaresupi tatheva dūtaṃ pāhesi. Tepi amaccā	240	
PA_atk-s05_05a:240_7	tatheva brahmadattassa ārocetvā tena “na yujjhitabbaṃ, idhāgantabba”nti vuttā bārāṇasiṃ āgamaṃsu.	240	
PA_atk-s05_05a:241_0	Tato amaccā brahmadattaṃ āhaṃsu – “mahārāja, tena saha yujjhāmā”ti. Rājā – “mama	241	
PA_atk-s05_05a:241_1	pāṇātipāto bhavissatī”ti vāresi. Amaccā – “mayaṃ, mahārāja, taṃ jīvaggāhaṃ gahetvā	241	
PA_atk-s05_05a:241_2	idheva ānessāmā”ti nānāupāyehi rājānaṃ saññāpetvā “ehi mahārājā”ti gantuṃ āraddhā.	241	
PA_atk-s05_05a:241_3	Rājā “sace sattamāraṇappaharaṇavilumpanakammaṃ na karotha, gacchāmī”ti bhaṇati. Amaccā	241	
PA_atk-s05_05a:241_4	“na, deva, karoma, bhayaṃ dassetvā palāpemā”ti caturaṅginiṃ senaṃ sannayhitvā ghaṭesu	241	
PA_atk-s05_05a:241_5	dīpe pakkhipitvā rattiṃ gacchiṃsu. Paṭirājā taṃ divasaṃ bārāṇasisamīpe nagaraṃ gahetvā	241	
PA_atk-s05_05a:241_6	idāni kinti rattiṃ sannāhaṃ mocāpetvā pamatto niddaṃ okkami saddhiṃ balakāyena. Tato	241	
PA_atk-s05_05a:241_7	amaccā bārāṇasirājānaṃ gahetvā paṭirañño khandhāvāraṃ gantvā sabbaghaṭehi dīpe niharāpetvā	241	
PA_atk-s05_05a:241_8	ekapajjotāya senāya saddaṃ akaṃsu. Paṭirañño amacco mahābalaṃ disvā bhīto attano	241	
PA_atk-s05_05a:241_9	rājānaṃ upasaṅkamitvā “uṭṭhehi amakkhikamadhuṃ khādāhī”ti mahāsaddaṃ akāsi. Tathā	241	
PA_atk-s05_05a:241_10	dutiyopi, tatiyopi. Paṭirājā tena saddena paṭibujjhitvā bhayaṃ santāsaṃ āpajji. Ukkuṭṭhisatāni	2411	
PA_atk-s05_05a:241_11	pavattiṃsu. So “paravacanaṃ saddahitvā amittahatthaṃ pattomhī”ti sabbarattiṃ taṃ	2411	
PA_atk-s05_05a:241_12	taṃ vippalapitvā dutiyadivase “dhammiko rājā, uparodhaṃ na kareyya, gantvā khamāpemī”ti	2411	
PA_atk-s05_05a:241_13	cintetvā rājānaṃ upasaṅkamitvā jaṇṇukehi patiṭṭhahitvā “khama, mahārāja, mayhaṃ aparādha”nti	2411	
PA_atk-s05_05a:241_14	āha. Rājā taṃ ovaditvā “uṭṭhehi, khamāmi te”ti āha. So raññā evaṃ vuttamatteyeva	2411	
PA_atk-s05_05a:241_15	paramassāsappatto ahosi, bārāṇasirañño samīpeyeva janapade rajjaṃ labhi. Te aññamaññaṃ sahāyakā ahesuṃ.	2411	
PA_atk-s05_05a:242_0	Atha brahmadatto dvepi senā sammodamānā ekato ṭhitā disvā “mamekassa cittānurakkhaṇāya	242	
PA_atk-s05_05a:242_1	asmiṃ janakāye khuddakamakkhikāya pivanamattampi lohitabindu na uppannaṃ. Aho sādhu,	242	
PA_atk-s05_05a:242_2	aho suṭṭhu, sabbe sattā sukhitā hontu, averā hontu, abyāpajjhā hontū”ti mettājhānaṃ	242	
PA_atk-s05_05a:242_3	uppādetvā, tadeva pādakaṃ katvā, saṅkhāre sammasitvā, paccekabodhiñāṇaṃ sacchikatvā,	242	
PA_atk-s05_05a:242_4	sayambhutaṃ pāpuṇi. Taṃ maggasukhena phalasukhena sukhitaṃ hatthikkhandhe nisinnaṃ	242	
PA_atk-s05_05a:242_5	amaccā paṇipātaṃ katvā āhaṃsu – “yānakālo, mahārāja, vijitabalakāyassa sakkāro kātabbo,	242	
PA_atk-s05_05a:242_6	parājitabalakāyassa bhattaparibbayo dātabbo”ti. So āha – “nāhaṃ, bhaṇe, rājā, paccekabuddho	242	
PA_atk-s05_05a:242_7	nāmāha”nti. Kiṃ devo bhaṇati, na edisā paccekabuddhā hontīti? Kīdisā, bhaṇe, paccekabuddhāti?	242	
PA_atk-s05_05a:242_8	Paccekabuddhā nāma dvaṅgulakesamassu aṭṭhaparikkhārayuttā bhavantīti. So dakkhiṇahatthena	242	
PA_atk-s05_05a:242_9	sīsaṃ parāmasi, tāvadeva gihiliṅgaṃ antaradhāyi, pabbajitaveso pāturahosi, dvaṅgulakesamassu	242	
PA_atk-s05_05a:242_10	aṭṭhaparikkhārasamannāgato vassasatikattherasadiso ahosi. So catutthajjhānaṃ samāpajjitvā	2421	
PA_atk-s05_05a:242_11	hatthikkhandhato vehāsaṃ abbhuggantvā padumapupphe nisīdi. Amaccā vanditvā “kiṃ,	2421	
PA_atk-s05_05a:242_12	bhante, kammaṭṭhānaṃ, kathaṃ adhigatosī”ti pucchiṃsu. So yato assa mettājhānakammaṭṭhānaṃ	2421	
PA_atk-s05_05a:242_13	ahosi, tañca vipassanaṃ vipassitvā adhigato, tasmā tamatthaṃ dassento udānagāthañca	2421	
PA_atk-s05_05a:242_14	byākaraṇagāthañca imaññeva gāthaṃ abhāsi “sabbesu bhūtesu nidhāya daṇḍa”nti.	2421	
PA_atk-s05_05a:243_0	Tattha sabbesūti anavasesesu. Bhūtesūti sattesu. Ayamettha saṅkhepo, vitthāraṃ pana	243	
PA_atk-s05_05a:243_1	ratanasuttavaṇṇanāyaṃ vakkhāma. Nidhāyāti nikkhipitvā. Daṇḍanti kāyavacīmanodaṇḍaṃ,	243	
PA_atk-s05_05a:243_2	kāyaduccaritādīnametaṃ adhivacanaṃ. Kāyaduccaritañhi daṇḍayatīti daṇḍo, bādheti anayabyasanaṃ	243	
PA_atk-s05_05a:243_3	pāpetīti vuttaṃ hoti. Evaṃ vacīduccaritaṃ manoduccaritaṃ ca. Paharaṇadaṇḍo eva vā	243	
PA_atk-s05_05a:243_4	daṇḍo, taṃ nidhāyātipi vuttaṃ hoti. Aviheṭhayanti aviheṭhayanto. Aññatarampīti yaṃkiñci	243	
PA_atk-s05_05a:243_5	ekampi. Tesanti tesaṃ sabbabhūtānaṃ. Na puttamiccheyyāti atrajo, khetrajo, dinnako,	243	
PA_atk-s05_05a:243_6	antevāsikoti imesu catūsu puttesu yaṃ kiñci puttaṃ na iccheyya. Kuto sahāyanti sahāyaṃ	243	
PA_atk-s05_05a:243_7	pana iccheyyāti kuto eva etaṃ.	243	
PA_atk-s05_05a:244_0	Ekoti pabbajjāsaṅkhātena eko, adutiyaṭṭhena eko, taṇhāpahānena eko, ekantavigatakilesoti	244	
PA_atk-s05_05a:244_1	eko, eko paccekasambodhiṃ abhisambuddhoti eko. Samaṇasahassassāpi hi majjhe vattamāno	244	
PA_atk-s05_05a:244_2	gihisaññojanassa chinnattā eko – evaṃ pabbajjāsaṅkhātena eko. Eko tiṭṭhati, eko gacchati,	244	
PA_atk-s05_05a:244_3	eko nisīdati, eko seyyaṃ kappeti, eko iriyati vattatīti – evaṃ adutiyaṭṭhena eko.	244	
PA_atk-s05_05a:245	“Taṇhādutiyo puriso, dīghamaddhānasaṃsaraṃ;	24	
PA_atk-s05_05a:246	Itthabhāvaññathābhāvaṃ, saṃsāraṃ nātivattati.	24	
PA_atk-s05_05a:247	“Evamādīnavaṃ ñatvā, taṇhaṃ dukkhassa sambhavaṃ;	24	
PA_atk-s05_05a:248	Vītataṇho anādāno, sato bhikkhu paribbaje”ti. –	24	
PA_atk-s05_05a:249_0	Evaṃ taṇhāpahānaṭṭhena eko. Sabbakilesāssa pahīnā ucchinnamūlā tālāvatthukatā anabhāvaṃkatā	249	
PA_atk-s05_05a:249_1	āyatiṃ anuppādadhammāti – evaṃ ekantavigatakilesoti eko. Anācariyako hutvā sayambhū	249	
PA_atk-s05_05a:249_2	sāmaññeva paccekasambodhiṃ abhisambuddhoti – evaṃ eko paccekasambodhiṃ abhisambuddhoti eko.	249	
PA_atk-s05_05a:250_0	Careti yā imā aṭṭha cariyāyo; seyyathidaṃ – paṇidhisampannānaṃ catūsu iriyāpathesu	250	
PA_atk-s05_05a:250_1	iriyāpathacariyā, indriyesu guttadvārānaṃ ajjhattikāyatanesu āyatanacariyā, appamādavihārīnaṃ	250	
PA_atk-s05_05a:250_2	catūsu satipaṭṭhānesu saticariyā, adhicittamanuyuttānaṃ catūsu jhānesu samādhicariyā,	250	
PA_atk-s05_05a:250_3	buddhisampannānaṃ catūsu ariyasaccesu ñāṇacariyā, sammā paṭipannānaṃ catūsu ariyamaggesu	250	
PA_atk-s05_05a:250_4	maggacariyā, adhigatapphalānaṃ catūsu sāmaññaphalesu patticariyā, tiṇṇaṃ buddhānaṃ	250	
PA_atk-s05_05a:250_5	sabbasattesu lokatthacariyā, tattha padesato paccekabuddhasāvakānanti. Yathāha –	250	
PA_atk-s05_05a:250_6	“cariyāti aṭṭha cariyāyo iriyāpathacariyā”ti vitthāro. Tāhi cariyāhi samannāgato	250	
PA_atk-s05_05a:250_7	bhaveyyāti attho. Atha vā yā imā “adhimuccanto saddhāya carati, paggaṇhanto vīriyena	250	
PA_atk-s05_05a:250_8	carati, upaṭṭhahanto satiyā carati, avikkhitto samādhinā carati, pajānanto paññāya	250	
PA_atk-s05_05a:250_9	carati, vijānanto viññāṇena carati, evaṃ paṭipannassa kusalā dhammā āyatantīti āyatanacariyāya	250	
PA_atk-s05_05a:250_10	carati, evaṃ paṭipanno visesamadhigacchatīti visesacariyāya caratī”ti evaṃ aparāpi	2501	
PA_atk-s05_05a:250_11	aṭṭha cariyā vuttā. Tāhipi samannāgato bhaveyyāti attho. Khaggavisāṇakappoti ettha	2501	
PA_atk-s05_05a:250_12	khaggavisāṇaṃ nāma khaggamigasiṅgaṃ. Kappasaddassa atthaṃ vitthārato maṅgalasuttavaṇṇanāyaṃ	2501	
PA_atk-s05_05a:250_13	pakāsayissāma. Idha panāyaṃ “satthukappena vata, bho, kira sāvakena saddhiṃ mantayamānā”ti	2501	
PA_atk-s05_05a:250_14	evamādīsu viya paṭibhāgo veditabbo. Khaggavisāṇakappoti khaggavisāṇasadisoti vuttaṃ	2501	
PA_atk-s05_05a:250_15	hoti. Ayaṃ tāvettha padato atthavaṇṇanā.	2501	
PA_atk-s05_05a:251_0	Adhippāyānusandhito pana evaṃ veditabbā – yvāyaṃ vuttappakāro daṇḍo bhūtesu pavattiyamāno	251	
PA_atk-s05_05a:251_1	ahito hoti, taṃ tesu appavattanena tappaṭipakkhabhūtāya mettāya parahitūpasaṃhārena	251	
PA_atk-s05_05a:251_2	ca sabbesu bhūtesu nidhāya daṇḍaṃ, nihitadaṇḍattā eva ca. Yathā anihitadaṇḍā sattā	251	
PA_atk-s05_05a:251_3	bhūtāni daṇḍena vā satthena vā pāṇinā vā leḍḍunā vā viheṭhayanti, tathā aviheṭhayaṃ	251	
PA_atk-s05_05a:251_4	aññatarampi tesaṃ. Imaṃ mettākammaṭṭhānamāgamma yadeva tattha vedanāgataṃ saññāsaṅkhāraviññāṇagataṃ	251	
PA_atk-s05_05a:251_5	tañca tadanusāreneva tadaññañca saṅkhāragataṃ vipassitvā imaṃ paccekabodhiṃ adhigatomhīti	251	
PA_atk-s05_05a:251_6	ayaṃ tāva adhippāyo.	251	
PA_atk-s05_05a:252_0	Ayaṃ pana anusandhi – evaṃ vutte te amaccā āhaṃsu – “idāni, bhante, kuhiṃ gacchathā”ti?	252	
PA_atk-s05_05a:252_1	Tato tena “pubbapaccekasambuddhā kattha vasantī”ti āvajjetvā ñatvā “gandhamādanapabbate”ti	252	
PA_atk-s05_05a:252_2	vutte punāhaṃsu – “amhe dāni, bhante, pajahatha, na icchathā”ti. Atha paccekabuddho	252	
PA_atk-s05_05a:252_3	āha – “na puttamiccheyyā”ti sabbaṃ. Tatrādhippāyo – ahaṃ idāni atrajādīsu yaṃ kiñci	252	
PA_atk-s05_05a:252_4	puttampi na iccheyyaṃ, kuto pana tumhādisaṃ sahāyaṃ? Tasmā tumhesupi yo mayā saddhiṃ	252	
PA_atk-s05_05a:252_5	gantuṃ mādiso vā hotuṃ icchati, so eko care khaggavisāṇakappo. Atha vā tehi “amhe	252	
PA_atk-s05_05a:252_6	dāni, bhante, pajahatha na icchathā”ti vutte so paccekabuddho “na puttamiccheyya	252	
PA_atk-s05_05a:252_7	kuto sahāya”nti vatvā attano yathāvuttenatthena ekacariyāya guṇaṃ disvā pamudito	252	
PA_atk-s05_05a:252_8	pītisomanassajāto imaṃ udānaṃ udānesi – “eko care khaggavisāṇakappo”ti. Evaṃ vatvā	252	
PA_atk-s05_05a:252_9	pekkhamānasseva mahājanassa ākāse uppatitvā gandhamādanaṃ agamāsi.	252	
PA_atk-s05_05a:253_0	Gandhamādano nāma himavati cūḷakāḷapabbataṃ, mahākāḷapabbataṃ, nāgapaliveṭhanaṃ,	253	
PA_atk-s05_05a:253_1	candagabbhaṃ, sūriyagabbhaṃ, suvaṇṇapassaṃ, himavantapabbatanti satta pabbate atikkamma	253	
PA_atk-s05_05a:253_2	hoti. Tattha nandamūlakaṃ nāma pabbhāraṃ paccekabuddhānaṃ vasanokāso. Tisso ca guhāyo	253	
PA_atk-s05_05a:253_3	– suvaṇṇaguhā, maṇiguhā, rajataguhāti. Tattha maṇiguhādvāre mañjūsako nāma rukkho	253	
PA_atk-s05_05a:253_4	yojanaṃ ubbedhena, yojanaṃ vitthārena. So yattakāni udake vā thale vā pupphāni, sabbāni	253	
PA_atk-s05_05a:253_5	tāni pupphayati visesena paccekabuddhāgamanadivase. Tassūparito sabbaratanamāḷo hoti.	253	
PA_atk-s05_05a:253_6	Tattha sammajjanakavāto kacavaraṃ chaḍḍeti, samakaraṇavāto sabbaratanamayaṃ vālikaṃ	253	
PA_atk-s05_05a:253_7	samaṃ karoti, siñcanakavāto anotattadahato ānetvā udakaṃ siñcati, sugandhakaraṇavāto	253	
PA_atk-s05_05a:253_8	himavantato sabbesaṃ gandharukkhānaṃ gandhe āneti, ocinakavāto pupphāni ocinitvā	253	
PA_atk-s05_05a:253_9	pāteti, santharakavāto sabbattha santharati. Sadā paññattāneva cettha āsanāni honti,	253	
PA_atk-s05_05a:253_10	yesu paccekabuddhuppādadivase uposathadivase ca sabbapaccekabuddhā sannipatitvā nisīdanti.	2531	
PA_atk-s05_05a:253_11	Ayaṃ tattha pakati. Abhisambuddha-paccekabuddho tattha gantvā paññattāsane nisīdati.	2531	
PA_atk-s05_05a:253_12	Tato sace tasmiṃ kāle aññepi paccekabuddhā saṃvijjanti, tepi taṅkhaṇaṃ sannipatitvā	2531	
PA_atk-s05_05a:253_13	paññattāsanesu nisīdanti. Nisīditvā ca kiñcideva samāpattiṃ samāpajjitvā vuṭṭhahanti,	2531	
PA_atk-s05_05a:253_14	tato saṅghatthero adhunāgatapaccekabuddhaṃ sabbesaṃ anumodanatthāya “kathamadhigata”nti	2531	
PA_atk-s05_05a:253_15	kammaṭṭhānaṃ pucchati. Tadāpi so tameva attano udānabyākaraṇagāthaṃ bhāsati. Puna	2531	
PA_atk-s05_05a:253_16	bhagavāpi āyasmatā ānandena puṭṭho tameva gāthaṃ bhāsati, ānando ca saṅgītiyanti	2531	
PA_atk-s05_05a:253_17	evamekekā gāthā paccekasambodhiabhisambuddhaṭṭhāne, mañjūsakamāḷe, ānandena pucchitakāle,	2531	
PA_atk-s05_05a:253_18	saṅgītiyanti catukkhattuṃ bhāsitā hotīti.	2531	
PA_atk-s05_05a:254	Paṭhamagāthāvaṇṇanā samattā.	25	
PA_atk-s05_05a:255_0	36. Saṃsaggajātassāti kā uppatti? Ayampi paccekabodhisatto kassapassa bhagavato sāsane	255	
PA_atk-s05_05a:255_1	vīsati vassasahassāni purimanayeneva samaṇadhammaṃ karonto kasiṇaparikammaṃ katvā,	255	
PA_atk-s05_05a:255_2	paṭhamajjhānaṃ nibbattetvā, nāmarūpaṃ vavatthapetvā, lakkhaṇasammasanaṃ katvā, ariyamaggaṃ	255	
PA_atk-s05_05a:255_3	anadhigamma brahmaloke nibbatti. So tato cuto bārāṇasirañño aggamahesiyā kucchimhi	255	
PA_atk-s05_05a:255_4	uppajjitvā purimanayeneva vaḍḍhamāno yato pabhuti “ayaṃ itthī ayaṃ puriso”ti visesaṃ	255	
PA_atk-s05_05a:255_5	aññāsi, tatupādāya itthīnaṃ hatthe na ramati, ucchādananhāpanamaṇḍanādimattampi na	255	
PA_atk-s05_05a:255_6	sahati. Taṃ purisā eva posenti, thaññapāyanakāle dhātiyo kañcukaṃ paṭimuñcitvā purisavesena	255	
PA_atk-s05_05a:255_7	thaññaṃ pāyenti. So itthīnaṃ gandhaṃ ghāyitvā saddaṃ vā sutvā rodati, viññutaṃ pattopi	255	
PA_atk-s05_05a:255_8	itthiyo passituṃ na icchati, tena taṃ anitthigandhotveva sañjāniṃsu.	255	
PA_atk-s05_05a:256_0	Tasmiṃ soḷasavassuddesike jāte rājā “kulavaṃsaṃ saṇṭhapessāmī”ti nānākulehi tassa	256	
PA_atk-s05_05a:256_1	anurūpā kaññāyo ānetvā aññataraṃ amaccaṃ āṇāpesi “kumāraṃ ramāpehī”ti. Amacco upāyena	256	
PA_atk-s05_05a:256_2	taṃ ramāpetukāmo tassa avidūre sāṇipākāraṃ parikkhipāpetvā nāṭakāni payojāpesi. Kumāro	256	
PA_atk-s05_05a:256_3	gītavāditasaddaṃ sutvā – “kasseso saddo”ti āha. Amacco “taveso, deva, nāṭakitthīnaṃ	256	
PA_atk-s05_05a:256_4	saddo, puññavantānaṃ īdisāni nāṭakāni honti, abhirama, deva, mahāpuññosi tva”nti	256	
PA_atk-s05_05a:256_5	āha. Kumāro amaccaṃ daṇḍena tāḷāpetvā nikkaḍḍhāpesi. So rañño ārocesi. Rājā kumārassa	256	
PA_atk-s05_05a:256_6	mātarā saha gantvā, kumāraṃ khamāpetvā, puna amaccaṃ appesi. Kumāro tehi atinippīḷiyamāno	256	
PA_atk-s05_05a:256_7	seṭṭhasuvaṇṇaṃ datvā suvaṇṇakāre āṇāpesi – “sundaraṃ itthirūpaṃ karothā”ti. Te vissakammunā	256	
PA_atk-s05_05a:256_8	nimmitasadisaṃ sabbālaṅkāravibhūsitaṃ itthirūpaṃ katvā dassesuṃ. Kumāro disvā vimhayena	256	
PA_atk-s05_05a:256_9	sīsaṃ cāletvā mātāpitūnaṃ pesesi “yadi īdisiṃ itthiṃ labhissāmi, gaṇhissāmī”ti. Mātāpitaro	256	
PA_atk-s05_05a:256_10	“amhākaṃ putto mahāpuñño, avassaṃ tena saha katapuññā kāci dārikā loke uppannā bhavissatī”ti	2561	
PA_atk-s05_05a:256_11	taṃ suvaṇṇarūpaṃ rathaṃ āropetvā amaccānaṃ appesuṃ “gacchatha, īdisiṃ dārikaṃ gavesathā”ti.	2561	
PA_atk-s05_05a:256_12	Te gahetvā soḷasa mahājanapade vicarantā taṃ taṃ gāmaṃ gantvā udakatitthādīsu yattha	2561	
PA_atk-s05_05a:256_13	yattha janasamūhaṃ passanti, tattha tattha devataṃ viya suvaṇṇarūpaṃ ṭhapetvā nānāpupphavatthālaṅkārehi	2561	
PA_atk-s05_05a:256_14	pūjaṃ katvā, vitānaṃ bandhitvā, ekamantaṃ tiṭṭhanti – “yadi kenaci evarūpā diṭṭhapubbā	2561	
PA_atk-s05_05a:256_15	bhavissati, so kathaṃ samuṭṭhāpessatī”ti? Etenupāyena aññatra maddaraṭṭhā sabbe janapade	2561	
PA_atk-s05_05a:256_16	āhiṇḍitvā taṃ “khuddakaraṭṭha”nti avamaññamānā tattha paṭhamaṃ agantvā nivattiṃsu.	2561	
PA_atk-s05_05a:257_0	Tato nesaṃ ahosi “maddaraṭṭhampi tāva gacchāma, mā no bārāṇasiṃ paviṭṭhepi rājā puna	257	
PA_atk-s05_05a:257_1	pāhesī”ti maddaraṭṭhe sāgalanagaraṃ agamaṃsu. Sāgalanagare ca maddavo nāma rājā.	257	
PA_atk-s05_05a:257_2	Tassa dhītā soḷasavassuddesikā abhirūpā hoti. Tassā vaṇṇadāsiyo nhānodakatthāya titthaṃ	257	
PA_atk-s05_05a:257_3	gatā. Tattha amaccehi ṭhapitaṃ taṃ suvaṇṇarūpaṃ dūratova disvā “amhe udakatthāya	257	
PA_atk-s05_05a:257_4	pesetvā rājaputtī sayameva āgatā”ti bhaṇantiyo samīpaṃ gantvā “nāyaṃ sāminī, amhākaṃ	257	
PA_atk-s05_05a:257_5	sāminī ito abhirūpatarā”ti āhaṃsu. Amaccā taṃ sutvā rājānaṃ upasaṅkamitvā anurūpena	257	
PA_atk-s05_05a:257_6	nayena dārikaṃ yāciṃsu, sopi adāsi. Tato bārāṇasirañño pāhesuṃ “laddhā dārikā, sāmaṃ	257	
PA_atk-s05_05a:257_7	āgacchissati, udāhu amheva ānemā”ti? So ca “mayi āgacchante janapadapīḷā bhavissati,	257	
PA_atk-s05_05a:257_8	tumheva ānethā”ti pesesi.	257	
PA_atk-s05_05a:258_0	Amaccā dārikaṃ gahetvā nagarā nikkhamitvā kumārassa pāhesuṃ – “laddhā suvaṇṇarūpasadisī	258	
PA_atk-s05_05a:258_1	dārikā”ti. Kumāro sutvāva rāgena abhibhūto paṭhamajjhānā parihāyi. So dūtaparamparaṃ	258	
PA_atk-s05_05a:258_2	pesesi “sīghaṃ ānetha, sīghaṃ ānethā”ti. Te sabbattha ekarattivāseneva bārāṇasiṃ	258	
PA_atk-s05_05a:258_3	patvā bahinagare ṭhitā rañño pāhesuṃ – “ajja pavisitabbaṃ, no”ti? Rājā “seṭṭhakulā	258	
PA_atk-s05_05a:258_4	ānītā dārikā, maṅgalakiriyaṃ katvā mahāsakkārena pavesessāma, uyyānaṃ tāva naṃ nethā”ti	258	
PA_atk-s05_05a:258_5	āṇāpesi. Te tathā akaṃsu. Sā accantasukhumālā yānugghātena ubbāḷhā addhānaparissamena	258	
PA_atk-s05_05a:258_6	uppannavātarogā milātamālā viya hutvā rattiṃyeva kālamakāsi. Amaccā “sakkārā paribhaṭṭhamhā”ti	258	
PA_atk-s05_05a:258_7	parideviṃsu. Rājā ca nāgarā ca “kulavaṃso vinaṭṭho”ti parideviṃsu. Nagare mahākolāhalaṃ	258	
PA_atk-s05_05a:258_8	ahosi. Kumārassa sutamatteyeva mahāsoko udapādi. Tato kumāro sokassa mūlaṃ khaṇitumāraddho.	258	
PA_atk-s05_05a:258_9	So cintesi – “ayaṃ soko nāma na ajātassa hoti, jātassa pana hoti, tasmā jātiṃ paṭicca	258	
PA_atk-s05_05a:258_10	soko”ti. “Jāti pana kiṃ paṭiccā”ti? Tato “bhavaṃ paṭicca jātī”ti evaṃ pubbabhāvanānubhāvena	2581	
PA_atk-s05_05a:258_11	yoniso manasikaronto anulomapaṭilomapaṭiccasamuppādaṃ disvā saṅkhāre sammasanto tattheva	2581	
PA_atk-s05_05a:258_12	nisinno paccekabodhiṃ sacchākāsi. Taṃ maggaphalasukhena sukhitaṃ santindriyaṃ santamānasaṃ	2581	
PA_atk-s05_05a:258_13	nisinnaṃ disvā, paṇipātaṃ katvā, amaccā āhaṃsu – “mā soci, deva, mahanto jambudīpo,	2581	
PA_atk-s05_05a:258_14	aññaṃ tato sundarataraṃ ānessāmā”ti. So āha – “nāhaṃ socako, nissoko paccekabuddho	2581	
PA_atk-s05_05a:258_15	aha”nti. Ito paraṃ sabbaṃ purimagāthāsadisameva ṭhapetvā gāthāvaṇṇanaṃ.	2581	
PA_atk-s05_05a:259_0	Gāthāvaṇṇanāyaṃ pana saṃsaggajātassāti jātasaṃsaggassa. Tattha dassana, savana, kāya,	259	
PA_atk-s05_05a:259_1	samullapana, sambhogasaṃsaggavasena pañcavidho saṃsaggo. Tattha aññamaññaṃ disvā	259	
PA_atk-s05_05a:259_2	cakkhuviññāṇavīthivasena uppannarāgo dassanasaṃsaggo nāma. Tattha sīhaḷadīpe kāḷadīghavāpīgāme	259	
PA_atk-s05_05a:259_3	piṇḍāya carantaṃ kalyāṇavihāravāsīdīghabhāṇakadaharabhikkhuṃ disvā paṭibaddhacittā	259	
PA_atk-s05_05a:259_4	kenaci upāyena taṃ alabhitvā, kālakatā kuṭumbiyadhītā, tassā nivāsanacoḷakhaṇḍaṃ	259	
PA_atk-s05_05a:259_5	disvā “evarūpavatthadhāriniyā nāma saddhiṃ saṃvāsaṃ nālattha”nti hadayaṃ phāletvā	259	
PA_atk-s05_05a:259_6	kālakato. So eva ca daharo nidassanaṃ.	259	
PA_atk-s05_05a:260_0	Parehi pana kathiyamānaṃ rūpādisampattiṃ attanā vā hasitalapitagītasaddaṃ sutvā sotaviññāṇavīthivasena	260	
PA_atk-s05_05a:260_1	uppanno rāgo savanasaṃsaggo nāma. Tatrāpi girigāmavāsīkammāradhītāya pañcahi kumārīhi	260	
PA_atk-s05_05a:260_2	saddhiṃ padumassaraṃ gantvā, nhatvā mālaṃ āropetvā, uccāsaddena gāyantiyā ākāsena	260	
PA_atk-s05_05a:260_3	gacchanto saddaṃ sutvā kāmarāgena visesā parihāyitvā anayabyasanaṃ patto pañcaggaḷaleṇavāsī	260	
PA_atk-s05_05a:260_4	tissadaharo nidassanaṃ.	260	
PA_atk-s05_05a:261_0	Aññamaññaṃ aṅgaparāmasanena uppannarāgo kāyasaṃsaggo nāma. Dhammagāyanadaharabhikkhu	261	
PA_atk-s05_05a:261_1	cettha nidassanaṃ. Mahāvihāre kira daharabhikkhu dhammaṃ bhāsati. Tattha mahājane	261	
PA_atk-s05_05a:261_2	āgate rājāpi agamāsi saddhiṃ antepurena. Tato rājadhītāya tassa rūpañca saddañca	261	
PA_atk-s05_05a:261_3	āgamma balavarāgo uppanno, tassa ca daharassāpi. Taṃ disvā rājā sallakkhetvā sāṇipākārena	261	
PA_atk-s05_05a:261_4	parikkhipāpesi. Te aññamaññaṃ parāmasitvā āliṅgiṃsu. Puna sāṇipākāraṃ apanetvā passantā	261	
PA_atk-s05_05a:261_5	dvepi kālakateyeva addasaṃsūti.	261	
PA_atk-s05_05a:262_0	Aññamaññaṃ ālapanasamullapane uppanno rāgo pana samullapanasaṃsaggo nāma. Bhikkhubhikkhunīhi	262	
PA_atk-s05_05a:262_1	saddhiṃ paribhogakaraṇe uppannarāgo sambhogasaṃsaggo nāma. Dvīsupi cetesu pārājikappatto	262	
PA_atk-s05_05a:262_2	bhikkhu ca bhikkhunī ca nidassanaṃ. Maricivaṭṭināmamahāvihāramahe kira duṭṭhagāmaṇi	262	
PA_atk-s05_05a:262_3	abhayamahārājā mahādānaṃ paṭiyādetvā ubhatosaṅghaṃ parivisati. Tattha uṇhayāguyā	262	
PA_atk-s05_05a:262_4	dinnāya saṅghanavakasāmaṇerī anādhārakassa saṅghanavakasāmaṇerassa dantavalayaṃ datvā	262	
PA_atk-s05_05a:262_5	samullāpaṃ akāsi. Te ubhopi upasampajjitvā saṭṭhivassā hutvā paratīraṃ gatā aññamaññaṃ	262	
PA_atk-s05_05a:262_6	samullāpena pubbasaññaṃ paṭilabhitvā tāvadeva jātasinehā sikkhāpadaṃ vītikkamitvā pārājikā ahesunti.	262	
PA_atk-s05_05a:263_0	Evaṃ pañcavidhe saṃsagge yena kenaci saṃsaggena jātasaṃsaggassa bhavati sneho, purimarāgapaccayā	263	
PA_atk-s05_05a:263_1	balavarāgo uppajjati. Tato snehanvayaṃ dukkhamidaṃ pahoti tameva snehaṃ anugacchantaṃ	263	
PA_atk-s05_05a:263_2	sandiṭṭhikasamparāyikasokaparidevādinānappakārakaṃ dukkhamidaṃ pahoti, nibbattati,	263	
PA_atk-s05_05a:263_3	bhavati, jāyati. Apare pana “ārammaṇe cittassa vossaggo saṃsaggo”ti bhaṇanti. Tato	263	
PA_atk-s05_05a:263_4	sneho, snehā dukkhamidanti.	263	
PA_atk-s05_05a:264_0	Evamatthappabhedaṃ imaṃ aḍḍhagāthaṃ vatvā so paccekabuddho āha – “svāhaṃ yamidaṃ	264	
PA_atk-s05_05a:264_1	snehanvayaṃ sokādidukkhaṃ pahoti, tassa dukkhassa mūlaṃ khananto paccekasambodhimadhigato”ti.	264	
PA_atk-s05_05a:264_2	Evaṃ vutte te amaccā āhaṃsu – “amhehi dāni, bhante, kiṃ kātabba”nti? Tato so āha	264	
PA_atk-s05_05a:264_3	– “tumhe vā aññe vā yo imamhā dukkhā muccitukāmo, so sabbopi ādīnavaṃ snehajaṃ pekkhamāno,	264	
PA_atk-s05_05a:264_4	eko care khaggavisāṇakappo”ti. Ettha ca yaṃ “snehanvayaṃ dukkhamidaṃ pahotī”ti vuttaṃ	264	
PA_atk-s05_05a:264_5	“tadeva sandhāya ādīnavaṃ snehajaṃ pekkhamāno”ti idaṃ vuttanti veditabbaṃ. Atha vā	264	
PA_atk-s05_05a:264_6	yathāvuttena saṃsaggena saṃsaggajātassa bhavati sneho, snehanvayaṃ dukkhamidaṃ pahoti,	264	
PA_atk-s05_05a:264_7	etaṃ yathābhūtaṃ ādīnavaṃ snehajaṃ pekkhamāno ahaṃ adhigatoti. Evaṃ abhisambandhitvā	264	
PA_atk-s05_05a:264_8	catutthapādo pubbe vuttanayeneva udānavasena vuttopi veditabbo. Tato paraṃ sabbaṃ	264	
PA_atk-s05_05a:264_9	purimagāthāya vuttasadisamevāti.	264	
PA_atk-s05_05a:265	Saṃsaggagāthāvaṇṇanā samattā.	26	
PA_atk-s05_05a:266_0	37. Mitte suhajjeti kā uppatti? Ayaṃ paccekabodhisatto purimagāthāya vuttanayeneva	266	
PA_atk-s05_05a:266_1	uppajjitvā bārāṇasiyaṃ rajjaṃ kārento paṭhamaṃ jhānaṃ nibbattetvā “kiṃ samaṇadhammo	266	
PA_atk-s05_05a:266_2	varo, rajjaṃ vara”nti vīmaṃsitvā catunnaṃ amaccānaṃ hatthe rajjaṃ niyyātetvā samaṇadhammaṃ	266	
PA_atk-s05_05a:266_3	karoti. Amaccā “dhammena samena karothā”ti vuttāpi lañjaṃ gahetvā adhammena karonti.	266	
PA_atk-s05_05a:266_4	Te lañjaṃ gahetvā sāmike parājentā ekadā aññataraṃ rājavallabhaṃ parājesuṃ. So rañño	266	
PA_atk-s05_05a:266_5	bhattahārakena saddhiṃ pavisitvā sabbaṃ ārocesi. Rājā dutiyadivase sayaṃ vinicchayaṭṭhānaṃ	266	
PA_atk-s05_05a:266_6	agamāsi. Tato mahājanakāyā – “amaccā sāmike asāmike karontī”ti mahāsaddaṃ karontā	266	
PA_atk-s05_05a:266_7	mahāyuddhaṃ viya akaṃsu. Atha rājā vinicchayaṭṭhānā vuṭṭhāya pāsādaṃ abhiruhitvā	266	
PA_atk-s05_05a:266_8	samāpattiṃ appetuṃ nisinno tena saddena vikkhittacitto na sakkoti appetuṃ. So “kiṃ	266	
PA_atk-s05_05a:266_9	me rajjena, samaṇadhammo varo”ti rajjasukhaṃ pahāya puna samāpattiṃ nibbattetvā pubbe	266	
PA_atk-s05_05a:266_10	vuttanayeneva vipassanto paccekasambodhiṃ sacchākāsi. Kammaṭṭhānañca pucchito imaṃ gāthaṃ abhāsi –	2661	
PA_atk-s05_05a:267	“Mitte suhajje anukampamāno, hāpeti atthaṃ paṭibaddhacitto;	26	
PA_atk-s05_05a:268	Etaṃ bhayaṃ santhave pekkhamāno, eko care khaggavisāṇakappo”ti.	26	
PA_atk-s05_05a:269_0	Tattha mettāyanavasena mittā. Suhadayabhāvena suhajjā. Keci hi ekantahitakāmatāya	269	
PA_atk-s05_05a:269_1	mittāva honti, na suhajjā. Keci gamanāgamanaṭṭhānanisajjāsamullāpādīsu hadayasukhajananena	269	
PA_atk-s05_05a:269_2	suhajjāva honti, na mittā. Keci tadubhayavasena suhajjā ceva mittā ca. Te duvidhā	269	
PA_atk-s05_05a:269_3	honti – agāriyā anagāriyā ca. Tattha agāriyā tividhā honti – upakāro, samānasukhadukkho,	269	
PA_atk-s05_05a:269_4	anukampakoti. Anagāriyā visesena atthakkhāyino eva. Te catūhi aṅgehi samannāgatā honti. Yathāha –	269	
PA_atk-s05_05a:270_0	“Catūhi kho, gahapatiputta, ṭhānehi upakāro mitto suhado veditabbo – pamattaṃ rakkhati,	270	
PA_atk-s05_05a:270_1	pamattassa sāpateyyaṃ rakkhati, bhītassa saraṇaṃ hoti, uppannesu kiccakaraṇīyesu	270	
PA_atk-s05_05a:270_2	taddiguṇaṃ bhogaṃ anuppadeti”.	270	
PA_atk-s05_05a:271	Tathā –	27	
PA_atk-s05_05a:272_0	“Catūhi kho, gahapatiputta, ṭhānehi samānasukhadukkho mitto suhado veditabbo – guyhamassa	272	
PA_atk-s05_05a:272_1	ācikkhati, guyhamassa parigūhati, āpadāsu na vijahati, jīvitampissa atthāya pariccattaṃ hoti”.	272	
PA_atk-s05_05a:273	Tathā –	27	
PA_atk-s05_05a:274	“Catūhi kho, gahapatiputta, ṭhānehi anukampako mitto suhado veditabbo – abhavenassa na nandati, bhavenassa nandati, avaṇṇaṃ bhaṇamānaṃ nivāreti, vaṇṇaṃ bhaṇamānaṃ pasaṃsati”.	27	
PA_atk-s05_05a:275	Tathā –	27	
PA_atk-s05_05a:276	“Catūhi kho, gahapatiputta, ṭhānehi atthakkhāyī mitto suhado veditabbo – pāpā nivāreti, kalyāṇe niveseti, assutaṃ sāveti, saggassa maggaṃ ācikkhatī”ti.	27	
PA_atk-s05_05a:277	Tesvidha agāriyā adhippetā. Atthato pana sabbepi yujjanti. Te mitte suhajje. Anukampamānoti anudayamāno. Tesaṃ sukhaṃ upasaṃharitukāmo dukkhaṃ apaharitukāmo ca.	27	
PA_atk-s05_05a:278_0	Hāpeti atthanti diṭṭhadhammikasamparāyikaparamatthavasena tividhaṃ, tathā attatthaparatthaubhayatthavasenāpi	278	
PA_atk-s05_05a:278_1	tividhaṃ. Atthaṃ laddhavināsanena aladdhānuppādanenāti dvidhāpi hāpeti vināseti.	278	
PA_atk-s05_05a:278_2	Paṭibaddhacittoti “ahaṃ imaṃ vinā na jīvāmi, esa me gati, esa me parāyaṇa”nti evaṃ	278	
PA_atk-s05_05a:278_3	attānaṃ nīce ṭhāne ṭhapentopi paṭibaddhacitto hoti. “Ime maṃ vinā na jīvanti, ahaṃ	278	
PA_atk-s05_05a:278_4	tesaṃ gati, tesaṃ parāyaṇa”nti evaṃ attānaṃ ucce ṭhāne ṭhapentopi paṭibaddhacitto	278	
PA_atk-s05_05a:278_5	hoti. Idha pana evaṃ paṭibaddhacitto adhippeto. Etaṃ bhayanti etaṃ atthahāpanabhayaṃ,	278	
PA_atk-s05_05a:278_6	attano samāpattihāniṃ sandhāya vuttaṃ. Santhaveti tividho santhavo – taṇhādiṭṭhimittasanthavavasena.	278	
PA_atk-s05_05a:278_7	Tattha aṭṭhasatappabhedāpi taṇhā taṇhāsanthavo, dvāsaṭṭhibhedāpi diṭṭhi diṭṭhisanthavo,	278	
PA_atk-s05_05a:278_8	paṭibaddhacittatāya mittānukampanā mittasanthavo. So idhādhippeto. Tena hissa samāpatti	278	
PA_atk-s05_05a:278_9	parihīnā. Tenāha – “etaṃ bhayaṃ santhave pekkhamāno ahamadhigato”ti. Sesaṃ vuttasadisamevāti veditabbanti.	278	
PA_atk-s05_05a:279	Mittasuhajjagāthāvaṇṇanā samattā.	27	
PA_atk-s05_05a:280_0	38. Vaṃso visāloti kā uppatti? Pubbe kira kassapassa bhagavato sāsane tayo paccekabodhisattā	280	
PA_atk-s05_05a:280_1	pabbajitvā vīsati vassasahassāni gatapaccāgatavattaṃ pūretvā devaloke uppannā. Tato	280	
PA_atk-s05_05a:280_2	cavitvā tesaṃ jeṭṭhako bārāṇasirājakule nibbatto, itare paccantarājakulesu. Te ubhopi	280	
PA_atk-s05_05a:280_3	kammaṭṭhānaṃ uggaṇhitvā, rajjaṃ pahāya pabbajitvā, anukkamena paccekabuddhā hutvā,	280	
PA_atk-s05_05a:280_4	nandamūlakapabbhāre vasantā ekadivasaṃ samāpattito vuṭṭhāya “mayaṃ kiṃ kammaṃ katvā	280	
PA_atk-s05_05a:280_5	imaṃ lokuttarasukhaṃ anuppattā”ti āvajjetvā paccavekkhamānā kassapabuddhakāle attano	280	
PA_atk-s05_05a:280_6	cariyaṃ addasaṃsu. Tato “tatiyo kuhi”nti āvajjentā bārāṇasiyaṃ rajjaṃ kārentaṃ disvā	280	
PA_atk-s05_05a:280_7	tassa guṇe saritvā “so pakatiyāva appicchatādiguṇasamannāgato ahosi, amhākaññeva	280	
PA_atk-s05_05a:280_8	ovādako vattā vacanakkhamo pāpagarahī, handa, naṃ ārammaṇaṃ dassetvā mocessāmā”ti	280	
PA_atk-s05_05a:280_9	okāsaṃ gavesantā taṃ ekadivasaṃ sabbālaṅkāravibhūsitaṃ uyyānaṃ gacchantaṃ disvā ākāsenāgantvā	280	
PA_atk-s05_05a:280_10	uyyānadvāre veḷugumbamūle aṭṭhaṃsu. Mahājano atitto rājadassanena rājānaṃ oloketi.	2801	
PA_atk-s05_05a:280_11	Tato rājā “atthi nu kho koci mama dassane abyāvaṭo”ti olokento paccekabuddhe addakkhi.	2801	
PA_atk-s05_05a:280_12	Saha dassaneneva cassa tesu sineho uppajji.	2801	
PA_atk-s05_05a:281_0	So hatthikkhandhā oruyha santena upacārena te upasaṅkamitvā “bhante, kiṃ nāmā tumhe”ti	281	
PA_atk-s05_05a:281_1	pucchi. Te āhaṃsu “mayaṃ, mahārāja, asajjamānā nāmā”ti. “Bhante, ‘asajjamānā’ti etassa	281	
PA_atk-s05_05a:281_2	ko attho”ti? “Alagganattho, mahārājā”ti. Tato taṃ veḷugumbaṃ dassentā āhaṃsu – “seyyathāpi,	281	
PA_atk-s05_05a:281_3	mahārāja, imaṃ veḷugumbaṃ sabbaso mūlakhandhasākhānusākhāhi saṃsibbitvā ṭhitaṃ asihattho	281	
PA_atk-s05_05a:281_4	puriso mūle chetvā āviñchanto na sakkuṇeyya uddharituṃ, evameva tvaṃ anto ca bahi	281	
PA_atk-s05_05a:281_5	ca jaṭāya jaṭito āsattavisatto tattha laggo. Seyyathāpi vā panassa vemajjhagatopi	281	
PA_atk-s05_05a:281_6	ayaṃ vaṃsakaḷīro asañjātasākhattā kenaci alaggo ṭhito, sakkā ca pana agge vā mūle	281	
PA_atk-s05_05a:281_7	vā chetvā uddharituṃ, evameva mayaṃ katthaci asajjamānā sabbadisā gacchāmā”ti tāvadeva	281	
PA_atk-s05_05a:281_8	catutthajjhānaṃ samāpajjitvā passato eva rañño ākāsena nandamūlakapabbhāraṃ agamaṃsu.	281	
PA_atk-s05_05a:281_9	Tato rājā cintesi – “kadā nu kho ahampi evaṃ asajjamāno bhaveyya”nti tattheva nisīditvā	281	
PA_atk-s05_05a:281_10	vipassanto paccekabodhiṃ sacchākāsi. Purimanayeneva kammaṭṭhānaṃ pucchito imaṃ gāthaṃ abhāsi –	2811	
PA_atk-s05_05a:282	“Vaṃso visālova yathā visatto, puttesu dāresu ca yā apekkhā;	28	
PA_atk-s05_05a:283	Vaṃsakkaḷīrova asajjamāno, eko care khaggavisāṇakappo”ti.	28	
PA_atk-s05_05a:284_0	Tattha vaṃsoti veḷu. Visāloti vitthiṇṇo. Cakāro avadhāraṇattho, evakāro vā ayaṃ,	284	
PA_atk-s05_05a:284_1	sandhivasenettha ekāro naṭṭho. Tassa parapadena sambandho, taṃ pacchā yojessāma.	284	
PA_atk-s05_05a:284_2	Yathāti paṭibhāge. Visattoti laggo, jaṭito saṃsibbito. Puttesu dāresu cāti puttadhītubhariyāsu.	284	
PA_atk-s05_05a:284_3	Yā apekkhāti yā taṇhā yo sneho. Vaṃsakkaḷīrova asajjamānoti vaṃsakaḷīro viya alaggamāno.	284	
PA_atk-s05_05a:284_4	Kiṃ vuttaṃ hoti? Yathā vaṃso visālo visatto eva hoti, puttesu dāresu ca yā apekkhā,	284	
PA_atk-s05_05a:284_5	sāpi evaṃ tāni vatthūni saṃsibbitvā ṭhitattā visattā eva. Svāhaṃ tāya apekkhāya apekkhavā	284	
PA_atk-s05_05a:284_6	visālo vaṃso viya visattoti evaṃ apekkhāya ādīnavaṃ disvā taṃ apekkhaṃ maggañāṇena	284	
PA_atk-s05_05a:284_7	chindanto ayaṃ vaṃsakaḷīrova rūpādīsu vā lobhādīsu vā kāmabhavādīsu vā diṭṭhādīsu	284	
PA_atk-s05_05a:284_8	vā taṇhāmānadiṭṭhivasena asajjamāno paccekabodhiṃ adhigatoti. Sesaṃ purimanayeneva veditabbanti.	284	
PA_atk-s05_05a:285	Vaṃsakaḷīragāthāvaṇṇanā samattā.	28	
PA_atk-s05_05a:286_0	39. Migo araññamhīti kā uppatti? Eko kira bhikkhu kassapassa bhagavato sāsane yogāvacaro	286	
PA_atk-s05_05a:286_1	kālaṃ katvā, bārāṇasiyaṃ seṭṭhikule uppanno aḍḍhe mahaddhane mahābhoge, so subhago	286	
PA_atk-s05_05a:286_2	ahosi. Tato paradāriko hutvā tattha kālakato niraye nibbatto tattha paccitvā vipākāvasesena	286	
PA_atk-s05_05a:286_3	seṭṭhibhariyāya kucchimhi itthipaṭisandhiṃ aggahesi. Nirayato āgatānaṃ gattāni uṇhāni	286	
PA_atk-s05_05a:286_4	honti. Tena seṭṭhibhariyā ḍayhamānena udarena kicchena kasirena taṃ gabbhaṃ dhāretvā	286	
PA_atk-s05_05a:286_5	kālena dārikaṃ vijāyi. Sā jātadivasato pabhuti mātāpitūnaṃ sesabandhuparijanānañca	286	
PA_atk-s05_05a:286_6	dessā ahosi. Vayappattā ca yamhi kule dinnā, tatthāpi sāmikasassusasurānaṃ dessāva	286	
PA_atk-s05_05a:286_7	ahosi appiyā amanāpā. Atha nakkhatte ghosite seṭṭhiputto tāya saddhiṃ kīḷituṃ anicchanto	286	
PA_atk-s05_05a:286_8	vesiṃ ānetvā kīḷati. Sā taṃ dāsīnaṃ santikā sutvā seṭṭhiputtaṃ upasaṅkamitvā nānappakārehi	286	
PA_atk-s05_05a:286_9	anunayitvā āha – “ayyaputta, itthī nāma sacepi dasannaṃ rājūnaṃ kaniṭṭhā hoti, cakkavattino	286	
PA_atk-s05_05a:286_10	vā dhītā, tathāpi sāmikassa pesanakarā hoti. Sāmike anālapante sūle āropitā viya	2861	
PA_atk-s05_05a:286_11	dukkhaṃ paṭisaṃvedeti. Sace ahaṃ anuggahārahā, anuggahetabbā. No ce, vissajjetabbā,	2861	
PA_atk-s05_05a:286_12	attano ñātikulaṃ gamissāmī”ti. Seṭṭhiputto – “hotu, bhadde, mā soci, kīḷanasajjā	2861	
PA_atk-s05_05a:286_13	hohi, nakkhattaṃ kīḷissāmā”ti āha. Seṭṭhidhītā tāvatakenapi sallāpamattena ussāhajātā	2861	
PA_atk-s05_05a:286_14	“sve nakkhattaṃ kīḷissāmī”ti bahuṃ khajjabhojjaṃ paṭiyādeti. Seṭṭhiputto dutiyadivase	2861	
PA_atk-s05_05a:286_15	anārocetvāva kīḷanaṭṭhānaṃ gato. Sā “idāni pesessati, idāni pesessatī”ti maggaṃ olokentī	2861	
PA_atk-s05_05a:286_16	nisinnā ussūraṃ disvā manusse pesesi. Te paccāgantvā “seṭṭhiputto gato”ti ārocesuṃ.	2861	
PA_atk-s05_05a:286_17	Sā sabbaṃ taṃ paṭiyāditaṃ ādāya yānaṃ abhiruhitvā uyyānaṃ gantuṃ āraddhā.	2861	
PA_atk-s05_05a:287_0	Atha nandamūlakapabbhāre paccekasambuddho sattame divase nirodhā vuṭṭhāya anotatte	287	
PA_atk-s05_05a:287_1	mukhaṃ dhovitvā nāgalatādantapoṇaṃ khāditvā “kattha ajja bhikkhaṃ carissāmī”ti āvajjento	287	
PA_atk-s05_05a:287_2	taṃ seṭṭhidhītaraṃ disvā “imissā mayi sakkāraṃ karitvā taṃ kammaṃ parikkhayaṃ gamissatī”ti	287	
PA_atk-s05_05a:287_3	ñatvā pabbhārasamīpe saṭṭhiyojanaṃ manosilātalaṃ, tattha ṭhatvā nivāsetvā pattacīvaramādāya	287	
PA_atk-s05_05a:287_4	abhiññāpādakajjhānaṃ samāpajjitvā ākāsenāgantvā tassā paṭipathe oruyha bārāṇasībhimukho	287	
PA_atk-s05_05a:287_5	agamāsi. Taṃ disvā dāsiyo seṭṭhidhītāya ārocesuṃ. Sā yānā oruyha sakkaccaṃ vanditvā,	287	
PA_atk-s05_05a:287_6	pattaṃ gahetvā, sabbarasasampannena khādanīyabhojanīyena pūretvā, padumapupphena	287	
PA_atk-s05_05a:287_7	paṭicchādetvā heṭṭhāpi padumapupphaṃ katvā, pupphakalāpaṃ hatthena gahetvā, paccekabuddhaṃ	287	
PA_atk-s05_05a:287_8	upasaṅkamitvā, tassa hatthe pattaṃ datvā, vanditvā, pupphakalāpahatthā patthesi “bhante,	287	
PA_atk-s05_05a:287_9	yathā idaṃ pupphaṃ, evāhaṃ yattha yattha uppajjāmi, tattha tattha mahājanassa piyā	287	
PA_atk-s05_05a:287_10	bhaveyyaṃ manāpā”ti. Evaṃ patthetvā dutiyaṃ patthesi “bhante, dukkho gabbhavāso,	2871	
PA_atk-s05_05a:287_11	taṃ anupagamma padumapupphe evaṃ paṭisandhi bhaveyyā”ti. Tatiyampi patthesi “bhante,	2871	
PA_atk-s05_05a:287_12	jigucchanīyo mātugāmo, cakkavattidhītāpi paravasaṃ gacchati, tasmā ahaṃ itthibhāvaṃ	2871	
PA_atk-s05_05a:287_13	anupagamma puriso bhaveyya”nti. Catutthampi patthesi “bhante, imaṃ saṃsāradukkhaṃ	2871	
PA_atk-s05_05a:287_14	atikkamma pariyosāne tumhehi pattaṃ amataṃ pāpuṇeyya”nti.	2871	
PA_atk-s05_05a:288_0	Evaṃ caturo paṇidhayo katvā, taṃ padumapupphakalāpaṃ pūjetvā, paccekabuddhassa pañcapatiṭṭhitena	288	
PA_atk-s05_05a:288_1	vanditvā “pupphasadiso eva me gandho ceva vaṇṇo ca hotū”ti imaṃ pañcamaṃ paṇidhiṃ	288	
PA_atk-s05_05a:288_2	akāsi. Tato paccekabuddho pattaṃ pupphakalāpañca gahetvā ākāse ṭhatvā –	288	
PA_atk-s05_05a:289	“Icchitaṃ patthitaṃ tuyhaṃ, khippameva samijjhatu;	28	
PA_atk-s05_05a:290	Sabbe pūrentu saṅkappā, cando pannaraso yathā”ti. –	29	
PA_atk-s05_05a:291_0	Imāya gāthāya seṭṭhidhītāya anumodanaṃ katvā “seṭṭhidhītā maṃ gacchantaṃ passatū”ti	291	
PA_atk-s05_05a:291_1	adhiṭṭhahitvā nandamūlakapabbhāraṃ agamāsi. Seṭṭhidhītāya taṃ disvā mahatī pīti uppannā.	291	
PA_atk-s05_05a:291_2	Bhavantare kataṃ akusalakammaṃ anokāsatāya parikkhīṇaṃ, ciñcambiladhotatambabhājanamiva	291	
PA_atk-s05_05a:291_3	suddhā jātā. Tāvadeva cassā patikule ñātikule ca sabbo jano tuṭṭho “kiṃ karomā”ti	291	
PA_atk-s05_05a:291_4	piyavacanāni paṇṇākārāni ca pesesi. Seṭṭhiputto manusse pesesi “sīghaṃ sīghaṃ ānetha	291	
PA_atk-s05_05a:291_5	seṭṭhidhītaraṃ, ahaṃ vissaritvā uyyānaṃ āgato”ti. Tato pabhuti ca naṃ ure vilittacandanaṃ	291	
PA_atk-s05_05a:291_6	viya āmuttamuttāhāraṃ viya pupphamālaṃ viya ca piyāyanto parihari.	291	
PA_atk-s05_05a:292_0	Sā tattha yāvatāyukaṃ issariyabhogasukhaṃ anubhavitvā kālaṃ katvā purisabhāvena devaloke	292	
PA_atk-s05_05a:292_1	padumapupphe uppajji. So devaputto gacchantopi padumapupphagabbheyeva gacchati, tiṭṭhantopi,	292	
PA_atk-s05_05a:292_2	nisīdantopi, sayantopi padumagabbheyeva sayati. Mahāpadumadevaputtoti cassa nāmaṃ	292	
PA_atk-s05_05a:292_3	akaṃsu. Evaṃ so tena iddhānubhāvena anulomapaṭilomaṃ chadevaloke eva saṃsarati.	292	
PA_atk-s05_05a:293_0	Tena ca samayena bārāṇasirañño vīsati itthisahassāni honti. Rājā ekissāpi kucchiyaṃ	293	
PA_atk-s05_05a:293_1	puttaṃ na labhati. Amaccā rājānaṃ viññāpesuṃ “deva, kulavaṃsānupālako putto icchitabbo,	293	
PA_atk-s05_05a:293_2	atraje avijjamāne khetrajopi kulavaṃsadharo hotī”ti. Rājā “ṭhapetvā mahesiṃ avasesā	293	
PA_atk-s05_05a:293_3	nāṭakitthiyo sattāhaṃ dhammanāṭakaṃ karothā”ti yathākāmaṃ bahi carāpesi, tathāpi	293	
PA_atk-s05_05a:293_4	puttaṃ nālattha. Puna amaccā āhaṃsu – “mahārāja, mahesī nāma puññena ca paññāya ca	293	
PA_atk-s05_05a:293_5	sabbitthīnaṃ aggā, appeva nāma devo mahesiyāpi kucchismiṃ puttaṃ labheyyā”ti. Rājā	293	
PA_atk-s05_05a:293_6	mahesiyā etamatthaṃ ārocesi. Sā āha – “mahārāja, yā itthī saccavādinī sīlavatī, sā	293	
PA_atk-s05_05a:293_7	puttaṃ labheyya, hirottapparahitāya kuto putto”ti pāsādaṃ abhiruhitvā pañca sīlāni	293	
PA_atk-s05_05a:293_8	samādiyitvā punappunaṃ anumajjati. Sīlavatiyā rājadhītāya pañca sīlāni anumajjantiyā	293	
PA_atk-s05_05a:293_9	puttapatthanācitte uppannamatte sakkassa āsanaṃ santappi.	293	
PA_atk-s05_05a:294_0	Atha sakko āsanatāpakāraṇaṃ āvajjento etamatthaṃ viditvā “sīlavatiyā rājadhītāya	294	
PA_atk-s05_05a:294_1	puttavaraṃ demī”ti ākāsenāgantvā deviyā sammukhe ṭhatvā “kiṃ patthesi devī”ti pucchi.	294	
PA_atk-s05_05a:294_2	“Puttaṃ, mahārājā”ti. “Dammi te, devi, puttaṃ, mā cintayī”ti vatvā devalokaṃ gantvā	294	
PA_atk-s05_05a:294_3	“atthi nu kho ettha khīṇāyuko”ti āvajjento “ayaṃ mahāpadumo uparidevaloke uppajjituṃ	294	
PA_atk-s05_05a:294_4	ito cavatī”ti ñatvā tassa vimānaṃ gantvā “tāta mahāpaduma, manussalokaṃ gacchāhī”ti	294	
PA_atk-s05_05a:294_5	yāci. So āha – “mahārāja, mā evaṃ bhaṇi, jeguccho manussaloko”ti. “Tāta, tvaṃ manussaloke	294	
PA_atk-s05_05a:294_6	puññaṃ katvā idhūpapanno, tattheva ṭhatvā pāramiyo pūretabbā, gaccha, tātā”ti. “Dukkho,	294	
PA_atk-s05_05a:294_7	mahārāja, gabbhavāso, na sakkomi tattha vasitu”nti. “Kiṃ te, tāta, gabbhavāsena,	294	
PA_atk-s05_05a:294_8	tathā hi tvaṃ kammamakāsi, yathā padumagabbheyeva nibbattissasi, gaccha, tātā”ti	294	
PA_atk-s05_05a:294_9	punappunaṃ vuccamāno adhivāsesi.	294	
PA_atk-s05_05a:295_0	Tato mahāpadumo devalokā cavitvā bārāṇasirañño uyyāne silāpaṭṭapokkharaṇiyaṃ padumagabbhe	295	
PA_atk-s05_05a:295_1	nibbatto. Tañca rattiṃ mahesī paccūsasamaye supinantena vīsatiitthisahassaparivutā	295	
PA_atk-s05_05a:295_2	uyyānaṃ gantvā silāpaṭṭapokkharaṇiyaṃ padumassare puttaṃ laddhā viya ahosi. Sā pabhātāya	295	
PA_atk-s05_05a:295_3	rattiyā sīlāni rakkhamānā tatheva tattha gantvā ekaṃ padumapupphaṃ addasa. Taṃ neva	295	
PA_atk-s05_05a:295_4	tīre hoti na gambhīre. Saha dassaneneva cassā tattha puttasineho uppajji. Sā sāmaṃyeva	295	
PA_atk-s05_05a:295_5	pavisitvā taṃ pupphaṃ aggahesi. Pupphe gahitamatteyeva pattāni vikasiṃsu. Tattha	295	
PA_atk-s05_05a:295_6	taṭṭake āsittasuvaṇṇapaṭimaṃ viya dārakaṃ addasa. Disvāva “putto me laddho”ti saddaṃ	295	
PA_atk-s05_05a:295_7	nicchāresi. Mahājano sādhukārasahassāni muñci, rañño ca pesesi. Rājā sutvā “kattha	295	
PA_atk-s05_05a:295_8	laddho”ti pucchitvā laddhokāsañca sutvā “uyyānañca pokkharaṇiyaṃ padumañca amhākaññeva	295	
PA_atk-s05_05a:295_9	khettaṃ, tasmā amhākaṃ khette jātattā khetrajo nāmāyaṃ putto”ti vatvā nagaraṃ pavesetvā	295	
PA_atk-s05_05a:295_10	vīsatisahassaitthiyo dhātikiccaṃ kārāpesi. Yā yā kumārassa ruciṃ ñatvā patthitapatthitaṃ	2951	
PA_atk-s05_05a:295_11	khādanīyaṃ khādāpeti, sā sā sahassaṃ labhati. Sakalabārāṇasī calitā, sabbo jano kumārassa	2951	
PA_atk-s05_05a:295_12	paṇṇākārasahassāni pesesi. Kumāro taṃ taṃ atinetvā “imaṃ khāda, imaṃ bhuñjā”ti vuccamāno	2951	
PA_atk-s05_05a:295_13	bhojanena ubbāḷho ukkaṇṭhito hutvā, gopuradvāraṃ gantvā, lākhāguḷakena kīḷati.	2951	
PA_atk-s05_05a:296_0	Tadā aññataro paccekabuddho bārāṇasiṃ nissāya isipatane vasati. So kālasseva vuṭṭhāya	296	
PA_atk-s05_05a:296_1	senāsanavattasarīraparikammamanasikārādīni sabbakiccāni katvā, paṭisallānā vuṭṭhito	296	
PA_atk-s05_05a:296_2	“ajja kattha bhikkhaṃ gahessāmī”ti āvajjento kumārassa sampattiṃ disvā “esa pubbe	296	
PA_atk-s05_05a:296_3	kiṃ kammaṃ karī”ti vīmaṃsanto “mādisassa piṇḍapātaṃ datvā, catasso patthanā patthesi	296	
PA_atk-s05_05a:296_4	tattha tisso siddhā, ekā tāva na sijjhati, tassa upāyena ārammaṇaṃ dassemī”ti bhikkhācariyavasena	296	
PA_atk-s05_05a:296_5	kumārassa santikaṃ agamāsi. Kumāro taṃ disvā “samaṇa, mā idha āgacchi, ime hi tampi	296	
PA_atk-s05_05a:296_6	‘idaṃ khāda, idaṃ bhuñjā’ti vadeyyu”nti āha. So ekavacaneneva tato nivattitvā attano	296	
PA_atk-s05_05a:296_7	senāsanaṃ pāvisi. Kumāro parijanaṃ āha – “ayaṃ samaṇo mayā vuttamattova nivatto,	296	
PA_atk-s05_05a:296_8	kuddho, nu, kho mamā”ti. Tato tehi “pabbajitā nāma, deva, na kodhaparāyaṇā honti,	296	
PA_atk-s05_05a:296_9	parena pasannamanena yaṃ dinnaṃ hoti, tena yāpentī”ti vuccamānopi “kuddho eva mamāyaṃ	296	
PA_atk-s05_05a:296_10	samaṇo, khamāpessāmi na”nti mātāpitūnaṃ ārocetvā hatthiṃ abhiruhitvā, mahatā rājānubhāvena	2961	
PA_atk-s05_05a:296_11	isipatanaṃ gantvā, migayūthaṃ disvā, pucchi “kiṃ nāma ete”ti? “Ete, sāmi, migā nāmā”ti.	2961	
PA_atk-s05_05a:296_12	Etesaṃ “imaṃ khādatha, imaṃ bhuñjatha, imaṃ sāyathā”ti vatvā paṭijaggantā atthīti.	2961	
PA_atk-s05_05a:296_13	Natthi sāmi, yattha tiṇodakaṃ sulabhaṃ, tattha vasantīti.	2961	
PA_atk-s05_05a:297_0	Kumāro “yathā ime arakkhiyamānāva yattha icchanti, tattha vasanti, kadā nu, kho,	297	
PA_atk-s05_05a:297_1	ahampi evaṃ vaseyya”nti etamārammaṇaṃ aggahesi. Paccekabuddhopi tassa āgamanaṃ ñatvā	297	
PA_atk-s05_05a:297_2	senāsanamaggañca caṅkamañca sammajjitvā, maṭṭhaṃ katvā, ekadvikkhattuṃ caṅkamitvā,	297	
PA_atk-s05_05a:297_3	padanikkhepaṃ dassetvā, divāvihārokāsañca paṇṇasālañca sammajjitvā, maṭṭhaṃ katvā,	297	
PA_atk-s05_05a:297_4	pavisanapadanikkhepaṃ dassetvā, nikkhamanapadanikkhepaṃ adassetvā, aññatra agamāsi.	297	
PA_atk-s05_05a:297_5	Kumāro tattha gantvā taṃ padesaṃ sammajjitvā maṭṭhaṃ kataṃ disvā “vasati maññe ettha	297	
PA_atk-s05_05a:297_6	so paccekabuddho”ti parijanena bhāsitaṃ sutvā āha – “pātopi so samaṇo kuddho, idāni	297	
PA_atk-s05_05a:297_7	hatthiassādīhi attano okāsaṃ akkantaṃ disvā, suṭṭhutaraṃ kujjheyya, idheva tumhe	297	
PA_atk-s05_05a:297_8	tiṭṭhathā”ti hatthikkhandhā oruyha ekakova senāsanaṃ paviṭṭho vattasīsena susammaṭṭhokāse	297	
PA_atk-s05_05a:297_9	padanikkhepaṃ disvā, “ayaṃ samaṇo ettha caṅkamanto na vaṇijjādikammaṃ cintesi, addhā	297	
PA_atk-s05_05a:297_10	attano hitameva cintesi maññe”ti pasannamānaso caṅkamaṃ āruhitvā, dūrīkataputhuvitakko	2971	
PA_atk-s05_05a:297_11	gantvā, pāsāṇaphalake nisīditvā, sañjātaekaggo hutvā, paṇṇasālaṃ pavisitvā, vipassanto	2971	
PA_atk-s05_05a:297_12	paccekabodhiñāṇaṃ adhigantvā, purimanayeneva purohitena kammaṭṭhāne pucchite gaganatale	2971	
PA_atk-s05_05a:297_13	nisinno imaṃ gāthamāha –	2971	
PA_atk-s05_05a:298	“Migo araññamhi yathā abaddho, yenicchakaṃ gacchati gocarāya;	29	
PA_atk-s05_05a:299	Viññū naro seritaṃ pekkhamāno, eko care khaggavisāṇakappo”ti.	29	
PA_atk-s05_05a:300_0	Tattha migoti dve migā eṇīmigo, pasadamigo cāti. Apica sabbesaṃ āraññikānaṃ catuppadānametaṃ	300	
PA_atk-s05_05a:300_1	adhivacanaṃ. Idha pana pasadamigo adhippeto. Araññamhīti gāmañca gāmūpacārañca ṭhapetvā	300	
PA_atk-s05_05a:300_2	avasesaṃ araññaṃ, idhaṃ pana uyyānamadhippetaṃ, tasmā uyyānamhīti vuttaṃ hoti. Yathāti	300	
PA_atk-s05_05a:300_3	paṭibhāge. Abaddhoti rajjubandhanādīhi abaddho, etena vissatthacariyaṃ dīpeti. Yenicchakaṃ	300	
PA_atk-s05_05a:300_4	gacchati gocarāyati yena yena disābhāgena gantumicchati, tena tena disābhāgena gocarāya	300	
PA_atk-s05_05a:300_5	gacchati. Vuttampi cetaṃ bhagavatā –	300	
PA_atk-s05_05a:301_0	“Seyyathāpi, bhikkhave, āraññako migo araññe pavane caramāno vissattho gacchati,	301	
PA_atk-s05_05a:301_1	vissattho tiṭṭhati, vissattho nisīdati, vissattho seyyaṃ kappeti. Taṃ kissa hetu?	301	
PA_atk-s05_05a:301_2	Anāpāthagato, bhikkhave, luddassa; evameva kho, bhikkhave, bhikkhu vivicceva kāmehi…pe…	301	
PA_atk-s05_05a:301_3	paṭhamaṃ jhānaṃ upasampajja viharati. Ayaṃ vuccati, bhikkhave, bhikkhu andhamakāsi	301	
PA_atk-s05_05a:301_4	māraṃ apadaṃ, vadhitvā māracakkhuṃ adassanaṃ gato pāpimato”ti vitthāro.	301	
PA_atk-s05_05a:302_0	Viññū naroti paṇḍitapuriso. Seritanti sacchandavuttitaṃ aparāyattataṃ. Pekkhamānoti	302	
PA_atk-s05_05a:302_1	paññācakkhunā olokayamāno. Atha vā dhammaseritaṃ puggalaseritañca. Lokuttaradhammā	302	
PA_atk-s05_05a:302_2	hi kilesavasaṃ agamanato serino tehi samannāgatā puggalā ca, tesaṃ bhāvaniddeso seritā.	302	
PA_atk-s05_05a:302_3	Taṃ pekkhamānoti. Kiṃ vuttaṃ hoti? “Yathā migo araññamhi abaddho yenicchakaṃ gacchati	302	
PA_atk-s05_05a:302_4	gocarāya, kadā nu kho ahampi evaṃ gaccheyya”nti iti me tumhehi ito cito ca parivāretvā	302	
PA_atk-s05_05a:302_5	ṭhitehi baddhassa yenicchakaṃ gantuṃ alabhantassa tasmiṃ yenicchakagamanābhāvena	302	
PA_atk-s05_05a:302_6	yenicchakagamane cānisaṃsaṃ disvā anukkamena samathavipassanā pāripūriṃ agamaṃsu.	302	
PA_atk-s05_05a:302_7	Tato paccekabodhiṃ adhigatomhi. Tasmā aññopi viññū paṇḍito naro seritaṃ pekkhamāno	302	
PA_atk-s05_05a:302_8	eko care khaggavisāṇakappoti. Sesaṃ vuttanayeneva veditabbanti.	302	
PA_atk-s05_05a:303	Migaaraññagāthāvaṇṇanā samattā.	30	
PA_atk-s05_05a:304_0	40. Āmantanā hotīti kā uppatti? Atīte kira ekavajjikabrahmadatto nāma rājā ahosi	304	
PA_atk-s05_05a:304_1	mudukajātiko. Yadā amaccā tena saha yuttaṃ vā ayuttaṃ vā mantetukāmā honti, tadā	304	
PA_atk-s05_05a:304_2	naṃ pāṭiyekkaṃ pāṭiyekkaṃ ekamantaṃ nenti. Taṃ ekadivasaṃ divāseyyaṃ upagataṃ aññataro	304	
PA_atk-s05_05a:304_3	amacco “deva, mama sotabbaṃ atthī”ti ekamantaṃ gamanaṃ yāci. So uṭṭhāya agamāsi.	304	
PA_atk-s05_05a:304_4	Puna eko mahāupaṭṭhāne nisinnaṃ varaṃ yāci, eko hatthikkhandhe, eko assapiṭṭhiyaṃ,	304	
PA_atk-s05_05a:304_5	eko suvaṇṇarathe, eko sivikāya nisīditvā uyyānaṃ gacchantaṃ yāci. Rājā tato orohitvā	304	
PA_atk-s05_05a:304_6	ekamantaṃ agamāsi. Aparo janapadacārikaṃ gacchantaṃ yāci, tassāpi vacanaṃ sutvā hatthito	304	
PA_atk-s05_05a:304_7	oruyha ekamantaṃ agamāsi. Evaṃ so tehi nibbinno hutvā pabbaji. Amaccā issariyena	304	
PA_atk-s05_05a:304_8	vaḍḍhanti. Tesu eko gantvā rājānaṃ āha – “amukaṃ, mahārāja, janapadaṃ mayhaṃ dehī”ti.	304	
PA_atk-s05_05a:304_9	Rājā “taṃ itthannāmo bhuñjatī”ti bhaṇati. So rañño vacanaṃ anādiyitvā “gacchāmahaṃ	304	
PA_atk-s05_05a:304_10	taṃ janapadaṃ gahetvā bhuñjāmī”ti tattha gantvā, kalahaṃ katvā, puna ubhopi rañño	3041	
PA_atk-s05_05a:304_11	santikaṃ āgantvā, aññamaññassa dosaṃ ārocenti. Rājā “na sakkā ime tosetu”nti tesaṃ	3041	
PA_atk-s05_05a:304_12	lobhe ādīnavaṃ disvā vipassanto paccekasambodhiṃ sacchākāsi. So purimanayeneva imaṃ	3041	
PA_atk-s05_05a:304_13	udānagāthaṃ abhāsi –	3041	
PA_atk-s05_05a:305	“Āmantanā hoti sahāyamajjhe, vāse ṭhāne gamane cārikāya;	30	
PA_atk-s05_05a:306	Anabhijjhitaṃ seritaṃ pekkhamāno, eko care khaggavisāṇakappo”ti.	30	
PA_atk-s05_05a:307_0	Tassattho – sahāyamajjhe ṭhitassa divāseyyasaṅkhāte vāse ca, mahāupaṭṭhānasaṅkhāte	307	
PA_atk-s05_05a:307_1	ṭhāne ca, uyyānagamanasaṅkhāte gamane ca, janapadacārikasaṅkhātāya cārikāya ca “idaṃ	307	
PA_atk-s05_05a:307_2	me suṇa, idaṃ me dehī”tiādinā nayena tathā tathā āmantanā hoti, tasmā ahaṃ tattha	307	
PA_atk-s05_05a:307_3	nibbijjitvā yāyaṃ ariyajanasevitā anekānisaṃsā ekantasukhā, evaṃ santepi lobhābhibhūtehi	307	
PA_atk-s05_05a:307_4	sabbakāpurisehi anabhijjhitā anabhipatthitā pabbajjā, taṃ anabhijjhitaṃ paresaṃ avasavattanena	307	
PA_atk-s05_05a:307_5	dhammapuggalavasena ca seritaṃ pekkhamāno vipassanaṃ ārabhitvā anukkamena paccekasambodhiṃ	307	
PA_atk-s05_05a:307_6	adhigatomhīti. Sesaṃ vuttanayamevāti.	307	
PA_atk-s05_05a:308	Āmantanāgāthāvaṇṇanā samattā.	30	
PA_atk-s05_05a:309_0	41. Khiḍḍā ratīti kā uppatti? Bārāṇasiyaṃ ekaputtakabrahmadatto nāma rājā ahosi.	309	
PA_atk-s05_05a:309_1	So cassa ekaputtako piyo ahosi manāpo pāṇasamo. So sabbiriyāpathesu puttaṃ gahetvāva	309	
PA_atk-s05_05a:309_2	vattati. So ekadivasaṃ uyyānaṃ gacchanto taṃ ṭhapetvā gato. Kumāropi taṃ divasaṃyeva	309	
PA_atk-s05_05a:309_3	uppannena byādhinā mato. Amaccā “puttasinehena rañño hadayampi phaleyyā”ti anārocetvāva	309	
PA_atk-s05_05a:309_4	naṃ jhāpesuṃ. Rājā uyyāne surāmadena matto puttaṃ neva sari, tathā dutiyadivasepi	309	
PA_atk-s05_05a:309_5	nhānabhojanavelāsu. Atha bhuttāvī nisinno saritvā “puttaṃ me ānethā”ti āha. Tassa	309	
PA_atk-s05_05a:309_6	anurūpena vidhānena taṃ pavattiṃ ārocesuṃ. Tato sokābhibhūto nisinno evaṃ yoniso	309	
PA_atk-s05_05a:309_7	manasākāsi “imasmiṃ sati idaṃ hoti, imassuppādā idaṃ uppajjatī”ti. So evaṃ anukkamena	309	
PA_atk-s05_05a:309_8	anulomapaṭilomaṃ paṭiccasamuppādaṃ sammasanto paccekabodhiṃ sacchākāsi. Sesaṃ saṃsaggagāthāya	309	
PA_atk-s05_05a:309_9	vuttasadisameva ṭhapetvā gāthāyatthavaṇṇanaṃ.	309	
PA_atk-s05_05a:310_0	Atthavaṇṇanāyaṃ pana khiḍḍāti kīḷanā. Sā duvidhā hoti – kāyikā, vācasikā ca. Tattha	310	
PA_atk-s05_05a:310_1	kāyikā nāma hatthīhipi kīḷanti, assehipi, rathehipi, dhanūhipi, tharūhipīti evamādi.	310	
PA_atk-s05_05a:310_2	Vācasikā nāma gītaṃ, silokabhaṇanaṃ, mukhabherīti evamādi. Ratīti pañcakāmaguṇarati.	310	
PA_atk-s05_05a:310_3	Vipulanti yāva aṭṭhimiñjaṃ āhacca ṭhānena sakalattabhāvabyāpakaṃ. Sesaṃ pākaṭameva.	310	
PA_atk-s05_05a:310_4	Anusandhiyojanāpi cettha saṃsaggagāthāya vuttanayeneva veditabbā, tato parañca sabbanti.	310	
PA_atk-s05_05a:311	Khiḍḍāratigāthāvaṇṇanā samattā.	31	
PA_atk-s05_05a:312_0	42. Cātuddisoti kā uppatti? Pubbe kira kassapassa bhagavato sāsane pañca paccekabodhisattā	312	
PA_atk-s05_05a:312_1	pabbajitvā vīsati vassasahassāni gatapaccāgatavattaṃ pūretvā devaloke uppannā. Tato	312	
PA_atk-s05_05a:312_2	cavitvā tesaṃ jeṭṭhako bārāṇasiyaṃ rājā ahosi, sesā pākatikarājāno. Te cattāropi	312	
PA_atk-s05_05a:312_3	kammaṭṭhānaṃ uggaṇhitvā, rajjaṃ pahāya pabbajitvā, anukkamena paccekabuddhā hutvā	312	
PA_atk-s05_05a:312_4	nandamūlakapabbhāre vasantā ekadivasaṃ samāpattito vuṭṭhāya vaṃsakaḷīragāthāyaṃ vuttanayeneva	312	
PA_atk-s05_05a:312_5	attano kammañca sahāyañca āvajjetvā ñatvā bārāṇasirañño upāyena ārammaṇaṃ dassetuṃ	312	
PA_atk-s05_05a:312_6	okāsaṃ gavesanti. So ca rājā tikkhattuṃ rattiyā ubbijjati, bhīto vissaraṃ karoti,	312	
PA_atk-s05_05a:312_7	mahātale dhāvati. Purohitena kālasseva vuṭṭhāya sukhaseyyaṃ pucchitopi “kuto me,	312	
PA_atk-s05_05a:312_8	ācariya, sukha”nti sabbaṃ taṃ pavattiṃ ārocesi. Purohitopi “ayaṃ rogo na sakkā yena	312	
PA_atk-s05_05a:312_9	kenaci uddhaṃvirecanādinā bhesajjakammena vinetuṃ, mayhaṃ pana khādanūpāyo uppanno”ti	312	
PA_atk-s05_05a:312_10	cintetvā “rajjahānijīvitantarāyādīnaṃ pubbanimittaṃ etaṃ mahārājā”ti rājānaṃ suṭṭhutaraṃ	3121	
PA_atk-s05_05a:312_11	ubbejetvā tassa vūpasamanatthaṃ “ettake ca ettake ca hatthiassarathādayo hiraññasuvaṇṇañca	3121	
PA_atk-s05_05a:312_12	dakkhiṇaṃ datvā yañño yajitabbo”ti taṃ yaññayajane samādapesi.	3121	
PA_atk-s05_05a:313_0	Tato paccekabuddhā anekāni pāṇasahassāni yaññatthāya sampiṇḍiyamānāni disvā “etasmiṃ	313	
PA_atk-s05_05a:313_1	kamme kate dubbodhaneyyo bhavissati, handa naṃ paṭikacceva gantvā pekkhāmā”ti vaṃsakaḷīragāthāyaṃ	313	
PA_atk-s05_05a:313_2	vuttanayeneva āgantvā piṇḍāya caramānā rājaṅgaṇe paṭipāṭiyā agamaṃsu. Rājā sīhapañjare	313	
PA_atk-s05_05a:313_3	ṭhito rājaṅgaṇaṃ olokayamāno te addakkhi, saha dassaneneva cassa sineho uppajji.	313	
PA_atk-s05_05a:313_4	Tato te pakkosāpetvā ākāsatale paññattāsane nisīdāpetvā sakkaccaṃ bhojetvā katabhattakicce	313	
PA_atk-s05_05a:313_5	“ke tumhe”ti pucchi. “Mayaṃ, mahārāja, cātuddisā nāmā”ti. “Bhante, cātuddisāti imassa	313	
PA_atk-s05_05a:313_6	ko attho”ti? “Catūsu disāsu katthaci kutoci bhayaṃ vā cittutrāso vā amhākaṃ natthi,	313	
PA_atk-s05_05a:313_7	mahārājā”ti. “Bhante, tumhākaṃ taṃ bhayaṃ kiṃ kāraṇā na hotī”ti? “Mayañhi, mahārāja,	313	
PA_atk-s05_05a:313_8	mettaṃ bhāvema, karuṇaṃ bhāvema, muditaṃ bhāvema, upekkhaṃ bhāvema, tena no taṃ bhayaṃ	313	
PA_atk-s05_05a:313_9	na hotī”ti vatvā uṭṭhāyāsanā attano vasatiṃ agamaṃsu.	313	
PA_atk-s05_05a:314_0	Tato rājā cintesi “ime samaṇā mettādibhāvanāya bhayaṃ na hotīti bhaṇanti, brāhmaṇā	314	
PA_atk-s05_05a:314_1	pana anekasahassapāṇavadhaṃ vaṇṇayanti, kesaṃ nu kho vacanaṃ sacca”nti. Athassa etadahosi	314	
PA_atk-s05_05a:314_2	– “samaṇā suddhena asuddhaṃ dhovanti, brāhmaṇā pana asuddhena asuddhaṃ. Na ca sakkā	314	
PA_atk-s05_05a:314_3	asuddhena asuddhaṃ dhovituṃ, pabbajitānaṃ eva vacanaṃ sacca”nti. So “sabbe sattā	314	
PA_atk-s05_05a:314_4	sukhitā hontū”tiādinā nayena mettādayo cattāropi brahmavihāre bhāvetvā hitapharaṇacittena	314	
PA_atk-s05_05a:314_5	amacce āṇāpesi “sabbe pāṇe muñcatha, sītāni pānīyāni pivantu, haritāni tiṇāni khādantu,	314	
PA_atk-s05_05a:314_6	sīto ca nesaṃ vāto upavāyatū”ti. Te tathā akaṃsu.	314	
PA_atk-s05_05a:315_0	Tato rājā “kalyāṇamittānaṃ vacaneneva pāpakammato muttomhī”ti tattheva nisinno vipassitvā	315	
PA_atk-s05_05a:315_1	paccekasambodhiṃ sacchākāsi. Amaccehi ca bhojanavelāyaṃ “bhuñja, mahārāja, kālo”ti	315	
PA_atk-s05_05a:315_2	vutte “nāhaṃ rājā”ti purimanayeneva sabbaṃ vatvā imaṃ udānabyākaraṇagāthaṃ abhāsi –	315	
PA_atk-s05_05a:316	“Cātuddiso appaṭigho ca hoti, santussamāno itarītarena;	31	
PA_atk-s05_05a:317	Parissayānaṃ sahitā achambhī, eko care khaggavisāṇakappo”ti.	31	
PA_atk-s05_05a:318_0	Tattha cātuddisoti catūsu disāsu yathāsukhavihārī, “ekaṃ disaṃ pharitvā viharatī”tiādinā	318	
PA_atk-s05_05a:318_1	vā nayena brahmavihārabhāvanāpharitā catasso disā assa santītipi cātuddiso. Tāsu	318	
PA_atk-s05_05a:318_2	disāsu katthaci satte vā saṅkhāre vā bhayena na paṭihaññatīti appaṭigho. Santussamānoti	318	
PA_atk-s05_05a:318_3	dvādasavidhassa santosassavasena santussako, itarītarenāti uccāvacena paccayena.	318	
PA_atk-s05_05a:318_4	Parissayānaṃ sahitā achambhīti ettha parissayanti kāyacittāni, parihāpenti vā tesaṃ	318	
PA_atk-s05_05a:318_5	sampattiṃ, tāni vā paṭicca sayantīti parissayā, bāhirānaṃ sīhabyagghādīnaṃ abbhantarānañca	318	
PA_atk-s05_05a:318_6	kāmacchandādīnaṃ kāyacittupaddavānaṃ etaṃ adhivacanaṃ. Te parissaye adhivāsanakhantiyā	318	
PA_atk-s05_05a:318_7	ca vīriyādīhi dhammehi ca sahatīti parissayānaṃ sahitā. Thaddhabhāvakarabhayābhāvena	318	
PA_atk-s05_05a:318_8	achambhī. Kiṃ vuttaṃ hoti? Yathā te cattāro samaṇā, evaṃ itarītarena paccayena santussamāno	318	
PA_atk-s05_05a:318_9	ettha paṭipattipadaṭṭhāne santose ṭhito catūsu disāsu mettādibhāvanāya cātuddiso,	318	
PA_atk-s05_05a:318_10	sattasaṅkhāresu paṭihananabhayābhāvena appaṭigho ca hoti. So cātuddisattā vuttappakārānaṃ	3181	
PA_atk-s05_05a:318_11	parissayānaṃ sahitā, appaṭighattā achambhī ca hotīti evaṃ paṭipattiguṇaṃ disvā yoniso	3181	
PA_atk-s05_05a:318_12	paṭipajjitvā paccekabodhiṃ adhigatomhīti. Atha vā te samaṇā viya santussamāno itarītarena	3181	
PA_atk-s05_05a:318_13	vuttanayeneva cātuddiso hotīti ñatvā evaṃ cātuddisabhāvaṃ patthayanto yoniso paṭipajjitvā	3181	
PA_atk-s05_05a:318_14	adhigatomhi. Tasmā aññopi īdisaṃ ṭhānaṃ patthayamāno cātuddisatāya parissayānaṃ sahitā	3181	
PA_atk-s05_05a:318_15	appaṭighatāya ca achambhī hutvā eko care khaggavisāṇakappoti. Sesaṃ vuttanayamevāti.	3181	
PA_atk-s05_05a:319	Cātuddisagāthāvaṇṇanā samattā.	31	
PA_atk-s05_05a:320_0	43. Dussaṅgahāti kā uppatti? Bārāṇasirañño kira aggamahesī kālamakāsi. Tato vītivattesu	320	
PA_atk-s05_05a:320_1	sokadivasesu ekaṃ divasaṃ amaccā “rājūnaṃ nāma tesu tesu kiccesu aggamahesī avassaṃ	320	
PA_atk-s05_05a:320_2	icchitabbā, sādhu, devo, aññaṃ deviṃ ānetū”ti yāciṃsu. Rājā“tena hi, bhaṇe, jānāthā”ti	320	
PA_atk-s05_05a:320_3	āha. Te pariyesantā sāmantarajje rājā mato. Tassa devī rajjaṃ anusāsati. Sā ca gabbhinī	320	
PA_atk-s05_05a:320_4	hoti. Amaccā “ayaṃ rañño anurūpā”ti ñatvā taṃ yāciṃsu. Sā “gabbhinī nāma manussānaṃ	320	
PA_atk-s05_05a:320_5	amanāpā hoti, sace āgametha, yāva vijāyāmi, evaṃ hotu, no ce, aññaṃ pariyesathā”ti	320	
PA_atk-s05_05a:320_6	āha. Te raññopi etamatthaṃ ārocesuṃ. Rājā “gabbhinīpi hotu ānethā”ti. Te ānesuṃ.	320	
PA_atk-s05_05a:320_7	Rājā taṃ abhisiñcitvā sabbaṃ mahesībhogaṃ adāsi. Tassā parijanañca nānāvidhehi paṇṇākārehi	320	
PA_atk-s05_05a:320_8	saṅgaṇhāti. Sā kālena puttaṃ vijāyi. Tampi rājā attano jātaputtamiva sabbiriyāpathesu	320	
PA_atk-s05_05a:320_9	aṅke ca ure ca katvā viharati. Tato deviyā parijano cintesi “rājā ativiya saṅgaṇhāti	320	
PA_atk-s05_05a:320_10	kumāraṃ, ativissāsaniyāni rājahadayāni, handa naṃ paribhedemā”ti.	3201	
PA_atk-s05_05a:321_0	Tato kumāraṃ – “tvaṃ, tāta, amhākaṃ rañño putto, na imassa rañño, mā ettha vissāsaṃ	321	
PA_atk-s05_05a:321_1	āpajjī”ti āhaṃsu. Atha kumāro “ehi puttā”ti raññā vuccamānopi hatthe gahetvā ākaḍḍhiyamānopi	321	
PA_atk-s05_05a:321_2	pubbe viya rājānaṃ na allīyati. Rājā “kiṃ eta”nti vīmaṃsanto taṃ pavattiṃ ñatvā “are,	321	
PA_atk-s05_05a:321_3	ete mayā evaṃ saṅgahitāpi paṭikūlavuttino evā”ti nibbijjitvā rajjaṃ pahāya pabbajito.	321	
PA_atk-s05_05a:321_4	“Rājā pabbajito”ti amaccaparijanāpi bahū pabbajitā, “saparijano rājā pabbajito”ti	321	
PA_atk-s05_05a:321_5	manussā paṇīte paccaye upanenti. Rājā paṇīte paccaye yathāvuḍḍhaṃ dāpeti. Tattha	321	
PA_atk-s05_05a:321_6	ye sundaraṃ labhanti, te tussanti. Itare ujjhāyanti “mayaṃ pariveṇasammajjanādīni	321	
PA_atk-s05_05a:321_7	sabbakiccāni karontā lūkhabhattaṃ jiṇṇavatthañca labhāmā”ti. So tampi ñatvā “are,	321	
PA_atk-s05_05a:321_8	yathāvuḍḍhaṃ diyyamānepi nāma ujjhāyanti, aho, ayaṃ parisā dussaṅgahā”ti pattacīvaraṃ	321	
PA_atk-s05_05a:321_9	ādāya eko araññaṃ pavisitvā vipassanaṃ ārabhitvā paccekabodhiṃ sacchākāsi. Tattha	321	
PA_atk-s05_05a:321_10	āgatehi ca kammaṭṭhānaṃ pucchito imaṃ gāthaṃ abhāsi –	3211	
PA_atk-s05_05a:322	“Dussaṅgahā pabbajitāpi eke, atho gahaṭṭhā gharamāvasantā;	32	
PA_atk-s05_05a:323	Appossukko paraputtesu hutvā, eko care khaggavisāṇakappo”ti.	32	
PA_atk-s05_05a:324_0	Sā atthato pākaṭā eva. Ayaṃ pana yojanā – dussaṅgahā pabbajitāpi eke, ye asantosābhibhūtā,	324	
PA_atk-s05_05a:324_1	tathāvidhā eva ca atho gahaṭṭhā gharamāvasantā. Etamahaṃ dussaṅgahabhāvaṃ jigucchanto	324	
PA_atk-s05_05a:324_2	vipassanaṃ ārabhitvā paccekabodhiṃ adhigatomhīti. Sesaṃ purimanayeneva veditabbanti.	324	
PA_atk-s05_05a:325	Dussaṅgahagāthāvaṇṇanā samattā.	32	
PA_atk-s05_05a:326_0	44. Oropayitvāti kā uppatti? Bārāṇasiyaṃ kira cātumāsikabrahmadatto nāma rājā gimhānaṃ	326	
PA_atk-s05_05a:326_1	paṭhame māse uyyānaṃ gato. Tattha ramaṇīye bhūmibhāge nīlaghanapattasañchannaṃ koviḷārarukkhaṃ	326	
PA_atk-s05_05a:326_2	disvā “koviḷāramūle mama sayanaṃ paññāpethā”ti vatvā uyyāne kīḷitvā sāyanhasamayaṃ	326	
PA_atk-s05_05a:326_3	tattha seyyaṃ kappesi. Puna gimhānaṃ majjhime māse uyyānaṃ gato. Tadā koviḷāro pupphito	326	
PA_atk-s05_05a:326_4	hoti, tadāpi tatheva akāsi. Puna gimhānaṃ pacchime māse gato. Tadā koviḷāro sañchinnapatto	326	
PA_atk-s05_05a:326_5	sukkharukkho viya hoti. Tadāpi so adisvāva taṃ rukkhaṃ pubbaparicayena tattheva seyyaṃ	326	
PA_atk-s05_05a:326_6	āṇāpesi. Amaccā jānantāpi “raññā āṇatta”nti bhayena tattha sayanaṃ paññāpesuṃ. So	326	
PA_atk-s05_05a:326_7	uyyāne kīḷitvā sāyanhasamayaṃ tattha seyyaṃ kappento taṃ rukkhaṃ disvā “are, ayaṃ	326	
PA_atk-s05_05a:326_8	pubbe sañchannapatto maṇimayo viya abhirūpadassano ahosi. Tato maṇivaṇṇasākhantare	326	
PA_atk-s05_05a:326_9	ṭhapitapavāḷaṅkurasadisehi pupphehi sassirikacārudassano ahosi. Muttādalasadisavālikākiṇṇo	326	
PA_atk-s05_05a:326_10	cassa heṭṭhā bhūmibhāgo bandhanā pamuttapupphasañchanno rattakambalasanthato viya	3261	
PA_atk-s05_05a:326_11	ahosi. So nāmajja sukkharukkho viya sākhāmattāvaseso ṭhito. ‘Aho, jarāya upahato	3261	
PA_atk-s05_05a:326_12	koviḷāro”’ti cintetvā “anupādinnampi tāva jarā haññati, kimaṅga pana upādinna”nti	3261	
PA_atk-s05_05a:326_13	aniccasaññaṃ paṭilabhi. Tadanusāreneva sabbasaṅkhāre dukkhato anattato ca vipassanto	3261	
PA_atk-s05_05a:326_14	“aho vatāhampi sañchinnapatto koviḷāro viya apetagihibyañjano bhaveyya”nti patthayamāno	3261	
PA_atk-s05_05a:326_15	anupubbena tasmiṃ sayanatale dakkhiṇena passena nipannoyeva paccekabodhiṃ sacchākāsi.	3261	
PA_atk-s05_05a:326_16	Tato gamanakāle amaccehi “kālo gantuṃ, mahārājā”ti vutte “nāhaṃ rājā”tiādīni vatvā	3261	
PA_atk-s05_05a:326_17	purimanayeneva imaṃ gāthaṃ abhāsi –	3261	
PA_atk-s05_05a:327	“Oropayitvā gihibyañjanāni, sañchinnapatto yathā koviḷāro;	32	
PA_atk-s05_05a:328	Chetvāna vīro gihibandhanāni, eko care khaggavisāṇakappo”ti.	32	
PA_atk-s05_05a:329_0	Tattha oropayitvāti apanetvā. Gihibyañjanānīti kesamassuodātavatthālaṅkāramālāgandhavilepanaitthiputtadāsidāsādīni.	329	
PA_atk-s05_05a:329_1	Etāni hi gihibhāvaṃ byañjayanti, tasmā “gihibyañjanānī”ti vuccanti. Sañchinnapattoti	329	
PA_atk-s05_05a:329_2	patitapatto. Chetvānāti maggañāṇena chinditvā. Vīroti maggavīriyasamannāgato. Gihibandhanānīti	329	
PA_atk-s05_05a:329_3	kāmabandhanāni. Kāmā hi gihīnaṃ bandhanāni. Ayaṃ tāva padattho.	329	
PA_atk-s05_05a:330_0	Ayaṃ pana adhippāyo – “aho vatāhampi oropayitvā gihibyañjanāni sañchinnapatto yathā	330	
PA_atk-s05_05a:330_1	koviḷāro bhaveyya”nti evañhi cintayamāno vipassanaṃ ārabhitvā paccekabodhiṃ adhigatomhīti.	330	
PA_atk-s05_05a:330_2	Sesaṃ purimanayeneva veditabbanti.	330	
PA_atk-s05_05a:331	Koviḷāragāthāvaṇṇanā samattā. Paṭhamo vaggo niṭṭhito.	33	
PA_atk-s05_05a:332_0	45-46. Sace labhethāti kā uppatti? Pubbe kira kassapassa bhagavato sāsane dve paccekabodhisattā	332	
PA_atk-s05_05a:332_1	pabbajitvā vīsati vassasahassāni gatapaccāgatavattaṃ pūretvā devaloke uppannā. Tato	332	
PA_atk-s05_05a:332_2	cavitvā tesaṃ jeṭṭhako bārāṇasirañño putto ahosi, kaniṭṭho purohitassa putto ahosi.	332	
PA_atk-s05_05a:332_3	Te ekadivasaṃyeva paṭisandhiṃ gahetvā ekadivasameva mātukucchito nikkhamitvā sahapaṃsukīḷitasahāyakā	332	
PA_atk-s05_05a:332_4	ahesuṃ. Purohitaputto paññavā ahosi. So rājaputtaṃ āha – “samma, tvaṃ pituno accayena	332	
PA_atk-s05_05a:332_5	rajjaṃ labhissasi, ahaṃ purohitaṭṭhānaṃ, susikkhitena ca sukhaṃ rajjaṃ anusāsituṃ	332	
PA_atk-s05_05a:332_6	sakkā, ehi sippaṃ uggahessāmā”ti. Tato ubhopi pubbopacitakammā hutvā gāmanigamādīsu	332	
PA_atk-s05_05a:332_7	bhikkhaṃ caramānā paccantajanapadagāmaṃ gatā. Tañca gāmaṃ paccekabuddhā bhikkhācāravelāya	332	
PA_atk-s05_05a:332_8	pavisanti. Atha manussā paccekabuddhe disvā ussāhajātā āsanāni paññāpenti, paṇītaṃ	332	
PA_atk-s05_05a:332_9	khādanīyaṃ bhojanīyaṃ upanāmenti, mānenti, pūjenti. Tesaṃ etadahosi – “amhehi sadisā	332	
PA_atk-s05_05a:332_10	uccākulikā nāma natthi, atha ca panime manussā yadi icchanti, amhākaṃ bhikkhaṃ denti,	3321	
PA_atk-s05_05a:332_11	yadi ca nicchanti, na denti, imesaṃ pana pabbajitānaṃ evarūpaṃ sakkāraṃ karonti,	3321	
PA_atk-s05_05a:332_12	addhā ete kiñci sippaṃ jānanti, handa nesaṃ santike sippaṃ uggaṇhāmā”ti.	3321	
PA_atk-s05_05a:333_0	Te manussesu paṭikkantesu okāsaṃ labhitvā “yaṃ, bhante, tumhe sippaṃ jānātha, taṃ	333	
PA_atk-s05_05a:333_1	amhepi sikkhāpethā”ti yāciṃsu. Paccekabuddhā “na sakkā apabbajitena sikkhitu”nti	333	
PA_atk-s05_05a:333_2	āhaṃsu. Te pabbajjaṃ yācitvā pabbajiṃsu. Tato nesaṃ paccekabuddhā “evaṃ vo nivāsetabbaṃ,	333	
PA_atk-s05_05a:333_3	evaṃ pārupitabba”ntiādinā nayena ābhisamācārikaṃ ācikkhitvā “imassa sippassa ekībhāvābhirati	333	
PA_atk-s05_05a:333_4	nipphatti, tasmā ekeneva nisīditabbaṃ, ekena caṅkamitabbaṃ, ṭhātabbaṃ, sayitabba”nti	333	
PA_atk-s05_05a:333_5	pāṭiyekkaṃ paṇṇasālamadaṃsu. Tato te attano attano paṇṇasālaṃ pavisitvā nisīdiṃsu.	333	
PA_atk-s05_05a:333_6	Purohitaputto nisinnakālato pabhuti cittasamādhānaṃ laddhā jhānaṃ labhi. Rājaputto	333	
PA_atk-s05_05a:333_7	muhutteneva ukkaṇṭhito tassa santikaṃ āgato. So taṃ disvā “kiṃ, sammā”ti pucchi.	333	
PA_atk-s05_05a:333_8	“Ukkaṇṭhitomhī”ti āha. “Tena hi idha nisīdā”ti. So tattha muhuttaṃ nisīditvā āha	333	
PA_atk-s05_05a:333_9	– “imassa kira, samma, sippassa ekībhāvābhirati nipphattī”ti purohitaputto “evaṃ,	333	
PA_atk-s05_05a:333_10	samma, tena hi tvaṃ attano nisinnokāsaṃ eva gaccha, uggahessāmi imassa sippassa nipphatti”nti	3331	
PA_atk-s05_05a:333_11	āha. So gantvā punapi muhutteneva ukkaṇṭhito purimanayeneva tikkhattuṃ āgato.	3331	
PA_atk-s05_05a:334_0	Tato naṃ purohitaputto tatheva uyyojetvā tasmiṃ gate cintesi “ayaṃ attano ca kammaṃ	334	
PA_atk-s05_05a:334_1	hāpeti, mama ca idhābhikkhaṇaṃ āgacchanto”ti. So paṇṇasālato nikkhamma araññaṃ paviṭṭho.	334	
PA_atk-s05_05a:334_2	Itaro attano paṇṇasālāyeva nisinno punapi muhutteneva ukkaṇṭhito hutvā tassa paṇṇasālaṃ	334	
PA_atk-s05_05a:334_3	āgantvā ito cito ca maggantopi taṃ adisvā cintesi – “yo gahaṭṭhakāle paṇṇākārampi	334	
PA_atk-s05_05a:334_4	ādāya āgato maṃ daṭṭhuṃ na labhati, so nāma mayi āgate dassanampi adātukāmo pakkāmi,	334	
PA_atk-s05_05a:334_5	aho, re citta, na lajjasi, yaṃ maṃ catukkhattuṃ idhānesi, sodāni te vase na vattissāmi,	334	
PA_atk-s05_05a:334_6	aññadatthu taṃyeva mama vase vattāpessāmī”ti attano senāsanaṃ pavisitvā vipassanaṃ	334	
PA_atk-s05_05a:334_7	ārabhitvā paccekabodhiṃ sacchikatvā ākāsena nandamūlakapabbhāraṃ agamāsi. Itaropi	334	
PA_atk-s05_05a:334_8	araññaṃ pavisitvā vipassanaṃ ārabhitvā paccekabodhiṃ sacchikatvā tattheva agamāsi.	334	
PA_atk-s05_05a:334_9	Te ubhopi manosilātale nisīditvā pāṭiyekkaṃ pāṭiyekkaṃ imā udānagāthāyo abhāsiṃsu –	334	
PA_atk-s05_05a:335	“Sace labhetha nipakaṃ sahāyaṃ, saddhiṃ caraṃ sādhuvihāri dhīraṃ;	33	
PA_atk-s05_05a:336	Abhibhuyya sabbāni parissayāni, careyya tenattamano satīmā.	33	
PA_atk-s05_05a:337	“No ce labhetha nipakaṃ sahāyaṃ, saddhiṃ caraṃ sādhuvihāri dhīraṃ;	33	
PA_atk-s05_05a:338	Rājāva raṭṭhaṃ vijitaṃ pahāya, eko care mātaṅgaraññeva nāgo”ti.	33	
PA_atk-s05_05a:339_0	Tattha nipakanti pakatinipuṇaṃ paṇḍitaṃ kasiṇaparikammādīsu kusalaṃ. Sādhuvihārinti	339	
PA_atk-s05_05a:339_1	appanāvihārena vā upacārena vā samannāgataṃ. Dhīranti dhitisampannaṃ. Tattha nipakattena	339	
PA_atk-s05_05a:339_2	dhitisampadā vuttā. Idha pana dhitisampannamevāti attho. Dhiti nāma asithilaparakkamatā,	339	
PA_atk-s05_05a:339_3	“kāmaṃ taco ca nhāru cā”ti evaṃ pavattavīriyassetaṃ adhivacanaṃ. Apica dhikatapāpotipi	339	
PA_atk-s05_05a:339_4	dhīro. Rājāva raṭṭhaṃ vijitaṃ pahāyāti yathā paṭirājā “vijitaṃ raṭṭhaṃ anatthāvaha”nti	339	
PA_atk-s05_05a:339_5	ñatvā rajjaṃ pahāya eko carati, evaṃ bālasahāyaṃ pahāya eko care. Atha vā rājāva	339	
PA_atk-s05_05a:339_6	raṭṭhanti yathā sutasomo rājā vijitaṃ raṭṭhaṃ pahāya eko cari, yathā ca mahājanako,	339	
PA_atk-s05_05a:339_7	evaṃ eko careti ayampi tassattho. Sesaṃ vuttānusārena sakkā jānitunti na vitthāritanti.	339	
PA_atk-s05_05a:340	Sahāyagāthāvaṇṇanā samattā.	34	
PA_atk-s05_05a:341_0	47. Addhā pasaṃsāmāti imissā gāthāya yāva ākāsatale paññattāsane paccekabuddhānaṃ	341	
PA_atk-s05_05a:341_1	nisajjā, tāva cātuddisagāthāya uppattisadisā eva uppatti. Ayaṃ pana viseso – yathā	341	
PA_atk-s05_05a:341_2	so rājā rattiyā tikkhattuṃ ubbijji, na tathā ayaṃ, nevassa yañño paccupaṭṭhito ahosi.	341	
PA_atk-s05_05a:341_3	So ākāsatale paññattesu āsanesu paccekabuddhe nisīdāpetvā “ke tumhe”ti pucchi. “Mayaṃ,	341	
PA_atk-s05_05a:341_4	mahārāja, anavajjabhojino nāmā”ti. “Bhante, ‘anavajjabhojino’ti imassa ko attho”ti?	341	
PA_atk-s05_05a:341_5	“Sundaraṃ vā asundaraṃ vā laddhā nibbikārā bhuñjāma, mahārājā”ti. Taṃ sutvā rañño	341	
PA_atk-s05_05a:341_6	etadahosi “yaṃnūnāhaṃ ime upaparikkheyyaṃ edisā vā no vā”ti. Taṃ divasaṃ kaṇājakena	341	
PA_atk-s05_05a:341_7	bilaṅgadutiyena parivisi. Paccekabuddhā amataṃ bhuñjantā viya nibbikārā bhuñjiṃsu.	341	
PA_atk-s05_05a:341_8	Rājā “honti nāma ekadivasaṃ paṭiññātattā nibbikārā, sve jānissāmī”ti svātanāyapi	341	
PA_atk-s05_05a:341_9	nimantesi. Tato dutiyadivasepi tathevākāsi. Tepi tatheva paribhuñjiṃsu. Atha rājā	341	
PA_atk-s05_05a:341_10	“idāni sundaraṃ datvā vīmaṃsissāmī”ti punapi nimantetvā, dve divase mahāsakkāraṃ	3411	
PA_atk-s05_05a:341_11	katvā, paṇītena ativicitrena khādanīyena bhojanīyena parivisi. Tepi tatheva nibbikārā	3411	
PA_atk-s05_05a:341_12	bhuñjitvā rañño maṅgalaṃ vatvā pakkamiṃsu. Rājā acirapakkantesu tesu “anavajjabhojinova	3411	
PA_atk-s05_05a:341_13	ete samaṇā, aho vatāhampi anavajjabhojī bhaveyya”nti cintetvā mahārajjaṃ pahāya pabbajjaṃ	3411	
PA_atk-s05_05a:341_14	samādāya vipassanaṃ ārabhitvā, paccekabuddho hutvā, mañjūsakarukkhamūle paccekabuddhānaṃ	3411	
PA_atk-s05_05a:341_15	majjhe attano ārammaṇaṃ vibhāvento imaṃ gāthaṃ abhāsi –	3411	
PA_atk-s05_05a:342	“Addhā pasaṃsāma sahāyasampadaṃ, seṭṭhā samā sevitabbā sahāyā;	34	
PA_atk-s05_05a:343	Ete aladdhā anavajjabhojī, eko care khaggavisāṇakappo”ti.	34	
PA_atk-s05_05a:344_0	Sā padatthato uttānā eva. Kevalaṃ pana sahāyasampadanti ettha asekhehi sīlādikkhandhehi	344	
PA_atk-s05_05a:344_1	sampannā sahāyā eva sahāyasampadāti veditabbā. Ayaṃ panettha yojanā – yāyaṃ vuttā	344	
PA_atk-s05_05a:344_2	sahāyasampadā, taṃ sahāyasampadaṃ addhā pasaṃsāma, ekaṃseneva thomemāti vuttaṃ hoti.	344	
PA_atk-s05_05a:344_3	Kathaṃ? Seṭṭhā samā sevitabbā sahāyāti. Kasmā? Attano hi sīlādīhi seṭṭhe sevamānassa	344	
PA_atk-s05_05a:344_4	sīlādayo dhammā anuppannā uppajjanti, uppannā vuddhiṃ virūḷhiṃ vepullaṃ pāpuṇanti.	344	
PA_atk-s05_05a:344_5	Same sevamānassa aññamaññaṃ samadhāraṇena kukkuccassa vinodanena ca laddhā na parihāyanti.	344	
PA_atk-s05_05a:344_6	Ete pana sahāyake seṭṭhe ca same ca aladdhā kuhanādimicchājīvaṃ vajjetvā dhammena	344	
PA_atk-s05_05a:344_7	samena uppannaṃ bhojanaṃ bhuñjanto tattha ca paṭighānunayaṃ anuppādento anavajjabhojī	344	
PA_atk-s05_05a:344_8	hutvā atthakāmo kulaputto eko care khaggavisāṇakappo. Ahampi hi evaṃ caranto imaṃ	344	
PA_atk-s05_05a:344_9	sampattiṃ adhigatomhīti.	344	
PA_atk-s05_05a:345	Anavajjabhojigāthāvaṇṇanā samattā.	34	
PA_atk-s05_05a:346_0	48. Disvā suvaṇṇassāti kā uppatti? Aññataro bārāṇasirājā gimhasamaye divāseyyaṃ upagato.	346	
PA_atk-s05_05a:346_1	Santike cassa vaṇṇadāsī gosītacandanaṃ pisati. Tassā ekabāhāyaṃ ekaṃ suvaṇṇavalayaṃ,	346	
PA_atk-s05_05a:346_2	ekabāhāyaṃ dve, tāni saṅghaṭṭanti itaraṃ na saṅghaṭṭati. Rājā taṃ disvā “evameva	346	
PA_atk-s05_05a:346_3	gaṇavāse saṅghaṭṭanā, ekavāse asaṅghaṭṭanā”ti punappunaṃ taṃ dāsiṃ olokayamāno cintesi.	346	
PA_atk-s05_05a:346_4	Tena ca samayena sabbālaṅkārabhūsitā devī taṃ bījayantī ṭhitā hoti. Sā “vaṇṇadāsiyā	346	
PA_atk-s05_05a:346_5	paṭibaddhacitto maññe rājā”ti cintetvā taṃ dāsiṃ uṭṭhāpetvā sayameva pisitumāraddhā.	346	
PA_atk-s05_05a:346_6	Tassā ubhosu bāhāsu aneke suvaṇṇavalayā, te saṅghaṭṭantā mahāsaddaṃ janayiṃsu. Rājā	346	
PA_atk-s05_05a:346_7	suṭṭhutaraṃ nibbinno dakkhiṇena passena nipannoyeva vipassanaṃ ārabhitvā paccekabodhiṃ	346	
PA_atk-s05_05a:346_8	sacchākāsi. Taṃ anuttarena sukhena sukhitaṃ nipannaṃ candanahatthā devī upasaṅkamitvā	346	
PA_atk-s05_05a:346_9	“ālimpāmi, mahārājā”ti āha. Rājā – “apehi, mā ālimpāhī”ti āha. Sā “kissa, mahārājā”ti	346	
PA_atk-s05_05a:346_10	āha. So “nāhaṃ rājā”ti. Evametesaṃ taṃ kathāsallāpaṃ sutvā amaccā upasaṅkamiṃsu.	3461	
PA_atk-s05_05a:346_11	Tehipi mahārājavādena ālapito “nāhaṃ, bhaṇe, rājā”ti āha. Sesaṃ paṭhamagāthāya vuttasadisameva.	3461	
PA_atk-s05_05a:347_0	Ayaṃ pana gāthāvaṇṇanā – disvāti oloketvā. Suvaṇṇassāti kañcanassa “valayānī”ti pāṭhaseso.	347	
PA_atk-s05_05a:347_1	Sāvasesapāṭho hi ayaṃ attho. Pabhassarānīti pabhāsanasīlāni, jutimantānīti vuttaṃ	347	
PA_atk-s05_05a:347_2	hoti. Sesaṃ uttānatthameva. Ayaṃ pana yojanā – disvā bhujasmiṃ suvaṇṇassa valayāni	347	
PA_atk-s05_05a:347_3	“gaṇavāse sati saṅghaṭṭanā, ekavāse asaṅghaṭṭanā”ti evaṃ cintento vipassanaṃ ārabhitvā	347	
PA_atk-s05_05a:347_4	paccekabodhiṃ adhigatomhīti. Sesaṃ vuttanayamevāti.	347	
PA_atk-s05_05a:348	Suvaṇṇavalayagāthāvaṇṇanā samattā.	34	
PA_atk-s05_05a:349_0	49. Evaṃ dutiyenāti kā uppatti? Aññataro bārāṇasirājā daharova pabbajitukāmo amacce	349	
PA_atk-s05_05a:349_1	āṇāpesi “deviṃ gahetvā rajjaṃ pariharatha, ahaṃ pabbajissāmī”ti. Amaccā “na, mahārāja,	349	
PA_atk-s05_05a:349_2	arājakaṃ rajjaṃ amhehi sakkā rakkhituṃ, sāmantarājāno āgamma vilumpissanti, yāva	349	
PA_atk-s05_05a:349_3	ekaputtopi uppajjati, tāva āgamehī”ti saññāpesuṃ. Muducitto rājā adhivāsesi. Atha	349	
PA_atk-s05_05a:349_4	devī gabbhaṃ gaṇhi. Rājā punapi te āṇāpesi – “devī gabbhinī, puttaṃ jātaṃ rajje abhisiñcitvā	349	
PA_atk-s05_05a:349_5	rajjaṃ pariharatha, ahaṃ pabbajissāmī”ti. Amaccā “dujjānaṃ, mahārāja, etaṃ devī puttaṃ	349	
PA_atk-s05_05a:349_6	vā vijāyissati dhītaraṃ vā, vijāyanakālaṃ tāva āgamehī”ti punapi saññāpesuṃ. Atha	349	
PA_atk-s05_05a:349_7	sā puttaṃ vijāyi. Tadāpi rājā tatheva amacce āṇāpesi. Amaccā punapi rājānaṃ “āgamehi,	349	
PA_atk-s05_05a:349_8	mahārāja, yāva, paṭibalo hotī”ti bahūhi kāraṇehi saññāpesuṃ. Tato kumāre paṭibale	349	
PA_atk-s05_05a:349_9	jāte amacce sannipātāpetvā “paṭibalo ayaṃ, taṃ rajje abhisiñcitvā paṭipajjathā”ti	349	
PA_atk-s05_05a:349_10	amaccānaṃ okāsaṃ adatvā antarāpaṇā kāsāyavatthādayo sabbaparikkhāre āharāpetvā antepure	3491	
PA_atk-s05_05a:349_11	eva pabbajitvā mahājanako viya nikkhami. Sabbaparijano nānappakārakaṃ paridevamāno rājānaṃ anubandhi.	3491	
PA_atk-s05_05a:350_0	Rājā yāva attano rajjasīmā, tāva gantvā kattaradaṇḍena lekhaṃ katvā “ayaṃ lekhā nātikkamitabbā”ti	350	
PA_atk-s05_05a:350_1	āha. Mahājano lekhāya sīsaṃ katvā, bhūmiyaṃ nipanno paridevamāno “tuyhaṃ dāni, tāta,	350	
PA_atk-s05_05a:350_2	rañño āṇā, kiṃ karissatī”ti kumāraṃ lekhaṃ atikkamāpesi. Kumāro “tāta, tātā”ti dhāvitvā	350	
PA_atk-s05_05a:350_3	rājānaṃ sampāpuṇi. Rājā kumāraṃ disvā “etaṃ mahājanaṃ pariharanto rajjaṃ kāresiṃ,	350	
PA_atk-s05_05a:350_4	kiṃ dāni ekaṃ dārakaṃ pariharituṃ na sakkhissa”nti kumāraṃ gahetvā araññaṃ paviṭṭho,	350	
PA_atk-s05_05a:350_5	tattha pubbapaccekabuddhehi vasitapaṇṇasālaṃ disvā vāsaṃ kappesi saddhiṃ puttena.	350	
PA_atk-s05_05a:350_6	Tato kumāro varasayanādīsu kataparicayo tiṇasanthārake vā rajjumañcake vā sayamāno	350	
PA_atk-s05_05a:350_7	rodati. Sītavātādīhi phuṭṭho samāno “sītaṃ, tāta, uṇhaṃ, tāta, makkhikā, tāta, khādanti,	350	
PA_atk-s05_05a:350_8	chātomhi, tāta, pipāsitomhi, tātā”ti vadati. Rājā taṃ saññāpentoyeva rattiṃ vītināmeti.	350	
PA_atk-s05_05a:350_9	Divāpissa piṇḍāya caritvā bhattaṃ upanāmeti, taṃ hoti missakabhattaṃ kaṅguvarakamuggādibahulaṃ.	350	
PA_atk-s05_05a:350_10	Kumāro acchādentampi taṃ jighacchāvasena bhuñjamāno katipāheneva uṇhe ṭhapitapadumaṃ	3501	
PA_atk-s05_05a:350_11	viya milāyi. Paccekabodhisatto pana paṭisaṅkhānabalena nibbikāroyeva bhuñjati.	3501	
PA_atk-s05_05a:351_0	Tato so kumāraṃ saññāpento āha – “nagarasmiṃ, tāta, paṇītāhāro labbhati, tattha gacchāmā”ti.	351	
PA_atk-s05_05a:351_1	Kumāro “āma, tātā”ti āha. Tato naṃ purakkhatvā āgatamaggeneva nivatti. Kumāramātāpi	351	
PA_atk-s05_05a:351_2	devī “na dāni rājā kumāraṃ gahetvā araññe ciraṃ vasissati, katipāheneva nivattissatī”ti	351	
PA_atk-s05_05a:351_3	cintetvā raññā kattaradaṇḍena likhitaṭṭhāneyeva vatiṃ kārāpetvā vāsaṃ kappesi. Tato	351	
PA_atk-s05_05a:351_4	rājā tassā vatiyā avidūre ṭhatvā “ettha te, tāta, mātā nisinnā, gacchāhī”ti pesesi.	351	
PA_atk-s05_05a:351_5	Yāva ca so taṃ ṭhānaṃ pāpuṇāti, tāva udikkhanto aṭṭhāsi “mā heva naṃ koci viheṭheyyā”ti.	351	
PA_atk-s05_05a:351_6	Kumāro mātu santikaṃ dhāvanto agamāsi. Ārakkhakapurisā ca naṃ disvā deviyā ārocesuṃ.	351	
PA_atk-s05_05a:351_7	Devī vīsatināṭakitthisahassaparivutā gantvā paṭiggahesi, rañño ca pavattiṃ pucchi.	351	
PA_atk-s05_05a:351_8	Atha “pacchato āgacchatī”ti sutvā manusse pesesi. Rājāpi tāvadeva sakavasatiṃ agamāsi.	351	
PA_atk-s05_05a:351_9	Manussā rājānaṃ adisvā nivattiṃsu. Tato devī nirāsāva hutvā, puttaṃ gahetvā, nagaraṃ	351	
PA_atk-s05_05a:351_10	gantvā, taṃ rajje abhisiñci. Rājāpi attano vasatiṃ patvā, tattha nisinno vipassitvā,	3511	
PA_atk-s05_05a:351_11	paccekabodhiṃ sacchikatvā, mañjūsakarukkhamūle paccekabuddhānaṃ majjhe imaṃ udānagāthaṃ abhāsi –	3511	
PA_atk-s05_05a:352	“Evaṃ dutiyena saha mamassa, vācābhilāpo abhisajjanā vā;	35	
PA_atk-s05_05a:353	Etaṃ bhayaṃ āyatiṃ pekkhamāno, eko care khaggavisāṇakappo”ti.	35	
PA_atk-s05_05a:354_0	Sā padatthato uttānā eva. Ayaṃ panettha adhippāyo – yvāyaṃ etena dutiyena kumārena	354	
PA_atk-s05_05a:354_1	sītuṇhādīni nivedentena sahavāsena taṃ saññāpentassa mama vācābhilāpo, tasmiṃ sinehavasena	354	
PA_atk-s05_05a:354_2	abhisajjanā ca jātā, sace ahaṃ imaṃ na pariccajāmi, tato āyatimpi hessati yatheva	354	
PA_atk-s05_05a:354_3	idāni; evaṃ dutiyena saha mamassa vācābhilāpo abhisajjanā vā. Ubhayampi cetaṃ antarāyakaraṃ	354	
PA_atk-s05_05a:354_4	visesādhigamassāti etaṃ bhayaṃ āyatiṃ pekkhamāno taṃ chaḍḍetvā yoniso paṭipajjitvā	354	
PA_atk-s05_05a:354_5	paccekabodhiṃ adhigatomhīti. Sesaṃ vuttanayamevāti.	354	
PA_atk-s05_05a:355	Āyatibhayagāthāvaṇṇanā samattā.	35	
PA_atk-s05_05a:356_0	50. Kāmā hi citrāti kā uppatti? Bārāṇasiyaṃ kira seṭṭhiputto daharova seṭṭhiṭṭhānaṃ	356	
PA_atk-s05_05a:356_1	labhi. Tassa tiṇṇaṃ utūnaṃ tayo pāsādā honti. So tattha sabbasampattīhi devakumāro	356	
PA_atk-s05_05a:356_2	viya paricāreti. So daharova samāno “pabbajissāmī”ti mātāpitaro yāci. Te naṃ vārenti.	356	
PA_atk-s05_05a:356_3	So tatheva nibandhati. Punapi naṃ mātāpitaro “tvaṃ, tāta, sukhumālo, dukkarā pabbajjā,	356	
PA_atk-s05_05a:356_4	khuradhārāya upari caṅkamanasadisā”ti nānappakārehi vārenti. So tatheva nibandhati.	356	
PA_atk-s05_05a:356_5	Te cintesuṃ “sacāyaṃ pabbajati, amhākaṃ domanassaṃ hoti. Sace naṃ nivārema, etassa	356	
PA_atk-s05_05a:356_6	domanassaṃ hoti. Apica amhākaṃ domanassaṃ hotu, mā ca etassā”ti anujāniṃsu. Tato	356	
PA_atk-s05_05a:356_7	so sabbaparijanaṃ paridevamānaṃ anādiyitvā isipatanaṃ gantvā paccekabuddhānaṃ santike	356	
PA_atk-s05_05a:356_8	pabbaji. Tassa uḷārasenāsanaṃ na pāpuṇāti, mañcake taṭṭikaṃ pattharitvā sayi. So	356	
PA_atk-s05_05a:356_9	varasayane kataparicayo sabbarattiṃ atidukkhito ahosi. Pabhātepi sarīraparikammaṃ	356	
PA_atk-s05_05a:356_10	katvā, pattacīvaramādāya paccekabuddhehi saddhiṃ piṇḍāya pāvisi. Tattha vuḍḍhā aggāsanañca	3561	
PA_atk-s05_05a:356_11	aggapiṇḍañca labhanti, navakā yaṃkiñcideva āsanaṃ lūkhabhojanañca. So tena lūkhabhojanenāpi	3561	
PA_atk-s05_05a:356_12	atidukkhito ahosi. So katipāhaṃyeva kiso dubbaṇṇo hutvā nibbijji yathā taṃ aparipākagate	3561	
PA_atk-s05_05a:356_13	samaṇadhamme. Tato mātāpitūnaṃ dūtaṃ pesetvā uppabbaji. So katipāhaṃyeva balaṃ gahetvā	3561	
PA_atk-s05_05a:356_14	punapi pabbajitukāmo ahosi. Tato teneva kamena pabbajitvā punapi uppabbajitvā tatiyavāre	3561	
PA_atk-s05_05a:356_15	pabbajitvā sammā paṭipanno paccekasambodhiṃ sacchikatvā imaṃ udānagāthaṃ vatvā puna	3561	
PA_atk-s05_05a:356_16	paccekabuddhānaṃ majjhe imameva byākaraṇagāthaṃ abhāsi –	3561	
PA_atk-s05_05a:357	“Kāmā hi citrā madhurā manoramā, virūparūpena mathenti cittaṃ;	35	
PA_atk-s05_05a:358	Ādīnavaṃ kāmaguṇesu disvā, eko care khaggavisāṇakappo”ti.	35	
PA_atk-s05_05a:359_0	Tattha kāmāti dve kāmā vatthukāmā ca kilesakāmā ca. Tattha vatthukāmā manāpiyarūpādayo	359	
PA_atk-s05_05a:359_1	dhammā, kilesakāmā chandādayo sabbepi rāgappabhedā. Idha pana vatthukāmā adhippetā.	359	
PA_atk-s05_05a:359_2	Rūpādianekappakāravasena citrā. Lokassādavasena madhurā. Bālaputhujjanānaṃ manaṃ	359	
PA_atk-s05_05a:359_3	ramentīti manoramā. Virūparūpenāti virūpena rūpena, anekavidhena sabhāvenāti vuttaṃ	359	
PA_atk-s05_05a:359_4	hoti. Te hi rūpādivasena citrā, rūpādīsupi nīlādivasena vividharūpā. Evaṃ tena virūparūpena	359	
PA_atk-s05_05a:359_5	tathā tathā assādaṃ dassetvā mathenti cittaṃ pabbajjāya abhiramituṃ na dentīti. Sesamettha	359	
PA_atk-s05_05a:359_6	pākaṭameva. Nigamanampi dvīhi tīhi vā padehi yojetvā purimagāthāsu vuttanayeneva veditabbanti.	359	
PA_atk-s05_05a:360	Kāmagāthāvaṇṇanā samattā.	36	
PA_atk-s05_05a:361_0	51. Ītī cāti kā uppatti? Bārāṇasiyaṃ kira rañño gaṇḍo udapādi. Bāḷhā vedanā vattanti.	361	
PA_atk-s05_05a:361_1	Vejjā “satthakammena vinā phāsu na hotī”ti bhaṇanti. Rājā tesaṃ abhayaṃ datvā satthakammaṃ	361	
PA_atk-s05_05a:361_2	kārāpesi. Te phāletvā, pubbalohitaṃ nīharitvā, nibbedanaṃ katvā, vaṇaṃ paṭṭena bandhiṃsu,	361	
PA_atk-s05_05a:361_3	āhārācāresu ca naṃ sammā ovadiṃsu. Rājā lūkhabhojanena kisasarīro ahosi, gaṇḍo cassa	361	
PA_atk-s05_05a:361_4	milāyi. So phāsukasaññī hutvā siniddhāhāraṃ bhuñji. Tena ca sañjātabalo visaye paṭisevi.	361	
PA_atk-s05_05a:361_5	Tassa gaṇḍo puna purimasabhāvameva sampāpuṇi. Evaṃ yāva tikkhattuṃ satthakammaṃ kārāpetvā,	361	
PA_atk-s05_05a:361_6	vejjehi parivajjito nibbijjitvā, rajjaṃ pahāya pabbajitvā, araññaṃ pavisitvā, vipassanaṃ	361	
PA_atk-s05_05a:361_7	ārabhitvā, sattahi vassehi paccekabodhiṃ sacchikatvā, imaṃ udānagāthaṃ bhāsitvā nandamūlakapabbhāraṃ agamāsi.	361	
PA_atk-s05_05a:362	“Ītī ca gaṇḍo ca upaddavo ca, rogo ca sallañca bhayañca metaṃ;	36	
PA_atk-s05_05a:363	Etaṃ bhayaṃ kāmaguṇesu disvā, eko care khaggavisāṇakappo”ti.	36	
PA_atk-s05_05a:364_0	Tattha etīti īti, āgantukānaṃ akusalabhāgiyānaṃ byasanahetūnaṃ etaṃ adhivacanaṃ.	364	
PA_atk-s05_05a:364_1	Tasmā kāmaguṇāpi ete anekabyasanāvahaṭṭhena daḷhasannipātaṭṭhena ca īti. Gaṇḍopi	364	
PA_atk-s05_05a:364_2	asuciṃ paggharati, uddhumātaparipakkaparibhinno hoti. Tasmā ete kilesāsucipaggharaṇato	364	
PA_atk-s05_05a:364_3	uppādajarābhaṅgehi uddhumātaparipakkaparibhinnabhāvato ca gaṇḍo. Upaddavatīti upaddavo;	364	
PA_atk-s05_05a:364_4	anatthaṃ janento abhibhavati; ajjhottharatīti attho, rājadaṇḍādīnametaṃ adhivacanaṃ.	364	
PA_atk-s05_05a:364_5	Tasmā kāmaguṇāpete aviditanibbānatthāvahahetutāya sabbupaddavavatthutāya ca upaddavo.	364	
PA_atk-s05_05a:364_6	Yasmā panete kilesāturabhāvaṃ janentā sīlasaṅkhātamārogyaṃ, loluppaṃ vā uppādentā	364	
PA_atk-s05_05a:364_7	pākatikameva ārogyaṃ vilumpanti, tasmā iminā ārogyavilumpanaṭṭheneva rogo. Abbhantaramanuppaviṭṭhaṭṭhena	364	
PA_atk-s05_05a:364_8	pana antotudakaṭṭhena dunniharaṇīyaṭṭhena ca sallaṃ. Diṭṭhadhammikasamparāyikabhayāvahanato	364	
PA_atk-s05_05a:364_9	bhayaṃ. Me etanti metaṃ. Sesamettha pākaṭameva. Nigamanaṃ vuttanayeneva veditabbanti.	364	
PA_atk-s05_05a:365	Ītigāthāvaṇṇanā samattā.	36	
PA_atk-s05_05a:366_0	52. Sītañcāti kā uppatti? Bārāṇasiyaṃ kira sītālukabrahmadatto nāma rājā ahosi. So	366	
PA_atk-s05_05a:366_1	pabbajitvā araññakuṭikāya viharati. Tasmiñca padese sīte sītaṃ, uṇhe uṇhameva ca	366	
PA_atk-s05_05a:366_2	hoti abbhokāsattā padesassa. Gocaragāme bhikkhā yāvadatthāya na labbhati. Pivanakapānīyampi	366	
PA_atk-s05_05a:366_3	dullabhaṃ, vātātapaḍaṃsasarīsapāpi bādhenti. Tassa etadahosi – “ito aḍḍhayojanamatte	366	
PA_atk-s05_05a:366_4	sampanno padeso, tattha sabbepi ete parissayā natthi. Yaṃnūnāhaṃ tattha gaccheyyaṃ;	366	
PA_atk-s05_05a:366_5	phāsukaṃ viharantena sakkā visesaṃ adhigantu”nti. Tassa puna ahosi – “pabbajitā nāma	366	
PA_atk-s05_05a:366_6	na paccayavasikā honti, evarūpañca cittaṃ vase vattenti, na cittassa vase vattenti,	366	
PA_atk-s05_05a:366_7	nāhaṃ gamissāmī”ti paccavekkhitvā na agamāsi. Evaṃ yāvatatiyakaṃ uppannacittaṃ paccavekkhitvā	366	
PA_atk-s05_05a:366_8	nivattesi. Tato tattheva satta vassāni vasitvā, sammā paṭipajjamāno paccekasambodhiṃ	366	
PA_atk-s05_05a:366_9	sacchikatvā, imaṃ udānagāthaṃ bhāsitvā nandamūlakapabbhāraṃ agamāsi.	366	
PA_atk-s05_05a:367	“Sītañca uṇhañca khudaṃ pipāsaṃ, vātātape ḍaṃsasarīsape ca;	36	
PA_atk-s05_05a:368	Sabbānipetāni abhisambhavitvā, eko care khaggavisāṇakappo”ti.	36	
PA_atk-s05_05a:369_0	Tattha sītañcāti sītaṃ nāma duvidhaṃ abbhantaradhātukkhobhapaccayañca, bāhiradhātukkhobhapaccayañca;	369	
PA_atk-s05_05a:369_1	tathā uṇhaṃ. Ḍaṃsāti piṅgalamakkhikā. Sarīsapāti ye keci dīghajātikā saritvā gacchanti.	369	
PA_atk-s05_05a:369_2	Sesaṃ pākaṭameva. Nigamanampi vuttanayeneva veditabbanti.	369	
PA_atk-s05_05a:370	Sītālukagāthāvaṇṇanā samattā.	37	
PA_atk-s05_05a:371_0	53. Nāgovāti kā uppatti? Bārāṇasiyaṃ kira aññataro rājā vīsati vassāni rajjaṃ kāretvā	371	
PA_atk-s05_05a:371_1	kālakato niraye vīsati eva vassāni paccitvā himavantappadese hatthiyoniyaṃ uppajjitvā	371	
PA_atk-s05_05a:371_2	sañjātakkhandho padumavaṇṇasakalasarīro uḷāro yūthapati mahānāgo ahosi. Tassa obhaggobhaggaṃ	371	
PA_atk-s05_05a:371_3	sākhābhaṅgaṃ hatthichāpāva khādanti. Ogāhepi naṃ hatthiniyo kaddamena limpanti, sabbaṃ	371	
PA_atk-s05_05a:371_4	pālileyyakanāgasseva ahosi. So yūthā nibbijjitvā pakkami. Tato naṃ padānusārena yūthaṃ	371	
PA_atk-s05_05a:371_5	anubandhi. Evaṃ yāvatatiyaṃ pakkanto anubaddhova. Tato cintesi – “idāni mayhaṃ nattako	371	
PA_atk-s05_05a:371_6	bārāṇasiyaṃ rajjaṃ kāreti, yaṃnūnāhaṃ attano purimajātiyā uyyānaṃ gaccheyyaṃ, tatra	371	
PA_atk-s05_05a:371_7	maṃ so rakkhissatī”ti. Tato rattiṃ niddāvasaṃ gate yūthe yūthaṃ pahāya tameva uyyānaṃ	371	
PA_atk-s05_05a:371_8	pāvisi. Uyyānapālo disvā rañño ārocesi. Rājā “hatthiṃ gahessāmī”ti senāya parivāresi.	371	
PA_atk-s05_05a:371_9	Hatthī rājānaṃ eva abhimukho gacchati. Rājā “maṃ abhimukho etī”ti khurappaṃ sannayhitvā	371	
PA_atk-s05_05a:371_10	aṭṭhāsi. Tato hatthī “vijjheyyāpi maṃ eso”ti mānusikāya vācāya “brahmadatta, mā maṃ	3711	
PA_atk-s05_05a:371_11	vijjha, ahaṃ te ayyako”ti āha. Rājā “kiṃ bhaṇasī”ti sabbaṃ pucchi. Hatthīpi rajje	3711	
PA_atk-s05_05a:371_12	ca narake ca hatthiyoniyañca pavattiṃ sabbaṃ ārocesi. Rājā “sundaraṃ, mā bhāyi, mā	3711	
PA_atk-s05_05a:371_13	ca kañci bhiṃsāpehī”ti hatthino vaṭṭañca ārakkhake ca hatthibhaṇḍe ca upaṭṭhāpesi.	3711	
PA_atk-s05_05a:372_0	Athekadivasaṃ rājā hatthikkhandhagato “ayaṃ vīsati vassāni rajjaṃ katvā niraye pakko,	372	
PA_atk-s05_05a:372_1	vipākāvasesena ca tiracchānayoniyaṃ uppanno, tatthapi gaṇavāsasaṅghaṭṭanaṃ asahanto	372	
PA_atk-s05_05a:372_2	idhāgato. Aho dukkho gaṇavāso, ekībhāvo eva ca pana sukho”ti cintetvā tattheva vipassanaṃ	372	
PA_atk-s05_05a:372_3	ārabhitvā paccekabodhiṃ sacchākāsi. Taṃ lokuttarasukhena sukhitaṃ amaccā upasaṅkamitvā,	372	
PA_atk-s05_05a:372_4	paṇipātaṃ katvā “yānakālo mahārājā”ti āhaṃsu. Tato “nāhaṃ rājā”ti vatvā purimanayeneva	372	
PA_atk-s05_05a:372_5	imaṃ gāthaṃ abhāsi –	372	
PA_atk-s05_05a:373	“Nāgova yūthāni vivajjayitvā, sañjātakhandho padumī uḷāro;	37	
PA_atk-s05_05a:374	Yathābhirantaṃ viharaṃ araññe, eko care khaggavisāṇakappo”ti.	37	
PA_atk-s05_05a:375_0	Sā padatthato pākaṭā eva. Ayaṃ panettha adhippāyayojanā. Sā ca kho yuttivaseneva,	375	
PA_atk-s05_05a:375_1	na anussavavasena. Yathā ayaṃ hatthī manussakantesu sīlesu dantattā adantabhūmiṃ	375	
PA_atk-s05_05a:375_2	nāgacchatīti vā, sarīramahantatāya vā nāgo, evaṃ kudāssu nāmāhampi ariyakantesu sīlesu	375	
PA_atk-s05_05a:375_3	dantattā adantabhūmiṃ nāgamanena āguṃ akaraṇena puna itthattaṃ anāgamanena ca guṇasarīramahantatāya	375	
PA_atk-s05_05a:375_4	vā nāgo bhaveyyaṃ. Yathā cesa yūthāni vivajjetvā ekacariyasukhena yathābhirantaṃ	375	
PA_atk-s05_05a:375_5	viharaṃ araññe eko care khaggavisāṇakappo, kudāssu nāmāhampi evaṃ gaṇaṃ vivajjetvā	375	
PA_atk-s05_05a:375_6	ekavihārasukhena jhānasukhena yathābhirantaṃ viharaṃ araññe attano yathā yathā sukhaṃ,	375	
PA_atk-s05_05a:375_7	tathā tathā yattakaṃ vā icchāmi, tattakaṃ araññe nivāsaṃ eko care khaggavisāṇakappo	375	
PA_atk-s05_05a:375_8	careyyanti attho. Yathā cesa susaṇṭhitakkhandhatāya sañjātakkhandho, kudāssu nāmāhampi	375	
PA_atk-s05_05a:375_9	evaṃ asekhasīlakkhandhamahantatāya sañjātakkhandho bhaveyyaṃ. Yathā cesa padumasadisagattatāya	375	
PA_atk-s05_05a:375_10	vā padumakule uppannatāya vā padumī, kudāssu nāmāhampi evaṃ padumasadisaujugattatāya	3751	
PA_atk-s05_05a:375_11	vā ariyajātipadume uppannatāya vā padumī bhaveyyaṃ. Yathā cesa thāmabalajavādīhi	3751	
PA_atk-s05_05a:375_12	uḷāro, kudāssu nāmāhampi evaṃ parisuddhakāyasamācāratādīhi sīlasamādhinibbedhikapaññādīhi	3751	
PA_atk-s05_05a:375_13	vā uḷāro bhaveyyanti evaṃ cintento vipassanaṃ ārabhitvā paccekabodhiṃ adhigatomhīti.	3751	
PA_atk-s05_05a:376	Nāgagāthāvaṇṇanā samattā.	37	
PA_atk-s05_05a:377_0	54. Aṭṭhāna tanti kā uppatti? Bārāṇasirañño kira putto daharo eva samāno pabbajitukāmo	377	
PA_atk-s05_05a:377_1	mātāpitaro yāci. Mātāpitaro naṃ vārenti. So vāriyamānopi nibandhatiyeva “pabbajissāmī”ti.	377	
PA_atk-s05_05a:377_2	Tato naṃ pubbe vuttaseṭṭhiputtaṃ viya sabbaṃ vatvā anujāniṃsu. Pabbajitvā ca uyyāneyeva	377	
PA_atk-s05_05a:377_3	vasitabbanti paṭijānāpesuṃ, so tathā akāsi. Tassa mātā pātova vīsatisahassanāṭakitthiparivutā	377	
PA_atk-s05_05a:377_4	uyyānaṃ gantvā, puttaṃ yāguṃ pāyetvā, antarā khajjakādīni ca khādāpetvā, yāva majjhanhikasamayaṃ	377	
PA_atk-s05_05a:377_5	tena saddhiṃ samullapitvā, nagaraṃ pavisati. Pitā ca majjhanhike āgantvā, taṃ bhojetvā	377	
PA_atk-s05_05a:377_6	attanāpi bhuñjitvā, divasaṃ tena saddhiṃ samullapitvā, sāyanhasamaye jagganapurise	377	
PA_atk-s05_05a:377_7	ṭhapetvā nagaraṃ pavisati. So evaṃ rattindivaṃ avivitto viharati. Tena kho pana samayena	377	
PA_atk-s05_05a:377_8	ādiccabandhu nāma paccekabuddho nandamūlakapabbhāre viharati. So āvajjento taṃ addasa	377	
PA_atk-s05_05a:377_9	– “ayaṃ kumāro pabbajituṃ asakkhi, jaṭaṃ chindituṃ na sakkotī”ti. Tato paraṃ āvajji	377	
PA_atk-s05_05a:377_10	“attano dhammatāya nibbijjissati, no”ti. Atha “dhammatāya nibbindanto aticiraṃ bhavissatī”ti	3771	
PA_atk-s05_05a:377_11	ñatvā “tassa ārammaṇaṃ dassessāmī”ti pubbe vuttanayeneva manosilātalato āgantvā uyyāne	3771	
PA_atk-s05_05a:377_12	aṭṭhāsi. Rājapuriso disvā “paccekabuddho āgato, mahārājā”ti rañño ārocesi. Rājā “idāni	3771	
PA_atk-s05_05a:377_13	me putto paccekabuddhena saddhiṃ anukkaṇṭhito vasissatī”ti pamuditamano hutvā paccekabuddhaṃ	3771	
PA_atk-s05_05a:377_14	sakkaccaṃ upaṭṭhahitvā tattheva vāsaṃ yācitvā paṇṇasālādivāvihāraṭṭhānacaṅkamādisabbaṃ kāretvā vāsesi.	3771	
PA_atk-s05_05a:378_0	So tattha vasanto ekadivasaṃ okāsaṃ labhitvā kumāraṃ pucchi “kosi tva”nti? So āha	378	
PA_atk-s05_05a:378_1	“ahaṃ pabbajito”ti. “Pabbajitā nāma na edisā hontī”ti. “Atha bhante, kīdisā honti,	378	
PA_atk-s05_05a:378_2	kiṃ mayhaṃ ananucchavika”nti vutte “tvaṃ attano ananucchavikaṃ na pekkhasi, nanu	378	
PA_atk-s05_05a:378_3	te mātā vīsatisahassaitthīhi saddhiṃ pubbaṇhasamaye āgacchantī uyyānaṃ avivittaṃ	378	
PA_atk-s05_05a:378_4	karoti, pitā mahatā balakāyena sāyanhasamaye, jagganapurisā sakalarattiṃ; pabbajitā	378	
PA_atk-s05_05a:378_5	nāma tava sadisā na honti, ‘edisā pana hontī”’ti tatra ṭhitasseva iddhiyā himavante	378	
PA_atk-s05_05a:378_6	aññataraṃ vihāraṃ dassesi. So tattha paccekabuddhe ālambanabāhaṃ nissāya ṭhite ca	378	
PA_atk-s05_05a:378_7	caṅkamante ca rajanakammasūcikammādīni karonte ca disvā āha – “tumhe idha, nāgacchatha,	378	
PA_atk-s05_05a:378_8	pabbajjā nāma tumhehi anuññātā”ti. “Āma, pabbajjā anuññātā, pabbajitakālato paṭṭhāya	378	
PA_atk-s05_05a:378_9	samaṇā nāma attano nissaraṇaṃ kātuṃ icchitapatthitañca padesaṃ gantuṃ labhanti, ettakaṃva	378	
PA_atk-s05_05a:378_10	vaṭṭatī”ti vatvā ākāse ṭhatvā –	3781	
PA_atk-s05_05a:379	“Aṭṭhāna taṃ saṅgaṇikāratassa, yaṃ phassaye sāmayikaṃ vimutti”nti. –	37	
PA_atk-s05_05a:380_0	Imaṃ upaḍḍhagāthaṃ vatvā, dissamāneneva kāyena nandamūlakapabbhāraṃ agamāsi. Evaṃ	380	
PA_atk-s05_05a:380_1	gate paccekabuddhe so attano paṇṇasālaṃ pavisitvā nipajji. Ārakkhakapurisopi “sayito	380	
PA_atk-s05_05a:380_2	kumāro, idāni kuhiṃ gamissatī”ti pamatto niddaṃ okkami. So tassa pamattabhāvaṃ ñatvā	380	
PA_atk-s05_05a:380_3	pattacīvaraṃ gahetvā araññaṃ pāvisi. Tatra ca vivitto vipassanaṃ ārabhitvā, paccekabodhiṃ	380	
PA_atk-s05_05a:380_4	sacchikatvā, paccekabuddhaṭṭhānaṃ gato. Tatra ca “kathamadhigata”nti pucchito ādiccabandhunā	380	
PA_atk-s05_05a:380_5	vuttaṃ upaḍḍhagāthaṃ paripuṇṇaṃ katvā abhāsi.	380	
PA_atk-s05_05a:381_0	Tassattho – aṭṭhāna tanti. Aṭṭhānaṃ taṃ, akāraṇaṃ tanti vuttaṃ hoti, anunāsikalopo	381	
PA_atk-s05_05a:381_1	kato “ariyasaccāna dassana”ntiādīsu viya. Saṅgaṇikāratassāti gaṇābhiratassa. Yanti	381	
PA_atk-s05_05a:381_2	karaṇavacanametaṃ “yaṃ hirīyati hirīyitabbenā”tiādīsu viya. Phassayeti adhigacche.	381	
PA_atk-s05_05a:381_3	Sāmayikaṃ vimuttinti lokiyasamāpattiṃ. Sā hi appitappitasamaye eva paccanīkehi vimuccanato	381	
PA_atk-s05_05a:381_4	“sāmayikā vimuttī”ti vuccati. Taṃ sāmayikaṃ vimuttiṃ. Aṭṭhānaṃ taṃ, na taṃ kāraṇaṃ	381	
PA_atk-s05_05a:381_5	vijjati saṅgaṇikāratassa, yena kāraṇena phassayeti etaṃ ādiccabandhussa paccekabuddhassa	381	
PA_atk-s05_05a:381_6	vaco nisamma saṅgaṇikāratiṃ pahāya yoniso paṭipajjanto adhigatomhīti āha. Sesaṃ vuttanayamevāti.	381	
PA_atk-s05_05a:382	Aṭṭhānagāthāvaṇṇanā samattā.	38	
PA_atk-s05_05a:383	Dutiyo vaggo niṭṭhito.	38	
PA_atk-s05_05a:384_0	55. Diṭṭhīvisūkānīti kā uppatti? Bārāṇasiyaṃ kira aññataro rājā rahogato cintesi	384	
PA_atk-s05_05a:384_1	– “yathā sītādīnaṃ paṭighātakāni uṇhādīni atthi, atthi nu kho evaṃ vaṭṭapaṭighātakaṃ	384	
PA_atk-s05_05a:384_2	vinaṭṭaṃ, no”ti. So amacce pucchi – “vivaṭṭaṃ jānāthā”ti? Te “jānāma, mahārājā”ti	384	
PA_atk-s05_05a:384_3	āhaṃsu. Rājā – “kiṃ ta”nti? Tato “antavā loko”tiādinā nayena sassatucchedaṃ kathesuṃ.	384	
PA_atk-s05_05a:384_4	Atha rājā “ime na jānanti, sabbepime diṭṭhigatikā”ti sayameva tesaṃ vilomatañca ayuttatañca	384	
PA_atk-s05_05a:384_5	disvā “vaṭṭapaṭighātakaṃ vivaṭṭaṃ atthi, taṃ gavesitabba”nti cintetvā rajjaṃ pahāya	384	
PA_atk-s05_05a:384_6	pabbajitvā vipassanto paccekabodhiṃ sacchākāsi. Imañca udānagāthaṃ abhāsi paccekabuddhamajjhe byākaraṇagāthañca –	384	
PA_atk-s05_05a:385	“Diṭṭhīvisūkāni upātivatto, patto niyāmaṃ paṭiladdhamaggo;	38	
PA_atk-s05_05a:386	Uppannañāṇomhi anaññaneyyo, eko care khaggavisāṇakappo”ti.	38	
PA_atk-s05_05a:387_0	Tassattho – diṭṭhīvisūkānīti dvāsaṭṭhidiṭṭhigatāni. Tāni hi maggasammādiṭṭhiyā visūkaṭṭhena	387	
PA_atk-s05_05a:387_1	vijjhanaṭṭhena vilomaṭṭhena ca visūkāni. Evaṃ diṭṭhiyā visūkāni, diṭṭhi eva vā visūkāni	387	
PA_atk-s05_05a:387_2	diṭṭhivisūkāni. Upātivattoti dassanamaggena atikkanto. Patto niyāmanti avinipātadhammatāya	387	
PA_atk-s05_05a:387_3	sambodhiparāyaṇatāya ca niyatabhāvaṃ adhigato, sammattaniyāmasaṅkhātaṃ vā paṭhamamagganti.	387	
PA_atk-s05_05a:387_4	Ettāvatā paṭhamamaggakiccanipphatti ca tassa paṭilābho ca vutto. Idāni paṭiladdhamaggoti	387	
PA_atk-s05_05a:387_5	iminā sesamaggapaṭilābhaṃ dasseti. Uppannañāṇomhīti uppannapaccekabodhiñāṇo amhi.	387	
PA_atk-s05_05a:387_6	Etena phalaṃ dasseti. Anaññaneyyoti aññehi “idaṃ saccaṃ, idaṃ sacca”nti na netabbo.	387	
PA_atk-s05_05a:387_7	Etena sayambhutaṃ dīpeti, patte vā paccekabodhiñāṇe aneyyatāya abhāvā sayaṃvasitaṃ.	387	
PA_atk-s05_05a:387_8	Samathavipassanāya vā diṭṭhivisūkāni upātivatto, ādimaggena patto niyāmaṃ, sesehi	387	
PA_atk-s05_05a:387_9	paṭiladdhamaggo, phalañāṇena uppannañāṇo, taṃ sabbaṃ attanāva adhigatoti anaññaneyyo.	387	
PA_atk-s05_05a:387_10	Sesaṃ vuttanayeneva veditabbanti.	3871	
PA_atk-s05_05a:388	Diṭṭhivisūkagāthāvaṇṇanā samattā.	38	
PA_atk-s05_05a:389_0	56. Nillolupoti kā uppatti? Bārāṇasirañño kira sūdo antarabhattaṃ pacitvā upanāmesi	389	
PA_atk-s05_05a:389_1	manuññadassanaṃ sādurasaṃ “appeva nāma me rājā dhanamanuppadeyyā”ti. Taṃ rañño gandheneva	389	
PA_atk-s05_05a:389_2	bhottukāmataṃ janesi mukhe kheḷaṃ uppādentaṃ. Paṭhamakabaḷe pana mukhe pakkhittamatte	389	
PA_atk-s05_05a:389_3	sattarasaharaṇisahassāni amateneva phuṭṭhāni ahesuṃ. Sūdo “idāni me dassati, idāni	389	
PA_atk-s05_05a:389_4	me dassatī”ti cintesi. Rājāpi “sakkārāraho sūdo”ti cintesi – “rasaṃ sāyitvā pana	389	
PA_atk-s05_05a:389_5	sakkarontaṃ maṃ pāpako kittisaddo abbhuggaccheyya – ‘lolo ayaṃ rājā rasagaruko”’ti	389	
PA_atk-s05_05a:389_6	na kiñci abhaṇi. Evaṃ yāva bhojanapariyosānaṃ, tāva sūdopi “idāni dassati, idāni	389	
PA_atk-s05_05a:389_7	dassatī”ti cintesi. Rājāpi avaṇṇabhayena na kiñci abhaṇi. Tato sūdo “natthi imassa	389	
PA_atk-s05_05a:389_8	rañño jivhāviññāṇa”nti dutiyadivase arasabhattaṃ upanāmesi. Rājā bhuñjanto “niggahāraho	389	
PA_atk-s05_05a:389_9	ajja sūdo”ti jānantopi pubbe viya paccavekkhitvā avaṇṇabhayena na kiñci abhaṇi. Tato	389	
PA_atk-s05_05a:389_10	sūdo “rājā neva sundaraṃ nāsundaraṃ jānātī”ti cintetvā sabbaṃ paribbayaṃ attanā gahetvā	3891	
PA_atk-s05_05a:389_11	yaṃkiñcideva pacitvā rañño deti. Rājā “aho vata lobho, ahaṃ nāma vīsati nagarasahassāni	3891	
PA_atk-s05_05a:389_12	bhuñjanto imassa lobhena bhattamattampi na labhāmī”ti nibbijjitvā, rajjaṃ pahāya	3891	
PA_atk-s05_05a:389_13	pabbajitvā, vipassanto paccekabodhiṃ sacchākāsi, purimanayeneva ca imaṃ gāthaṃ abhāsi –	3891	
PA_atk-s05_05a:390	“Nillolupo nikkuho nippipāso, nimmakkho niddhantakasāvamoho;	39	
PA_atk-s05_05a:391	Nirāsayo sabbaloke bhavitvā, eko care khaggavisāṇakappo”ti.	39	
PA_atk-s05_05a:392_0	Tattha nillolupoti alolupo. Yo hi rasataṇhābhibhūto hoti, so bhusaṃ luppati punappunañca	392	
PA_atk-s05_05a:392_1	luppati, tena lolupoti vuccati. Tasmā esa taṃ paṭikkhipanto āha “nillolupo”ti. Nikkuhoti	392	
PA_atk-s05_05a:392_2	ettha kiñcāpi yassa tividhaṃ kuhanavatthu natthi, so nikkuhoti vuccati. Imissā pana	392	
PA_atk-s05_05a:392_3	gāthāya manuññabhojanādīsu vimhayamanāpajjanato nikkuhoti ayamadhippāyo. Nippipāsoti	392	
PA_atk-s05_05a:392_4	ettha pātumicchā pipāsā, tassā abhāvena nippipāso, sādurasalobhena bhottukamyatāvirahitoti	392	
PA_atk-s05_05a:392_5	attho. Nimmakkhoti ettha paraguṇavināsanalakkhaṇo makkho, tassa abhāvena nimmakkho.	392	
PA_atk-s05_05a:392_6	Attano gahaṭṭhakāle sūdassa guṇamakkhanābhāvaṃ sandhāyāha. Niddhantakasāvamohoti	392	
PA_atk-s05_05a:392_7	ettha rāgādayo tayo, kāyaduccaritādīni ca tīṇīti cha dhammā yathāsambhavaṃ appasannaṭṭhena	392	
PA_atk-s05_05a:392_8	sakabhāvaṃ vijahāpetvā parabhāvaṃ gaṇhāpanaṭṭhena kasaṭaṭṭhena ca kasāvāti veditabbā. Yathāha –	392	
PA_atk-s05_05a:393	“Tattha, katame tayo kasāvā? Rāgakasāvo, dosakasāvo, mohakasāvo, ime tayo kasāvā. Tattha, katame aparepi tayo kasāvā? Kāyakasāvo, vacīkasāvo, manokasāvo”ti.	39	
PA_atk-s05_05a:394_0	Tesu mohaṃ ṭhapetvā pañcannaṃ kasāvānaṃ tesañca sabbesaṃ mūlabhūtassa mohassa niddhantattā	394	
PA_atk-s05_05a:394_1	niddhantakasāvamoho, tiṇṇaṃ eva vā kāyavacīmanokasāvānaṃ mohassa ca niddhantattā	394	
PA_atk-s05_05a:394_2	niddhantakasāvamoho. Itaresu nillolupatādīhi rāgakasāvassa, nimmakkhatāya dosakasāvassa	394	
PA_atk-s05_05a:394_3	niddhantabhāvo siddho eva. Nirāsayoti nittaṇho. Sabbaloketi sakalaloke, tīsu bhavesu	394	
PA_atk-s05_05a:394_4	dvādasasu vā āyatanesu bhavavibhavataṇhāvirahito hutvāti attho. Sesaṃ vuttanayeneva	394	
PA_atk-s05_05a:394_5	veditabbaṃ. Atha vā tayopi pāde vatvā eko careti eko carituṃ sakkuṇeyyāti evampi	394	
PA_atk-s05_05a:394_6	ettha sambandho kātabboti.	394	
PA_atk-s05_05a:395	Nillolupagāthāvaṇṇanā samattā.	39	
PA_atk-s05_05a:396_0	57. Pāpaṃ sahāyanti kā uppatti? Bārāṇasiyaṃ kira aññataro rājā mahaccarājānubhāvena	396	
PA_atk-s05_05a:396_1	nagaraṃ padakkhiṇaṃ karonto manusse koṭṭhāgārato purāṇadhaññāni bahiddhā nīharante	396	
PA_atk-s05_05a:396_2	disvā “kiṃ, bhaṇe, ida”nti amacce pucchi. “Idāni, mahārāja, navadhaññāni uppajjissanti,	396	
PA_atk-s05_05a:396_3	tesaṃ okāsaṃ kātuṃ ime manussā purāṇadhaññādīni chaḍḍentī”ti. Rājā – “kiṃ, bhaṇe,	396	
PA_atk-s05_05a:396_4	itthāgārabalakāyādīnaṃ vaṭṭaṃ paripuṇṇa”nti? “Āma, mahārāja, paripuṇṇanti”. “Tena	396	
PA_atk-s05_05a:396_5	hi, bhaṇe, dānasālaṃ kārāpetha, dānaṃ dassāmi, mā imāni dhaññāni anupakārāni vinassiṃsū”ti.	396	
PA_atk-s05_05a:396_6	Tato naṃ aññataro diṭṭhigatiko amacco “mahārāja, natthi dinna”nti ārabbha yāva “bālā	396	
PA_atk-s05_05a:396_7	ca paṇḍitā ca sandhāvitvā saṃsaritvā dukkhassantaṃ karissantī”ti vatvā nivāresi.	396	
PA_atk-s05_05a:396_8	So dutiyampi tatiyampi koṭṭhāgāre vilumpante disvā tatheva āṇāpesi. Tatiyampi naṃ	396	
PA_atk-s05_05a:396_9	“mahārāja, dattupaññattaṃ yadidaṃ dāna”ntiādīni vatvā nivāresi. So “are, ahaṃ attano	396	
PA_atk-s05_05a:396_10	santakampi na labhāmi dātuṃ, kiṃ me imehi pāpasahāyehī”ti nibbinno rajjaṃ pahāya	3961	
PA_atk-s05_05a:396_11	pabbajitvā vipassanto paccekabodhiṃ sacchākāsi. Tañca pāpaṃ sahāyaṃ garahanto imaṃ	3961	
PA_atk-s05_05a:396_12	udānagāthaṃ abhāsi –	3961	
PA_atk-s05_05a:397	“Pāpaṃ sahāyaṃ parivajjayetha, anatthadassiṃ visame niviṭṭhaṃ;	39	
PA_atk-s05_05a:398	Sayaṃ na seve pasutaṃ pamattaṃ, eko care khaggavisāṇakappo”ti.	39	
PA_atk-s05_05a:399_0	Tassāyaṃ saṅkhepattho – yvāyaṃ dasavatthukāya pāpadiṭṭhiyā samannāgatattā pāpo, paresampi	399	
PA_atk-s05_05a:399_1	anatthaṃ passatīti anatthadassī, kāyaduccaritādimhi ca visame niviṭṭho, taṃ atthakāmo	399	
PA_atk-s05_05a:399_2	kulaputto pāpaṃ sahāyaṃ parivajjayetha anatthadassiṃ visame niviṭṭhaṃ. Sayaṃ na seveti	399	
PA_atk-s05_05a:399_3	attano vasena na seve. Yadi pana paravaso hoti, kiṃ sakkā kātunti vuttaṃ hoti. Pasutanti	399	
PA_atk-s05_05a:399_4	pasaṭaṃ, diṭṭhivasena tattha tattha lagganti attho. Pamattanti kāmaguṇesu vossaṭṭhacittaṃ,	399	
PA_atk-s05_05a:399_5	kusalabhāvanārahitaṃ vā. Taṃ evarūpaṃ na seve, na bhaje, na payirupāse, aññadatthu	399	
PA_atk-s05_05a:399_6	eko care khaggavisāṇakappoti.	399	
PA_atk-s05_05a:400	Pāpasahāyagāthāvaṇṇanā samattā.	40	
PA_atk-s05_05a:401_0	58. Bahussutanti kā uppatti? Pubbe kira kassapassa bhagavato sāsane aṭṭha paccekabodhisattā	401	
PA_atk-s05_05a:401_1	pabbajitvā gatapaccāgatavattaṃ pūretvā devaloke uppannāti sabbaṃ anavajjabhojīgāthāya	401	
PA_atk-s05_05a:401_2	vuttasadisameva. Ayaṃ pana viseso – paccekabuddhe nisīdāpetvā rājā āha “ke tumhe”ti?	401	
PA_atk-s05_05a:401_3	Te āhaṃsu – “mayaṃ, mahārāja, bahussutā nāmā”ti. Rājā – “ahaṃ sutabrahmadatto nāma,	401	
PA_atk-s05_05a:401_4	sutena tittiṃ na gacchāmi, handa, nesaṃ santike vicitranayaṃ saddhammadesanaṃ sossāmī”ti	401	
PA_atk-s05_05a:401_5	attamano dakkhiṇodakaṃ datvā, parivisitvā, bhattakiccapariyosāne saṅghattherassa	401	
PA_atk-s05_05a:401_6	pattaṃ gahetvā, vanditvā, purato nisīdi “dhammakathaṃ, bhante, karothā”ti. So “sukhito	401	
PA_atk-s05_05a:401_7	hotu, mahārāja, rāgakkhayo hotū”ti vatvā uṭṭhito. Rājā “ayaṃ na bahussuto, dutiyo	401	
PA_atk-s05_05a:401_8	bahussuto bhavissati, sve dāni vicitradhammadesanaṃ sossāmī”ti svātanāya nimantesi.	401	
PA_atk-s05_05a:401_9	Evaṃ yāva sabbesaṃ paṭipāṭi gacchati, tāva nimantesi. Te sabbepi “dosakkhayo hotu,	401	
PA_atk-s05_05a:401_10	mohakkhayo, gatikkhayo, vaṭṭakkhayo, upadhikkhayo, taṇhakkhayo hotū”ti evaṃ ekekaṃ	4011	
PA_atk-s05_05a:401_11	padaṃ visesetvā sesaṃ paṭhamasadisameva vatvā uṭṭhahiṃsu.	4011	
PA_atk-s05_05a:402_0	Tato rājā “ime ‘bahussutā maya’nti bhaṇanti, na ca tesaṃ vicitrakathā, kimetehi vutta”nti	402	
PA_atk-s05_05a:402_1	tesaṃ vacanatthaṃ upaparikkhitumāraddho. Atha “rāgakkhayo hotū”ti upaparikkhanto	402	
PA_atk-s05_05a:402_2	“rāge khīṇe dosopi mohopi aññataraññatarepi kilesā khīṇā hontī”ti ñatvā attamano	402	
PA_atk-s05_05a:402_3	ahosi – “nippariyāyabahussutā ime samaṇā. Yathā hi purisena mahāpathaviṃ vā ākāsaṃ	402	
PA_atk-s05_05a:402_4	vā aṅguliyā niddisantena na aṅgulimattova padeso niddiṭṭho hoti, apica, kho, pana	402	
PA_atk-s05_05a:402_5	pathavīākāsā eva niddiṭṭhā honti, evaṃ imehi ekamekaṃ atthaṃ niddisantehi aparimāṇā	402	
PA_atk-s05_05a:402_6	atthā niddiṭṭhā hontī”ti. Tato so “kudāssu nāmāhampi evaṃ bahussuto bhavissāmī”ti	402	
PA_atk-s05_05a:402_7	tathārūpaṃ bahussutabhāvaṃ patthento rajjaṃ pahāya pabbajitvā, vipassanto paccekabodhiṃ	402	
PA_atk-s05_05a:402_8	sacchikatvā, imaṃ udānagāthaṃ abhāsi –	402	
PA_atk-s05_05a:403	“Bahussutaṃ dhammadharaṃ bhajetha, mittaṃ uḷāraṃ paṭibhānavantaṃ;	40	
PA_atk-s05_05a:404	Aññāya atthāni vineyya kaṅkhaṃ, eko care khaggavisāṇakappo”ti.	40	
PA_atk-s05_05a:405_0	Tatthāyaṃ saṅkhepattho – bahussutanti duvidho bahussuto tīsu piṭakesu atthato nikhilo	405	
PA_atk-s05_05a:405_1	pariyattibahussuto ca, maggaphalavijjābhiññānaṃ paṭividdhattā paṭivedhabahussuto	405	
PA_atk-s05_05a:405_2	ca. Āgatāgamo dhammadharo. Uḷārehi pana kāyavacīmanokammehi samannāgato uḷāro. Yuttapaṭibhāno	405	
PA_atk-s05_05a:405_3	ca muttapaṭibhāno ca yuttamuttapaṭibhāno ca paṭibhānavā. Pariyattiparipucchādhigamavasena	405	
PA_atk-s05_05a:405_4	vā tidhā paṭibhānavā veditabbo. Yassa hi pariyatti paṭibhāti, so pariyattipaṭibhānavā.	405	
PA_atk-s05_05a:405_5	Yassa atthañca ñāṇañca lakkhaṇañca ṭhānāṭṭhānañca paripucchantassa paripucchā paṭibhāti,	405	
PA_atk-s05_05a:405_6	so paripucchāpaṭibhānavā. Yena maggādayo paṭividdhā honti, so adhigamapaṭibhānavā.	405	
PA_atk-s05_05a:405_7	Taṃ evarūpaṃ bahussutaṃ dhammadharaṃ bhajetha mittaṃ uḷāraṃ paṭibhānavantaṃ. Tato	405	
PA_atk-s05_05a:405_8	tassānubhāvena attatthaparatthaubhayatthabhedato vā diṭṭhadhammikasamparāyikaparamatthabhedato	405	
PA_atk-s05_05a:405_9	vā anekappakārāni aññāya atthāni. Tato – “ahosiṃ nu kho ahaṃ atītamaddhāna”ntiādīsu	405	
PA_atk-s05_05a:405_10	kaṅkhaṭṭhānesu vineyya kaṅkhaṃ, vicikicchaṃ vinetvā vināsetvā evaṃ katasabbakicco	4051	
PA_atk-s05_05a:405_11	eko care khaggavisāṇakappoti.	4051	
PA_atk-s05_05a:406	Bahussutagāthāvaṇṇanā samattā.	40	
PA_atk-s05_05a:407_0	59. Khiḍḍaṃ ratinti kā uppatti? Bārāṇasiyaṃ vibhūsakabrahmadatto nāma rājā pātova	407	
PA_atk-s05_05a:407_1	yāguṃ vā bhattaṃ vā bhuñjitvā nānāvidhavibhūsanehi attānaṃ vibhūsāpetvā mahāādāse	407	
PA_atk-s05_05a:407_2	sakalasarīraṃ disvā yaṃ na icchati taṃ apanetvā aññena vibhūsanena vibhūsāpeti. Tassa	407	
PA_atk-s05_05a:407_3	ekadivasaṃ evaṃ karoto bhattavelā majjhanhikasamayo patto. Atha avibhūsitova dussapaṭṭena	407	
PA_atk-s05_05a:407_4	sīsaṃ veṭhetvā, bhuñjitvā, divāseyyaṃ upagacchi. Punapi uṭṭhahitvā tatheva karoto	407	
PA_atk-s05_05a:407_5	sūriyo atthaṅgato. Evaṃ dutiyadivasepi tatiyadivasepi. Athassa evaṃ maṇḍanappasutassa	407	
PA_atk-s05_05a:407_6	piṭṭhirogo udapādi. Tassetadahosi – “aho re, ahaṃ sabbathāmena vibhūsantopi imasmiṃ	407	
PA_atk-s05_05a:407_7	kappake vibhūsane asantuṭṭho lobhaṃ uppādesiṃ. Lobho ca nāmesa apāyagamanīyo dhammo,	407	
PA_atk-s05_05a:407_8	handāhaṃ, lobhaṃ niggaṇhāmī”ti rajjaṃ pahāya pabbajitvā vipassanto paccekabodhiṃ	407	
PA_atk-s05_05a:407_9	sacchikatvā imaṃ udānagāthaṃ abhāsi –	407	
PA_atk-s05_05a:408	“Khiḍḍaṃ ratiṃ kāmasukhañca loke, analaṅkaritvā anapekkhamāno;	40	
PA_atk-s05_05a:409	Vibhūsanaṭṭhānā virato saccavādī, eko care khaggavisāṇakappo”ti.	40	
PA_atk-s05_05a:410_0	Tattha khiḍḍā ca rati ca pubbe vuttāva. Kāmasukhanti vatthukāmasukhaṃ. Vatthukāmāpi	410	
PA_atk-s05_05a:410_1	hi sukhassa visayādibhāvena sukhanti vuccanti. Yathāha – “atthi rūpaṃ sukhaṃ sukhānupatita”nti.	410	
PA_atk-s05_05a:410_2	Evametaṃ khiḍḍaṃ ratiṃ kāmasukhañca imasmiṃ okāsaloke analaṅkaritvā alanti akatvā,	410	
PA_atk-s05_05a:410_3	etaṃ tappakanti vā sārabhūtanti vā evaṃ aggahetvā. Anapekkhamānoti tena alaṅkaraṇena	410	
PA_atk-s05_05a:410_4	anapekkhaṇasīlo, apihāluko, nittaṇho, vibhūsanaṭṭhānā virato saccavādī eko careti.	410	
PA_atk-s05_05a:410_5	Tattha vibhūsā duvidhā – agārikavibhūsā, anagārikavibhūsā ca. Tattha agārikavibhūsā	410	
PA_atk-s05_05a:410_6	sāṭakaveṭhanamālāgandhādi, anagārikavibhūsā pattamaṇḍanādi. Vibhūsā eva vibhūsanaṭṭhānaṃ.	410	
PA_atk-s05_05a:410_7	Tasmā vibhūsanaṭṭhānā tividhāya viratiyā virato. Avitathavacanato saccavādīti evamattho daṭṭhabbo.	410	
PA_atk-s05_05a:411	Vibhūsanaṭṭhānagāthāvaṇṇanā samattā.	41	
PA_atk-s05_05a:412_0	60. Puttañca dāranti kā uppatti? Bārāṇasirañño kira putto daharakāle eva abhisitto	412	
PA_atk-s05_05a:412_1	rajjaṃ kāresi. So paṭhamagāthāya vuttapaccekabodhisatto viya rajjasirimanubhavanto	412	
PA_atk-s05_05a:412_2	ekadivasaṃ cintesi – “ahaṃ rajjaṃ kārento bahūnaṃ dukkhaṃ karomi. Kiṃ me ekabhattatthāya	412	
PA_atk-s05_05a:412_3	iminā pāpena, handa sukhamuppādemī”ti rajjaṃ pahāya pabbajitvā vipassanto paccekabodhiṃ	412	
PA_atk-s05_05a:412_4	sacchikatvā imaṃ udānagāthaṃ abhāsi –	412	
PA_atk-s05_05a:413	“Puttañca dāraṃ pitarañca mātaraṃ, dhanāni dhaññāni ca bandhavāni;	41	
PA_atk-s05_05a:414	Hitvāna kāmāni yathodhikāni, eko care khaggavisāṇakappo”ti.	41	
PA_atk-s05_05a:415_0	Tattha dhanānīti muttāmaṇiveḷuriyasaṅkhasilāpavāḷarajatajātarūpādīni ratanāni. Dhaññānīti	415	
PA_atk-s05_05a:415_1	sālivīhiyavagodhumakaṅkuvarakakudrūsakapabhedāni satta sesāparaṇṇāni ca. Bandhavānīti	415	
PA_atk-s05_05a:415_2	ñātibandhugottabandhumittabandhusippabandhuvasena catubbidhe bandhave. Yathodhikānīti	415	
PA_atk-s05_05a:415_3	sakasakaodhivasena ṭhitāneva. Sesaṃ vuttanayamevāti.	415	
PA_atk-s05_05a:416	Puttadāragāthāvaṇṇanā samattā.	41	
PA_atk-s05_05a:417_0	61. Saṅgo esoti kā uppatti? Bārāṇasiyaṃ kira pādalolabrahmadatto nāma rājā ahosi.	417	
PA_atk-s05_05a:417_1	So pātova yāguṃ vā bhattaṃ vā bhuñjitvā tīsu pāsādesu tividhanāṭakāni passati. Tividhanāṭakānīti	417	
PA_atk-s05_05a:417_2	kira pubbarājato āgataṃ, anantararājato āgataṃ, attano kāle uṭṭhitanti. So ekadivasaṃ	417	
PA_atk-s05_05a:417_3	pātova daharanāṭakapāsādaṃ gato. Tā nāṭakitthiyo “rājānaṃ ramāpessāmā”ti sakkassa	417	
PA_atk-s05_05a:417_4	devānamindassa accharāyo viya atimanoharaṃ naccagītavāditaṃ payojesuṃ. Rājā – “anacchariyametaṃ	417	
PA_atk-s05_05a:417_5	daharāna”nti asantuṭṭho hutvā majjhimanāṭakapāsādaṃ gato. Tāpi nāṭakitthiyo tatheva	417	
PA_atk-s05_05a:417_6	akaṃsu. So tatthāpi tatheva asantuṭṭho hutvā mahānāṭakapāsādaṃ gato. Tāpi nāṭakitthiyo	417	
PA_atk-s05_05a:417_7	tatheva akaṃsu. Rājā dve tayo rājaparivaṭṭe atītānaṃ tāsaṃ mahallakabhāvena aṭṭhikīḷanasadisaṃ	417	
PA_atk-s05_05a:417_8	naccaṃ disvā gītañca amadhuraṃ sutvā punadeva daharanāṭakapāsādaṃ, puna majjhimanāṭakapāsādanti	417	
PA_atk-s05_05a:417_9	evaṃ vicaritvā katthaci asantuṭṭho cintesi – “imā nāṭakitthiyo sakkaṃ devānamindaṃ	417	
PA_atk-s05_05a:417_10	accharāyo viya maṃ ramāpetukāmā sabbathāmena naccagītavāditaṃ payojesuṃ, svāhaṃ katthaci	4171	
PA_atk-s05_05a:417_11	asantuṭṭho lobhameva vaḍḍhemi, lobho ca nāmesa apāyagamanīyo dhammo, handāhaṃ lobhaṃ	4171	
PA_atk-s05_05a:417_12	niggaṇhāmī”ti rajjaṃ pahāya pabbajitvā vipassanto paccekabodhiṃ sacchikatvā imaṃ	4171	
PA_atk-s05_05a:417_13	udānagāthaṃ abhāsi –	4171	
PA_atk-s05_05a:418	“Saṅgo eso parittamettha sokhyaṃ, appassādo dukkhamettha bhiyyo;	41	
PA_atk-s05_05a:419	Gaḷo eso iti ñatvā matimā, eko care khaggavisāṇakappo”ti.	41	
PA_atk-s05_05a:420_0	Tassattho – saṅgo esoti attano upabhogaṃ niddisati. So hi sajjanti tattha pāṇino	420	
PA_atk-s05_05a:420_1	kaddame paviṭṭho hatthī viyāti saṅgo. Parittamettha sokhyanti ettha pañcakāmaguṇūpabhogakāle	420	
PA_atk-s05_05a:420_2	viparītasaññāya uppādetabbato kāmāvacaradhammapariyāpannato vā lāmakaṭṭhena sokhyaṃ	420	
PA_atk-s05_05a:420_3	parittaṃ, vijjuppabhāya obhāsitanaccadassanasukhaṃ viya ittaraṃ, tāvakālikanti vuttaṃ	420	
PA_atk-s05_05a:420_4	hoti. Appassādo dukkhamettha bhiyyoti ettha ca yvāyaṃ “yaṃ kho, bhikkhave, ime pañca	420	
PA_atk-s05_05a:420_5	kāmaguṇe paṭicca uppajjati sukhaṃ somanassaṃ, ayaṃ kāmānaṃ assādo”ti vutto. So yadidaṃ	420	
PA_atk-s05_05a:420_6	“ko ca, bhikkhave, kāmānaṃ ādīnavo? Idha, bhikkhave, kulaputto yena sippaṭṭhānena	420	
PA_atk-s05_05a:420_7	jīvikaṃ kappeti, yadi muddāya, yadi gaṇanāyā”ti evamādinā nayenettha dukkhaṃ vuttaṃ.	420	
PA_atk-s05_05a:420_8	Taṃ upanidhāya appo udakabindumatto hoti. Atha kho dukkhameva bhiyyo bahu, catūsu	420	
PA_atk-s05_05a:420_9	samuddesu udakasadisaṃ hoti. Tena vuttaṃ “appassādo dukkhamettha bhiyyo”ti. Gaḷo	420	
PA_atk-s05_05a:420_10	esoti assādaṃ dassetvā ākaḍḍhanavasena baḷiso viya eso yadidaṃ pañca kāmaguṇā. Iti	4201	
PA_atk-s05_05a:420_11	ñatvā matimāti evaṃ ñatvā buddhimā paṇḍito puriso sabbampetaṃ pahāya eko care khaggavisāṇakappoti.	4201	
PA_atk-s05_05a:421	Saṅgagāthāvaṇṇanā samattā.	42	
PA_atk-s05_05a:422_0	62. Sandālayitvānāti kā uppatti? Bārāṇasiyaṃ kira anivattabrahmadatto nāma rājā ahosi.	422	
PA_atk-s05_05a:422_1	So saṅgāmaṃ otiṇṇo ajinitvā aññaṃ vā kiccaṃ āraddho aniṭṭhapetvā na nivattati, tasmā	422	
PA_atk-s05_05a:422_2	naṃ evaṃ sañjāniṃsu. So ekadivasaṃ uyyānaṃ gacchati. Tena ca samayena vanadāho uṭṭhāsi.	422	
PA_atk-s05_05a:422_3	So aggi sukkhāni ca haritāni ca tiṇādīni dahanto anivattamāno eva gacchati. Rājā	422	
PA_atk-s05_05a:422_4	taṃ disvā tappaṭibhāganimittaṃ uppādesi. “Yathāyaṃ vanadāho, evameva ekādasavidho	422	
PA_atk-s05_05a:422_5	aggi sabbasatte dahanto anivattamānova gacchati mahādukkhaṃ uppādento, kudāssu nāmāhampi	422	
PA_atk-s05_05a:422_6	imassa dukkhassa nivattanatthaṃ ayaṃ aggi viya ariyamaggañāṇagginā kilese dahanto	422	
PA_atk-s05_05a:422_7	anivattamāno gaccheyya”nti? Tato muhuttaṃ gantvā kevaṭṭe addasa nadiyaṃ macche gaṇhante.	422	
PA_atk-s05_05a:422_8	Tesaṃ jālantaraṃ paviṭṭho eko mahāmaccho jālaṃ bhetvā palāyi. Te “maccho jālaṃ bhetvā	422	
PA_atk-s05_05a:422_9	gato”ti saddamakaṃsu. Rājā tampi vacanaṃ sutvā tappaṭibhāganimittaṃ uppādesi – “kudāssu	422	
PA_atk-s05_05a:422_10	nāmāhampi ariyamaggañāṇena taṇhādiṭṭhijālaṃ bhetvā asajjamāno gaccheyya”nti. So rajjaṃ	4221	
PA_atk-s05_05a:422_11	pahāya pabbajitvā vipassanaṃ ārabhitvā paccekabodhiṃ sacchākāsi, imañca udānagāthaṃ abhāsi –	4221	
PA_atk-s05_05a:423	“Sandālayitvāna saṃyojanāni, jālaṃva bhetvā salilambucārī;	42	
PA_atk-s05_05a:424	Aggīva daḍḍhaṃ anivattamāno, eko care khaggavisāṇakappo”ti.	42	
PA_atk-s05_05a:425_0	Tassā dutiyapāde jālanti suttamayaṃ vuccati. Ambūti udakaṃ, tattha caratīti ambucārī,	425	
PA_atk-s05_05a:425_1	macchassetaṃ adhivacanaṃ. Salile ambucārī salilambucārī, tasmiṃ nadīsalile jālaṃ	425	
PA_atk-s05_05a:425_2	bhetvā ambucārīvāti vuttaṃ hoti. Tatiyapāde daḍḍhanti daḍḍhaṭṭhānaṃ vuccati. Yathā	425	
PA_atk-s05_05a:425_3	aggi daḍḍhaṭṭhānaṃ puna na nivattati, na tattha bhiyyo āgacchati, evaṃ maggañāṇagginā	425	
PA_atk-s05_05a:425_4	daḍḍhaṃ kāmaguṇaṭṭhānaṃ anivattamāno tattha bhiyyo anāgacchantoti vuttaṃ hoti. Sesaṃ vuttanayamevāti.	425	
PA_atk-s05_05a:426	Sandālanagāthāvaṇṇanā samattā.	42	
PA_atk-s05_05a:427_0	63. Okkhittacakkhūti kā uppatti? Bārāṇasiyaṃ kira cakkhulolabrahmadatto nāma rājā	427	
PA_atk-s05_05a:427_1	pādalolabrahmadatto viya nāṭakadassanamanuyutto hoti. Ayaṃ pana viseso – so asantuṭṭho	427	
PA_atk-s05_05a:427_2	tattha tattha gacchati, ayaṃ taṃ taṃ nāṭakaṃ disvā ativiya abhinanditvā nāṭakaparivattadassanena	427	
PA_atk-s05_05a:427_3	taṇhaṃ vaḍḍhento vicarati. So kira nāṭakadassanāya āgataṃ aññataraṃ kuṭumbiyabhariyaṃ	427	
PA_atk-s05_05a:427_4	disvā rāgaṃ uppādesi. Tato saṃvegamāpajjitvā puna “ahaṃ imaṃ taṇhaṃ vaḍḍhento apāyaparipūrako	427	
PA_atk-s05_05a:427_5	bhavissāmi, handa naṃ niggaṇhāmī”ti pabbajitvā vipassanto paccekabodhiṃ sacchikatvā	427	
PA_atk-s05_05a:427_6	attano purimapaṭipattiṃ garahanto tappaṭipakkhaguṇadīpikaṃ imaṃ udānagāthaṃ abhāsi –	427	
PA_atk-s05_05a:428	“Okkhittacakkhū na ca pādalolo, guttindriyo rakkhitamānasāno;	42	
PA_atk-s05_05a:429	Anavassuto apariḍayhamāno, eko care khaggavisāṇakappo”ti.	42	
PA_atk-s05_05a:430_0	Tattha okkhittacakkhūti heṭṭhākhittacakkhu, satta gīvaṭṭhīni paṭipāṭiyā ṭhapetvā	430	
PA_atk-s05_05a:430_1	parivajjagahetabbadassanatthaṃ yugamattaṃ pekkhamānoti vuttaṃ hoti. Na tu hanukaṭṭhinā	430	
PA_atk-s05_05a:430_2	hadayaṭṭhiṃ saṅghaṭṭento. Evañhi okkhittacakkhutā na samaṇasāruppā hotī. Na ca pādaloloti	430	
PA_atk-s05_05a:430_3	ekassa dutiyo, dvinnaṃ tatiyoti evaṃ gaṇamajjhaṃ pavisitukāmatāya kaṇḍūyamānapādo	430	
PA_atk-s05_05a:430_4	viya abhavanto, dīghacārikaanavaṭṭhitacārikavirato vā. Guttindriyoti chasu indriyesu	430	
PA_atk-s05_05a:430_5	idha visuṃvuttāvasesavasena gopitindriyo. Rakkhitamānasānoti mānasaṃ yeva mānasānaṃ,	430	
PA_atk-s05_05a:430_6	taṃ rakkhitamassāti rakkhitamānasāno. Yathā kilesehi na viluppati, evaṃ rakkhitacittoti	430	
PA_atk-s05_05a:430_7	vuttaṃ hoti. Anavassutoti imāya paṭipattiyā tesu tesu ārammaṇesu kilesaanvāssavavirahito.	430	
PA_atk-s05_05a:430_8	Apariḍayhamānoti evaṃ anvāssavavirahāva kilesaggīhi apariḍayhamāno. Bahiddhā vā anavassuto,	430	
PA_atk-s05_05a:430_9	ajjhattaṃ apariḍayhamāno. Sesaṃ vuttanayamevāti.	430	
PA_atk-s05_05a:431	Okkhittacakkhugāthāvaṇṇanā samattā.	43	
PA_atk-s05_05a:432_0	64. Ohārayitvāti kā uppatti? Bārāṇasiyaṃ kira ayaṃ aññopi cātumāsikabrahmadatto nāma	432	
PA_atk-s05_05a:432_1	rājā catumāse catumāse uyyānakīḷaṃ gacchati. So ekadivasaṃ gimhānaṃ majjhime māse	432	
PA_atk-s05_05a:432_2	uyyānaṃ pavisanto uyyānadvāre pattasañchannaṃ pupphālaṅkataviṭapaṃ pāricchattakakoviḷāraṃ	432	
PA_atk-s05_05a:432_3	disvā ekaṃ pupphaṃ gahetvā uyyānaṃ pāvisi. Tato “raññā aggapupphaṃ gahita”nti aññataropi	432	
PA_atk-s05_05a:432_4	amacco hatthikkhandhe ṭhito eva ekaṃ pupphaṃ aggahesi. Eteneva upāyena sabbo balakāyo	432	
PA_atk-s05_05a:432_5	aggahesi. Pupphaṃ anassādentā pattampi gaṇhiṃsu. So rukkho nippattapuppho khandhamattova	432	
PA_atk-s05_05a:432_6	ahosi. Taṃ rājā sāyanhasamaye uyyānā nikkhamanto disvā “kiṃ kato ayaṃ rukkho, mama	432	
PA_atk-s05_05a:432_7	āgamanavelāyaṃ maṇivaṇṇasākhantaresu pavāḷasadisapupphālaṅkato ahosi, idāni nippattapuppho	432	
PA_atk-s05_05a:432_8	jāto”ti cintento tassevāvidūre apupphitaṃ rukkhaṃ sañchannapalāsaṃ addasa. Disvā	432	
PA_atk-s05_05a:432_9	cassa etadahosi – “ayaṃ rukkho pupphabharitasākhattā bahujanassa lobhanīyo ahosi,	432	
PA_atk-s05_05a:432_10	tena muhutteneva byasanaṃ patto, ayaṃ panañño alobhanīyattā tatheva ṭhito. Idampi	4321	
PA_atk-s05_05a:432_11	rajjaṃ pupphitarukkho viya lobhanīyaṃ, bhikkhubhāvo pana apupphitarukkho viya alobhanīyo.	4321	
PA_atk-s05_05a:432_12	Tasmā yāva idampi ayaṃ rukkho viya na viluppati, tāva ayamañño sañchannapatto yathā	4321	
PA_atk-s05_05a:432_13	pāricchattako, evaṃ kāsāvena parisañchannena hutvā pabbajitabba”nti. So rajjaṃ pahāya	4321	
PA_atk-s05_05a:432_14	pabbajitvā vipassanto paccekabodhiṃ sacchikatvā imaṃ udānagāthaṃ abhāsi –	4321	
PA_atk-s05_05a:433	“Ohārayitvā gihibyañjanāni, sañchannapatto yathā pārichatto;	43	
PA_atk-s05_05a:434	Kāsāyavattho abhinikkhamitvā, eko care khaggavisāṇakappo”ti.	43	
PA_atk-s05_05a:435	Tattha kāsāyavattho abhinikkhamitvāti imassa pādassa gehā abhinikkhamitvā kāsāyavattho hutvāti evamattho veditabbo. Sesaṃ vuttanayeneva sakkā jānitunti na vitthāritanti.	43	
PA_atk-s05_05a:436	Pāricchattakagāthāvaṇṇanā samattā.	43	
PA_atk-s05_05a:437	Tatiyo vaggo niṭṭhito.	43	
PA_atk-s05_05a:438_0	65. Rasesūti kā uppatti? Aññataro kira bārāṇasirājā uyyāne amaccaputtehi parivuto	438	
PA_atk-s05_05a:438_1	silāpaṭṭapokkharaṇiyaṃ kīḷati. Tassa sūdo sabbamaṃsānaṃ rasaṃ gahetvā atīva susaṅkhataṃ	438	
PA_atk-s05_05a:438_2	amatakappaṃ antarabhattaṃ pacitvā upanāmesi. So tattha gedhamāpanno kassaci kiñci	438	
PA_atk-s05_05a:438_3	adatvā attanāva bhuñji. Udakakīḷato ca ativikāle nikkhanto sīghaṃ sīghaṃ bhuñji.	438	
PA_atk-s05_05a:438_4	Yehi saddhiṃ pubbe bhuñjati, na tesaṃ kañci sari. Atha pacchā paṭisaṅkhānaṃ uppādetvā	438	
PA_atk-s05_05a:438_5	“aho, mayā pāpaṃ kataṃ, yvāhaṃ rasataṇhāya abhibhūto sabbajanaṃ visaritvā ekakova	438	
PA_atk-s05_05a:438_6	bhuñjiṃ. Handa rasataṇhaṃ niggaṇhāmī”ti rajjaṃ pahāya pabbajitvā vipassanto paccekabodhiṃ	438	
PA_atk-s05_05a:438_7	sacchikatvā attano purimapaṭipattiṃ garahanto tappaṭipakkhaguṇadīpikaṃ imaṃ udānagāthaṃ abhāsi –	438	
PA_atk-s05_05a:439	“Rasesu gedhaṃ akaraṃ alolo, anaññaposī sapadānacārī;	43	
PA_atk-s05_05a:440	Kule kule appaṭibaddhacitto, eko care khaggavisāṇakappo”ti.	44	
PA_atk-s05_05a:441_0	Tattha rasesūti ambilamadhuratittakakaṭukaloṇikakhārikakasāvādibhedesu sāyanīyesu.	441	
PA_atk-s05_05a:441_1	Gedhaṃ akaranti giddhiṃ akaronto, taṇhaṃ anuppādentoti vuttaṃ hoti. Aloloti “idaṃ	441	
PA_atk-s05_05a:441_2	sāyissāmi, idaṃ sāyissāmī”ti evaṃ rasavisesesu anākulo. Anaññaposīti posetabbakasaddhivihārikādivirahito,	441	
PA_atk-s05_05a:441_3	kāyasandhāraṇamattena santuṭṭhoti vuttaṃ hoti. Yathā vā pubbe uyyāne rasesu gedhakaraṇalolo	441	
PA_atk-s05_05a:441_4	hutvā aññaposī āsiṃ, evaṃ ahutvā yāya taṇhāya lolo hutvā rasesu gedhaṃ karoti. Taṃ	441	
PA_atk-s05_05a:441_5	taṇhaṃ hitvā āyatiṃ taṇhāmūlakassa aññassa attabhāvassa anibbattanena anaññaposīti	441	
PA_atk-s05_05a:441_6	dasseti. Atha vā atthabhañjanakaṭṭhena aññeti kilesā vuccanti. Tesaṃ aposanena anaññaposīti	441	
PA_atk-s05_05a:441_7	ayampettha attho. Sapadānacārīti avokkammacārī anupubbacārī, gharapaṭipāṭiṃ achaḍḍetvā	441	
PA_atk-s05_05a:441_8	aḍḍhakulañca daliddakulañca nirantaraṃ piṇḍāya pavisamānoti attho. Kule kule appaṭibaddhacittoti	441	
PA_atk-s05_05a:441_9	khattiyakulādīsu yattha katthaci kilesavasena alaggacitto, candūpamo niccanavako	441	
PA_atk-s05_05a:441_10	hutvāti attho. Sesaṃ vuttanayamevāti.	4411	
PA_atk-s05_05a:442	Rasagedhagāthāvaṇṇanā samattā.	44	
PA_atk-s05_05a:443_0	66. Pahāya pañcāvaraṇānīti kā uppatti? Bārāṇasiyaṃ kira aññataro rājā paṭhamajjhānalābhī	443	
PA_atk-s05_05a:443_1	ahosi. So jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ	443	
PA_atk-s05_05a:443_2	sacchikatvā attano paṭipattisampadaṃ dīpento imaṃ udānagāthaṃ abhāsi –	443	
PA_atk-s05_05a:444	“Pahāya pañcāvaraṇāni cetaso, upakkilese byapanujja sabbe;	44	
PA_atk-s05_05a:445	Anissito chetva sinehadosaṃ, eko care khaggavisāṇakappo”ti.	44	
PA_atk-s05_05a:446_0	Tattha āvaraṇānīti nīvaraṇāneva. Tāni atthato uragasutte vuttāni. Tāni pana yasmā	446	
PA_atk-s05_05a:446_1	abbhādayo viya candasūriye ceto āvaranti, tasmā “āvaraṇāni cetaso”ti vuttāni. Tāni	446	
PA_atk-s05_05a:446_2	upacārena vā appanāya vā pahāya. Upakkileseti upagamma cittaṃ vibādhente akusale	446	
PA_atk-s05_05a:446_3	dhamme, vatthopamādīsu vutte abhijjhādayo vā. Byapanujjāti panuditvā vināsetvā, vipassanāmaggena	446	
PA_atk-s05_05a:446_4	pajahitvāti attho. Sabbeti anavasese. Evaṃ samathavipassanāsampanno paṭhamamaggena	446	
PA_atk-s05_05a:446_5	diṭṭhinissayassa pahīnattā anissito. Sesamaggehi chetvā tedhātukaṃ sinehadosaṃ, taṇhārāganti	446	
PA_atk-s05_05a:446_6	vuttaṃ hoti. Sineho eva hi guṇapaṭipakkhato sinehadosoti vutto. Sesaṃ vuttanayamevāti.	446	
PA_atk-s05_05a:447	Āvaraṇagāthāvaṇṇanā samattā.	44	
PA_atk-s05_05a:448_0	67. Vipiṭṭhikatvānāti kā uppatti? Bārāṇasiyaṃ kira aññataro rājā catutthajjhānalābhī	448	
PA_atk-s05_05a:448_1	ahosi. So jhānānurakkhaṇatthaṃ rajjaṃ pahāya pabbajitvā vipassanto paccekabodhiṃ	448	
PA_atk-s05_05a:448_2	sacchikatvā attano paṭipattisampadaṃ dīpento imaṃ udānagāthaṃ abhāsi –	448	
PA_atk-s05_05a:449	“Vipiṭṭhikatvāna sukhaṃ dukhañca, pubbeva ca somanassadomanassaṃ;	44	
PA_atk-s05_05a:450	Laddhānupekkhaṃ samathaṃ visuddhaṃ, eko care khaggavisāṇakappo”ti.	45	
PA_atk-s05_05a:451_0	Tattha vipiṭṭhikatvānāti piṭṭhito katvā, chaḍḍetvā jahitvāti attho. Sukhaṃ dukhañcāti	451	
PA_atk-s05_05a:451_1	kāyikaṃ sātāsātaṃ. Somanassadomanassanti cetasikaṃ sātāsātaṃ. Upekkhanti catutthajjhānupekkhaṃ.	451	
PA_atk-s05_05a:451_2	Samathanti catutthajjhānasamathameva. Visuddhanti pañcanīvaraṇavitakkavicārapītisukhasaṅkhātehi	451	
PA_atk-s05_05a:451_3	navahi paccanīkadhammehi vimuttattā visuddhaṃ, niddhantasuvaṇṇamiva vigatūpakkilesanti attho.	451	
PA_atk-s05_05a:452_0	Ayaṃ pana yojanā – vipiṭṭhikatvāna sukhaṃ dukkhañca pubbeva paṭhamajjhānupacārabhūmiyaṃyeva	452	
PA_atk-s05_05a:452_1	dukkhaṃ, tatiyajjhānupacārabhūmiyaṃ sukhanti adhippāyo. Puna ādito vuttaṃ cakāraṃ	452	
PA_atk-s05_05a:452_2	parato netvā “somanassaṃ domanassañca vipiṭṭhikatvāna pubbevā”ti adhikāro. Tena somanassaṃ	452	
PA_atk-s05_05a:452_3	catutthajjhānupacāre, domanassañca dutiyajjhānupacāreyevāti dīpeti. Etāni hi etesaṃ	452	
PA_atk-s05_05a:452_4	pariyāyato pahānaṭṭhānāni. Nippariyāyato pana dukkhassa paṭhamajjhānaṃ, domanassassa	452	
PA_atk-s05_05a:452_5	dutiyajjhānaṃ, sukhassa tatiyajjhānaṃ, somanassassa catutthajjhānaṃ pahānaṭṭhānaṃ.	452	
PA_atk-s05_05a:452_6	Yathāha – “paṭhamajjhānaṃ upasampajja viharati etthuppannaṃ dukkhindriyaṃ aparisesaṃ	452	
PA_atk-s05_05a:452_7	nirujjhatī”tiādi. Taṃ sabbaṃ aṭṭhasāliniyā dhammasaṅgahaṭṭhakathāyaṃ vuttaṃ. Yato	452	
PA_atk-s05_05a:452_8	pubbeva tīsu paṭhamajjhānādīsu dukkhadomanassasukhāni vipiṭṭhikatvā ettheva catutthajjhāne	452	
PA_atk-s05_05a:452_9	somanassaṃ vipiṭṭhikatvā imāya paṭipadāya laddhānupekkhaṃ samathaṃ visuddhaṃ eko	452	
PA_atk-s05_05a:452_10	careti. Sesaṃ sabbattha pākaṭamevāti.	4521	
PA_atk-s05_05a:453	Vipiṭṭhikatvāgāthāvaṇṇanā samattā.	45	
PA_atk-s05_05a:454_0	68. Āraddhavīriyoti kā uppatti? Aññataro kira paccantarājā sahassayodhaparimāṇabalakāyo	454	
PA_atk-s05_05a:454_1	rajjena khuddako, paññāya mahanto ahosi. So ekadivasaṃ “kiñcāpi ahaṃ khuddako, paññavatā	454	
PA_atk-s05_05a:454_2	ca pana sakkā sakalajambudīpaṃ gahetu”nti cintetvā sāmantarañño dūtaṃ pāhesi – “sattadivasabbhantare	454	
PA_atk-s05_05a:454_3	me rajjaṃ vā detu yuddhaṃ vā”ti. Tato so attano amacce samodhānetvā āha – “mayā tumhe	454	
PA_atk-s05_05a:454_4	anāpucchāyeva sāhasaṃ kataṃ, amukassa rañño evaṃ pahitaṃ, kiṃ kātabba”nti? Te āhaṃsu	454	
PA_atk-s05_05a:454_5	– “sakkā, mahārāja, so dūto nivattetu”nti? “Na sakkā, gato bhavissatī”ti. “Yadi evaṃ	454	
PA_atk-s05_05a:454_6	vināsitamhā tayā, tena hi dukkhaṃ aññassa satthena marituṃ. Handa, mayaṃ aññamaññaṃ	454	
PA_atk-s05_05a:454_7	paharitvā marāma, attānaṃ paharitvā marāma, ubbandhāma, visaṃ khādāmā”ti. Evaṃ tesu	454	
PA_atk-s05_05a:454_8	ekameko maraṇameva saṃvaṇṇeti. Tato rājā – “kiṃ me, imehi, atthi, bhaṇe, mayhaṃ yodhā”ti	454	
PA_atk-s05_05a:454_9	āha. Atha “ahaṃ, mahārāja, yodho, ahaṃ, mahārāja, yodho”ti taṃ yodhasahassaṃ uṭṭhahi.	454	
PA_atk-s05_05a:455_0	Rājā “ete upaparikkhissāmī”ti mantvā citakaṃ sajjetvā āha – “mayā, bhaṇe, idaṃ nāma	455	
PA_atk-s05_05a:455_1	sāhasaṃ kataṃ, taṃ me amaccā paṭikkosanti, sohaṃ citakaṃ pavisissāmi, ko mayā saddhiṃ	455	
PA_atk-s05_05a:455_2	pavisissati, kena mayhaṃ jīvitaṃ pariccatta”nti? Evaṃ vutte pañcasatā yodhā uṭṭhahiṃsu	455	
PA_atk-s05_05a:455_3	– “mayaṃ, mahārāja, pavisāmā”ti. Tato rājā apare pañcasate yodhe āha – “tumhe idāni,	455	
PA_atk-s05_05a:455_4	tātā, kiṃ karissathā”ti? Te āhaṃsu – “nāyaṃ, mahārāja, purisakāro, itthikiriyā esā,	455	
PA_atk-s05_05a:455_5	apica mahārājena paṭirañño dūto pesito, tena mayaṃ raññā saddhiṃ yujjhitvā marissāmā”ti.	455	
PA_atk-s05_05a:455_6	Tato rājā “pariccattaṃ tumhehi mama jīvita”nti caturaṅginiṃ senaṃ sannayhitvā tena	455	
PA_atk-s05_05a:455_7	yodhasahassena parivuto gantvā rajjasīmāya nisīdi.	455	
PA_atk-s05_05a:456_0	Sopi paṭirājā taṃ pavattiṃ sutvā “are, so khuddakarājā mama dāsassāpi nappahotī”ti	456	
PA_atk-s05_05a:456_1	kujjhitvā sabbaṃ balakāyaṃ ādāya yujjhituṃ nikkhami. Khuddakarājā taṃ abbhuyyātaṃ	456	
PA_atk-s05_05a:456_2	disvā balakāyaṃ āha – “tātā, tumhe na bahukā; sabbe sampiṇḍitvā, asicammaṃ gahetvā,	456	
PA_atk-s05_05a:456_3	sīghaṃ imassa rañño purato ujukaṃ eva gacchathā”ti. Te tathā akaṃsu. Atha sā senā	456	
PA_atk-s05_05a:456_4	dvidhā bhijjitvā antaramadāsi. Te taṃ rājānaṃ jīvaggāhaṃ gaṇhiṃsu, aññe yodhā palāyiṃsu.	456	
PA_atk-s05_05a:456_5	Khuddakarājā “taṃ māremī”ti purato dhāvati, paṭirājā taṃ abhayaṃ yāci. Tato tassa	456	
PA_atk-s05_05a:456_6	abhayaṃ datvā, sapathaṃ kārāpetvā, taṃ attano manussaṃ katvā, tena saha aññaṃ rājānaṃ	456	
PA_atk-s05_05a:456_7	abbhuggantvā, tassa rajjasīmāya ṭhatvā pesesi – “rajjaṃ vā me detu yuddhaṃ vā”ti.	456	
PA_atk-s05_05a:456_8	So “ahaṃ ekayuddhampi na sahāmī”ti rajjaṃ niyyātesi. Eteneva upāyena sabbarājāno	456	
PA_atk-s05_05a:456_9	gahetvā ante bārāṇasirājānampi aggahesi.	456	
PA_atk-s05_05a:457_0	So ekasatarājaparivuto sakalajambudīpe rajjaṃ anusāsanto cintesi – “ahaṃ pubbe khuddako	457	
PA_atk-s05_05a:457_1	ahosiṃ, somhi attano ñāṇasampattiyā sakalajambudīpassa issaro jāto. Taṃ kho pana	457	
PA_atk-s05_05a:457_2	me ñāṇaṃ lokiyavīriyasampayuttaṃ, neva nibbidāya na virāgāya saṃvattati, sādhu vatassa	457	
PA_atk-s05_05a:457_3	svāhaṃ iminā ñāṇena lokuttaradhammaṃ gaveseyya”nti. Tato bārāṇasirañño rajjaṃ datvā,	457	
PA_atk-s05_05a:457_4	puttadārañca sakajanapadameva pesetvā, pabbajjaṃ samādāya vipassanaṃ ārabhitvā, paccekabodhiṃ	457	
PA_atk-s05_05a:457_5	sacchikatvā attano vīriyasampattiṃ dīpento imaṃ udānagāthaṃ abhāsi –	457	
PA_atk-s05_05a:458	“Āraddhaviriyo paramatthapattiyā, alīnacitto akusītavutti;	45	
PA_atk-s05_05a:459	Daḷhanikkamo thāmabalūpapanno, eko care khaggavisāṇakappo”ti.	45	
PA_atk-s05_05a:460_0	Tattha āraddhaṃ vīriyamassāti āraddhaviriyo. Etena attano vīriyārambhaṃ ādivīriyaṃ	460	
PA_atk-s05_05a:460_1	dasseti. Paramattho vuccati nibbānaṃ, tassa pattiyā paramatthapattiyā. Etena vīriyārambhena	460	
PA_atk-s05_05a:460_2	pattabbaphalaṃ dasseti. Alīnacittoti etena balavīriyūpatthambhānaṃ cittacetasikānaṃ	460	
PA_atk-s05_05a:460_3	alīnataṃ dasseti. Akusītavuttīti etena ṭhānaāsanacaṅkamanādīsu kāyassa anavasīdanaṃ.	460	
PA_atk-s05_05a:460_4	Daḷhanikkamoti etena “kāmaṃ taco ca nhāru cā”ti evaṃ pavattaṃ padahanavīriyaṃ dasseti,	460	
PA_atk-s05_05a:460_5	yaṃ taṃ anupubbasikkhādīsu padahanto “kāyena ceva paramasaccaṃ sacchikaroti, paññāya	460	
PA_atk-s05_05a:460_6	ca naṃ ativijjha passatī”ti vuccati. Atha vā etena maggasampayuttavīriyaṃ dasseti.	460	
PA_atk-s05_05a:460_7	Tañhi daḷhañca bhāvanāpāripūriṃ gatattā, nikkamo ca sabbaso paṭipakkhā nikkhantattā,	460	
PA_atk-s05_05a:460_8	tasmā taṃsamaṅgīpuggalopi daḷho nikkamo assāti “daḷhanikkamo”ti vuccati. Thāmabalūpapannoti	460	
PA_atk-s05_05a:460_9	maggakkhaṇe kāyathāmena ñāṇabalena ca upapanno, atha vā thāmabhūtena balena upapannoti	460	
PA_atk-s05_05a:460_10	thāmabalūpapanno, thirañāṇabalūpapannoti vuttaṃ hoti. Etena tassa vīriyassa vipassanāñāṇasampayogaṃ	4601	
PA_atk-s05_05a:460_11	dīpento yoniso padahanabhāvaṃ sādheti. Pubbabhāgamajjhimaukkaṭṭhavīriyavasena vā	4601	
PA_atk-s05_05a:460_12	tayopi pādā yojetabbā. Sesaṃ vuttanayamevāti.	4601	
PA_atk-s05_05a:461	Āraddhavīriyagāthāvaṇṇanā samattā.	46	
PA_atk-s05_05a:462_0	69. Paṭisallānanti kā uppatti? Imissā gāthāya āvaraṇagāthāya uppattisadisā eva uppatti,	462	
PA_atk-s05_05a:462_1	natthi koci viseso. Atthavaṇṇanāyaṃ panassā paṭisallānanti tehi tehi sattasaṅkhārehi	462	
PA_atk-s05_05a:462_2	paṭinivattitvā sallīnaṃ ekattasevitā ekībhāvo, kāyavivekoti attho. Jhānanti paccanīkajhāpanato	462	
PA_atk-s05_05a:462_3	ārammaṇalakkhaṇūpanijjhānato ca cittaviveko vuccati. Tattha aṭṭhasamāpattiyo nīvaraṇādipaccanīkajhāpanato	462	
PA_atk-s05_05a:462_4	ārammaṇūpanijjhānato ca jhānanti vuccati, vipassanāmaggaphalāni sattasaññādipaccanīkajhāpanato,	462	
PA_atk-s05_05a:462_5	lakkhaṇūpanijjhānatoyeva cettha phalāni. Idha pana ārammaṇūpanijjhānameva adhippetaṃ.	462	
PA_atk-s05_05a:462_6	Evametaṃ paṭisallānañca jhānañca ariñcamāno, ajahamāno, anissajjamāno. Dhammesūti	462	
PA_atk-s05_05a:462_7	vipassanūpagesu pañcakkhandhādidhammesu. Niccanti satataṃ, samitaṃ, abbhokiṇṇaṃ.	462	
PA_atk-s05_05a:462_8	Anudhammacārīti te dhamme ārabbha pavattamānena anugataṃ vipassanādhammaṃ caramāno.	462	
PA_atk-s05_05a:462_9	Atha vā dhammāti nava lokuttaradhammā, tesaṃ dhammānaṃ anulomo dhammoti anudhammo,	462	
PA_atk-s05_05a:462_10	vipassanāyetaṃ adhivacanaṃ. Tattha “dhammānaṃ niccaṃ anudhammacārī”ti vattabbe gāthābandhasukhatthaṃ	4621	
PA_atk-s05_05a:462_11	vibhattibyattayena “dhammesū”ti vuttaṃ siyā. Ādīnavaṃ sammasitā bhavesūti tāya anudhammacaritāsaṅkhātāya	4621	
PA_atk-s05_05a:462_12	vipassanāya aniccākārādidosaṃ tīsu bhavesu samanupassanto evaṃ imaṃ kāyavivekacittavivekaṃ	4621	
PA_atk-s05_05a:462_13	ariñcamāno sikhāppattavipassanāsaṅkhātāya paṭipadāya adhigatoti vattabbo eko careti	4621	
PA_atk-s05_05a:462_14	evaṃ yojanā veditabbā.	4621	
PA_atk-s05_05a:463	Paṭisallānagāthāvaṇṇanā samattā.	46	
PA_atk-s05_05a:464_0	70. Taṇhakkhayanti kā uppatti? Aññataro kira bārāṇasirājā mahaccarājānubhāvena nagaraṃ	464	
PA_atk-s05_05a:464_1	padakkhiṇaṃ karoti. Tassa sarīrasobhāya āvaṭṭitahadayā sattā purato gacchantāpi nivattitvā	464	
PA_atk-s05_05a:464_2	tameva ullokenti, pacchato gacchantāpi, ubhohi passehi gacchantāpi. Pakatiyā eva	464	
PA_atk-s05_05a:464_3	hi buddhadassane puṇṇacandasamuddarājadassane ca atitto loko. Atha aññatarā kuṭumbiyabhariyāpi	464	
PA_atk-s05_05a:464_4	uparipāsādagatā sīhapañjaraṃ vivaritvā olokayamānā aṭṭhāsi. Rājā taṃ disvāva paṭibaddhacitto	464	
PA_atk-s05_05a:464_5	hutvā amaccaṃ āṇāpesi – “jānāhi tāva, bhaṇe, ayaṃ itthī sasāmikā vā asāmikā vā”ti.	464	
PA_atk-s05_05a:464_6	So gantvā “sasāmikā”ti ārocesi. Atha rājā cintesi – “imā vīsatisahassanāṭakitthiyo	464	
PA_atk-s05_05a:464_7	devaccharāyo viya maṃyeva ekaṃ abhiramenti, so dānāhaṃ etāpi atusitvā parassa itthiyā	464	
PA_atk-s05_05a:464_8	taṇhaṃ uppādesiṃ, sā uppannā apāyameva ākaḍḍhatī”ti taṇhāya ādīnavaṃ disvā “handa	464	
PA_atk-s05_05a:464_9	naṃ niggaṇhāmī”ti rajjaṃ pahāya pabbajitvā vipassanto paccekabodhiṃ sacchikatvā imaṃ	464	
PA_atk-s05_05a:464_10	udānagāthaṃ abhāsi –	4641	
PA_atk-s05_05a:465	“Taṇhakkhayaṃ patthayamappamatto, aneḷamūgo sutavā satīmā;	46	
PA_atk-s05_05a:466	Saṅkhātadhammo niyato padhānavā, eko care khaggavisāṇakappo”ti.	46	
PA_atk-s05_05a:467_0	Tattha taṇhakkhayanti nibbānaṃ, evaṃ diṭṭhādīnavāya taṇhāya eva appavattiṃ. Appamattoti	467	
PA_atk-s05_05a:467_1	sātaccakārī sakkaccakārī. Aneḷamūgoti alālāmukho. Atha vā aneḷo ca amūgo ca, paṇḍito	467	
PA_atk-s05_05a:467_2	byattoti vuttaṃ hoti. Hitasukhasampāpakaṃ sutamassa atthīti sutavā āgamasampannoti	467	
PA_atk-s05_05a:467_3	vuttaṃ hoti. Satīmāti cirakatādīnaṃ anussaritā. Saṅkhātadhammoti dhammupaparikkhāya	467	
PA_atk-s05_05a:467_4	pariññātadhammo. Niyatoti ariyamaggena niyāmaṃ patto. Padhānavāti sammappadhānavīriyasampanno.	467	
PA_atk-s05_05a:467_5	Uppaṭipāṭiyā esa pāṭho yojetabbo. Evametehi appamādādīhi samannāgato niyāmasampāpakena	467	
PA_atk-s05_05a:467_6	padhānena padhānavā, tena padhānena pattaniyāmattā niyato, tato arahattappattiyā	467	
PA_atk-s05_05a:467_7	saṅkhātadhammo. Arahā hi puna saṅkhātabbābhāvato “saṅkhātadhammo”ti vuccati. Yathāha	467	
PA_atk-s05_05a:467_8	“ye ca saṅkhātadhammāse, ye ca sekhā puthū idhā”ti. Sesaṃ vuttanayamevāti.	467	
PA_atk-s05_05a:468	Taṇhakkhayagāthāvaṇṇanā samattā.	46	
PA_atk-s05_05a:469_0	71. Sīho vāti kā uppatti? Aññatarassa kira bārāṇasirañño dūre uyyānaṃ hoti. So pageva	469	
PA_atk-s05_05a:469_1	vuṭṭhāya uyyānaṃ gacchanto antarāmagge yānā oruyha udakaṭṭhānaṃ upagato “mukhaṃ dhovissāmī”ti.	469	
PA_atk-s05_05a:469_2	Tasmiñca padese sīhī potakaṃ janetvā gocarāya gatā. Rājapuriso taṃ disvā “sīhapotako	469	
PA_atk-s05_05a:469_3	devā”ti ārocesi. Rājā “sīho kira na kassaci bhāyatī”ti taṃ upaparikkhituṃ bheriādīni	469	
PA_atk-s05_05a:469_4	ākoṭāpesi. Sīhapotako taṃ saddaṃ sutvāpi tatheva sayi. Rājā yāvatatiyakaṃ ākoṭāpesi,	469	
PA_atk-s05_05a:469_5	so tatiyavāre sīsaṃ ukkhipitvā sabbaṃ parisaṃ oloketvā tatheva sayi. Atha rājā “yāvassa	469	
PA_atk-s05_05a:469_6	mātā nāgacchati, tāva gacchāmā”ti vatvā gacchanto cintesi – “taṃ divasaṃ jātopi sīhapotako	469	
PA_atk-s05_05a:469_7	na santasati na bhāyati, kudāssu nāmāhampi taṇhādiṭṭhiparitāsaṃ chetvā na santaseyyaṃ	469	
PA_atk-s05_05a:469_8	na bhāyeyya”nti. So taṃ ārammaṇaṃ gahetvā, gacchanto puna kevaṭṭehi macche gahetvā	469	
PA_atk-s05_05a:469_9	sākhāsu bandhitvā pasārite jāle vātaṃ alaggaṃyeva gacchamānaṃ disvā, tampi nimittaṃ	469	
PA_atk-s05_05a:469_10	aggahesi – “kudāssu nāmāhampi taṇhādiṭṭhijālaṃ mohajālaṃ vā phāletvā evaṃ asajjamāno gaccheyya”nti.	4691	
PA_atk-s05_05a:470_0	Atha uyyānaṃ gantvā silāpaṭṭapokkharaṇitīre nisinno vātabbhāhatāni padumāni onamitvā	470	
PA_atk-s05_05a:470_1	udakaṃ phusitvā vātavigame puna yathāṭhāne ṭhitāni udakena anupalittāni disvā tampi	470	
PA_atk-s05_05a:470_2	nimittaṃ aggahesi – “kudāssu nāmāhampi yathā etāni udake jātāni udakena anupalittāni	470	
PA_atk-s05_05a:470_3	tiṭṭhanti, evamevaṃ loke jāto lokena anupalitto tiṭṭheyya”nti. So punappunaṃ “yathā	470	
PA_atk-s05_05a:470_4	sīhavātapadumāni, evaṃ asantasantena asajjamānena anupalittena bhavitabba”nti cintetvā,	470	
PA_atk-s05_05a:470_5	rajjaṃ pahāya pabbajitvā, vipassanto paccekabodhiṃ sacchikatvā imaṃ udānagāthaṃ abhāsi –	470	
PA_atk-s05_05a:471	“Sīhova saddesu asantasanto, vātova jālamhi asajjamāno;	47	
PA_atk-s05_05a:472	Padumaṃva toyena alippamāno, eko care khaggavisāṇakappo”ti.	47	
PA_atk-s05_05a:473_0	Tattha sīhoti cattāro sīhā – tiṇasīho, paṇḍusīho, kāḷasīho, kesarasīhoti. Kesarasīho	473	
PA_atk-s05_05a:473_1	tesaṃ aggamakkhāyati. Sova idha adhippeto. Vāto puratthimādivasena anekavidho, padumaṃ	473	
PA_atk-s05_05a:473_2	rattasetādivasena. Tesu yo koci vāto yaṃkiñci padumañca vaṭṭatiyeva. Tattha yasmā	473	
PA_atk-s05_05a:473_3	santāso attasinehena hoti, attasineho ca taṇhālepo, sopi diṭṭhisampayuttena vā diṭṭhivippayuttena	473	
PA_atk-s05_05a:473_4	vā lobhena hoti, so ca taṇhāyeva. Sajjanaṃ pana tattha upaparikkhāvirahitassa mohena	473	
PA_atk-s05_05a:473_5	hoti, moho ca avijjā. Tattha samathena taṇhāya pahānaṃ hoti, vipassanāya, avijjāya.	473	
PA_atk-s05_05a:473_6	Tasmā samathena attasinehaṃ pahāya sīhova saddesu aniccādīsu asantasanto, vipassanāya	473	
PA_atk-s05_05a:473_7	mohaṃ pahāya vātova jālamhi khandhāyatanādīsu asajjamāno, samatheneva lobhaṃ lobhasampayuttaṃ	473	
PA_atk-s05_05a:473_8	eva diṭṭhiñca pahāya, padumaṃva toyena sabbabhavabhogalobhena alippamāno. Ettha ca	473	
PA_atk-s05_05a:473_9	samathassa sīlaṃ padaṭṭhānaṃ, samatho samādhi, vipassanā paññāti. Evaṃ tesu dvīsu	473	
PA_atk-s05_05a:473_10	dhammesu siddhesu tayopi khandhā siddhā honti. Tattha sīlakkhandhena surato hoti.	4731	
PA_atk-s05_05a:473_11	So sīhova saddesu āghātavatthūsu kujjhitukāmatāya na santasati. Paññākkhandhena paṭividdhasabhāvo	4731	
PA_atk-s05_05a:473_12	vātova jālamhi khandhādidhammabhede na sajjati, samādhikkhandhena vītarāgo padumaṃva	4731	
PA_atk-s05_05a:473_13	toyena rāgena na lippati. Evaṃ samathavipassanāhi sīlasamādhipaññākkhandhehi ca yathāsambhavaṃ	4731	
PA_atk-s05_05a:473_14	avijjātaṇhānaṃ tiṇṇañca akusalamūlānaṃ pahānavasena asantasanto asajjamāno alippamāno	4731	
PA_atk-s05_05a:473_15	ca veditabbo. Sesaṃ vuttanayamevāti.	4731	
PA_atk-s05_05a:474	Asantasantagāthāvaṇṇanā samattā.	47	
PA_atk-s05_05a:475_0	72. Sīho yathāti kā uppatti? Aññataro kira bārāṇasirājā paccantaṃ kuppitaṃ vūpasametuṃ	475	
PA_atk-s05_05a:475_1	gāmānugāmimaggaṃ chaḍḍetvā, ujuṃ aṭavimaggaṃ gahetvā, mahatiyā senāya gacchati. Tena	475	
PA_atk-s05_05a:475_2	ca samayena aññatarasmiṃ pabbatapāde sīho bālasūriyātapaṃ tappamāno nipanno hoti.	475	
PA_atk-s05_05a:475_3	Taṃ disvā rājapuriso rañño ārocesi. Rājā “sīho kira saddena na santasatī”ti bherisaṅkhapaṇavādīhi	475	
PA_atk-s05_05a:475_4	saddaṃ kārāpesi. Sīho tatheva nipajji. Dutiyampi kārāpesi. Sīho tatheva nipajji.	475	
PA_atk-s05_05a:475_5	Tatiyampi kārāpesi. Sīho “mama paṭisattu atthī”ti catūhi pādehi suppatiṭṭhitaṃ patiṭṭhahitvā	475	
PA_atk-s05_05a:475_6	sīhanādaṃ nadi. Taṃ sutvāva hatthārohādayo hatthiādīhi orohitvā tiṇagahanāni paviṭṭhā,	475	
PA_atk-s05_05a:475_7	hatthiassagaṇā disāvidisā palātā. Rañño hatthīpi rājānaṃ gahetvā vanagahanāni pothayamāno	475	
PA_atk-s05_05a:475_8	palāyi. So taṃ sandhāretuṃ asakkonto rukkhasākhāya olambitvā, pathaviṃ patitvā, ekapadikamaggena	475	
PA_atk-s05_05a:475_9	gacchanto paccekabuddhānaṃ vasanaṭṭhānaṃ pāpuṇitvā tattha paccekabuddhe pucchi –	475	
PA_atk-s05_05a:475_10	“api, bhante, saddamassutthā”ti? “Āma, mahārājā”ti. “Kassa saddaṃ, bhante”ti? “Paṭhamaṃ	4751	
PA_atk-s05_05a:475_11	bherisaṅkhādīnaṃ, pacchā sīhassā”ti. “Na bhāyittha, bhante”ti? “Na mayaṃ, mahārāja,	4751	
PA_atk-s05_05a:475_12	kassaci saddassa bhāyāmā”ti. “Sakkā pana, bhante, mayhampi edisaṃ kātu”nti? “Sakkā,	4751	
PA_atk-s05_05a:475_13	mahārāja, sace pabbajasī”ti. “Pabbajāmi, bhante”ti. Tato naṃ pabbājetvā pubbe vuttanayeneva	4751	
PA_atk-s05_05a:475_14	ābhisamācārikaṃ sikkhāpesuṃ. Sopi pubbe vuttanayeneva vipassanto paccekabodhiṃ sacchikatvā	4751	
PA_atk-s05_05a:475_15	imaṃ udānagāthaṃ abhāsi –	4751	
PA_atk-s05_05a:476	“Sīho yathā dāṭhabalī pasayha, rājā migānaṃ abhibhuyya cārī;	47	
PA_atk-s05_05a:477	Sevetha pantāni senāsanāni, eko care khaggavisāṇakappo”ti.	47	
PA_atk-s05_05a:478_0	Tattha sahanā ca hananā ca sīghajavattā ca sīho. Kesarasīhova idha adhippeto. Dāṭhā	478	
PA_atk-s05_05a:478_1	balamassa atthīti dāṭhabalī. Pasayha abhibhuyyāti, ubhayaṃ cārīsaddena saha yojetabbaṃ	478	
PA_atk-s05_05a:478_2	pasayhacārī abhibhuyyacārīti tattha pasayha niggahetvā caraṇena pasayhacārī, abhibhavitvā,	478	
PA_atk-s05_05a:478_3	santāsetvā, vasīkatvā, caraṇena abhibhuyyacārī. Svāyaṃ kāyabalena pasayhacārī, tejasā	478	
PA_atk-s05_05a:478_4	abhibhuyyacārī. Tattha sace koci vadeyya – “kiṃ pasayha abhibhuyya cārī”ti, tato	478	
PA_atk-s05_05a:478_5	migānanti sāmivacanaṃ upayogavacanaṃ katvā “mige pasayha abhibhuyya cārī”ti paṭivattabbaṃ.	478	
PA_atk-s05_05a:478_6	Pantānīti dūrāni. Senāsanānīti vasanaṭṭhānāni. Sesaṃ pubbe vuttanayeneva sakkā jānitunti na vitthāritanti.	478	
PA_atk-s05_05a:479	Dāṭhabalīgāthāvaṇṇanā samattā.	47	
PA_atk-s05_05a:480_0	73. Mettaṃ upekkhanti kā uppatti? Aññataro kira rājā mettādijhānalābhī ahosi. So	480	
PA_atk-s05_05a:480_1	“jhānasukhantarāyakaraṃ rajja”nti jhānānurakkhaṇatthaṃ rajjaṃ pahāya pabbajitvā vipassanto	480	
PA_atk-s05_05a:480_2	paccekabodhiṃ sacchikatvā, imaṃ udānagāthaṃ abhāsi –	480	
PA_atk-s05_05a:481	Mettaṃ upekkhaṃ karuṇaṃ vimuttiṃ, āsevamāno muditañca kāle;	48	
PA_atk-s05_05a:482	Sabbena lokena avirujjhamāno, eko care khaggavisāṇakappo”ti.	48	
PA_atk-s05_05a:483_0	Tattha “sabbe sattā sukhitā hontū”tiādinā nayena hitasukhupanayanakāmatā mettā. “Aho	483	
PA_atk-s05_05a:483_1	vata imamhā dukkhā vimucceyyu”ntiādinā nayena ahitadukkhāpanayanakāmatā karuṇā. “Modanti	483	
PA_atk-s05_05a:483_2	vata bhonto sattā modanti sādhu suṭṭhū”tiādinā nayena hitasukhāvippayogakāmatā muditā.	483	
PA_atk-s05_05a:483_3	“Paññāyissanti sakena kammenā”ti sukhadukkhesu ajjhupekkhanatā upekkhā. Gāthābandhasukhatthaṃ	483	
PA_atk-s05_05a:483_4	pana uppaṭipāṭiyā mettaṃ vatvā upekkhā vuttā, muditā pacchā. Vimuttinti catassopi	483	
PA_atk-s05_05a:483_5	hi etā attano paccanīkadhammehi vimuttattā vimuttiyo. Tena vuttaṃ “mettaṃ upekkhaṃ	483	
PA_atk-s05_05a:483_6	karuṇaṃ, vimuttiṃ, āsevamāno muditañca kāle”ti.	483	
PA_atk-s05_05a:484_0	Tattha āsevamānoti tisso tikacatukkajjhānavasena, upekkhaṃ catutthajjhānavasena bhāvayamāno.	484	
PA_atk-s05_05a:484_1	Kāleti mettaṃ āsevitvā tato vuṭṭhāya karuṇaṃ, tato vuṭṭhāya muditaṃ, tato itarato	484	
PA_atk-s05_05a:484_2	vā nippītikajhānato vuṭṭhāya upekkhaṃ āsevamāno “kāle āsevamāno”ti vuccati, āsevituṃ	484	
PA_atk-s05_05a:484_3	phāsukāle vā. Sabbena lokena avirujjhamānoti dasasu disāsu sabbena sattalokena avirujjhamāno.	484	
PA_atk-s05_05a:484_4	Mettādīnañhi bhāvitattā sattā appaṭikūlā honti. Sattesu ca virodhabhūto paṭigho vūpasammati.	484	
PA_atk-s05_05a:484_5	Tena vuttaṃ – “sabbena lokena avirujjhamāno”ti. Ayamettha saṅkhepo, vitthārena pana	484	
PA_atk-s05_05a:484_6	mettādikathā aṭṭhasāliniyā dhammasaṅgahaṭṭhakathāyaṃ vuttā. Sesaṃ pubbavuttasadisamevāti.	484	
PA_atk-s05_05a:485	Appamaññāgāthāvaṇṇanā samattā.	48	
PA_atk-s05_05a:486_0	74. Rāgañca dosañcāti kā uppatti? Rājagahaṃ kira upanissāya mātaṅgo nāma paccekabuddho	486	
PA_atk-s05_05a:486_1	viharati sabbapacchimo paccekabuddhānaṃ. Atha amhākaṃ bodhisatte uppanne devatāyo	486	
PA_atk-s05_05a:486_2	bodhisattassa pūjanatthāya āgacchantiyo taṃ disvā “mārisā, mārisā, buddho loke uppanno”ti	486	
PA_atk-s05_05a:486_3	bhaṇiṃsu. So nirodhā vuṭṭhahanto taṃ saddaṃ sutvā, attano ca jīvitakkhayaṃ disvā,	486	
PA_atk-s05_05a:486_4	himavante mahāpapāto nāma pabbato paccekabuddhānaṃ parinibbānaṭṭhānaṃ, tattha ākāsena	486	
PA_atk-s05_05a:486_5	gantvā pubbe parinibbutapaccekabuddhassa aṭṭhisaṅghātaṃ papāte pakkhipitvā, silātale	486	
PA_atk-s05_05a:486_6	nisīditvā imaṃ udānagāthaṃ abhāsi –	486	
PA_atk-s05_05a:487	“Rāgañca dosañca pahāya mohaṃ, sandālayitvāna saṃyojanāni;	48	
PA_atk-s05_05a:488	Asantasaṃ jīvitasaṅkhayamhi, eko care khaggavisāṇakappo”ti.	48	
PA_atk-s05_05a:489_0	Tattha rāgadosamohā uragasutte vuttā. Saṃyojanānīti dasa saṃyojanāni. Tāni ca tena	489	
PA_atk-s05_05a:489_1	tena maggena sandālayitvā. Asantasaṃ jīvitasaṅkhayamhīti jīvitasaṅkhayo vuccati cuticittassa	489	
PA_atk-s05_05a:489_2	paribhedo, tasmiñca jīvitasaṅkhaye jīvitanikantiyā pahīnattā asantasanti. Ettāvatā	489	
PA_atk-s05_05a:489_3	sopādisesaṃ nibbānadhātuṃ attano dassetvā gāthāpariyosāne anupādisesāya nibbānadhātuyā parinibbāyīti.	489	
PA_atk-s05_05a:490	Jīvitasaṅkhayagāthāvaṇṇanā samattā.	49	
PA_atk-s05_05a:491_0	75. Bhajantīti kā uppatti? Bārāṇasiyaṃ kira aññataro rājā ādigāthāya vuttappakārameva	491	
PA_atk-s05_05a:491_1	phītaṃ rajjaṃ samanusāsati. Tassa kharo ābādho uppajji, dukkhā vedanā vattanti. Vīsatisahassitthiyo	491	
PA_atk-s05_05a:491_2	parivāretvā hatthapādasambāhanādīni karonti. Amaccā “na dānāyaṃ rājā jīvissati, handa	491	
PA_atk-s05_05a:491_3	mayaṃ attano saraṇaṃ gavesāmā”ti cintetvā aññassa rañño santikaṃ gantvā upaṭṭhānaṃ	491	
PA_atk-s05_05a:491_4	yāciṃsu. Te tattha upaṭṭhahantiyeva, na kiñci labhanti. Rājāpi ābādhā vuṭṭhahitvā	491	
PA_atk-s05_05a:491_5	pucchi “itthannāmo ca itthannāmo ca kuhi”nti? Tato taṃ pavattiṃ sutvā sīsaṃ cāletvā	491	
PA_atk-s05_05a:491_6	tuṇhī ahosi. Tepi amaccā “rājā vuṭṭhito”ti sutvā tattha kiñci alabhamānā paramena	491	
PA_atk-s05_05a:491_7	pārijuññena samannāgatā punadeva āgantvā rājānaṃ vanditvā ekamantaṃ aṭṭhaṃsu. Tena	491	
PA_atk-s05_05a:491_8	ca raññā “kuhiṃ, tātā, tumhe gatā”ti vuttā āhaṃsu – “devaṃ dubbalaṃ disvā ājīvikabhayenamhā	491	
PA_atk-s05_05a:491_9	asukaṃ nāma janapadaṃ gatā”ti. Rājā sīsaṃ cāletvā cintesi – “yaṃnūnāhaṃ ime vīmaṃseyyaṃ,	491	
PA_atk-s05_05a:491_10	kiṃ punapi evaṃ kareyyuṃ no”ti? So pubbe ābādhikarogena phuṭṭho viya bāḷhavedanaṃ	4911	
PA_atk-s05_05a:491_11	attānaṃ dassento gilānālayaṃ akāsi. Itthiyo samparivāretvā pubbasadisameva sabbaṃ	4911	
PA_atk-s05_05a:491_12	akaṃsu. Tepi amaccā tatheva puna bahutaraṃ janaṃ gahetvā pakkamiṃsu. Evaṃ rājā yāvatatiyaṃ	4911	
PA_atk-s05_05a:491_13	sabbaṃ pubbasadisaṃ akāsi. Tepi tatheva pakkamiṃsu. Tato catutthampi te āgate disvā	4911	
PA_atk-s05_05a:491_14	“aho ime dukkaraṃ akaṃsu, ye maṃ byādhitaṃ pahāya anapekkhā pakkamiṃsū”ti nibbinno	4911	
PA_atk-s05_05a:491_15	rajjaṃ pahāya pabbajitvā vipassanto paccekabodhiṃ sacchikatvā imaṃ udānagāthaṃ abhāsi –	4911	
PA_atk-s05_05a:492	“Bhajanti sevanti ca kāraṇatthā, nikkāraṇā dullabhā ajja mittā;	49	
PA_atk-s05_05a:493	Attaṭṭhapaññā asucī manussā, eko care khaggavisāṇakappo”ti.	49	
PA_atk-s05_05a:494_0	Tattha bhajantīti sarīrena allīyitvā payirupāsanti. Sevantīti añjalikammādīhi kiṃ	494	
PA_atk-s05_05a:494_1	kārapaṭissāvitāya ca paricaranti. Kāraṇaṃ attho etesanti kāraṇatthā, bhajanāya sevanāya	494	
PA_atk-s05_05a:494_2	ca nāññaṃ kāraṇamatthi, attho eva nesaṃ kāraṇaṃ, atthahetu sevantīti vuttaṃ hoti.	494	
PA_atk-s05_05a:494_3	Nikkāraṇā dullabhā ajja mittāti “ito kiñci lacchāmā”ti evaṃ attapaṭilābhakāraṇena	494	
PA_atk-s05_05a:494_4	nikkāraṇā, kevalaṃ –	494	
PA_atk-s05_05a:495	“Upakāro ca yo mitto,	49	
PA_atk-s05_05a:496	Sukhe dukkhe ca yo sakhā;	49	
PA_atk-s05_05a:497	Atthakkhāyī ca yo mitto,	49	
PA_atk-s05_05a:498	Yo ca mittānukampako”ti. –	49	
PA_atk-s05_05a:499_0	Evaṃ vuttena ariyena mittabhāvena samannāgatā dullabhā ajja mittā. Attani ṭhitā etesaṃ	499	
PA_atk-s05_05a:499_1	paññā, attānaṃyeva olokenti, na aññanti attaṭṭhapaññā. Diṭṭhatthapaññāti ayampi kira	499	
PA_atk-s05_05a:499_2	porāṇapāṭho, sampati diṭṭhiyeva atthe etesaṃ paññā, āyatiṃ na pekkhantīti vuttaṃ	499	
PA_atk-s05_05a:499_3	hoti. Asucīti asucinā anariyena kāyavacīmanokammena samannāgatā. Sesaṃ pubbe vuttanayeneva veditabbanti.	499	
PA_atk-s05_05a:500	Kāraṇatthagāthāvaṇṇanā samattā.	50	
PA_atk-s05_05a:501	Catuttho vaggo niṭṭhito ekādasahi gāthāhi.	50	
PA_atk-s05_05a:502_0	Evametaṃ ekacattālīsagāthāparimāṇaṃ khaggavisāṇasuttaṃ katthacideva vuttena yojanānayena	502	
PA_atk-s05_05a:502_1	sabbattha yathānurūpaṃ yojetvā anusandhito atthato ca veditabbaṃ. Ativitthārabhayena	502	
PA_atk-s05_05a:502_2	pana amhehi na sabbattha yojitanti.	502	
PA_atk-s05_05a:503	Paramatthajotikāya khuddaka-aṭṭhakathāya	50	
PA_atk-s05_05a:504	Suttanipāta-aṭṭhakathāya khaggavisāṇasuttavaṇṇanā niṭṭhitā.	50	
PA_atk-s05_05a:505	4. Kasibhāradvājasuttavaṇṇanā	50	
PA_atk-s05_05a:506_0	Evaṃ me sutanti kasibhāradvājasuttaṃ. Kā uppatti? Bhagavā magadhesu viharanto dakkhiṇāgirismiṃ	506	
PA_atk-s05_05a:506_1	ekanālāyaṃ brāhmaṇagāme purebhattakiccaṃ pacchābhattakiccanti imesu dvīsu buddhakiccesu	506	
PA_atk-s05_05a:506_2	purebhattakiccaṃ niṭṭhāpetvā pacchābhattakiccāvasāne buddhacakkhunā lokaṃ volokento	506	
PA_atk-s05_05a:506_3	kasibhāradvājaṃ brāhmaṇaṃ arahattassa upanissayasampannaṃ disvā “tattha mayi gate	506	
PA_atk-s05_05a:506_4	yathā pavattissati, tato kathāvasāne dhammadesanaṃ sutvā esa brāhmaṇo pabbajitvā	506	
PA_atk-s05_05a:506_5	arahattaṃ pāpuṇissatī”ti ca ñatvā, tattha gantvā, kathaṃ samuṭṭhāpetvā, imaṃ suttaṃ abhāsi.	506	
PA_atk-s05_05a:507_0	Tattha siyā “katamaṃ buddhānaṃ purebhattakiccaṃ, katamaṃ pacchābhattakicca”nti? Vuccate	507	
PA_atk-s05_05a:507_1	– buddho bhagavā pāto eva uṭṭhāya upaṭṭhākānuggahatthaṃ sarīraphāsukatthañca mukhadhovanādisarīraparikammaṃ	507	
PA_atk-s05_05a:507_2	katvā yāva bhikkhācāravelā, tāva vivittāsane vītināmetvā, bhikkhācāravelāya nivāsetvā,	507	
PA_atk-s05_05a:507_3	kāyabandhanaṃ bandhitvā, cīvaraṃ pārupitvā, pattamādāya kadāci ekakova kadāci bhikkhusaṅghaparivuto	507	
PA_atk-s05_05a:507_4	gāmaṃ vā nigamaṃ vā piṇḍāya pavisati, kadāci pakatiyā, kadāci anekehi pāṭihāriyehi	507	
PA_atk-s05_05a:507_5	vattamānehi. Seyyathidaṃ – piṇḍāya pavisato lokanāthassa purato purato gantvā mudugatiyo	507	
PA_atk-s05_05a:507_6	vātā pathaviṃ sodhenti; valāhakā udakaphusitāni muñcantā magge reṇuṃ vūpasametvā	507	
PA_atk-s05_05a:507_7	upari vitānaṃ hutvā tiṭṭhanti. Apare vātā pupphāni upasaṃharitvā magge okiranti,	507	
PA_atk-s05_05a:507_8	unnatā bhūmippadesā onamanti, onatā unnamanti, pādanikkhepasamaye samāva bhūmi hoti,	507	
PA_atk-s05_05a:507_9	sukhasamphassāni rathacakkamattāni padumapupphāni vā pāde sampaṭicchanti, indakhīlassa	507	
PA_atk-s05_05a:507_10	anto ṭhapitamatte dakkhiṇapāde sarīrā chabbaṇṇarasmiyo niccharitvā suvaṇṇarasapiñjarāni	5071	
PA_atk-s05_05a:507_11	viya citrapaṭaparikkhittāni viya ca pāsādakūṭāgārādīni karontiyo ito cito ca vidhāvanti,	5071	
PA_atk-s05_05a:507_12	hatthiassavihaṅgādayo sakasakaṭṭhānesu ṭhitāyeva madhurenākārena saddaṃ karonti,	5071	
PA_atk-s05_05a:507_13	tathā bherivīṇādīni tūriyāni manussānaṃ kāyūpagāni ca ābharaṇāni, tena saññāṇena	5071	
PA_atk-s05_05a:507_14	manussā jānanti “ajja bhagavā idha piṇḍāya paviṭṭho”ti. Te sunivatthā supārutā gandhapupphādīni	5071	
PA_atk-s05_05a:507_15	ādāya gharā nikkhamitvā antaravīthiṃ paṭipajjitvā bhagavantaṃ gandhapupphādīhi sakkaccaṃ	5071	
PA_atk-s05_05a:507_16	pūjetvā vanditvā – “amhākaṃ, bhante, dasa bhikkhū, amhākaṃ vīsati, amhākaṃ bhikkhusataṃ	5071	
PA_atk-s05_05a:507_17	dethā”ti yācitvā bhagavatopi pattaṃ gahetvā, āsanaṃ paññāpetvā sakkaccaṃ piṇḍapātena paṭimānenti.	5071	
PA_atk-s05_05a:508_0	Bhagavā katabhattakicco tesaṃ santānāni oloketvā tathā dhammaṃ deseti, yathā keci	508	
PA_atk-s05_05a:508_1	saraṇagamane patiṭṭhahanti, keci pañcasu sīlesu, keci sotāpattisakadāgāmianāgāmiphalānaṃ	508	
PA_atk-s05_05a:508_2	aññatarasmiṃ, keci pabbajitvā aggaphale arahatteti. Evaṃ tathā tathā janaṃ anuggahetvā	508	
PA_atk-s05_05a:508_3	uṭṭhāyāsanā vihāraṃ gacchati. Tattha maṇḍalamāḷe paññattavarabuddhāsane nisīdati	508	
PA_atk-s05_05a:508_4	bhikkhūnaṃ bhattakiccapariyosānaṃ āgamayamāno. Tato bhikkhūnaṃ bhattakiccapariyosāne	508	
PA_atk-s05_05a:508_5	upaṭṭhāko bhagavato nivedeti. Atha bhagavā gandhakuṭiṃ pavisati. Idaṃ tāva purebhattakiccaṃ.	508	
PA_atk-s05_05a:508_6	Yañcettha na vuttaṃ, taṃ brahmāyusutte vuttanayeneva gahetabbaṃ.	508	
PA_atk-s05_05a:509_0	Atha bhagavā evaṃ katapurebhattakicco gandhakuṭiyā upaṭṭhāne nisīditvā, pāde pakkhāletvā,	509	
PA_atk-s05_05a:509_1	pādapīṭhe ṭhatvā, bhikkhusaṅghaṃ ovadati – “bhikkhave, appamādena sampādetha, buddhuppādo	509	
PA_atk-s05_05a:509_2	dullabho lokasmiṃ, manussapaṭilābho dullabho, saddhāsampatti dullabhā, pabbajjā dullabhā,	509	
PA_atk-s05_05a:509_3	saddhammassavanaṃ dullabhaṃ lokasmi”nti. Tato bhikkhū bhagavantaṃ vanditvā kammaṭṭhānaṃ	509	
PA_atk-s05_05a:509_4	pucchanti. Atha bhagavā bhikkhūnaṃ cariyavasena kammaṭṭhānaṃ deti. Te kammaṭṭhānaṃ	509	
PA_atk-s05_05a:509_5	uggahetvā, bhagavantaṃ abhivādetvā, attano attano vasanaṭṭhānaṃ gacchanti; keci araññaṃ,	509	
PA_atk-s05_05a:509_6	keci rukkhamūlaṃ, keci pabbatādīnaṃ aññataraṃ, keci cātumahārājikabhavanaṃ…pe… keci	509	
PA_atk-s05_05a:509_7	vasavattibhavananti. Tato bhagavā gandhakuṭiṃ pavisitvā sace ākaṅkhati, dakkhiṇena	509	
PA_atk-s05_05a:509_8	passena sato sampajāno muhuttaṃ sīhaseyyaṃ kappeti. Atha samassāsitakāyo uṭṭhahitvā	509	
PA_atk-s05_05a:509_9	dutiyabhāge lokaṃ voloketi. Tatiyabhāge yaṃ gāmaṃ vā nigamaṃ vā upanissāya viharati,	509	
PA_atk-s05_05a:509_10	tattha jano purebhattaṃ dānaṃ datvā pacchābhattaṃ sunivattho supāruto gandhapupphādīni	5091	
PA_atk-s05_05a:509_11	ādāya vihāre sannipatati. Tato bhagavā sampattaparisāya anurūpena pāṭihāriyena gantvā	5091	
PA_atk-s05_05a:509_12	dhammasabhāyaṃ paññattavarabuddhāsane nisajja dhammaṃ deseti kālayuttaṃ pamāṇayuttaṃ.	5091	
PA_atk-s05_05a:509_13	Atha kālaṃ viditvā parisaṃ uyyojeti.	5091	
PA_atk-s05_05a:510_0	Tato sace gattāni osiñcitukāmo hoti. Atha buddhāsanā uṭṭhāya upaṭṭhākena udakapaṭiyāditokāsaṃ	510	
PA_atk-s05_05a:510_1	gantvā, upaṭṭhākahatthato udakasāṭikaṃ gahetvā, nhānakoṭṭhakaṃ pavisati. Upaṭṭhākopi	510	
PA_atk-s05_05a:510_2	buddhāsanaṃ ānetvā gandhakuṭipariveṇe paññāpeti. Bhagavā gattāni osiñcitvā, surattadupaṭṭaṃ	510	
PA_atk-s05_05a:510_3	nivāsetvā, kāyabandhanaṃ bandhitvā, uttarāsaṅgaṃ katvā, tattha āgantvā, nisīdati	510	
PA_atk-s05_05a:510_4	ekakova muhuttaṃ paṭisallīno. Atha bhikkhū tato tato āgamma bhagavato upaṭṭhānaṃ	510	
PA_atk-s05_05a:510_5	gacchanti. Tattha ekacce pañhaṃ pucchanti, ekacce kammaṭṭhānaṃ, ekacce dhammassavanaṃ	510	
PA_atk-s05_05a:510_6	yācanti. Bhagavā tesaṃ adhippāyaṃ sampādento paṭhamaṃ yāmaṃ vītināmeti.	510	
PA_atk-s05_05a:511_0	Majjhimayāme sakaladasasahassilokadhātudevatāyo okāsaṃ labhamānā bhagavantaṃ upasaṅkamitvā	511	
PA_atk-s05_05a:511_1	pañhaṃ pucchanti yathābhisaṅkhataṃ antamaso caturakkharampi. Bhagavā tāsaṃ devatānaṃ	511	
PA_atk-s05_05a:511_2	pañhaṃ vissajjento majjhimayāmaṃ vītināmeti. Tato pacchimayāmaṃ cattāro bhāge katvā	511	
PA_atk-s05_05a:511_3	ekaṃ bhāgaṃ caṅkamaṃ adhiṭṭhāti, dutiyabhāgaṃ gandhakuṭiṃ pavisitvā dakkhiṇena passena	511	
PA_atk-s05_05a:511_4	sato sampajāno sīhaseyyaṃ kappeti, tatiyabhāgaṃ phalasamāpattiyā vītināmeti, catutthabhāgaṃ	511	
PA_atk-s05_05a:511_5	mahākaruṇāsamāpattiṃ pavisitvā buddhacakkhunā lokaṃ voloketi apparajakkhamahārajakkhādisattadassanatthaṃ.	511	
PA_atk-s05_05a:511_6	Idaṃ pacchābhattakiccaṃ.	511	
PA_atk-s05_05a:512_0	Evamimassa pacchābhattakiccassa lokavolokanasaṅkhāte catutthabhāgāvasāne buddhadhammasaṅghesu	512	
PA_atk-s05_05a:512_1	dānasīlauposathakammādīsu ca akatādhikāre katādhikāre ca anupanissayasampanne upanissayasampanne	512	
PA_atk-s05_05a:512_2	ca satte passituṃ buddhacakkhunā lokaṃ volokento kasibhāradvājaṃ brāhmaṇaṃ arahattassa	512	
PA_atk-s05_05a:512_3	upanissayasampannaṃ disvā “tattha mayi gate kathā pavattissati, tato kathāvasāne	512	
PA_atk-s05_05a:512_4	dhammadesanaṃ sutvā esa brāhmaṇo pabbajitvā arahattaṃ pāpuṇissatī”ti ca ñatvā, tattha	512	
PA_atk-s05_05a:512_5	gantvā, kathaṃ samuṭṭhāpetvā imaṃ suttamabhāsi.	512	
PA_atk-s05_05a:513_0	Tattha evaṃ me sutantiādi āyasmatā ānandena paṭhamamahāsaṅgītikāle dhammasaṅgītiṃ	513	
PA_atk-s05_05a:513_1	karontena āyasmatā mahākassapattherena puṭṭhena pañcannaṃ arahantasatānaṃ vuttaṃ,	513	
PA_atk-s05_05a:513_2	“ahaṃ, kho, samaṇa kasāmi ca vapāmi cā”ti kasibhāradvājena vuttaṃ, “ahampi kho brāhmaṇa	513	
PA_atk-s05_05a:513_3	kasāmi ca vapāmi cā”tiādi bhagavatā vuttaṃ. Tadetaṃ sabbampi samodhānetvā “kasibhāradvājasutta”nti vuccati.	513	
PA_atk-s05_05a:514_0	Tattha evanti ayaṃ ākāranidassanāvadhāraṇattho evaṃ-saddo. Ākāratthena hi etena etamatthaṃ	514	
PA_atk-s05_05a:514_1	dīpeti – nānānayanipuṇamanekajjhāsayasamuṭṭhānaṃ atthabyañjanasampannaṃ vividhapāṭihāriyaṃ	514	
PA_atk-s05_05a:514_2	dhammatthadesanāpaṭivedhagambhīraṃ sabbasattehi sakasakabhāsānurūpamupalakkhaṇiyasabhāvaṃ	514	
PA_atk-s05_05a:514_3	tassa bhagavato vacanaṃ, taṃ sabbākārena ko samattho viññātuṃ; atha, kho, “evaṃ me	514	
PA_atk-s05_05a:514_4	sutaṃ, mayāpi ekenākārena suta”nti. Nidassanatthena “nāhaṃ sayambhū, na mayā idaṃ	514	
PA_atk-s05_05a:514_5	sacchikata”nti attānaṃ parimocento “evaṃ me sutaṃ, mayā evaṃ suta”nti idāni vattabbaṃ	514	
PA_atk-s05_05a:514_6	sakalasuttaṃ nidasseti. Avadhāraṇatthena “etadaggaṃ, bhikkhave, mama sāvakānaṃ bhikkhūnaṃ	514	
PA_atk-s05_05a:514_7	bahussutānaṃ yadidaṃ ānando, gatimantānaṃ, satimantānaṃ, dhitimantānaṃ, upaṭṭhākānaṃ	514	
PA_atk-s05_05a:514_8	yadidaṃ ānando”ti evaṃ bhagavatā pasatthabhāvānurūpaṃ attano dhāraṇabalaṃ dassento	514	
PA_atk-s05_05a:514_9	sattānaṃ sotukamyataṃ janeti “evaṃ me sutaṃ tañca atthato vā byañjanato vā anūnamanadhikaṃ,	514	
PA_atk-s05_05a:514_10	evameva, na aññathā daṭṭhabba”nti. Me sutanti ettha mayāsaddattho me-saddo, sotadvāraviññāṇattho	5141	
PA_atk-s05_05a:514_11	sutasaddo. Tasmā evaṃ me sutanti evaṃ mayā sotaviññāṇapubbaṅgamāya viññāṇavīthiyā	5141	
PA_atk-s05_05a:514_12	upadhāritanti vuttaṃ hoti.	5141	
PA_atk-s05_05a:515_0	Ekaṃ samayanti ekaṃ kālaṃ. Bhagavāti bhāgyavā, bhaggavā, bhattavāti vuttaṃ hoti.	515	
PA_atk-s05_05a:515_1	Magadhesu viharatīti magadhā nāma janapadino rājakumārā, tesaṃ nivāso ekopi janapado	515	
PA_atk-s05_05a:515_2	ruḷhīsaddena “magadhā”ti vuccati. Tasmiṃ magadhesu janapade. Keci pana “yasmā cetiyarājā	515	
PA_atk-s05_05a:515_3	musāvādaṃ bhaṇitvā bhūmiṃ pavisanto ‘mā gadhaṃ pavisā’ti vutto, yasmā vā taṃ rājānaṃ	515	
PA_atk-s05_05a:515_4	maggantā bhūmiṃ khanantā purisā ‘mā gadhaṃ karothā’ti vuttā, tasmā magadhā”ti evamādīhi	515	
PA_atk-s05_05a:515_5	nayehi bahudhā papañcenti. Yaṃ ruccati, taṃ gahetabbanti. Viharatīti ekaṃ iriyāpathabādhanaṃ	515	
PA_atk-s05_05a:515_6	aparena iriyāpathena vicchinditvā aparipatantaṃ attabhāvaṃ harati, pavattetīti vuttaṃ	515	
PA_atk-s05_05a:515_7	hoti. Dibbabrahmaariyavihārehi vā sattānaṃ vividhaṃ hitaṃ haratīti viharati. Haratīti	515	
PA_atk-s05_05a:515_8	upasaṃharati, upaneti, janeti, uppādetīti vuttaṃ hoti. Tathā hi yadā sattā kāmesu	515	
PA_atk-s05_05a:515_9	vippaṭipajjanti, tadā kira bhagavā dibbena vihārena viharati tesaṃ alobhakusalamūluppādanatthaṃ	515	
PA_atk-s05_05a:515_10	– “appeva nāma imaṃ paṭipattiṃ disvā ettha ruciṃ uppādetvā kāmesu virajjeyyu”nti.	5151	
PA_atk-s05_05a:515_11	Yadā pana issariyatthaṃ sattesu vippaṭipajjanti, tadā brahmavihārena viharati tesaṃ	5151	
PA_atk-s05_05a:515_12	adosakusalamūluppādanatthaṃ – “appeva nāma imaṃ paṭipattiṃ disvā ettha ruciṃ uppādetvā	5151	
PA_atk-s05_05a:515_13	adosena dosaṃ vūpasameyyu”nti. Yadā pana pabbajitā dhammādhikaraṇaṃ vivadanti, tadā	5151	
PA_atk-s05_05a:515_14	ariyavihārena viharati tesaṃ amohakusalamūluppādanatthaṃ – “appeva nāma imaṃ paṭipattiṃ	5151	
PA_atk-s05_05a:515_15	disvā ettha ruciṃ uppādetvā amohena mohaṃ vūpasameyyu”nti. Iriyāpathavihārena pana	5151	
PA_atk-s05_05a:515_16	na kadāci na viharati taṃ vinā attabhāvapariharaṇābhāvatoti. Ayamettha saṅkhepo,	5151	
PA_atk-s05_05a:515_17	vitthāraṃ pana maṅgalasuttavaṇṇanāyaṃ vakkhāma.	5151	
PA_atk-s05_05a:516_0	Dakkhiṇāgirisminti yo so rājagahaṃ parivāretvā ṭhito giri, tassa dakkhiṇapasse janapado	516	
PA_atk-s05_05a:516_1	“dakkhiṇāgirī”ti vuccati, tasmiṃ janapadeti vuttaṃ hoti. Tattha vihārassāpi tadeva	516	
PA_atk-s05_05a:516_2	nāmaṃ. Ekanāḷāyaṃ brāhmaṇagāmeti ekanāḷāti tassa gāmassa nāmaṃ. Brāhmaṇā cettha sambahulā	516	
PA_atk-s05_05a:516_3	paṭivasanti, brāhmaṇabhogo vā so, tasmā “brāhmaṇagāmo”ti vuccati.	516	
PA_atk-s05_05a:517_0	Tena kho pana samayenāti yaṃ samayaṃ bhagavā aparājitapallaṅkaṃ ābhujitvā anuttaraṃ	517	
PA_atk-s05_05a:517_1	sammāsambodhiṃ abhisambujjhitvā pavattitavaradhammacakko magadharaṭṭhe ekanāḷaṃ brāhmaṇagāmaṃ	517	
PA_atk-s05_05a:517_2	upanissāya dakkhiṇāgirimahāvihāre brāhmaṇassa indriyaparipākaṃ āgamayamāno viharati,	517	
PA_atk-s05_05a:517_3	tena samayena karaṇabhūtenāti vuttaṃ hoti. Kho panāti idaṃ panettha nipātadvayaṃ	517	
PA_atk-s05_05a:517_4	padapūraṇamattaṃ, adhikārantaradassanatthaṃ vāti daṭṭhabbaṃ. Kasibhāradvājassa brāhmaṇassāti	517	
PA_atk-s05_05a:517_5	so brāhmaṇo kasiyā jīvati, bhāradvājoti cassa gottaṃ, tasmā evaṃ vuccati. Pañcamattānīti	517	
PA_atk-s05_05a:517_6	yathā – “bhojane mattaññū”ti ettha mattasaddo pamāṇe vattati, evamidhāpi, tasmā pañcapamāṇāni	517	
PA_atk-s05_05a:517_7	anūnāni anadhikāni, pañcanaṅgalasatānīti vuttaṃ hoti. Payuttānīti payojitāni, balibaddānaṃ	517	
PA_atk-s05_05a:517_8	khandhesu ṭhapetvā yuge yottehi yojitāni hontīti attho.	517	
PA_atk-s05_05a:518_0	Vappakāleti vapanakāle, bījanikkhipakāleti vuttaṃ hoti. Tattha dve vappāni kalalavappañca,	518	
PA_atk-s05_05a:518_1	paṃsuvappañca. Paṃsuvappaṃ idha adhippetaṃ. Tañca kho paṭhamadivase maṅgalavappaṃ.	518	
PA_atk-s05_05a:518_2	Tatthāyaṃ upakaraṇasampadā – tīṇi balibaddasahassāni upaṭṭhāpitāni honti, sabbesaṃ	518	
PA_atk-s05_05a:518_3	suvaṇṇamayāni siṅgāni paṭimukkāni, rajatamayā khurā, sabbe setamālāhi sabbagandhasugandhehi	518	
PA_atk-s05_05a:518_4	pañcaṅgulikehi ca alaṅkatā paripuṇṇaṅgapaccaṅgā sabbalakkhaṇasampannā, ekacce kāḷā	518	
PA_atk-s05_05a:518_5	añjanavaṇṇāyeva, ekacce setā phalikavaṇṇā, ekacce rattā pavāḷavaṇṇā, ekacce kammāsā	518	
PA_atk-s05_05a:518_6	masāragallavaṇṇā. Pañcasatā kassakapurisā sabbe ahatasetavatthanivatthā mālālaṅkatā	518	
PA_atk-s05_05a:518_7	dakkhiṇaaṃsakūṭesu ṭhapitapupphacumbaṭakā haritālamanosilālañchanujjalitagattabhāgā	518	
PA_atk-s05_05a:518_8	dasa dasa naṅgalā ekekagumbā hutvā gacchanti. Naṅgalānaṃ sīsañca yugañca patodā ca	518	
PA_atk-s05_05a:518_9	suvaṇṇavinaddhā. Paṭhamanaṅgale aṭṭha balibaddā yuttā, sesesu cattāro cattāro, avasesā	518	
PA_atk-s05_05a:518_10	kilantaparivattanatthaṃ ānītā. Ekekagumbe ekamekaṃ bījasakaṭaṃ ekeko kasati, ekeko vapati.	5181	
PA_atk-s05_05a:519_0	Brāhmaṇo pana pageva massukammaṃ kārāpetvā nhatvā sugandhagandhehi vilitto pañcasatagghanakaṃ	519	
PA_atk-s05_05a:519_1	vatthaṃ nivāsetvā sahassagghanakaṃ ekaṃsaṃ karitvā ekamekissā aṅguliyā dve dve katvā	519	
PA_atk-s05_05a:519_2	vīsati aṅgulimuddikāyo, kaṇṇesu sīhakuṇḍalāni, sīse ca brahmaveṭhanaṃ paṭimuñcitvā	519	
PA_atk-s05_05a:519_3	suvaṇṇamālaṃ kaṇṭhe katvā brāhmaṇagaṇaparivuto kammantaṃ vosāsati. Athassa brāhmaṇī	519	
PA_atk-s05_05a:519_4	anekasatabhājanesu pāyāsaṃ pacāpetvā mahāsakaṭesu āropetvā gandhodakena nhāyitvā	519	
PA_atk-s05_05a:519_5	sabbālaṅkāravibhūsitā brāhmaṇīgaṇaparivutā kammantaṃ agamāsi. Gehampissa sabbattha	519	
PA_atk-s05_05a:519_6	gandhehi suvilittaṃ pupphehi sukatabalikammaṃ, khettañca tesu tesu ṭhānesu samussitapaṭākaṃ	519	
PA_atk-s05_05a:519_7	ahosi. Parijanakammakārehi saha kammantaṃ osaṭaparisā aḍḍhateyyasahassā ahosi. Sabbe	519	
PA_atk-s05_05a:519_8	ahatavatthanivatthā, sabbesañca pāyāsabhojanaṃ paṭiyattaṃ ahosi.	519	
PA_atk-s05_05a:520_0	Atha brāhmaṇo yattha sāmaṃ bhuñjati, taṃ suvaṇṇapātiṃ dhovāpetvā pāyāsassa pūretvā	520	
PA_atk-s05_05a:520_1	sappimadhuphāṇitādīni abhisaṅkharitvā naṅgalabalikammaṃ kārāpesi. Brāhmaṇī pañca	520	
PA_atk-s05_05a:520_2	kassakasatāni suvaṇṇarajatakaṃsatambamayāni bhājanāni gahetvā nisinnāni suvaṇṇakaṭacchuṃ	520	
PA_atk-s05_05a:520_3	gahetvā pāyāsena parivisantī gacchati. Brāhmaṇo pana balikammaṃ kārāpetvā rattasuvaṇṇabandhūpāhanāyo	520	
PA_atk-s05_05a:520_4	ārohitvā rattasuvaṇṇadaṇḍaṃ gahetvā “idha pāyāsaṃ detha, idha sappiṃ, idha sakkharaṃ	520	
PA_atk-s05_05a:520_5	dethā”ti vosāsamāno vicarati. Atha bhagavā gandhakuṭiyaṃ nisinnova brāhmaṇassa parivesanaṃ	520	
PA_atk-s05_05a:520_6	vattamānaṃ ñatvā “ayaṃ kālo brāhmaṇaṃ dametu”nti nivāsetvā, kāyabandhanaṃ bandhitvā,	520	
PA_atk-s05_05a:520_7	saṅghāṭiṃ pārupitvā, pattaṃ gahetvā, gandhakuṭito nikkhami yathā taṃ anuttaro purisadammasārathi.	520	
PA_atk-s05_05a:520_8	Tenāha āyasmā ānando “atha kho bhagavā pubbaṇhasamayaṃ nivāsetvā”ti.	520	
PA_atk-s05_05a:521_0	Tattha atha iti nipāto aññādhikāravacanārambhe khoti padapūraṇe. Bhagavāti vuttanayameva.	521	
PA_atk-s05_05a:521_1	Pubbaṇhasamayanti divasassa pubbabhāgasamayaṃ, pubbaṇhasamayeti attho, pubbaṇhe vā	521	
PA_atk-s05_05a:521_2	samayaṃ pubbaṇhasamayaṃ, pubbaṇhe ekaṃ khaṇanti vuttaṃ hoti. Evaṃ accantasaṃyoge	521	
PA_atk-s05_05a:521_3	upayogavacanaṃ labbhati. Nivāsetvāti paridahitvā, vihāranivāsanaparivattanavasenetaṃ	521	
PA_atk-s05_05a:521_4	veditabbaṃ. Na hi bhagavā tato pubbe anivattho āsi. Pattacīvaramādāyāti pattaṃ hatthehi,	521	
PA_atk-s05_05a:521_5	cīvaraṃ kāyena ādiyitvā, sampaṭicchitvā dhāretvāti attho. Bhagavato kira piṇḍāya	521	
PA_atk-s05_05a:521_6	pavisitukāmassa bhamaro viya vikasitapadumadvayamajjhaṃ, indanīlamaṇivaṇṇaṃ selamayaṃ	521	
PA_atk-s05_05a:521_7	pattaṃ hatthadvayamajjhaṃ āgacchati. Tasmā evamāgataṃ pattaṃ hatthehi sampaṭicchitvā	521	
PA_atk-s05_05a:521_8	cīvarañca parimaṇḍalaṃ pārutaṃ kāyena dhāretvāti evamassa attho veditabbo. Yena vā	521	
PA_atk-s05_05a:521_9	tena vā hi pakārena gaṇhanto ādāya icceva vuccati yathā “samādāyeva pakkamatī”ti.	521	
PA_atk-s05_05a:522_0	Yenāti yena maggena. Kammantoti kammakaraṇokāso. Tenāti tena maggena. Upasaṅkamīti	522	
PA_atk-s05_05a:522_1	gato, yena maggena kasibhāradvājassa brāhmaṇassa kammanto gammati, tena maggena gatoti	522	
PA_atk-s05_05a:522_2	vuttaṃ hoti. Atha kasmā, bhikkhū, bhagavantaṃ nānubandhiṃsūti? Vuccate – yadā bhagavā	522	
PA_atk-s05_05a:522_3	ekakova katthaci upasaṅkamitukāmo hoti, bhikkhācāravelāyaṃ dvāraṃ pidahitvā antogandhakuṭiṃ	522	
PA_atk-s05_05a:522_4	pavisati. Tato bhikkhū tāya saññāya jānanti – “ajja bhagavā ekakova gāmaṃ pavisitukāmo,	522	
PA_atk-s05_05a:522_5	addhā kañci eva vinetabbapuggalaṃ addasā”ti. Te attano pattacīvaraṃ gahetvā, gandhakuṭiṃ	522	
PA_atk-s05_05a:522_6	padakkhiṇaṃ katvā, bhikkhācāraṃ gacchanti. Tadā ca bhagavā evamakāsi. Tasmā bhikkhū	522	
PA_atk-s05_05a:522_7	bhagavantaṃ nānubandhiṃsūti.	522	
PA_atk-s05_05a:523_0	Tena kho pana samayenāti yena samayena bhagavā kammantaṃ upasaṅkami, tena samayena	523	
PA_atk-s05_05a:523_1	tassa brāhmaṇassa parivesanā vattati, bhattavissaggo vattatīti attho. Yaṃ pubbe avocumha	523	
PA_atk-s05_05a:523_2	– “brāhmaṇī pañca kassakasatāni suvaṇṇarajatakaṃsatambamayāni bhājanāni gahetvā nisinnāni	523	
PA_atk-s05_05a:523_3	suvaṇṇakaṭacchuṃ gahetvā pāyāsena parivisantī gacchatī”ti. Atha kho bhagavā yena	523	
PA_atk-s05_05a:523_4	parivesanā tenupasaṅkami. Kiṃ kāraṇāti? Brāhmaṇassa anuggahakaraṇatthaṃ. Na hi bhagavā	523	
PA_atk-s05_05a:523_5	kapaṇapuriso viya bhottukāmatāya parivesanaṃ upasaṅkamati. Bhagavato hi dve asītisahassasaṅkhyā	523	
PA_atk-s05_05a:523_6	sakyakoliyarājāno ñātayo, te attano sampattiyā nibaddhabhattaṃ dātuṃ ussahanti. Na	523	
PA_atk-s05_05a:523_7	pana bhagavā bhattatthāya pabbajito, apica kho pana “anekāni asaṅkhyeyyāni pañca	523	
PA_atk-s05_05a:523_8	mahāpariccāge pariccajanto pāramiyo pūretvā mutto mocessāmi, danto damessāmi; santo	523	
PA_atk-s05_05a:523_9	samessāmi, parinibbuto parinibbāpessāmī”ti pabbajito. Tasmā attano muttattā…pe… parinibbutattā	523	
PA_atk-s05_05a:523_10	ca paraṃ mocento…pe… parinibbāpento ca loke vicaranto brāhmaṇassa anuggahakaraṇatthaṃ	5231	
PA_atk-s05_05a:523_11	yena parivesanā tenupasaṅkamīti veditabbaṃ.	5231	
PA_atk-s05_05a:524_0	Upasaṅkamitvā ekamantaṃ aṭṭhāsīti evaṃ upasaṅkamitvā ca ekamantaṃ aṭṭhāsi. Ekamantanti	524	
PA_atk-s05_05a:524_1	bhāvanapuṃsakaniddeso, ekokāsaṃ ekapassanti vuttaṃ hoti. Bhummatthe vā upayogavacanaṃ,	524	
PA_atk-s05_05a:524_2	tassa dassanūpacāre kathāsavanaṭṭhāne, yattha ṭhitaṃ brāhmaṇo passati, tattha uccaṭṭhāne	524	
PA_atk-s05_05a:524_3	aṭṭhāsi. Ṭhatvā ca suvaṇṇarasapiñjaraṃ sahassacandasūriyobhāsātibhāsayamānaṃ sarīrābhaṃ	524	
PA_atk-s05_05a:524_4	muñci samantato asītihatthaparimāṇaṃ, yāya ajjhottharitattā brāhmaṇassa kammantasālābhittirukkhakasitamattikāpiṇḍādayo	524	
PA_atk-s05_05a:524_5	suvaṇṇamayā viya ahesuṃ. Atha manussā pāyāsaṃ bhuttā asītianubyañjanaparivāradvattiṃsavaralakkhaṇapaṭimaṇḍitasarīraṃ	524	
PA_atk-s05_05a:524_6	byāmappabhāparikkhepavibhūsitabāhuyugaḷaṃ ketumālāsamujjalitasassirikadassanaṃ jaṅgamamiva	524	
PA_atk-s05_05a:524_7	padumassaraṃ, raṃsijālujjalitatārāgaṇamiva gaganatalaṃ, ādittamiva ca kanakagirisikharaṃ	524	
PA_atk-s05_05a:524_8	siriyā jalamānaṃ sammāsambuddhaṃ ekamantaṃ ṭhitaṃ disvā hatthapāde dhovitvā añjaliṃ	524	
PA_atk-s05_05a:524_9	paggayha samparivāretvā aṭṭhaṃsu. Evaṃ tehi samparivāritaṃ addasa kho kasibhāradvājo	524	
PA_atk-s05_05a:524_10	brāhmaṇo bhagavantaṃ piṇḍāya ṭhitaṃ. Disvāna bhagavantaṃ etadavoca “ahaṃ kho, samaṇa,	5241	
PA_atk-s05_05a:524_11	kasāmi ca vapāmi cā”ti.	5241	
PA_atk-s05_05a:525_0	Kasmā panāyaṃ evamāha? Kiṃ samantapāsādike pasādanīye uttamadamathasamathamanuppattepi	525	
PA_atk-s05_05a:525_1	bhagavati appasādena, udāhu aḍḍhateyyānaṃ janasahassānaṃ pāyāsaṃ paṭiyādetvāpi kaṭacchubhikkhāya	525	
PA_atk-s05_05a:525_2	maccherenāti? Ubhayathāpi no, apica khvāssa bhagavato dassanena atittaṃ nikkhittakammantaṃ	525	
PA_atk-s05_05a:525_3	janaṃ disvā “kammabhaṅgaṃ me kātuṃ āgato”ti anattamanatā ahosi. Tasmā evamāha. Bhagavato	525	
PA_atk-s05_05a:525_4	ca lakkhaṇasampattiṃ disvā “sacāyaṃ kammante payojayissa, sakalajambudīpe manussānaṃ	525	
PA_atk-s05_05a:525_5	sīse cūḷāmaṇi viya abhavissa, ko nāmassa attho na sampajjissa, evamevaṃ alasatāya	525	
PA_atk-s05_05a:525_6	kammante appayojetvā vappamaṅgalādīsu piṇḍāya caritvā bhuñjanto kāyadaḷhībahulo vicaratī”tipissa	525	
PA_atk-s05_05a:525_7	ahosi. Tenāha – “ahaṃ kho, samaṇa, kasāmi ca vapāmi ca, kasitvā ca vapitvā ca bhuñjāmī”ti.	525	
PA_atk-s05_05a:525_8	Na me kammantā byāpajjanti, na camhi yathā tvaṃ evaṃ lakkhaṇasampannoti adhippāyo.	525	
PA_atk-s05_05a:525_9	Tvampi samaṇa…pe… bhuñjassu, ko te attho na sampajjeyya evaṃ lakkhaṇasampannassāti adhippāyo.	525	
PA_atk-s05_05a:526_0	Apicāyaṃ assosi – “sakyarājakule kira kumāro uppanno, so cakkavattirajjaṃ pahāya	526	
PA_atk-s05_05a:526_1	pabbajito”ti. Tasmā “idāni ayaṃ so”ti ñatvā “cakkavattirajjaṃ kira pahāya kilantosī”ti	526	
PA_atk-s05_05a:526_2	upārambhaṃ karonto āha “ahaṃ kho samaṇā”ti. Apicāyaṃ tikkhapañño brāhmaṇo, na bhagavantaṃ	526	
PA_atk-s05_05a:526_3	avakkhipanto bhaṇati, bhagavato pana rūpasampattiṃ disvā paññāsampattiṃ sambhāvayamāno	526	
PA_atk-s05_05a:526_4	kathāpavattanatthampi evamāha – “ahaṃ kho samaṇā”ti. Tato bhagavā veneyyavasena sadevake	526	
PA_atk-s05_05a:526_5	loke aggakassakavappakabhāvaṃ attano dassento āha “ahampi kho brāhmaṇā”ti.	526	
PA_atk-s05_05a:527_0	Atha brāhmaṇassa cintā udapādi – “ayaṃ samaṇo ‘kasāmi ca vapāmi cā’ti āha. Na cassa	527	
PA_atk-s05_05a:527_1	oḷārikāni yuganaṅgalādīni kasibhaṇḍāni passāmi, so musā nu kho bhaṇati, no”ti bhagavantaṃ	527	
PA_atk-s05_05a:527_2	pādatalā paṭṭhāya yāva upari kesantā sammālokayamāno aṅgavijjāya katādhikārattā dvattiṃsavaralakkhaṇasampattimassa	527	
PA_atk-s05_05a:527_3	ñatvā “aṭṭhānametaṃ anavakāso, yaṃ evarūpo musā bhaṇeyyā”ti tāvadeva sañjātabahumāno	527	
PA_atk-s05_05a:527_4	bhagavati samaṇavādaṃ pahāya gottena bhagavantaṃ samudācaramāno āha “na kho pana	527	
PA_atk-s05_05a:527_5	mayaṃ passāma bhoto gotamassā”ti.	527	
PA_atk-s05_05a:528_0	Evañca pana vatvā tikkhapañño brāhmaṇo “gambhīratthaṃ sandhāya iminā etaṃ vutta”nti	528	
PA_atk-s05_05a:528_1	ñatvā pucchitvā tamatthaṃ ñātukāmo bhagavantaṃ gāthāya ajjhabhāsi. Tenāha āyasmā	528	
PA_atk-s05_05a:528_2	ānando “atha kho kasibhāradvājo brāhmaṇo bhagavantaṃ gāthāya ajjhabhāsī”ti. Tattha	528	
PA_atk-s05_05a:528_3	gāthāyāti akkharapadaniyamitena vacanena. Ajjhabhāsīti abhāsi.	528	
PA_atk-s05_05a:529_0	76-77. Tattha brāhmaṇo “kasi”nti yuganaṅgalādikasisambhārasamāyogaṃ vadati. Bhagavā	529	
PA_atk-s05_05a:529_1	pana yasmā pubbadhammasabhāgena ropetvā kathanaṃ nāma buddhānaṃ ānubhāvo, tasmā buddhānubhāvaṃ	529	
PA_atk-s05_05a:529_2	dīpento pubbadhammasabhāgena ropento āha – “saddhā bīja”nti. Ko panettha pubbadhammasabhāgo,	529	
PA_atk-s05_05a:529_3	nanu brāhmaṇena bhagavā yuganaṅgalādikasisambhārasamāyogaṃ pucchito atha ca pana	529	
PA_atk-s05_05a:529_4	apucchitassa bījassa sabhāgena ropento āha – “saddhā bīja”nti, evañca sati ananusandhikāva	529	
PA_atk-s05_05a:529_5	ayaṃ kathā hotīti? Vuccate – na buddhānaṃ ananusandhikā nāma kathā atthi, nāpi buddhā	529	
PA_atk-s05_05a:529_6	pubbadhammasabhāgaṃ anāropetvā kathenti. Evañcettha anusandhi veditabbā – anena hi	529	
PA_atk-s05_05a:529_7	brāhmaṇena bhagavā yuganaṅgalādikasisambhāravasena kasiṃ pucchito. So tassa anukampāya	529	
PA_atk-s05_05a:529_8	“idaṃ apucchita”nti aparihāpetvā samūlaṃ saupakāraṃ sasambhāraṃ saphalaṃ kasiṃ ñāpetuṃ	529	
PA_atk-s05_05a:529_9	mūlato paṭṭhāya kasiṃ dassento āha – “saddhā bīja”nti. Bījañhi kasiyā mūlaṃ tasmiṃ	529	
PA_atk-s05_05a:529_10	sati kattabbato, asati akattabbato, tappamāṇena ca kattabbato. Bīje hi sati kasiṃ	5291	
PA_atk-s05_05a:529_11	karonti, asati na karonti. Bījappamāṇena ca kusalā kassakā khettaṃ kasanti, na ūnaṃ	5291	
PA_atk-s05_05a:529_12	“mā no sassaṃ parihāyī”ti, na adhikaṃ “mā no mogho vāyāmo ahosī”ti. Yasmā ca bījameva	5291	
PA_atk-s05_05a:529_13	mūlaṃ, tasmā bhagavā mūlato paṭṭhāya kasiṃ dassento tassa brāhmaṇassa kasiyā pubbadhammassa	5291	
PA_atk-s05_05a:529_14	bījassa sabhāgena attano kasiyā pubbadhammaṃ ropento āha – “saddhā bīja”nti. Evamettha	5291	
PA_atk-s05_05a:529_15	pubbadhammasabhāgo veditabbo.	5291	
PA_atk-s05_05a:530_0	Pucchitaṃyeva vatvā apucchitaṃ pacchā kiṃ na vuttanti ce? Tassa upakārabhāvato dhammasambandhasamatthabhāvato	530	
PA_atk-s05_05a:530_1	ca. Ayañhi brāhmaṇo paññavā, micchādiṭṭhikule pana jātattā saddhāvirahito. Saddhāvirahito	530	
PA_atk-s05_05a:530_2	ca paññavā paresaṃ saddhāya attano visaye apaṭipajjamāno visesaṃ nādhigacchati, kilesakālussiyabhāvāpagamappasādamattalakkhaṇāpi	530	
PA_atk-s05_05a:530_3	cassa dubbalā saddhā balavatiyā paññāya saha vattamānā atthasiddhiṃ na karoti, hatthinā	530	
PA_atk-s05_05a:530_4	saha ekadhure yuttagoṇo viya. Tasmā tassa saddhā upakārikā. Evaṃ tassa brāhmaṇassa	530	
PA_atk-s05_05a:530_5	saupakārabhāvato taṃ brāhmaṇaṃ saddhāya patiṭṭhāpentena pacchāpi vattabbo ayamattho	530	
PA_atk-s05_05a:530_6	pubbe vutto desanākusalatāya yathā aññatrāpi “saddhā bandhati pātheyya”nti ca, “saddhā	530	
PA_atk-s05_05a:530_7	dutiyā purisassa hotī”ti ca, “saddhīdha vittaṃ purisassa seṭṭha”nti ca, “saddhāya	530	
PA_atk-s05_05a:530_8	tarati ogha”nti ca, “saddhāhattho mahānāgo”ti ca, “saddhesiko kho, bhikkhave, ariyasāvakoti	530	
PA_atk-s05_05a:530_9	cā”ti. Bījassa ca upakārikā vuṭṭhi, sā tadanantaraññeva vuccamānā samatthā hoti.	530	
PA_atk-s05_05a:530_10	Evaṃ dhammasambandhasamatthabhāvato pacchāpi vattabbo ayamattho pubbe vutto, añño	5301	
PA_atk-s05_05a:530_11	ca evaṃvidho īsāyottādi.	5301	
PA_atk-s05_05a:531_0	Tattha sampasādanalakkhaṇā saddhā, okappanalakkhaṇā vā, pakkhandanarasā, adhimuttipaccupaṭṭhānā,	531	
PA_atk-s05_05a:531_1	akālussiyapaccupaṭṭhānā vā, sotāpattiyaṅgapadaṭṭhānā, saddahitabbadhammapadaṭṭhānā	531	
PA_atk-s05_05a:531_2	vā, ādāsajalatalādīnaṃ pasādo viya cetaso pasādabhūtā, udakappasādakamaṇi viya udakassa,	531	
PA_atk-s05_05a:531_3	sampayuttadhammānaṃ pasādikā. Bījanti pañcavidhaṃ – mūlabījaṃ, khandhabījaṃ, phalubījaṃ,	531	
PA_atk-s05_05a:531_4	aggabījaṃ, bījabījameva pañcamanti. Taṃ sabbampi viruhanaṭṭhena bījaṃtveva saṅkhaṃ	531	
PA_atk-s05_05a:531_5	gacchati. Yathāha – “bījañcetaṃ viruhanaṭṭhenā”ti.	531	
PA_atk-s05_05a:532_0	Tattha yathā brāhmaṇassa kasiyā mūlabhūtaṃ bījaṃ dve kiccāni karoti, heṭṭhā mūlena	532	
PA_atk-s05_05a:532_1	patiṭṭhāti, upari aṅkuraṃ uṭṭhāpeti; evaṃ bhagavato kasiyā mūlabhūtā saddhā heṭṭhā	532	
PA_atk-s05_05a:532_2	sīlamūlena patiṭṭhāti, upari samathavipassanaṅkuraṃ uṭṭhāpeti. Yathā ca taṃ mūlena	532	
PA_atk-s05_05a:532_3	pathavirasaṃ āporasaṃ gahetvā nāḷena dhaññaparipākagahaṇatthaṃ vaḍḍhati; evamayaṃ	532	
PA_atk-s05_05a:532_4	sīlamūlena samathavipassanārasaṃ gahetvā ariyamagganāḷena ariyaphaladhaññaparipākagahaṇatthaṃ	532	
PA_atk-s05_05a:532_5	vaḍḍhati. Yathā ca taṃ subhūmiyaṃ patiṭṭhahitvā mūlaṅkurapaṇṇanāḷakaṇḍappasavehi	532	
PA_atk-s05_05a:532_6	vuḍḍhiṃ virūḷhiṃ vepullaṃ patvā, khīraṃ janetvā, anekasāliphalabharitaṃ sālisīsaṃ	532	
PA_atk-s05_05a:532_7	nipphādeti; evamayaṃ cittasantāne patiṭṭhahitvā sīlacittadiṭṭhikaṅkhāvitaraṇamaggāmaggañāṇadassanapaṭipadāñāṇadassanavisuddhīhi	532	
PA_atk-s05_05a:532_8	vuḍḍhiṃ virūḷhiṃ vepullaṃ patvā ñāṇadassanavisuddhikhīraṃ janetvā anekapaṭisambhidābhiññābharitaṃ	532	
PA_atk-s05_05a:532_9	arahattaphalaṃ nipphādeti. Tenāha bhagavā – “saddhā bīja”nti.	532	
PA_atk-s05_05a:533_0	Tattha siyā “paropaññāsakusaladhammesu ekato uppajjamānesu kasmā saddhāva bījanti	533	
PA_atk-s05_05a:533_1	vuttā”ti? Vuccate – bījakiccakaraṇato. Yathā hi tesu viññāṇaṃyeva vijānanakiccaṃ	533	
PA_atk-s05_05a:533_2	karoti, evaṃ saddhā bījakiccaṃ, sā ca sabbakusalānaṃ mūlabhūtā. Yathāha –	533	
PA_atk-s05_05a:534_0	“Saddhājāto upasaṅkamati, upasaṅkamanto payirupāsati, payirupāsanto sotaṃ odahati,	534	
PA_atk-s05_05a:534_1	ohitasoto dhammaṃ suṇāti, sutvā dhammaṃ dhāreti, dhatānaṃ dhammānaṃ atthaṃ upaparikkhati,	534	
PA_atk-s05_05a:534_2	atthaṃ upaparikkhato dhammā nijjhānaṃ khamanti, dhammanijjhānakkhantiyā sati chando	534	
PA_atk-s05_05a:534_3	jāyati, chandajāto ussahati, ussāhetvā tulayati, tulayitvā padahati, pahitatto samāno	534	
PA_atk-s05_05a:534_4	kāyena ceva paramasaccaṃ sacchikaroti, paññāya ca naṃ ativijjhapassatī”ti.	534	
PA_atk-s05_05a:535_0	Tapati akusale dhamme kāyañcāti tapo; indriyasaṃvaravīriyadhutaṅgadukkarakārikānaṃ	535	
PA_atk-s05_05a:535_1	etaṃ adhivacanaṃ. Idha pana indriyasaṃvaro adhippeto. Vuṭṭhīti vassavuṭṭhivātavuṭṭhītiādinā	535	
PA_atk-s05_05a:535_2	anekavidhā. Idha vassavuṭṭhi adhippetā. Yathā hi brāhmaṇassa vassavuṭṭhisamanuggahitaṃ	535	
PA_atk-s05_05a:535_3	bījaṃ bījamūlakañca sassaṃ viruhati na milāyati nipphattiṃ gacchati, evaṃ bhagavato	535	
PA_atk-s05_05a:535_4	indriyasaṃvarasamanuggahitā saddhā saddhāmūlā ca sīlādayo dhammā viruhanti na milāyanti	535	
PA_atk-s05_05a:535_5	nipphattiṃ gacchanti. Tenāha – “tapo vuṭṭhī”ti. “Paññā me”ti ettha ca vutto me-saddo	535	
PA_atk-s05_05a:535_6	imesupi padesu yojetabbo “saddhā me bījaṃ, tapo me vuṭṭhī”ti. Tena kiṃ dīpeti? Yathā,	535	
PA_atk-s05_05a:535_7	brāhmaṇa, tayā vapite bīje sace vuṭṭhi atthi, sādhu, no ce atthi, udakampi dātabbaṃ	535	
PA_atk-s05_05a:535_8	hoti, tathā mayā hiri-īse paññāyuganaṅgale manoyottena ekābaddhe kate vīriyabalibadde	535	
PA_atk-s05_05a:535_9	yojetvā satipācanena vijjhitvā attano cittasantānakhette saddhābīje vapite vuṭṭhi-abhāvo	535	
PA_atk-s05_05a:535_10	nāma natthi. Ayaṃ pana me satataṃ samitaṃ tapo vuṭṭhīti.	5351	
PA_atk-s05_05a:536_0	Pajānāti etāya puggalo, sayaṃ vā pajānātīti paññā, sā kāmāvacarādibhedato anekavidhā.	536	
PA_atk-s05_05a:536_1	Idha pana saha vipassanāya maggapaññā adhippetā. Yuganaṅgalanti yugañca naṅgalañca.	536	
PA_atk-s05_05a:536_2	Yathā hi brāhmaṇassa yuganaṅgalaṃ, evaṃ bhagavato duvidhāpi paññā. Tattha yathā yugaṃ	536	
PA_atk-s05_05a:536_3	īsāya upanissayaṃ hoti, purato hoti, īsābaddhaṃ hoti, yottānaṃ nissayaṃ hoti, balibaddānaṃ	536	
PA_atk-s05_05a:536_4	ekato gamanaṃ dhāreti, evaṃ paññā hiripamukhānaṃ dhammānaṃ upanissayā hoti. Yathāha	536	
PA_atk-s05_05a:536_5	– “paññuttarā sabbe kusalā dhammā”ti ca, “paññā hi seṭṭhā kusalā vadanti, nakkhattarājāriva	536	
PA_atk-s05_05a:536_6	tārakāna”nti ca. Kusalānaṃ dhammānaṃ pubbaṅgamaṭṭhena purato ca hoti. Yathāha – “sīlaṃ	536	
PA_atk-s05_05a:536_7	hirī cāpi satañca dhammo, anvāyikā paññavato bhavantī”ti. Hirivippayogena anuppattito	536	
PA_atk-s05_05a:536_8	īsābaddhā hoti, manosaṅkhātassa samādhiyottassa nissayapaccayato yottānaṃ nissayo	536	
PA_atk-s05_05a:536_9	hoti, accāraddhātilīnabhāvapaṭisedhanato vīriyabalibaddānaṃ ekato gamanaṃ dhāreti.	536	
PA_atk-s05_05a:536_10	Yathā ca naṅgalaṃ phālayuttaṃ kasanakāle pathavighanaṃ bhindati, mūlasantānakāni	5361	
PA_atk-s05_05a:536_11	padāleti, evaṃ satiyuttā paññā vipassanākāle dhammānaṃ santatisamūhakiccārammaṇaghanaṃ	5361	
PA_atk-s05_05a:536_12	bhindati, sabbakilesamūlasantānakāni padāleti. Sā ca kho lokuttarāva itarā pana lokiyāpi	5361	
PA_atk-s05_05a:536_13	siyā. Tenāha – “paññā me yuganaṅgala”nti.	5361	
PA_atk-s05_05a:537_0	Hirīyati etāya puggalo, sayaṃ vā hirīyati akusalappavattiṃ jigucchatīti hirī. Taggahaṇena	537	
PA_atk-s05_05a:537_1	sahacaraṇabhāvato ottappaṃ gahitaṃyeva hoti. Īsāti yuganaṅgalasandhārikā dāruyaṭṭhi.	537	
PA_atk-s05_05a:537_2	Yathā hi brāhmaṇassa īsā yuganaṅgalaṃ sandhāreti, evaṃ bhagavatopi hirī lokiyalokuttarapaññāsaṅkhātaṃ	537	
PA_atk-s05_05a:537_3	yuganaṅgalaṃ sandhāreti hiriyā asati paññāya abhāvato. Yathā ca īsāpaṭibaddhaṃ yuganaṅgalaṃ	537	
PA_atk-s05_05a:537_4	kiccakaraṃ hoti acalaṃ asithilaṃ, evaṃ hiripaṭibaddhā ca paññā kiccakārī hoti acalā	537	
PA_atk-s05_05a:537_5	asithilā abbokiṇṇā ahirikena. Tenāha “hirī īsā”ti.	537	
PA_atk-s05_05a:538_0	Munātīti mano, cittassetaṃ adhivacanaṃ. Idha pana manosīsena taṃsampayutto samādhi	538	
PA_atk-s05_05a:538_1	adhippeto. Yottanti rajjubandhanaṃ. Taṃ tividhaṃ īsāya saha yugassa bandhanaṃ, yugena	538	
PA_atk-s05_05a:538_2	saha balibaddānaṃ bandhanaṃ, sārathinā saha balibaddānaṃ bandhananti. Tattha yathā	538	
PA_atk-s05_05a:538_3	brāhmaṇassa yottaṃ īsāyugabalibadde ekābaddhe katvā sakakicce paṭipādeti, evaṃ bhagavato	538	
PA_atk-s05_05a:538_4	samādhi sabbeva te hiripaññāvīriyadhamme ekārammaṇe avikkhepabhāvena bandhitvā sakakicce	538	
PA_atk-s05_05a:538_5	paṭipādeti. Tenāha – “mano yotta”nti.	538	
PA_atk-s05_05a:539_0	Sarati etāya cirakatādimatthaṃ puggalo, sayaṃ vā saratīti sati, sā asammussanalakkhaṇā.	539	
PA_atk-s05_05a:539_1	Phāletīti phālo. Pājeti etenāti pājanaṃ. Taṃ idha “pācana”nti vuccati, patodassetaṃ	539	
PA_atk-s05_05a:539_2	adhivacanaṃ. Phālo ca pācanañca phālapācanaṃ. Yathā hi brāhmaṇassa phālapācanaṃ,	539	
PA_atk-s05_05a:539_3	evaṃ bhagavato vipassanāyuttā maggayuttā ca sati. Tattha yathā phālo naṅgalamanurakkhati,	539	
PA_atk-s05_05a:539_4	purato cassa gacchati, evaṃ sati kusalānaṃ dhammānaṃ gatiyo samanvesamānā ārammaṇe	539	
PA_atk-s05_05a:539_5	vā upaṭṭhāpayamānā paññānaṅgalaṃ rakkhati, tathā hi “satārakkhena cetasā viharatī”tiādīsu	539	
PA_atk-s05_05a:539_6	“ārakkhā”ti vuttā. Asammussanavasena cassa purato hoti. Satiparicite hi dhamme paññā	539	
PA_atk-s05_05a:539_7	pajānāti, no sammuṭṭhe. Yathā ca pācanaṃ balibaddānaṃ vijjhanabhayaṃ dassentaṃ saṃsīdanaṃ	539	
PA_atk-s05_05a:539_8	na deti, uppathagamanañca vāreti, evaṃ sati vīriyabalibaddānaṃ apāyabhayaṃ dassentī	539	
PA_atk-s05_05a:539_9	kosajjasaṃsīdanaṃ na deti, kāmaguṇasaṅkhāte agocare cāraṃ nivāretvā kammaṭṭhāne niyojentī	539	
PA_atk-s05_05a:539_10	uppathagamanañca vāreti. Tenāha – “sati me phālapācana”nti.	5391	
PA_atk-s05_05a:540_0	78. Kāyaguttoti tividhena kāyasucaritena gutto. Vacīguttoti catubbidhena vacīsucaritena	540	
PA_atk-s05_05a:540_1	gutto. Ettāvatā pātimokkhasaṃvarasīlaṃ vuttaṃ. Āhāre udare yatoti ettha āhāramukhena	540	
PA_atk-s05_05a:540_2	sabbapaccayānaṃ saṅgahitattā catubbidhepi paccaye yato saṃyato nirupakkilesoti attho.	540	
PA_atk-s05_05a:540_3	Iminā ājīvapārisuddhisīlaṃ vuttaṃ. Udare yatoti udare yato saṃyato mitabhojī, āhāre	540	
PA_atk-s05_05a:540_4	mattaññūti vuttaṃ hoti. Iminā bhojane mattaññutāmukhena paccayapaṭisevanasīlaṃ vuttaṃ.	540	
PA_atk-s05_05a:540_5	Tena kiṃ dīpeti? Yathā tvaṃ, brāhmaṇa, bījaṃ vapitvā sassaparipālanatthaṃ kaṇṭakavatiṃ	540	
PA_atk-s05_05a:540_6	vā rukkhavatiṃ vā pākāraparikkhepaṃ vā karosi, tena te gomahiṃsamigagaṇā pavesaṃ	540	
PA_atk-s05_05a:540_7	alabhantā sassaṃ na vilumpanti, evamahampi saddhābījaṃ vapitvā nānappakārakusalasassaparipālanatthaṃ	540	
PA_atk-s05_05a:540_8	kāyavacīāhāraguttimayaṃ tividhaparikkhepaṃ karomi. Tena me rāgādiakusaladhammagomahiṃsamigagaṇā	540	
PA_atk-s05_05a:540_9	pavesaṃ alabhantā nānappakārakusalasassaṃ na vilumpantīti.	540	
PA_atk-s05_05a:541_0	Saccaṃ karomi niddānanti ettha dvīhi dvārehi avisaṃvādanaṃ saccaṃ. Niddānanti chedanaṃ	541	
PA_atk-s05_05a:541_1	lunanaṃ uppāṭanaṃ, karaṇatthe cetaṃ upayogavacanaṃ veditabbaṃ. Ayañhi ettha attho	541	
PA_atk-s05_05a:541_2	“saccena karomi niddāna”nti. Kiṃ vuttaṃ hoti? Yathā tvaṃ bāhiraṃ kasiṃ kasitvā sassadūsakānaṃ	541	
PA_atk-s05_05a:541_3	tiṇānaṃ hatthena vā asitena vā niddānaṃ karosi; evamahampi ajjhattikaṃ kasiṃ kasitvā	541	
PA_atk-s05_05a:541_4	kusalasassadūsakānaṃ visaṃvādanatiṇānaṃ saccena niddānaṃ karomi. Ñāṇasaccaṃ vā ettha	541	
PA_atk-s05_05a:541_5	saccanti veditabbaṃ, yaṃ taṃ yathābhūtañāṇanti vuccati. Tena attasaññādīnaṃ tiṇānaṃ	541	
PA_atk-s05_05a:541_6	niddānaṃ karomīti evaṃ yojetabbaṃ. Atha vā niddānanti chedakaṃ lāvakaṃ, uppāṭakanti	541	
PA_atk-s05_05a:541_7	attho. Evaṃ sante yathā tvaṃ dāsaṃ vā kammakaraṃ vā niddānaṃ karosi, “niddehi tiṇānī”ti	541	
PA_atk-s05_05a:541_8	tiṇānaṃ chedakaṃ lāvakaṃ uppāṭakaṃ karosi; evamahaṃ saccaṃ karomīti upayogavacaneneva	541	
PA_atk-s05_05a:541_9	vattuṃ yujjati. Atha vā saccanti diṭṭhisaccaṃ. Tamahaṃ niddānaṃ karomi, chinditabbaṃ	541	
PA_atk-s05_05a:541_10	lunitabbaṃ uppāṭetabbaṃ karomīti evampi upayogavacaneneva vattuṃ yujjati.	5411	
PA_atk-s05_05a:542_0	Soraccaṃ me pamocananti ettha yaṃ taṃ “kāyiko avītikkamo, vācasiko avītikkamo”ti,	542	
PA_atk-s05_05a:542_1	evaṃ sīlameva “soracca”nti vuttaṃ, na taṃ idha adhippetaṃ, vuttameva etaṃ “kāyagutto”tiādinā	542	
PA_atk-s05_05a:542_2	nayena, arahattaphalaṃ pana adhippetaṃ. Tampi hi sundare nibbāne ratabhāvato “soracca”nti	542	
PA_atk-s05_05a:542_3	vuccati. Pamocananti yoggavissajjanaṃ. Kiṃ vuttaṃ hoti? Yathā tava pamocanaṃ punapi	542	
PA_atk-s05_05a:542_4	sāyanhe vā dutiyadivase vā anāgatasaṃvacchare vā yojetabbato appamocanameva hoti,	542	
PA_atk-s05_05a:542_5	na mama evaṃ. Na hi mama antarā mocanaṃ nāma atthi. Ahañhi dīpaṅkaradasabalakālato	542	
PA_atk-s05_05a:542_6	pabhuti paññānaṅgale vīriyabalibadde yojetvā cattāri asaṅkhyeyyāni kappasatasahassañca	542	
PA_atk-s05_05a:542_7	mahākasiṃ kasanto tāva na muñciṃ, yāva na sammāsambodhiṃ abhisambujjhi. Yadā ca me	542	
PA_atk-s05_05a:542_8	sabbaṃ taṃ kālaṃ khepetvā bodhirukkhamūle aparājitapallaṅke nisinnassa sabbaguṇaparivāraṃ	542	
PA_atk-s05_05a:542_9	arahattaphalaṃ udapādi, tadā mayā taṃ sabbussukkapaṭippassaddhippattiyā pamuttaṃ,	542	
PA_atk-s05_05a:542_10	na dāni puna yojetabbaṃ bhavissatīti. Etamatthaṃ sandhāyāha bhagavā – “soraccaṃ me pamocana”nti.	5421	
PA_atk-s05_05a:543_0	79. Vīriyaṃ me dhuradhorayhanti ettha vīriyanti “kāyiko vā, cetasiko vā vīriyārambho”tiādinā	543	
PA_atk-s05_05a:543_1	nayena vuttapadhānaṃ. Dhurāyaṃ dhorayhaṃ dhuradhorayhaṃ, dhuraṃ vahatīti attho. Yathā	543	
PA_atk-s05_05a:543_2	hi brāhmaṇassa dhurāyaṃ dhorayhākaḍḍhitaṃ naṅgalaṃ bhūmighanaṃ bhindati, mūlasantānakāni	543	
PA_atk-s05_05a:543_3	ca padāleti, evaṃ bhagavato vīriyākaḍḍhitaṃ paññānaṅgalaṃ yathāvuttaṃ ghanaṃ bhindati,	543	
PA_atk-s05_05a:543_4	kilesasantānakāni ca padāleti. Tenāha – “vīriyaṃ me dhuradhorayha”nti. Atha vā purimadhuraṃ	543	
PA_atk-s05_05a:543_5	vahantā dhurā, mūladhuraṃ vahantā dhorayhā; dhurā ca dhorayhā ca dhuradhorayhā. Tattha	543	
PA_atk-s05_05a:543_6	yathā brāhmaṇassa ekamekasmiṃ naṅgale catubalibaddappabhedaṃ dhuradhorayhaṃ vahantaṃ	543	
PA_atk-s05_05a:543_7	uppannānuppannatiṇamūlaghātaṃ sassasampattiñca sādheti, evaṃ bhagavato catusammappadhānavīriyappabhedaṃ	543	
PA_atk-s05_05a:543_8	dhuradhorayhaṃ vahantaṃ uppannānuppannākusalamūlaghātaṃ kusalasampattiñca sādheti.	543	
PA_atk-s05_05a:543_9	Tenāha – “vīriyaṃ me dhuradhorayha”nti.	543	
PA_atk-s05_05a:544_0	Yogakkhemādhivāhananti ettha yogehi khemattā “yogakkhema”nti nibbānaṃ vuccati, taṃ	544	
PA_atk-s05_05a:544_1	adhikatvā vāhīyati, abhimukhaṃ vā vāhīyatīti adhivāhanaṃ. Yogakkhemassa adhivāhanaṃ	544	
PA_atk-s05_05a:544_2	yogakkhemādhivāhanaṃ. Tena kiṃ dīpeti? Yathā tava dhuradhorayhaṃ puratthimaṃ disaṃ	544	
PA_atk-s05_05a:544_3	pacchimādīsu vā aññataraṃ abhimukhaṃ vāhīyati, tathā mama dhuradhorayhaṃ nibbānābhimukhaṃ vāhīyati.	544	
PA_atk-s05_05a:545_0	Evaṃ vāhiyamānañca gacchati anivattantaṃ. Yathā tava naṅgalaṃ vahantaṃ dhuradhorayhaṃ	545	
PA_atk-s05_05a:545_1	khettakoṭiṃ patvā puna nivattati, evaṃ anivattantaṃ dīpaṅkarakālato pabhuti gacchateva.	545	
PA_atk-s05_05a:545_2	Yasmā vā tena tena maggena pahīnā kilesā punappunaṃ pahātabbā na honti, yathā tava	545	
PA_atk-s05_05a:545_3	naṅgalena chinnāni tiṇāni punapi aparasmiṃ samaye chinditabbāni honti, tasmāpi etaṃ	545	
PA_atk-s05_05a:545_4	paṭhamamaggavasena diṭṭhekaṭṭhe kilese, dutiyavasena oḷārike, tatiyavasena anusahagate	545	
PA_atk-s05_05a:545_5	kilese, catutthavasena sabbakilese pajahantaṃ gacchati anivattantaṃ. Atha vā gacchati	545	
PA_atk-s05_05a:545_6	anivattanti nivattanarahitaṃ hutvā gacchatīti attho. Nti taṃ dhuradhorayhaṃ. Evampettha	545	
PA_atk-s05_05a:545_7	padacchedo veditabbo. Evaṃ gacchantañca yathā tava dhuradhorayhaṃ na taṃ ṭhānaṃ gacchati,	545	
PA_atk-s05_05a:545_8	yattha gantvā kassako asoko nissoko virajo hutvā na socati, etaṃ pana taṃ ṭhānaṃ	545	
PA_atk-s05_05a:545_9	gacchati, yattha gantvā na socati. Yattha satipācanena etaṃ vīriyadhuradhorayhaṃ	545	
PA_atk-s05_05a:545_10	codento gantvā mādiso kassako asoko nissoko virajo hutvā na socati, taṃ sabbasokasallasamugghātabhūtaṃ	5451	
PA_atk-s05_05a:545_11	nibbānāmatasaṅkhātaṃ ṭhānaṃ gacchatīti.	5451	
PA_atk-s05_05a:546	80. Idāni nigamanaṃ karonto bhagavā imaṃ gāthamāha –	54	
PA_atk-s05_05a:547	“Evamesā kasī kaṭṭhā, sā hoti amatapphalā;	54	
PA_atk-s05_05a:548	Etaṃ kasiṃ kasitvāna, sabbadukkhā pamuccatī”ti.	54	
PA_atk-s05_05a:549_0	Tassāyaṃ saṅkhepattho – mayā brāhmaṇa esā saddhābījā tapovuṭṭhiyā anuggahitā kasi,	549	
PA_atk-s05_05a:549_1	paññāmayaṃ yuganaṅgalaṃ, hirimayañca īsaṃ, manomayena yottena, ekābaddhaṃ katvā,	549	
PA_atk-s05_05a:549_2	paññānaṅgale satiphālaṃ ākoṭetvā, satipācanaṃ gahetvā, kāyavacīāhāraguttiyā gopetvā,	549	
PA_atk-s05_05a:549_3	saccaṃ niddānaṃ katvā, soraccaṃ pamocanaṃ vīriyaṃ dhuradhorayhaṃ yogakkhemābhimukhaṃ	549	
PA_atk-s05_05a:549_4	anivattantaṃ vāhentena kaṭṭhā, kasikammapariyosānaṃ catubbidhaṃ sāmaññaphalaṃ pāpitā,	549	
PA_atk-s05_05a:549_5	sā hoti amatapphalā, sā esā kasi amatapphalā hoti. Amataṃ vuccati nibbānaṃ, nibbānānisaṃsā	549	
PA_atk-s05_05a:549_6	hotīti attho. Sā kho panesā kasi na mamevekassa amatapphalā hoti, apica, kho, pana	549	
PA_atk-s05_05a:549_7	yo koci khattiyo vā brāhmaṇo vā vesso vā suddo vā gahaṭṭho vā pabbajito vā etaṃ kasiṃ	549	
PA_atk-s05_05a:549_8	kasati, so sabbopi etaṃ kasiṃ kasitvāna, sabbadukkhā pamuccati, sabbasmā vaṭṭadukkhadukkhadukkhasaṅkhāradukkhavipariṇāmadukkhā	549	
PA_atk-s05_05a:549_9	pamuccatīti. Evaṃ bhagavā brāhmaṇassa arahattanikūṭena nibbānapariyosānaṃ katvā desanaṃ niṭṭhāpesi.	549	
PA_atk-s05_05a:550_0	Tato brāhmaṇo gambhīratthaṃ desanaṃ sutvā “mama kasiphalaṃ bhuñjitvā aparajju eva	550	
PA_atk-s05_05a:550_1	chāto hoti, imassa pana kasi amatapphalā, tassā phalaṃ bhuñjitvā sabbadukkhā pamuccatī”ti	550	
PA_atk-s05_05a:550_2	ca viditvā pasanno pasannākāraṃ kātuṃ pāyāsaṃ dātumāraddho. Tenāha “atha kho kasibhāradvājo”ti.	550	
PA_atk-s05_05a:550_3	Tattha mahatiyāti mahatiyanti attho. Kaṃsapātiyāti suvaṇṇapātiyaṃ, satasahassagghanake	550	
PA_atk-s05_05a:550_4	attano suvaṇṇathāle. Vaḍḍhetvāti chupitvā, ākiritvāti vuttaṃ hoti. Bhagavato upanāmesīti	550	
PA_atk-s05_05a:550_5	sappimadhuphāṇitādīhi vicitraṃ katvā, dukūlavitānena paṭicchādetvā, ukkhipitvā, sakkaccaṃ	550	
PA_atk-s05_05a:550_6	tathāgatassa abhihari. Kinti? “Bhuñjatu bhavaṃ gotamo pāyāsaṃ, kassako bhava”nti.	550	
PA_atk-s05_05a:550_7	Tato kassakabhāvasādhakaṃ kāraṇamāha “yañhi…pe… kasatī”ti, yasmā bhavaṃ…pe… kasatīti	550	
PA_atk-s05_05a:550_8	vuttaṃ hoti. Atha bhagavā “gāthābhigītaṃ me”ti āha.	550	
PA_atk-s05_05a:551_0	81. Tattha gāthābhigītanti gāthāhi abhigītaṃ, gāthāyo bhāsitvā laddhanti vuttaṃ hoti.	551	
PA_atk-s05_05a:551_1	Meti mayā. Abhojaneyyanti bhuñjanārahaṃ na hoti. Sampassatanti sammā ājīvasuddhiṃ	551	
PA_atk-s05_05a:551_2	passataṃ, samantā vā passataṃ sampassataṃ, buddhānanti vuttaṃ hoti. Nesa dhammoti	551	
PA_atk-s05_05a:551_3	“gāthābhigītaṃ bhuñjitabba”nti esa dhammo etaṃ cārittaṃ na hoti, tasmā gāthābhigītaṃ	551	
PA_atk-s05_05a:551_4	panudanti buddhā paṭikkhipanti na bhuñjantīti. Kiṃ pana bhagavatā pāyāsatthaṃ gāthā	551	
PA_atk-s05_05a:551_5	abhigītā, yena evamāhāti? Na etadatthaṃ abhigītā, apica, kho, pana pāto paṭṭhāya	551	
PA_atk-s05_05a:551_6	khettasamīpe ṭhatvā kaṭacchubhikkhampi alabhitvā puna sakalabuddhaguṇe pakāsetvā	551	
PA_atk-s05_05a:551_7	laddhaṃ tadetaṃ naṭanaccakādīhi naccitvā gāyitvā ca laddhasadisaṃ hoti, tena “gāthābhigīta”nti	551	
PA_atk-s05_05a:551_8	vuttaṃ. Tādisañca yasmā buddhānaṃ na kappati, tasmā “abhojaneyya”nti vuttaṃ. Appicchatānurūpañcetaṃ	551	
PA_atk-s05_05a:551_9	na hoti, tasmāpi pacchimaṃ janataṃ anukampamānena ca evaṃ vuttaṃ. Yatra ca nāma parappakāsitenāpi	551	
PA_atk-s05_05a:551_10	attano guṇena uppannaṃ lābhaṃ paṭikkhipanti seyyathāpi appiccho ghaṭikāro kumbhakāro,	5511	
PA_atk-s05_05a:551_11	tatra kathaṃ koṭippattāya appicchatāya samannāgato bhagavā attanāva attano guṇappakāsanena	5511	
PA_atk-s05_05a:551_12	uppannaṃ lābhaṃ sādiyissati, yato yuttameva etaṃ bhagavato vattunti.	5511	
PA_atk-s05_05a:552_0	Ettāvatā “appasannaṃ adātukāmaṃ brāhmaṇaṃ gāthāgāyanena dātukāmaṃ katvā, samaṇo gotamo	552	
PA_atk-s05_05a:552_1	bhojanaṃ paṭiggahesi, āmisakāraṇā imassa desanā”ti imamhā lokāpavādā attānaṃ mocento	552	
PA_atk-s05_05a:552_2	desanāpārisuddhiṃ dīpetvā, idāni ājīvapārisuddhiṃ dīpento āha “dhamme satī brāhmaṇa	552	
PA_atk-s05_05a:552_3	vuttiresā”ti tassattho – ājīvapārisuddhidhamme vā dasavidhasucaritadhamme vā buddhānaṃ	552	
PA_atk-s05_05a:552_4	cārittadhamme vā sati saṃvijjamāne anupahate vattamāne vuttiresā ekantavodātā ākāse	552	
PA_atk-s05_05a:552_5	pāṇippasāraṇakappā esanā pariyesanā jīvitavutti buddhānaṃ brāhmaṇāti.	552	
PA_atk-s05_05a:553_0	82. Evaṃ vutte brāhmaṇo “pāyāsaṃ me paṭikkhipati, akappiyaṃ kiretaṃ bhojanaṃ, adhañño	553	
PA_atk-s05_05a:553_1	vatasmiṃ, dānaṃ dātuṃ na labhāmī”ti domanassaṃ uppādetvā “appeva nāma aññaṃ paṭiggaṇheyyā”ti	553	
PA_atk-s05_05a:553_2	ca cintesi. Taṃ ñatvā bhagavā “ahaṃ bhikkhācāravelaṃ paricchinditvā āgato – ‘ettakena	553	
PA_atk-s05_05a:553_3	kālena imaṃ brāhmaṇaṃ pasādessāmī’ti, brāhmaṇo ca domanassaṃ akāsi. Idāni tena domanassena	553	
PA_atk-s05_05a:553_4	mayi cittaṃ pakopetvā amatavaradhammaṃ paṭivijjhituṃ na sakkhissatī”ti brāhmaṇassa	553	
PA_atk-s05_05a:553_5	pasādajananatthaṃ tena patthitamanorathaṃ pūrento āha “aññena ca kevalina”nti. Tattha	553	
PA_atk-s05_05a:553_6	kevalinanti sabbaguṇaparipuṇṇaṃ, sabbayogavisaṃyuttaṃ vāti attho. Mahantānaṃ sīlakkhandhādīnaṃ	553	
PA_atk-s05_05a:553_7	guṇānaṃ esanato mahesiṃ. Parikkhīṇasabbāsavattā khīṇāsavaṃ. Hatthapādakukkuccamādiṃ	553	
PA_atk-s05_05a:553_8	katvā vūpasantasabbakukkuccattā kukkuccavūpasantaṃ. Upaṭṭhahassūti parivisassu paṭimānayassu.	553	
PA_atk-s05_05a:553_9	Evaṃ brāhmaṇena citte uppāditepi pariyāyameva bhaṇati, na tu bhaṇati “dehi, āharāhī”ti.	553	
PA_atk-s05_05a:553_10	Sesamettha uttānameva.	5531	
PA_atk-s05_05a:554_0	Atha brāhmaṇo “ayaṃ pāyāso bhagavato ānīto nāhaṃ arahāmi taṃ attano chandena kassaci	554	
PA_atk-s05_05a:554_1	dātu”nti cintetvā āha “atha kassa cāha”nti. Tato bhagavā “taṃ pāyāsaṃ ṭhapetvā tathāgataṃ	554	
PA_atk-s05_05a:554_2	tathāgatasāvakañca aññassa ajīraṇadhammo”ti ñatvā āha – “na khvāhaṃ ta”nti. Tattha	554	
PA_atk-s05_05a:554_3	sadevakavacanena pañcakāmāvacaradevaggahaṇaṃ, samārakavacanena chaṭṭhakāmāvacaradevaggahaṇaṃ,	554	
PA_atk-s05_05a:554_4	sabrahmakavacanena rūpāvacarabrahmaggahaṇaṃ arūpāvacarā pana bhuñjeyyunti asambhāvaneyyā.	554	
PA_atk-s05_05a:554_5	Sassamaṇabrāhmaṇivacanena sāsanapaccatthikapaccāmittasamaṇabrāhmaṇaggahaṇaṃ samitapāpabāhitapāpasamaṇabrāhmaṇaggahaṇañca.	554	
PA_atk-s05_05a:554_6	Pajāvacanena sattalokaggahaṇaṃ, sadevamanussavacanena sammutidevaavasesamanussaggahaṇaṃ.	554	
PA_atk-s05_05a:554_7	Evamettha tīhi vacanehi okāsaloko, dvīhi pajāvasena sattaloko gahitoti veditabbo.	554	
PA_atk-s05_05a:554_8	Esa saṅkhepo, vitthāraṃ pana āḷavakasutte vaṇṇayissāma.	554	
PA_atk-s05_05a:555_0	Kasmā pana sadevakādīsu kassaci na sammā pariṇāmaṃ gaccheyyāti? Oḷārike sukhumojāpakkhipanato.	555	
PA_atk-s05_05a:555_1	Imasmiñhi pāyāse bhagavantaṃ uddissa gahitamatteyeva devatāhi ojā pakkhittā yathā	555	
PA_atk-s05_05a:555_2	sujātāya pāyāse, cundassa ca sūkaramaddave paccamāne, verañjāyañca bhagavatā gahitagahitālope,	555	
PA_atk-s05_05a:555_3	bhesajjakkhandhake ca kaccānassa guḷhakumbhasmiṃ avasiṭṭhaguḷhe. So oḷārike sukhumojāpakkhipanato	555	
PA_atk-s05_05a:555_4	devānaṃ na pariṇamati. Devā hi sukhumasarīrā, tesaṃ oḷāriko manussāhāro na sammā	555	
PA_atk-s05_05a:555_5	pariṇamati. Manussānampi na pariṇamati. Manussā hi oḷārikasarīrā, tesaṃ sukhumā dibbojā	555	
PA_atk-s05_05a:555_6	na sammā pariṇamati. Tathāgatassa pana pakatiaggināva pariṇamati, sammā jīrati. Kāyabalañāṇabalappabhāvenāti	555	
PA_atk-s05_05a:555_7	eke tathāgatasāvakassa khīṇāsavassetaṃ samādhibalena mattaññutāya ca pariṇamati,	555	
PA_atk-s05_05a:555_8	itaresaṃ iddhimantānampi na pariṇamati. Acintanīyaṃ vā ettha kāraṇaṃ, buddhavisayo esoti.	555	
PA_atk-s05_05a:556_0	Tena hi tvanti yasmā aññaṃ na passāmi, mama na kappati, mama akappantaṃ sāvakassāpi	556	
PA_atk-s05_05a:556_1	me na kappati, tasmā tvaṃ brāhmaṇāti vuttaṃ hoti. Appahariteti parittaharitatiṇe,	556	
PA_atk-s05_05a:556_2	apparuḷharitatiṇe vā pāsāṇapiṭṭhisadise. Appāṇaketi nippāṇake, pāyāsajjhottharaṇakāraṇena	556	
PA_atk-s05_05a:556_3	maritabbapāṇarahite vā mahāudakakkhandhe. Saha tiṇanissitehi pāṇehi tiṇānaṃ pāṇakānañca	556	
PA_atk-s05_05a:556_4	anurakkhaṇatthāya etaṃ vuttaṃ. Cicciṭāyati ciṭiciṭāyatīti evaṃ saddaṃ karoti. Saṃdhūpāyatīti	556	
PA_atk-s05_05a:556_5	samantā dhūpāyati. Sampadhūpāyatīti tatheva adhimattaṃ dhūpāyati. Kasmā evaṃ ahosīti?	556	
PA_atk-s05_05a:556_6	Bhagavato ānubhāvena, na udakassa, na pāyāsassa, na brāhmaṇassa, na aññesaṃ devayakkhādīnaṃ.	556	
PA_atk-s05_05a:556_7	Bhagavā hi brāhmaṇassa dhammasaṃvegatthaṃ tathā adhiṭṭhāsi. Seyyathāpi nāmāti opammanidassanamattametaṃ,	556	
PA_atk-s05_05a:556_8	yathā phāloti ettakameva vuttaṃ hoti. Saṃviggo cittena, lomahaṭṭhajāto sarīrena.	556	
PA_atk-s05_05a:556_9	Sarīre kirassa navanavutilomakūpasahassāni suvaṇṇabhittiyā āhatamaṇināgadantā viya	556	
PA_atk-s05_05a:556_10	uddhaggā ahesuṃ. Sesaṃ pākaṭameva.	5561	
PA_atk-s05_05a:557_0	Pādesu pana nipatitvā bhagavato dhammadesanaṃ abbhanumodamāno bhagavantaṃ etadavoca	557	
PA_atk-s05_05a:557_1	“abhikkantaṃ, bho gotama, abhikkantaṃ, bho gotamā”ti. Abbhanumodane hi ayamidha abhikkanta	557	
PA_atk-s05_05a:557_2	saddo. Vitthārato panassa maṅgalasuttavaṇṇanāyaṃ atthavaṇṇanā āvi bhavissati. Yasmā	557	
PA_atk-s05_05a:557_3	ca abbhanumodanatthe, tasmā sādhu sādhu bho gotamāti vuttaṃ hotīti veditabbaṃ.	557	
PA_atk-s05_05a:558	“Bhaye kodhe pasaṃsāyaṃ, turite kotūhalacchare;	55	
PA_atk-s05_05a:559	Hāse soke pasāde ca, kare āmeḍitaṃ budho”ti. –	55	
PA_atk-s05_05a:560	Iminā ca lakkhaṇena idha pasādavasena pasaṃsāvasena cāyaṃ dvikkhattuṃ vuttoti veditabbo. Atha vā abhikkantanti abhikantaṃ atiiṭṭhaṃ, atimanāpaṃ, atisundaranti vuttaṃ hoti.	56	
PA_atk-s05_05a:561_0	Tattha ekena abhikkantasaddena desanaṃ thometi, ekena attano pasādaṃ. Ayañhi ettha	561	
PA_atk-s05_05a:561_1	adhippāyo – abhikkantaṃ, bho gotama, yadidaṃ bhoto gotamassa dhammadesanā, abhikkantaṃ	561	
PA_atk-s05_05a:561_2	yadidaṃ bhoto gotamassa dhammadesanaṃ āgamma mama pasādoti. Bhagavato eva vā vacanaṃ	561	
PA_atk-s05_05a:561_3	dve dve atthe sandhāya thometi – bhoto gotamassa vacanaṃ abhikkantaṃ dosanāsanato,	561	
PA_atk-s05_05a:561_4	abhikkantaṃ guṇādhigamanato, tathā saddhājananato, paññājananato, sātthato, sabyañjanato,	561	
PA_atk-s05_05a:561_5	uttānapadato, gambhīratthato, kaṇṇasukhato, hadayaṅgamato, anattukkaṃsanato, aparavambhanato,	561	
PA_atk-s05_05a:561_6	karuṇāsītalato, paññāvadātato, āpātharamaṇīyato, vimaddakkhamato, suyyamānasukhato,	561	
PA_atk-s05_05a:561_7	vīmaṃsiyamānahitatoti evamādīhi yojetabbaṃ.	561	
PA_atk-s05_05a:562_0	Tato parampi catūhi upamāhi desanaṃyeva thometi. Tattha nikkujjitanti adhomukhaṭṭhapitaṃ,	562	
PA_atk-s05_05a:562_1	heṭṭhā mukhajātaṃ vā. Ukkujjeyyāti uparimukhaṃ kareyya. Paṭicchannanti tiṇapaṇṇādicchāditaṃ.	562	
PA_atk-s05_05a:562_2	Vivareyyāti ugghāṭeyya. Mūḷhassāti disāmūḷhassa. Maggaṃ ācikkheyyāti hatthe gahetvā	562	
PA_atk-s05_05a:562_3	“esa maggo”ti vadeyya. Andhakāreti kāḷapakkhacātuddasīaḍḍharattaghanavanasaṇḍameghapaṭalehi	562	
PA_atk-s05_05a:562_4	caturaṅge tamasi. Ayaṃ tāva padattho.	562	
PA_atk-s05_05a:563_0	Ayaṃ pana adhippāyayojanā – yathā koci nikkujjitaṃ ukkujjeyya, evaṃ saddhammavimukhaṃ	563	
PA_atk-s05_05a:563_1	asaddhammapatitaṃ maṃ asaddhammā vuṭṭhāpentena, yathā paṭicchannaṃ vivareyya; evaṃ	563	
PA_atk-s05_05a:563_2	kassapassa bhagavato sāsanantaradhānā pabhuti micchādiṭṭhigahanapaṭicchannaṃ sāsanaṃ	563	
PA_atk-s05_05a:563_3	vivarantena, yathā mūḷhassa maggaṃ ācikkheyya, evaṃ kummaggamicchāmaggapaṭipannassa	563	
PA_atk-s05_05a:563_4	me saggamokkhamaggaṃ ācikkhantena, yathā andhakāre telapajjotaṃ dhāreyya, evaṃ mohandhakāranimuggassa	563	
PA_atk-s05_05a:563_5	me buddhādiratanarūpāni apassato tappaṭicchādakamohandhakāraviddhaṃsakadesanāpajjotadhāraṇena	563	
PA_atk-s05_05a:563_6	mayhaṃ bhotā gotamena etehi pariyāyehi desitattā anekapariyāyena dhammo pakāsito.	563	
PA_atk-s05_05a:564_0	Atha vā ekacciyena mattena yasmā ayaṃ dhammo dukkhadassanena asubhe “subha”nti vipallāsappahānena	564	
PA_atk-s05_05a:564_1	ca nikkujjitukkujjitasadiso, samudayadassanena dukkhe “sukha”nti vipallāsappahānena	564	
PA_atk-s05_05a:564_2	ca paṭicchannavivaraṇasadiso, nirodhadassanena anicce “nicca”nti vipallāsappahānena	564	
PA_atk-s05_05a:564_3	ca mūḷhassa maggācikkhaṇasadiso, maggadassanena anattani “attā”ti vipallāsappahānena	564	
PA_atk-s05_05a:564_4	ca andhakāre pajjotasadiso, tasmā seyyathāpi nāma nikkujjitaṃ vā ukkujjeyya…pe… pajjotaṃ	564	
PA_atk-s05_05a:564_5	dhāreyya “cakkhumanto rūpāni dakkhantī”ti, evaṃ pakāsito hoti.	564	
PA_atk-s05_05a:565_0	Yasmā panettha saddhātapakāyaguttatādīhi sīlakkhandho pakāsito hoti, paññāya paññākkhandho,	565	
PA_atk-s05_05a:565_1	hirimanādīhi samādhikkhandho, yogakkhemena nirodhoti evaṃ tikkhandho ariyamaggo nirodho	565	
PA_atk-s05_05a:565_2	cāti sarūpeneva dve ariyasaccāni pakāsitāni. Tattha maggo paṭipakkho samudayassa,	565	
PA_atk-s05_05a:565_3	nirodho dukkhassāti paṭipakkhena dve. Iti iminā pariyāyena cattāri saccāni pakāsitāni.	565	
PA_atk-s05_05a:565_4	Tasmā anekapariyāyena pakāsito hotīti veditabbo.	565	
PA_atk-s05_05a:566_0	Esāhantiādīsu eso ahanti esāhaṃ. Saraṇaṃ gacchāmīti pādesu nipatitvā paṇipātena saraṇagamanena	566	
PA_atk-s05_05a:566_1	gatopi idāni vācāya samādiyanto āha. Atha vā paṇipātena buddhaṃyeva saraṇaṃ gatoti	566	
PA_atk-s05_05a:566_2	idāni taṃ ādiṃ katvā sese dhammasaṅghepi gantuṃ āha. Ajjataggeti ajjataṃ ādiṃ katvā,	566	
PA_atk-s05_05a:566_3	ajjadaggeti vā pāṭho, da-kāro padasandhikaro, ajja aggaṃ katvāti vuttaṃ hoti. Pāṇehi	566	
PA_atk-s05_05a:566_4	upetaṃ pāṇupetaṃ, yāva me jīvitaṃ pavattati, tāva upetaṃ, anaññasatthukaṃ tīhi saraṇagamanehi	566	
PA_atk-s05_05a:566_5	saraṇaṃ gataṃ maṃ bhavaṃ gotamo dhāretu jānātūti vuttaṃ hoti. Ettāvatā anena sutānurūpā	566	
PA_atk-s05_05a:566_6	paṭipatti dassitā hoti. Nikkujjitādīhi vā satthusampattiṃ dassetvā iminā “esāha”ntiādinā	566	
PA_atk-s05_05a:566_7	sissasampatti dassitā. Tena vā paññāpaṭilābhaṃ dassetvā iminā saddhāpaṭilābho dassito.	566	
PA_atk-s05_05a:566_8	Idāni evaṃ paṭiladdhasaddhena paññavatā yaṃ kattabbaṃ, taṃ kattukāmo bhagavantaṃ	566	
PA_atk-s05_05a:566_9	yācati “labheyyāha”nti. Tattha bhagavato iddhiyādīhi abhippasāditacitto “bhagavāpi	566	
PA_atk-s05_05a:566_10	cakkavattirajjaṃ pahāya pabbajito, kimaṅgaṃ panāha”nti saddhāya pabbajjaṃ yācati,	5661	
PA_atk-s05_05a:566_11	tattha paripūrakāritaṃ patthento paññāya upasampadaṃ. Sesaṃ pākaṭameva.	5661	
PA_atk-s05_05a:567_0	Eko vūpakaṭṭhotiādīsu pana eko kāyavivekena, vūpakaṭṭho cittavivekena, appamatto	567	
PA_atk-s05_05a:567_1	kammaṭṭhāne satiavijahanena, ātāpī kāyikacetasikavīriyasaṅkhātena ātāpena, pahitatto	567	
PA_atk-s05_05a:567_2	kāye ca jīvite ca anapekkhatāya viharanto aññatarairiyāpathavihārena. Na cirassevāti	567	
PA_atk-s05_05a:567_3	pabbajjaṃ upādāya vuccati. Kulaputtāti duvidhā kulaputtā, jātikulaputtā, ācārakulaputtā	567	
PA_atk-s05_05a:567_4	ca. Ayaṃ pana ubhayathāpi kulaputto. Agārasmāti gharā. Agārānaṃ hitaṃ agāriyaṃ kasigorakkhādikuṭumbaposanakammaṃ	567	
PA_atk-s05_05a:567_5	vuccati. Natthi ettha agāriyanti anagāriyaṃ, pabbajjāyetaṃ adhivacanaṃ pabbajantīti	567	
PA_atk-s05_05a:567_6	upagacchanti upasaṅkamanti. Tadanuttaranti taṃ anuttaraṃ. Brahmacariyapariyosānanti	567	
PA_atk-s05_05a:567_7	maggabrahmacariyassa pariyosānaṃ, arahattaphalanti vuttaṃ hoti. Tassa hi atthāya	567	
PA_atk-s05_05a:567_8	kulaputtā pabbajanti. Diṭṭheva dhammeti tasmiṃyeva attabhāve. Sayaṃ abhiññā sacchikatvāti	567	
PA_atk-s05_05a:567_9	attanāyeva paññāya paccakkhaṃ katvā, aparappaccayaṃ ñatvāti attho. Upasampajja vihāsīti	567	
PA_atk-s05_05a:567_10	pāpuṇitvā sampādetvā vā vihāsi. Evaṃ viharanto ca khīṇā jāti…pe… abbhaññāsi. Etenassa	5671	
PA_atk-s05_05a:567_11	paccavekkhaṇabhūmiṃ dasseti.	5671	
PA_atk-s05_05a:568_0	Katamā panassa jāti khīṇā, kathañca naṃ abbhaññāsīti? Vuccate – na tāvassa atītā	568	
PA_atk-s05_05a:568_1	jāti khīṇā pubbeva khīṇattā, na anāgatā anāgate vāyāmābhāvato, na paccuppannā vijjamānattā.	568	
PA_atk-s05_05a:568_2	Yā pana maggassa abhāvitattā uppajjeyya ekacatupañcavokārabhavesu ekacatupañcakkhandhappabhedā	568	
PA_atk-s05_05a:568_3	jāti, sā maggassa bhāvitattā anuppādadhammataṃ āpajjanena khīṇā. Taṃ so maggabhāvanāya	568	
PA_atk-s05_05a:568_4	pahīnakilese paccavekkhitvā kilesābhāve vijjamānampi kammaṃ āyatiṃ apaṭisandhikaṃ	568	
PA_atk-s05_05a:568_5	hotīti jānanto jānāti.	568	
PA_atk-s05_05a:569_0	Vusitanti vutthaṃ parivutthaṃ, kataṃ caritaṃ niṭṭhāpitanti attho. Brahmacariyanti	569	
PA_atk-s05_05a:569_1	maggabrahmacariyaṃ. Kataṃ karaṇīyanti catūsu saccesu catūhi maggehi pariññāpahānasacchikiriyabhāvanāvasena	569	
PA_atk-s05_05a:569_2	soḷasavidhampi kiccaṃ niṭṭhāpitanti attho. Nāparaṃ itthattāyāti idāni puna itthabhāvāya	569	
PA_atk-s05_05a:569_3	evaṃ soḷasakiccabhāvāya kilesakkhayāya vā maggabhāvanā natthīti. Atha vā itthattāyāti	569	
PA_atk-s05_05a:569_4	itthabhāvato, imasmā evaṃpakārā idāni vattamānakkhandhasantānā aparaṃ khandhasantānaṃ	569	
PA_atk-s05_05a:569_5	natthi. Ime pana pañcakkhandhā pariññātā tiṭṭhanti chinnamūlako rukkho viyāti abbhaññāsi.	569	
PA_atk-s05_05a:569_6	Aññataroti eko. Arahatanti arahantānaṃ. Mahāsāvakānaṃ abbhantaro āyasmā bhāradvājo	569	
PA_atk-s05_05a:569_7	ahosīti ayaṃ kirettha adhippāyoti.	569	
PA_atk-s05_05a:570	Paramatthajotikāya khuddaka-aṭṭhakathāya	57	
PA_atk-s05_05a:571	Suttanipāta-aṭṭhakathāya kasibhāradvājasuttavaṇṇanā niṭṭhitā.	57	
PA_atk-s05_05a:572	5. Cundasuttavaṇṇanā	57	
PA_atk-s05_05a:573_0	83. Pucchāmi muniṃ pahūtapaññanti cundasuttaṃ. Kā uppatti? Saṅkhepato tāva attajjhāsayaparajjhāsayaaṭṭhuppattipucchāvasikabhedato	573	
PA_atk-s05_05a:573_1	catūsu uppattīsu imassa suttassa pucchāvasikā uppatti. Vitthārato pana ekaṃ samayaṃ	573	
PA_atk-s05_05a:573_2	bhagavā mallesu cārikaṃ caramāno mahatā bhikkhusaṅghena saddhiṃ yena pāvā tadavasari.	573	
PA_atk-s05_05a:573_3	Tatra sudaṃ bhagavā pāvāyaṃ viharati cundassa kammāraputtassa ambavane. Ito pabhuti	573	
PA_atk-s05_05a:573_4	yāva “atha kho bhagavā pubbaṇhasamayaṃ nivāsetvā pattacīvaramādāya saddhiṃ bhikkhusaṅghena	573	
PA_atk-s05_05a:573_5	yena cundassa kammāraputtassa nivesanaṃ tenupasaṅkami; upasaṅkamitvā paññatte āsane	573	
PA_atk-s05_05a:573_6	nisīdī”ti, tāva sutte āgatanayeneva vitthāretabbaṃ.	573	
PA_atk-s05_05a:574_0	Evaṃ bhikkhusaṅghena saddhiṃ nisinne bhagavati cundo kammāraputto buddhappamukhaṃ	574	
PA_atk-s05_05a:574_1	bhikkhusaṅghaṃ parivisanto byañjanasūpādigahaṇatthaṃ bhikkhūnaṃ suvaṇṇabhājanāni	574	
PA_atk-s05_05a:574_2	upanāmesi. Apaññatte sikkhāpade keci bhikkhū suvaṇṇabhājanāni paṭicchiṃsu keci na	574	
PA_atk-s05_05a:574_3	paṭicchiṃsu. Bhagavato pana ekameva bhājanaṃ attano selamayaṃ pattaṃ, dutiyabhājanaṃ	574	
PA_atk-s05_05a:574_4	buddhā na gaṇhanti. Tattha aññataro pāpabhikkhu sahassagghanakaṃ suvaṇṇabhājanaṃ	574	
PA_atk-s05_05a:574_5	attano bhojanatthāya sampattaṃ theyyacittena kuñcikatthavikāya pakkhipi. Cundo parivisitvā	574	
PA_atk-s05_05a:574_6	hatthapādaṃ dhovitvā bhagavantaṃ namassamāno bhikkhusaṅghaṃ olokento taṃ bhikkhuṃ	574	
PA_atk-s05_05a:574_7	addasa, disvā ca pana apassamāno viya hutvā na naṃ kiñci abhaṇi bhagavati theresu	574	
PA_atk-s05_05a:574_8	ca gāravena, apica “micchādiṭṭhikānaṃ vacanapatho mā ahosī”ti. So “kiṃ nu kho saṃvarayuttāyeva	574	
PA_atk-s05_05a:574_9	samaṇā, udāhu bhinnasaṃvarā īdisāpi samaṇā”ti ñātukāmo sāyanhasamaye bhagavantaṃ	574	
PA_atk-s05_05a:574_10	upasaṅkamitvā āha “pucchāmi muni”nti.	5741	
PA_atk-s05_05a:575_0	Tattha pucchāmīti idaṃ “tisso pucchā adiṭṭhajotanā pucchā”tiādinā nayena niddese	575	
PA_atk-s05_05a:575_1	vuttanayameva. Muninti etampi “monaṃ vuccati ñāṇaṃ. Yā paññā pajānanā…pe… sammādiṭṭhi,	575	
PA_atk-s05_05a:575_2	tena ñāṇena samannāgato muni, monappattoti, tīṇi moneyyāni kāyamoneyya”ntiādinā nayena	575	
PA_atk-s05_05a:575_3	tattheva vuttanayameva. Ayampanettha saṅkhepo. Pucchāmīti okāsaṃ kārento muninti	575	
PA_atk-s05_05a:575_4	munimuniṃ bhagavantaṃ ālapati. Pahūtapaññantiādīni thutivacanāni, tehi taṃ muniṃ	575	
PA_atk-s05_05a:575_5	thunāti. Tattha pahūtapaññanti vipulapaññaṃ. Ñeyyapariyantikattā cassa vipulatā veditabbā.	575	
PA_atk-s05_05a:575_6	Iti cundo kammāraputtoti idaṃ dvayaṃ dhaniyasutte vuttanayameva. Ito paraṃ pana ettakampi	575	
PA_atk-s05_05a:575_7	avatvā sabbaṃ vuttanayaṃ chaḍḍetvā avuttanayameva vaṇṇayissāma.	575	
PA_atk-s05_05a:576_0	Buddhanti tīsu buddhesu tatiyabuddhaṃ. Dhammassāminti maggadhammassa janakattā puttasseva	576	
PA_atk-s05_05a:576_1	pitaraṃ attanā uppāditasippāyatanādīnaṃ viya ca ācariyaṃ dhammassa sāmiṃ, dhammissaraṃ	576	
PA_atk-s05_05a:576_2	dhammarājaṃ dhammavasavattinti attho. Vuttampi cetaṃ –	576	
PA_atk-s05_05a:577_0	“So hi, brāhmaṇa, bhagavā anuppannassa maggassa uppādetā, asañjātassa maggassa sañjanetā,	577	
PA_atk-s05_05a:577_1	anakkhātassa maggassa akkhātā, maggaññū, maggavidū, maggakovido. Maggānugā ca pana	577	
PA_atk-s05_05a:577_2	etarahi sāvakā viharanti pacchā samannāgatā”ti.	577	
PA_atk-s05_05a:578_0	Vītataṇhanti vigatakāmabhavavibhavataṇhaṃ. Dvipaduttamanti dvipadānaṃ uttamaṃ. Tattha	578	
PA_atk-s05_05a:578_1	kiñcāpi bhagavā na kevalaṃ dvipaduttamo eva, atha kho yāvatā sattā apadā vā dvipadā	578	
PA_atk-s05_05a:578_2	vā…pe… nevasaññīnāsaññino vā, tesaṃ sabbesaṃ uttamo. Atha kho ukkaṭṭhaparicchedavasena	578	
PA_atk-s05_05a:578_3	dvipaduttamotveva vuccati. Dvipadā hi sabbasattānaṃ ukkaṭṭhā cakkavattimahāsāvakapaccekabuddhānaṃ	578	
PA_atk-s05_05a:578_4	tattha uppattito, tesañca uttamoti vutte sabbasattuttamoti vuttoyeva hoti. Sārathīnaṃ	578	
PA_atk-s05_05a:578_5	pavaranti sāretīti sārathi, hatthidamakādīnametaṃ adhivacanaṃ. Tesañca bhagavā pavaro	578	
PA_atk-s05_05a:578_6	anuttarena damanena purisadamme dametuṃ samatthabhāvato. Yathāha –	578	
PA_atk-s05_05a:579_0	“Hatthidamakena, bhikkhave, hatthidammo sārito ekaṃ eva disaṃ dhāvati puratthimaṃ	579	
PA_atk-s05_05a:579_1	vā pacchimaṃ vā uttaraṃ vā dakkhiṇaṃ vā. Assadamakena, bhikkhave, assadammo…pe… godamakena,	579	
PA_atk-s05_05a:579_2	bhikkhave, godammo…pe… dakkhiṇaṃ vā. Tathāgatena hi, bhikkhave, arahatā sammāsambuddhena	579	
PA_atk-s05_05a:579_3	purisadammo sārito aṭṭha disā vidhāvati, rūpī rūpāni passati, ayamekā disā…pe… saññāvedayitanirodhaṃ	579	
PA_atk-s05_05a:579_4	upasampajja viharati, ayaṃ aṭṭhamī disā”ti.	579	
PA_atk-s05_05a:580	Katīti atthappabhedapucchā. Loketi sattaloke. Samaṇāti pucchitabbaatthanidassanaṃ. Iṅghāti yācanatthe nipāto. Tadiṅghāti te iṅgha. Brūhīti ācikkha kathayassūti.	58	
PA_atk-s05_05a:581_0	84. Evaṃ vutte bhagavā cundaṃ kammāraputtaṃ “kiṃ, bhante, kusalaṃ, kiṃ akusala”ntiādinā	581	
PA_atk-s05_05a:581_1	nayena gihipañhaṃ apucchitvā samaṇapañhaṃ pucchantaṃ disvā āvajjento “taṃ pāpabhikkhuṃ	581	
PA_atk-s05_05a:581_2	sandhāya ayaṃ pucchatī”ti ñatvā tassa aññatra vohāramattā assamaṇabhāvaṃ dīpento	581	
PA_atk-s05_05a:581_3	āha “caturo samaṇā”ti. Tattha caturoti saṅkhyāparicchedo. Samaṇāti kadāci bhagavā	581	
PA_atk-s05_05a:581_4	titthiye samaṇavādena vadati; yathāha – “yāni tāni puthusamaṇabrāhmaṇānaṃ vatakotūhalamaṅgalānī”ti.	581	
PA_atk-s05_05a:581_5	Kadāci puthujjane; yathāha – “samaṇā samaṇāti kho, bhikkhave, jano sañjānātī”ti.	581	
PA_atk-s05_05a:581_6	Kadāci sekkhe; yathāha – “idheva, bhikkhave, samaṇo, idha dutiyo samaṇo”ti. Kadāci	581	
PA_atk-s05_05a:581_7	khīṇāsave; yathāha – “āsavānaṃ khayā samaṇo hotī”ti. Kadāci attānaṃyeva; yathāha	581	
PA_atk-s05_05a:581_8	– “samaṇoti kho, bhikkhave, tathāgatassetaṃ adhivacana”nti. Idha pana tīhi padehi	581	
PA_atk-s05_05a:581_9	sabbepi ariye sīlavantaṃ puthujjanañca, catutthena itaraṃ assamaṇampi bhaṇḍuṃ kāsāvakaṇṭhaṃ	581	
PA_atk-s05_05a:581_10	kevalaṃ vohāramattakena samaṇoti saṅgaṇhitvā “caturo samaṇā”ti āha. Na pañcamatthīti	5811	
PA_atk-s05_05a:581_11	imasmiṃ dhammavinaye vohāramattakena paṭiññāmattakenāpi pañcamo samaṇo nāma natthi.	5811	
PA_atk-s05_05a:582_0	Te te āvikaromīti te caturo samaṇe tava pākaṭe karomi. Sakkhipuṭṭhoti sammukhā pucchito.	582	
PA_atk-s05_05a:582_1	Maggajinoti maggena sabbakilese vijitāvīti attho. Maggadesakoti paresaṃ maggaṃ desetā.	582	
PA_atk-s05_05a:582_2	Magge jīvatīti sattasu sekkhesu yo koci sekkho apariyositamaggavāsattā lokuttare,	582	
PA_atk-s05_05a:582_3	sīlavantaputhujjano ca lokiye magge jīvati nāma, sīlavantaputhujjano vā lokuttaramagganimittaṃ	582	
PA_atk-s05_05a:582_4	jīvanatopi magge jīvatīti veditabbo. Yo ca maggadūsīti yo ca dussīlo micchādiṭṭhi	582	
PA_atk-s05_05a:582_5	maggapaṭilomāya paṭipattiyā maggadūsakoti attho.	582	
PA_atk-s05_05a:583_0	85. “Ime te caturo samaṇā”ti evaṃ bhagavatā saṅkhepena uddiṭṭhe caturo samaṇe “ayaṃ	583	
PA_atk-s05_05a:583_1	nāmettha maggajino, ayaṃ maggadesako, ayaṃ magge jīvati, ayaṃ maggadūsī”ti evaṃ paṭivijjhituṃ	583	
PA_atk-s05_05a:583_2	asakkonto puna pucchituṃ cundo āha “kaṃ maggajina”nti. Tattha magge jīvati meti yo	583	
PA_atk-s05_05a:583_3	so magge jīvati, taṃ me brūhi puṭṭhoti. Sesaṃ pākaṭameva.	583	
PA_atk-s05_05a:584_0	86. Idānissa bhagavā caturopi samaṇe catūhi gāthāhi niddisanto āha “yo tiṇṇakathaṃkatho	584	
PA_atk-s05_05a:584_1	visallo”ti. Tattha tiṇṇakathaṃkatho visalloti etaṃ uragasutte vuttanayameva. Ayaṃ	584	
PA_atk-s05_05a:584_2	pana viseso. Yasmā imāya gāthāya maggajinoti buddhasamaṇo adhippeto, tasmā sabbaññutaññāṇena	584	
PA_atk-s05_05a:584_3	kathaṃkathāpatirūpakassa sabbadhammesu aññāṇassa tiṇṇattāpi “tiṇṇakathaṃkatho”ti	584	
PA_atk-s05_05a:584_4	veditabbo. Pubbe vuttanayena hi tiṇṇakathaṃkathāpi sotāpannādayo paccekabuddhapariyosānā	584	
PA_atk-s05_05a:584_5	sakadāgāmivisayādīsu buddhavisayapariyosānesu paṭihatañāṇappabhāvattā pariyāyena	584	
PA_atk-s05_05a:584_6	atiṇṇakathaṃkathāva honti. Bhagavā pana sabbappakārena tiṇṇakathaṃkathoti. Nibbānābhiratoti	584	
PA_atk-s05_05a:584_7	nibbāne abhirato, phalasamāpattivasena sadā nibbānaninnacittoti attho. Tādiso ca bhagavā. Yathāha –	584	
PA_atk-s05_05a:585	“So kho ahaṃ, aggivessana, tassā eva kathāya pariyosāne, tasmiṃyeva purimasmiṃ samādhinimitte ajjhattameva cittaṃ saṇṭhapemi, sannisādemi, ekodiṃ karomi, samādahāmī”ti.	58	
PA_atk-s05_05a:586_0	Anānugiddhoti kañci dhammaṃ taṇhāgedhena ananugijjhanto. Lokassa sadevakassa netāti	586	
PA_atk-s05_05a:586_1	āsayānusayānulomena dhammaṃ desetvā pārāyanamahāsamayādīsu anekesu suttantesu aparimāṇānaṃ	586	
PA_atk-s05_05a:586_2	devamanussānaṃ saccapaṭivedhasampādanena sadevakassa lokassa netā, gamayitā, tāretā,	586	
PA_atk-s05_05a:586_3	pāraṃ sampāpetāti attho. Tādinti tādisaṃ yathāvuttappakāralokadhammehi nibbikāranti	586	
PA_atk-s05_05a:586_4	attho. Sesamettha pākaṭameva.	586	
PA_atk-s05_05a:587_0	87. Evaṃ bhagavā imāya gāthāya “maggajina”nti buddhasamaṇaṃ niddisitvā idāni khīṇāsavasamaṇaṃ	587	
PA_atk-s05_05a:587_1	niddisanto āha “paramaṃ paramantī”ti. Tattha paramaṃ nāma nibbānaṃ, sabbadhammānaṃ	587	
PA_atk-s05_05a:587_2	aggaṃ uttamanti attho. Paramanti yodha ñatvāti taṃ paramaṃ paramamicceva yo idha	587	
PA_atk-s05_05a:587_3	sāsane ñatvā paccavekkhaṇañāṇena. Akkhāti vibhajate idheva dhammanti nibbānadhammaṃ	587	
PA_atk-s05_05a:587_4	akkhāti, attanā paṭividdhattā paresaṃ pākaṭaṃ karoti “idaṃ nibbāna”nti, maggadhammaṃ	587	
PA_atk-s05_05a:587_5	vibhajati “ime cattāro satipaṭṭhānā…pe… ariyo aṭṭhaṅgiko maggo”ti. Ubhayampi vā ugghaṭitaññūnaṃ	587	
PA_atk-s05_05a:587_6	saṅkhepadesanāya ācikkhati, vipañcitaññūnaṃ vitthāradesanāya vibhajati. Evaṃ ācikkhanto	587	
PA_atk-s05_05a:587_7	vibhajanto ca “idheva sāsane ayaṃ dhammo, na ito bahiddhā”ti sīhanādaṃ nadanto akkhāti	587	
PA_atk-s05_05a:587_8	ca vibhajati ca. Tena vuttaṃ “akkhāti vibhajate idheva dhamma”nti. Taṃ kaṅkhachidaṃ	587	
PA_atk-s05_05a:587_9	muniṃ anejanti taṃ evarūpaṃ catusaccapaṭivedhena attano, desanāya ca paresaṃ kaṅkhacchedanena	587	
PA_atk-s05_05a:587_10	kaṅkhacchidaṃ, moneyyasamannāgamena muniṃ, ejāsaṅkhātāya taṇhāya abhāvato anejaṃ	5871	
PA_atk-s05_05a:587_11	dutiyaṃ bhikkhunamāhu maggadesinti.	5871	
PA_atk-s05_05a:588_0	88. Evaṃ imāya gāthāya sayaṃ anuttaraṃ maggaṃ uppādetvā desanāya anuttaro maggadesī	588	
PA_atk-s05_05a:588_1	samānopi dūtamiva lekhavācakamiva ca rañño attano sāsanaharaṃ sāsanajotakañca “maggadesi”nti	588	
PA_atk-s05_05a:588_2	khīṇāsavasamaṇaṃ niddisitvā idāni sekkhasamaṇañca sīlavantaputhujjanasamaṇañca niddisanto	588	
PA_atk-s05_05a:588_3	āha “yo dhammapade”ti. Tattha padavaṇṇanā pākaṭāyeva. Ayaṃ panettha atthavaṇṇanā	588	
PA_atk-s05_05a:588_4	– yo nibbānadhammassa padattā dhammapade, ubho ante anupagamma desitattā āsayānurūpato	588	
PA_atk-s05_05a:588_5	vā satipaṭṭhānādinānappakārehi desitattā sudesite, maggasamaṅgīpi anavasitamaggakiccattā	588	
PA_atk-s05_05a:588_6	magge jīvati, sīlasaṃyamena saññato, kāyādīsu sūpaṭṭhitāya cirakatādisaraṇāya vā	588	
PA_atk-s05_05a:588_7	satiyā satimā, aṇumattassāpi vajjassa abhāvato anavajjattā, koṭṭhāsabhāvena ca padattā	588	
PA_atk-s05_05a:588_8	sattatiṃsabodhipakkhiyadhammasaṅkhātāni anavajjapadāni bhaṅgañāṇato pabhuti bhāvanāsevanāya	588	
PA_atk-s05_05a:588_9	sevamāno, taṃ bhikkhunaṃ tatiyaṃ maggajīvinti āhūti.	588	
PA_atk-s05_05a:589_0	89. Evaṃ bhagavā imāya gāthāya “maggajīvi”nti sekkhasamaṇaṃ sīlavantaputhujjanasamaṇañca	589	
PA_atk-s05_05a:589_1	niddisitvā idāni taṃ bhaṇḍuṃ kāsāvakaṇṭhaṃ kevalaṃ vohāramattasamaṇaṃ niddisanto	589	
PA_atk-s05_05a:589_2	āha “chadanaṃ katvānā”ti. Tattha chadanaṃ katvānāti patirūpaṃ karitvā, vesaṃ gahetvā,	589	
PA_atk-s05_05a:589_3	liṅgaṃ dhāretvāti attho. Subbatānanti buddhapaccekabuddhasāvakānaṃ. Tesañhi sundarāni	589	
PA_atk-s05_05a:589_4	vatāni, tasmā te subbatāti vuccanti. Pakkhandīti pakkhandako, anto pavisakoti attho.	589	
PA_atk-s05_05a:589_5	Dussīlo hi gūthapaṭicchādanatthaṃ tiṇapaṇṇādicchadanaṃ viya attano dussīlabhāvaṃ	589	
PA_atk-s05_05a:589_6	paṭicchādanatthaṃ subbatānaṃ chadanaṃ katvā “ahampi bhikkhū”ti bhikkhumajjhe pakkhandati,	589	
PA_atk-s05_05a:589_7	“ettakavassena bhikkhunā gahetabbaṃ eta”nti lābhe dīyamāne “ahaṃ ettakavasso”ti gaṇhituṃ	589	
PA_atk-s05_05a:589_8	pakkhandati, tena vuccati “chadanaṃ katvāna subbatānaṃ pakkhandī”ti. Catunnampi khattiyādikulānaṃ	589	
PA_atk-s05_05a:589_9	uppannaṃ pasādaṃ ananurūpapaṭipattiyā dūsetīti kuladūsako. Pagabbhoti aṭṭhaṭṭhānena	589	
PA_atk-s05_05a:589_10	kāyapāgabbhiyena, catuṭṭhānena vacīpāgabbhiyena, anekaṭṭhānena manopāgabbhiyena ca	5891	
PA_atk-s05_05a:589_11	samannāgatoti attho. Ayamettha saṅkhepo, vitthāraṃ pana mettasuttavaṇṇanāyaṃ vakkhāma.	5891	
PA_atk-s05_05a:590_0	Katapaṭicchādanalakkhaṇāya māyāya samannāgatattā māyāvī. Sīlasaṃyamābhāvena asaññato.	590	
PA_atk-s05_05a:590_1	Palāpasadisattā palāpo. Yathā hi palāpo anto taṇḍularahitopi bahi thusena vīhi viya	590	
PA_atk-s05_05a:590_2	dissati, evamidhekacco anto sīlādiguṇasāravirahitopi bahi subbatacchadanena samaṇavesena	590	
PA_atk-s05_05a:590_3	samaṇo viya dissati. So evaṃ palāpasadisattā “palāpo”ti vuccati. Ānāpānassatisutte	590	
PA_atk-s05_05a:590_4	pana “apalāpāyaṃ, bhikkhave, parisā, nippalāpāyaṃ, bhikkhave, parisā, suddhā sāre	590	
PA_atk-s05_05a:590_5	patiṭṭhitā”ti evaṃ puthujjanakalyāṇopi “palāpo”ti vutto. Idha pana kapilasutte ca	590	
PA_atk-s05_05a:590_6	“tato palāpe vāhetha, assamaṇe samaṇamānine”ti evaṃ parājitako “palāpo”ti vutto.	590	
PA_atk-s05_05a:590_7	Patirūpena caraṃ samaggadūsīti taṃ subbatānaṃ chadanaṃ katvā yathā carantaṃ “āraññiko	590	
PA_atk-s05_05a:590_8	ayaṃ rukkhamūliko, paṃsukūliko, piṇḍapātiko, appiccho, santuṭṭho”ti jano jānāti,	590	
PA_atk-s05_05a:590_9	evaṃ patirūpena yuttarūpena bāhiramaṭṭhena ācārena caranto puggalo attano lokuttaramaggassa,	590	
PA_atk-s05_05a:590_10	paresaṃ sugatimaggassa ca dūsanato “maggadūsī”ti veditabbo.	5901	
PA_atk-s05_05a:591_0	90. Evaṃ imāya gāthāya “maggadūsī”ti dussīlaṃ vohāramattakasamaṇaṃ niddisitvā idāni	591	
PA_atk-s05_05a:591_1	tesaṃ aññamaññaṃ abyāmissībhāvaṃ dīpento āha “ete ca paṭivijjhī”ti. Tassattho – ete	591	
PA_atk-s05_05a:591_2	caturo samaṇe yathāvuttena lakkhaṇena paṭivijjhi aññāsi sacchākāsi yo gahaṭṭho khattiyo	591	
PA_atk-s05_05a:591_3	vā brāhmaṇo vā añño vā koci, imesaṃ catunnaṃ samaṇānaṃ lakkhaṇassavanamattena sutavā,	591	
PA_atk-s05_05a:591_4	tasseva lakkhaṇassa ariyānaṃ santike sutattā ariyasāvako, teyeva samaṇe “ayañca ayañca	591	
PA_atk-s05_05a:591_5	evaṃlakkhaṇo”ti pajānanamattena sappañño, yādiso ayaṃ pacchā vutto maggadūsī, itarepi	591	
PA_atk-s05_05a:591_6	sabbe netādisāti ñatvā iti disvā evaṃ pāpaṃ karontampi etaṃ pāpabhikkhuṃ disvā. Tatthāyaṃ	591	
PA_atk-s05_05a:591_7	yojanā – ete ca paṭivijjhi yo gahaṭṭho sutavā ariyasāvako sappañño, tassa tāya paññāya	591	
PA_atk-s05_05a:591_8	sabbe “netādisā”ti ñatvā viharato iti disvā na hāpeti saddhā, evaṃ pāpakammaṃ karontaṃ	591	
PA_atk-s05_05a:591_9	pāpabhikkhuṃ disvāpi na hāpeti, na hāyati, na nassati saddhāti.	591	
PA_atk-s05_05a:592_0	Evaṃ imāya gāthāya tesaṃ abyāmissībhāvaṃ dīpetvā idāni iti disvāpi “sabbe netādisā”ti	592	
PA_atk-s05_05a:592_1	jānantaṃ ariyasāvakaṃ pasaṃsanto āha “kathañhi duṭṭhenā”ti. Tassa sambandho – etadeva	592	
PA_atk-s05_05a:592_2	ca yuttaṃ sutavato ariyasāvakassa, yadidaṃ ekaccaṃ pāpaṃ karontaṃ iti disvāpi sabbe	592	
PA_atk-s05_05a:592_3	“netādisā”ti jānanaṃ. Kiṃ kāraṇā? Kathañhi duṭṭhena asampaduṭṭhaṃ, suddhaṃ asuddhena	592	
PA_atk-s05_05a:592_4	samaṃ kareyyāti? Tassattho – kathañhi sutavā ariyasāvako sappañño, sīlavipattiyā	592	
PA_atk-s05_05a:592_5	duṭṭhena maggadūsinā aduṭṭhaṃ itaraṃ samaṇattayaṃ, suddhaṃ samaṇattayamevaṃ aparisuddhakāyasamācāratādīhi	592	
PA_atk-s05_05a:592_6	asuddhena pacchimena vohāramattakasamaṇena samaṃ kareyya sadisanti jāneyyāti. Suttapariyosāne	592	
PA_atk-s05_05a:592_7	upāsakassa maggo vā phalaṃ vā na kathitaṃ. Kaṅkhāmattameva hi tassa pahīnanti.	592	
PA_atk-s05_05a:593	Paramatthajotikāya khuddaka-aṭṭhakathāya	59	
PA_atk-s05_05a:594	Suttanipāta-aṭṭhakathāya cundasuttavaṇṇanā niṭṭhitā.	59	
PA_atk-s05_05a:595	6. Parābhavasuttavaṇṇanā	59	
PA_atk-s05_05a:596_0	Evaṃ me sutanti parābhavasuttaṃ. Kā uppatti? Maṅgalasuttaṃ kira sutvā devānaṃ etadahosi	596	
PA_atk-s05_05a:596_1	– “bhagavatā maṅgalasutte sattānaṃ vuḍḍhiñca sotthiñca kathayamānena ekaṃsena bhavo	596	
PA_atk-s05_05a:596_2	eva kathito, no parābhavo. Handa dāni yena sattā parihāyanti vinassanti, taṃ nesaṃ	596	
PA_atk-s05_05a:596_3	parābhavampi pucchāmā”ti. Atha maṅgalasuttaṃ kathitadivasato dutiyadivase dasasahassacakkavāḷesu	596	
PA_atk-s05_05a:596_4	devatāyo parābhavasuttaṃ sotukāmā imasmiṃ ekacakkavāḷe sannipatitvā ekavālaggakoṭiokāsamatte	596	
PA_atk-s05_05a:596_5	dasapi vīsampi tiṃsampi cattālīsampi paññāsampi saṭṭhipi sattatipi asītipi sukhumattabhāve	596	
PA_atk-s05_05a:596_6	nimminitvā sabbadevamārabrahmāno siriyā ca tejena ca adhigayha virocamānaṃ paññattavarabuddhāsane	596	
PA_atk-s05_05a:596_7	nisinnaṃ bhagavantaṃ parivāretvā aṭṭhaṃsu. Tato sakkena devānamindena āṇatto aññataro	596	
PA_atk-s05_05a:596_8	devaputto bhagavantaṃ parābhavapañhaṃ pucchi. Atha bhagavā pucchāvasena imaṃ suttamabhāsi.	596	
PA_atk-s05_05a:597_0	Tattha “evaṃ me suta”ntiādi āyasmatā ānandena vuttaṃ. “Parābhavantaṃ purisa”ntiādinā	597	
PA_atk-s05_05a:597_1	nayena ekantarikā gāthā devaputtena vuttā, “suvijāno bhavaṃ hotī”tiādinā nayena ekantarikā	597	
PA_atk-s05_05a:597_2	eva avasānagāthā ca bhagavatā vuttā, tadetaṃ sabbampi samodhānetvā “parābhavasutta”nti	597	
PA_atk-s05_05a:597_3	vuccati. Tattha “evaṃ me suta”ntiādīsu yaṃ vattabbaṃ, taṃ sabbaṃ maṅgalasuttavaṇṇanāyaṃ vakkhāma.	597	
PA_atk-s05_05a:598_0	91. Parābhavantaṃ purisantiādīsu pana parābhavantanti parihāyantaṃ vinassantaṃ. Purisanti	598	
PA_atk-s05_05a:598_1	yaṃkiñci sattaṃ jantuṃ. Mayaṃ pucchāma gotamāti sesadevehi saddhiṃ attānaṃ nidassetvā	598	
PA_atk-s05_05a:598_2	okāsaṃ kārento so devaputto gottena bhagavantaṃ ālapati. Bhavantaṃ puṭṭhumāgammāti	598	
PA_atk-s05_05a:598_3	mayañhi bhavantaṃ pucchissāmāti tato tato cakkavāḷā āgatāti attho. Etena ādaraṃ dasseti.	598	
PA_atk-s05_05a:598_4	Kiṃ parābhavato mukhanti evaṃ āgatānaṃ amhākaṃ brūhi parābhavato purisassa kiṃ mukhaṃ,	598	
PA_atk-s05_05a:598_5	kiṃ dvāraṃ, kā yoni, kiṃ kāraṇaṃ, yena mayaṃ parābhavantaṃ purisaṃ jāneyyāmāti attho.	598	
PA_atk-s05_05a:598_6	Etena “parābhavantaṃ purisa”nti ettha vuttassa parābhavato purisassa parābhavakāraṇaṃ	598	
PA_atk-s05_05a:598_7	pucchati. Parābhavakāraṇe hi ñāte tena kāraṇasāmaññena sakkā yo koci parābhavapuriso jānitunti.	598	
PA_atk-s05_05a:599_0	92. Athassa bhagavā suṭṭhu pākaṭīkaraṇatthaṃ paṭipakkhaṃ dassetvā puggalādhiṭṭhānāya	599	
PA_atk-s05_05a:599_1	desanāya parābhavamukhaṃ dīpento āha “suvijāno bhava”nti. Tassattho – yvāyaṃ bhavaṃ	599	
PA_atk-s05_05a:599_2	vaḍḍhanto aparihāyanto puriso, so suvijāno hoti, sukhena akasirena akicchena sakkā	599	
PA_atk-s05_05a:599_3	vijānituṃ. Yopāyaṃ parābhavatīti parābhavo, parihāyati vinassati, yassa tumhe parābhavato	599	
PA_atk-s05_05a:599_4	purisassa mukhaṃ maṃ pucchatha, sopi suvijāno. Kathaṃ? Ayañhi dhammakāmo bhavaṃ hoti	599	
PA_atk-s05_05a:599_5	dasakusalakammapathadhammaṃ kāmeti, piheti, pattheti, suṇāti, paṭipajjati, so taṃ	599	
PA_atk-s05_05a:599_6	paṭipattiṃ disvā sutvā ca jānitabbato suvijāno hoti. Itaropi dhammadessī parābhavo,	599	
PA_atk-s05_05a:599_7	tameva dhammaṃ dessati, na kāmeti, na piheti, na pattheti, na suṇāti, na paṭipajjati,	599	
PA_atk-s05_05a:599_8	so taṃ vippaṭipattiṃ disvā sutvā ca jānitabbato suvijāno hotīti. Evamettha bhagavā	599	
PA_atk-s05_05a:599_9	paṭipakkhaṃ dassento atthato dhammakāmataṃ bhavato mukhaṃ dassetvā dhammadessitaṃ	599	
PA_atk-s05_05a:599_10	parābhavato mukhaṃ dassetīti veditabbaṃ.	5991	
PA_atk-s05_05a:600_0	93. Atha sā devatā bhagavato bhāsitaṃ abhinandamānā āha “iti heta”nti. Tassattho	600	
PA_atk-s05_05a:600_1	– iti hi yathā vutto bhagavatā, tatheva etaṃ vijānāma, gaṇhāma, dhārema, paṭhamo	600	
PA_atk-s05_05a:600_2	so parābhavo so dhammadessitālakkhaṇo paṭhamo parābhavo. Yāni mayaṃ parābhavamukhāni	600	
PA_atk-s05_05a:600_3	vijānituṃ āgatamhā, tesu idaṃ tāva ekaṃ parābhavamukhanti vuttaṃ hoti. Tattha viggaho,	600	
PA_atk-s05_05a:600_4	parābhavanti etenāti parābhavo. Kena ca parābhavanti? Yaṃ parābhavato mukhaṃ, kāraṇaṃ,	600	
PA_atk-s05_05a:600_5	tena. Byañjanamattena eva hi ettha nānākaraṇaṃ, atthato pana parābhavoti vā parābhavato	600	
PA_atk-s05_05a:600_6	mukhanti vā nānākaraṇaṃ natthi. Evamekaṃ parābhavato mukhaṃ vijānāmāti abhinanditvā	600	
PA_atk-s05_05a:600_7	tato paraṃ ñātukāmatāyāha “dutiyaṃ bhagavā brūhi, kiṃ parābhavato mukha”nti. Ito	600	
PA_atk-s05_05a:600_8	parañca tatiyaṃ catutthantiādīsupi imināva nayenattho veditabbo.	600	
PA_atk-s05_05a:601_0	94. Byākaraṇapakkhepi ca yasmā te te sattā tehi tehi parābhavamukhehi samannāgatā,	601	
PA_atk-s05_05a:601_1	na ekoyeva sabbehi, na ca sabbe ekeneva, tasmā tesaṃ tesaṃ tāni tāni parābhavamukhāni	601	
PA_atk-s05_05a:601_2	dassetuṃ “asantassa piyā hontī”tiādinā nayena puggalādhiṭṭhānāya eva desanāya nānāvidhāni	601	
PA_atk-s05_05a:601_3	parābhavamukhāni byākāsīti veditabbā.	601	
PA_atk-s05_05a:602_0	Tatrāyaṃ saṅkhepato atthavaṇṇanā – asanto nāma cha satthāro, ye vā panaññepi avūpasantena	602	
PA_atk-s05_05a:602_1	kāyavacīmanokammena samannāgatā, te asanto assapiyā honti sunakkhattādīnaṃ acelakakorakhattiyādayo	602	
PA_atk-s05_05a:602_2	viya. Santo nāma buddhapaccekabuddhasāvakā. Ye vā panaññepi vūpasantena kāyavacīmanokammena	602	
PA_atk-s05_05a:602_3	samannāgatā, te sante na kurute piyaṃ, attano piye iṭṭhe kante manāpe na kuruteti	602	
PA_atk-s05_05a:602_4	attho. Veneyyavasena hettha vacanabhedo katoti veditabbo. Atha vā sante na kuruteti	602	
PA_atk-s05_05a:602_5	sante na sevatīti attho, yathā “rājānaṃ sevatī”ti etasmiñhi atthe rājānaṃ piyaṃ kuruteti	602	
PA_atk-s05_05a:602_6	saddavidū mantenti. Piyanti piyamāno, tussamāno, modamānoti attho. Asataṃ dhammo	602	
PA_atk-s05_05a:602_7	nāma dvāsaṭṭhi diṭṭhigatāni, dasākusalakammapathā vā. Taṃ asataṃ dhammaṃ roceti,	602	
PA_atk-s05_05a:602_8	piheti, pattheti, sevati. Evametāya gāthāya asantapiyatā, santaappiyatā, asaddhammarocanañcāti	602	
PA_atk-s05_05a:602_9	tividhaṃ parābhavato mukhaṃ vuttaṃ. Etena hi samannāgato puriso parābhavati parihāyati,	602	
PA_atk-s05_05a:602_10	neva idha na huraṃ vuḍḍhiṃ pāpuṇāti, tasmā “parābhavato mukha”nti vuccati. Vitthāraṃ	6021	
PA_atk-s05_05a:602_11	panettha “asevanā ca bālānaṃ, paṇḍitānañca sevanā”ti gāthāvaṇṇanāyaṃ vakkhāma.	6021	
PA_atk-s05_05a:603_0	96. Niddāsīlī nāma yo gacchantopi, nisīdantopi, tiṭṭhantopi, sayānopi niddāyatiyeva.	603	
PA_atk-s05_05a:603_1	Sabhāsīlī nāma saṅgaṇikārāmataṃ, bhassārāmatamanuyutto. Anuṭṭhātāti vīriyatejavirahito	603	
PA_atk-s05_05a:603_2	uṭṭhānasīlo na hoti, aññehi codiyamāno gahaṭṭho vā samāno gahaṭṭhakammaṃ, pabbajito	603	
PA_atk-s05_05a:603_3	vā pabbajitakammaṃ ārabhati. Alasoti jātialaso, accantābhibhūto thinena ṭhitaṭṭhāne	603	
PA_atk-s05_05a:603_4	ṭhito eva hoti, nisinnaṭṭhāne nisinno eva hoti, attano ussāhena aññaṃ iriyāpathaṃ	603	
PA_atk-s05_05a:603_5	na kappeti. Atīte araññe aggimhi uṭṭhite apalāyanaalasā cettha nidassanaṃ. Ayamettha	603	
PA_atk-s05_05a:603_6	ukkaṭṭhaparicchedo, tato lāmakaparicchedenāpi pana alaso alasotveva veditabbo. Dhajova	603	
PA_atk-s05_05a:603_7	rathassa, dhūmova aggino, kodho paññāṇamassāti kodhapaññāṇo. Dosacarito khippakopī	603	
PA_atk-s05_05a:603_8	arukūpamacitto puggalo evarūpo hoti. Imāya gāthāya niddāsīlatā, sabhāsīlatā, anuṭṭhānatā,	603	
PA_atk-s05_05a:603_9	alasatā, kodhapaññāṇatāti pañcavidhaṃ parābhavamukhaṃ vuttaṃ. Etena hi samannāgato	603	
PA_atk-s05_05a:603_10	neva gahaṭṭho gahaṭṭhavuḍḍhiṃ, na pabbajito pabbajitavuḍḍhiṃ pāpuṇāti, aññadatthu	6031	
PA_atk-s05_05a:603_11	parihāyatiyeva parābhavatiyeva, tasmā “parābhavato mukha”nti vuccati.	6031	
PA_atk-s05_05a:604_0	98. Mātāti janikā veditabbā. Pitāti janakoyeva. Jiṇṇakaṃ sarīrasithilatāya. Gatayobbanaṃ	604	
PA_atk-s05_05a:604_1	yobbanātikkamena āsītikaṃ vā nāvutikaṃ vā sayaṃ kammāni kātumasamatthaṃ. Pahu santoti	604	
PA_atk-s05_05a:604_2	samattho samāno sukhaṃ jīvamāno. Na bharatīti na poseti. Imāya gāthāya mātāpitūnaṃ	604	
PA_atk-s05_05a:604_3	abharaṇaṃ, aposanaṃ, anupaṭṭhānaṃ ekaṃyeva parābhavamukhaṃ vuttaṃ. Etena hi samannāgato yaṃ taṃ –	604	
PA_atk-s05_05a:605	“Tāya naṃ pāricariyāya, mātāpitūsu paṇḍitā;	60	
PA_atk-s05_05a:606	Idheva naṃ pasaṃsanti, pecca sagge pamodatī”ti. –	60	
PA_atk-s05_05a:607_0	Mātāpitubharaṇe ānisaṃsaṃ vuttaṃ. Taṃ na pāpuṇāti, aññadatthu “mātāpitaropi na bharati,	607	
PA_atk-s05_05a:607_1	kaṃ aññaṃ bharissatī”ti nindañca vajjanīyatañca duggatiñca pāpuṇanto parābhavatiyeva,	607	
PA_atk-s05_05a:607_2	tasmā “parābhavato mukha”nti vuccati.	607	
PA_atk-s05_05a:608_0	100. Pāpānaṃ bāhitattā brāhmaṇaṃ, samitattā samaṇaṃ. Brāhmaṇakulappabhavampi vā brāhmaṇaṃ,	608	
PA_atk-s05_05a:608_1	pabbajjupagataṃ samaṇaṃ, tato aññaṃ vāpi yaṃkiñci yācanakaṃ. Musāvādena vañcetīti	608	
PA_atk-s05_05a:608_2	“vada, bhante, paccayenā”ti pavāretvā yācito vā paṭijānitvā pacchā appadānena tassa	608	
PA_atk-s05_05a:608_3	taṃ āsaṃ visaṃvādeti. Imāya gāthāya brāhmaṇādīnaṃ musāvādena vañcanaṃ ekaṃyeva parābhavamukhaṃ	608	
PA_atk-s05_05a:608_4	vuttaṃ. Etena hi samannāgato idha nindaṃ, samparāye duggatiṃ sugatiyampi adhippāyavipattiñca	608	
PA_atk-s05_05a:608_5	pāpuṇāti. Vuttañhetaṃ –	608	
PA_atk-s05_05a:609	“Dussīlassa sīlavipannassa pāpako kittisaddo abbhuggacchatī”ti.	60	
PA_atk-s05_05a:610	Tathā –	61	
PA_atk-s05_05a:611	“Catūhi, bhikkhave, dhammehi samannāgato yathābhataṃ nikkhitto evaṃ niraye. Katamehi catūhi? Musāvādī hotī”tiādi.	61	
PA_atk-s05_05a:612	Tathā –	61	
PA_atk-s05_05a:613_0	“Idha, sāriputta, ekacco samaṇaṃ vā brāhmaṇaṃ vā upasaṅkamitvā pavāreti, ‘vada, bhante,	613	
PA_atk-s05_05a:613_1	paccayenā’ti, so yena pavāreti, taṃ na deti. So ce tato cuto itthattaṃ āgacchati.	613	
PA_atk-s05_05a:613_2	So yaṃ yadeva vaṇijjaṃ payojeti, sāssa hoti chedagāminī. Idha pana sāriputta…pe…	613	
PA_atk-s05_05a:613_3	so yena pavāreti, na taṃ yathādhippāyaṃ deti. So ce tato cuto itthattaṃ āgacchati.	613	
PA_atk-s05_05a:613_4	So yaṃ yadeva vaṇijjaṃ payojeti, sāssa na hoti yathādhippāyā”ti.	613	
PA_atk-s05_05a:614	Evamimāni nindādīni pāpuṇanto parābhavatiyeva, tasmā “parābhavato mukha”nti vuttaṃ.	61	
PA_atk-s05_05a:615_0	102. Pahūtavittoti pahūtajātarūparajatamaṇiratano. Sahiraññoti sakahāpaṇo. Sabhojanoti	615	
PA_atk-s05_05a:615_1	anekasūpabyañjanabhojanasampanno. Eko bhuñjati sādūnīti sādūni bhojanāni attano puttānampi	615	
PA_atk-s05_05a:615_2	adatvā paṭicchannokāse bhuñjatīti eko bhuñjati sādūni. Imāya gāthāya bhojanagiddhatāya	615	
PA_atk-s05_05a:615_3	bhojanamacchariyaṃ ekaṃyeva parābhavamukhaṃ vuttaṃ. Etena hi samannāgato nindaṃ vajjanīyaṃ	615	
PA_atk-s05_05a:615_4	duggatinti evamādīni pāpuṇanto parābhavatiyeva, tasmā “parābhavato mukha”nti vuttaṃ.	615	
PA_atk-s05_05a:615_5	Vuttanayeneva sabbaṃ suttānusārena yojetabbaṃ, ativitthārabhayena pana idāni yojanānayaṃ	615	
PA_atk-s05_05a:615_6	adassetvā atthamattameva bhaṇāma.	615	
PA_atk-s05_05a:616_0	104. Jātitthaddho nāma yo “ahaṃ jātisampanno”ti mānaṃ janetvā tena thaddho vātapūritabhastā	616	
PA_atk-s05_05a:616_1	viya uddhumāto hutvā na kassaci onamati. Esa nayo dhanagottatthaddhesu. Saññātiṃ	616	
PA_atk-s05_05a:616_2	atimaññetīti attano ñātimpi jātiyā atimaññati sakyā viya viṭaṭūbhaṃ. Dhanenāpi ca	616	
PA_atk-s05_05a:616_3	“kapaṇo ayaṃ daliddo”ti atimaññati, sāmīcimattampi na karoti, tassa te ñātayo parābhavameva	616	
PA_atk-s05_05a:616_4	icchanti. Imāya gāthāya vatthuto catubbidhaṃ, lakkhaṇato ekaṃyeva parābhavamukhaṃ vuttaṃ.	616	
PA_atk-s05_05a:617_0	106. Itthidhuttoti itthīsu sāratto, yaṃkiñci atthi, taṃ sabbampi datvā aparāparaṃ	617	
PA_atk-s05_05a:617_1	itthiṃ saṅgaṇhāti. Tathā sabbampi attano santakaṃ nikkhipitvā surāpānapayutto surādhutto.	617	
PA_atk-s05_05a:617_2	Nivatthasāṭakampi nikkhipitvā jūtakīḷanamanuyutto akkhadhutto. Etehi tīhi ṭhānehi	617	
PA_atk-s05_05a:617_3	yaṃkiñcipi laddhaṃ hoti, tassa vināsanato laddhaṃ laddhaṃ vināsetīti veditabbo. Evaṃvidho	617	
PA_atk-s05_05a:617_4	parābhavatiyeva, tenassetaṃ imāya gāthāya tividhaṃ parābhavamukhaṃ vuttaṃ.	617	
PA_atk-s05_05a:618_0	108. Sehi dārehīti attano dārehi. Yo attano dārehi asantuṭṭho hutvā vesiyāsu padussati,	618	
PA_atk-s05_05a:618_1	tathā paradāresu, so yasmā vesīnaṃ dhanappadānena paradārasevanena ca rājadaṇḍādīhi	618	
PA_atk-s05_05a:618_2	parābhavatiyeva, tenassetaṃ imāya gāthāya duvidhaṃ parābhavamukhaṃ vuttaṃ.	618	
PA_atk-s05_05a:619_0	110. Atītayobbanoti yobbanamaticca āsītiko vā nāvutiko vā hutvā āneti pariggaṇhāti.	619	
PA_atk-s05_05a:619_1	Timbarutthaninti timbaruphalasadisatthaniṃ taruṇadārikaṃ. Tassā issā na supatīti	619	
PA_atk-s05_05a:619_2	“daharāya mahallakena saddhiṃ rati ca saṃvāso ca amanāpo, mā heva kho taruṇaṃ pattheyyā”ti	619	
PA_atk-s05_05a:619_3	issāya taṃ rakkhanto na supati. So yasmā kāmarāgena ca issāya ca ḍayhanto bahiddhā	619	
PA_atk-s05_05a:619_4	kammante ca appayojento parābhavatiyeva, tenassetaṃ imāya gāthāya imaṃ issāya asupanaṃ	619	
PA_atk-s05_05a:619_5	ekaṃyeva parābhavamukhaṃ vuttaṃ.	619	
PA_atk-s05_05a:620_0	112. Soṇḍinti macchamaṃsādīsu lolaṃ gedhajātikaṃ. Vikiraṇinti tesaṃ atthāya dhanaṃ	620	
PA_atk-s05_05a:620_1	paṃsukaṃ viya vikiritvā nāsanasīlaṃ. Purisaṃ vāpi tādisanti puriso vāpi yo evarūpo	620	
PA_atk-s05_05a:620_2	hoti, taṃ yo issariyasmiṃ ṭhapeti, lañchanamuddikādīni datvā gharāvāse kammante vā	620	
PA_atk-s05_05a:620_3	vaṇijjādivohāresu vā tadeva vāvaṭaṃ kāreti. So yasmā tassa dosena dhanakkhayaṃ pāpuṇanto	620	
PA_atk-s05_05a:620_4	parābhavatiyeva, tenassetaṃ imāya gāthāya tathāvidhassa issariyasmiṃ ṭhapanaṃ ekaṃyeva	620	
PA_atk-s05_05a:620_5	parābhavamukhaṃ vuttaṃ.	620	
PA_atk-s05_05a:621_0	114. Appabhogo nāma sannicitānañca bhogānaṃ āyamukhassa ca abhāvato. Mahātaṇhoti	621	
PA_atk-s05_05a:621_1	mahatiyā bhogataṇhāya samannāgato, yaṃ laddhaṃ, tena asantuṭṭho. Khattiye jāyate	621	
PA_atk-s05_05a:621_2	kuleti khattiyānaṃ kule jāyati. So ca rajjaṃ patthayatīti so etāya mahātaṇhatāya	621	
PA_atk-s05_05a:621_3	anupāyena uppaṭipāṭiyā attano dāyajjabhūtaṃ alabbhaneyyaṃ vā parasantakaṃ rajjaṃ	621	
PA_atk-s05_05a:621_4	pattheti, so evaṃ patthento yasmā tampi appakaṃ bhogaṃ yodhājīvādīnaṃ datvā rajjaṃ	621	
PA_atk-s05_05a:621_5	apāpuṇanto parābhavatiyeva, tenassetaṃ imāya gāthāya rajjapatthanaṃ ekaṃyeva parābhavamukhaṃ vuttaṃ.	621	
PA_atk-s05_05a:622_0	115. Ito paraṃ yadi sā devatā “terasamaṃ bhagavā brūhi…pe… satasahassimaṃ bhagavā	622	
PA_atk-s05_05a:622_1	brūhī”ti puccheyya, tampi bhagavā katheyya. Yasmā pana sā devatā “kiṃ imehi pucchitehi,	622	
PA_atk-s05_05a:622_2	ekamettha vuḍḍhikaraṃ natthī”ti tāni parābhavamukhāni asuyyamānā ettakampi pucchitvā	622	
PA_atk-s05_05a:622_3	vippaṭisārī hutvā tuṇhī ahosi, tasmā bhagavā tassāsayaṃ viditvā desanaṃ niṭṭhāpento	622	
PA_atk-s05_05a:622_4	imaṃ gāthaṃ abhāsi “ete parābhave loke”ti.	622	
PA_atk-s05_05a:623_0	Tattha paṇḍitoti parivīmaṃsāya samannāgato. Samavekkhiyāti paññācakkhunā upaparikkhitvā.	623	
PA_atk-s05_05a:623_1	Ariyoti na maggena, na phalena, apica kho, pana etasmiṃ parābhavasaṅkhāte anaye na	623	
PA_atk-s05_05a:623_2	iriyatīti ariyo. Yena dassanena yāya paññāya parābhave disvā vivajjeti, tena sampannattā	623	
PA_atk-s05_05a:623_3	dassanasampanno. Sa lokaṃ bhajate sivanti so evarūpo sivaṃ khemamuttamamanupaddavaṃ	623	
PA_atk-s05_05a:623_4	devalokaṃ bhajati, allīyati, upagacchatīti vuttaṃ hoti. Desanāpariyosāne parābhavamukhāni	623	
PA_atk-s05_05a:623_5	sutvā uppannasaṃvegānurūpaṃ yoniso padahitvā sotāpattisakadāgāmianāgāmiphalāni pattā	623	
PA_atk-s05_05a:623_6	devatā gaṇanaṃ vītivattā. Yathāha –	623	
PA_atk-s05_05a:624	“Mahāsamayasutte ca, atho maṅgalasuttake;	62	
PA_atk-s05_05a:625	Samacitte rāhulovāde, dhammacakke parābhave.	62	
PA_atk-s05_05a:626	“Devatāsamitī tattha, appameyyā asaṅkhiyā;	62	
PA_atk-s05_05a:627	Dhammābhisamayo cettha, gaṇanāto asaṅkhiyo”ti.	62	
PA_atk-s05_05a:628	Paramatthajotikāya khuddaka-aṭṭhakathāya	62	
PA_atk-s05_05a:629	Suttanipāta-aṭṭhakathāya parābhavasuttavaṇṇanā niṭṭhitā.	62	
PA_atk-s05_05a:630	7. Aggikabhāradvājasuttavaṇṇanā	63	
PA_atk-s05_05a:631_0	Evaṃ me sutanti aggikabhāradvājasuttaṃ, “vasalasutta”ntipi vuccati. Kā uppatti? Bhagavā	631	
PA_atk-s05_05a:631_1	sāvatthiyaṃ viharati jetavane anāthapiṇḍikassa ārāme. Kasibhāradvājasutte vuttanayena	631	
PA_atk-s05_05a:631_2	pacchābhattakiccāvasāne buddhacakkhunā lokaṃ volokento aggikabhāradvājaṃ brāhmaṇaṃ	631	
PA_atk-s05_05a:631_3	saraṇasikkhāpadānaṃ upanissayasampannaṃ disvā “tattha mayi gate kathā pavattissati,	631	
PA_atk-s05_05a:631_4	tato kathāvasāne dhammadesanaṃ sutvā esa brāhmaṇo saraṇaṃ gantvā sikkhāpadāni samādiyissatī”ti	631	
PA_atk-s05_05a:631_5	ñatvā, tattha gantvā, pavattāya kathāya brāhmaṇena dhammadesanaṃ yācito imaṃ suttaṃ	631	
PA_atk-s05_05a:631_6	abhāsi. Tattha “evaṃ me suta”ntiādiṃ maṅgalasuttavaṇṇanāyaṃ vaṇṇayissāma, “atha kho	631	
PA_atk-s05_05a:631_7	bhagavā pubbaṇhasamaya”ntiādi kasibhāradvājasutte vuttanayeneva veditabbaṃ.	631	
PA_atk-s05_05a:632_0	Tena kho pana samayena aggikabhāradvājassāti yaṃ yaṃ avuttapubbaṃ, taṃ tadeva vaṇṇayissāma.	632	
PA_atk-s05_05a:632_1	Seyyathidaṃ – so hi brāhmaṇo aggiṃ juhati paricaratīti katvā aggikoti nāmena pākaṭo	632	
PA_atk-s05_05a:632_2	ahosi, bhāradvājoti gottena. Tasmā vuttaṃ “aggikabhāradvājassā”ti. Nivesaneti ghare.	632	
PA_atk-s05_05a:632_3	Tassa kira brāhmaṇassa nivesanadvāre antaravīthiyaṃ aggihutasālā ahosi. Tato “nivesanadvāre”ti	632	
PA_atk-s05_05a:632_4	vattabbe tassapi padesassa nivesaneyeva pariyāpannattā “nivesane”ti vuttaṃ. Samīpatthe	632	
PA_atk-s05_05a:632_5	vā bhummavacanaṃ, nivesanasamīpeti attho. Aggi pajjalito hotīti aggiyādhāne ṭhito	632	
PA_atk-s05_05a:632_6	aggi katabbhuddharaṇo samidhāpakkhepaṃ bījanavātañca labhitvā jalito uddhaṃ samuggataccisamākulo	632	
PA_atk-s05_05a:632_7	hoti. Āhuti paggahitāti sasīsaṃ nhāyitvā mahatā sakkārena pāyāsasappimadhuphāṇitādīni	632	
PA_atk-s05_05a:632_8	abhisaṅkhatāni hontīti attho. Yañhi kiñci aggimhi juhitabbaṃ, taṃ sabbaṃ “āhutī”ti	632	
PA_atk-s05_05a:632_9	vuccati. Sapadānanti anugharaṃ. Bhagavā hi sabbajanānuggahatthāya āhārasantuṭṭhiyā	632	
PA_atk-s05_05a:632_10	ca uccanīcakulaṃ avokkamma piṇḍāya carati. Tena vuttaṃ “sapadānaṃ piṇḍāya caramāno”ti.	6321	
PA_atk-s05_05a:633_0	Atha kimatthaṃ sabbākārasampannaṃ samantapāsādikaṃ bhagavantaṃ disvā brāhmaṇassa	633	
PA_atk-s05_05a:633_1	cittaṃ nappasīdati? Kasmā ca evaṃ pharusena vacanena bhagavantaṃ samudācaratīti?	633	
PA_atk-s05_05a:633_2	Vuccate – ayaṃ kira brāhmaṇo “maṅgalakiccesu samaṇadassanaṃ avamaṅgala”nti evaṃdiṭṭhiko,	633	
PA_atk-s05_05a:633_3	tato “mahābrahmuno bhuñjanavelāya kāḷakaṇṇī muṇḍakasamaṇako mama nivesanaṃ upasaṅkamatī”ti	633	
PA_atk-s05_05a:633_4	mantvā cittaṃ nappasādesi, aññadatthu dosavasaṃyeva agamāsi. Atha kuddho anattamano	633	
PA_atk-s05_05a:633_5	anattamanavācaṃ nicchāresi “tatreva muṇḍakā”tiādi. Tatrāpi ca yasmā “muṇḍo asuddho	633	
PA_atk-s05_05a:633_6	hotī”ti brāhmaṇānaṃ diṭṭhi, tasmā “ayaṃ asuddho, tena devabrāhmaṇapūjako na hotī”ti	633	
PA_atk-s05_05a:633_7	jigucchanto “muṇḍakā”ti āha. Muṇḍakattā vā ucchiṭṭho esa, na imaṃ padesaṃ arahati	633	
PA_atk-s05_05a:633_8	āgacchitunti samaṇo hutvāpi īdisaṃ kāyakilesaṃ na vaṇṇetīti ca samaṇabhāvaṃ jigucchanto	633	
PA_atk-s05_05a:633_9	“samaṇakā”ti āha. Na kevalaṃ dosavaseneva, vasale vā pabbājetvā tehi saddhiṃ ekato	633	
PA_atk-s05_05a:633_10	sambhogaparibhogakaraṇena patito ayaṃ vasalatopi pāpataroti jigucchanto “vasalakā”ti	6331	
PA_atk-s05_05a:633_11	āha – “vasalajātikānaṃ vā āhutidassanamattasavanena pāpaṃ hotī”ti maññamānopi evamāha.	6331	
PA_atk-s05_05a:634_0	Bhagavā tathā vuttopi vippasanneneva mukhavaṇṇena madhurena sarena brāhmaṇassa upari	634	
PA_atk-s05_05a:634_1	anukampāsītalena cittena attano sabbasattehi asādhāraṇatādibhāvaṃ pakāsento āha “jānāsi	634	
PA_atk-s05_05a:634_2	pana, tvaṃ brāhmaṇā”ti. Atha brāhmaṇo bhagavato mukhappasādasūcitaṃ tādibhāvaṃ ñatvā	634	
PA_atk-s05_05a:634_3	anukampāsītalena cittena nicchāritaṃ madhurassaraṃ sutvā amateneva abhisittahadayo	634	
PA_atk-s05_05a:634_4	attamano vippasannindriyo nihatamāno hutvā taṃ jātisabhāvaṃ visauggirasadisaṃ samudācāravacanaṃ	634	
PA_atk-s05_05a:634_5	pahāya “nūna yamahaṃ hīnajaccaṃ vasalanti paccemi, na so paramatthato vasalo, na	634	
PA_atk-s05_05a:634_6	ca hīnajaccatā eva vasalakaraṇo dhammo”ti maññamāno “na khvāhaṃ, bho gotamā”ti āha.	634	
PA_atk-s05_05a:634_7	Dhammatā hesā, yaṃ hetusampanno paccayālābhena pharusopi samāno laddhamatte paccaye muduko hotīti.	634	
PA_atk-s05_05a:635_0	Tattha sādhūti ayaṃ saddo āyācanasampaṭicchanasampahaṃsanasundaradaḷhīkammādīsu dissati.	635	
PA_atk-s05_05a:635_1	“Sādhu me, bhante, bhagavā saṃkhittena dhammaṃ desetū”tiādīsu hi āyācane. “Sādhu,	635	
PA_atk-s05_05a:635_2	bhanteti kho so bhikkhu bhagavato bhāsitaṃ abhinanditvā anumoditvā”tiādīsu sampaṭicchane.	635	
PA_atk-s05_05a:635_3	“Sādhu, sādhu, sāriputtā”tiādīsu sampahaṃsane.	635	
PA_atk-s05_05a:636	“Sādhu dhammarucī rājā, sādhu paññāṇavā naro;	63	
PA_atk-s05_05a:637	Sādhu mittānamaddubbho, pāpassākaraṇaṃ sukha”nti. –	63	
PA_atk-s05_05a:638	Ādīsu sundare. “Taṃ suṇātha, sādhukaṃ manasi karothā”tiādīsu daḷhīkamme. Idha pana āyācane.	63	
PA_atk-s05_05a:639_0	Tena hīti tassādhippāyanidassanaṃ, sace ñātukāmosīti vuttaṃ hoti. Kāraṇavacanaṃ vā,	639	
PA_atk-s05_05a:639_1	tassa yasmā ñātukāmosi, tasmā, brāhmaṇa, suṇāhi, sādhukaṃ manasi karohi, tathā te	639	
PA_atk-s05_05a:639_2	bhāsissāmi, yathā tvaṃ jānissasīti evaṃ parapadehi saddhiṃ sambandho veditabbo. Tatra	639	
PA_atk-s05_05a:639_3	ca suṇāhīti sotindriyavikkhepavāraṇaṃ, sādhukaṃ manasi karohīti manasikāre daḷhīkammaniyojanena	639	
PA_atk-s05_05a:639_4	manindriyavikkhepavāraṇaṃ. Purimañcettha byañjanavipallāsaggāhavāraṇaṃ, pacchimaṃ	639	
PA_atk-s05_05a:639_5	atthavipallāsaggāhavāraṇaṃ. Purimena ca dhammassavane niyojeti, pacchimena sutānaṃ	639	
PA_atk-s05_05a:639_6	dhammānaṃ dhāraṇatthūpaparikkhādīsu. Purimena ca “sabyañjano ayaṃ dhammo, tasmā savanīyo”ti	639	
PA_atk-s05_05a:639_7	dīpeti, pacchimena “sāttho, tasmā manasi kātabbo”ti. Sādhukapadaṃ vā ubhayapadehi	639	
PA_atk-s05_05a:639_8	yojetvā “yasmā ayaṃ dhammo dhammagambhīro ca desanāgambhīro ca, tasmā suṇāhi sādhukaṃ.	639	
PA_atk-s05_05a:639_9	Yasmā atthagambhīro paṭivedhagambhīro ca, tasmā sādhukaṃ manasi karohī”ti etamatthaṃ	639	
PA_atk-s05_05a:639_10	dīpento āha – “suṇāhi sādhukaṃ manasi karohī”ti.	6391	
PA_atk-s05_05a:640_0	Tato “evaṃ gambhīre kathamahaṃ patiṭṭhaṃ labhissāmī”ti visīdantamiva taṃ brāhmaṇaṃ	640	
PA_atk-s05_05a:640_1	samussāhento āha – “bhāsissāmī”ti. Tattha “yathā tvaṃ ñassasi, tathā parimaṇḍalehi	640	
PA_atk-s05_05a:640_2	padabyañjanehi uttānena nayena bhāsissāmī”ti evamadhippāyo veditabbo. Tato ussāhajāto	640	
PA_atk-s05_05a:640_3	hutvā “evaṃ bho”ti kho aggikabhāradvājo brāhmaṇo bhagavato paccassosi, sampaṭicchi	640	
PA_atk-s05_05a:640_4	paṭiggahesīti vuttaṃ hoti, yathānusiṭṭhaṃ vā paṭipajjanena abhimukho assosīti. Athassa	640	
PA_atk-s05_05a:640_5	“bhagavā etadavocā”ti idāni vattabbaṃ sandhāya vuttaṃ “kodhano upanāhī”ti evamādikaṃ.	640	
PA_atk-s05_05a:641_0	116. Tattha kodhanoti kujjhanasīlo. Upanāhīti tasseva kodhassa daḷhīkammena upanāhena	641	
PA_atk-s05_05a:641_1	samannāgato. Paresaṃ guṇe makkheti puñchatīti makkhī, pāpo ca so makkhī cāti pāpamakkhī.	641	
PA_atk-s05_05a:641_2	Vipannadiṭṭhīti vinaṭṭhasammādiṭṭhi, vipannāya vā virūpaṃ gatāya dasavatthukāya micchādiṭṭhiyā	641	
PA_atk-s05_05a:641_3	samannāgato. Māyāvīti attani vijjamānadosapaṭicchādanalakkhaṇāya māyāya samannāgato.	641	
PA_atk-s05_05a:641_4	Taṃ jaññā vasalo itīti taṃ evarūpaṃ puggalaṃ etesaṃ hīnadhammānaṃ vassanato siñcanato	641	
PA_atk-s05_05a:641_5	anvāssavanato “vasalo”ti jāneyyāti, etehi sabbehi brāhmaṇamatthake jāto. Ayañhi paramatthato	641	
PA_atk-s05_05a:641_6	vasalo eva, attano hadayatuṭṭhimattaṃ, na paranti. Evamettha bhagavā ādipadeneva	641	
PA_atk-s05_05a:641_7	tassa brāhmaṇassa kodhaniggahaṃ katvā “kodhādidhammo hīnapuggalo”ti puggalādhiṭṭhānāya	641	
PA_atk-s05_05a:641_8	ca desanāya kodhādidhamme desento ekena tāva pariyāyena vasalañca vasalakaraṇe ca	641	
PA_atk-s05_05a:641_9	dhamme desesi. Evaṃ desento ca “tvaṃ aha”nti paravambhanaṃ attukkaṃsanañca akatvā	641	
PA_atk-s05_05a:641_10	dhammeneva samena ñāyena taṃ brāhmaṇaṃ vasalabhāve, attānañca brāhmaṇabhāve ṭhapesi.	6411	
PA_atk-s05_05a:642_0	117. Idāni yāyaṃ brāhmaṇānaṃ diṭṭhi “kadāci pāṇātipātaadinnādānādīni karontopi brāhmaṇo	642	
PA_atk-s05_05a:642_1	evā”ti. Taṃ diṭṭhiṃ paṭisedhento, ye ca sattavihiṃsādīsu akusaladhammesu tehi tehi	642	
PA_atk-s05_05a:642_2	samannāgatā ādīnavaṃ apassantā te dhamme uppādenti, tesaṃ “hīnā ete dhammā vasalakaraṇā”ti	642	
PA_atk-s05_05a:642_3	tattha ādīnavañca dassento aparehipi pariyāyehi vasalañca vasalakaraṇe ca dhamme	642	
PA_atk-s05_05a:642_4	desetuṃ “ekajaṃ vā dvijaṃ vā”ti evamādigāthāyo abhāsi.	642	
PA_atk-s05_05a:643_0	Tattha ekajoti ṭhapetvā aṇḍajaṃ avasesayonijo. So hi ekadā eva jāyati. Dvijoti aṇḍajo.	643	
PA_atk-s05_05a:643_1	So hi mātukucchito aṇḍakosato cāti dvikkhattuṃ jāyati. Taṃ ekajaṃ vā dvijaṃ vāpi.	643	
PA_atk-s05_05a:643_2	Yodha pāṇanti yo idha sattaṃ. Vihiṃsatīti kāyadvārikacetanāsamuṭṭhitena vā vacīdvārikacetanāsamuṭṭhitena	643	
PA_atk-s05_05a:643_3	vā payogena jīvitā voropeti. “Pāṇāni hiṃsatī”tipi pāṭho. Tattha ekajaṃ vā dvijaṃ	643	
PA_atk-s05_05a:643_4	vāti evaṃpabhedāni yodha pāṇāni hiṃsatīti evaṃ sambandho veditabbo. Yassa pāṇe dayā	643	
PA_atk-s05_05a:643_5	natthīti etena manasā anukampāya abhāvaṃ āha. Sesamettha vuttanayameva. Ito parāsu	643	
PA_atk-s05_05a:643_6	ca gāthāsu, yato ettakampi avatvā ito paraṃ uttānatthāni padāni pariharantā avaṇṇitapadavaṇṇanāmattameva karissāma.	643	
PA_atk-s05_05a:644_0	118. Hantīti hanati vināseti. Parirundhatīti senāya parivāretvā tiṭṭhati. Gāmāni	644	
PA_atk-s05_05a:644_1	nigamāni cāti ettha ca-saddena nagarānītipi vattabbaṃ. Niggāhako samaññātoti iminā	644	
PA_atk-s05_05a:644_2	hananaparirundhanena gāmanigamanagaraghātakoti loke vidito.	644	
PA_atk-s05_05a:645_0	119. Gāme vā yadi vāraññeti gāmopi nigamopi nagarampi sabbova idha gāmo saddhiṃ upacārena,	645	
PA_atk-s05_05a:645_1	taṃ ṭhapetvā sesaṃ araññaṃ. Tasmiṃ gāme vā yadi vāraññe yaṃ paresaṃ mamāyitaṃ, yaṃ	645	
PA_atk-s05_05a:645_2	parasattānaṃ pariggahitamapariccattaṃ satto vā saṅkhāro vā. Theyyā adinnamādetīti	645	
PA_atk-s05_05a:645_3	tehi adinnaṃ ananuññātaṃ theyyacittena ādiyati, yena kenaci payogena yena kenaci	645	
PA_atk-s05_05a:645_4	avahārena attano gahaṇaṃ sādheti.	645	
PA_atk-s05_05a:646_0	120. Iṇamādāyāti attano santakaṃ kiñci nikkhipitvā nikkhepaggahaṇena vā, kiñci anikkhipitvā	646	
PA_atk-s05_05a:646_1	“ettakena kālena ettakaṃ vaḍḍhiṃ dassāmī”ti vaḍḍhiggahaṇena vā, “yaṃ ito udayaṃ bhavissati,	646	
PA_atk-s05_05a:646_2	taṃ mayhaṃ mūlaṃ taveva bhavissatī”ti vā “udayaṃ ubhinnampi sādhāraṇa”nti vā evaṃ	646	
PA_atk-s05_05a:646_3	taṃtaṃāyogaggahaṇena vā iṇaṃ gahetvā. Cujjamāno palāyati na hi te iṇamatthīti tena	646	
PA_atk-s05_05a:646_4	iṇāyikena “dehi me iṇa”nti codiyamāno “na hi te iṇamatthi, mayā gahitanti ko sakkhī”ti	646	
PA_atk-s05_05a:646_5	evaṃ bhaṇanena ghare vasantopi palāyati.	646	
PA_atk-s05_05a:647_0	121. Kiñcikkhakamyatāti appamattakepi kismiñcideva icchāya. Panthasmiṃ vajantaṃ jananti	647	
PA_atk-s05_05a:647_1	magge gacchantaṃ yaṃkiñci itthiṃ vā purisaṃ vā. Hantvā kiñcikkhamādetīti māretvā	647	
PA_atk-s05_05a:647_2	koṭṭetvā taṃ bhaṇḍakaṃ gaṇhāti.	647	
PA_atk-s05_05a:648_0	122. Attahetūti attano jīvitakāraṇā, tathā parahetu. Dhanahetūti sakadhanassa vā	648	
PA_atk-s05_05a:648_1	paradhanassa vā kāraṇā. Ca-kāro sabbattha vikappanattho. Sakkhipuṭṭhoti yaṃ jānāsi,	648	
PA_atk-s05_05a:648_2	taṃ vadehīti pucchito. Musā brūtīti jānanto vā “na jānāmī”ti ajānanto vā “jānāmī”ti	648	
PA_atk-s05_05a:648_3	bhaṇati, sāmike asāmike, asāmike ca sāmike karoti.	648	
PA_atk-s05_05a:649_0	123. Ñātīnanti sambandhīnaṃ. Sakhīnanti vayassānaṃ dāresūti parapariggahitesu. Paṭidissatīti	649	
PA_atk-s05_05a:649_1	paṭikūlena dissati, aticaranto dissatīti attho. Sāhasāti balakkārena anicchaṃ. Sampiyenāti	649	
PA_atk-s05_05a:649_2	tehi tesaṃ dārehi patthiyamāno sayañca patthayamāno, ubhayasinehavasenāpīti vuttaṃ hoti.	649	
PA_atk-s05_05a:650_0	124. Mātaraṃ pitaraṃ vāti evaṃ mettāya padaṭṭhānabhūtampi, jiṇṇakaṃ gatayobbananti	650	
PA_atk-s05_05a:650_1	evaṃ karuṇāya padaṭṭhānabhūtampi. Pahu santo na bharatīti atthasampanno upakaraṇasampanno hutvāpi na poseti.	650	
PA_atk-s05_05a:651	125. Sasunti sassuṃ. Hantīti pāṇinā vā leḍḍunā vā aññena vā kenaci paharati. Rosetīti kodhamassa sañjaneti vācāya pharusavacanena.	65	
PA_atk-s05_05a:652_0	126. Atthanti sandiṭṭhikasamparāyikaparamatthesu yaṃkiñci. Pucchito santoti puṭṭho	652	
PA_atk-s05_05a:652_1	samāno. Anatthamanusāsatīti tassa ahitameva ācikkhati. Paṭicchannena mantetīti atthaṃ	652	
PA_atk-s05_05a:652_2	ācikkhantopi yathā so na jānāti, tathā apākaṭehi padabyañjanehi paṭicchannena vacanena	652	
PA_atk-s05_05a:652_3	manteti, ācariyamuṭṭhiṃ vā katvā dīgharattaṃ vasāpetvā sāvasesameva manteti.	652	
PA_atk-s05_05a:653_0	127. Yo katvāti ettha mayā pubbabhāge pāpicchatā vuttā. Yā sā “idhekacco kāyena duccaritaṃ	653	
PA_atk-s05_05a:653_1	caritvā, vācāya duccaritaṃ caritvā, manasā duccaritaṃ caritvā, tassa paṭicchādanahetu	653	
PA_atk-s05_05a:653_2	pāpikaṃ icchaṃ paṇidahati, mā maṃ jaññāti icchatī”ti evaṃ āgatā. Yathā aññe na jānanti,	653	
PA_atk-s05_05a:653_3	tathā karaṇena katānañca avivaraṇena paṭicchannā assa kammantāti paṭicchannakammanto.	653	
PA_atk-s05_05a:654	128. Parakulanti ñātikulaṃ vā mittakulaṃ vā. Āgatanti yassa tena kule bhuttaṃ, taṃ attano gehamāgataṃ pānabhojanādīhi nappaṭipūjeti, na vā deti, avabhuttaṃ vā detīti adhippāyo.	65	
PA_atk-s05_05a:655	129. Yo brāhmaṇaṃ vāti parābhavasutte vuttanayameva.	65	
PA_atk-s05_05a:656_0	130. Bhattakāle upaṭṭhiteti bhojanakāle jāte. Upaṭṭhitantipi pāṭho, bhattakāle āgatanti	656	
PA_atk-s05_05a:656_1	attho. Roseti vācā na ca detīti “atthakāmo me ayaṃ balakkārena maṃ puññaṃ kārāpetuṃ	656	
PA_atk-s05_05a:656_2	āgato”ti acintetvā appatirūpena pharusavacanena roseti, antamaso sammukhabhāvamattampi	656	
PA_atk-s05_05a:656_3	cassa na deti, pageva bhojananti adhippāyo.	656	
PA_atk-s05_05a:657_0	131. Asataṃ yodha pabrūtīti yo idha yathā nimittāni dissanti “asukadivase idañcidañca	657	
PA_atk-s05_05a:657_1	te bhavissatī”ti evaṃ asajjanānaṃ vacanaṃ pabrūti. “Asanta”ntipi pāṭho, abhūtanti	657	
PA_atk-s05_05a:657_2	attho. Pabrūtīti bhaṇati “amukasmiṃ nāma gāme mayhaṃ īdiso gharavibhavo, ehi tattha	657	
PA_atk-s05_05a:657_3	gacchāma, gharaṇī me bhavissasi, idañcidañca te dassāmī”ti parabhariyaṃ paradāsiṃ	657	
PA_atk-s05_05a:657_4	vā vañcento dhutto viya. Nijigīsānoti nijigīsamāno maggamāno, taṃ vañcetvā yaṃkiñci	657	
PA_atk-s05_05a:657_5	gahetvā palāyitukāmoti adhippāyo.	657	
PA_atk-s05_05a:658_0	132. Yo cattānanti yo ca attānaṃ. Samukkaṃseti jātiādīhi samukkaṃsati uccaṭṭhāne	658	
PA_atk-s05_05a:658_1	ṭhapeti. Pare ca mavajānātīti tehiyeva pare avajānāti, nīcaṃ karoti. Ma-kāro padasandhikaro.	658	
PA_atk-s05_05a:658_2	Nihīnoti guṇavuḍḍhito parihīno, adhamabhāvaṃ vā gato. Sena mānenāti tena ukkaṃsanāvajānanasaṅkhātena attano mānena.	658	
PA_atk-s05_05a:659_0	133. Rosakoti kāyavācāhi paresaṃ rosajanako. Kadariyoti thaddhamaccharī, yo pare	659	
PA_atk-s05_05a:659_1	paresaṃ dente aññaṃ vā puññaṃ karonte vāreti, tassetaṃ adhivacanaṃ. Pāpicchoti asantaguṇasambhāvanicchāya	659	
PA_atk-s05_05a:659_2	samannāgato. Maccharīti āvāsādimacchariyayutto. Saṭhoti asantaguṇappakāsanalakkhaṇena	659	
PA_atk-s05_05a:659_3	sāṭheyyena samannāgato, asammābhāsī vā akātukāmopi “karomī”tiādivacanena. Nāssa pāpajigucchanalakkhaṇā	659	
PA_atk-s05_05a:659_4	hirī, nāssa uttāsanato ubbegalakkhaṇaṃ ottappanti ahiriko anottappī.	659	
PA_atk-s05_05a:660_0	134. Buddhanti sammāsambuddhaṃ. Paribhāsatīti “asabbaññū”tiādīhi apavadati, sāvakañca	660	
PA_atk-s05_05a:660_1	“duppaṭipanno”tiādīhi. Paribbājaṃ gahaṭṭhaṃ vāti sāvakavisesanamevetaṃ pabbajitaṃ	660	
PA_atk-s05_05a:660_2	vā tassa sāvakaṃ, gahaṭṭhaṃ vā paccayadāyakanti attho. Bāhirakaṃ vā paribbājakaṃ	660	
PA_atk-s05_05a:660_3	yaṃkiñci gahaṭṭhaṃ vā abhūtena dosena paribhāsatīti evampettha atthaṃ icchanti porāṇā.	660	
PA_atk-s05_05a:661_0	135. Anarahaṃ santoti akhīṇāsavo samāno. Arahaṃ paṭijānātīti “ahaṃ arahā”ti paṭijānāti,	661	
PA_atk-s05_05a:661_1	yathā naṃ “arahā aya”nti jānanti, tathā vācaṃ nicchāreti, kāyena parakkamati, cittena	661	
PA_atk-s05_05a:661_2	icchati adhivāseti. Coroti theno. Sabrahmake loketi ukkaṭṭhavasena āha – sabbaloketi	661	
PA_atk-s05_05a:661_3	vuttaṃ hoti. Loke hi sandhicchedananillopaharaṇaekāgārikakaraṇaparipanthatiṭṭhanādīhi	661	
PA_atk-s05_05a:661_4	paresaṃ dhanaṃ vilumpantā corāti vuccanti. Sāsane pana parisasampattiādīhi paccayādīni	661	
PA_atk-s05_05a:661_5	vilumpantā. Yathāha –	661	
PA_atk-s05_05a:662_0	“Pañcime, bhikkhave, mahācorā santo saṃvijjamānā lokasmiṃ. Katame pañca? Idha, bhikkhave,	662	
PA_atk-s05_05a:662_1	ekaccassa mahācorassa evaṃ hoti ‘kudāssu nāmāhaṃ satena vā sahassena vā parivuto	662	
PA_atk-s05_05a:662_2	gāmanigamarājadhānīsu āhiṇḍissāmi hananto, ghātento, chindanto, chedāpento, pacanto	662	
PA_atk-s05_05a:662_3	pācentoti, so aparena samayena satena vā sahassena vā parivuto gāmanigamarājadhānīsu	662	
PA_atk-s05_05a:662_4	āhiṇḍati hananto…pe… pācento. Evameva kho, bhikkhave, idhekaccassa pāpabhikkhuno	662	
PA_atk-s05_05a:662_5	evaṃ hoti ‘kudāssu nāmāhaṃ satena vā…pe… rājadhānīsu cārikaṃ carissāmi sakkato, garukato,	662	
PA_atk-s05_05a:662_6	mānito, pūjito, apacito, gahaṭṭhānañceva pabbajitānañca lābhī cīvara…pe… parikkhārāna’nti.	662	
PA_atk-s05_05a:662_7	So aparena samayena satena vā sahassena vā parivuto gāmanigamarājadhānīsu cārikaṃ	662	
PA_atk-s05_05a:662_8	carati sakkato…pe… parikkhārānaṃ. Ayaṃ, bhikkhave, paṭhamo mahācoro santo saṃvijjamāno lokasmiṃ.	662	
PA_atk-s05_05a:663	“Puna caparaṃ, bhikkhave, idhekacco pāpabhikkhu tathāgatappaveditaṃ dhammavinayaṃ pariyāpuṇitvā attano dahati, ayaṃ, bhikkhave, dutiyo…pe… lokasmiṃ.	66	
PA_atk-s05_05a:664	“Puna caparaṃ, bhikkhave, idhekacco pāpabhikkhu suddhaṃ brahmacāriṃ parisuddhaṃ brahmacariyaṃ carantaṃ amūlakena abrahmacariyena anuddhaṃseti. Ayaṃ, bhikkhave, tatiyo…pe… lokasmiṃ.	66	
PA_atk-s05_05a:665_0	“Puna caparaṃ, bhikkhave, idhekacco, pāpabhikkhu yāni tāni saṅghassa garubhaṇḍāni	665	
PA_atk-s05_05a:665_1	garuparikkhārāni, seyyathidaṃ – ārāmo, ārāmavatthu, vihāro, vihāravatthu, mañco,	665	
PA_atk-s05_05a:665_2	pīṭhaṃ, bhisi, bimbohanaṃ, lohakumbhī, lohabhāṇakaṃ, lohavārako, lohakaṭāhaṃ, vāsi,	665	
PA_atk-s05_05a:665_3	pharasu, kuṭhārī, kudālo, nikhādanaṃ, valli, veḷu, muñjaṃ, pabbajaṃ, tiṇaṃ, mattikā,	665	
PA_atk-s05_05a:665_4	dārubhaṇḍaṃ, mattikābhaṇḍaṃ, tehi gihiṃ saṅgaṇhāti upalāpeti. Ayaṃ, bhikkhave, catuttho…pe… lokasmiṃ.	665	
PA_atk-s05_05a:666	“Sadevake, bhikkhave, loke…pe… sadevamanussāya ayaṃ aggo mahācoro, yo asantaṃ abhūtaṃ uttarimanussadhammaṃ ullapatī”ti.	66	
PA_atk-s05_05a:667_0	Tattha lokiyacorā lokiyameva dhanadhaññādiṃ thenenti. Sāsane vuttacoresu paṭhamo	667	
PA_atk-s05_05a:667_1	tathārūpameva cīvarādipaccayamattaṃ, dutiyo pariyattidhammaṃ, tatiyo parassa brahmacariyaṃ,	667	
PA_atk-s05_05a:667_2	catuttho saṅghikagarubhaṇḍaṃ, pañcamo jhānasamādhisamāpattimaggaphalappabhedaṃ lokiyalokuttaraguṇadhanaṃ,	667	
PA_atk-s05_05a:667_3	lokiyañca cīvarādipaccayajātaṃ. Yathāha – “theyyāya vo, bhikkhave, raṭṭhapiṇḍo bhutto”ti.	667	
PA_atk-s05_05a:667_4	Tattha yvāyaṃ pañcamo mahācoro, taṃ sandhāyāha bhagavā “coro sabrahmake loke”ti.	667	
PA_atk-s05_05a:667_5	So hi “sadevake, bhikkhave, loke…pe… sadevamanussāya ayaṃ aggo mahācoro, yo asantaṃ	667	
PA_atk-s05_05a:667_6	abhūtaṃ uttarimanussadhammaṃ ullapatī”ti evaṃ lokiyalokuttaradhanathenanato aggo	667	
PA_atk-s05_05a:667_7	mahācoroti vutto, tasmā taṃ idhāpi “sabrahmake loke”ti iminā ukkaṭṭhaparicchedena pakāsesi.	667	
PA_atk-s05_05a:668_0	Eso kho vasalādhamoti. Ettha khoti avadhāraṇattho, tena eso eva vasalādhamo. Vasalānaṃ	668	
PA_atk-s05_05a:668_1	hīno sabbapacchimakoti avadhāreti. Kasmā? Visiṭṭhavatthumhi theyyadhammavassanato,	668	
PA_atk-s05_05a:668_2	yāva taṃ paṭiññaṃ na vissajjeti, tāva avigatavasalakaraṇadhammato cāti.	668	
PA_atk-s05_05a:669_0	Ete kho vasalāti. Idāni ye te paṭhamagāthāya āsayavipattivasena kodhanādayo pañca,	669	
PA_atk-s05_05a:669_1	pāpamakkhiṃ vā dvidhā katvā cha, dutiyagāthāya payogavipattivasena pāṇahiṃsako eko,	669	
PA_atk-s05_05a:669_2	tatiyāya payogavipattivaseneva gāmanigamaniggāhako eko, catutthāya theyyāvahāravasena	669	
PA_atk-s05_05a:669_3	eko, pañcamāya iṇavañcanavasena eko, chaṭṭhāya pasayhāvahāravasena panthadūsako eko,	669	
PA_atk-s05_05a:669_4	sattamāya kūṭasakkhivasena eko, aṭṭhamāya mittadubbhivasena eko, navamāya akataññuvasena	669	
PA_atk-s05_05a:669_5	eko, dasamāya katanāsanavihesanavasena eko, ekādasamāya hadayavañcanavasena eko,	669	
PA_atk-s05_05a:669_6	dvādasamāya paṭicchannakammantavasena dve, terasamāya akataññuvasena eko, cuddasamāya	669	
PA_atk-s05_05a:669_7	vañcanavasena eko, pannarasamāya vihesanavasena eko, soḷasamāya vañcanavasena eko,	669	
PA_atk-s05_05a:669_8	sattarasamāya attukkaṃsanaparavambhanavasena dve, aṭṭhārasamāya payogāsayavipattivasena	669	
PA_atk-s05_05a:669_9	rosakādayo satta, ekūnavīsatimāya paribhāsanavasena dve, vīsatimāya aggamahācoravasena	669	
PA_atk-s05_05a:669_10	ekoti evaṃ tettiṃsa catuttiṃsa vā vasalā vuttā. Te niddisanto āha “ete kho vasalā	6691	
PA_atk-s05_05a:669_11	vuttā, mayā ye te pakāsitā”ti. Tassattho – ye te mayā pubbe “jānāsi pana tvaṃ, brāhmaṇa,	6691	
PA_atk-s05_05a:669_12	vasala”nti evaṃ saṅkhepato vasalā vuttā, te vitthārato ete kho pakāsitāti. Atha vā	6691	
PA_atk-s05_05a:669_13	ye te mayā puggalavasena vuttā, te dhammavasenāpi ete kho pakāsitā. Atha vā ete kho	6691	
PA_atk-s05_05a:669_14	vasalā vuttā ariyehi kammavasena, na jātivasena, mayā ye te pakāsitā “kodhano upanāhī”tiādinā nayena.	6691	
PA_atk-s05_05a:670_0	136. Evaṃ bhagavā vasalaṃ dassetvā idāni yasmā brāhmaṇo sakāya diṭṭhiyā atīva abhiniviṭṭho	670	
PA_atk-s05_05a:670_1	hoti, tasmā taṃ diṭṭhiṃ paṭisedhento āha “na jaccā vasalo hotī”ti. Tassattho – paramatthato	670	
PA_atk-s05_05a:670_2	hi na jaccā vasalo hoti, na jaccā hoti brāhmaṇo, apica kho kammunā vasalo hoti, kammunā	670	
PA_atk-s05_05a:670_3	hoti brāhmaṇo, aparisuddhakammavassanato vasalo hoti, parisuddhena kammunā aparisuddhavāhanato	670	
PA_atk-s05_05a:670_4	brāhmaṇo hoti. Yasmā vā tumhe hīnaṃ vasalaṃ ukkaṭṭhaṃ brāhmaṇaṃ maññittha, tasmā	670	
PA_atk-s05_05a:670_5	hīnena kammunā vasalo hoti, ukkaṭṭhena kammunā brāhmaṇo hotīti evampi atthaṃ ñāpento evamāha.	670	
PA_atk-s05_05a:671_0	137-139. Idāni tamevatthaṃ nidassanena sādhetuṃ “tadamināpi jānāthā”tiādikā tisso	671	
PA_atk-s05_05a:671_1	gāthāyo āha. Tāsu dve catuppādā, ekā chappādā, tāsaṃ attho – yaṃ mayā vuttaṃ “na	671	
PA_atk-s05_05a:671_2	jaccā vasalo hotī”tiādi, tadamināpi jānātha, yathā medaṃ nidassanaṃ, taṃ imināpi	671	
PA_atk-s05_05a:671_3	pakārena jānātha, yena me pakārena yena sāmaññena idaṃ nidassananti vuttaṃ hoti.	671	
PA_atk-s05_05a:671_4	Katamaṃ nidassananti ce? Caṇḍālaputto sopāko…pe… brahmalokūpapattiyāti.	671	
PA_atk-s05_05a:672	Caṇḍālassa putto caṇḍālaputto. Attano khādanatthāya mate sunakhe labhitvā pacatīti sopāko. Mātaṅgoti evaṃnāmo vissutoti evaṃ hīnāya jātiyā ca jīvikāya ca nāmena ca pākaṭo.	67	
PA_atk-s05_05a:673_0	Soti purimapadena sambandhitvā so mātaṅgo yasaṃ paramaṃ patto, abbhutaṃ uttamaṃ ativisiṭṭhaṃ	673	
PA_atk-s05_05a:673_1	yasaṃ kittiṃ pasaṃsaṃ patto. Yaṃ sudullabhanti yaṃ uḷārakulūpapannenāpi dullabhaṃ,	673	
PA_atk-s05_05a:673_2	hīnakulūpapannena sudullabhaṃ. Evaṃ yasappattassa ca āgacchuṃ tassupaṭṭhānaṃ, khattiyā	673	
PA_atk-s05_05a:673_3	brāhmaṇā bahū, tassa mātaṅgassa pāricariyatthaṃ khattiyā ca brāhmaṇā ca aññe ca bahū	673	
PA_atk-s05_05a:673_4	vessasuddādayo jambudīpamanussā yebhuyyena upaṭṭhānaṃ āgamiṃsūti attho.	673	
PA_atk-s05_05a:674_0	Evaṃ upaṭṭhānasampanno so mātaṅgo vigatakilesarajattā virajaṃ, mahantehi buddhādīhi	674	
PA_atk-s05_05a:674_1	paṭipannattā mahāpathaṃ, brahmalokasaṅkhātaṃ devalokaṃ yāpetuṃ samatthattā devalokayānasaññitaṃ	674	
PA_atk-s05_05a:674_2	aṭṭhasamāpattiyānaṃ abhiruyha, tāya paṭipattiyā kāmarāgaṃ virājetvā, kāyassa bhedā	674	
PA_atk-s05_05a:674_3	brahmalokūpago ahu, sā tathā hīnāpi na naṃ jāti nivāresi brahmalokūpapattiyā, brahmalokūpapattitoti vuttaṃ hoti.	674	
PA_atk-s05_05a:675_0	Ayaṃ panattho evaṃ veditabbo – atīte kira mahāpuriso tena tenupāyena sattahitaṃ karonto	675	
PA_atk-s05_05a:675_1	sopākajīvike caṇḍālakule uppajji. So nāmena mātaṅgo, rūpena duddasiko hutvā bahinagare	675	
PA_atk-s05_05a:675_2	cammakuṭikāya vasati, antonagare bhikkhaṃ caritvā jīvikaṃ kappeti. Athekadivasaṃ	675	
PA_atk-s05_05a:675_3	tasmiṃ nagare surānakkhatte ghosite dhuttā yathāsakena parivārena kīḷanti. Aññatarāpi	675	
PA_atk-s05_05a:675_4	brāhmaṇamahāsāladhītā pannarasasoḷasavassuddesikā devakaññā viya rūpena dassanīyā	675	
PA_atk-s05_05a:675_5	pāsādikā “attano kulavaṃsānurūpaṃ kīḷissāmī”ti pahūtaṃ khajjabhojjādikīḷanasambhāraṃ	675	
PA_atk-s05_05a:675_6	sakaṭesu āropetvā sabbasetavaḷavayuttaṃ yānamāruyha mahāparivārena uyyānabhūmiṃ gacchati	675	
PA_atk-s05_05a:675_7	diṭṭhamaṅgalikāti nāmena. Sā kira “dussaṇṭhitaṃ rūpaṃ avamaṅgala”nti daṭṭhuṃ na icchati,	675	
PA_atk-s05_05a:675_8	tenassā diṭṭhamaṅgalikātveva saṅkhā udapādi.	675	
PA_atk-s05_05a:676_0	Tadā so mātaṅgo kālasseva vuṭṭhāya paṭapilotikaṃ nivāsetvā, kaṃsatāḷaṃ hatthe bandhitvā,	676	
PA_atk-s05_05a:676_1	bhājanahattho nagaraṃ pavisati, manusse disvā dūrato eva kaṃsatāḷaṃ ākoṭento. Atha	676	
PA_atk-s05_05a:676_2	diṭṭhamaṅgalikā “ussaratha, ussarathā”ti purato purato hīnajanaṃ apanentehi purisehi	676	
PA_atk-s05_05a:676_3	nīyamānā nagaradvāramajjhe mātaṅgaṃ disvā “ko eso”ti āha. Ahaṃ mātaṅgacaṇḍāloti.	676	
PA_atk-s05_05a:676_4	Sā “īdisaṃ disvā gatānaṃ kuto vuḍḍhī”ti yānaṃ nivattāpesi. Manussā “yaṃ mayaṃ uyyānaṃ	676	
PA_atk-s05_05a:676_5	gantvā khajjabhojjādiṃ labheyyāma, tassa no mātaṅgena antarāyo kato”ti kupitā “gaṇhatha	676	
PA_atk-s05_05a:676_6	caṇḍāla”nti leḍḍūhi paharitvā “mato”ti pāde gahetvā ekamante chaḍḍetvā kacavarena	676	
PA_atk-s05_05a:676_7	paṭicchādetvā agamaṃsu. So satiṃ paṭilabhitvā uṭṭhāya manusse pucchi – “kiṃ, ayyā,	676	
PA_atk-s05_05a:676_8	dvāraṃ nāma sabbasādhāraṇaṃ, udāhu brāhmaṇānaṃyeva kata”nti? Manussā āhaṃsu – “sabbesaṃ	676	
PA_atk-s05_05a:676_9	sādhāraṇa”nti. “Evaṃ sabbasādhāraṇadvārena pavisitvā bhikkhāhārena yāpentaṃ maṃ diṭṭhamaṅgalikāya	676	
PA_atk-s05_05a:676_10	manussā imaṃ anayabyasanaṃ pāpesu”nti rathikāya rathikaṃ āhiṇḍanto manussānaṃ ārocetvā	6761	
PA_atk-s05_05a:676_11	brāhmaṇassa gharadvāre nipajji – “diṭṭhamaṅgalikaṃ aladdhā na vuṭṭhahissāmī”ti.	6761	
PA_atk-s05_05a:677_0	Brāhmaṇo “gharadvāre mātaṅgo nipanno”ti sutvā “tassa kākaṇikaṃ detha, telena aṅgaṃ	677	
PA_atk-s05_05a:677_1	makkhetvā gacchatū”ti āha. So taṃ na icchati, “diṭṭhamaṅgalikaṃ aladdhā na vuṭṭhahissāmi”cceva	677	
PA_atk-s05_05a:677_2	āha. Tato brāhmaṇo “dve kākaṇikāyo detha, kākaṇikāya pūvaṃ khādatu, kākaṇikāya telena	677	
PA_atk-s05_05a:677_3	aṅgaṃ makkhetvā gacchatū”ti āha. So taṃ na icchati, tatheva vadati. Brāhmaṇo sutvā	677	
PA_atk-s05_05a:677_4	“māsakaṃ detha, pādaṃ, upaḍḍhakahāpaṇaṃ, kahāpaṇaṃ dve tīṇī”ti yāva sataṃ āṇāpesi.	677	
PA_atk-s05_05a:677_5	So na icchati, tatheva vadati. Evaṃ yācantānaṃyeva sūriyo atthaṅgato. Atha brāhmaṇī	677	
PA_atk-s05_05a:677_6	pāsādā oruyha sāṇipākāraṃ parikkhipāpetvā taṃ upasaṅkamitvā yāci – “tāta mātaṅga,	677	
PA_atk-s05_05a:677_7	diṭṭhamaṅgalikāya aparādhaṃ khama, sahassaṃ gaṇhāhi, dve tīṇī”ti yāva “satasahassaṃ	677	
PA_atk-s05_05a:677_8	gaṇhāhī”ti āha. So tuṇhībhūto nipajjiyeva.	677	
PA_atk-s05_05a:678_0	Evaṃ catūhapañcāhe vītivatte bahumpi paṇṇākāraṃ datvā diṭṭhamaṅgalikaṃ alabhantā	678	
PA_atk-s05_05a:678_1	khattiyakumārādayo mātaṅgassa upakaṇṇake ārocāpesuṃ – “purisā nāma anekānipi saṃvaccharāni	678	
PA_atk-s05_05a:678_2	vīriyaṃ katvā icchitatthaṃ pāpuṇanti, mā kho tvaṃ nibbijji, addhā dvīhatīhaccayena	678	
PA_atk-s05_05a:678_3	diṭṭhamaṅgalikaṃ lacchasī”ti. So tuṇhībhūto nipajjiyeva. Atha sattame divase samantā	678	
PA_atk-s05_05a:678_4	paṭivissakā uṭṭhahitvā “tumhe mātaṅgaṃ vā uṭṭhāpetha, dārikaṃ vā detha, mā amhe sabbe	678	
PA_atk-s05_05a:678_5	nāsayitthā”ti āhaṃsu. Tesaṃ kira ayaṃ diṭṭhi “yassa gharadvāre evaṃ nipanno caṇḍālo	678	
PA_atk-s05_05a:678_6	marati, tassa gharena saha samantā sattasattagharavāsino caṇḍālā hontī”ti. Tato diṭṭhamaṅgalikaṃ	678	
PA_atk-s05_05a:678_7	nīlapaṭapilotikaṃ nivāsāpetvā uḷuṅkakaḷopikādīni datvā paridevamānaṃ tassa santikaṃ	678	
PA_atk-s05_05a:678_8	netvā “gaṇha dārikaṃ, uṭṭhāya gacchāhī”ti adaṃsu. Sā passe ṭhatvā “uṭṭhāhī”ti āha,	678	
PA_atk-s05_05a:678_9	so “hatthena maṃ gahetvā uṭṭhāpehī”ti āha. Sā naṃ uṭṭhāpesi. So nisīditvā āha – “mayaṃ	678	
PA_atk-s05_05a:678_10	antonagare vasituṃ na labhāma, ehi maṃ bahinagare cammakuṭiṃ nehī”ti. Sā naṃ hatthe	6781	
PA_atk-s05_05a:678_11	gahetvā tattha nesi. “Piṭṭhiyaṃ āropetvā”ti jātakabhāṇakā. Netvā cassa sarīraṃ telena	6781	
PA_atk-s05_05a:678_12	makkhetvā, uṇhodakena nhāpetvā, yāguṃ pacitvā adāsi. So “brāhmaṇakaññā ayaṃ mā vinassī”ti	6781	
PA_atk-s05_05a:678_13	jātisambhedaṃ akatvāva aḍḍhamāsamattaṃ balaṃ gahetvā “ahaṃ vanaṃ gacchāmi, ‘aticirāyatī’ti	6781	
PA_atk-s05_05a:678_14	mā tvaṃ ukkaṇṭhī”ti vatvā gharamānusakāni ca “imaṃ mā pamajjitthā”ti āṇāpetvā gharā	6781	
PA_atk-s05_05a:678_15	nikkhamma tāpasapabbajjaṃ pabbajitvā, kasiṇaparikammaṃ katvā, katipāheneva aṭṭha	6781	
PA_atk-s05_05a:678_16	samāpattiyo pañca ca abhiññāyo nibbattetvā “idānāhaṃ diṭṭhamaṅgalikāya manāpo bhavissāmī”ti	6781	
PA_atk-s05_05a:678_17	ākāsenāgantvā nagaradvāre orohitvā diṭṭhamaṅgalikāya santikaṃ pesesi.	6781	
PA_atk-s05_05a:679_0	Sā sutvā “koci maññe mama ñātako pabbajito maṃ dukkhitaṃ ñatvā daṭṭhuṃ āgato bhavissatī”ti	679	
PA_atk-s05_05a:679_1	cintayamānā gantvā, taṃ ñatvā, pādesu nipatitvā “kissa maṃ anāthaṃ tumhe akatthā”ti	679	
PA_atk-s05_05a:679_2	āha. Mahāpuriso “mā tvaṃ diṭṭhamaṅgalike dukkhinī ahosi, sakalajambudīpavāsīhi te	679	
PA_atk-s05_05a:679_3	sakkāraṃ kāressāmī”ti vatvā etadavoca – “gaccha tvaṃ ghosanaṃ karohi – ‘mahābrahmā	679	
PA_atk-s05_05a:679_4	mama sāmiko na mātaṅgo, so candavimānaṃ bhinditvā sattame divase mama santikaṃ āgamissatī”’ti.	679	
PA_atk-s05_05a:679_5	Sā āha – “ahaṃ, bhante, brāhmaṇamahāsāladhītā hutvā attano pāpakammena imaṃ caṇḍālabhāvaṃ	679	
PA_atk-s05_05a:679_6	pattā, na sakkomi evaṃ vattu”nti. Mahāpuriso “na tvaṃ mātaṅgassa ānubhāvaṃ jānāsī”ti	679	
PA_atk-s05_05a:679_7	vatvā yathā sā saddahati, tathā anekāni pāṭihāriyāni dassetvā tatheva taṃ āṇāpetvā	679	
PA_atk-s05_05a:679_8	attano vasatiṃ agamāsi. Sā tathā akāsi.	679	
PA_atk-s05_05a:680_0	Manussā ujjhāyanti hasanti – “kathañhi nāmāyaṃ attano pāpakammena caṇḍālabhāvaṃ patvā	680	
PA_atk-s05_05a:680_1	puna taṃ mahābrahmānaṃ karissatī”ti. Sā adhimānā eva hutvā divase divase ghosantī	680	
PA_atk-s05_05a:680_2	nagaraṃ āhiṇḍati “ito chaṭṭhe divase, pañcame, catutthe, tatiye, suve, ajja āgamissatī”ti.	680	
PA_atk-s05_05a:680_3	Manussā tassā vissatthavācaṃ sutvā “kadāci evampi siyā”ti attano attano gharadvāresu	680	
PA_atk-s05_05a:680_4	maṇḍapaṃ kārāpetvā, sāṇipākāraṃ sajjetvā, vayappattā dārikāyo alaṅkaritvā “mahābrahmani	680	
PA_atk-s05_05a:680_5	āgate kaññādānaṃ dassāmā”ti ākāsaṃ ullokentā nisīdiṃsu. Atha mahāpuriso puṇṇamadivase	680	
PA_atk-s05_05a:680_6	gaganatalaṃ upārūḷhe cande candavimānaṃ phāletvā passato mahājanassa mahābrahmarūpena	680	
PA_atk-s05_05a:680_7	niggacchi. Mahājano “dve candā jātā”ti atimaññi. Tato anukkamena āgataṃ disvā “saccaṃ	680	
PA_atk-s05_05a:680_8	diṭṭhamaṅgalikā āha, mahābrahmāva ayaṃ diṭṭhamaṅgalikaṃ dametuṃ pubbe mātaṅgavesenāgacchī”ti	680	
PA_atk-s05_05a:680_9	niṭṭhaṃ agamāsi. Evaṃ so mahājanena dissamāno diṭṭhamaṅgalikāya vasanaṭṭhāne eva	680	
PA_atk-s05_05a:680_10	otari. Sā ca tadā utunī ahosi. So tassā nābhiṃ aṅguṭṭhakena parāmasi. Tena phassena	6801	
PA_atk-s05_05a:680_11	gabbho patiṭṭhāsi. Tato naṃ “gabbho te saṇṭhito, puttamhi jāte taṃ nissāya jīvāhī”ti	6801	
PA_atk-s05_05a:680_12	vatvā passato mahājanassa puna candavimānaṃ pāvisi.	6801	
PA_atk-s05_05a:681_0	Brāhmaṇā “diṭṭhamaṅgalikā mahābrahmuno pajāpati amhākaṃ mātā jātā”ti vatvā tato tato	681	
PA_atk-s05_05a:681_1	āgacchanti. Taṃ sakkāraṃ kātukāmānaṃ manussānaṃ sampīḷanena nagaradvārāni anokāsāni	681	
PA_atk-s05_05a:681_2	ahesuṃ. Te diṭṭhamaṅgalikaṃ hiraññarāsimhi ṭhapetvā, nhāpetvā, maṇḍetvā, rathaṃ āropetvā,	681	
PA_atk-s05_05a:681_3	mahāsakkārena nagaraṃ padakkhiṇaṃ kārāpetvā, nagaramajjhe maṇḍapaṃ kārāpetvā, tatra	681	
PA_atk-s05_05a:681_4	naṃ “mahābrahmuno pajāpatī”ti diṭṭhaṭṭhāne ṭhapetvā vasāpenti “yāvassā patirūpaṃ	681	
PA_atk-s05_05a:681_5	vasanokāsaṃ karoma, tāva idheva vasatū”ti. Sā maṇḍape eva puttaṃ vijāyi. Taṃ visuddhadivase	681	
PA_atk-s05_05a:681_6	saddhiṃ puttena sasīsaṃ nhāpetvā maṇḍape jātoti dārakassa “maṇḍabyakumāro”ti nāmaṃ	681	
PA_atk-s05_05a:681_7	akaṃsu. Tato pabhuti ca naṃ brāhmaṇā “mahābrahmuno putto”ti parivāretvā caranti.	681	
PA_atk-s05_05a:681_8	Tato anekasatasahassappakārā paṇṇākārā āgacchanti, te brāhmaṇā kumārassārakkhaṃ ṭhapesuṃ,	681	
PA_atk-s05_05a:681_9	āgatā lahuṃ kumāraṃ daṭṭhuṃ na labhanti.	681	
PA_atk-s05_05a:682_0	Kumāro anupubbena vuḍḍhimanvāya dānaṃ dātuṃ āraddho. So sālāya sampattānaṃ kapaṇaddhikānaṃ	682	
PA_atk-s05_05a:682_1	adatvā brāhmaṇānaṃyeva deti. Mahāpuriso “kiṃ mama putto dānaṃ detī”ti āvajjetvā brāhmaṇānaṃyeva	682	
PA_atk-s05_05a:682_2	dānaṃ dentaṃ disvā “yathā sabbesaṃ dassati, tathā karissāmī”ti cīvaraṃ pārupitvā	682	
PA_atk-s05_05a:682_3	pattaṃ gahetvā ākāsena āgamma puttassa gharadvāre aṭṭhāsi. Kumāro taṃ disvā “kuto	682	
PA_atk-s05_05a:682_4	ayaṃ evaṃ virūpaveso vasalo āgato”ti kuddho imaṃ gāthamāha –	682	
PA_atk-s05_05a:683	“Kuto nu āgacchasi dummavāsī, otallako paṃsupisācakova;	68	
PA_atk-s05_05a:684	Saṅkāracoḷaṃ paṭimuñca kaṇṭhe, ko re tuvaṃ hosi adakkhiṇeyyo”ti.	68	
PA_atk-s05_05a:685_0	Brāhmaṇā “gaṇhatha gaṇhathā”ti taṃ gahetvā ākoṭetvā anayabyasanaṃ pāpesuṃ. So ākāsena	685	
PA_atk-s05_05a:685_1	gantvā bahinagare paccaṭṭhāsi. Devatā kupitā kumāraṃ gale gahetvā uddhaṃpādaṃ adhosiraṃ	685	
PA_atk-s05_05a:685_2	ṭhapesuṃ. So akkhīhi niggatehi mukhena kheḷaṃ paggharantena gharugharupassāsī dukkhaṃ	685	
PA_atk-s05_05a:685_3	vedayati. Diṭṭhamaṅgalikā sutvā “koci āgato atthī”ti pucchi. “Āma, pabbajito āgacchī”ti.	685	
PA_atk-s05_05a:685_4	“Kuhiṃ gato”ti? “Evaṃ gato”ti. Sā tattha gantvā “khamatha, bhante, attano dāsassā”ti	685	
PA_atk-s05_05a:685_5	yācantī tassa pādamūle bhūmiyā nipajji. Tena ca samayena mahāpuriso piṇḍāya caritvā,	685	
PA_atk-s05_05a:685_6	yāguṃ labhitvā, taṃ pivanto tattha nisinno hoti, so avasiṭṭhaṃ thokaṃ yāguṃ diṭṭhamaṅgalikāya	685	
PA_atk-s05_05a:685_7	adāsi. “Gaccha imaṃ yāguṃ udakakumbhiyā āloletvā yesaṃ bhūtavikāro atthi, tesaṃ akkhimukhakaṇṇanāsābilesu	685	
PA_atk-s05_05a:685_8	āsiñca, sarīrañca paripphosehi, evaṃ nibbikārā bhavissantī”ti. Sā tathā akāsi. Tato	685	
PA_atk-s05_05a:685_9	kumāre pakatisarīre jāte “ehi, tāta maṇḍabya, taṃ khamāpessāmā”ti puttañca sabbe	685	
PA_atk-s05_05a:685_10	brāhmaṇe ca tassa pādamūle nikkujjitvā nipajjāpetvā khamāpesi.	6851	
PA_atk-s05_05a:686_0	So “sabbajanassa dānaṃ dātabba”nti ovaditvā, dhammakathaṃ katvā, attano vasanaṭṭhānaṃyeva	686	
PA_atk-s05_05a:686_1	gantvā, cintesi “itthīsu pākaṭā diṭṭhamaṅgalikā damitā, purisesu pākaṭo maṇḍabyakumāro,	686	
PA_atk-s05_05a:686_2	idāni ko dametabbo”ti. Tato jātimantatāpasaṃ addasa bandhumatīnagaraṃ nissāya kumbhavatīnadītīre	686	
PA_atk-s05_05a:686_3	viharantaṃ. So “ahaṃ jātiyā visiṭṭho, aññehi paribhuttodakaṃ na paribhuñjāmī”ti uparinadiyā	686	
PA_atk-s05_05a:686_4	vasati. Mahāpuriso tassa uparibhāge vāsaṃ kappetvā tassa udakaparibhogavelāyaṃ dantakaṭṭhaṃ	686	
PA_atk-s05_05a:686_5	khāditvā udake pakkhipi. Tāpaso taṃ udakena vuyhamānaṃ disvā “kenidaṃ khitta”nti	686	
PA_atk-s05_05a:686_6	paṭisotaṃ gantvā mahāpurisaṃ disvā “ko etthā”ti āha. “Mātaṅgacaṇḍālo, ācariyā”ti.	686	
PA_atk-s05_05a:686_7	“Apehi, caṇḍāla, mā uparinadiyā vasī”ti. Mahāpuriso “sādhu, ācariyā”ti heṭṭhānadiyā	686	
PA_atk-s05_05a:686_8	vasati, paṭisotampi dantakaṭṭhaṃ tāpasassa santikaṃ āgacchati. Tāpaso puna gantvā	686	
PA_atk-s05_05a:686_9	“apehi, caṇḍāla, mā heṭṭhānadiyaṃ vasa, uparinadiyāyeva vasā”ti āha. Mahāpuriso “sādhu,	686	
PA_atk-s05_05a:686_10	ācariyā”ti tathā akāsi, punapi tatheva ahosi. Tāpaso punapi “tathā karotī”ti duṭṭho	6861	
PA_atk-s05_05a:686_11	mahāpurisaṃ sapi “sūriyassa te uggamanavelāya sattadhā muddhā phalatū”ti. Mahāpurisopi	6861	
PA_atk-s05_05a:686_12	“sādhu, ācariya, ahaṃ pana sūriyuṭṭhānaṃ na demī”ti vatvā sūriyuṭṭhānaṃ nivāresi.	6861	
PA_atk-s05_05a:686_13	Tato ratti na vibhāyati, andhakāro jāto, bhītā bandhumatīvāsino tāpasassa santikaṃ	6861	
PA_atk-s05_05a:686_14	gantvā “atthi nu kho, ācariya, amhākaṃ sotthibhāvo”ti pucchiṃsu. Te hi taṃ “arahā”ti	6861	
PA_atk-s05_05a:686_15	maññanti. So tesaṃ sabbamācikkhi. Te mahāpurisaṃ upasaṅkamitvā “sūriyaṃ, bhante,	6861	
PA_atk-s05_05a:686_16	muñcathā”ti yāciṃsu. Mahāpuriso “yadi tumhākaṃ arahā āgantvā maṃ khamāpeti, muñcāmī”ti āha.	6861	
PA_atk-s05_05a:687_0	Manussā gantvā tāpasaṃ āhaṃsu – “ehi, bhante, mātaṅgapaṇḍitaṃ khamāpehi, mā tumhākaṃ	687	
PA_atk-s05_05a:687_1	kalahakāraṇā mayaṃ nassimhā”ti. So “nāhaṃ caṇḍālaṃ khamāpemī”ti āha. Manussā “amhe	687	
PA_atk-s05_05a:687_2	tvaṃ nāsesī”ti taṃ hatthapādesu gahetvā mahāpurisassa santikaṃ nesuṃ. Mahāpuriso	687	
PA_atk-s05_05a:687_3	“mama pādamūle kucchiyā nipajjitvā khamāpente khamāmī”ti āha. Manussā “evaṃ karohī”ti	687	
PA_atk-s05_05a:687_4	āhaṃsu. Tāpaso “nāhaṃ caṇḍālaṃ vandāmī”ti. Manussā “tava chandena na vandissasī”ti	687	
PA_atk-s05_05a:687_5	hatthapādamassugīvādīsu gahetvā mahāpurisassa pādamūle sayāpesuṃ. So “khamāmahaṃ	687	
PA_atk-s05_05a:687_6	imassa, apicāhaṃ tassevānukampāya sūriyaṃ na muñcāmi, sūriye hi uggatamatte muddhā	687	
PA_atk-s05_05a:687_7	assa sattadhā phalissatī”ti āha. Manussā “idāni, bhante, kiṃ kātabba”nti āhaṃsu.	687	
PA_atk-s05_05a:687_8	Mahāpuriso “tena hi imaṃ galappamāṇe udake ṭhapetvā mattikāpiṇḍenassa sīsaṃ paṭicchādetha,	687	
PA_atk-s05_05a:687_9	sūriyarasmīhi phuṭṭho mattikāpiṇḍo sattadhā phalissati. Tasmiṃ phalite esa aññatra	687	
PA_atk-s05_05a:687_10	gacchatū”ti āha. Te tāpasaṃ hatthapādādīsu gahetvā tathā akaṃsu. Sūriye muñcitamatte	6871	
PA_atk-s05_05a:687_11	mattikāpiṇḍo sattadhā phalitvā pati, tāpaso bhīto palāyi. Manussā disvā “passatha,	6871	
PA_atk-s05_05a:687_12	bho, samaṇassa ānubhāva”nti dantakaṭṭhapakkhipanamādiṃ katvā sabbaṃ vitthāretvā “natthi	6871	
PA_atk-s05_05a:687_13	īdiso samaṇo”ti tasmiṃ pasīdiṃsu. Tato pabhuti sakalajambudīpe khattiyabrāhmaṇādayo	6871	
PA_atk-s05_05a:687_14	gahaṭṭhapabbajitā mātaṅgapaṇḍitassa upaṭṭhānaṃ agamaṃsu. So yāvatāyukaṃ ṭhatvā kāyassa	6871	
PA_atk-s05_05a:687_15	bhedā brahmaloke uppajji. Tenāha bhagavā “tadamināpi jānātha…pe… brahmalokūpapattiyā”ti.	6871	
PA_atk-s05_05a:688_0	140-141. Evaṃ “na jaccā vasalo hoti, kammunā vasalo hotī”ti sādhetvā idāni “na jaccā	688	
PA_atk-s05_05a:688_1	hoti brāhmaṇo, kammunā hoti brāhmaṇo”ti etaṃ sādhetuṃ āha “ajjhāyakakule jātā …pe…	688	
PA_atk-s05_05a:688_2	duggatyā garahāya vā”ti. Tattha ajjhāyakakule jātāti mantajjhāyake brāhmaṇakule jātā.	688	
PA_atk-s05_05a:688_3	“Ajjhāyakākuḷe jātā”tipi pāṭho. Mantānaṃ ajjhāyake anupakuṭṭhe ca brāhmaṇakule jātāti	688	
PA_atk-s05_05a:688_4	attho. Mantā bandhavā etesanti mantabandhavā. Vedabandhū vedapaṭissaraṇāti vuttaṃ	688	
PA_atk-s05_05a:688_5	hoti. Te ca pāpesu kammesu abhiṇhamupadissareti te evaṃ kule jātā mantabandhavā ca	688	
PA_atk-s05_05a:688_6	samānāpi yadi pāṇātipātādīsu pāpakammesu punappunaṃ upadissanti, atha diṭṭheva dhamme	688	
PA_atk-s05_05a:688_7	gārayhā samparāye ca duggati te evamupadissamānā imasmiṃyeva attabhāve mātāpitūhipi	688	
PA_atk-s05_05a:688_8	“nayime amhākaṃ puttā, dujjātā ete kulassa aṅgārabhūtā, nikkaḍḍhatha ne”ti, brāhmaṇehipi	688	
PA_atk-s05_05a:688_9	“gahapatikā ete, na ete brāhmaṇā, mā nesaṃ saddhayaññathālipākādīsu pavesaṃ detha,	688	
PA_atk-s05_05a:688_10	mā nehi saddhiṃ sallapathā”ti, aññehipi manussehi “pāpakammantā ete, na ete brāhmaṇā”ti	6881	
PA_atk-s05_05a:688_11	evaṃ gārayhā honti. Samparāye ca nesaṃ duggati nirayādibhedā, duggati etesaṃ paraloke	6881	
PA_atk-s05_05a:688_12	hotīti attho. Samparāye vātipi pāṭho. Paraloke etesaṃ dukkhassa gati duggati, dukkhappattiyeva	6881	
PA_atk-s05_05a:688_13	hotīti attho. Na ne jāti nivāreti, duggatyā garahāya vāti sā tathā ukkaṭṭhāpi yaṃ	6881	
PA_atk-s05_05a:688_14	tvaṃ sārato paccesi, jāti ete pāpakammesu padissante brāhmaṇe “samparāye ca duggatī”ti	6881	
PA_atk-s05_05a:688_15	ettha vuttappakārāya duggatiyā vā, “diṭṭheva dhamme gārayhā”ti ettha vuttappakārāya	6881	
PA_atk-s05_05a:688_16	garahāya vā na nivāreti.	6881	
PA_atk-s05_05a:689_0	142. Evaṃ bhagavā ajjhāyakakule jātānampi brāhmaṇānaṃ gārayhādikammavasena diṭṭheva	689	
PA_atk-s05_05a:689_1	dhamme patitabhāvaṃ dīpento duggatigamanena ca samparāye brāhmaṇajātiyā abhāvaṃ dīpento	689	
PA_atk-s05_05a:689_2	“na jaccā hoti brāhmaṇo, kammunā hoti brāhmaṇo”ti etampi atthaṃ sādhetvā idāni duvidhampi	689	
PA_atk-s05_05a:689_3	atthaṃ nigamento āha, evaṃ brāhmaṇa –	689	
PA_atk-s05_05a:690	“Na jaccā vasalo hoti, na jaccā hoti brāhmaṇo;	69	
PA_atk-s05_05a:691	Kammunā vasalo hoti, kammunā hoti brāhmaṇo”ti.	69	
PA_atk-s05_05a:692_0	Sesaṃ kasibhāradvājasutte vuttanayameva. Visesato vā ettha nikkujjitaṃ vātiādīnaṃ	692	
PA_atk-s05_05a:692_1	evaṃ yojanā veditabbā – yathā koci nikkujjitaṃ vā ukkujjeyya, evaṃ maṃ kammavimukhaṃ	692	
PA_atk-s05_05a:692_2	jātivāde patitaṃ “jātiyā brāhmaṇavasalabhāvo hotī”ti diṭṭhito vuṭṭhāpentena, yathā	692	
PA_atk-s05_05a:692_3	paṭicchannaṃ vivareyya, evaṃ jātivādapaṭicchannaṃ kammavādaṃ vivarantena, yathā mūḷhassa	692	
PA_atk-s05_05a:692_4	maggaṃ ācikkheyya, evaṃ brāhmaṇavasalabhāvassa asambhinnaujumaggaṃ ācikkhantena,	692	
PA_atk-s05_05a:692_5	yathā andhakāre vā telapajjotaṃ dhāreyya, evaṃ mātaṅgādinidassanapajjotadhāraṇena	692	
PA_atk-s05_05a:692_6	mayhaṃ bhotā gotamena etehi pariyāyehi pakāsitattā anekapariyāyena dhammo pakāsitoti.	692	
PA_atk-s05_05a:693	Paramatthajotikāya khuddaka-aṭṭhakathāya	69	
PA_atk-s05_05a:694	Suttanipāta-aṭṭhakathāya aggikabhāradvājasuttavaṇṇanā niṭṭhitā.	69	
PA_atk-s05_05a:695	8. Mettasuttavaṇṇanā	69	
PA_atk-s05_05a:696_0	Karaṇīyamatthakusalenāti mettasuttaṃ. Kā uppatti? Himavantapassato kira devatāhi	696	
PA_atk-s05_05a:696_1	ubbāḷhā bhikkhū bhagavato santikaṃ sāvatthiṃ āgacchiṃsu. Tesaṃ bhagavā parittatthāya	696	
PA_atk-s05_05a:696_2	kammaṭṭhānatthāya ca imaṃ suttaṃ abhāsi. Ayaṃ tāva saṅkhepo.	696	
PA_atk-s05_05a:697_0	Ayaṃ pana vitthāro – ekaṃ samayaṃ bhagavā sāvatthiyaṃ viharati upakaṭṭhāya vassūpanāyikāya.	697	
PA_atk-s05_05a:697_1	Tena kho pana samayena sambahulā nānāverajjakā bhikkhū bhagavato santike kammaṭṭhānaṃ	697	
PA_atk-s05_05a:697_2	gahetvā tattha tattha vassaṃ upagantukāmā bhagavantaṃ upasaṅkamanti. Tatra sudaṃ	697	
PA_atk-s05_05a:697_3	bhagavā rāgacaritānaṃ saviññāṇakāviññāṇakavasena ekādasavidhaṃ asubhakammaṭṭhānaṃ,	697	
PA_atk-s05_05a:697_4	dosacaritānaṃ catubbidhaṃ mettādikammaṭṭhānaṃ, mohacaritānaṃ maraṇassatikammaṭṭhānādīni,	697	
PA_atk-s05_05a:697_5	vitakkacaritānaṃ ānāpānassatipathavīkasiṇādīni, saddhācaritānaṃ buddhānussatikammaṭṭhānādīni,	697	
PA_atk-s05_05a:697_6	buddhicaritānaṃ catudhātuvavatthanādīnīti iminā nayena caturāsītisahassappabhedacaritānukūlāni	697	
PA_atk-s05_05a:697_7	kammaṭṭhānāni katheti.	697	
PA_atk-s05_05a:698_0	Atha kho pañcamattāni bhikkhusatāni bhagavato santike kammaṭṭhānaṃ uggahetvā sappāyasenāsanañca	698	
PA_atk-s05_05a:698_1	gocaragāmañca pariyesamānāni anupubbena gantvā paccante himavantena saddhiṃ ekābaddhaṃ	698	
PA_atk-s05_05a:698_2	nīlakācamaṇisannibhasilātalaṃ sītalaghanacchāyanīlavanasaṇḍamaṇḍitaṃ muttātalarajatapaṭṭasadisavālukākiṇṇabhūmibhāgaṃ	698	
PA_atk-s05_05a:698_3	sucisātasītalajalāsayaparivāritaṃ pabbatamaddasaṃsu. Atha kho te bhikkhū tatthekarattiṃ	698	
PA_atk-s05_05a:698_4	vasitvā pabhātāya rattiyā sarīraparikammaṃ katvā tassa avidūre aññataraṃ gāmaṃ piṇḍāya	698	
PA_atk-s05_05a:698_5	pavisiṃsu. Gāmo ghananivesasanniviṭṭhakulasahassayutto, manussā cettha saddhā pasannā,	698	
PA_atk-s05_05a:698_6	te paccante pabbajitadassanassa dullabhatāya bhikkhū disvā eva pītisomanassajātā	698	
PA_atk-s05_05a:698_7	hutvā te bhikkhū bhojetvā “idheva, bhante, temāsaṃ vasathā”ti yācitvā pañcapadhānakuṭisatāni	698	
PA_atk-s05_05a:698_8	kārāpetvā tattha mañcapīṭhapānīyaparibhojanīyaghaṭādīni sabbūpakaraṇāni paṭiyādesuṃ.	698	
PA_atk-s05_05a:699_0	Bhikkhū dutiyadivase aññaṃ gāmaṃ piṇḍāya pavisiṃsu. Tatthāpi manussā tatheva upaṭṭhahitvā	699	
PA_atk-s05_05a:699_1	vassāvāsaṃ yāciṃsu. Bhikkhū “asati antarāye”ti adhivāsetvā taṃ vanasaṇḍaṃ pavisitvā	699	
PA_atk-s05_05a:699_2	sabbarattindivaṃ āraddhavīriyā hutvā yāmagaṇḍikaṃ koṭṭetvā yonisomanasikārabahulā	699	
PA_atk-s05_05a:699_3	viharantā rukkhamūlāni upagantvā nisīdiṃsu. Sīlavantānaṃ bhikkhūnaṃ tejena vihatatejā	699	
PA_atk-s05_05a:699_4	rukkhadevatā attano attano vimānā oruyha dārake gahetvā ito cito ca vicaranti. Seyyathāpi	699	
PA_atk-s05_05a:699_5	nāma rājūhi vā rājamahāmattehi vā gāmakāvāsaṃ gatehi gāmavāsīnaṃ gharesu okāse gahite	699	
PA_atk-s05_05a:699_6	gharamānusakā gharā nikkhamitvā aññatra vasantā “kadā nu kho gamissantī”ti dūrato	699	
PA_atk-s05_05a:699_7	olokenti; evameva devatā attano attano vimānāni chaḍḍetvā ito cito ca vicarantiyo	699	
PA_atk-s05_05a:699_8	dūratova olokenti – “kadā nu kho bhadantā gamissantī”ti. Tato evaṃ samacintesuṃ “paṭhamavassūpagatā	699	
PA_atk-s05_05a:699_9	bhikkhū avassaṃ temāsaṃ vasissanti. Mayaṃ pana tāva ciraṃ dārake gahetvā okkamma	699	
PA_atk-s05_05a:699_10	vasituṃ na sakkhissāma. Handa mayaṃ bhikkhūnaṃ bhayānakaṃ ārammaṇaṃ dassemā”ti. Tā	6991	
PA_atk-s05_05a:699_11	rattiṃ bhikkhūnaṃ samaṇadhammakaraṇavelāya bhiṃsanakāni yakkharūpāni nimminitvā purato	6991	
PA_atk-s05_05a:699_12	purato tiṭṭhanti, bheravasaddañca karonti. Bhikkhūnaṃ tāni rūpāni passantānaṃ tañca	6991	
PA_atk-s05_05a:699_13	saddaṃ suṇantānaṃ hadayaṃ phandi, dubbaṇṇā ca ahesuṃ uppaṇḍupaṇḍukajātā. Tena te	6991	
PA_atk-s05_05a:699_14	cittaṃ ekaggaṃ kātuṃ nāsakkhiṃsu. Tesaṃ anekaggacittānaṃ bhayena ca punappunaṃ saṃviggānaṃ	6991	
PA_atk-s05_05a:699_15	sati sammussi. Tato nesaṃ muṭṭhassatīnaṃ duggandhāni ārammaṇāni payojesuṃ. Tesaṃ	6991	
PA_atk-s05_05a:699_16	tena duggandhena nimmathiyamānamiva matthaluṅgaṃ ahosi, bāḷhā sīsavedanā uppajjiṃsu,	6991	
PA_atk-s05_05a:699_17	na ca taṃ pavattiṃ aññamaññassa ārocesuṃ.	6991	
PA_atk-s05_05a:700_0	Athekadivasaṃ saṅghattherassa upaṭṭhānakāle sabbesu sannipatitesu saṅghatthero pucchi	700	
PA_atk-s05_05a:700_1	– “tumhākaṃ, āvuso, imaṃ vanasaṇḍaṃ paviṭṭhānaṃ katipāhaṃ ativiya parisuddho chavivaṇṇo	700	
PA_atk-s05_05a:700_2	ahosi pariyodāto, vippasannāni ca indriyāni etarahi panattha kisā dubbaṇṇā uppaṇḍupaṇḍukajātā,	700	
PA_atk-s05_05a:700_3	kiṃ vo idha asappāya”nti? Tato eko bhikkhu āha – “ahaṃ, bhante, rattiṃ īdisañca īdisañca	700	
PA_atk-s05_05a:700_4	bheravārammaṇaṃ passāmi ca suṇāmi ca, īdisañca gandhaṃ ghāyāmi, tena me cittaṃ na	700	
PA_atk-s05_05a:700_5	samādhiyatī”ti. Eteneva upāyena sabbe taṃ pavattiṃ ārocesuṃ. Saṅghatthero āha – “bhagavatā	700	
PA_atk-s05_05a:700_6	āvuso dve vassūpanāyikā paññattā, amhākañca idaṃ senāsanaṃ asappāyaṃ, āyāmāvuso bhagavato	700	
PA_atk-s05_05a:700_7	santikaṃ, gantvā aññaṃ sappāyaṃ senāsanaṃ pucchāmā”ti. “Sādhu bhante”ti te bhikkhū	700	
PA_atk-s05_05a:700_8	therassa paṭissuṇitvā sabbe senāsanaṃ saṃsāmetvā pattacīvaramādāya anupalittattā	700	
PA_atk-s05_05a:700_9	kulesu kañci anāmantetvā eva yena sāvatthi tena cārikaṃ pakkamiṃsu. Anupubbena sāvatthiṃ	700	
PA_atk-s05_05a:700_10	gantvā bhagavato santikaṃ agamiṃsu.	7001	
PA_atk-s05_05a:701_0	Bhagavā te bhikkhū disvā etadavoca – “na, bhikkhave, antovassaṃ cārikā caritabbāti	701	
PA_atk-s05_05a:701_1	mayā sikkhāpadaṃ paññattaṃ, kissa tumhe cārikaṃ carathā”ti. Te bhagavato sabbaṃ ārocesuṃ.	701	
PA_atk-s05_05a:701_2	Bhagavā āvajjento sakalajambudīpe antamaso catuppādapīṭhakaṭṭhānamattampi tesaṃ sappāyaṃ	701	
PA_atk-s05_05a:701_3	senāsanaṃ nāddasa. Atha te bhikkhū āha – “na, bhikkhave, tumhākaṃ aññaṃ sappāyaṃ	701	
PA_atk-s05_05a:701_4	senāsanaṃ atthi, tattheva tumhe viharantā āsavakkhayaṃ pāpuṇeyyātha. Gacchatha, bhikkhave,	701	
PA_atk-s05_05a:701_5	tameva senāsanaṃ upanissāya viharatha. Sace pana devatāhi abhayaṃ icchatha, imaṃ	701	
PA_atk-s05_05a:701_6	parittaṃ uggaṇhatha, etañhi vo parittañca kammaṭṭhānañca bhavissatī”ti imaṃ suttamabhāsi.	701	
PA_atk-s05_05a:702_0	Apare panāhu – “gacchatha, bhikkhave, tameva senāsanaṃ upanissāya viharathā”ti idañca	702	
PA_atk-s05_05a:702_1	vatvā bhagavā āha – “apica kho āraññakena pariharaṇaṃ ñātabbaṃ. Seyyathidaṃ – sāyaṃpātaṃ	702	
PA_atk-s05_05a:702_2	karaṇavasena dve mettā, dve parittā, dve asubhā, dve maraṇassatī aṭṭha mahāsaṃvegavatthusamāvajjanañca.	702	
PA_atk-s05_05a:702_3	Aṭṭha mahāsaṃvegavatthūni nāma jāti jarā byādhi maraṇaṃ cattāri apāyadukkhānīti.	702	
PA_atk-s05_05a:702_4	Atha vā jātijarābyādhimaraṇāni cattāri, apāyadukkhaṃ pañcamaṃ, atīte vaṭṭamūlakaṃ	702	
PA_atk-s05_05a:702_5	dukkhaṃ, anāgate vaṭṭamūlakaṃ dukkhaṃ, paccuppanne āhārapariyeṭṭhimūlakaṃ dukkha”nti.	702	
PA_atk-s05_05a:702_6	Evaṃ bhagavā pariharaṇaṃ ācikkhitvā tesaṃ bhikkhūnaṃ mettatthañca parittatthañca	702	
PA_atk-s05_05a:702_7	vipassanāpādakajhānatthañca imaṃ suttaṃ abhāsīti.	702	
PA_atk-s05_05a:703_0	143. Tattha karaṇīyamatthakusalenāti imissā paṭhamagāthāya tāva ayaṃ padavaṇṇanā	703	
PA_atk-s05_05a:703_1	– karaṇīyanti kātabbaṃ, karaṇārahanti attho. Atthoti paṭipadā, yaṃ vā kiñci attano	703	
PA_atk-s05_05a:703_2	hitaṃ, taṃ sabbaṃ araṇīyato atthoti vuccati, araṇīyato nāma upagantabbato. Atthe	703	
PA_atk-s05_05a:703_3	kusalena atthakusalena, atthachekenāti vuttaṃ hoti. Yanti aniyamitapaccattaṃ. Nti	703	
PA_atk-s05_05a:703_4	niyamitaupayogaṃ. Ubhayampi vā yaṃ tanti paccattavacanaṃ. Santaṃ padanti upayogavacanaṃ.	703	
PA_atk-s05_05a:703_5	Tattha lakkhaṇato santaṃ, pattabbato padaṃ, nibbānassetaṃ adhivacanaṃ. Abhisameccāti	703	
PA_atk-s05_05a:703_6	abhisamāgantvā. Sakkotīti sakko, samattho paṭibaloti vuttaṃ hoti. Ujūti ajjavayutto.	703	
PA_atk-s05_05a:703_7	Suṭṭhu ujūti suhuju. Sukhaṃ vaco asminti suvaco. Assāti bhaveyya. Mudūti maddavayutto.	703	
PA_atk-s05_05a:703_8	Na atimānīti anatimānī.	703	
PA_atk-s05_05a:704_0	Ayaṃ panettha atthavaṇṇanā – karaṇīyamatthakusalena yanta santaṃ padaṃ abhisameccāti.	704	
PA_atk-s05_05a:704_1	Ettha tāva atthi karaṇīyaṃ, atthi akaraṇīyaṃ. Tattha saṅkhepato sikkhattayaṃ karaṇīyaṃ,	704	
PA_atk-s05_05a:704_2	sīlavipatti, diṭṭhivipatti, ācāravipatti, ājīvavipattīti evamādi akaraṇīyaṃ. Tathā	704	
PA_atk-s05_05a:704_3	atthi atthakusalo, atthi anatthakusalo.	704	
PA_atk-s05_05a:705_0	Tattha yo imasmiṃ sāsane pabbajitvā na attānaṃ sammā payojeti, khaṇḍasīlo hoti, ekavīsatividhaṃ	705	
PA_atk-s05_05a:705_1	anesanaṃ nissāya jīvikaṃ kappeti. Seyyathidaṃ – veḷudānaṃ, pattadānaṃ, pupphadānaṃ,	705	
PA_atk-s05_05a:705_2	phaladānaṃ, dantakaṭṭhadānaṃ, mukhodakadānaṃ, sinānadānaṃ, cuṇṇadānaṃ, mattikādānaṃ,	705	
PA_atk-s05_05a:705_3	cāṭukamyataṃ, muggasūpyataṃ, pāribhaṭutaṃ, jaṅghapesaniyaṃ, vejjakammaṃ, dūtakammaṃ,	705	
PA_atk-s05_05a:705_4	pahiṇagamanaṃ, piṇḍapaṭipiṇḍadānānuppadānaṃ, vatthuvijjaṃ, nakkhattavijjaṃ, aṅgavijjanti.	705	
PA_atk-s05_05a:705_5	Chabbidhe ca agocare carati. Seyyathidaṃ – vesiyagocare vidhavāthullakumārikapaṇḍakabhikkhunipānāgāragocareti.	705	
PA_atk-s05_05a:705_6	Saṃsaṭṭho ca viharati rājūhi rājamahāmattehi titthiyehi titthiyasāvakehi ananulomikena	705	
PA_atk-s05_05a:705_7	gihisaṃsaggena. Yāni vā pana tāni kulāni asaddhāni appasannāni anopānabhūtāni akkosakaparibhāsakāni	705	
PA_atk-s05_05a:705_8	anatthakāmāni ahitaaphāsukaayogakkhemakāmāni bhikkhūnaṃ…pe… upāsikānaṃ, tathārūpāni	705	
PA_atk-s05_05a:705_9	kulāni sevati bhajati payirupāsati. Ayaṃ anatthakusalo.	705	
PA_atk-s05_05a:706_0	Yo pana imasmiṃ sāsane pabbajitvā attānaṃ sammā payojeti, anesanaṃ pahāya catupārisuddhisīle	706	
PA_atk-s05_05a:706_1	patiṭṭhātukāmo saddhāsīsena pātimokkhasaṃvaraṃ, satisīsena indriyasaṃvaraṃ, vīriyasīsena	706	
PA_atk-s05_05a:706_2	ājīvapārisuddhiṃ, paññāsīsena paccayapaṭisevanaṃ pūreti ayaṃ atthakusalo.	706	
PA_atk-s05_05a:707_0	Yo vā sattāpattikkhandhasodhanavasena pātimokkhasaṃvaraṃ, chadvāre ghaṭṭitārammaṇesu	707	
PA_atk-s05_05a:707_1	abhijjhādīnaṃ anuppattivasena indriyasaṃvaraṃ, anesanaparivajjanavasena viññupasatthabuddhabuddhasāvakavaṇṇitapaccayapaṭisevanena	707	
PA_atk-s05_05a:707_2	ca ājīvapārisuddhiṃ, yathāvuttapaccavekkhaṇavasena paccayapaṭisevanaṃ, catuiriyāpathaparivattane	707	
PA_atk-s05_05a:707_3	sātthakādīnaṃ paccavekkhaṇavasena sampajaññañca sodheti, ayampi atthakusalo.	707	
PA_atk-s05_05a:708_0	Yo vā yathā ūsodakaṃ paṭicca saṃkiliṭṭhaṃ vatthaṃ pariyodāyati, chārikaṃ paṭicca	708	
PA_atk-s05_05a:708_1	ādāso, ukkāmukhaṃ paṭicca jātarūpaṃ, tathā ñāṇaṃ paṭicca sīlaṃ vodāyatīti ñatvā ñāṇodakena	708	
PA_atk-s05_05a:708_2	dhovanto sīlaṃ pariyodāpeti. Yathā ca kikī sakuṇikā aṇḍaṃ, camarīmigo vāladhiṃ, ekaputtikā	708	
PA_atk-s05_05a:708_3	nārī piyaṃ ekaputtakaṃ, ekanayano puriso taṃ ekanayanaṃ rakkhati, tathā ativiya appamatto	708	
PA_atk-s05_05a:708_4	attano sīlakkhandhaṃ rakkhati, sāyaṃpātaṃ paccavekkhamāno aṇumattampi vajjaṃ na passati, ayampi atthakusalo.	708	
PA_atk-s05_05a:709_0	Yo vā pana avippaṭisārakarasīle patiṭṭhāya kilesavikkhambhanapaṭipadaṃ paggaṇhāti,	709	
PA_atk-s05_05a:709_1	taṃ paggahetvā kasiṇaparikammaṃ karoti, kasiṇaparikammaṃ katvā samāpattiyo nibbatteti,	709	
PA_atk-s05_05a:709_2	ayampi atthakusalo. Yo vā pana samāpattito vuṭṭhāya saṅkhāre sammasitvā arahattaṃ	709	
PA_atk-s05_05a:709_3	pāpuṇāti, ayaṃ atthakusalānaṃ aggo.	709	
PA_atk-s05_05a:710_0	Tattha ye ime yāva avippaṭisārakarasīle patiṭṭhānena, yāva vā kilesavikkhambhanapaṭipadāya	710	
PA_atk-s05_05a:710_1	paggahaṇena maggaphalena vaṇṇitā atthakusalā, te imasmiṃ atthe atthakusalāti adhippetā.	710	
PA_atk-s05_05a:710_2	Tathāvidhā ca te bhikkhū. Tena bhagavā te bhikkhū sandhāya ekapuggalādhiṭṭhānāya	710	
PA_atk-s05_05a:710_3	desanāya “karaṇīyamatthakusalenā”ti āha.	710	
PA_atk-s05_05a:711_0	Tato “kiṃ karaṇīya”nti tesaṃ sañjātakaṅkhānaṃ āha “yanta santaṃ padaṃ abhisameccā”ti.	711	
PA_atk-s05_05a:711_1	Ayamettha adhippāyo – taṃ buddhānubuddhehi vaṇṇitaṃ santaṃ nibbānapadaṃ paṭivedhavasena	711	
PA_atk-s05_05a:711_2	abhisamecca viharitukāmena yaṃ karaṇīyanti. Ettha ca yanti imassa gāthāpādassa ādito	711	
PA_atk-s05_05a:711_3	vuttameva karaṇīyanti. Adhikārato anuvattati taṃ santaṃ padaṃ abhisameccāti. Ayaṃ	711	
PA_atk-s05_05a:711_4	pana yasmā sāvasesapāṭho attho, tasmā “viharitukāmenā”ti vuttanti veditabbaṃ.	711	
PA_atk-s05_05a:712_0	Atha vā santaṃ padaṃ abhisameccāti anussavādivasena lokiyapaññāya nibbānapadaṃ santanti	712	
PA_atk-s05_05a:712_1	ñatvā taṃ adhigantukāmena yantaṃ karaṇīyanti adhikārato anuvattati, taṃ karaṇīyamatthakusalenāti	712	
PA_atk-s05_05a:712_2	evampettha adhippāyo veditabbo. Atha vā “karaṇīyamatthakusalenā”ti vutte “ki”nti	712	
PA_atk-s05_05a:712_3	cintentānaṃ āha “yanta santaṃ padaṃ abhisameccā”ti. Tassevaṃ adhippāyo veditabbo	712	
PA_atk-s05_05a:712_4	– lokiyapaññāya santaṃ padaṃ abhisamecca yaṃ karaṇīyaṃ, tanti. Yaṃ kātabbaṃ, taṃ	712	
PA_atk-s05_05a:712_5	karaṇīyaṃ, karaṇārahameva tanti vuttaṃ hoti.	712	
PA_atk-s05_05a:713_0	Kiṃ pana tanti? Kimaññaṃ siyā aññatra tadadhigamūpāyato. Kāmañcetaṃ karaṇārahatthena	713	
PA_atk-s05_05a:713_1	sikkhattayadīpakena ādipadeneva vuttaṃ. Tathā hi tassa atthavaṇṇanāyaṃ avocumhā “atthi	713	
PA_atk-s05_05a:713_2	karaṇīyaṃ atthi akaraṇīyaṃ. Tattha saṅkhepato sikkhattayaṃ karaṇīya”nti. Atisaṅkhepadesitattā	713	
PA_atk-s05_05a:713_3	pana tesaṃ bhikkhūnaṃ kehici viññātaṃ, kehici na viññātaṃ. Tato yehi na viññātaṃ,	713	
PA_atk-s05_05a:713_4	tesaṃ viññāpanatthaṃ yaṃ visesato āraññakena bhikkhunā kātabbaṃ, taṃ vitthārento	713	
PA_atk-s05_05a:713_5	“sakko ujū ca suhujū ca, suvaco cassa mudu anatimānī”ti imaṃ tāva upaḍḍhagāthaṃ āha.	713	
PA_atk-s05_05a:714_0	Kiṃ vuttaṃ hoti? Santaṃ padaṃ abhisamecca viharitukāmo lokiyapaññāya vā taṃ abhisamecca	714	
PA_atk-s05_05a:714_1	tadadhigamāya paṭipajjamāno āraññako bhikkhu dutiyacatutthapadhāniyaṅgasamannāgamena	714	
PA_atk-s05_05a:714_2	kāye ca jīvite ca anapekkho hutvā saccapaṭivedhāya paṭipajjituṃ sakko assa, tathā	714	
PA_atk-s05_05a:714_3	kasiṇaparikammavattasamādānādīsu, attano pattacīvarapaṭisaṅkharaṇādīsu ca yāni tāni	714	
PA_atk-s05_05a:714_4	sabrahmacārīnaṃ uccāvacāni kiṃ karaṇīyāni, tesu aññesu ca evarūpesu sakko assa dakkho	714	
PA_atk-s05_05a:714_5	analaso samattho. Sakko hontopi ca tatiyapadhāniyaṅgasamannāgamena uju assa. Uju	714	
PA_atk-s05_05a:714_6	hontopi ca sakiṃ ujubhāvena santosaṃ anāpajjitvā yāvajīvaṃ punappunaṃ asithilakaraṇena	714	
PA_atk-s05_05a:714_7	suṭṭhutaraṃ uju assa. Asaṭhatāya vā uju, amāyāvitāya suhuju. Kāyavacīvaṅkappahānena	714	
PA_atk-s05_05a:714_8	vā uju, manovaṅkappahānena suhuju. Asantaguṇassa vā anāvikaraṇena uju, asantaguṇena	714	
PA_atk-s05_05a:714_9	uppannassa lābhassa anadhivāsanena suhuju. Evaṃ ārammaṇalakkhaṇūpanijjhānehi purimadvayatatiyasikkhāhi	714	
PA_atk-s05_05a:714_10	payogāsayasuddhīhi ca uju ca suhuju ca assa.	7141	
PA_atk-s05_05a:715_0	Na kevalañca uju ca suhuju ca, apica pana subbaco ca assa. Yo hi puggalo “idaṃ na	715	
PA_atk-s05_05a:715_1	kātabba”nti vutto “kiṃ te diṭṭhaṃ, kiṃ te sutaṃ, ko me hutvā vadasi, kiṃ upajjhāyo	715	
PA_atk-s05_05a:715_2	ācariyo sandiṭṭho sambhatto vā”ti vadati, tuṇhībhāvena vā taṃ viheṭheti, sampaṭicchitvā	715	
PA_atk-s05_05a:715_3	vā na tathā karoti, so visesādhigamassa dūre hoti. Yo pana ovadiyamāno “sādhu, bhante,	715	
PA_atk-s05_05a:715_4	suṭṭhu vuttaṃ, attano vajjaṃ nāma duddasaṃ hoti, punapi maṃ evarūpaṃ disvā vadeyyātha	715	
PA_atk-s05_05a:715_5	anukampaṃ upādāya, cirassaṃ me tumhākaṃ santikā ovādo laddho”ti vadati, yathānusiṭṭhañca	715	
PA_atk-s05_05a:715_6	paṭipajjati, so visesādhigamassa avidūre hoti. Tasmā evaṃ parassa vacanaṃ sampaṭicchitvā	715	
PA_atk-s05_05a:715_7	karonto subbaco ca assa.	715	
PA_atk-s05_05a:716_0	Yathā ca suvaco, evaṃ mudu assa. Mudūti gahaṭṭhehi dūtagamanappahiṇagamanādīsu niyuñjiyamāno	716	
PA_atk-s05_05a:716_1	tattha mudubhāvaṃ akatvā thaddho hutvā vattapaṭipattiyaṃ sakalabrahmacariye ca mudu	716	
PA_atk-s05_05a:716_2	assa suparikammakatasuvaṇṇaṃ viya tattha tattha viniyogakkhamo. Atha vā mudūti abhākuṭiko	716	
PA_atk-s05_05a:716_3	uttānamukho sukhasambhāso paṭisanthāravutti sutitthaṃ viya sukhāvagāho assa. Na kevalañca	716	
PA_atk-s05_05a:716_4	mudu, apica pana anatimānī assa, jātigottādīhi atimānavatthūhi pare nātimaññeyya,	716	
PA_atk-s05_05a:716_5	sāriputtatthero viya caṇḍālakumārakasamena cetasā vihareyyāti.	716	
PA_atk-s05_05a:717_0	144. Evaṃ bhagavā santaṃ padaṃ abhisamecca viharitukāmassa tadadhigamāya vā paṭipajjamānassa	717	
PA_atk-s05_05a:717_1	visesato āraññakassa bhikkhuno ekaccaṃ karaṇīyaṃ vatvā puna tatuttaripi vattukāmo	717	
PA_atk-s05_05a:717_2	“santussako cā”ti dutiyaṃ gāthamāha.	717	
PA_atk-s05_05a:718_0	Tattha “santuṭṭhī ca kataññutā”ti ettha vuttappabhedena dvādasavidhena santosena	718	
PA_atk-s05_05a:718_1	santussatīti santussako. Atha vā tussatīti tussako, sakena tussako, santena tussako,	718	
PA_atk-s05_05a:718_2	samena tussakoti santussako. Tattha sakaṃ nāma “piṇḍiyālopabhojanaṃ nissāyā”ti evaṃ	718	
PA_atk-s05_05a:718_3	upasampadamāḷake uddiṭṭhaṃ attanā ca sampaṭicchitaṃ catupaccayajātaṃ. Tena sundarena	718	
PA_atk-s05_05a:718_4	vā asundarena vā sakkaccaṃ vā asakkaccaṃ vā dinnena paṭiggahaṇakāle paribhogakāle	718	
PA_atk-s05_05a:718_5	ca vikāramadassetvā yāpento “sakena tussako”ti vuccati. Santaṃ nāma yaṃ laddhaṃ hoti	718	
PA_atk-s05_05a:718_6	attano vijjamānaṃ, tena santeneva tussanto tato paraṃ na patthento atricchataṃ pajahanto	718	
PA_atk-s05_05a:718_7	“santena tussako”ti vuccati. Samaṃ nāma iṭṭhāniṭṭhesu anunayapaṭighappahānaṃ. Tena	718	
PA_atk-s05_05a:718_8	samena sabbārammaṇesu tussanto “samena tussako”ti vuccati.	718	
PA_atk-s05_05a:719_0	Sukhena bharīyatīti subharo, suposoti vuttaṃ hoti. Yo hi bhikkhu sālimaṃsodanādīnaṃ	719	
PA_atk-s05_05a:719_1	patte pūretvā dinnepi dummukhabhāvaṃ anattamanabhāvameva ca dasseti, tesaṃ vā sammukhāva	719	
PA_atk-s05_05a:719_2	taṃ piṇḍapātaṃ “kiṃ tumhehi dinna”nti apasādento sāmaṇeragahaṭṭhādīnaṃ deti, esa	719	
PA_atk-s05_05a:719_3	dubbharo. Etaṃ disvā manussā dūratova parivajjenti “dubbharo bhikkhu na sakkā positu”nti.	719	
PA_atk-s05_05a:719_4	Yo pana yaṃkiñci lūkhaṃ vā paṇītaṃ vā appaṃ vā bahuṃ vā labhitvā attamano vippasannamukho	719	
PA_atk-s05_05a:719_5	hutvā yāpeti, esa subharo. Etaṃ disvā manussā ativiya vissatthā honti – “amhākaṃ	719	
PA_atk-s05_05a:719_6	bhadanto subharo thokathokenapi tussati, mayameva naṃ posessāmā”ti paṭiññaṃ katvā	719	
PA_atk-s05_05a:719_7	posenti. Evarūpo idha subharoti adhippeto.	719	
PA_atk-s05_05a:720_0	Appaṃ kiccamassāti appakicco, na kammārāmatābhassārāmatāsaṅgaṇikārāmatādianekakiccabyāvaṭo.	720	
PA_atk-s05_05a:720_1	Atha vā sakalavihāre navakammasaṅghabhogasāmaṇeraārāmikavosāsanādikiccavirahito,	720	
PA_atk-s05_05a:720_2	attano kesanakhacchedanapattacīvaraparikammādiṃ katvā samaṇadhammakiccaparo hotīti vuttaṃ hoti.	720	
PA_atk-s05_05a:721_0	Sallahukā vutti assāti sallahukavutti. Yathā ekacco bahubhaṇḍo bhikkhu disāpakkamanakāle	721	
PA_atk-s05_05a:721_1	bahuṃ pattacīvarapaccattharaṇatelaguḷādiṃ mahājanena sīsabhārakaṭibhārādīhi uccārāpetvā	721	
PA_atk-s05_05a:721_2	pakkamati, evaṃ ahutvā yo appaparikkhāro hoti, pattacīvarādiaṭṭhasamaṇaparikkhāramattameva	721	
PA_atk-s05_05a:721_3	pariharati, disāpakkamanakāle pakkhī sakuṇo viya samādāyeva pakkamati, evarūpo idha	721	
PA_atk-s05_05a:721_4	sallahukavuttīti adhippeto. Santāni indriyāni assāti santindriyo, iṭṭhārammaṇādīsu	721	
PA_atk-s05_05a:721_5	rāgādivasena anuddhatindriyoti vuttaṃ hoti. Nipakoti viññū vibhāvī paññavā, sīlānurakkhaṇapaññāya	721	
PA_atk-s05_05a:721_6	cīvarādivicāraṇapaññāya āvāsādisattasappāyaparijānanapaññāya ca samannāgatoti adhippāyo.	721	
PA_atk-s05_05a:722	Na pagabbhoti appagabbho, aṭṭhaṭṭhānena kāyapāgabbhiyena, catuṭṭhānena vacīpāgabbhiyena, anekaṭṭhānena manopāgabbhiyena ca virahitoti attho.	72	
PA_atk-s05_05a:723_0	Aṭṭhaṭṭhānaṃ kāyapāgabbhiyaṃ nāma saṅghagaṇapuggalabhojanasālājantāgharanhānatitthabhikkhācāramaggaantaragharapavesanesu	723	
PA_atk-s05_05a:723_1	kāyena appatirūpakaraṇaṃ. Seyyathidaṃ – idhekacco saṅghamajjhe pallatthikāya vā nisīdati,	723	
PA_atk-s05_05a:723_2	pāde pādamodahitvā vāti evamādi, tathā gaṇamajjhe, gaṇamajjheti catuparisasannipāte,	723	
PA_atk-s05_05a:723_3	tathā vuḍḍhatare puggale. Bhojanasālāyaṃ pana vuḍḍhānaṃ āsanaṃ na deti, navānaṃ āsanaṃ	723	
PA_atk-s05_05a:723_4	paṭibāhati, tathā jantāghare. Vuḍḍhe cettha anāpucchā aggijālanādīni karoti. Nhānatitthe	723	
PA_atk-s05_05a:723_5	ca yadidaṃ “daharo vuḍḍhoti pamāṇaṃ akatvā āgatapaṭipāṭiyā nhāyitabba”nti vuttaṃ,	723	
PA_atk-s05_05a:723_6	tampi anādiyanto pacchā āgantvā udakaṃ otaritvā vuḍḍhe ca nave ca bādheti. Bhikkhācāramagge	723	
PA_atk-s05_05a:723_7	pana aggāsanaaggodakaaggapiṇḍatthaṃ vuḍḍhānaṃ purato purato yāti bāhāya bāhaṃ paharanto,	723	
PA_atk-s05_05a:723_8	antaragharappavesane vuḍḍhānaṃ paṭhamataraṃ pavisati, daharehi kāyakīḷanaṃ karotīti evamādi.	723	
PA_atk-s05_05a:724_0	Catuṭṭhānaṃ vacīpāgabbhiyaṃ nāma saṅghagaṇapuggalaantaragharesu appatirūpavācānicchāraṇaṃ.	724	
PA_atk-s05_05a:724_1	Seyyathidaṃ – idhekacco saṅghamajjhe anāpucchā dhammaṃ bhāsati, tathā pubbe vuttappakāre	724	
PA_atk-s05_05a:724_2	gaṇe vuḍḍhatare puggale ca. Tattha manussehi pañhaṃ puṭṭho vuḍḍhataraṃ anāpucchā	724	
PA_atk-s05_05a:724_3	vissajjeti. Antaraghare pana “itthannāme kiṃ atthi, kiṃ yāgu udāhu khādanīyaṃ bhojanīyaṃ,	724	
PA_atk-s05_05a:724_4	kiṃ me dassasi, kimajja khādissāmi, kiṃ bhuñjissāmi, kiṃ pivissāmī”ti edamādiṃ bhāsati.	724	
PA_atk-s05_05a:725	Anekaṭṭhānaṃ manopāgabbhiyaṃ nāma tesu tesu ṭhānesu kāyavācāhi ajjhācāraṃ anāpajjitvāpi manasā eva kāmavitakkādinānappakāraappatirūpavitakkanaṃ.	72	
PA_atk-s05_05a:726_0	Kulesvananugiddhoti yāni kulāni upasaṅkamati, tesu paccayataṇhāya vā ananulomiyagihisaṃsaggavasena	726	
PA_atk-s05_05a:726_1	vā ananugiddho, na sahasokī, na sahanandī, na sukhitesu sukhito, na dukkhitesu dukkhito,	726	
PA_atk-s05_05a:726_2	na uppannesu kiccakaraṇīyesu attanā vā yogamāpajjitāti vuttaṃ hoti. Imissā ca gāthāya	726	
PA_atk-s05_05a:726_3	yaṃ “suvaco cassā”ti ettha vuttaṃ “assā”ti vacanaṃ, taṃ sabbapadehi saddhiṃ “santussako	726	
PA_atk-s05_05a:726_4	ca assa, subharo ca assā”ti evaṃ yojetabbaṃ.	726	
PA_atk-s05_05a:727_0	145. Evaṃ bhagavā santaṃ padaṃ abhisamecca viharitukāmassa tadadhigamāya vā paṭipajjitukāmassa	727	
PA_atk-s05_05a:727_1	visesato āraññakassa bhikkhuno tatuttaripi karaṇīyaṃ ācikkhitvā idāni akaraṇīyampi	727	
PA_atk-s05_05a:727_2	ācikkhitukāmo “na ca khuddamācare kiñci, yena viññū pare upavadeyyu”nti imaṃ upaḍḍhagāthamāha.	727	
PA_atk-s05_05a:727_3	Tassattho – evamimaṃ karaṇīyaṃ karonto yaṃ taṃ kāyavacīmanoduccaritaṃ khuddaṃ lāmakanti	727	
PA_atk-s05_05a:727_4	vuccati, taṃ na ca khuddaṃ samācare. Asamācaranto ca na kevalaṃ oḷārikaṃ, kiṃ pana	727	
PA_atk-s05_05a:727_5	kiñci na samācare, appamattakaṃ aṇumattampi na samācareti vuttaṃ hoti.	727	
PA_atk-s05_05a:728_0	Tato tassa samācāre sandiṭṭhikamevādīnavaṃ dasseti “yena viññū pare upavadeyyu”nti.	728	
PA_atk-s05_05a:728_1	Ettha ca yasmā aviññū pare appamāṇaṃ. Te hi anavajjaṃ vā sāvajjaṃ karonti, appasāvajjaṃ	728	
PA_atk-s05_05a:728_2	vā mahāsāvajjaṃ. Viññū eva pana pamāṇaṃ. Te hi anuvicca pariyogāhetvā avaṇṇārahassa	728	
PA_atk-s05_05a:728_3	avaṇṇaṃ bhāsanti, vaṇṇārahassa ca vaṇṇaṃ bhāsanti, tasmā “viññū pare”ti vuttaṃ.	728	
PA_atk-s05_05a:729_0	Evaṃ bhagavā imāhi aḍḍhateyyāhi gāthāhi santaṃ padaṃ abhisamecca viharitukāmassa,	729	
PA_atk-s05_05a:729_1	tadadhigamāya vā paṭipajjitukāmassa visesato āraññakassa āraññakasīsena ca sabbesampi	729	
PA_atk-s05_05a:729_2	kammaṭṭhānaṃ gahetvā viharitukāmānaṃ karaṇīyākaraṇīyabhedaṃ kammaṭṭhānūpacāraṃ vatvā	729	
PA_atk-s05_05a:729_3	idāni tesaṃ bhikkhūnaṃ tassa devatābhayassa paṭighātāya parittatthaṃ vipassanāpādakajjhānavasena	729	
PA_atk-s05_05a:729_4	kammaṭṭhānatthañca “sukhino va khemino hontū”tiādinā nayena mettakathaṃ kathetumāraddho.	729	
PA_atk-s05_05a:730_0	Tattha sukhinoti sukhasamaṅgino. Kheminoti khemavanto, abhayā nirupaddavāti vuttaṃ	730	
PA_atk-s05_05a:730_1	hoti. Sabbeti anavasesā. Sattāti pāṇino. Sukhitattāti sukhitacittā. Ettha ca kāyikena	730	
PA_atk-s05_05a:730_2	sukhena sukhino, mānasena sukhitattā, tadubhayenāpi sabbabhayūpaddavavigamena vā	730	
PA_atk-s05_05a:730_3	kheminoti veditabbā. Kasmā pana evaṃ vuttaṃ? Mettābhāvanākāradassanatthaṃ. Evañhi	730	
PA_atk-s05_05a:730_4	mettā bhāvetabbā “sabbe sattā sukhino hontū”ti vā, “khemino hontū”ti vā, “sukhitattā hontū”ti vā.	730	
PA_atk-s05_05a:731_0	146. Evaṃ yāva upacārato appanākoṭi, tāva saṅkhepena mettābhāvanaṃ dassetvā idāni	731	
PA_atk-s05_05a:731_1	vitthāratopi taṃ dassetuṃ “ye kecī”ti gāthādvayamāha. Atha vā yasmā puthuttārammaṇe	731	
PA_atk-s05_05a:731_2	paricitaṃ cittaṃ na ādikeneva ekatte saṇṭhāti, ārammaṇappabhedaṃ pana anugantvā kamena	731	
PA_atk-s05_05a:731_3	saṇṭhāti, tasmā tassa tasathāvarādidukatikappabhede ārammaṇe anugantvā anugantvā	731	
PA_atk-s05_05a:731_4	saṇṭhānatthampi “ye kecī”ti gāthādvayamāha. Atha vā yasmā yassa yaṃ ārammaṇaṃ vibhūtaṃ	731	
PA_atk-s05_05a:731_5	hoti, tassa tattha cittaṃ sukhaṃ tiṭṭhati. Tasmā tesaṃ bhikkhūnaṃ yassa yaṃ vibhūtaṃ	731	
PA_atk-s05_05a:731_6	ārammaṇaṃ, tassa tattha cittaṃ saṇṭhāpetukāmo tasathāvarādidukattikaārammaṇappabhedadīpakaṃ	731	
PA_atk-s05_05a:731_7	“ye kecī”ti imaṃ gāthādvayamāha.	731	
PA_atk-s05_05a:732_0	Ettha hi tasathāvaradukaṃ diṭṭhādiṭṭhadukaṃ dūrasantikadukaṃ bhūtasambhavesidukanti	732	
PA_atk-s05_05a:732_1	cattāri dukāni, dīghādīhi ca chahi padehi majjhimapadassa tīsu, aṇukapadassa ca dvīsu	732	
PA_atk-s05_05a:732_2	tikesu atthasambhavato dīgharassamajjhimattikaṃ mahantāṇukamajjhimattikaṃ thūlāṇukamajjhimattikanti	732	
PA_atk-s05_05a:732_3	tayo tike dīpeti. Tattha ye kecīti anavasesavacanaṃ. Pāṇā eva bhūtā pāṇabhūtā. Atha	732	
PA_atk-s05_05a:732_4	vā pāṇantīti pāṇā. Etena assāsapassāsapaṭibaddhe pañcavokārasatte gaṇhāti. Bhavantīti	732	
PA_atk-s05_05a:732_5	bhūtā. Etena ekavokāracatuvokārasatte gaṇhāti. Atthīti santi, saṃvijjanti.	732	
PA_atk-s05_05a:733_0	Evaṃ “ye keci pāṇabhūtatthī”ti iminā vacanena dukattikehi saṅgahetabbe sabbe satte	733	
PA_atk-s05_05a:733_1	ekajjhaṃ dassetvā idāni sabbepi te tasā vā thāvarā vā anavasesāti iminā dukena saṅgahetvā dasseti.	733	
PA_atk-s05_05a:734_0	Tattha tasantīti tasā, sataṇhānaṃ sabhayānañcetaṃ adhivacanaṃ. Tiṭṭhantīti thāvarā,	734	
PA_atk-s05_05a:734_1	pahīnataṇhābhayānaṃ arahataṃ etaṃ adhivacanaṃ. Natthi tesaṃ avasesanti anavasesā,	734	
PA_atk-s05_05a:734_2	sabbepīti vuttaṃ hoti. Yañca dutiyagāthāya ante vuttaṃ, taṃ sabbadukatikehi sambandhitabbaṃ	734	
PA_atk-s05_05a:734_3	– ye keci pāṇabhūtatthi tasā vā thāvarā vā anavasesā, imepi sabbe sattā bhavantu	734	
PA_atk-s05_05a:734_4	sukhitattā. Evaṃ yāva bhūtā vā sambhavesī vā imepi sabbe sattā bhavantu sukhitattāti.	734	
PA_atk-s05_05a:735_0	Idāni dīgharassamajjhimāditikattayadīpakesu dīghā vātiādīsu chasu padesu dīghāti	735	
PA_atk-s05_05a:735_1	dīghattabhāvā nāgamacchagodhādayo. Anekabyāmasatappamāṇāpi hi mahāsamudde nāgānaṃ	735	
PA_atk-s05_05a:735_2	attabhāvā anekayojanappamāṇāpi macchagodhādīnaṃ attabhāvā honti. Mahantāti mahantattabhāvā	735	
PA_atk-s05_05a:735_3	jale macchakacchapādayo, thale hatthināgādayo, amanussesu dānavādayo. Āha ca – “rāhuggaṃ	735	
PA_atk-s05_05a:735_4	attabhāvīna”nti. Tassa hi attabhāvo ubbedhena cattāri yojanasahassāni aṭṭha ca yojanasatāni,	735	
PA_atk-s05_05a:735_5	bāhū dvādasayojanasataparimāṇā, paññāsayojanaṃ bhamukantaraṃ, tathā aṅgulantarikā,	735	
PA_atk-s05_05a:735_6	hatthatalāni dve yojanasatānīti. Majjhimāti assagoṇamahiṃsasūkarādīnaṃ attabhāvā.	735	
PA_atk-s05_05a:735_7	Rassakāti tāsu tāsu jātīsu vāmanādayo dīghamajjhimehi omakappamāṇā sattā. Aṇukāti	735	
PA_atk-s05_05a:735_8	maṃsacakkhussa agocarā, dibbacakkhuvisayā udakādīsu nibbattā sukhumattabhāvā sattā,	735	
PA_atk-s05_05a:735_9	ūkādayo vā. Apica ye tāsu tāsu jātīsu mahantamajjhimehi thūlamajjhimehi ca omakappamāṇā	735	
PA_atk-s05_05a:735_10	sattā, te aṇukāti veditabbā. Thūlāti parimaṇḍalattabhāvā macchakummasippikasambukādayo sattā.	7351	
PA_atk-s05_05a:736	147. Evaṃ tīhi tikehi anavasesato satte dassetvā idāni “diṭṭhā vā yeva adiṭṭhā”tiādīhi tīhi dukehipi te saṅgahetvā dasseti.	73	
PA_atk-s05_05a:737_0	Tattha diṭṭhāti ye attano cakkhussa āpāthamāgatavasena diṭṭhapubbā. Adiṭṭhāti ye	737	
PA_atk-s05_05a:737_1	parasamuddaparaselaparacakkavāḷādīsu ṭhitā. “Yeva dūre vasanti avidūre”ti iminā pana	737	
PA_atk-s05_05a:737_2	dukena attano attabhāvassa dūre ca avidūre ca vasante satte dasseti. Te upādāyupādāvasena	737	
PA_atk-s05_05a:737_3	veditabbā. Attano hi kāye vasantā sattā avidūre, bahikāye vasantā dūre. Tathā antoupacāre	737	
PA_atk-s05_05a:737_4	vasantā avidūre, bahiupacāre vasantā dūre. Attano vihāre gāme janapade dīpe cakkavāḷe	737	
PA_atk-s05_05a:737_5	vasantā avidūre, paracakkavāḷe vasantā dūre vasantīti vuccanti.	737	
PA_atk-s05_05a:738_0	Bhūtāti jātā, abhinibbattā. Ye bhūtā eva, na puna bhavissantīti saṅkhyaṃ gacchanti,	738	
PA_atk-s05_05a:738_1	tesaṃ khīṇāsavānametaṃ adhivacanaṃ. Sambhavamesantīti sambhavesī. Appahīnabhavasaṃyojanattā	738	
PA_atk-s05_05a:738_2	āyatimpi sambhavaṃ esantānaṃ sekkhaputhujjanānametaṃ adhivacanaṃ. Atha vā catūsu	738	
PA_atk-s05_05a:738_3	yonīsu aṇḍajajalābujā sattā yāva aṇḍakosaṃ vatthikosañca na bhindanti, tāva sambhavesī	738	
PA_atk-s05_05a:738_4	nāma. Aṇḍakosaṃ vatthikosañca bhinditvā bahi nikkhantā bhūtā nāma. Saṃsedajā opapātikā	738	
PA_atk-s05_05a:738_5	ca paṭhamacittakkhaṇe sambhavesī nāma. Dutiyacittakkhaṇato pabhuti bhūtā nāma. Yena	738	
PA_atk-s05_05a:738_6	vā iriyāpathena jāyanti, yāva tato aññaṃ na pāpuṇanti, tāva sambhavesī nāma. Tato paraṃ bhūtāti.	738	
PA_atk-s05_05a:739_0	148. Evaṃ bhagavā “sukhino vā”tiādīhi aḍḍhateyyāhi gāthāhi nānappakārato tesaṃ bhikkhūnaṃ	739	
PA_atk-s05_05a:739_1	hitasukhāgamapatthanāvasena sattesu mettābhāvanaṃ dassetvā idāni ahitadukkhānāgamapatthanāvasenāpi	739	
PA_atk-s05_05a:739_2	taṃ dassento āha “na paro paraṃ nikubbethā”ti. Esa porāṇapāṭho, idāni pana “paraṃ	739	
PA_atk-s05_05a:739_3	hī”tipi paṭhanti, ayaṃ na sobhano.	739	
PA_atk-s05_05a:740_0	Tattha paroti parajano. Paranti parajanaṃ. Na nikubbethāti na vañceyya. Nātimaññethāti	740	
PA_atk-s05_05a:740_1	na atikkamitvā maññeyya. Katthacīti katthaci okāse, gāme vā nigame vā khette vā ñātimajjhe	740	
PA_atk-s05_05a:740_2	vā pūgamajjhe vātiādi. Nanti etaṃ. Kañcīti yaṃ kañci khattiyaṃ vā brāhmaṇaṃ vā gahaṭṭhaṃ	740	
PA_atk-s05_05a:740_3	vā pabbajitaṃ vā sugataṃ vā duggataṃ vātiādi. Byārosanā paṭighasaññāti kāyavacīvikārehi	740	
PA_atk-s05_05a:740_4	byārosanāya ca, manovikārena paṭighasaññāya ca. “Byārosanāya paṭighasaññāyā”ti hi	740	
PA_atk-s05_05a:740_5	vattabbe “byārosanā paṭighasaññā”ti vuccati yathā “samma daññāya vimuttā”ti vattabbe	740	
PA_atk-s05_05a:740_6	“samma daññā vimuttā”ti, yathā ca “anupubbasikkhāya anupubbakiriyāya anupubbapaṭipadāyā”ti	740	
PA_atk-s05_05a:740_7	vattabbe “anupubbasikkhā anupubbakiriyā anupubbapaṭipadā”ti. Nāññamaññassa dukkhamiccheyyāti	740	
PA_atk-s05_05a:740_8	aññamaññassa dukkhaṃ na iccheyya. Kiṃ vuttaṃ hoti? Na kevalaṃ “sukhino vā khemino	740	
PA_atk-s05_05a:740_9	vā hontū”tiādi manasikāravaseneva mettaṃ bhāveyya. Kiṃ pana “aho vata yo koci parapuggalo	740	
PA_atk-s05_05a:740_10	yaṃ kañci parapuggalaṃ vañcanādīhi nikatīhi na nikubbetha, jātiādīhi ca navahi mānavatthūhi	7401	
PA_atk-s05_05a:740_11	katthaci padese yaṃ kañci parapuggalaṃ nātimaññeyya, aññamaññassa ca byārosanāya	7401	
PA_atk-s05_05a:740_12	vā paṭighasaññāya vā dukkhaṃ na iccheyyā”ti evampi manasi karonto bhāveyyāti.	7401	
PA_atk-s05_05a:741	149. Evaṃ ahitadukkhānāgamapatthanāvasena atthato mettābhāvanaṃ dassetvā idāni tameva upamāya dassento āha “mātā yathā niyaṃ putta”nti.	74	
PA_atk-s05_05a:742_0	Tassattho – yathā mātā niyaṃ puttaṃ attani jātaṃ orasaṃ puttaṃ, tañca ekaputtameva	742	
PA_atk-s05_05a:742_1	āyusā anurakkhe, tassa dukkhāgamapaṭibāhanatthaṃ attano āyumpi cajitvā taṃ anurakkhe,	742	
PA_atk-s05_05a:742_2	evampi sabbabhūtesu idaṃ mettamānasaṃ bhāvaye, punappunaṃ janaye vaḍḍhaye, tañca	742	
PA_atk-s05_05a:742_3	aparimāṇasattārammaṇavasena ekasmiṃ vā satte anavasesapharaṇavasena aparimāṇaṃ bhāvayeti.	742	
PA_atk-s05_05a:743	150. Evaṃ sabbākārena mettābhāvanaṃ dassetvā idāni tasseva vaḍḍhanaṃ dassento āha “mettañca sabbalokasmī”ti.	74	
PA_atk-s05_05a:744_0	Tattha mijjati tāyati cāti mitto, hitajjhāsayatāya siniyhati, ahitāgamato rakkhati	744	
PA_atk-s05_05a:744_1	cāti attho. Mittassa bhāvo mettaṃ. Sabbasminti anavasese. Lokasminti sattaloke. Manasi	744	
PA_atk-s05_05a:744_2	bhavanti mānasaṃ. Tañhi cittasampayuttattā evaṃ vuttaṃ. Bhāvayeti vaḍḍhaye. Nāssa	744	
PA_atk-s05_05a:744_3	parimāṇanti aparimāṇaṃ, appamāṇasattārammaṇatāya evaṃ vuttaṃ. Uddhanti upari. Tena	744	
PA_atk-s05_05a:744_4	arūpabhavaṃ gaṇhāti. Adhoti heṭṭhā. Tena kāmabhavaṃ gaṇhāti. Tiriyanti vemajjhaṃ.	744	
PA_atk-s05_05a:744_5	Tena rūpabhavaṃ gaṇhāti. Asambādhanti sambādhavirahitaṃ, bhinnasīmanti vuttaṃ hoti.	744	
PA_atk-s05_05a:744_6	Sīmā nāma paccatthiko vuccati, tasmimpi pavattanti attho. Averanti veravirahitaṃ,	744	
PA_atk-s05_05a:744_7	antarantarāpi veracetanāpātubhāvavirahitanti vuttaṃ hoti. Asapattanti vigatapaccatthikaṃ.	744	
PA_atk-s05_05a:744_8	Mettāvihārī hi puggalo manussānaṃ piyo hoti, amanussānaṃ piyo hoti, nāssa koci paccatthiko	744	
PA_atk-s05_05a:744_9	hoti, tenassa taṃ mānasaṃ vigatapaccatthikattā “asapatta”nti vuccati. Pariyāyavacanañhi	744	
PA_atk-s05_05a:744_10	etaṃ, yadidaṃ paccatthiko sapattoti. Ayaṃ anupadato atthavaṇṇanā.	7441	
PA_atk-s05_05a:745_0	Ayaṃ panettha adhippetatthavaṇṇanā – yadetaṃ “evampi sabbabhūtesu mānasaṃ bhāvaye	745	
PA_atk-s05_05a:745_1	aparimāṇa”nti vuttaṃ. Tañcetaṃ aparimāṇaṃ mettaṃ mānasaṃ sabbalokasmiṃ bhāvaye vaḍḍhaye,	745	
PA_atk-s05_05a:745_2	vuḍḍhiṃ, virūḷhiṃ, vepullaṃ gamaye. Kathaṃ? Uddhaṃ adho ca tiriyañca, uddhaṃ yāva	745	
PA_atk-s05_05a:745_3	bhavaggā, adho yāva avīcito, tiriyaṃ yāva avasesadisā. Uddhaṃ vā āruppaṃ, adho kāmadhātuṃ,	745	
PA_atk-s05_05a:745_4	tiriyaṃ rūpadhātuṃ anavasesaṃ pharanto. Evaṃ bhāventopi ca taṃ yathā asambādhaṃ,	745	
PA_atk-s05_05a:745_5	averaṃ, asapattañca, hoti tathā sambādhaverasapattābhāvaṃ karonto bhāvaye. Yaṃ vā	745	
PA_atk-s05_05a:745_6	taṃ bhāvanāsampadaṃ pattaṃ sabbattha okāsalābhavasena asambādhaṃ. Attano paresu āghātapaṭivinayena	745	
PA_atk-s05_05a:745_7	averaṃ, attani ca paresaṃ āghātapaṭivinayena asapattaṃ hoti, taṃ asambādhaṃ averaṃ	745	
PA_atk-s05_05a:745_8	asapattaṃ aparimāṇaṃ mettaṃ mānasaṃ uddhaṃ adho tiriyañcāti tividhaparicchede sabbalokasmiṃ bhāvaye vaḍḍhayeti.	745	
PA_atk-s05_05a:746	151. Evaṃ mettābhāvanāya vaḍḍhanaṃ dassetvā idāni taṃ bhāvanamanuyuttassa viharato iriyāpathaniyamābhāvaṃ dassento āha “tiṭṭhaṃ caraṃ…pe… adhiṭṭheyyā”ti.	74	
PA_atk-s05_05a:747_0	Tassattho – evametaṃ mettaṃ mānasaṃ bhāvento so “nisīdati pallaṅkaṃ ābhujitvā, ujuṃ	747	
PA_atk-s05_05a:747_1	kāyaṃ paṇidhāyā”tiādīsu viya iriyāpathaniyamaṃ akatvā yathāsukhaṃ aññataraññatarairiyāpathabādhanavinodanaṃ	747	
PA_atk-s05_05a:747_2	karonto tiṭṭhaṃ vā caraṃ vā nisinno vā sayāno vā yāvatā vigatamiddho assa, atha etaṃ	747	
PA_atk-s05_05a:747_3	mettājhānassatiṃ adhiṭṭheyya.	747	
PA_atk-s05_05a:748_0	Atha vā evaṃ mettābhāvanāya vaḍḍhanaṃ dassetvā idāni vasībhāvaṃ dassento āha “tiṭṭhaṃ	748	
PA_atk-s05_05a:748_1	cara”nti. Vasippatto hi tiṭṭhaṃ vā caraṃ vā nisinno vā sayāno vā yāvatā iriyāpathena	748	
PA_atk-s05_05a:748_2	etaṃ mettājhānassatiṃ adhiṭṭhātukāmo hoti. Atha vā tiṭṭhaṃ vā caraṃ vāti na tassa	748	
PA_atk-s05_05a:748_3	ṭhānādīni antarāyakarāni honti, apica kho so yāvatā etaṃ mettājhānassatiṃ adhiṭṭhātukāmo	748	
PA_atk-s05_05a:748_4	hoti, tāvatā vitamiddho hutvā adhiṭṭhāti, natthi tassa tattha dandhāyitattaṃ. Tenāha	748	
PA_atk-s05_05a:748_5	“tiṭṭhaṃ caraṃ nisinno va sayāno, yāvatāssa vitamiddho. Etaṃ satiṃ adhiṭṭheyyā”ti.	748	
PA_atk-s05_05a:749_0	Tassāyamadhippāyo – yaṃ taṃ “mettañca sabbalokasmi, mānasaṃ bhāvaye”ti vuttaṃ, taṃ	749	
PA_atk-s05_05a:749_1	tathā bhāvaye, yathā ṭhānādīsu yāvatā iriyāpathena, ṭhānādīni vā anādiyitvā yāvatā	749	
PA_atk-s05_05a:749_2	etaṃ mettājhānassatiṃ adhiṭṭhātukāmo assa, tāvatā vitamiddho hutvā etaṃ satiṃ adhiṭṭheyyāti.	749	
PA_atk-s05_05a:750	Evaṃ mettābhāvanāya vasībhāvaṃ dassento “etaṃ satiṃ adhiṭṭheyyā”ti tasmiṃ mettāvihāre niyojetvā idāni taṃ vihāraṃ thunanto āha “brahmametaṃ vihāramidhamāhū”ti.	75	
PA_atk-s05_05a:751_0	Tassattho – yvāyaṃ “sukhinova khemino hontū”tiādiṃ katvā yāva “etaṃ satiṃ adhiṭṭheyyā”ti	751	
PA_atk-s05_05a:751_1	saṃvaṇṇito mettāvihāro, etaṃ catūsu dibbabrahmaariyairiyāpathavihāresu niddosattā	751	
PA_atk-s05_05a:751_2	attanopi paresampi atthakarattā ca idha ariyassa dhammavinaye brahmavihāramāhu, seṭṭhavihāramāhūti.	751	
PA_atk-s05_05a:751_3	Yato satataṃ samitaṃ abbokiṇṇaṃ tiṭṭhaṃ caraṃ nisinno vā sayāno vā yāvatāssa vitamiddho,	751	
PA_atk-s05_05a:751_4	etaṃ satiṃ adhiṭṭheyyāti.	751	
PA_atk-s05_05a:752_0	152. Evaṃ bhagavā tesaṃ bhikkhūnaṃ nānappakārato mettābhāvanaṃ dassetvā idāni yasmā	752	
PA_atk-s05_05a:752_1	mettā sattārammaṇattā attadiṭṭhiyā āsannā hoti tasmā diṭṭhigahaṇanisedhanamukhena	752	
PA_atk-s05_05a:752_2	tesaṃ bhikkhūnaṃ tadeva mettājhānaṃ pādakaṃ katvā ariyabhūmippattiṃ dassento āha	752	
PA_atk-s05_05a:752_3	“diṭṭhiñca anupaggammā”ti. Imāya gāthāya desanaṃ samāpesi.	752	
PA_atk-s05_05a:753_0	Tassattho – yvāyaṃ “brahmametaṃ vihāramidhamāhū”ti saṃvaṇṇito mettājhānavihāro, tato	753	
PA_atk-s05_05a:753_1	vuṭṭhāya ye tattha vitakkavicārādayo dhammā, te, tesañca vatthādianusārena rūpadhamme	753	
PA_atk-s05_05a:753_2	pariggahetvā iminā nāmarūpaparicchedena “suddhasaṅkhārapuñjoyaṃ, na idha sattūpalabbhatī”ti	753	
PA_atk-s05_05a:753_3	evaṃ diṭṭhiñca anupaggamma anupubbena lokuttarasīlena sīlavā hutvā lokuttarasīlasampayutteneva	753	
PA_atk-s05_05a:753_4	sotāpattimaggasammādiṭṭhisaṅkhātena dassanena sampanno. Tato paraṃ yopāyaṃ vatthukāmesu	753	
PA_atk-s05_05a:753_5	gedho kilesakāmo appahīno hoti, tampi sakadāgāmianāgāmimaggehi tanubhāvena anavasesappahānena	753	
PA_atk-s05_05a:753_6	ca kāmesu gedhaṃ vineyya vinayitvā vūpasametvā na hi jātu gabbhaseyya puna reti ekaṃseneva	753	
PA_atk-s05_05a:753_7	puna gabbhaseyyaṃ na eti, suddhāvāsesu nibbattitvā tattheva arahattaṃ pāpuṇitvā parinibbātīti.	753	
PA_atk-s05_05a:754_0	Evaṃ bhagavā desanaṃ samāpetvā te bhikkhū āha – “gacchatha, bhikkhave, tasmiṃyeva	754	
PA_atk-s05_05a:754_1	vanasaṇḍe viharatha. Imañca suttaṃ māsassa aṭṭhasu dhammassavanadivasesu gaṇḍiṃ ākoṭetvā	754	
PA_atk-s05_05a:754_2	ussāretha, dhammakathaṃ karotha, sākacchatha, anumodatha, idameva kammaṭṭhānaṃ āsevatha,	754	
PA_atk-s05_05a:754_3	bhāvetha, bahulīkarotha. Tepi vo amanussā taṃ bheravārammaṇaṃ na dassessanti, aññadatthu	754	
PA_atk-s05_05a:754_4	atthakāmā hitakāmā bhavissantī”ti. Te “sādhū”ti bhagavato paṭissuṇitvā uṭṭhāyāsanā	754	
PA_atk-s05_05a:754_5	bhagavantaṃ abhivādetvā, padakkhiṇaṃ katvā, tattha gantvā, tathā akaṃsu. Devatāyo	754	
PA_atk-s05_05a:754_6	ca “bhadantā amhākaṃ atthakāmā hitakāmā”ti pītisomanassajātā hutvā sayameva senāsanaṃ	754	
PA_atk-s05_05a:754_7	sammajjanti, uṇhodakaṃ paṭiyādenti, piṭṭhiparikammapādaparikammaṃ karonti, ārakkhaṃ	754	
PA_atk-s05_05a:754_8	saṃvidahanti. Te bhikkhū tatheva mettaṃ bhāvetvā tameva ca pādakaṃ katvā vipassanaṃ	754	
PA_atk-s05_05a:754_9	ārabhitvā sabbeva tasmiṃyeva antotemāse aggaphalaṃ arahattaṃ pāpuṇitvā mahāpavāraṇāya	754	
PA_atk-s05_05a:754_10	visuddhipavāraṇaṃ pavāresunti.	7541	
PA_atk-s05_05a:755	Evañhi atthakusalena tathāgatena,	75	
PA_atk-s05_05a:756	Dhammissarena kathitaṃ karaṇīyamatthaṃ;	75	
PA_atk-s05_05a:757	Katvānubhuyya paramaṃ hadayassa santiṃ,	75	
PA_atk-s05_05a:758	Santaṃ padaṃ abhisamenti samattapaññā.	75	
PA_atk-s05_05a:759	Tasmā hi taṃ amatamabbhutamariyakantaṃ,	75	
PA_atk-s05_05a:760	Santaṃ padaṃ abhisamecca viharitukāmo;	76	
PA_atk-s05_05a:761	Viññū jano vimalasīlasamādhipaññā,	76	
PA_atk-s05_05a:762	Bhedaṃ kareyya satataṃ karaṇīyamatthanti.	76	
PA_atk-s05_05a:763	Paramatthajotikāya khuddaka-aṭṭhakathāya	76	
PA_atk-s05_05a:764	Suttanipāta-aṭṭhakathāya mettasuttavaṇṇanā niṭṭhitā.	76	
PA_atk-s05_05a:765	9. Hemavatasuttavaṇṇanā	76	
PA_atk-s05_05a:766_0	Ajja pannarasoti hemavatasuttaṃ. Kā uppatti? Pucchāvasikā uppatti. Hemavatena hi	766	
PA_atk-s05_05a:766_1	puṭṭho bhagavā “chasu loko samuppanno”tiādīni abhāsi. Tattha “ajja pannaraso”tiādi	766	
PA_atk-s05_05a:766_2	sātāgirena vuttaṃ, “iti sātāgiro”tiādi saṅgītikārehi, “kaccimano”tiādi hemavatena,	766	
PA_atk-s05_05a:766_3	“chasu loko”tiādi bhagavatā, taṃ sabbampi samodhānetvā “hemavatasutta”nti vuccati.	766	
PA_atk-s05_05a:766_4	“Sātāgirisutta”nti ekaccehi.	766	
PA_atk-s05_05a:767_0	Tattha yāyaṃ “ajja pannaraso”tiādi gāthā. Tassā uppatti – imasmiṃyeva bhaddakappe	767	
PA_atk-s05_05a:767_1	vīsativassasahassāyukesu purisesu uppajjitvā soḷasavassasahassāyukāni ṭhatvā parinibbutassa	767	
PA_atk-s05_05a:767_2	bhagavato kassapasammāsambuddhassa mahatiyā pūjāya sarīrakiccaṃ akaṃsu. Tassa dhātuyo	767	
PA_atk-s05_05a:767_3	avikiritvā suvaṇṇakkhandho viya ekagghanā hutvā aṭṭhaṃsu. Dīghāyukabuddhānañhi esā	767	
PA_atk-s05_05a:767_4	dhammatā. Appāyukabuddhā pana yasmā bahutarena janena adiṭṭhā eva parinibbāyanti,	767	
PA_atk-s05_05a:767_5	tasmā dhātupūjampi katvā “tattha tattha janā puññaṃ pasavissantī”ti anukampāya “dhātuyo	767	
PA_atk-s05_05a:767_6	vikirantū”ti adhiṭṭhahanti. Tena tesaṃ suvaṇṇacuṇṇāni viya dhātuyo vikiranti, seyyathāpi amhākaṃ bhagavato.	767	
PA_atk-s05_05a:768_0	Manussā tassa bhagavato ekaṃyeva dhātugharaṃ katvā cetiyaṃ patiṭṭhāpesuṃ yojanaṃ	768	
PA_atk-s05_05a:768_1	ubbedhena parikkhepena ca. Tassa ekekagāvutantarāni cattāri dvārāni ahesuṃ. Ekaṃ	768	
PA_atk-s05_05a:768_2	dvāraṃ kikī rājā aggahesi; ekaṃ tasseva putto pathavindharo nāma; ekaṃ senāpatipamukhā	768	
PA_atk-s05_05a:768_3	amaccā; ekaṃ seṭṭhipamukhā jānapadā rattasuvaṇṇamayā ekagghanā suvaṇṇarasapaṭibhāgā	768	
PA_atk-s05_05a:768_4	ca nānāratanamayā iṭṭhakā ahesuṃ ekekā satasahassagghanikā. Te haritālamanosilāhi	768	
PA_atk-s05_05a:768_5	mattikākiccaṃ surabhitelena udakakiccañca katvā taṃ cetiyaṃ patiṭṭhāpesuṃ.	768	
PA_atk-s05_05a:769_0	Evaṃ patiṭṭhite cetiye dve kulaputtā sahāyakā nikkhamitvā sammukhasāvakānaṃ therānaṃ	769	
PA_atk-s05_05a:769_1	santike pabbajiṃsu. Dīghāyukabuddhānañhi sammukhasāvakāyeva pabbājenti, upasampādenti,	769	
PA_atk-s05_05a:769_2	nissayaṃ denti, itare na labhanti. Tato te kulaputtā “sāsane, bhante, kati dhurānī”ti	769	
PA_atk-s05_05a:769_3	pucchiṃsu. Therā “dve dhurānī”ti kathesuṃ – “vāsadhuraṃ, pariyattidhurañcā”ti. Tattha	769	
PA_atk-s05_05a:769_4	pabbajitena kulaputtena ācariyupajjhāyānaṃ santike pañca vassāni vasitvā, vattapaṭivattaṃ	769	
PA_atk-s05_05a:769_5	pūretvā, pātimokkhaṃ dve tīṇi bhāṇavārasuttantāni ca paguṇaṃ katvā, kammaṭṭhānaṃ	769	
PA_atk-s05_05a:769_6	uggahetvā, kule vā gaṇe vā nirālayena araññaṃ pavisitvā, arahattasacchikiriyāya ghaṭitabbaṃ	769	
PA_atk-s05_05a:769_7	vāyamitabbaṃ, etaṃ vāsadhuraṃ. Attano thāmena pana ekaṃ vā nikāyaṃ pariyāpuṇitvā	769	
PA_atk-s05_05a:769_8	dve vā pañca vā nikāye pariyattito ca atthato ca suvisadaṃ sāsanaṃ anuyuñjitabbaṃ,	769	
PA_atk-s05_05a:769_9	etaṃ pariyattidhuranti. Atha te kulaputtā “dvinnaṃ dhurānaṃ vāsadhurameva seṭṭha”nti	769	
PA_atk-s05_05a:769_10	vatvā “mayaṃ panamhā daharā, vuḍḍhakāle vāsadhuraṃ paripūressāma, pariyattidhuraṃ	7691	
PA_atk-s05_05a:769_11	tāva pūremā”ti pariyattiṃ ārabhiṃsu. Te pakatiyāva paññavanto nacirasseva sakale	7691	
PA_atk-s05_05a:769_12	buddhavacane pakataññano vinaye ca ativiya vinicchayakusalā ahesuṃ. Tesaṃ pariyattiṃ	7691	
PA_atk-s05_05a:769_13	nissāya parivāro uppajji, parivāraṃ nissāya lābho, ekamekassa pañcasatapañcasatā	7691	
PA_atk-s05_05a:769_14	bhikkhū parivārā ahesuṃ. Te satthusāsanaṃ dīpentā vihariṃsu, puna buddhakālo viya ahosi.	7691	
PA_atk-s05_05a:770_0	Tadā dve bhikkhū gāmakāvāse viharanti dhammavādī ca adhammavādī ca. Adhammavādī caṇḍo	770	
PA_atk-s05_05a:770_1	hoti pharuso, mukharo, tassa ajjhācāro itarassa pākaṭo hoti. Tato naṃ “idaṃ te, āvuso,	770	
PA_atk-s05_05a:770_2	kammaṃ sāsanassa appatirūpa”nti codesi. So “kiṃ te diṭṭhaṃ, kiṃ suta”nti vikkhipati.	770	
PA_atk-s05_05a:770_3	Itaro “vinayadharā jānissantī”ti āha. Tato adhammavādī “sace imaṃ vatthuṃ vinayadharā	770	
PA_atk-s05_05a:770_4	vinicchinissanti, addhā me sāsane patiṭṭhā na bhavissatī”ti ñatvā attano pakkhaṃ	770	
PA_atk-s05_05a:770_5	kātukāmo tāvadeva parikkhāre ādāya te dve there upasaṅkamitvā samaṇaparikkhāre datvā	770	
PA_atk-s05_05a:770_6	tesaṃ nissayena viharitumāraddho. Sabbañca nesaṃ upaṭṭhānaṃ karonto sakkaccaṃ vattapaṭivattaṃ	770	
PA_atk-s05_05a:770_7	pūretukāmo viya akāsi. Tato ekadivasaṃ upaṭṭhānaṃ gantvā vanditvā tehi vissajjiyamānopi	770	
PA_atk-s05_05a:770_8	aṭṭhāsiyeva. Therā “kiñci vattabbamatthī”ti taṃ pucchiṃsu. So “āma, bhante, ekena	770	
PA_atk-s05_05a:770_9	me bhikkhunā saha ajjhācāraṃ paṭicca vivādo atthi. So yadi taṃ vatthuṃ idhāgantvā	770	
PA_atk-s05_05a:770_10	āroceti, yathāvinicchayaṃ na vinicchinitabba”nti. Therā “osaṭaṃ vatthuṃ yathāvinicchayaṃ	7701	
PA_atk-s05_05a:770_11	na vinicchinituṃ na vaṭṭatī”ti āhaṃsu. So “evaṃ kariyamāne, bhante, mama sāsane patiṭṭhā	7701	
PA_atk-s05_05a:770_12	natthi, mayhetaṃ pāpaṃ hotu, mā tumhe vinicchinathā”ti. Te tena nippīḷiyamānā sampaṭicchiṃsu.	7701	
PA_atk-s05_05a:770_13	So tesaṃ paṭiññaṃ gahetvā puna taṃ āvāsaṃ gantvā “sabbaṃ vinayadharānaṃ santike niṭṭhita”nti	7701	
PA_atk-s05_05a:770_14	taṃ dhammavādiṃ suṭṭhutaraṃ avamaññanto pharusena samudācarati. Dhammavādī “nissaṅko	7701	
PA_atk-s05_05a:770_15	ayaṃ jāto”ti tāvadeva nikkhamitvā therānaṃ parivāraṃ bhikkhusahassaṃ upasaṅkamitvā	7701	
PA_atk-s05_05a:770_16	āha – “nanu, āvuso, osaṭaṃ vatthu yathādhammaṃ vinicchinitabbaṃ, anosarāpetvā eva	7701	
PA_atk-s05_05a:770_17	vā aññamaññaṃ accayaṃ desāpetvā sāmaggī kātabbā. Ime pana therā neva vatthuṃ vinicchiniṃsu,	7701	
PA_atk-s05_05a:770_18	na sāmaggiṃ akaṃsu. Kiṃ nāmeta”nti? Tepi sutvā tuṇhī ahesuṃ – “nūna kiñci ācariyehi	7701	
PA_atk-s05_05a:770_19	ñāta”nti. Tato adhammavādī okāsaṃ labhitvā “tvaṃ pubbe ‘vinayadharā jānissantī’ti	7701	
PA_atk-s05_05a:770_20	bhaṇasi. Idāni tesaṃ vinayadharānaṃ ārocehi taṃ vatthu”nti dhammavādiṃ pīḷetvā “ajjatagge	7702	
PA_atk-s05_05a:770_21	parājito tvaṃ, mā taṃ āvāsaṃ āgacchī”ti vatvā pakkāmi. Tato dhammavādī there upasaṅkamitvā	7702	
PA_atk-s05_05a:770_22	“tumhe sāsanaṃ anapekkhitvā ‘amhe upaṭṭhesi paritosesī’ti puggalameva apekkhittha,	7702	
PA_atk-s05_05a:770_23	sāsanaṃ arakkhitvā puggalaṃ rakkhittha, ajjatagge dāni tumhākaṃ vinicchayaṃ vinicchinituṃ	7702	
PA_atk-s05_05a:770_24	na vaṭṭati, ajja parinibbuto kassapo bhagavā”ti mahāsaddena kanditvā “naṭṭhaṃ satthu	7702	
PA_atk-s05_05a:770_25	sāsana”nti paridevamāno pakkāmi.	7702	
PA_atk-s05_05a:771_0	Atha kho te bhikkhū saṃviggamānasā “mayaṃ puggalamanurakkhantā sāsanaratanaṃ sobbhe	771	
PA_atk-s05_05a:771_1	pakkhipimhā”ti kukkuccaṃ uppādesuṃ. Te teneva kukkuccena upahatāsayattā kālaṃ katvā	771	
PA_atk-s05_05a:771_2	sagge nibbattitumasakkontā ekācariyo himavati hemavate pabbate nibbatti hemavato	771	
PA_atk-s05_05a:771_3	yakkhoti nāmena. Dutiyācariyo majjhimadese sātapabbate sātāgiroti nāmena. Tepi nesaṃ	771	
PA_atk-s05_05a:771_4	parivārā bhikkhū tesaṃyeva anuvattitvā sagge nibbattitumasakkontā tesaṃ parivārā	771	
PA_atk-s05_05a:771_5	yakkhāva hutvā nibbattiṃsu. Tesaṃ pana paccayadāyakā gahaṭṭhā devaloke nibbatiṃsu.	771	
PA_atk-s05_05a:771_6	Hemavatasātāgirā aṭṭhavīsatiyakkhasenāpatīnamabbhantarā mahānubhāvā yakkharājāno ahesuṃ.	771	
PA_atk-s05_05a:772_0	Yakkhasenāpatīnañca ayaṃ dhammatā – māse māse aṭṭha divasāni dhammavinicchayatthaṃ	772	
PA_atk-s05_05a:772_1	himavati manosilātale nāgavatimaṇḍape devatānaṃ sannipāto hoti, tattha sannipatitabbanti.	772	
PA_atk-s05_05a:772_2	Atha sātāgirahemavatā tasmiṃ samāgame aññamaññaṃ disvā sañjāniṃsu – “tvaṃ, samma,	772	
PA_atk-s05_05a:772_3	kuhiṃ uppanno, tvaṃ kuhi”nti attano attano uppattiṭṭhānañca pucchitvā vippaṭisārino	772	
PA_atk-s05_05a:772_4	ahesuṃ. “Naṭṭhā mayaṃ, samma, pubbe vīsati vassasahassāni samaṇadhammaṃ katvā ekaṃ	772	
PA_atk-s05_05a:772_5	pāpasahāyaṃ nissāya yakkhayoniyaṃ uppannā, amhākaṃ pana paccayadāyakā kāmāvacaradevesu	772	
PA_atk-s05_05a:772_6	nibbattā”ti. Atha sātāgiro āha – “mārisa, himavā nāma acchariyabbhutasammato, kiñci	772	
PA_atk-s05_05a:772_7	acchariyaṃ disvā vā sutvā vā mamāpi āroceyyāsī”ti. Hemavatopi āha – “mārisa, majjhimadeso	772	
PA_atk-s05_05a:772_8	nāma acchariyabbhutasammato, kiñci acchariyaṃ disvā vā sutvā vā mamāpi āroceyyāsī”ti.	772	
PA_atk-s05_05a:772_9	Evaṃ tesu dvīsu sahāyesu aññamaññaṃ katikaṃ katvā, tameva uppattiṃ avivajjetvā vasamānesu	772	
PA_atk-s05_05a:772_10	ekaṃ buddhantaraṃ vītivattaṃ, mahāpathavī ekayojanatigāvutamattaṃ ussadā.	7721	
PA_atk-s05_05a:773_0	Athamhākaṃ bodhisatto dīpaṅkarapādamūle katapaṇidhāno yāva vessantarajātakaṃ, tāva	773	
PA_atk-s05_05a:773_1	pāramiyo pūretvā, tusitabhavane uppajjitvā, tattha yāvatāyukaṃ ṭhatvā, dhammapadanidāne	773	
PA_atk-s05_05a:773_2	vuttanayena devatāhi āyācito pañca mahāvilokanāni viloketvā, devatānaṃ ārocetvā,	773	
PA_atk-s05_05a:773_3	dvattiṃsāya pubbanimittesu vattamānesu idha paṭisandhiṃ aggahesi dasasahassilokadhātuṃ	773	
PA_atk-s05_05a:773_4	kampetvā. Tāni disvāpi ime rājayakkhā “iminā kāraṇena nibbattānī”ti na jāniṃsu. “Khiḍḍāpasutattā	773	
PA_atk-s05_05a:773_5	nevāddasaṃsū”ti eke. Esa nayo jātiyaṃ abhinikkhamane bodhiyañca. Dhammacakkappavattane	773	
PA_atk-s05_05a:773_6	pana pañcavaggiye āmantetvā bhagavati tiparivaṭṭaṃ dvādasākāraṃ varadhammacakkaṃ	773	
PA_atk-s05_05a:773_7	pavattente mahābhūmicālaṃ pubbanimittaṃ pāṭihāriyāni ca etesaṃ eko sātāgiroyeva paṭhamaṃ	773	
PA_atk-s05_05a:773_8	addasa. Nibbattikāraṇañca tesaṃ ñatvā sapariso bhagavantaṃ upasaṅkamma dhammadesanaṃ	773	
PA_atk-s05_05a:773_9	assosi, na ca kiñci visesaṃ adhigacchi. Kasmā? So hi dhammaṃ suṇanto hemavataṃ anussaritvā	773	
PA_atk-s05_05a:773_10	“āgato nu kho me sahāyako, no”ti parisaṃ oloketvā taṃ apassanto “vañcito me sahāyo,	7731	
PA_atk-s05_05a:773_11	yo evaṃ vicitrapaṭibhānaṃ bhagavato dhammadesanaṃ na suṇātī”ti vikkhittacitto ahosi.	7731	
PA_atk-s05_05a:773_12	Bhagavā ca atthaṅgatepi ca sūriye desanaṃ na niṭṭhāpesi.	7731	
PA_atk-s05_05a:774_0	Atha sātāgiro “sahāyaṃ gahetvā tena sahāgamma dhammadesanaṃ sossāmī”ti hatthiyānaassayānagaruḷayānādīni	774	
PA_atk-s05_05a:774_1	māpetvā pañcahi yakkhasatehi parivuto himavantābhimukho pāyāsi, tadā hemavatopi.	774	
PA_atk-s05_05a:774_2	Yasmā paṭisandhijāti-abhinikkhamana-bodhiparinibbānesveva dvattiṃsa pubbanimittāni	774	
PA_atk-s05_05a:774_3	hutvāva pativigacchanti, na ciraṭṭhitikāni honti, dhammacakkapavattane pana tāni	774	
PA_atk-s05_05a:774_4	savisesāni hutvā, cirataraṃ ṭhatvā nirujjhanti, tasmā himavati taṃ acchariyapātubhāvaṃ	774	
PA_atk-s05_05a:774_5	disvā “yato ahaṃ jāto, na kadāci ayaṃ pabbato evaṃ abhirāmo bhūtapubbo, handa dāni	774	
PA_atk-s05_05a:774_6	mama sahāyaṃ gahetvā āgamma tena saha imaṃ pupphasiriṃ anubhavissāmī”ti tatheva majjhimadesābhimukho	774	
PA_atk-s05_05a:774_7	āgacchati. Te ubhopi rājagahassa upari samāgantvā aññamaññassa āgamanakāraṇaṃ pucchiṃsu.	774	
PA_atk-s05_05a:774_8	Hemavato āha – “yato ahaṃ, mārisa, jāto, nāyaṃ pabbato evaṃ akālakusumitehi rukkhehi	774	
PA_atk-s05_05a:774_9	abhirāmo bhūtapubbo, tasmā etaṃ pupphasiriṃ tayā saddhiṃ anubhavissāmīti āgatomhī”ti.	774	
PA_atk-s05_05a:774_10	Sātāgiro āha – “jānāsi, pana, tvaṃ mārisa, yena kāraṇena imaṃ akālapupphapāṭihāriyaṃ	7741	
PA_atk-s05_05a:774_11	jāta”nti? “Na jānāmi, mārisā”ti. “Imaṃ, mārisa, pāṭihāriyaṃ na kevala himavanteyeva,	7741	
PA_atk-s05_05a:774_12	apica kho pana dasasahassilokadhātūsu nibbattaṃ, sammāsambuddho loke uppanno, ajja	7741	
PA_atk-s05_05a:774_13	dhammacakkaṃ pavattesi, tena kāraṇenā”ti. Evaṃ sātāgiro hemavatassa buddhuppādaṃ	7741	
PA_atk-s05_05a:774_14	kathetvā, taṃ bhagavato santikaṃ ānetukāmo imaṃ gāthamāha. Keci pana gotamake cetiye	7741	
PA_atk-s05_05a:774_15	viharante bhagavati ayamevamāhāti bhaṇanti “ajja pannaraso”ti.	7741	
PA_atk-s05_05a:775_0	153. Tattha ajjāti ayaṃ rattindivo pakkhagaṇanato pannaraso, upavasitabbato uposatho.	775	
PA_atk-s05_05a:775_1	Tīsu vā uposathesu ajja pannaraso uposatho, na cātuddasī uposatho, na sāmaggīuposatho.	775	
PA_atk-s05_05a:775_2	Yasmā vā pātimokkhuddesaaṭṭhaṅgaupavāsapaññattidivasādīsu sambahulesu atthesu uposathasaddo	775	
PA_atk-s05_05a:775_3	vattati. “Āyāmāvuso, kappina, uposathaṃ gamissāmā”tiādīsu hi pātimokkhuddese uposathasaddo.	775	
PA_atk-s05_05a:775_4	“Evaṃ aṭṭhaṅgasamannāgato kho visākhe uposatho upavuttho”tiādīsu pāṇātipātā veramaṇiādikesu	775	
PA_atk-s05_05a:775_5	aṭṭhaṅgesu. “Suddhassa ve sadā phaggu, suddhassuposatho sadā”tiādīsu upavāse. “Uposatho	775	
PA_atk-s05_05a:775_6	nāma nāgarājā”tiādīsu paññattiyaṃ. “Tadahuposathe pannarase sīsaṃnhātassā”tiādīsu	775	
PA_atk-s05_05a:775_7	divase. Tasmā avasesatthaṃ paṭikkhipitvā āsāḷhīpuṇṇamadivasaṃyeva niyāmento āha –	775	
PA_atk-s05_05a:775_8	“ajja pannaraso uposatho”ti. Pāṭipado dutiyoti evaṃ gaṇiyamāne ajja pannaraso divasoti attho.	775	
PA_atk-s05_05a:776_0	Divi bhavāni dibbāni, dibbāni ettha atthīti dibbā. Kāni tāni? Rūpāni. Tañhi rattiṃ	776	
PA_atk-s05_05a:776_1	devānaṃ dasasahassilokadhātuto sannipatitānaṃ sarīravatthābharaṇavimānappabhāhi abbhādiupakkilesavirahitāya	776	
PA_atk-s05_05a:776_2	candappabhāya ca sakalajambudīpo alaṅkato ahosi. Visesālaṅkato ca paramavisuddhidevassa	776	
PA_atk-s05_05a:776_3	bhagavato sarīrappabhāya. Tenāha “dibbā ratti upaṭṭhitā”ti.	776	
PA_atk-s05_05a:777_0	Evaṃ rattiguṇavaṇṇanāpadesenāpi sahāyassa cittappasādaṃ janento buddhuppādaṃ kathetvā	777	
PA_atk-s05_05a:777_1	āha “anomanāmaṃ satthāraṃ, handa passāma gotama”nti. Tattha anomehi alāmakehi sabbākāraparipūrehi	777	
PA_atk-s05_05a:777_2	guṇehi nāmaṃ assāti anomanāmo. Tathā hissa “bujjhitā saccānīti buddho, bodhetā pajāyāti	777	
PA_atk-s05_05a:777_3	buddho”tiādinā nayena buddhoti anomehi guṇehi nāmaṃ, “bhaggarāgoti bhagavā, bhaggadosoti	777	
PA_atk-s05_05a:777_4	bhagavā”tiādinā nayena ca anomehi guṇehi nāmaṃ. Esa nayo “arahaṃ sammāsambuddho vijjācaraṇasampanno”tiādīsu.	777	
PA_atk-s05_05a:777_5	Diṭṭhadhammikādīsu atthesu devamanusse anusāsati “imaṃ pajahatha, imaṃ samādāya vattathā”ti	777	
PA_atk-s05_05a:777_6	satthā. Apica “satthā bhagavā satthavāho, yathā satthavāho satte kantāraṃ tāretī”tiādinā	777	
PA_atk-s05_05a:777_7	niddese vuttanayenāpi satthā. Taṃ anomanāmaṃ satthāraṃ. Handāti byavasānatthe nipāto.	777	
PA_atk-s05_05a:777_8	Passāmāti tena attānaṃ saha saṅgahetvā paccuppannavacanaṃ. Gotamanti gotamagottaṃ.	777	
PA_atk-s05_05a:777_9	Kiṃ vuttaṃ hoti? “Satthā, na satthā”ti mā vimatiṃ akāsi, ekantabyavasito hutvāva	777	
PA_atk-s05_05a:777_10	ehi passāma gotamanti.	7771	
PA_atk-s05_05a:778_0	154. Evaṃ vutte hemavato “ayaṃ sātāgiro ‘anomanāmaṃ satthāra’nti bhaṇanto tassa sabbaññutaṃ	778	
PA_atk-s05_05a:778_1	pakāseti, sabbaññuno ca dullabhā loke, sabbaññupaṭiññehi pūraṇādisadiseheva loko	778	
PA_atk-s05_05a:778_2	upadduto. So pana yadi sabbaññū, addhā tādilakkhaṇappatto bhavissati, tena taṃ evaṃ	778	
PA_atk-s05_05a:778_3	pariggaṇhissāmī”ti cintetvā tādilakkhaṇaṃ pucchanto āha – “kacci mano”ti.	778	
PA_atk-s05_05a:779_0	Tattha kaccīti pucchā. Manoti cittaṃ. Supaṇihitoti suṭṭhu ṭhapito, acalo asampavedhī.	779	
PA_atk-s05_05a:779_1	Sabbesu bhūtesu sabbabhūtesu. Tādinoti tādilakkhaṇappattasseva sato. Pucchā eva vā	779	
PA_atk-s05_05a:779_2	ayaṃ “so te satthā sabbabhūtesu tādī, udāhu no”ti. Iṭṭhe aniṭṭhe cāti evarūpe ārammaṇe.	779	
PA_atk-s05_05a:779_3	Saṅkappāti vitakkā. Vasīkatāti vasaṃ gamitā. Kiṃ vuttaṃ hoti? Yaṃ tvaṃ satthāraṃ	779	
PA_atk-s05_05a:779_4	vadasi, tassa te satthuno kacci tādilakkhaṇappattassa sato sabbabhūtesu mano supaṇihito,	779	
PA_atk-s05_05a:779_5	udāhu yāva calanapaccayaṃ na labhati, tāva supaṇihito viya khāyati. So vā te satthā	779	
PA_atk-s05_05a:779_6	kacci sabbabhūtesu samacittena tādī, udāhu no, ye ca kho iṭṭhāniṭṭhesu ārammaṇesu	779	
PA_atk-s05_05a:779_7	rāgadosavasena saṅkappā uppajjeyyuṃ, tyāssa kacci vasīkatā, udāhu kadāci tesampi vasena vattatīti.	779	
PA_atk-s05_05a:780_0	155. Tato sātāgiro bhagavato sabbaññubhāve byavasitattā sabbe sabbaññuguṇe anujānanto	780	
PA_atk-s05_05a:780_1	āha “mano cassa supaṇihito”tiādi. Tattha supaṇihitoti suṭṭhu ṭhapito, pathavīsamo	780	
PA_atk-s05_05a:780_2	avirujjhanaṭṭhena, sinerusamo suppatiṭṭhitācalanaṭṭhena, indakhīlasamo catubbidhamāraparavādigaṇehi	780	
PA_atk-s05_05a:780_3	akampiyaṭṭhena. Anacchariyañcetaṃ, bhagavato idāni sabbākārasampannattā sabbaññubhāve	780	
PA_atk-s05_05a:780_4	ṭhitassa mano supaṇihito acalo bhaveyya. Yassa tiracchānabhūtassāpi sarāgādikāle	780	
PA_atk-s05_05a:780_5	chaddantanāgakule uppannassa savisena sallena viddhassa acalo ahosi, vadhakepi tasmiṃ	780	
PA_atk-s05_05a:780_6	nappadussi, aññadatthu tasseva attano dante chetvā adāsi; tathā mahākapibhūtassa	780	
PA_atk-s05_05a:780_7	mahatiyā silāya sīse pahaṭassāpi tasseva ca maggaṃ dassesi; tathā vidhurapaṇḍitabhūtassa	780	
PA_atk-s05_05a:780_8	pādesu gahetvā saṭṭhiyojane kāḷapabbatapapāte pakkhittassāpi aññadatthu tasseva yakkhassatthāya	780	
PA_atk-s05_05a:780_9	dhammaṃ desesi. Tasmā sammadeva āha sātāgiro – “mano cassa supaṇihito”ti.	780	
PA_atk-s05_05a:781	Sabbabhūtesu tādinoti sabbasattesu tādilakkhaṇappattasseva sato mano supaṇihito, na yāva paccayaṃ na labhatīti attho. Tattha bhagavato tādilakkhaṇaṃ pañcadhā veditabbaṃ. Yathāha –	78	
PA_atk-s05_05a:782	“Bhagavā pañcahākārehi tādī, iṭṭhāniṭṭhe tādī, cattāvīti tādī, muttāvīti tādī, tiṇṇāvīti tādī, tanniddesāti tādī. Kathaṃ bhagavā iṭṭhāniṭṭhe tādī? Bhagavā lābhepi tādī”ti.	78	
PA_atk-s05_05a:783_0	Evamādi sabbaṃ niddese vuttanayeneva gahetabbaṃ. Lābhādayo ca tassa mahāaṭṭhakathāyaṃ	783	
PA_atk-s05_05a:783_1	vitthāritanayena veditabbā. “Pucchā eva vā ayaṃ. So te satthā sabbabhūtesu tādī,	783	
PA_atk-s05_05a:783_2	udāhu no”ti imasmimpi vikappe sabbabhūtesu samacittatāya tādī amhākaṃ satthāti attho.	783	
PA_atk-s05_05a:783_3	Ayañhi bhagavā sukhūpasaṃhārakāmatāya dukkhāpanayanakāmatāya ca sabbasattesu samacitto,	783	
PA_atk-s05_05a:783_4	yādiso attani, tādiso paresu, yādiso mātari mahāmāyāya, tādiso ciñcamāṇavikāya, yādiso	783	
PA_atk-s05_05a:783_5	pitari suddhodane, tādiso suppabuddhe, yādiso putte rāhule, tādiso vadhakesu devadattadhanapālakaaṅgulimālādīsu.	783	
PA_atk-s05_05a:783_6	Sadevake lokepi tādī. Tasmā sammadevāha sātāgiro – “sabbabhūtesu tādino”ti.	783	
PA_atk-s05_05a:784_0	Atho iṭṭhe aniṭṭhe cāti. Ettha pana evaṃ attho daṭṭhabbo – yaṃ kiñci iṭṭhaṃ vā aniṭṭhaṃ	784	
PA_atk-s05_05a:784_1	vā ārammaṇaṃ, sabbappakārehi tattha ye rāgadosavasena saṅkappā uppajjeyyuṃ, tyāssa	784	
PA_atk-s05_05a:784_2	anuttarena maggena rāgādīnaṃ pahīnattā vasīkatā, na kadāci tesaṃ vase vattati. So	784	
PA_atk-s05_05a:784_3	hi bhagavā anāvilasaṅkappo suvimuttacitto suvimuttapaññoti. Ettha ca supaṇihitamanatāya	784	
PA_atk-s05_05a:784_4	ayonisomanasikārābhāvo vutto. Sabbabhūtesu iṭṭhāniṭṭhehi so yattha bhaveyya, taṃ	784	
PA_atk-s05_05a:784_5	sattasaṅkhārabhedato duvidhamārammaṇaṃ vuttaṃ. Saṅkappavasībhāvena tasmiṃ ārammaṇe	784	
PA_atk-s05_05a:784_6	tassa manasikārābhāvato kilesappahānaṃ vuttaṃ. Supaṇihitamanatāya ca manosamācārasuddhi,	784	
PA_atk-s05_05a:784_7	sabbabhūtesu tāditāya kāyasamācārasuddhi, saṅkappavasībhāvena vitakkamūlakattā vācāya	784	
PA_atk-s05_05a:784_8	vacīsamācārasuddhi. Tathā supaṇihitamanatāya lobhādisabbadosābhāvo, sabbabhūtesu	784	
PA_atk-s05_05a:784_9	tāditāya mettādiguṇasabbhāvo, saṅkappavasībhāvena paṭikūle appaṭikūlasaññitādibhedā	784	
PA_atk-s05_05a:784_10	ariyiddhi, tāya cassa sabbaññubhāvo vutto hotīti veditabbo.	7841	
PA_atk-s05_05a:785_0	156. Evaṃ hemavato pubbe manodvāravaseneva tādibhāvaṃ pucchitvā tañca paṭijānantamimaṃ	785	
PA_atk-s05_05a:785_1	sutvā daḷhīkammatthaṃ idāni dvārattayavasenāpi, pubbe vā saṅkhepena kāyavacīmanodvārasuddhiṃ	785	
PA_atk-s05_05a:785_2	pucchitvā tañca paṭijānantamimaṃ sutvā daḷhīkammatthameva vitthārenāpi pucchanto	785	
PA_atk-s05_05a:785_3	āha “kacci adinna”nti. Tattha gāthābandhasukhatthāya paṭhamaṃ adinnādānaviratiṃ pucchati.	785	
PA_atk-s05_05a:785_4	Ārā pamādamhāti pañcasu kāmaguṇesu cittavossaggato dūrībhāvena abrahmacariyaviratiṃ	785	
PA_atk-s05_05a:785_5	pucchati. “Ārā pamadamhā”tipi paṭhanti, ārā mātugāmāti vuttaṃ hoti. Jhānaṃ na riñcatīti	785	
PA_atk-s05_05a:785_6	iminā pana tassāyeva tividhāya kāyaduccaritaviratiyā balavabhāvaṃ pucchati. Jhānayuttassa	785	
PA_atk-s05_05a:785_7	hi virati balavatī hotīti.	785	
PA_atk-s05_05a:786_0	157. Atha sātāgiro yasmā bhagavā na kevalaṃ etarahi, atītepi addhāne dīgharattaṃ	786	
PA_atk-s05_05a:786_1	adinnādānādīhi paṭivirato, tassā tassāyeva ca viratiyā ānubhāvena taṃ taṃ mahāpurisalakkhaṇaṃ	786	
PA_atk-s05_05a:786_2	paṭilabhi, sadevako cassa loko “adinnādānā paṭivirato samaṇo gotamo”tiādinā nayena	786	
PA_atk-s05_05a:786_3	vaṇṇaṃ bhāsati. Tasmā vissaṭṭhāya vācāya sīhanādaṃ nadanto āha “na so adinnaṃ ādiyatī”ti.	786	
PA_atk-s05_05a:786_4	Taṃ atthato pākaṭameva. Imissāpi gāthāya tatiyapāde “pamādamhā pamadamhā”ti dvidhā	786	
PA_atk-s05_05a:786_5	pāṭho. Catutthapāde ca jhānaṃ na riñcatīti jhānaṃ rittakaṃ suññakaṃ na karoti, na	786	
PA_atk-s05_05a:786_6	pariccajatīti attho veditabbo.	786	
PA_atk-s05_05a:787_0	158. Evaṃ kāyadvāre suddhiṃ sutvā idāni vacīdvāre suddhiṃ pucchanto āha – “kacci	787	
PA_atk-s05_05a:787_1	musā na bhaṇatī”ti. Ettha khīṇātīti khīṇo, vihiṃsati badhatīti attho. Vācāya patho	787	
PA_atk-s05_05a:787_2	byappatho, khīṇo byappatho assāti khīṇabyappatho. Taṃ na-kārena paṭisedhetvā pucchati	787	
PA_atk-s05_05a:787_3	“na khīṇabyappatho”ti, na pharusavācoti vuttaṃ hoti. “Nākhīṇabyappatho”tipi pāṭho,	787	
PA_atk-s05_05a:787_4	na akhīṇavacanoti attho. Pharusavacanañhi paresaṃ hadaye akhīyamānaṃ tiṭṭhati. Tādisavacano	787	
PA_atk-s05_05a:787_5	kacci na soti vuttaṃ hoti. Vibhūtīti vināso, vibhūtiṃ kāsati karoti vāti vibhūtikaṃ,	787	
PA_atk-s05_05a:787_6	vibhūtikameva vebhūtikaṃ, vebhūtiyantipi vuccati, pesuññassetaṃ adhivacanaṃ. Tañhi	787	
PA_atk-s05_05a:787_7	sattānaṃ aññamaññato bhedanena vināsaṃ karoti. Sesaṃ uttānatthameva.	787	
PA_atk-s05_05a:788_0	159. Atha sātāgiro yasmā bhagavā na kevalaṃ etarahi, atītepi addhāne dīgharattaṃ	788	
PA_atk-s05_05a:788_1	musāvādādīhi paṭivirato, tassā tassāyeva ca viratiyā ānubhāvena taṃ taṃ mahāpurisalakkhaṇaṃ	788	
PA_atk-s05_05a:788_2	paṭilabhi, sadevako cassa loko “musāvādā paṭivirato samaṇo gotamo”ti vaṇṇaṃ bhāsati.	788	
PA_atk-s05_05a:788_3	Tasmā vissaṭṭhāya vācāya sīhanādaṃ nadanto āha, “musā ca so na bhaṇatī”ti. Tattha	788	
PA_atk-s05_05a:788_4	musāti vinidhāya diṭṭhādīni paravisaṃvādanavacanaṃ. Taṃ so na bhaṇati. Dutiyapāde	788	
PA_atk-s05_05a:788_5	pana paṭhamatthavasena na khīṇabyappathoti, dutiyatthavasena nākhīṇabyappathoti pāṭho.	788	
PA_atk-s05_05a:788_6	Catutthapāde mantāti paññā vuccati. Bhagavā yasmā tāya mantāya paricchinditvā atthameva	788	
PA_atk-s05_05a:788_7	bhāsati atthato anapetavacanaṃ, na samphaṃ. Aññāṇapurekkhārañhi niratthakavacanaṃ	788	
PA_atk-s05_05a:788_8	buddhānaṃ natthi. Tasmā āha – “mantā atthaṃ so bhāsatī”ti. Sesamettha pākaṭameva.	788	
PA_atk-s05_05a:789_0	160. Evaṃ vacīdvārasuddhimpi sutvā idāni manodvārasuddhiṃ pucchanto āha “kacci na	789	
PA_atk-s05_05a:789_1	rajjati kāmesū”ti. Tattha kāmāti vatthukāmā. Tesu kilesakāmena na rajjatīti pucchanto	789	
PA_atk-s05_05a:789_2	anabhijjhālutaṃ pucchati. Anāvilanti pucchanto byāpādena āvilabhāvaṃ sandhāya abyāpādataṃ	789	
PA_atk-s05_05a:789_3	pucchati. Mohaṃ atikkantoti pucchanto yena mohena mūḷho micchādiṭṭhiṃ gaṇhāti, tassātikkamena	789	
PA_atk-s05_05a:789_4	sammādiṭṭhitaṃ pucchati. Dhammesu cakkhumāti pucchanto sabbadhammesu appaṭihatassa	789	
PA_atk-s05_05a:789_5	ñāṇacakkhuno, pañcacakkhuvisayesu vā dhammesu pañcannampi cakkhūnaṃ vasena sabbaññutaṃ	789	
PA_atk-s05_05a:789_6	pucchati “dvārattayapārisuddhiyāpi sabbaññū na hotī”ti cintetvā.	789	
PA_atk-s05_05a:790_0	161. Atha sātāgiro yasmā bhagavā appatvāva arahattaṃ anāgāmimaggena kāmarāgabyāpādānaṃ	790	
PA_atk-s05_05a:790_1	pahīnattā neva kāmesu rajjati, na byāpādena āvilacitto, sotāpattimaggeneva ca micchādiṭṭhipaccayassa	790	
PA_atk-s05_05a:790_2	saccapaṭicchādakamohassa pahīnattā mohaṃ atikkanto, sāmañca saccāni abhisambujjhitvā	790	
PA_atk-s05_05a:790_3	buddhoti vimokkhantikaṃ nāmaṃ yathāvuttāni ca cakkhūni paṭilabhi, tasmā tassa manodvārasuddhiṃ	790	
PA_atk-s05_05a:790_4	sabbaññutañca ugghosento āha “na so rajjati kāmesū”ti.	790	
PA_atk-s05_05a:791_0	162. Evaṃ hemavato bhagavato dvārattayapārisuddhiṃ sabbaññutañca sutvā haṭṭho udaggo	791	
PA_atk-s05_05a:791_1	atītajātiyaṃ bāhusaccavisadāya paññāya asajjamānavacanappatho hutvā acchariyabbhutarūpe	791	
PA_atk-s05_05a:791_2	sabbaññuguṇe sotukāmo āha “kacci vijjāya sampanno”ti. Tattha vijjāya sampannoti iminā	791	
PA_atk-s05_05a:791_3	dassanasampattiṃ pucchati, saṃsuddhacāraṇoti iminā gamanasampattiṃ. Chandavasena	791	
PA_atk-s05_05a:791_4	cettha dīghaṃ katvā cākāramāha, saṃsuddhacaraṇoti attho. Āsavā khīṇāti iminā etāya	791	
PA_atk-s05_05a:791_5	dassanagamanasampattiyā pattabbāya āsavakkhayasaññitāya paṭhamanibbānadhātuyā pattiṃ	791	
PA_atk-s05_05a:791_6	pucchati, natthi punabbhavoti iminā dutiyanibbānadhātupattisamatthataṃ, paccavekkhaṇañāṇena	791	
PA_atk-s05_05a:791_7	vā paramassāsappattiṃ ñatvā ṭhitabhāvaṃ.	791	
PA_atk-s05_05a:792_0	163. Tato yā esā “so anekavihitaṃ pubbenivāsa”ntiādinā nayena bhayabheravādīsu tividhā,	792	
PA_atk-s05_05a:792_1	“so evaṃ samāhite citte…pe… āneñjappatte ñāṇadassanāya cittaṃ abhinīharatī”tiādinā	792	
PA_atk-s05_05a:792_2	nayena ambaṭṭhādīsu aṭṭhavidhā vijjā vuttā, tāya yasmā sabbāyapi sabbākārasampannāya	792	
PA_atk-s05_05a:792_3	bhagavā upeto. Yañcetaṃ “idha, mahānāma, ariyasāvako sīlasampanno hoti, indriyesu	792	
PA_atk-s05_05a:792_4	guttadvāro hoti, bhojane mattaññū hoti, jāgariyaṃ anuyutto hoti, sattahi saddhammehi	792	
PA_atk-s05_05a:792_5	samannāgato hoti, catunnaṃ jhānānaṃ ābhicetasikānaṃ diṭṭhadhammasukhavihārānaṃ nikāmalābhī	792	
PA_atk-s05_05a:792_6	hotī”ti evaṃ uddisitvā “kathañca, mahānāma, ariyasāvako sīlasampanno hotī”tiādinā	792	
PA_atk-s05_05a:792_7	nayena sekhasutte niddiṭṭhaṃ pannarasappabhedaṃ caraṇaṃ. Tañca yasmā sabbūpakkilesappahānena	792	
PA_atk-s05_05a:792_8	bhagavato ativiya saṃsuddhaṃ. Yepime kāmāsavādayo cattāro āsavā, tepi yasmā sabbe	792	
PA_atk-s05_05a:792_9	saparivārā savāsanā bhagavato khīṇā. Yasmā ca imāya vijjācaraṇasampadāya khīṇāsavo	792	
PA_atk-s05_05a:792_10	hutvā tadā bhagavā “natthi dāni punabbhavo”ti paccavekkhitvā ṭhito, tasmā sātāgiro	7921	
PA_atk-s05_05a:792_11	bhagavato sabbaññubhāve byavasāyena samussāhitahadayo sabbepi guṇe anujānanto āha	7921	
PA_atk-s05_05a:792_12	“vijjāya ceva sampanno”ti.	7921	
PA_atk-s05_05a:793_0	164. Tato hemavato “sammāsambuddho bhagavā”ti bhagavati nikkaṅkho hutvā ākāse ṭhitoyeva	793	
PA_atk-s05_05a:793_1	bhagavantaṃ pasaṃsanto sātāgirañca ārādhento āha “sampannaṃ munino citta”nti. Tassattho	793	
PA_atk-s05_05a:793_2	– sampannaṃ munino cittaṃ, “mano cassa supaṇihito”ti ettha vuttatādibhāvena puṇṇaṃ	793	
PA_atk-s05_05a:793_3	sampuṇṇaṃ, “na so adinnaṃ ādiyatī”ti ettha vuttakāyakammunā, “na so rajjati kāmesū”ti	793	
PA_atk-s05_05a:793_4	ettha vuttamanokammunā ca puṇṇaṃ sampuṇṇaṃ, “musā ca so na bhaṇatī”ti ettha vuttabyappathena	793	
PA_atk-s05_05a:793_5	ca vacīkammunāti vuttaṃ hoti. Evaṃ sampannacittañca anuttarāya vijjācaraṇasampadāya	793	
PA_atk-s05_05a:793_6	sampannattā vijjācaraṇasampannañca imehi guṇehi “mano cassa supaṇihito”tiādinā nayena	793	
PA_atk-s05_05a:793_7	dhammato naṃ pasaṃsasi, sabhāvato tacchato bhūtato eva naṃ pasaṃsasi, na kevalaṃ	793	
PA_atk-s05_05a:793_8	saddhāmattakenāti dasseti.	793	
PA_atk-s05_05a:794_0	165-166. Tato sātāgiropi “evametaṃ, mārisa, suṭṭhu tayā ñātañca anumoditañcā”ti adhippāyena	794	
PA_atk-s05_05a:794_1	tameva saṃrādhento āha – “sampannaṃ munino…pe… dhammato anumodasī”ti. Evañca pana	794	
PA_atk-s05_05a:794_2	vatvā puna bhagavato dassane taṃ abhitthavayamāno āha “sampannaṃ…pe… handa passāma gotama”nti.	794	
PA_atk-s05_05a:795_0	167. Atha hemavato attano abhirucitaguṇehi purimajātibāhusaccabalena bhagavantaṃ	795	
PA_atk-s05_05a:795_1	abhitthunanto sātāgiraṃ āha – “eṇijaṅghaṃ…pe… ehi passāma gotama”nti. Tassattho –	795	
PA_atk-s05_05a:795_2	eṇimigasseva jaṅghā assāti eṇijaṅgho. Buddhānañhi eṇimigasseva anupubbavaṭṭā jaṅghā	795	
PA_atk-s05_05a:795_3	honti, na purato nimmaṃsā pacchato susumārakucchi viya uddhumātā. Kisā ca buddhā	795	
PA_atk-s05_05a:795_4	honti dīgharassasamavaṭṭitayuttaṭṭhānesu tathārūpāya aṅgapaccaṅgasampattiyā, na vaṭharapurisā	795	
PA_atk-s05_05a:795_5	viya thūlā. Paññāya vilikhitakilesattā vā kisā. Ajjhattikabāhirasapattaviddhaṃsanato	795	
PA_atk-s05_05a:795_6	vīrā. Ekāsanabhojitāya parimitabhojitāya ca appāhārā, na dvattimattālopabhojitāya. Yathāha –	795	
PA_atk-s05_05a:796_0	“Ahaṃ kho pana, udāyi, appekadā iminā pattena samatittikampi bhuñjāmi, bhiyyopi bhuñjāmi.	796	
PA_atk-s05_05a:796_1	‘Appāhāro samaṇo gotamo appāhāratāya ca vaṇṇavādī’ti iti ce maṃ, udāyi, sāvakā sakkareyyuṃ,	796	
PA_atk-s05_05a:796_2	garuṃ kareyyuṃ, māneyyuṃ, pūjeyyuṃ, sakkatvā, garuṃ katvā, upanissāya vihareyyuṃ.	796	
PA_atk-s05_05a:796_3	Ye te, udāyi, mama sāvakā kosakāhārāpi aḍḍhakosakāhārāpi beluvāhārāpi aḍḍhabeluvāhārāpi,	796	
PA_atk-s05_05a:796_4	na maṃ te iminā dhammena sakkareyyuṃ…pe… upanissāya vihareyyu”nti.	796	
PA_atk-s05_05a:797_0	Āhāre chandarāgābhāvena alolupā aṭṭhaṅgasamannāgataṃ āhāraṃ āhārenti moneyyasampattiyā	797	
PA_atk-s05_05a:797_1	munino. Anagārikatāya vivekaninnamānasatāya ca vane jhāyanti. Tenāha hemavato yakkho	797	
PA_atk-s05_05a:797_2	“eṇijaṅghaṃ…pe… ehi passāma gotama”nti.	797	
PA_atk-s05_05a:798_0	168. Evañca vatvā puna tassa bhagavato santike dhammaṃ sotukāmatāya “sīhaṃvekacara”nti	798	
PA_atk-s05_05a:798_1	imaṃ gāthamāha. Tassattho – sīhaṃvāti durāsadaṭṭhena khamanaṭṭhena nibbhayaṭṭhena	798	
PA_atk-s05_05a:798_2	ca kesarasīhasadisaṃ. Yāya taṇhāya “taṇhādutiyo puriso”ti vuccati, tassā abhāvena	798	
PA_atk-s05_05a:798_3	ekacaraṃ, ekissā lokadhātuyā dvinnaṃ buddhānaṃ anuppattitopi ekacaraṃ. Khaggavisāṇasutte	798	
PA_atk-s05_05a:798_4	vuttanayenāpi cettha taṃ taṃ attho daṭṭhabbo. Nāganti punabbhavaṃ neva gantāraṃ nāgantāraṃ.	798	
PA_atk-s05_05a:798_5	Atha vā āguṃ na karotītipi nāgo. Balavātipi nāgo. Taṃ nāgaṃ. Kāmesu anapekkhinanti	798	
PA_atk-s05_05a:798_6	dvīsupi kāmesu chandarāgābhāvena anapekkhinaṃ. Upasaṅkamma pucchāma, maccupāsappamocananti	798	
PA_atk-s05_05a:798_7	taṃ evarūpaṃ mahesiṃ upasaṅkamitvā tebhūmakavaṭṭassa maccupāsassa pamocanaṃ vivaṭṭaṃ	798	
PA_atk-s05_05a:798_8	nibbānaṃ pucchāma. Yena vā upāyena dukkhasamudayasaṅkhātā maccupāsā pamuccati, taṃ	798	
PA_atk-s05_05a:798_9	maccupāsappamocanaṃ pucchāmāti. Imaṃ gāthaṃ hemavato sātāgirañca sātāgiraparisañca	798	
PA_atk-s05_05a:798_10	attano parisañca sandhāya āha.	7981	
PA_atk-s05_05a:799_0	Tena kho pana samayena āsāḷhīnakkhattaṃ ghositaṃ ahosi. Atha samantato alaṅkatapaṭiyatte	799	
PA_atk-s05_05a:799_1	devanagare siriṃ paccanubhontī viya rājagahe kāḷī nāma kuraragharikā upāsikā pāsādamāruyha	799	
PA_atk-s05_05a:799_2	sīhapañjaraṃ vivaritvā gabbhaparissamaṃ vinodentī savātappadese utuggahaṇatthaṃ ṭhitā	799	
PA_atk-s05_05a:799_3	tesaṃ yakkhasenāpatīnaṃ taṃ buddhaguṇapaṭisaṃyuttaṃ kathaṃ ādimajjhapariyosānato	799	
PA_atk-s05_05a:799_4	assosi. Sutvā ca “evaṃ vividhaguṇasamannāgatā buddhā”ti buddhārammaṇaṃ pītiṃ uppādetvā	799	
PA_atk-s05_05a:799_5	tāya nīvaraṇāni vikkhambhetvā tattheva ṭhitā sotāpattiphale patiṭṭhāsi. Tato eva	799	
PA_atk-s05_05a:799_6	bhagavatā “etadaggaṃ, bhikkhave, mama sāvikānaṃ upāsikānaṃ anussavappasannānaṃ, yadidaṃ	799	
PA_atk-s05_05a:799_7	kāḷī upāsikā kuraragharikā”ti etadagge ṭhapitā.	799	
PA_atk-s05_05a:800_0	169. Tepi yakkhasenāpatayo sahassayakkhaparivārā majjhimayāmasamaye isipatanaṃ patvā,	800	
PA_atk-s05_05a:800_1	dhammacakkappavattitapallaṅkeneva nisinnaṃ bhagavantaṃ upasaṅkamma vanditvā, imāya	800	
PA_atk-s05_05a:800_2	gāthāya bhagavantaṃ abhitthavitvā okāsamakārayiṃsu “akkhātāraṃ pavattāra”nti. Tassattho	800	
PA_atk-s05_05a:800_3	– ṭhapetvā taṇhaṃ tebhūmake dhamme “idaṃ kho pana, bhikkhave, dukkhaṃ ariyasacca”ntiādinā	800	
PA_atk-s05_05a:800_4	nayena saccānaṃ vavatthānakathāya akkhātāraṃ, “‘taṃ kho panidaṃ dukkhaṃ ariyasaccaṃ	800	
PA_atk-s05_05a:800_5	pariññeyya’nti me bhikkhave”tiādinā nayena tesu kiccañāṇakatañāṇappavattanena pavattāraṃ.	800	
PA_atk-s05_05a:800_6	Ye vā dhammā yathā voharitabbā, tesu tathā vohārakathanena akkhātāraṃ, tesaṃyeva	800	
PA_atk-s05_05a:800_7	dhammānaṃ sattānurūpato pavattāraṃ. Ugghaṭitaññuvipañcitaññūnaṃ vā desanāya akkhātāraṃ,	800	
PA_atk-s05_05a:800_8	neyyānaṃ paṭipādanena pavattāraṃ. Uddesena vā akkhātāraṃ, vibhaṅgena tehi tehi pakārehi	800	
PA_atk-s05_05a:800_9	vacanato pavattāraṃ. Bodhipakkhiyānaṃ vā salakkhaṇakathanena akkhātāraṃ, sattānaṃ	800	
PA_atk-s05_05a:800_10	cittasantāne pavattanena pavattāraṃ. Saṅkhepato vā tīhi parivaṭṭehi saccānaṃ kathanena	8001	
PA_atk-s05_05a:800_11	akkhātāraṃ, vitthārato pavattāraṃ. “Saddhindriyaṃ dhammo, taṃ dhammaṃ pavattetīti	8001	
PA_atk-s05_05a:800_12	dhammacakka”nti evamādinā paṭisambhidānayena vitthāritassa dhammacakkassa pavattanato pavattāraṃ.	8001	
PA_atk-s05_05a:801_0	Sabbadhammānanti catubhūmakadhammānaṃ. Pāragunti chahākārehi pāraṃ gataṃ abhiññāya,	801	
PA_atk-s05_05a:801_1	pariññāya, pahānena, bhāvanāya, sacchikiriyāya, samāpattiyā. So hi bhagavā sabbadhamme	801	
PA_atk-s05_05a:801_2	abhijānanto gatoti abhiññāpāragū, pañcupādānakkhandhe parijānanto gatoti pariññāpāragū,	801	
PA_atk-s05_05a:801_3	sabbakilese pajahanto gatoti pahānapāragū, cattāro magge bhāvento gatoti bhāvanāpāragū,	801	
PA_atk-s05_05a:801_4	nirodhaṃ sacchikaronto gatoti sacchikiriyāpāragū, sabbā samāpattiyo samāpajjanto	801	
PA_atk-s05_05a:801_5	gatoti samāpattipāragū. Evaṃ sabbadhammānaṃ pāraguṃ. Buddhaṃ verabhayātītanti aññāṇasayanato	801	
PA_atk-s05_05a:801_6	paṭibuddhattā buddhaṃ, sabbena vā saraṇavaṇṇanāyaṃ vuttenatthena buddhaṃ, pañcaverabhayānaṃ	801	
PA_atk-s05_05a:801_7	atītattā verabhayātītaṃ. Evaṃ bhagavantaṃ atitthavantā “mayaṃ pucchāma gotama”nti okāsamakārayiṃsu.	801	
PA_atk-s05_05a:802_0	170. Atha nesaṃ yakkhānaṃ tejena ca paññāya ca aggo hemavato yathādhippetaṃ pucchitabbaṃ	802	
PA_atk-s05_05a:802_1	pucchanto “kismiṃ loko”ti imaṃ gāthamāha. Tassādipāde kisminti bhāvenabhāvalakkhaṇe	802	
PA_atk-s05_05a:802_2	bhummavacanaṃ, kismiṃ uppanne loko samuppanno hotīti ayañhettha adhippāyo. Sattalokasaṅkhāraloke	802	
PA_atk-s05_05a:802_3	sandhāya pucchati. Kismiṃ kubbati santhavanti ahanti vā mamanti vā taṇhādiṭṭhisanthavaṃ	802	
PA_atk-s05_05a:802_4	kismiṃ kubbati, adhikaraṇatthe bhummavacanaṃ. Kissa lokoti upayogatthe sāmivacanaṃ,	802	
PA_atk-s05_05a:802_5	kiṃ upādāya lokoti saṅkhyaṃ gacchatīti ayañhettha adhippāyo. Kismiṃ lokoti bhāvenabhāvalakkhaṇakāraṇatthesu	802	
PA_atk-s05_05a:802_6	bhummavacanaṃ. Kismiṃ sati kena kāraṇena loko vihaññati pīḷīyati bādhīyatīti ayañhettha adhippāyo.	802	
PA_atk-s05_05a:803_0	171. Atha bhagavā yasmā chasu ajjhattikabāhiresu āyatanesu uppannesu sattaloko ca	803	
PA_atk-s05_05a:803_1	dhanadhaññādivasena saṅkhāraloko ca uppanno hoti, yasmā cettha sattaloko tesveva	803	
PA_atk-s05_05a:803_2	chasu duvidhampi santhavaṃ karoti. Cakkhāyatanaṃ vā hi “ahaṃ mama”nti gaṇhāti avasesesu	803	
PA_atk-s05_05a:803_3	vā aññataraṃ. Yathāha – “cakkhu attāti yo vadeyya, taṃ na upapajjatī”tiādi. Yasmā	803	
PA_atk-s05_05a:803_4	ca etāniyeva cha upādāya duvidhopi lokoti saṅkhyaṃ gacchati, yasmā ca tesveva chasu	803	
PA_atk-s05_05a:803_5	sati sattaloko dukkhapātubhāvena vihaññati. Yathāha –	803	
PA_atk-s05_05a:804_0	“Hatthesu, bhikkhave, sati ādānanikkhepanaṃ hoti, pādesu sati abhikkamapaṭikkamo	804	
PA_atk-s05_05a:804_1	hoti, pabbesu sati samiñjanapasāraṇaṃ hoti, kucchismiṃ sati jighacchāpipāsā hoti;	804	
PA_atk-s05_05a:804_2	evameva kho, bhikkhave, cakkhusmiṃ sati cakkhusamphassapaccayā uppajjati ajjhattaṃ	804	
PA_atk-s05_05a:804_3	sukhaṃ dukkha”ntiādi.	804	
PA_atk-s05_05a:805	Tathā tesu ādhārabhūtesu paṭihato saṅkhāraloko vihaññati. Yathāha –	80	
PA_atk-s05_05a:806	“Cakkhusmiṃ anidassane sappaṭighe paṭihaññi vā”iti ca.	80	
PA_atk-s05_05a:807	“Cakkhu, bhikkhave, paṭihaññati manāpāmanāpesu rūpesū”ti evamādi.	80	
PA_atk-s05_05a:808	Tathā tehiyeva kāraṇabhūtehi duvidhopi loko vihaññati. Yathāha –	80	
PA_atk-s05_05a:809	“Cakkhu vihaññati manāpāmanāpesu rūpesū”ti ca.	80	
PA_atk-s05_05a:810	“Cakkhu, bhikkhave, ādittaṃ, rūpā ādittā. Kena ādittaṃ? Rāgagginā”ti evamādi.	81	
PA_atk-s05_05a:811	Tasmā chaajjhattikabāhirāyatanavasena taṃ pucchaṃ vissajjento āha “chasu loko samuppanno”ti.	81	
PA_atk-s05_05a:812_0	172. Atha so yakkho attanā vaṭṭavasena puṭṭhapañhaṃ bhagavatā dvādasāyatanavasena	812	
PA_atk-s05_05a:812_1	saṅkhipitvā vissajjitaṃ na suṭṭhu upalakkhetvā tañca atthaṃ tappaṭipakkhañca ñātukāmo	812	
PA_atk-s05_05a:812_2	saṅkhepeneva vaṭṭavivaṭṭaṃ pucchanto āha “katamaṃ ta”nti. Tattha upādātabbaṭṭhena	812	
PA_atk-s05_05a:812_3	upādānaṃ, dukkhasaccassetaṃ adhivacanaṃ. Yattha loko vihaññatīti “chasu loko vihaññatī”ti	812	
PA_atk-s05_05a:812_4	evaṃ bhagavatā yattha chabbidhe upādāne loko vihaññatīti vutto, taṃ katamaṃ upādānanti?	812	
PA_atk-s05_05a:812_5	Evaṃ upaḍḍhagāthāya sarūpeneva dukkhasaccaṃ pucchi. Samudayasaccaṃ pana tassa kāraṇabhāvena	812	
PA_atk-s05_05a:812_6	gahitameva hoti. Niyyānaṃ pucchitoti imāya pana upaḍḍhagāthāya maggasaccaṃ pucchi.	812	
PA_atk-s05_05a:812_7	Maggasaccena hi ariyasāvako dukkhaṃ parijānanto, samudayaṃ pajahanto, nirodhaṃ sacchikaronto,	812	
PA_atk-s05_05a:812_8	maggaṃ bhāvento lokamhā niyyāti, tasmā niyyānanti vuccati. Kathanti kena pakārena.	812	
PA_atk-s05_05a:812_9	Dukkhā pamuccatīti “upādāna”nti vuttā vaṭṭadukkhā pamokkhaṃ pāpuṇāti. Evamettha sarūpeneva	812	
PA_atk-s05_05a:812_10	maggasaccaṃ pucchi, nirodhasaccaṃ pana tassa visayabhāvena gahitameva hoti.	8121	
PA_atk-s05_05a:813_0	173. Evaṃ yakkhena sarūpena dassetvā ca adassetvā ca catusaccavasena pañhaṃ puṭṭho	813	
PA_atk-s05_05a:813_1	bhagavā teneva nayena vissajjento āha “pañca kāmaguṇā”ti. Tattha pañcakāmaguṇasaṅkhātagocaraggahaṇena	813	
PA_atk-s05_05a:813_2	taggocarāni pañcāyatanāni gahitāneva honti. Mano chaṭṭho etesanti manochaṭṭhā. Paveditāti	813	
PA_atk-s05_05a:813_3	pakāsitā. Ettha ajjhattikesu chaṭṭhassa manāyatanassa gahaṇena tassa visayabhūtaṃ	813	
PA_atk-s05_05a:813_4	dhammāyatanaṃ gahitameva hoti. Evaṃ “katamaṃ taṃ upādāna”nti imaṃ pañhaṃ vissajjento	813	
PA_atk-s05_05a:813_5	punapi dvādasāyatanānaṃ vaseneva dukkhasaccaṃ pakāsesi. Manogahaṇena vā sattannaṃ	813	
PA_atk-s05_05a:813_6	viññāṇadhātūnaṃ gahitattā tāsu purimapañcaviññāṇadhātuggahaṇena tāsaṃ vatthūni pañca	813	
PA_atk-s05_05a:813_7	cakkhādīni āyatanāni, manodhātumanoviññāṇadhātuggahaṇena tāsaṃ vatthugocarabhedaṃ	813	
PA_atk-s05_05a:813_8	dhammāyatanaṃ gahitamevāti evampi dvādasāyatanavasena dukkhasaccaṃ pakāsesi. Lokuttaramanāyatanadhammāyatanekadeso	813	
PA_atk-s05_05a:813_9	panettha yattha loko vihaññati, taṃ sandhāya niddiṭṭhattā na saṅgayhati.	813	
PA_atk-s05_05a:814_0	Ettha chandaṃ virājetvāti ettha dvādasāyatanabhede dukkhasacce tānevāyatanāni khandhato	814	
PA_atk-s05_05a:814_1	dhātuto nāmarūpatoti tathā tathā vavatthapetvā, tilakkhaṇaṃ āropetvā, vipassanto	814	
PA_atk-s05_05a:814_2	arahattamaggapariyosānāya vipassanāya taṇhāsaṅkhātaṃ chandaṃ sabbaso virājetvā vinetvā	814	
PA_atk-s05_05a:814_3	viddhaṃsetvāti attho. Evaṃ dukkhā pamuccatīti iminā pakārena etasmā vaṭṭadukkhā pamuccatīti.	814	
PA_atk-s05_05a:814_4	Evamimāya upaḍḍhagāthāya “niyyānaṃ pucchito brūhi, kathaṃ dukkhā pamuccatī”ti ayaṃ	814	
PA_atk-s05_05a:814_5	pañho vissajjito hoti, maggasaccañca pakāsitaṃ samudayanirodhasaccāni panettha purimanayeneva	814	
PA_atk-s05_05a:814_6	saṅgahitattā pakāsitāneva hontīti veditabbāni. Upaḍḍhagāthāya vā dukkhasaccaṃ, chandena	814	
PA_atk-s05_05a:814_7	samudayasaccaṃ, “virājetvā”ti ettha virāgena nirodhasaccaṃ, “virāgāvimuccatī”ti vacanato	814	
PA_atk-s05_05a:814_8	vā maggasaccaṃ. “Eva”nti upāyanidassanena maggasaccaṃ, dukkhanirodhanti vacanato	814	
PA_atk-s05_05a:814_9	vā. “Dukkhā pamuccatī”ti dukkhapamokkhena nirodhasaccanti evamettha cattāri saccāni	814	
PA_atk-s05_05a:814_10	pakāsitāni hontīti veditabbāni.	8141	
PA_atk-s05_05a:815_0	174. Evaṃ catusaccagabbhāya gāthāya lakkhaṇato niyyānaṃ pakāsetvā puna tadeva sakena	815	
PA_atk-s05_05a:815_1	niruttābhilāpena nigamento āha “etaṃ lokassa niyyāna”nti. Ettha etanti pubbe vuttassa	815	
PA_atk-s05_05a:815_2	niddeso, lokassāti tedhātukalokassa. Yathātathanti aviparītaṃ. Etaṃ vo ahamakkhāmīti	815	
PA_atk-s05_05a:815_3	sacepi maṃ sahassakkhattuṃ puccheyyātha, etaṃ vo ahamakkhāmi, na aññaṃ. Kasmā? Yasmā	815	
PA_atk-s05_05a:815_4	evaṃ dukkhā pamuccati, na aññathāti adhippāyo. Atha vā etena niyyānena ekadvattikkhatuṃ	815	
PA_atk-s05_05a:815_5	niggatānampi etaṃ vo ahamakkhāmi, uparivisesādhigamāyapi etadeva ahamakkhāmīti attho.	815	
PA_atk-s05_05a:815_6	Kasmā? Yasmā evaṃ dukkhā pamuccati asesanissesāti arahattanikūṭena desanaṃ niṭṭhāpesi.	815	
PA_atk-s05_05a:815_7	Desanāpariyosāne dvepi yakkhasenāpatayo sotāpattiphale patiṭṭhahiṃsu saddhiṃ yakkhasahassena.	815	
PA_atk-s05_05a:816_0	175. Atha hemavato pakatiyāpi dhammagaru idāni ariyabhūmiyaṃ patiṭṭhāya suṭṭhutaraṃ	816	
PA_atk-s05_05a:816_1	atitto bhagavato vicitrapaṭibhānāya desanāya bhagavantaṃ sekkhāsekkhabhūmiṃ pucchanto	816	
PA_atk-s05_05a:816_2	“ko sūdha taratī”ti gāthamabhāsi. Tattha ko sūdha tarati oghanti iminā caturoghaṃ	816	
PA_atk-s05_05a:816_3	ko taratīti sekkhabhūmiṃ pucchati avisesena. Yasmā aṇṇavanti na vitthatamattaṃ nāpi	816	
PA_atk-s05_05a:816_4	gambhīramattaṃ apica pana yaṃ vitthatatarañca gambhīratarañca, taṃ vuccati. Tādiso	816	
PA_atk-s05_05a:816_5	ca saṃsāraṇṇavo. Ayañhi samantato pariyantābhāvena vitthato, heṭṭhā patiṭṭhābhāvena	816	
PA_atk-s05_05a:816_6	upari ālambanābhāvena ca gambhīro, tasmā “ko idha tarati aṇṇavaṃ, tasmiñca appatiṭṭhe	816	
PA_atk-s05_05a:816_7	anālambe gambhīre aṇṇave ko na sīdatī”ti asekkhabhūmiṃ pucchati.	816	
PA_atk-s05_05a:817_0	176. Atha bhagavā yo bhikkhu jīvitahetupi vītikkamaṃ akaronto sabbadā sīlasampanno	817	
PA_atk-s05_05a:817_1	lokiyalokuttarāya ca paññāya paññavā, upacārappanāsamādhinā iriyāpathaheṭṭhimamaggaphalehi	817	
PA_atk-s05_05a:817_2	ca susamāhito, tilakkhaṇaṃ āropetvā vipassanāya niyakajjhattacintanasīlo, sātaccakiriyāvahāya	817	
PA_atk-s05_05a:817_3	appamādasatiyā ca samannāgato. Yasmā so catutthena maggena imaṃ suduttaraṃ oghaṃ	817	
PA_atk-s05_05a:817_4	anavasesaṃ tarati, tasmā sekkhabhūmiṃ vissajjento “sabbadā sīlasampanno”ti imaṃ tisikkhāgabbhaṃ	817	
PA_atk-s05_05a:817_5	gāthamāha. Ettha hi sīlasampadāya adhisīlasikkhā, satisamādhīhi adhicittasikkhā,	817	
PA_atk-s05_05a:817_6	ajjhattacintitāpaññāhi adhipaññāsikkhāti tisso sikkhā saupakārā sānisaṃsā ca vuttā.	817	
PA_atk-s05_05a:817_7	Upakāro hi sikkhānaṃ lokiyapaññā sati ca, anisaṃso sāmaññaphalānīti.	817	
PA_atk-s05_05a:818_0	177. Evaṃ paṭhamagāthāya sekkhabhūmiṃ dassetvā idāni asekkhabhūmiṃ dassento dutiyagāthamāha.	818	
PA_atk-s05_05a:818_1	Tassattho virato kāmasaññāyāti yā kāci kāmasaññā, tato sabbato catutthamaggasampayuttāya	818	
PA_atk-s05_05a:818_2	samucchedaviratiyā virato. “Viratto”tipi pāṭho. Tadā “kāmasaññāyā”ti bhummavacanaṃ	818	
PA_atk-s05_05a:818_3	hoti, sagāthāvagge pana “kāmasaññāsū”tipi pāṭho. Catūhipi maggehi dasannaṃ saṃyojanānaṃ	818	
PA_atk-s05_05a:818_4	atītattā sabbasaṃyojanātigo, catuttheneva vā uddhambhāgiyasabbasaṃyojanātigo, tatratatrābhinandinītaṇhāsaṅkhātāya	818	
PA_atk-s05_05a:818_5	nandiyā tiṇṇañca bhavānaṃ parikkhīṇattā nandībhavaparikkhīṇo so tādiso khīṇāsavo	818	
PA_atk-s05_05a:818_6	bhikkhu gambhīre saṃsāraṇṇave na sīdati nandīparikkhayena saupādisesaṃ, bhavaparikkhayena	818	
PA_atk-s05_05a:818_7	ca anupādisesaṃ nibbānathalaṃ samāpajja paramassāsappattiyāti.	818	
PA_atk-s05_05a:819_0	178. Atha hemavato sahāyañca yakkhaparisañca oloketvā pītisomanassajāto “gambhīrapañña”nti	819	
PA_atk-s05_05a:819_1	evamādīhi gāthāhi bhagavantaṃ abhitthavitvā sabbāvatiyā parisāya sahāyena ca saddhiṃ	819	
PA_atk-s05_05a:819_2	abhivādetvā, padakkhiṇaṃ katvā, attano vasanaṭṭhānaṃ agamāsi.	819	
PA_atk-s05_05a:820_0	Tāsaṃ pana gāthānaṃ ayaṃ atthavaṇṇanā – gambhīrapaññanti gambhīrāya paññāya samannāgataṃ.	820	
PA_atk-s05_05a:820_1	Tattha paṭisambhidāyaṃ vuttanayena gambhīrapaññā veditabbā. Vuttañhi tattha “gambhīresu	820	
PA_atk-s05_05a:820_2	khandhesu ñāṇaṃ pavattatīti gambhīrapaññā”tiādi. Nipuṇatthadassinti nipuṇehi khattiyapaṇḍitādīhi	820	
PA_atk-s05_05a:820_3	abhisaṅkhatānaṃ pañhānaṃ atthadassiṃ atthānaṃ vā yāni nipuṇāni kāraṇāni duppaṭivijjhāni	820	
PA_atk-s05_05a:820_4	aññehi tesaṃ dassanena nipuṇatthadassiṃ. Rāgādikiñcanābhāvena akiñcanaṃ. Duvidhe	820	
PA_atk-s05_05a:820_5	kāme tividhe ce bhave alagganena kāmabhave asattaṃ. Khandhādibhedesu sabbārammaṇesu	820	
PA_atk-s05_05a:820_6	chandarāgabandhanābhāvena sabbadhi vippamuttaṃ. Dibbe pathe kamamānanti aṭṭhasamāpattibhede	820	
PA_atk-s05_05a:820_7	dibbe pathe samāpajjanavasena caṅkamantaṃ. Tattha kiñcāpi na tāya velāya bhagavā	820	
PA_atk-s05_05a:820_8	dibbe pathe kamati, apica kho pubbe kamanaṃ upādāya kamanasattisabbhāvena tattha	820	
PA_atk-s05_05a:820_9	laddhavasībhāvatāya evaṃ vuccati. Atha vā ye te visuddhidevā arahanto, tesaṃ pathe	820	
PA_atk-s05_05a:820_10	santavihāre kamanenāpetaṃ vuttaṃ. Mahantānaṃ guṇānaṃ esanena mahesiṃ.	8201	
PA_atk-s05_05a:821_0	179. Dutiyagāthāya aparena pariyāyena thuti āraddhāti katvā puna nipuṇatthadassiggahaṇaṃ	821	
PA_atk-s05_05a:821_1	nidasseti. Atha vā nipuṇatthe dassetāranti attho. Paññādadanti paññāpaṭilābhasaṃvattanikāya	821	
PA_atk-s05_05a:821_2	paṭipattiyā kathanena paññādāyakaṃ. Kāmālaye asattanti yvāyaṃkāmesu taṇhādiṭṭhivasena	821	
PA_atk-s05_05a:821_3	duvidho ālayo, tattha asattaṃ. Sabbavidunti sabbadhammaviduṃ, sabbaññunti vuttaṃ	821	
PA_atk-s05_05a:821_4	hoti. Sumedhanti tassa sabbaññubhāvassa maggabhūtāya pāramīpaññāsaṅkhātāya medhāya	821	
PA_atk-s05_05a:821_5	samannāgataṃ. Ariye patheti aṭṭhaṅgike magge, phalasamāpattiyaṃ vā. Kamamānanti paññāya	821	
PA_atk-s05_05a:821_6	ajjhogāhamānaṃ maggalakkhaṇaṃ ñatvā desanato, pavisamānaṃ vā khaṇe khaṇe phalasamāpattisamāpajjanato,	821	
PA_atk-s05_05a:821_7	catubbidhamaggabhāvanāsaṅkhātāya kamanasattiyā kamitapubbaṃ vā.	821	
PA_atk-s05_05a:822_0	180. Sudiṭṭhaṃ vata no ajjāti. Ajja amhehi sundaraṃ diṭṭhaṃ, ajja vā amhākaṃ sundaraṃ	822	
PA_atk-s05_05a:822_1	diṭṭhaṃ, dassananti attho. Suppabhātaṃ suhuṭṭhitanti ajja amhākaṃ suṭṭhu pabhātaṃ	822	
PA_atk-s05_05a:822_2	sobhanaṃ vā pabhātaṃ ahosi. Ajja ca no sundaraṃ uṭṭhitaṃ ahosi, anuparodhena sayanato	822	
PA_atk-s05_05a:822_3	uṭṭhitaṃ. Kiṃ kāraṇaṃ? Yaṃ addasāma sambuddhaṃ, yasmā sambuddhaṃ addasāmāti attano	822	
PA_atk-s05_05a:822_4	lābhasampattiṃ ārabbha pāmojjaṃ pavedeti.	822	
PA_atk-s05_05a:823_0	181. Iddhimantoti kammavipākajiddhiyā samannāgatā. Yasassinoti lābhaggaparivāraggasampannā.	823	
PA_atk-s05_05a:823_1	Saraṇaṃ yantīti kiñcāpi maggeneva gatā, tathāpi sotāpannabhāvaparidīpanatthaṃ pasādadassanatthañca vācaṃ bhindati.	823	
PA_atk-s05_05a:824_0	182. Gāmā gāmanti devagāmā devagāmaṃ. Nagā naganti devapabbatā devapabbataṃ. Namassamānā	824	
PA_atk-s05_05a:824_1	sambuddhaṃ, dhammassa ca sudhammatanti “sammāsambuddho vata bhagavā, svākkhāto vata	824	
PA_atk-s05_05a:824_2	bhagavato dhammo”tiādinā nayena buddhasubodhitañca dhammasudhammatañca. “Suppaṭipanno	824	
PA_atk-s05_05a:824_3	vata bhagavato sāvakasaṅgho”tiādinā saṅgha-suppaṭipattiñca abhitthavitvā abhitthavitvā	824	
PA_atk-s05_05a:824_4	namassamānā dhammaghosakā hutvā vicarissāmāti vuttaṃ hoti. Sesamettha uttānatthamevāti.	824	
PA_atk-s05_05a:825	Paramatthajotikāya khuddaka-aṭṭhakathāya	82	
PA_atk-s05_05a:826	Suttanipāta-aṭṭhakathāya hemavatasuttavaṇṇanā niṭṭhitā.	82	
PA_atk-s05_05a:827	10. Āḷavakasuttavaṇṇanā	82	
PA_atk-s05_05a:828_0	Evaṃ me sutanti āḷavakasuttaṃ. Kā uppatti? Atthavaṇṇanānayenevassa uppatti āvibhavissati.	828	
PA_atk-s05_05a:828_1	Atthavaṇṇanāya ca “evaṃ me sutaṃ, ekaṃ samayaṃ bhagavā”ti etaṃ vuttatthameva. Āḷaviyaṃ	828	
PA_atk-s05_05a:828_2	viharati āḷavakassa yakkhassa bhavaneti ettha pana kā āḷavī, kasmā ca bhagavā tassa	828	
PA_atk-s05_05a:828_3	yakkhassa bhavane viharatīti? Vuccate – āḷavīti raṭṭhampi nagarampi vuccati, tadubhayampi	828	
PA_atk-s05_05a:828_4	idha vaṭṭati. Āḷavīnagarassa hi samīpe viharantopi “āḷaviyaṃ viharatī”ti vuccati.	828	
PA_atk-s05_05a:828_5	Tassa ca nagarassa samīpe avidūre gāvutamatte taṃ bhavanaṃ, āḷavīraṭṭhe viharantopi	828	
PA_atk-s05_05a:828_6	“āḷaviyaṃ viharatī”ti vuccati, āḷavīraṭṭhe cetaṃ bhavanaṃ.	828	
PA_atk-s05_05a:829_0	Yasmā pana āḷavako rājā vividhanāṭakūpabhogaṃ chaḍḍetvā corapaṭibāhanatthaṃ paṭirājanisedhanatthaṃ	829	
PA_atk-s05_05a:829_1	byāyāmakaraṇatthañca sattame sattame divase migavaṃ gacchanto ekadivasaṃ balakāyena	829	
PA_atk-s05_05a:829_2	saddhiṃ katikaṃ akāsi – “yassa passena migo palāyati, tasseva so bhāro”ti. Atha tasseva	829	
PA_atk-s05_05a:829_3	passena migo palāyi, javasampanno rājā dhanuṃ gahetvā pattikova tiyojanaṃ taṃ migaṃ	829	
PA_atk-s05_05a:829_4	anubandhi. Eṇimigā ca tiyojanavegā eva honti. Atha parikkhīṇajavaṃ taṃ migaṃ udakaṃ	829	
PA_atk-s05_05a:829_5	pavisitvā, ṭhitaṃ vadhitvā, dvidhā chetvā, anatthikopi maṃsena “nāsakkhi migaṃ gahetu”nti	829	
PA_atk-s05_05a:829_6	apavādamocanatthaṃ kājenādāya āgacchanto nagarassāvidūre bahalapattapalāsaṃ mahānigrodhaṃ	829	
PA_atk-s05_05a:829_7	disvā parissamavinodanatthaṃ tassa mūlamupagato. Tasmiñca nigrodhe āḷavako yakkho	829	
PA_atk-s05_05a:829_8	mahārājasantikā varaṃ labhitvā majjhanhikasamaye tassa rukkhassa chāyāya phuṭṭhokāsaṃ	829	
PA_atk-s05_05a:829_9	paviṭṭhe pāṇino khādanto paṭivasati. So taṃ disvā khādituṃ upagato. Atha rājā tena	829	
PA_atk-s05_05a:829_10	saddhiṃ katikaṃ akāsi – “muñca maṃ, ahaṃ te divase divase manussañca thālipākañca	8291	
PA_atk-s05_05a:829_11	pesessāmī”ti. Yakkho “tvaṃ rājūpabhogena pamatto sammussasi, ahaṃ pana bhavanaṃ anupagatañca	8291	
PA_atk-s05_05a:829_12	ananuññātañca khādituṃ na labhāmi, svāhaṃ bhavantampi jīyeyya”nti na muñci. Rājā	8291	
PA_atk-s05_05a:829_13	“yaṃ divasaṃ na pesemi, taṃ divasaṃ maṃ gahetvā khādāhī”ti attānaṃ anujānitvā tena	8291	
PA_atk-s05_05a:829_14	mutto nagarābhimukho agamāsi.	8291	
PA_atk-s05_05a:830_0	Balakāyo magge khandhāvāraṃ bandhitvā ṭhito rājānaṃ disvā – “kiṃ, mahārāja, ayasamattabhayā	830	
PA_atk-s05_05a:830_1	evaṃ kilantosī”ti vadanto paccuggantvā paṭiggahesi. Rājā taṃ pavattiṃ anārocetvā	830	
PA_atk-s05_05a:830_2	nagaraṃ gantvā, katapātarāso nagaraguttikaṃ āmantetvā etamatthaṃ ārocesi. Nagaraguttiko	830	
PA_atk-s05_05a:830_3	– “kiṃ, deva, kālaparicchedo kato”ti āha. Rājā “na kato, bhaṇe”ti āha. “Duṭṭhu kataṃ,	830	
PA_atk-s05_05a:830_4	deva, amanussā hi paricchinnamattameva labhanti, aparicchinne pana janapadassa ābādho	830	
PA_atk-s05_05a:830_5	bhavissati. Hotu, deva, kiñcāpi evamakāsi, appossukko tvaṃ rajjasukhaṃ anubhohi,	830	
PA_atk-s05_05a:830_6	ahamettha kātabbaṃ karissāmī”ti. So kālasseva vuṭṭhāya bandhanāgāraṃ gantvā ye ye	830	
PA_atk-s05_05a:830_7	vajjhā honti, te te sandhāya – “yo jīvitatthiko hoti, so nikkhamatū”ti bhaṇati. Yo	830	
PA_atk-s05_05a:830_8	paṭhamaṃ nikkhamati taṃ gehaṃ netvā, nhāpetvā, bhojetvā ca, “imaṃ thālipākaṃ yakkhassa	830	
PA_atk-s05_05a:830_9	dehī”ti peseti. Taṃ rukkhamūlaṃ paviṭṭhamattaṃyeva yakkho bheravaṃ attabhāvaṃ nimminitvā	830	
PA_atk-s05_05a:830_10	mūlakandaṃ viya khādati. Yakkhānubhāvena kira manussānaṃ kesādīni upādāya sakalasarīraṃ	8301	
PA_atk-s05_05a:830_11	navanītapiṇḍo viya hoti. Yakkhassa bhattaṃ gāhāpettuṃ gatapurisā taṃ disvā bhītā	8301	
PA_atk-s05_05a:830_12	yathāmittaṃ ārocesuṃ. Tato pabhuti “rājā core gahetvā yakkhassa detī”ti manussā corakammato	8301	
PA_atk-s05_05a:830_13	paṭiviratā. Tato aparena samayena navacorānaṃ abhāvena purāṇacorānañca parikkhayena	8301	
PA_atk-s05_05a:830_14	bandhanāgārāni suññāni ahesuṃ.	8301	
PA_atk-s05_05a:831_0	Atha nagaraguttiko rañño ārocesi. Rājā attano dhanaṃ nagararacchāsu chaḍḍāpesi –	831	
PA_atk-s05_05a:831_1	“appeva nāma koci lobhena gaṇheyyā”ti. Taṃ pādenapi na koci chupi. So core alabhanto	831	
PA_atk-s05_05a:831_2	amaccānaṃ ārocesi. Amaccā “kulapaṭipāṭiyā ekamekaṃ jiṇṇakaṃ pesema, so pakatiyāpi	831	
PA_atk-s05_05a:831_3	maccumukhe vattatī”ti āhaṃsu. Rājā “‘amhākaṃ pitaraṃ, amhākaṃ pitāmahaṃ pesetī’ti	831	
PA_atk-s05_05a:831_4	manussā khobhaṃ karissanti, mā vo etaṃ ruccī”ti nivāresi. “Tena hi, deva, dārakaṃ	831	
PA_atk-s05_05a:831_5	pesema uttānaseyyakaṃ, tathāvidhassa hi ‘mātā me pitā me’ti sineho natthī”ti āhaṃsu.	831	
PA_atk-s05_05a:831_6	Rājā anujāni. Te tathā akaṃsu. Nagare dārakamātaro ca dārake gahetvā gabbhiniyo ca	831	
PA_atk-s05_05a:831_7	palāyitvā parajanapade dārake saṃvaḍḍhetvā ānenti. Evaṃ sabbānipi dvādasa vassāni gatāni.	831	
PA_atk-s05_05a:832_0	Tato ekadivasaṃ sakalanagaraṃ vicinitvā ekampi dārakaṃ alabhitvā rañño ārocesuṃ –	832	
PA_atk-s05_05a:832_1	“natthi, deva, nagare dārako ṭhapetvā antepure tava puttaṃ āḷavakakumāra”nti. Rājā	832	
PA_atk-s05_05a:832_2	“yathā mama putto piyo, evaṃ sabbalokassa, attanā pana piyataraṃ natthi, gacchatha,	832	
PA_atk-s05_05a:832_3	tampi datvā mama jīvitaṃ rakkhathā”ti āha. Tena ca samayena āḷavakakumārassa mātā	832	
PA_atk-s05_05a:832_4	puttaṃ nhāpetvā, maṇḍetvā, dukūlacumbaṭake katvā, aṅke sayāpetvā, nisinnā hoti. Rājapurisā	832	
PA_atk-s05_05a:832_5	rañño āṇāya tattha gantvā vippalapantiyā tassā soḷasannañca itthisahassānaṃ saddhiṃ	832	
PA_atk-s05_05a:832_6	dhātiyā taṃ ādāya pakkamiṃsu “sve yakkhabhakkho bhavissatī”ti. Taṃ divasañca bhagavā	832	
PA_atk-s05_05a:832_7	paccūsasamaye paccuṭṭhāya jetavanamahāvihāre gandhakuṭiyaṃ mahākaruṇāsamāpattiṃ samāpajjitvā	832	
PA_atk-s05_05a:832_8	puna buddhacakkhunā lokaṃ volokento addasa āḷavakassa kumārassa anāgāmiphaluppattiyā	832	
PA_atk-s05_05a:832_9	upanissayaṃ, yakkhassa ca sotāpattiphaluppattiyā upanissayaṃ desanāpariyosāne ca	832	
PA_atk-s05_05a:832_10	caturāsītiyā pāṇasahassānaṃ dhammacakkhupaṭilābhassāti. Tasmā vibhātāya rattiyā purebhattakiccaṃ	8321	
PA_atk-s05_05a:832_11	katvā aniṭṭhitapacchābhattakiccova kāḷapakkhauposathadivase vattamāne oggate sūriye	8321	
PA_atk-s05_05a:832_12	ekakova adutiyo pattacīvaramādāya pādagamaneneva sāvatthito tiṃsa yojanāni gantvā	8321	
PA_atk-s05_05a:832_13	tassa yakkhassa bhavanaṃ pāvisi. Tena vuttaṃ “āḷavakassa yakkhassa bhavane”ti.	8321	
PA_atk-s05_05a:833_0	Kiṃ pana bhagavā yasmiṃ nigrodhe āḷavakassa bhavanaṃ, tassa mūle vihāsi, udāhu bhavaneyevāti?	833	
PA_atk-s05_05a:833_1	Vuccate – bhavaneyeva. Yatheva hi yakkhā attano bhavanaṃ passanti, tathā bhagavāpi.	833	
PA_atk-s05_05a:833_2	So tattha gantvā bhavanadvāre aṭṭhāsi. Tadā āḷavako himavante yakkhasamāgamaṃ gato	833	
PA_atk-s05_05a:833_3	hoti. Tato āḷavakassa dvārapālo gadrabho nāma yakkho bhagavantaṃ upasaṅkamitvā, vanditvā	833	
PA_atk-s05_05a:833_4	– “kiṃ, bhante, bhagavā vikāle āgato”ti āha. “Āma, gadrabha, āgatomhi. Sace te agaru,	833	
PA_atk-s05_05a:833_5	vihareyyāmekarattiṃ āḷavakassa bhavane”ti. “Na me, bhante, garu, apica kho so yakkho	833	
PA_atk-s05_05a:833_6	kakkhaḷo pharuso, mātāpitūnampi abhivādanādīni na karoti, mā rucci bhagavato idha	833	
PA_atk-s05_05a:833_7	vāso”ti. “Jānāmi, gadrabha, tassa kakkhaḷattaṃ, na koci mamantarāyo bhavissati, sace	833	
PA_atk-s05_05a:833_8	te agaru, vihareyyāmekaratti”nti.	833	
PA_atk-s05_05a:834_0	Dutiyampi gadrabho yakkho bhagavantaṃ etadavoca – “aggitattakapālasadiso, bhante,	834	
PA_atk-s05_05a:834_1	āḷavako, ‘mātāpitaro’ti vā ‘samaṇabrāhmaṇā’ti vā ‘dhammo’ti vā na jānāti, idhāgatānaṃ	834	
PA_atk-s05_05a:834_2	cittakkhepampi karoti, hadayampi phāleti, pādepi gahetvā parasamudde vā paracakkavāḷe	834	
PA_atk-s05_05a:834_3	vā khipatī”ti. Dutiyampi bhagavā āha – “jānāmi, gadrabha, sace te agaru, vihareyyāmekaratti”nti.	834	
PA_atk-s05_05a:834_4	Tatiyampi gadrabho yakkho bhagavantaṃ etadavoca – “aggitattakapālasadiso, bhante,	834	
PA_atk-s05_05a:834_5	āḷavako, ‘mātāpitaro’ti vā ‘samaṇabrāhmaṇā’ti vā ‘dhammo’ti vā na jānāti, idhāgatānaṃ	834	
PA_atk-s05_05a:834_6	cittakkhepampi karoti, hadayampi phāleti, pādepi gahetvā parasamudde vā paracakkavāḷe	834	
PA_atk-s05_05a:834_7	vā khipatī”ti. Tatiyampi bhagavā āha – “jānāmi, gadrabha, sace te agaru, vihareyyāmekaratti”nti.	834	
PA_atk-s05_05a:834_8	“Na me, bhante, garu, apica kho so yakkho attano anārocetvā anujānantaṃ maṃ jīvitā	834	
PA_atk-s05_05a:834_9	voropeyya, ārocemi, bhante, tassā”ti. “Yathāsukhaṃ, gadrabha, ārocehī”ti. “Tena hi,	834	
PA_atk-s05_05a:834_10	bhante, tvameva jānāhī”ti bhagavantaṃ abhivādetvā himavantābhimukho pakkāmi. Bhavanadvārampi	8341	
PA_atk-s05_05a:834_11	sayameva bhagavato vivaramadāsi. Bhagavā antobhavanaṃ pavisitvā yattha abhilakkhitesu	8341	
PA_atk-s05_05a:834_12	maṅgaladivasādīsu nisīditvā āḷavako siriṃ anubhoti, tasmiṃyeva dibbaratanapallaṅke	8341	
PA_atk-s05_05a:834_13	nisīditvā suvaṇṇābhaṃ muñci. Taṃ disvā yakkhassa itthiyo āgantvā, bhagavantaṃ vanditvā,	8341	
PA_atk-s05_05a:834_14	samparivāretvā nisīdiṃsu. Bhagavā “pubbe tumhe dānaṃ datvā, sīlaṃ samādiyitvā, pūjaneyyaṃ	8341	
PA_atk-s05_05a:834_15	pūjetvā, imaṃ sampattiṃ pattā, idānipi tatheva karotha, mā aññamaññaṃ issāmacchariyābhibhūtā	8341	
PA_atk-s05_05a:834_16	viharathā”tiādinā nayena tāsaṃ pakiṇṇakadhammakathaṃ kathesi. Tā ca bhagavato madhuranigghosaṃ	8341	
PA_atk-s05_05a:834_17	sutvā, sādhukārasahassāni datvā, bhagavantaṃ parivāretvā nisīdiṃsuyeva. Gadrabhopi	8341	
PA_atk-s05_05a:834_18	himavantaṃ gantvā āḷavakassa ārocesi – “yagghe, mārisa, jāneyyāsi, vimāne te bhagavā	8341	
PA_atk-s05_05a:834_19	nisinno”ti. So gadrabhassa saññamakāsi “tuṇhī hohi, gantvā kattabbaṃ karissāmī”ti.	8341	
PA_atk-s05_05a:834_20	Purisamānena kira lajjito ahosi, tasmā “mā koci parisamajjhe suṇeyyā”ti vāresi.	8342	
PA_atk-s05_05a:835_0	Tadā sātāgirahemavatā bhagavantaṃ jetavaneyeva vanditvā “yakkhasamāgamaṃ gamissāmā”ti	835	
PA_atk-s05_05a:835_1	saparivārā nānāyānehi ākāsena gacchanti. Ākāse ca yakkhānaṃ na sabbattha maggo atthi,	835	
PA_atk-s05_05a:835_2	ākāsaṭṭhāni vimānāni pariharitvā maggaṭṭhāneneva maggo hoti. Āḷavakassa pana vimānaṃ	835	
PA_atk-s05_05a:835_3	bhūmaṭṭhaṃ suguttaṃ pākāraparikkhittaṃ susaṃvihitadvāraṭṭālakagopuraṃ, upari kaṃsajālasañchannaṃ	835	
PA_atk-s05_05a:835_4	mañjūsasadisaṃ tiyojanaṃ ubbedhena. Tassa upari maggo hoti. Te taṃ padesamāgamma	835	
PA_atk-s05_05a:835_5	gantuṃ asamatthā ahesuṃ. Buddhānañhi nisinnokāsassa uparibhāgena yāva bhavaggā, tāva	835	
PA_atk-s05_05a:835_6	koci gantuṃ asamattho. Te “kimida”nti āvajjetvā bhagavantaṃ disvā ākāse khittaleḍḍu	835	
PA_atk-s05_05a:835_7	viya oruyha vanditvā, dhammaṃ sutvā, padakkhiṇaṃ katvā “yakkhasamāgamaṃ gacchāma	835	
PA_atk-s05_05a:835_8	bhagavā”ti tīṇi vatthūni pasaṃsantā yakkhasamāgamaṃ agamaṃsu. Āḷavako te disvā “idha	835	
PA_atk-s05_05a:835_9	nisīdathā”ti paṭikkamma okāsamadāsi. Te āḷavakassa nivedesuṃ “lābhā te, āḷavaka,	835	
PA_atk-s05_05a:835_10	yassa te bhavane bhagavā viharati, gacchāvuso bhagavantaṃ payirupāsassū”ti. Evaṃ	8351	
PA_atk-s05_05a:835_11	bhagavā bhavaneyeva vihāsi, na yasmiṃ nigrodhe āḷavakassa bhavanaṃ, tassa mūleti.	8351	
PA_atk-s05_05a:835_12	Tena vuttaṃ “ekaṃ samayaṃ bhagavā āḷaviyaṃ viharati āḷavakassa yakkhassa bhavane”ti.	8351	
PA_atk-s05_05a:836_0	Atha kho āḷavako…pe… bhagavantaṃ etadavoca “nikkhama samaṇā”ti. “Kasmā panāyaṃ etadavocā”ti?	836	
PA_atk-s05_05a:836_1	Vuccate – rosetukāmatāya. Tatrevaṃ ādito pabhuti sambandho veditabbo – ayañhi yasmā	836	
PA_atk-s05_05a:836_2	assaddhassa saddhākathā dukkathā hoti dussīlādīnaṃ sīlādikathā viya, tasmā tesaṃ	836	
PA_atk-s05_05a:836_3	yakkhānaṃ santikā bhagavato pasaṃsaṃ sutvā eva aggimhi pakkhittaloṇasakkharā viya	836	
PA_atk-s05_05a:836_4	abbhantarakopena taṭataṭāyamānahadayo hutvā “ko so bhagavā nāma, yo mama bhavanaṃ	836	
PA_atk-s05_05a:836_5	paviṭṭho”ti āha. Te āhaṃsu – “na tvaṃ, āvuso, jānāsi bhagavantaṃ amhākaṃ satthāraṃ,	836	
PA_atk-s05_05a:836_6	yo tusitabhavane ṭhito pañca mahāvilokanāni viloketvā”tiādinā nayena yāva dhammacakkappavattanaṃ	836	
PA_atk-s05_05a:836_7	kathentā paṭisandhiādinā dvattiṃsa pubbanimittāni vatvā “imānipi tvaṃ, āvuso, acchariyāni	836	
PA_atk-s05_05a:836_8	nāddasā”ti codesuṃ. So disvāpi kodhavasena “nāddasa”nti āha. Āvuso āḷavaka passeyyāsi	836	
PA_atk-s05_05a:836_9	vā tvaṃ, na vā, ko tayā attho passatā vā apassatā vā, kiṃ tvaṃ karissasi amhākaṃ	836	
PA_atk-s05_05a:836_10	satthuno, yo tvaṃ taṃ upanidhāya calakkakudhamahāusabhasamīpe tadahujātavacchako	8361	
PA_atk-s05_05a:836_11	viya, tidhāpabhinnamattavāraṇasamīpe bhiṅkapotako viya, bhāsuravilambakesaraupasobhitakkhandhassa	8361	
PA_atk-s05_05a:836_12	migarañño samīpe jarasiṅgālo viya, diyaḍḍhayojanasatappavaḍḍhakāyasupaṇṇarājasamīpe	8361	
PA_atk-s05_05a:836_13	chinnapakkhakākapotako viya khāyasi, gaccha yaṃ te karaṇīyaṃ, taṃ karohīti. Evaṃ	8361	
PA_atk-s05_05a:836_14	vutte kuddho āḷavako uṭṭhahitvā manosilātale vāmapādena ṭhatvā “passatha dāni tumhākaṃ	8361	
PA_atk-s05_05a:836_15	vā satthā mahānubhāvo, ahaṃ vā”ti dakkhiṇapādena saṭṭhiyojanamattaṃ kelāsapabbatakūṭaṃ	8361	
PA_atk-s05_05a:836_16	akkami, taṃ ayokūṭapahaṭo niddhantaayopiṇḍo viya papaṭikāyo muñci. So tatra ṭhatvā	8361	
PA_atk-s05_05a:836_17	“ahaṃ āḷavako”ti ghosesi, sakalajambudīpaṃ saddo phari.	8361	
PA_atk-s05_05a:837_0	Cattāro kira saddā sakalajambudīpe suyyiṃsu – yañca puṇṇako yakkhasenāpati dhanañcayakorabyarājānaṃ	837	
PA_atk-s05_05a:837_1	jūte jinitvā apphoṭetvā “ahaṃ jini”nti ugghosesi, yañca sakko devānamindo kassapassa	837	
PA_atk-s05_05a:837_2	bhagavato sāsane parihāyamāne vissakammaṃ devaputtaṃ sunakhaṃ kāretvā “ahaṃ pāpabhikkhū	837	
PA_atk-s05_05a:837_3	ca pāpabhikkhuniyo ca upāsake ca upāsikāyo ca sabbeva adhammavādino khādāmī”ti ugghosāpesi,	837	
PA_atk-s05_05a:837_4	yañca kusajātake pabhāvatihetu sattahi rājūhi nagare uparuddhe pabhāvatiṃ attanā	837	
PA_atk-s05_05a:837_5	saha hatthikkhandhaṃ āropetvā nagarā nikkhamma “ahaṃ sīhassarakusamahārājā”ti mahāpuriso	837	
PA_atk-s05_05a:837_6	ugghosesi, yañca āḷavako kelāsamuddhani ṭhatvā “ahaṃ āḷavako”ti. Tadā hi sakalajambudīpe	837	
PA_atk-s05_05a:837_7	dvāre dvāre ṭhatvā ugghositasadisaṃ ahosi, tiyojanasahassavitthato ca himavāpi saṅkampi	837	
PA_atk-s05_05a:837_8	yakkhassa ānubhāvena.	837	
PA_atk-s05_05a:838_0	So vātamaṇḍalaṃ samuṭṭhāpesi – “eteneva samaṇaṃ palāpessāmī”ti. Te puratthimādibhedā	838	
PA_atk-s05_05a:838_1	vātā samuṭṭhahitvā aḍḍhayojanayojanadviyojanatiyojanappamāṇāni pabbatakūṭāni padāletvā	838	
PA_atk-s05_05a:838_2	vanagaccharukkhādīni ummūletvā āḷavīnagaraṃ pakkhantā jiṇṇahatthisālādīni cuṇṇentā	838	
PA_atk-s05_05a:838_3	chadaniṭṭhakā ākāse bhamentā. Bhagavā “mā kassaci uparodho hotū”ti adhiṭṭhāsi. Te	838	
PA_atk-s05_05a:838_4	vātā dasabalaṃ patvā cīvarakaṇṇamattampi cāletuṃ nāsakkhiṃsu. Tato mahāvassaṃ samuṭṭhāpesi	838	
PA_atk-s05_05a:838_5	“udakena ajjhottharitvā samaṇaṃ māressāmī”ti. Tassānubhāvena uparūpari satapaṭalasahassapaṭalādibhedā	838	
PA_atk-s05_05a:838_6	valāhakā uṭṭhahitvā vassiṃsu, vuṭṭhidhārāvegena pathavī chiddā ahosi, vanarukkhādīnaṃ	838	
PA_atk-s05_05a:838_7	upari mahogho āgantvā dasabalassa cīvare ussāvabindumattampi temetuṃ nāsakkhi. Tato	838	
PA_atk-s05_05a:838_8	pāsāṇavassaṃ samuṭṭhāpesi, mahantāni mahantāni pabbatakūṭāni dhūmāyantāni pajjalantāni	838	
PA_atk-s05_05a:838_9	ākāsenāgantvā dasabalaṃ patvā dibbamālāguḷāni sampajjiṃsu. Tato paharaṇavassaṃ samuṭṭhāpesi,	838	
PA_atk-s05_05a:838_10	ekatodhārāubhatodhārā asisattikhurappādayo dhūmāyantā pajjalantā ākāsenāgantvā dasabalaṃ	8381	
PA_atk-s05_05a:838_11	patvā dibbapupphāni ahesuṃ. Tato aṅgāravassaṃ samuṭṭhāpesi, kiṃsukavaṇṇā aṅgārā ākāsenāgantvā	8381	
PA_atk-s05_05a:838_12	dasabalassa pādamūle dibbapupphāni hutvā vikiriṃsu. Tato kukkulavassaṃ samuṭṭhāpesi,	8381	
PA_atk-s05_05a:838_13	accuṇho kukkulo ākāsenāgantvā dasabalassa pādamūle candanacuṇṇaṃ hutvā nipati. Tato	8381	
PA_atk-s05_05a:838_14	vālukāvassaṃ samuṭṭhāpesi, atisukhumā vālukā dhūmāyantā pajjalantā ākāsenāgantvā	8381	
PA_atk-s05_05a:838_15	dasabalassa pādamūle dibbapupphāni hutvā nipatiṃsu. Tato kalalavassaṃ samuṭṭhāpesi,	8381	
PA_atk-s05_05a:838_16	taṃ kalalavassaṃ dhūmāyantaṃ pajjalantaṃ ākāsenāgantvā dasabalassa pādamūle dibbagandhaṃ	8381	
PA_atk-s05_05a:838_17	hutvā nipati. Tato andhakāraṃ samuṭṭhāpesi “bhiṃsetvā samaṇaṃ palāpessāmī”ti. Taṃ	8381	
PA_atk-s05_05a:838_18	caturaṅgasamannāgatandhakārasadisaṃ hutvā dasabalaṃ patvā sūriyappabhāvihatamivandhakāraṃ antaradhāyi.	8381	
PA_atk-s05_05a:839_0	Evaṃ yakkho imāhi navahi vātavassapāsāṇapaharaṇaṅgārakukkulavālukakalalandhakāravuṭṭhīhi	839	
PA_atk-s05_05a:839_1	bhagavantaṃ palāpetuṃ asakkonto nānāvidhapaharaṇahatthāya anekappakārarūpabhūtagaṇasamākulāya	839	
PA_atk-s05_05a:839_2	caturaṅginiyā senāya sayameva bhagavantaṃ abhigato. Te bhūtagaṇā anekappakāre vikāre	839	
PA_atk-s05_05a:839_3	katvā “gaṇhatha hanathā”ti bhagavato upari āgacchantā viya honti, apica te niddhantalohapiṇḍaṃ	839	
PA_atk-s05_05a:839_4	viya makkhikā, bhagavantaṃ allīyituṃ asamatthā evaṃ ahesuṃ. Evaṃ santepi yathā bodhimaṇḍe	839	
PA_atk-s05_05a:839_5	māro āgatavelāyameva nivatto, tathā anivattitvā upaḍḍharattimattaṃ byākulamakaṃsu.	839	
PA_atk-s05_05a:839_6	Evaṃ upaḍḍharattimattaṃ anekappakāravibhiṃsanadassanenapi bhagavantaṃ cāletumasakkonto	839	
PA_atk-s05_05a:839_7	āḷavako cintesi – “yaṃnūnāhaṃ kenaci ajeyyaṃ dussāvudhaṃ muñceyya”nti.	839	
PA_atk-s05_05a:840_0	Cattāri kira āvudhāni loke seṭṭhāni – sakkassa vajirāvudhaṃ, vessavaṇassa gadāvudhaṃ,	840	
PA_atk-s05_05a:840_1	yamassa nayanāvudhaṃ, āḷavakassa dussāvudhanti. Yadi hi sakko kuddho vajirāvudhaṃ	840	
PA_atk-s05_05a:840_2	sinerumatthake pahareyya aṭṭhasaṭṭhisahassādhikayojanasatasahassaṃ sineruṃ vinivijjhitvā	840	
PA_atk-s05_05a:840_3	heṭṭhato gaccheyya. Vessavaṇassa puthujjanakāle vissajjitagadā bahūnaṃ yakkhasahassānaṃ	840	
PA_atk-s05_05a:840_4	sīsaṃ pātetvā puna hatthapāsaṃ āgantvā tiṭṭhati. Yamena kuddhena nayanāvudhena olokitamatte	840	
PA_atk-s05_05a:840_5	anekāni kumbhaṇḍasahassāni tattakapāle tilā viya vipphurantāni vinassanti. Āḷavako	840	
PA_atk-s05_05a:840_6	kuddho sace ākāse dussāvudhaṃ muñceyya, dvādasa vassāni devo na vasseyya. Sace pathaviyaṃ	840	
PA_atk-s05_05a:840_7	muñceyya, sabbarukkhatiṇādīni sussitvā dvādasavassantaraṃ na puna ruheyyuṃ. Sace	840	
PA_atk-s05_05a:840_8	samudde muñceyya, tattakapāle udakabindu viya sabbamudakaṃ susseyya. Sace sinerusadisepi	840	
PA_atk-s05_05a:840_9	pabbate muñceyya, khaṇḍākhaṇḍaṃ hutvā vikireyya. So evaṃ mahānubhāvaṃ dussāvudhaṃ	840	
PA_atk-s05_05a:840_10	uttarīyakataṃ muñcitvā aggahesi. Yebhuyyena dasasahassilokadhātudevatā vegena sannipatiṃsu	8401	
PA_atk-s05_05a:840_11	– “ajja bhagavā āḷavakaṃ damessati, tattha dhammaṃ sossāmā”ti. Yuddhadassanakāmāpi	8401	
PA_atk-s05_05a:840_12	devatā sannipatiṃsu. Evaṃ sakalampi ākāsaṃ devatāhi puripuṇṇamahosi.	8401	
PA_atk-s05_05a:841_0	Atha āḷavako bhagavato samīpe uparūpari vicaritvā vatthāvudhaṃ muñci. Taṃ asanivicakkaṃ	841	
PA_atk-s05_05a:841_1	viya ākāse bheravasaddaṃ karontaṃ dhūmāyantaṃ pajjalantaṃ bhagavantaṃ patvā yakkhassa	841	
PA_atk-s05_05a:841_2	mānamaddanatthaṃ pādamuñchanacoḷakaṃ hutvā pādamūle nipati. Āḷavako taṃ disvā chinnavisāṇo	841	
PA_atk-s05_05a:841_3	viya usabho, uddhaṭadāṭho viya sappo, nittejo nimmado nipatitamānaddhajo hutvā cintesi	841	
PA_atk-s05_05a:841_4	– “dussāvudhampi samaṇaṃ nabhibhosi, kiṃ nu kho kāraṇa”nti? Idaṃ kāraṇaṃ, mettāvihārayutto	841	
PA_atk-s05_05a:841_5	samaṇo, handa naṃ rosetvā mettāya viyojemīti. Iminā sambandhenetaṃ vuttaṃ – “atha	841	
PA_atk-s05_05a:841_6	kho āḷavako yakkho yena bhagavā…pe… nikkhama samaṇā”ti. Tatrāyamadhippāyo – kasmā	841	
PA_atk-s05_05a:841_7	mayā ananuññāto mama bhavanaṃ pavisitvā gharasāmiko viya itthāgārassa majjhe nisinnosi,	841	
PA_atk-s05_05a:841_8	nanu ayuttametaṃ samaṇassa yadidaṃ adinnapaṭibhogo itthisaṃsaggo ca, tasmā yadi tvaṃ	841	
PA_atk-s05_05a:841_9	samaṇadhamme ṭhito, nikkhama samaṇāti. Eke pana “etāni aññāni ca pharusavacanāni	841	
PA_atk-s05_05a:841_10	vatvā evāyaṃ etadavocā”ti bhaṇanti.	8411	
PA_atk-s05_05a:842_0	Atha bhagavā “yasmā thaddho paṭithaddhabhāvena vinetuṃ na sakkā, so hi paṭithaddhabhāve	842	
PA_atk-s05_05a:842_1	kariyamāne seyyathāpi caṇḍassa kukkurassa nāsāya pittaṃ bhindeyya, so bhiyyoso mattāya	842	
PA_atk-s05_05a:842_2	caṇḍataro assa, evaṃ thaddhataro hoti, mudunā pana so sakkā vinetu”nti ñatvā “sādhāvuso”ti	842	
PA_atk-s05_05a:842_3	piyavacanena tassa vacanaṃ sampaṭicchitvā nikkhami. Tena vuttaṃ “sādhāvusoti bhagavā nikkhamī”ti.	842	
PA_atk-s05_05a:843_0	Tato āḷavako “suvaco vatāyaṃ samaṇo ekavacaneneva nikkhanto, evaṃ nāma nikkhametuṃ	843	
PA_atk-s05_05a:843_1	sukhaṃ samaṇaṃ akāraṇenevāhaṃ sakalarattiṃ yuddhena abbhuyyāsi”nti muducitto hutvā	843	
PA_atk-s05_05a:843_2	puna cintesi “idānipi na sakkā jānituṃ, kiṃ nu kho suvacatāya nikkhanto, udāhu kodhena,	843	
PA_atk-s05_05a:843_3	handa naṃ vīmaṃsāmī”ti. Tato “pavisa samaṇā”ti āha. Atha “suvaco”ti mudubhūtacittavavatthānakaraṇatthaṃ	843	
PA_atk-s05_05a:843_4	punapi piyavacanaṃ vadanto sādhāvusoti bhagavā pāvisi. Āḷavako punappunaṃ tameva	843	
PA_atk-s05_05a:843_5	suvacabhāvaṃ vīmaṃsanto dutiyampi tatiyampi “nikkhama pavisā”ti āha. Bhagavāpi tathā	843	
PA_atk-s05_05a:843_6	akāsi. Yadi na kareyya, pakatiyāpi thaddhayakkhassa cittaṃ thaddhataraṃ hutvā dhammakathāya	843	
PA_atk-s05_05a:843_7	bhājanaṃ na bhaveyya. Tasmā yathā nāma mātā rodantaṃ puttakaṃ yaṃ so icchati, taṃ	843	
PA_atk-s05_05a:843_8	datvā vā katvā vā saññāpeti, tathā bhagavā kilesarodanena rodantaṃ yakkhaṃ saññāpetuṃ	843	
PA_atk-s05_05a:843_9	yaṃ so bhaṇati, taṃ akāsi. Yathā ca dhātī thaññaṃ apivantaṃ dārakaṃ kiñci datvā upalāḷetvā	843	
PA_atk-s05_05a:843_10	pāyeti, tathā bhagavā yakkhaṃ lokuttaradhammakhīraṃ pāyetuṃ tassa patthitavacanakaraṇena	8431	
PA_atk-s05_05a:843_11	upalāḷento evamakāsi. Yathā ca puriso lābumhi catumadhuraṃ pūretukāmo tassabbhantaraṃ	8431	
PA_atk-s05_05a:843_12	sodheti, evaṃ bhagavā yakkhassa citte lokuttaracatumadhuraṃ pūretukāmo tassa abbhantare	8431	
PA_atk-s05_05a:843_13	kodhamalaṃ sodhetuṃ yāva tatiyaṃ nikkhamanapavesanaṃ akāsi.	8431	
PA_atk-s05_05a:844_0	Atha āḷavako “suvaco ayaṃ samaṇo, ‘nikkhamā’ti vutto nikkhamati, ‘pavisā’ti vutto	844	
PA_atk-s05_05a:844_1	pavisati, yaṃnūnāhaṃ imaṃ samaṇaṃ evamevaṃ sakalarattiṃ kilametvā, pāde gahetvā,	844	
PA_atk-s05_05a:844_2	pāragaṅgāya khipeyya”nti pāpakaṃ citaṃ uppādetvā catutthavāraṃ āha – “nikkhama samaṇā”ti.	844	
PA_atk-s05_05a:844_3	Taṃ ñatvā bhagavā “na khvāhaṃ ta”nti āha. “Evaṃ vutte taduttariṃ karaṇīyaṃ pariyesamāno	844	
PA_atk-s05_05a:844_4	pañhaṃ pucchitabbaṃ maññissati, taṃ dhammakathāya mukhaṃ bhavissatī”ti ñatvā “na	844	
PA_atk-s05_05a:844_5	khvāhaṃ ta”nti āha. Tattha naiti paṭikkhepe, khoiti avadhāraṇe. Ahanti attanidassanaṃ,	844	
PA_atk-s05_05a:844_6	nti hetuvacanaṃ. Tenettha “yasmā tvaṃ evaṃ cintesi, tasmā ahaṃ āvuso neva nikkhamissāmi,	844	
PA_atk-s05_05a:844_7	yaṃ te karaṇīyaṃ, taṃ karohī”ti evamattho daṭṭhabbo.	844	
PA_atk-s05_05a:845_0	Tato āḷavako yasmā pubbepi ākāsenāgamanavelāyaṃ “kiṃ nu kho, etaṃ suvaṇṇavimānaṃ,	845	
PA_atk-s05_05a:845_1	udāhu rajatamaṇivimānānaṃ aññataraṃ, handa naṃ passāmā”ti evaṃ attano vimānaṃ āgate	845	
PA_atk-s05_05a:845_2	iddhimante tāpasaparibbājake pañhaṃ pucchitvā vissajjetumasakkonte cittakkhepādīhi	845	
PA_atk-s05_05a:845_3	viheṭheti. Kathaṃ? Amanussā hi bhiṃsanakarūpadassanena vā hadayavatthuparimaddanena	845	
PA_atk-s05_05a:845_4	vāti dvīhākārehi cittakkhepaṃ karonti. Ayaṃ pana yasmā “iddhimanto bhiṃsanakarūpadassanena	845	
PA_atk-s05_05a:845_5	na tasantī”ti ñatvā attano iddhippabhāvena sukhumattabhāvaṃ nimminitvā, tesaṃ anto	845	
PA_atk-s05_05a:845_6	pavisitvā hadayavatthuṃ parimaddati, tato cittasantati na saṇṭhāti, tassā asaṇṭhamānāya	845	
PA_atk-s05_05a:845_7	ummattakā honti khittacittā. Evaṃ khittacittānaṃ etesaṃ urampi phāleti, pādepi ne	845	
PA_atk-s05_05a:845_8	gahetvā pāragaṅgāya khipati “māssu me puna evarūpā bhavanamāgamiṃsū”ti, tasmā te	845	
PA_atk-s05_05a:845_9	pañhe saritvā “yaṃnūnāhaṃ imaṃ samaṇaṃ idāni evaṃ viheṭheyya”nti cintetvā āha “pañhaṃ taṃ samaṇā”tiādi.	845	
PA_atk-s05_05a:846_0	Kuto panassa te pañhāti? Tassa kira mātāpitaro kassapaṃ bhagavantaṃ payirupāsitvā	846	
PA_atk-s05_05a:846_1	aṭṭha pañhe savissajjane uggahesuṃ. Te daharakāle āḷavakaṃ pariyāpuṇāpesuṃ. So kālaccayena	846	
PA_atk-s05_05a:846_2	vissajjanaṃ sammussi. Tato “ime pañhāpi mā vinassantū”ti suvaṇṇapaṭṭe jātihiṅgulakena	846	
PA_atk-s05_05a:846_3	likhāpetvā vimāne nikkhipi. Evamete buddhapañhā buddhavisayā eva honti. Bhagavā taṃ	846	
PA_atk-s05_05a:846_4	sutvā yasmā buddhānaṃ pariccattalābhantarāyo vā jīvitantarāyo vā sabbaññutaññāṇabyāmappabhānaṃ	846	
PA_atk-s05_05a:846_5	paṭighāto vā na sakkā kenaci kātuṃ, tasmā taṃ loke asādhāraṇaṃ buddhānubhāvaṃ dassento	846	
PA_atk-s05_05a:846_6	āha “na khvāhaṃ taṃ, āvuso, passāmi sadevake loke”ti.	846	
PA_atk-s05_05a:847_0	Tattha “sadevakavacanena pañcakāmāvacaradevaggahaṇa”ntiādinā nayena etesaṃ padānaṃ	847	
PA_atk-s05_05a:847_1	atthamattadassanena saṅkhepo vutto, na anusandhiyojanākkamena vitthāro. Svāyaṃ vuccati	847	
PA_atk-s05_05a:847_2	– sadevakavacanena hi ukkaṭṭhaparicchedato sabbadevesu gahitesupi yesaṃ tattha sannipatite	847	
PA_atk-s05_05a:847_3	devagaṇe vimati ahosi “māro mahānubhāvo chakāmāvacarissaro vasavattī paccanīkasāto	847	
PA_atk-s05_05a:847_4	dhammadessī kururakammanto, kiṃ nu kho, sopissa cittakkhepādīni na kareyyā”ti, tesaṃ	847	
PA_atk-s05_05a:847_5	vimatipaṭibāhanatthaṃ “samārake”ti āha. Tato yesaṃ ahosi – “brahmā mahānubhāvo ekaṅguliyā	847	
PA_atk-s05_05a:847_6	ekacakkavāḷasahasse ālokaṃ karoti, dvīhi…pe… dasahi aṅgulīhi dasasu cakkavāḷasahassesu,	847	
PA_atk-s05_05a:847_7	anuttarañca jhānasamāpattisukhaṃ paṭisaṃvedeti, kiṃ sopi na kareyyā”ti, tesaṃ vimatipaṭibāhanatthaṃ	847	
PA_atk-s05_05a:847_8	“sabrahmake”ti āha. Atha yesaṃ ahosi “puthu samaṇabrāhmaṇā sāsanassa paccatthikā	847	
PA_atk-s05_05a:847_9	paccāmittā mantādibalasamannāgatā, kiṃ tepi na kareyyu”nti, tesaṃ vimatipaṭibāhanatthaṃ	847	
PA_atk-s05_05a:847_10	“sassamaṇabrāhmaṇiyā pajāyā”ti āha. Evaṃ ukkaṭṭhaṭṭhānesu kassaci abhāvaṃ dassetvā	8471	
PA_atk-s05_05a:847_11	idāni sadevamanussāyāti vacanena sammutideve avasesamanusse ca upādāya ukkaṭṭhaparicchedavaseneva	8471	
PA_atk-s05_05a:847_12	sesasattalokepi kassaci abhāvaṃ dassesīti evamettha anusandhiyojanākkamo veditabbo.	8471	
PA_atk-s05_05a:848_0	Evaṃ bhagavā tassa bādhanacittaṃ paṭisedhetvā pañhapucchane ussāhaṃ janento āha “apica	848	
PA_atk-s05_05a:848_1	tvaṃ, āvuso, puccha yadākaṅkhasī”ti. Tassattho – puccha, yadi ākaṅkhasi, na me pañhavissajjane	848	
PA_atk-s05_05a:848_2	bhāro atthi. Atha vā “puccha yaṃ ākaṅkhasi, te sabbaṃ vissajjessāmī”ti sabbaññupavāraṇaṃ	848	
PA_atk-s05_05a:848_3	pavāresi asādhāraṇaṃ paccekabuddhaaggasāvakamahāsāvakehi. Te hi “pucchāvuso sutvā	848	
PA_atk-s05_05a:848_4	vedissāmā”ti vadanti. Buddhā pana “pucchāvuso yadākaṅkhasī”ti vā,	848	
PA_atk-s05_05a:849	“Puccha vāsava maṃ pañhaṃ, yaṃ kiñci manasicchasī”ti vā. ;	84	
PA_atk-s05_05a:850	“Bāvarissa ca tuyhaṃ vā, sabbesaṃ sabbasaṃsayaṃ;	85	
PA_atk-s05_05a:851	Katāvakāsā pucchavho, yaṃ kiñci manasicchathā”ti vā. –	85	
PA_atk-s05_05a:852_0	Evamādinā nayena devamanussānaṃ sabbaññupavāraṇaṃ pavārenti. Anacchariyañcetaṃ, yaṃ	852	
PA_atk-s05_05a:852_1	bhagavā buddhabhūmiṃ patvā evaṃ pavāraṇaṃ pavāreyya, yo bodhisattabhūmiyaṃ padesañāṇe vattamānopi –	852	
PA_atk-s05_05a:853	“Koṇḍañña pañhāni viyākarohi, yācanti taṃ isayo sādhurūpā;	85	
PA_atk-s05_05a:854	Koṇḍañña eso manujesu dhammo, yaṃ vuddhamāgacchati esa bhāro”ti. –	85	
PA_atk-s05_05a:855	Evaṃ isīhi yācito –	85	
PA_atk-s05_05a:856	“Katāvakāsā pucchantu bhonto, yaṃ kiñci pañhaṃ manasābhipatthitaṃ;	85	
PA_atk-s05_05a:857	Ahañhi taṃ taṃ vo viyākarissaṃ, ñatvā sayaṃ lokamimaṃ parañcā”ti. –	85	
PA_atk-s05_05a:858_0	Evaṃ sarabhaṅgakāle sambhavajātake ca sakalajambudīpe tikkhattuṃ vicaritvā pañhānaṃ	858	
PA_atk-s05_05a:858_1	antakaraṃ adisvā jātiyā sattavassiko rathikāya paṃsukīḷikaṃ kīḷanto suciratena brāhmaṇena puṭṭho –	858	
PA_atk-s05_05a:859	“Taggha te ahamakkhissaṃ, yathāpi kusalo tathā;	85	
PA_atk-s05_05a:860	Rājā ca kho naṃ jānāti, yadi kāhati vā na vā”ti. –	86	
PA_atk-s05_05a:861	Evaṃ sabbaññupavāraṇaṃ pavāresi. Evaṃ bhagavatā āḷavakassa sabbaññupavāraṇāya pavāritāya atha kho āḷavako yakkho bhagavantaṃ gāthāya ajjhabhāsi “kiṃ sūdha vitta”nti.	86	
PA_atk-s05_05a:862_0	183. Tattha kinti pucchāvacanaṃ. Sūti padapūraṇamatte nipāto. Idhāti imasmiṃ loke.	862	
PA_atk-s05_05a:862_1	Vittanti vidati, pītiṃ karotīti vittaṃ, dhanassetaṃ adhivacanaṃ. Suciṇṇanti sukataṃ.	862	
PA_atk-s05_05a:862_2	Sukhanti kāyikacetasikaṃ sātaṃ. Āvahātīti āvahati, āneti, deti, appetīti vuttaṃ hoti	862	
PA_atk-s05_05a:862_3	haveti daḷhatthe nipāto. Sādutaranti atisayena sāduṃ. “Sādhutara”ntipi pāṭho. Rasānanti	862	
PA_atk-s05_05a:862_4	rasasaññitānaṃ dhammānaṃ. Kathanti kena pakārena, kathaṃjīvino jīvitaṃ kathaṃjīvijīvitaṃ,	862	
PA_atk-s05_05a:862_5	gāthābandhasukhatthaṃ pana sānunāsikaṃ vuccati. “Kathaṃjīviṃ jīvata”nti vā pāṭho.	862	
PA_atk-s05_05a:862_6	Tassa jīvantānaṃ kathaṃjīvinti attho. Sesamettha pākaṭameva. Evamimāya gāthāya “kiṃ	862	
PA_atk-s05_05a:862_7	su idha loke purisassa vittaṃ seṭṭhaṃ, kiṃ su suciṇṇaṃ sukhamāvahāti, kiṃ rasānaṃ	862	
PA_atk-s05_05a:862_8	sādutaraṃ, kathaṃjīvino jīvitaṃ seṭṭhamāhū”ti ime cattāro pañhe pucchi.	862	
PA_atk-s05_05a:863_0	184. Athassa bhagavā kassapadasabalena vissajjitanayeneva vissajjento imaṃ gāthamāha	863	
PA_atk-s05_05a:863_1	“saddhīdha vitta”nti. Tattha yathā hiraññasuvaṇṇādi vittaṃ upabhogaparibhogasukhaṃ	863	
PA_atk-s05_05a:863_2	āvahati, khuppipāsādidukkhaṃ paṭibāhati, dāliddiyaṃ vūpasameti, muttādiratanapaṭilābhahetu	863	
PA_atk-s05_05a:863_3	hoti, lokasanthutiñca āvahati, evaṃ lokiyalokuttarā saddhāpi yathāsambhavaṃ lokiyalokuttaravipākasukhamāvahati,	863	
PA_atk-s05_05a:863_4	saddhādhurena paṭipannānaṃ jātijarādidukkhaṃ paṭibāhati, guṇadāliddiyaṃ vūpasameti,	863	
PA_atk-s05_05a:863_5	satisambojjhaṅgādiratanapaṭilābhahetu hoti.	863	
PA_atk-s05_05a:864	“Saddho sīlena sampanno, yaso bhogasamappito;	86	
PA_atk-s05_05a:865	Yaṃ yaṃ padesaṃ bhajati, tattha tattheva pūjito”ti. –	86	
PA_atk-s05_05a:866_0	Vacanato lokasanthutiñca āvahatīti katvā “vitta”nti vuttā. Yasmā panetaṃ saddhāvittaṃ	866	
PA_atk-s05_05a:866_1	anugāmikaṃ anaññasādhāraṇaṃ sabbasampattihetu, lokiyassa hiraññasuvaṇṇādivittassāpi	866	
PA_atk-s05_05a:866_2	nidānaṃ. Saddhoyeva hi dānādīni puññāni katvā vittaṃ adhigacchati, assaddhassa pana	866	
PA_atk-s05_05a:866_3	vittaṃ yāvadeva anatthāya hoti, tasmā “seṭṭha”nti vuttaṃ. Purisassāti ukkaṭṭhaparicchedadesanā;	866	
PA_atk-s05_05a:866_4	tasmā na kevalaṃ purisassa, itthiādīnampi saddhāvittameva seṭṭhanti veditabbaṃ.	866	
PA_atk-s05_05a:867_0	Dhammoti dasakusalakammapathadhammo, dānasīlabhāvanādhammo vā. Suciṇṇoti sukato sucarito.	867	
PA_atk-s05_05a:867_1	Sukhamāvahātīti soṇaseṭṭhiputtaraṭṭhapālādīnaṃ viya manussasukhaṃ, sakkādīnaṃ viya	867	
PA_atk-s05_05a:867_2	dibbasukhaṃ, pariyosāne ca mahāpadumādīnaṃ viya nibbānasukhañca āvahatīti.	867	
PA_atk-s05_05a:868_0	Saccanti ayaṃ saccasaddo anekesu atthesu dissati. Seyyathidaṃ – “saccaṃ bhaṇe na	868	
PA_atk-s05_05a:868_1	kujjheyyā”tiādīsu vācāsacce. “Sacce ṭhitā samaṇabrāhmaṇā cā”tiādīsu viratisacce.	868	
PA_atk-s05_05a:868_2	“Kasmā nu saccāni vadanti nānā, pavādiyāse kusalāvadānā”tiādīsu diṭṭhisacce. “Cattārimāni,	868	
PA_atk-s05_05a:868_3	bhikkhave, brāhmaṇasaccānī”tiādīsu brāhmaṇasacce. “Ekañhi saccaṃ na dutīyamatthī”tiādīsu	868	
PA_atk-s05_05a:868_4	paramatthasacce. “Catunnaṃ saccānaṃ kati kusalā”tiādīsu ariyasacce. Idha pana paramatthasaccaṃ	868	
PA_atk-s05_05a:868_5	nibbānaṃ, viratisaccaṃ vā abbhantaraṃ katvā vācāsaccaṃ adhippetaṃ, yassānubhāvena	868	
PA_atk-s05_05a:868_6	udakādīni vase vattenti jātijarāmaraṇapāraṃ taranti. Yathāha –	868	
PA_atk-s05_05a:869	“Saccena vācenudakampi dhāvati, visampi saccena hananti paṇḍitā;	86	
PA_atk-s05_05a:870	Saccena devo thanayaṃ pavassati, sacce ṭhitā nibbutiṃ patthayanti.	87	
PA_atk-s05_05a:871	“Ye kecime atthi rasā pathabyā, saccaṃ tesaṃ sādutaraṃ rasānaṃ;	87	
PA_atk-s05_05a:872	Sacce ṭhitā samaṇabrāhmaṇā ca, taranti jātimaraṇassa pāra”nti. ;	87	
PA_atk-s05_05a:873_0	Sādutaranti madhurataraṃ, paṇītataraṃ. Rasānanti ye ime “mūlaraso, khandharaso”tiādinā	873	
PA_atk-s05_05a:873_1	nayena sāyanīyadhammā, ye cime “anujānāmi, bhikkhave, sabbaṃ phalarasaṃ arasarūpo	873	
PA_atk-s05_05a:873_2	bhavaṃ gotamo, ye te, brāhmaṇa, rūparasā, saddarasā, anāpatti rasarase, ayaṃ dhammavinayo	873	
PA_atk-s05_05a:873_3	ekaraso vimuttiraso, bhāgī vā bhagavā attharasassa dhammarasassā”tiādinā nayena vācārasūpavajjā	873	
PA_atk-s05_05a:873_4	avasesabyañjanādayo dhammā “rasā”ti vuccanti, tesaṃ rasānaṃ saccaṃ have sādutaraṃ	873	
PA_atk-s05_05a:873_5	saccameva sādutaraṃ, sādhutaraṃ vā seṭṭhataraṃ, uttamataraṃ. Mūlarasādayo hi sarīraṃ	873	
PA_atk-s05_05a:873_6	upabrūhenti, saṃkilesikañca sukhamāvahanti. Saccarase viratisaccavācāsaccarasā samathavipassanādīhi	873	
PA_atk-s05_05a:873_7	cittamupabrūhenti, asaṃkilesikañca sukhamāvahanti, vimuttiraso paramatthasaccarasaparibhāvitattā	873	
PA_atk-s05_05a:873_8	sādu, attharasadhammarasā ca tadadhigamūpāyabhūtaṃ atthañca dhammañca nissāya pavattitoti.	873	
PA_atk-s05_05a:874_0	Paññājīvinti ettha pana yvāyaṃ andhekacakkhudvicakkhukesu dvicakkhupuggalo gahaṭṭho	874	
PA_atk-s05_05a:874_1	vā kammantānuṭṭhānasaraṇagamanadānasaṃvibhāgasīlasamādānauposathakammādigahaṭṭhapaṭipadaṃ,	874	
PA_atk-s05_05a:874_2	pabbajito vā avippaṭisārakarasīlasaṅkhātaṃ taduttaricittavisuddhiādibhedaṃ vā pabbajitapaṭipadaṃ	874	
PA_atk-s05_05a:874_3	paññāya ārādhetvā jīvati, tassa paññājīvino jīvitaṃ, taṃ vā paññājīviṃ jīvitaṃ seṭṭhamāhūti	874	
PA_atk-s05_05a:874_4	evamattho daṭṭhabbo.	874	
PA_atk-s05_05a:875_0	185-6. Evaṃ bhagavatā vissajjite cattāropi pañhe sutvā attamano yakkho avasesepi	875	
PA_atk-s05_05a:875_1	cattāro pañhe pucchanto “kathaṃ su tarati ogha”nti gāthamāha. Athassa bhagavā purimanayeneva	875	
PA_atk-s05_05a:875_2	vissajjento “saddhāya taratī”ti gāthamāha. Tattha kiñcāpi yo catubbidhaṃ oghaṃ tarati,	875	
PA_atk-s05_05a:875_3	so saṃsāraṇṇavampi tarati, vaṭṭadukkhampi acceti, kilesamalāpi parisujjhati, evaṃ	875	
PA_atk-s05_05a:875_4	santepi pana yasmā assaddho oghataraṇaṃ asaddahanto na pakkhandati, pañcasu kāmaguṇesu	875	
PA_atk-s05_05a:875_5	cittavossaggena pamatto tattheva sattavisattatāya saṃsāraṇṇavaṃ na tarati, kusīto	875	
PA_atk-s05_05a:875_6	dukkhaṃ viharati vokiṇṇo akusalehi dhammehi, appañño suddhimaggaṃ ajānanto na parisujjhati,	875	
PA_atk-s05_05a:875_7	tasmā tappaṭipakkhaṃ dassentena bhagavatā ayaṃ gāthā vuttā.	875	
PA_atk-s05_05a:876_0	Evaṃ vuttāya cetāya yasmā sotāpattiyaṅgapadaṭṭhānaṃ saddhindriyaṃ, tasmā “saddhāya	876	
PA_atk-s05_05a:876_1	tarati ogha”nti iminā padena diṭṭhoghataraṇaṃ sotāpattimaggaṃ sotāpannañca pakāseti.	876	
PA_atk-s05_05a:876_2	Yasmā pana sotāpanno kusalānaṃ dhammānaṃ bhāvanāya sātaccakiriyāsaṅkhātena appamādena	876	
PA_atk-s05_05a:876_3	samannāgato dutiyamaggaṃ ārādhetvā ṭhapetvā sakideva imaṃ lokaṃ āgamanamattaṃ avasesaṃ	876	
PA_atk-s05_05a:876_4	sotāpattimaggena atiṇṇaṃ bhavoghavatthuṃ saṃsāraṇṇavaṃ tarati, tasmā “appamādena	876	
PA_atk-s05_05a:876_5	aṇṇava”nti iminā padena bhavoghataraṇaṃ sakadāgāmimaggaṃ sakadāgāmiñca pakāseti.	876	
PA_atk-s05_05a:876_6	Yasmā sakadāgāmī vīriyena tatiyamaggaṃ ārādhetvā sakadāgāmimaggena anatītaṃ kāmoghavatthuṃ;	876	
PA_atk-s05_05a:876_7	kāmoghasaññitañca kāmadukkhamacceti, tasmā “vīriyena dukkhamaccetī”ti iminā padena	876	
PA_atk-s05_05a:876_8	kāmoghataraṇaṃ anāgāmimaggaṃ anāgāmiñca pakāseti. Yasmā pana anāgāmī vigatakāmapaṅkatāya	876	
PA_atk-s05_05a:876_9	parisuddhāya paññāya ekantaparisuddhaṃ catutthamaggapaññaṃ ārādhetvā anāgāmimaggena	876	
PA_atk-s05_05a:876_10	appahīnaṃ avijjāsaṅkhātaṃ paramamalaṃ pajahati, tasmā “paññāya parisujjhatī”ti iminā	8761	
PA_atk-s05_05a:876_11	padena avijjoghataraṇaṃ arahattamaggaṃ arahantañca pakāseti. Imāya ca arahattanikūṭena	8761	
PA_atk-s05_05a:876_12	kathitāya gāthāya pariyosāne yakkho sotāpattiphale patiṭṭhāsi.	8761	
PA_atk-s05_05a:877_0	187. Idāni tameva “paññāya parisujjhatī”ti ettha vuttaṃ paññāpadaṃ gahetvā attano	877	
PA_atk-s05_05a:877_1	paṭibhānena lokiyalokuttaramissakaṃ pañhaṃ pucchanto “kathaṃ su labhate pañña”nti	877	
PA_atk-s05_05a:877_2	imaṃ chappadagāthamāha. Tattha kathaṃ sūti sabbattheva atthayuttipucchā hoti. Ayañhi	877	
PA_atk-s05_05a:877_3	paññādiatthaṃ ñatvā tassa yuttiṃ pucchati “kathaṃ kāya yuttiyā kena kāraṇena paññaṃ	877	
PA_atk-s05_05a:877_4	labhatī”ti. Esa nayo dhanādīsu.	877	
PA_atk-s05_05a:878_0	188. Athassa bhagavā catūhi kāraṇehi paññālābhaṃ dassento “saddahāno”tiādimāha. Tassattho	878	
PA_atk-s05_05a:878_1	– yena pubbabhāge kāyasucaritādibhedena, aparabhāge ca sattatiṃsabodhipakkhiyabhedena	878	
PA_atk-s05_05a:878_2	dhammena arahanto buddhapaccekabuddhasāvakā nibbānaṃ pattā, taṃ saddahāno arahataṃ	878	
PA_atk-s05_05a:878_3	dhammaṃ nibbānappattiyā lokiyalokuttaraṃ paññaṃ labhati. Tañca kho na saddhāmattakeneva,	878	
PA_atk-s05_05a:878_4	yasmā pana saddhājāto upasaṅkamati, upasaṅkamanto payirupāsati, payirupāsanto sotaṃ	878	
PA_atk-s05_05a:878_5	odahati, ohitasoto dhammaṃ suṇāti, tasmā upasaṅkamanato pabhuti yāva dhammassavanena	878	
PA_atk-s05_05a:878_6	sussūsaṃ labhati. Ki vuttaṃ hoti – taṃ dhammaṃ saddahitvāpi ācariyupajjhāye kālena	878	
PA_atk-s05_05a:878_7	upasaṅkamitvā vattakaraṇena payirupāsitvā yadā payirupāsanāya ārādhitacittā kiñci	878	
PA_atk-s05_05a:878_8	vattukāmā honti. Atha adhigatāya sotukāmatāya sotaṃ odahitvā suṇanto labhatīti. Evaṃ	878	
PA_atk-s05_05a:878_9	susūsampi ca satiavippavāsena appamatto subhāsitadubbhāsitaññutāya vicakkhaṇo eva	878	
PA_atk-s05_05a:878_10	labhati, na itaro. Tenāha “appamatto vicakkhaṇo”ti.	8781	
PA_atk-s05_05a:879_0	Evaṃ yasmā saddhāya paññālābhasaṃvattanikaṃ paṭipadaṃ paṭipajjati, sussūsāya sakkaccaṃ	879	
PA_atk-s05_05a:879_1	paññādhigamūpāyaṃ suṇāti, appamādena gahitaṃ na sammussati, vicakkhaṇatāya anūnādhikaṃ	879	
PA_atk-s05_05a:879_2	aviparītañca gahetvā vitthārikaṃ karoti. Sussūsāya vā ohitasoto paññāpaṭilābhahetuṃ	879	
PA_atk-s05_05a:879_3	dhammaṃ suṇāti, appamādena sutvā dhammaṃ dhāreti, vicakkhaṇatāya dhatānaṃ dhammānaṃ	879	
PA_atk-s05_05a:879_4	atthamupaparikkhati, athānupubbena paramatthasaccaṃ sacchikaroti, tasmāssa bhagavā	879	
PA_atk-s05_05a:879_5	“kathaṃ su labhate pañña”nti puṭṭho imāni cattāri kāraṇāni dassento imaṃ gāthamāha	879	
PA_atk-s05_05a:879_6	– “saddahāno…pe… vicakkhaṇo”ti.	879	
PA_atk-s05_05a:880_0	189. Idāni tato pare tayo pañhe vissajjento “patirūpakārī”ti imaṃ gāthamāha. Tattha	880	
PA_atk-s05_05a:880_1	desakālādīni ahāpetvā lokiyassa lokuttarassa vā dhanassa patirūpaṃ adhigamūpāyaṃ	880	
PA_atk-s05_05a:880_2	karotīti patirūpakārī. Dhuravāti cetasikavīriyavasena anikkhittadhuro. Uṭṭhātāti	880	
PA_atk-s05_05a:880_3	“yo ca sītañca uṇhañca, tiṇā bhiyyo na maññatī”tiādinā nayena kāyikavīriyavasena	880	
PA_atk-s05_05a:880_4	uṭṭhānasampanno asithilaparakkamo. Vindate dhananti ekamūsikāya na cirasseva dvesatasahassasaṅkhaṃ	880	
PA_atk-s05_05a:880_5	cūḷantevāsī viya lokiyadhanañca, mahallakamahātissatthero viya lokuttaradhanañca	880	
PA_atk-s05_05a:880_6	labhati. So hi “tīhi iriyāpathehi viharissāmī”ti vattaṃ katvā thinamiddhāgamanavelāya	880	
PA_atk-s05_05a:880_7	palālacumbaṭakaṃ temetvā, sīse katvā, galappamāṇaṃ udakaṃ pavisitvā, thinamiddhaṃ	880	
PA_atk-s05_05a:880_8	paṭibāhento dvādasahi vassehi arahattaṃ pāpuṇi. Saccenāti vacīsaccenāpi “saccavādī	880	
PA_atk-s05_05a:880_9	bhūtavādī”ti, paramatthasaccenāpi “buddho paccekabuddho ariyasāvako”ti evaṃ kittiṃ	880	
PA_atk-s05_05a:880_10	pappoti. Dadanti yaṃkiñci icchitapatthitaṃ dadanto mittāni ganthati, sampādeti karotīti	8801	
PA_atk-s05_05a:880_11	attho. Duddadaṃ vā dadaṃ ganthati, dānamukhena vā cattāripi saṅgahavatthūni gahitānīti	8801	
PA_atk-s05_05a:880_12	veditabbāni. Tehi mittāni karotīti vuttaṃ hoti.	8801	
PA_atk-s05_05a:881_0	190. Evaṃ gahaṭṭhapabbajitānaṃ sādhāraṇena lokiyalokuttaramissakena nayena cattāro	881	
PA_atk-s05_05a:881_1	pañhe vissajjetvā idāni “kathaṃ pecca na socatī”ti imaṃ pañcamaṃ pañhaṃ gahaṭṭhavasena	881	
PA_atk-s05_05a:881_2	vissajjento āha “yassete”ti. Tassattho – yassa “saddahāno arahata”nti ettha vuttāya	881	
PA_atk-s05_05a:881_3	sabbakalyāṇadhammuppādikāya saddhāya samannāgatattā saddhassa gharamesino gharāvāsaṃ	881	
PA_atk-s05_05a:881_4	pañca vā kāmaguṇe esantassa gavesantassa kāmabhogino gahaṭṭhassa “saccena kittiṃ	881	
PA_atk-s05_05a:881_5	pappotī”ti ettha vuttappakāraṃ saccaṃ, “sussūsaṃ labhate pañña”nti ettha sussūsapaññānāmena	881	
PA_atk-s05_05a:881_6	vutto dhammo, “dhuravā uṭṭhātā”ti ettha dhuranāmena uṭṭhānanāmena ca vuttā dhīti,	881	
PA_atk-s05_05a:881_7	“dadaṃ mittāni ganthatī”ti ettha vuttappakāro cāgo cāti ete caturo dhammā santi.	881	
PA_atk-s05_05a:881_8	Sa ve pecca na socatīti idhalokā paralokaṃ gantvā sa ve na socatīti.	881	
PA_atk-s05_05a:882_0	191. Evaṃ bhagavā pañcamampi pañhaṃ vissajjetvā taṃ yakkhaṃ codento āha – “iṅgha	882	
PA_atk-s05_05a:882_1	aññepī”ti. Tattha iṅghāti codanatthe nipāto. Aññepīti aññepi dhamme puthū samaṇabrāhmaṇe	882	
PA_atk-s05_05a:882_2	pucchassu, aññepi vā pūraṇādayo sabbaññupaṭiññe puthū samaṇabrāhmaṇe pucchassu. Yadi	882	
PA_atk-s05_05a:882_3	amhehi “saccena kittiṃ pappotī”ti ettha vuttappakārā saccā bhiyyo kittippattikāraṇaṃ	882	
PA_atk-s05_05a:882_4	vā, “sussūsaṃ labhate pañña”nti ettha sussūsanapaññāpadesena vuttā damā bhiyyo lokiyalokuttarapaññāpaṭilābhakāraṇaṃ	882	
PA_atk-s05_05a:882_5	vā. “Dadaṃ mittāni ganthatī”ti ettha vuttappakārā cāgā bhiyyo mittaganthanakāraṇaṃ	882	
PA_atk-s05_05a:882_6	vā, “dhuravā uṭṭhātā”ti ettha taṃ taṃ atthavasaṃ paṭicca dhuranāmena uṭṭhānanāmena	882	
PA_atk-s05_05a:882_7	ca vuttāya mahābhārasahanaṭṭhena ussoḷhībhāvappattāya vīriyasaṅkhātāya khantyā bhiyyo	882	
PA_atk-s05_05a:882_8	lokiyalokuttaradhanavindanakāraṇaṃ vā, “saccaṃ dhammo dhiti cāgo”ti evaṃ vuttehi	882	
PA_atk-s05_05a:882_9	imeheva catūhi dhammehi bhiyyo asmā lokā paraṃ lokaṃ pecca asocanakāraṇaṃ vā idha	882	
PA_atk-s05_05a:882_10	vijjatīti ayamettha saddhiṃ saṅkhepayojanāya atthavaṇṇanā. Vitthārato pana ekamekaṃ	8821	
PA_atk-s05_05a:882_11	padaṃ atthuddhārapaduddhāravaṇṇanānayehi vibhajitvā veditabbā.	8821	
PA_atk-s05_05a:883_0	192. Evaṃ vutte yakkho yena saṃsayena aññe puccheyya, tassa pahīnattā “kathaṃ nu	883	
PA_atk-s05_05a:883_1	dāni puccheyyaṃ, puthū samaṇabrāhmaṇeti vatvā yepissa apucchanakāraṇaṃ na jānanti,	883	
PA_atk-s05_05a:883_2	tepi jānāpento “yohaṃ ajja pajānāmi, yo attho samparāyiko”ti āha. Tattha ajjāti ajjādiṃ	883	
PA_atk-s05_05a:883_3	katvāti adhippāyo. Pajānāmīti yathāvuttena pakārena jānāmi. Yo atthoti ettāvatā “sussūsaṃ	883	
PA_atk-s05_05a:883_4	labhate pañña”ntiādinā nayena vuttaṃ diṭṭhadhammikaṃ dasseti samparāyikoti iminā	883	
PA_atk-s05_05a:883_5	“yassete caturo dhammā”ti vuttaṃ pecca sokābhāvakaraṃ samparāyikaṃ. Atthoti ca kāraṇassetaṃ	883	
PA_atk-s05_05a:883_6	adhivacanaṃ. Ayañhi atthasaddo “sātthaṃ sabyañjana”nti evamādīsu pāṭhatthe vattati.	883	
PA_atk-s05_05a:883_7	“Attho me, gahapati, hiraññasuvaṇṇenā”tiādīsu kiccatthe “hoti sīlavataṃ attho”tiādīsu	883	
PA_atk-s05_05a:883_8	vuḍḍhimhi. “Bahujano bhajate atthahetū”tiādīsu dhane. “Ubhinnamatthaṃ caratī”tiādīsu	883	
PA_atk-s05_05a:883_9	hite. “Atthe jāte ca paṇḍita”ntiādīsu kāraṇe. Idha pana kāraṇe. Tasmā yaṃ paññādilābhādīnaṃ	883	
PA_atk-s05_05a:883_10	kāraṇaṃ diṭṭhadhammikaṃ, yañca pecca sokābhāvassa kāraṇaṃ samparāyikaṃ, taṃ yohaṃ	8831	
PA_atk-s05_05a:883_11	ajja bhagavatā vuttanayena sāmaṃyeva pajānāmi, so kathaṃ nu dāni puccheyyaṃ puthū	8831	
PA_atk-s05_05a:883_12	samaṇabrāhmaṇeti evamettha saṅkhepato attho veditabbo.	8831	
PA_atk-s05_05a:884_0	193. Evaṃ yakkho “pajānāmi yo attho samparāyiko”ti vatvā tassa ñāṇassa bhagavaṃmūlakattaṃ	884	
PA_atk-s05_05a:884_1	dassento “atthāya vata me buddho”ti āha. Tattha atthāyāti hitāya, vuḍḍhiyā vā. Yattha	884	
PA_atk-s05_05a:884_2	dinnaṃ mahapphalanti “yassete caturo dhammā”ti ettha vuttacāgena yattha dinnaṃ mahapphalaṃ	884	
PA_atk-s05_05a:884_3	hoti, taṃ aggadakkhiṇeyyaṃ buddhaṃ pajānāmīti attho. Keci pana “saṅghaṃ sandhāya	884	
PA_atk-s05_05a:884_4	evamāhā”ti bhaṇanti.	884	
PA_atk-s05_05a:885	194. Evaṃ imāya gāthāya attano hitādhigamaṃ dassetvā idāni parahitāya paṭipattiṃ dīpento āha “so ahaṃ vicarissāmī”ti. Tassattho hemavatasutte vuttanayeneva veditabbo.	88	
PA_atk-s05_05a:886_0	Evamimāya gāthāya pariyosānañca rattivibhāyanañca sādhukārasadduṭṭhānañca āḷavakakumārassa	886	
PA_atk-s05_05a:886_1	yakkhassa bhavanaṃ ānayanañca ekakkhaṇeyeva ahosi. Rājapurisā sādhukārasaddaṃ sutvā	886	
PA_atk-s05_05a:886_2	“evarūpo sādhukārasaddo ṭhapetvā buddhe na aññesaṃ abbhuggacchati, āgato nu kho bhagavā”ti	886	
PA_atk-s05_05a:886_3	āvajjentā bhagavato sarīrappabhaṃ disvā, pubbe viya bahi aṭṭhatvā, nibbisaṅkā antoyeva	886	
PA_atk-s05_05a:886_4	pavisitvā, addasaṃsu bhagavantaṃ yakkhassa bhavane nisinnaṃ, yakkhañca añjaliṃ paggahetvā	886	
PA_atk-s05_05a:886_5	ṭhitaṃ. Disvāna yakkhaṃ āhaṃsu – “ayaṃ te, mahāyakkha, rājakumāro balikammāya ānīto,	886	
PA_atk-s05_05a:886_6	handa naṃ khāda vā bhuñja vā, yathāpaccayaṃ vā karohī”ti. So sotāpannattā lajjito	886	
PA_atk-s05_05a:886_7	visesato ca bhagavato purato evaṃ vuccamāno, atha taṃ kumāraṃ ubhohi hatthehi paṭiggahetvā	886	
PA_atk-s05_05a:886_8	bhagavato upanāmesi – “ayaṃ bhante kumāro mayhaṃ pesito, imāhaṃ bhagavato dammi,	886	
PA_atk-s05_05a:886_9	hitānukampakā buddhā, paṭiggaṇhātu, bhante, bhagavā imaṃ dārakaṃ imassa hitatthāya	886	
PA_atk-s05_05a:886_10	sukhatthāyā”ti. Imañca gāthamāha –	8861	
PA_atk-s05_05a:887	“Imaṃ kumāraṃ satapuññalakkhaṇaṃ, sabbaṅgupetaṃ paripuṇṇabyañjanaṃ;	88	
PA_atk-s05_05a:888	Udaggacitto sumano dadāmi te, paṭiggaha lokahitāya cakkhumā”ti.	88	
PA_atk-s05_05a:889_0	Paṭiggahesi bhagavā kumāraṃ, paṭiggaṇhanto ca yakkhassa ca kumārassa ca maṅgalakaraṇatthaṃ	889	
PA_atk-s05_05a:889_1	pādūnagāthaṃ abhāsi. Taṃ yakkho kumāraṃ saraṇaṃ gamento tikkhattuṃ catutthapādena	889	
PA_atk-s05_05a:889_2	pūreti. Seyyathidaṃ –	889	
PA_atk-s05_05a:890	“Dīghāyuko hotu ayaṃ kumāro,	89	
PA_atk-s05_05a:891	Tuvañca yakkha sukhito bhavāhi;	89	
PA_atk-s05_05a:892	Abyādhitā lokahitāya tiṭṭhatha,	89	
PA_atk-s05_05a:893	Ayaṃ kumāro saraṇamupeti buddhaṃ…pe… dhammaṃ…pe… saṅgha”nti.	89	
PA_atk-s05_05a:894_0	Bhagavā kumāraṃ rājapurisānaṃ adāsi – “imaṃ vaḍḍhetvā puna mameva dethā”ti. Evaṃ	894	
PA_atk-s05_05a:894_1	so kumāro rājapurisānaṃ hatthato yakkhassa hatthaṃ yakkhassa hatthato bhagavato hatthaṃ,	894	
PA_atk-s05_05a:894_2	bhagavato hatthato puna rājapurisānaṃ hatthaṃ gatattā nāmato “hatthako āḷavako”ti	894	
PA_atk-s05_05a:894_3	jāto. Taṃ ādāya paṭinivatte rājapurise disvā kassakavanakammikādayo “kiṃ yakkho kumāraṃ	894	
PA_atk-s05_05a:894_4	atidaharattā na icchatī”ti bhītā pucchiṃsu. Rājapurisā “mā bhāyatha, khemaṃ kataṃ	894	
PA_atk-s05_05a:894_5	bhagavatā”ti sabbamārocesuṃ. Tato “sādhu sādhū”ti sakalaṃ āḷavīnagaraṃ ekakolāhalena	894	
PA_atk-s05_05a:894_6	yakkhābhimukhaṃ ahosi. Yakkhopi bhagavato bhikkhācārakāle anuppatte pattacīvaraṃ	894	
PA_atk-s05_05a:894_7	gahetvā upaḍḍhamaggaṃ āgantvā nivatti.	894	
PA_atk-s05_05a:895_0	Atha bhagavā nagare piṇḍāya caritvā katabhattakicco nagaradvāre aññatarasmiṃ vivitte	895	
PA_atk-s05_05a:895_1	rukkhamūle paññattavarabuddhāsane nisīdi. Tato mahājanakāyena saddhiṃ rājā ca nāgarā	895	
PA_atk-s05_05a:895_2	ca ekato sampiṇḍitvā bhagavantaṃ upasaṅkamma vanditvā parivāretvā nisinnā “kathaṃ,	895	
PA_atk-s05_05a:895_3	bhante, evaṃ dāruṇaṃ yakkhaṃ damayitthā”ti pucchiṃsu. Tesaṃ bhagavā yuddhamādiṃ katvā	895	
PA_atk-s05_05a:895_4	“evaṃ navavidhavassaṃ vassi, evaṃ vibhiṃsanakaṃ akāsi, evaṃ pañhaṃ pucchi, tassāhaṃ	895	
PA_atk-s05_05a:895_5	evaṃ vissajjesi”nti tamevāḷavakasuttaṃ kathesi. Kathāpariyosāne caturāsītipāṇasahassānaṃ	895	
PA_atk-s05_05a:895_6	dhammābhisamayo ahosi. Tato rājā ca nāgarā ca vessavaṇamahārājassa bhavanasamīpe	895	
PA_atk-s05_05a:895_7	yakkhassa bhavanaṃ katvā pupphagandhādisakkārūpetaṃ niccaṃ baliṃ pavattesuṃ. Tañca	895	
PA_atk-s05_05a:895_8	kumāraṃ viññutaṃ pattaṃ “tvaṃ bhagavantaṃ nissāya jīvitaṃ labhi, gaccha, bhagavantaṃyeva	895	
PA_atk-s05_05a:895_9	payirupāsassu bhikkhusaṅghañcā”ti vissajjesuṃ. So bhagavantañca bhikkhusaṅghañca	895	
PA_atk-s05_05a:895_10	payirupāsamāno na cirasseva anāgāmiphale patiṭṭhāya sabbaṃ buddhavacanaṃ uggahetvā	8951	
PA_atk-s05_05a:895_11	pañcasataupāsakaparivāro ahosi. Bhagavā ca naṃ etadagge niddisi “etadaggaṃ, bhikkhave,	8951	
PA_atk-s05_05a:895_12	mama sāvakānaṃ upāsakānaṃ catūhi saṅgahavatthūhi parisaṃ saṅgaṇhantānaṃ yadidaṃ hatthako	8951	
PA_atk-s05_05a:895_13	āḷavako”ti (a ni. 1.251).	8951	
PA_atk-s05_05a:896	Paramatthajotikāya khuddaka-aṭṭhakathāya	89	
PA_atk-s05_05a:897	Suttanipāta-aṭṭhakathāya āḷavakasuttavaṇṇanā niṭṭhitā.	89	
PA_atk-s05_05a:898	11. Vijayasuttavaṇṇanā	89	
PA_atk-s05_05a:899_0	Caraṃ vā yadi vā tiṭṭhanti nandasuttaṃ. “Vijayasuttaṃ kāyavicchandanikasutta”ntipi	899	
PA_atk-s05_05a:899_1	vuccati. Kā uppatti? Idaṃ kira suttaṃ dvīsu ṭhānesu vuttaṃ, tasmā assa duvidhā uppatti.	899	
PA_atk-s05_05a:899_2	Tattha bhagavatā anupubbena kapilavatthuṃ anuppatvā, sākiye vinetvā nandādayo pabbājetvā,	899	
PA_atk-s05_05a:899_3	anuññātāya mātugāmassa pabbajjāya ānandattherassa bhaginī nandā, khemakasakkarañño	899	
PA_atk-s05_05a:899_4	dhītā abhirūpanandā, janapadakalyāṇī nandāti tisso nandāyo pabbajiṃsu. Tena ca samayena	899	
PA_atk-s05_05a:899_5	bhagavā sāvatthiyaṃ viharati. Abhirūpanandā abhirūpā eva ahosi dassanīyā pāsādikā,	899	
PA_atk-s05_05a:899_6	tenevassā abhirūpanandāti nāmamakaṃsu. Janapadakalyāṇī nandāpi rūpena attanā sadisaṃ	899	
PA_atk-s05_05a:899_7	na passati. Tā ubhopi rūpamadamattā “bhagavā rūpaṃ vivaṇṇeti, garahati, anekapariyāyena	899	
PA_atk-s05_05a:899_8	rūpe ādīnavaṃ dassetī”ti bhagavato upaṭṭhānaṃ na gacchanti, daṭṭhumpi na icchanti.	899	
PA_atk-s05_05a:899_9	Evaṃ appasannā kasmā pabbajitāti ce? Agatiyā. Abhirūpanandāya hi vāreyyadivaseyeva	899	
PA_atk-s05_05a:899_10	sāmiko sakyakumāro kālamakāsi. Atha naṃ mātāpitaro akāmakaṃ pabbājesuṃ. Janapadakalyāṇī	8991	
PA_atk-s05_05a:899_11	nandāpi āyasmante nande arahattaṃ patte nirāsā hutvā “mayhaṃ sāmiko ca mātā ca mahāpajāpati	8991	
PA_atk-s05_05a:899_12	aññe ca ñātakā pabbajitā, ñātīhi vinā dukkho gharāvāso”ti gharāvāse assādamalabhantī	8991	
PA_atk-s05_05a:899_13	pabbajitā, na saddhāya.	8991	
PA_atk-s05_05a:900_0	Atha bhagavā tāsaṃ ñāṇaparipākaṃ viditvā mahāpajāpatiṃ āṇāpesi “sabbāpi bhikkhuniyo	900	
PA_atk-s05_05a:900_1	paṭipāṭiyā ovādaṃ āgacchantū”ti. Tā attano vāre sampatte aññaṃ pesenti. Tato bhagavā	900	
PA_atk-s05_05a:900_2	“sampatte vāre attanāva āgantabbaṃ, na aññā pesetabbā”ti āha. Athekadivasaṃ abhirūpanandā	900	
PA_atk-s05_05a:900_3	agamāsi. Taṃ bhagavā nimmitarūpena saṃvejetvā “aṭṭhīnaṃ nagaraṃ kata”nti imāya dhammapadagāthāya –	900	
PA_atk-s05_05a:901	“Āturaṃ asuciṃ pūtiṃ, passa nande samussayaṃ;	90	
PA_atk-s05_05a:902	Uggharantaṃ paggharantaṃ, bālānaṃ abhipatthitaṃ. ;	90	
PA_atk-s05_05a:903	“Animittañca bhāvehi, mānānusayamujjaha;	90	
PA_atk-s05_05a:904	Tato mānābhisamayā, upasantā carissasī”ti. –	90	
PA_atk-s05_05a:905_0	Imāhi therīgāthāhi ca anupubbena arahatte patiṭṭhāpesi. Athekadivasaṃ sāvatthivāsino	905	
PA_atk-s05_05a:905_1	purebhattaṃ dānaṃ datvā samādinnuposathā sunivatthā supārutā gandhapupphādīni ādāya	905	
PA_atk-s05_05a:905_2	dhammassavanatthāya jetavanaṃ gantvā dhammassavanapariyosāne bhagavantaṃ vanditvā	905	
PA_atk-s05_05a:905_3	nagaraṃ pavisanti. Bhikkhunisaṅghopi dhammakathaṃ sutvā bhikkhuniupassayaṃ gacchati.	905	
PA_atk-s05_05a:905_4	Tattha manussā ca bhikkhuniyo ca bhagavato vaṇṇaṃ bhāsanti. Catuppamāṇike hi lokasannivāse	905	
PA_atk-s05_05a:905_5	sammāsambuddhaṃ disvā appasīdanto nāma natthi. Rūpappamāṇikā hi puggalā bhagavato	905	
PA_atk-s05_05a:905_6	lakkhaṇakhacitamanubyañjanavicitraṃ samujjalitaketumālābyāmappabhāvinaddhamalaṅkāratthamiva	905	
PA_atk-s05_05a:905_7	lokassa samuppannaṃ rūpaṃ disvā pasīdanti, ghosappamāṇikā anekasatesu jātakesu kittighosaṃ	905	
PA_atk-s05_05a:905_8	aṭṭhaṅgasamannāgataṃ karavīkamadhuranigghosaṃ brahmassarañca sutvā, lūkhappamāṇikā	905	
PA_atk-s05_05a:905_9	pattacīvarādilūkhataṃ dukkarakārikalūkhataṃ vā disvā, dhammappamāṇikā sīlakkhandhādīsu	905	
PA_atk-s05_05a:905_10	yaṃkiñci dhammakkhandhaṃ upaparikkhitvā. Tasmā sabbaṭṭhānesu bhagavato vaṇṇaṃ bhāsanti.	9051	
PA_atk-s05_05a:905_11	Janapadakalyāṇī nandā bhikkhunipassayaṃ patvāpi anekapariyāyena bhagavato vaṇṇaṃ	9051	
PA_atk-s05_05a:905_12	bhāsantānaṃ tesaṃ sutvā bhagavantaṃ upagantukāmā hutvā bhikkhunīnaṃ ārocesi. Bhikkhuniyo	9051	
PA_atk-s05_05a:905_13	taṃ gahetvā bhagavantaṃ upasaṅkamiṃsu.	9051	
PA_atk-s05_05a:906_0	Bhagavā paṭikacceva tassāgamanaṃ viditvā kaṇṭakena kaṇṭakaṃ, āṇiyā ca āṇiṃ nīharitukāmo	906	
PA_atk-s05_05a:906_1	puriso viya rūpeneva rūpamadaṃ vinetuṃ attano iddhibalena pannarasasoḷasavassuddesikaṃ	906	
PA_atk-s05_05a:906_2	atidassanīyaṃ itthiṃ passe ṭhatvā bījamānaṃ abhinimmini. Nandā bhikkhunīhi saddhiṃ	906	
PA_atk-s05_05a:906_3	upasaṅkamitvā, bhagavantaṃ vanditvā, bhikkhunisaṅghassa antare nisīditvā, pādatalā	906	
PA_atk-s05_05a:906_4	pabhuti yāva kesaggā bhagavato rūpasampattiṃ disvā puna taṃ bhagavato passe ṭhitaṃ	906	
PA_atk-s05_05a:906_5	nimmatarūpañca disvā “aho ayaṃ itthī rūpavatī”ti attano rūpamadaṃ jahitvā tassā rūpe	906	
PA_atk-s05_05a:906_6	abhirattabhāvā ahosi. Tato bhagavā taṃ itthiṃ vīsativassappamāṇaṃ katvā dassesi.	906	
PA_atk-s05_05a:906_7	Mātugāmo hi soḷasavassuddesikoyeva sobhati, na tato uddhaṃ. Atha tassā rūpaparihāniṃ	906	
PA_atk-s05_05a:906_8	disvā nandāya tasmiṃ rūpe chandarāgo tanuko ahosi. Tato bhagavā avijātavaṇṇaṃ, sakiṃvijātavaṇṇaṃ,	906	
PA_atk-s05_05a:906_9	majjhimitthivaṇṇaṃ, mahitthivaṇṇanti evaṃ yāva vassasatikaṃ obhaggaṃ daṇḍaparāyaṇaṃ	906	
PA_atk-s05_05a:906_10	tilakāhatagattaṃ katvā, dassetvā passamānāyeva nandāya tassā maraṇaṃ uddhumātakādibhedaṃ	9061	
PA_atk-s05_05a:906_11	kākādīhi samparivāretvā khajjamānaṃ duggandhaṃ jegucchapaṭikūlabhāvañca dassesi.	9061	
PA_atk-s05_05a:906_12	Nandāya taṃ kamaṃ disvā “evamevaṃ mamapi aññesampi sabbasādhāraṇo ayaṃ kamo”ti aniccasaññā	9061	
PA_atk-s05_05a:906_13	saṇṭhāsi, tadanusārena ca dukkhanattasaññāpi, tayo bhavā ādittamiva agāraṃ appaṭisaraṇā	9061	
PA_atk-s05_05a:906_14	hutvā upaṭṭhahiṃsu. Atha bhagavā “kammaṭṭhāne pakkhantaṃ nandāya citta”nti ñatvā	9061	
PA_atk-s05_05a:906_15	tassā sappāyavasena imā gāthāyo abhāsi –	9061	
PA_atk-s05_05a:907	“Āturaṃ asuciṃ pūtiṃ, passa nande samussayaṃ;	90	
PA_atk-s05_05a:908	Uggharantaṃ paggharantaṃ, bālānaṃ abhipatthitaṃ. ;	90	
PA_atk-s05_05a:909	“Yathā idaṃ tathā etaṃ, yathā etaṃ tathā idaṃ;	90	
PA_atk-s05_05a:910	Dhātuso suññato passa, mā lokaṃ punarāgami;	91	
PA_atk-s05_05a:911	Bhave chandaṃ virājetvā, upasantā carissasī”ti. ;	91	
PA_atk-s05_05a:912	Gāthāpariyosāne nandā sotāpattiphale patiṭṭhāsi. Athassā bhagavā uparimaggādhigamatthaṃ suññataparivāraṃ vipassanākammaṭṭhānaṃ kathento imaṃ suttamabhāsi. Ayaṃ tāvassa ekā uppatti.	91	
PA_atk-s05_05a:913_0	Bhagavati pana rājagahe viharante yā sā cīvarakkhandhake vitthārato vuttasamuṭṭhānāya	913	
PA_atk-s05_05a:913_1	sālavatiyā gaṇikāya dhītā jīvakassa kaniṭṭhā sirimā nāma mātu accayena taṃ ṭhānaṃ	913	
PA_atk-s05_05a:913_2	labhitvā “akkodhena jine kodha”nti imissā gāthāya vatthumhi puṇṇakaseṭṭhidhītaraṃ	913	
PA_atk-s05_05a:913_3	avamaññitvā, bhagavantaṃ khamāpentī dhammadesanaṃ sutvā, sotāpannā hutvā aṭṭha niccabhattāni	913	
PA_atk-s05_05a:913_4	pavattesi. Taṃ ārabbha aññataro niccabhattiko bhikkhu rāgaṃ uppādesi. Āhārakiccampi	913	
PA_atk-s05_05a:913_5	ca kātuṃ asakkonto nirāhāro nipajjīti dhammapadagāthāvatthumhi vuttaṃ. Tasmiṃ tathānipanneyeva	913	
PA_atk-s05_05a:913_6	sirimā kālaṃ katvā yāmabhavane suyāmassa devī ahosi. Atha tassā sarīrassa aggikiccaṃ	913	
PA_atk-s05_05a:913_7	nivāretvā āmakasusāne raññā nikkhipāpitaṃ sarīraṃ dassanāya bhagavā bhikkhusaṅghaparivuto	913	
PA_atk-s05_05a:913_8	agamāsi, tampi bhikkhuṃ ādāya, tathā nāgarā ca rājā ca. Tattha manussā bhaṇanti “pubbe	913	
PA_atk-s05_05a:913_9	sirimāya aṭṭhuttarasahassenāpi dassanaṃ dullabhaṃ, taṃ dānajja kākaṇikāyāpi daṭṭhukāmo	913	
PA_atk-s05_05a:913_10	natthī”ti. Sirimāpi devakaññā pañcahi rathasatehi parivutā tatrāgamāsi. Tatrāpi bhagavā	9131	
PA_atk-s05_05a:913_11	sannipatitānaṃ dhammadesanatthaṃ imaṃ suttaṃ tassa bhikkhuno ovādatthaṃ “passa cittakataṃ	9131	
PA_atk-s05_05a:913_12	bimba”nti imañca dhammapadagāthaṃ abhāsi. Ayamassa dutiyā uppatti.	9131	
PA_atk-s05_05a:914_0	195. Tattha caraṃ vāti sakalarūpakāyassa gantabbadisābhimukhenābhinīhārena gacchanto	914	
PA_atk-s05_05a:914_1	vā. Yadi vā tiṭṭhanti tasseva ussāpanabhāvena tiṭṭhanto vā. Nisinno uda vā sayanti	914	
PA_atk-s05_05a:914_2	tasseva heṭṭhimabhāgasamiñjanauparimabhāgasamussāpanabhāvena nisinno vā, tiriyaṃ	914	
PA_atk-s05_05a:914_3	pasāraṇabhāvena sayanto vā. Samiñjeti pasāretīti tāni tāni pabbāni samiñjeti ca pasāreti ca.	914	
PA_atk-s05_05a:915_0	Esā kāyassa iñjanāti sabbāpesā imasseva saviññāṇakassa kāyassa iñjanā calanā phandanā,	915	
PA_atk-s05_05a:915_1	natthettha añño koci caranto vā pasārento vā, apica kho pana “carāmī”ti citte uppajjante	915	
PA_atk-s05_05a:915_2	taṃsamuṭṭhānā vāyodhātu kāyaṃ pharati, tenassa gantabbadisābhimukho abhinīhāro hoti,	915	
PA_atk-s05_05a:915_3	desantare rūpantarapātubhāvoti attho. Tena “cara”nti vuccati. Tathā “tiṭṭhāmī”ti	915	
PA_atk-s05_05a:915_4	citte uppajjante taṃsamuṭṭhānā vāyodhātu kāyaṃ pharati, tenassa samussāpanaṃ hoti,	915	
PA_atk-s05_05a:915_5	uparūpariṭṭhānena rūpapātubhāvoti attho. Tena “tiṭṭha”nti vuccati. Tathā “nisīdāmī”ti	915	
PA_atk-s05_05a:915_6	citte uppajjante taṃsamuṭṭhānā vāyodhātu kāyaṃ pharati, tenassa heṭṭhimabhāgasamiñjanañca	915	
PA_atk-s05_05a:915_7	uparimabhāgasamussāpanañca hoti, tathābhāvena rūpapātubhāvoti attho. Tena “nisinno”ti	915	
PA_atk-s05_05a:915_8	vuccati. Tathā “sayāmī”ti citte uppajjante taṃsamuṭṭhānā vāyodhātu kāyaṃ pharati,	915	
PA_atk-s05_05a:915_9	tenassa tiriyaṃ pasāraṇaṃ hoti, tathābhāvena rūpapātubhāvoti attho. Tena “saya”nti vuccati.	915	
PA_atk-s05_05a:916_0	Evaṃ cāyamāyasmā yo koci itthannāmo caraṃ vā yadi vā tiṭṭhaṃ, nisinno uda vā sayaṃ	916	
PA_atk-s05_05a:916_1	yametaṃ tattha tattha iriyāpathe tesaṃ tesaṃ pabbānaṃ samiñjanappasāraṇavasena samiñjeti	916	
PA_atk-s05_05a:916_2	pasāretīti vuccati. Tampi yasmā samiñjanappasāraṇacitte uppajjamāne yathāvutteneva	916	
PA_atk-s05_05a:916_3	nayena hoti, tasmā esā kāyassa iñjanā, natthettha añño koci, suññamidaṃ kenaci carantena	916	
PA_atk-s05_05a:916_4	vā pasārentena vā sattena vā puggalena vā. Kevalaṃ pana –	916	
PA_atk-s05_05a:917	“Cittanānattamāgamma, nānattaṃ hoti vāyuno;	91	
PA_atk-s05_05a:918	Vāyunānattato nānā, hoti kāyassa iñjanā”ti. –	91	
PA_atk-s05_05a:919	Ayamettha paramattho.	91	
PA_atk-s05_05a:920_0	Evametāya gāthāya bhagavā yasmā ekasmiṃ iriyāpathe ciraviniyogena kāyapīḷanaṃ hoti,	920	
PA_atk-s05_05a:920_1	tassa ca vinodanatthaṃ iriyāpathaparivattanaṃ karīyati, tasmā “caraṃ vā”tiādīhi iriyāpathapaṭicchannaṃ	920	
PA_atk-s05_05a:920_2	dukkhalakkhaṇaṃ dīpeti, tathā caraṇakāle ṭhānādīnamabhāvato sabbametaṃ caraṇādibhedaṃ	920	
PA_atk-s05_05a:920_3	“esā kāyassa iñjanā”ti bhaṇanto santatipaṭicchannaṃ aniccalakkhaṇaṃ. Tāya tāya sāmaggiyā	920	
PA_atk-s05_05a:920_4	pavattāya “esā kāyassa iñjanā”ti ca attapaṭikkhepena bhaṇanto attasaññāghanapaṭicchannaṃ	920	
PA_atk-s05_05a:920_5	anattalakkhaṇaṃ dīpeti.	920	
PA_atk-s05_05a:921_0	196. Evaṃ lakkhaṇattayadīpanena suññatakammaṭṭhānaṃ kathetvā puna saviññāṇakāviññāṇakaasubhadassanatthaṃ	921	
PA_atk-s05_05a:921_1	“aṭṭhinahārusaṃyutto”ti ārabhi. Tassattho – yassa cesā kāyassa iñjanā, svāyaṃ kāyo	921	
PA_atk-s05_05a:921_2	visuddhimagge dvattiṃsākāravaṇṇanāyaṃ vaṇṇasaṇṭhānadisokāsaparicchedabhedena abyāpāranayena	921	
PA_atk-s05_05a:921_3	ca pakāsitehi saṭṭhādhikehi tīhi aṭṭhisatehi navahi nhārusatehi ca saṃyuttattā aṭṭhinahārusaṃyutto.	921	
PA_atk-s05_05a:921_4	Tattheva pakāsitena aggapādaṅgulitacādinā tacena ca navapesisatappabhedena ca maṃsena	921	
PA_atk-s05_05a:921_5	avalittattā tacamaṃsāvalepano paramaduggandhajegucchapaṭikūloti veditabbo. Kiñcettha	921	
PA_atk-s05_05a:921_6	veditabbaṃ siyā, yadi esa yā sā majjhimassa purisassa sakalasarīrato saṃkaḍḍhitā	921	
PA_atk-s05_05a:921_7	badaraṭṭhippamāṇā bhaveyya, tāya makkhikāpattasukhumacchaviyā nīlādiraṅgajātena gehabhitti	921	
PA_atk-s05_05a:921_8	viya paṭicchanno na bhaveyya, ayaṃ pana evaṃ sukhumāyapi chaviyā kāyo paṭicchanno	921	
PA_atk-s05_05a:921_9	paññācakkhuvirahitehi bālaputhujjanehi yathābhūtaṃ na dissati. Chavirāgarañjito hissa	921	
PA_atk-s05_05a:921_10	paramajegucchapaṭikūladhammasaṅkhāto tacopi tacapaliveṭhitaṃ yaṃ taṃ pabhedato –	9211	
PA_atk-s05_05a:922	“Navapesisatā maṃsā, avalittā kaḷevare;	92	
PA_atk-s05_05a:923	Nānākimikulākiṇṇaṃ, miḷhaṭṭhānaṃva pūtikā”ti. –	92	
PA_atk-s05_05a:924	Evaṃ vuttaṃ navamaṃsasatampi, maṃsāvalittā ye te –	92	
PA_atk-s05_05a:925	“Navanhārusatā honti, byāmamatte kaḷevare;	92	
PA_atk-s05_05a:926	Bandhanti aṭṭhisaṅghātaṃ, agāramiva valliyā”ti. –	92	
PA_atk-s05_05a:927_0	Tepi, nhārusamuṭṭhitāni paṭipāṭiyā avaṭṭhitāni pūtīni duggandhāni tīṇi saṭṭhādhikāni	927	
PA_atk-s05_05a:927_1	aṭṭhisatānipi yathābhūtaṃ na dissanti yato anādiyitvā taṃ makkhikāpattasukhumacchaviṃ.	927	
PA_atk-s05_05a:927_2	Yāni panassa chavirāgarattena tacena paliveṭhitattā sabbalokassa apākaṭāni nānappakārāni	927	
PA_atk-s05_05a:927_3	abbhantarakuṇapāni paramāsuciduggandhajegucchanīyapaṭikūlāni, tānipi paññācakkhunā	927	
PA_atk-s05_05a:927_4	paṭivijjhitvā evaṃ passitabbo “antapūro udarapūro…pe… pittassa ca vasāya cā”ti.	927	
PA_atk-s05_05a:928_0	197. Tattha antassa pūro antapūro. Udarassa pūro udarapūro. Udaranti ca udariyassetaṃ	928	
PA_atk-s05_05a:928_1	adhivacanaṃ. Tañhi ṭhānanāmena “udara”nti vuttaṃ. Yakanapeḷassāti yakanapiṇḍassa.	928	
PA_atk-s05_05a:928_2	Vatthinoti muttassa. Ṭhānūpacārena panetaṃ “vatthī”ti vuttaṃ. Pūroti adhikāro, tasmā	928	
PA_atk-s05_05a:928_3	yakanapeḷassa pūro vatthino pūroti evaṃ yojetabbaṃ. Esa nayo hadayassātiādīsu. Sabbāneva	928	
PA_atk-s05_05a:928_4	cetāni antādīni vaṇṇasaṇṭhānadisokāsaparicchedabhedena abyāpāranayena ca visuddhimagge	928	
PA_atk-s05_05a:928_5	vuttanayavaseneva veditabbāni.	928	
PA_atk-s05_05a:929_0	199-200. Evaṃ bhagavā “na kiñcettha ekampi gayhūpagaṃ muttāmaṇisadisaṃ atthi, aññadatthu	929	
PA_atk-s05_05a:929_1	asuciparipūrovāyaṃ kāyo”ti abbhantarakuṇapaṃ dassetvā idāni tameva abbhantarakuṇapaṃ	929	
PA_atk-s05_05a:929_2	bahinikkhamanakuṇapena pākaṭaṃ katvā dassento pubbe vuttañca saṅgaṇhitvā “athassa	929	
PA_atk-s05_05a:929_3	navahi sotehī”ti gāthādvayamāha.	929	
PA_atk-s05_05a:930_0	Tattha athāti pariyāyantaranidassanaṃ, aparenāpi pariyāyena asucibhāvaṃ passāti vuttaṃ	930	
PA_atk-s05_05a:930_1	hoti. Assāti imassa kāyassa. Navahi sotehīti ubhoakkhicchiddakaṇṇacchiddanāsāchiddamukhavaccamaggapassāvamaggehi.	930	
PA_atk-s05_05a:930_2	Asuci savatīti sabbalokapākaṭanānappakāraparamaduggandhajegucchaasuciyeva savati,	930	
PA_atk-s05_05a:930_3	sandati, paggharati, na aññaṃ kiñci agarucandanādigandhajātaṃ vā maṇimuttādiratanajātaṃ	930	
PA_atk-s05_05a:930_4	vā. Sabbadāti tañca kho sabbadā rattimpi divāpi pubbaṇhepi sāyanhepi tiṭṭhatopi gacchatopīti.	930	
PA_atk-s05_05a:930_5	Kiṃ taṃ asucīti ce? “Akkhimhā akkhigūthako”tiādi. Etassa hi dvīhi akkhicchiddehi	930	
PA_atk-s05_05a:930_6	apanītatacamaṃsasadiso akkhigūthako, kaṇṇacchiddehi rajojallasadiso kaṇṇagūthako,	930	
PA_atk-s05_05a:930_7	nāsāchiddehi pubbasadisā siṅghāṇikā ca savati, mukhena ca vamati. Kiṃ vamatīti ce?	930	
PA_atk-s05_05a:930_8	Ekadā pittaṃ, yadā abaddhapittaṃ kuppitaṃ hoti, tadā taṃ vamatīti adhippāyo. Semhañcāti	930	
PA_atk-s05_05a:930_9	na kevalañca pittaṃ, yampi udarapaṭale ekapatthapūrappamāṇaṃ semhaṃ tiṭṭhati, tampi	930	
PA_atk-s05_05a:930_10	ekadā vamati. Taṃ panetaṃ vaṇṇādito visuddhimagge vuttanayeneva veditabbaṃ. “Semhañcā”ti	9301	
PA_atk-s05_05a:930_11	ca-saddena semhañca aññañca evarūpaṃ udariyalohitādiasuciṃ vamatīti dasseti. Evaṃ	9301	
PA_atk-s05_05a:930_12	sattahi dvārehi asucivamanaṃ dassetvā kālaññū puggalaññū parisaññū ca bhagavā taduttari	9301	
PA_atk-s05_05a:930_13	dve dvārāni visesavacanena anāmasitvā aparena pariyāyena sabbasmāpi kāyā asucisavanaṃ	9301	
PA_atk-s05_05a:930_14	dassento āha “kāyamhā sedajallikā”ti. Tattha sedajallikāti sedo ca loṇapaṭalamalabhedā	9301	
PA_atk-s05_05a:930_15	jallikā ca, tassa “savati sabbadā”ti iminā saddhiṃ sambandho.	9301	
PA_atk-s05_05a:931_0	201. Evaṃ bhagavā yathā nāma bhatte paccamāne taṇḍulamalañca udakamalañca pheṇena	931	
PA_atk-s05_05a:931_1	saddhiṃ uṭṭhahitvā ukkhalimukhaṃ makkhetvā bahi gaḷati, tathā asitapītādibhede āhāre	931	
PA_atk-s05_05a:931_2	kammajena agginā paccamāne yaṃ asitapītādimalaṃ uṭṭhahitvā “akkhimhā akkhigūthako”tiādinā	931	
PA_atk-s05_05a:931_3	bhedena nikkhamantaṃ akkhiādīni makkhetvā bahi gaḷati, tassāpi vasena imassa kāyassa	931	
PA_atk-s05_05a:931_4	asucibhāvaṃ dassetvā idāni yaṃ loke uttamaṅgasammataṃ sīsaṃ ativisiṭṭhabhāvato paccentā	931	
PA_atk-s05_05a:931_5	vandaneyyānampi vandanaṃ na karonti, tassāpi nissāratāya asucitāya cassa asucibhāvaṃ	931	
PA_atk-s05_05a:931_6	dassento “athassa susiraṃ sīsa”nti imaṃ gāthamāha.	931	
PA_atk-s05_05a:932_0	Tattha susiranti chiddaṃ. Matthaluṅgassa pūritanti dadhibharitaalābukaṃ viya matthaluṅgabharitaṃ.	932	
PA_atk-s05_05a:932_1	Tañca panetaṃ matthaluṅgaṃ visuddhimagge vuttanayeneva veditabbaṃ. Subhato naṃ maññati	932	
PA_atk-s05_05a:932_2	bāloti tamenaṃ evaṃ nānāvidhakuṇapabharitampi kāyaṃ duccintitacintī bālo subhato	932	
PA_atk-s05_05a:932_3	maññati, subhaṃ suciṃ iṭṭhaṃ kantaṃ manāpanti tīhipi taṇhādiṭṭhimānamaññanāhi maññati.	932	
PA_atk-s05_05a:932_4	Kasmā? Yasmā avijjāya purakkhato catusaccapaṭicchādakena mohena purakkhato, codito,	932	
PA_atk-s05_05a:932_5	pavattito, “evaṃ ādiya, evaṃ abhinivisa evaṃ maññāhī”ti gāhitoti adhippāyo. Passa	932	
PA_atk-s05_05a:932_6	yāva anatthakarā cāyaṃ avijjāti.	932	
PA_atk-s05_05a:933_0	202. Evaṃ bhagavā saviññāṇakavasena asubhaṃ dassetvā idāni aviññāṇakavasena dassetuṃ,	933	
PA_atk-s05_05a:933_1	yasmā vā cakkavattiraññopi kāyo yathāvuttakuṇapabharitoyeva hoti, tasmā sabbappakārenapi	933	
PA_atk-s05_05a:933_2	sampattibhave asubhaṃ dassetvā idāni vipattibhave dassetuṃ “yadā ca so mato setī”ti gāthamāha.	933	
PA_atk-s05_05a:934_0	Tassattho – svāyamevaṃvidho kāyo yadā āyuusmāviññāṇāpagamena mato vātabharitabhastā	934	
PA_atk-s05_05a:934_1	viya uddhumātako vaṇṇaparibhedena vinīlako susānasmiṃ niratthaṃva kaliṅgaraṃ chaḍḍitattā	934	
PA_atk-s05_05a:934_2	apaviddho seti, atha “na dānissa puna uṭṭhānaṃ bhavissatī”ti ekaṃsatoyeva anapekkhā	934	
PA_atk-s05_05a:934_3	honti ñātayo. Tattha matoti aniccataṃ dasseti, setīti nirīhakattaṃ. Tadubhayena ca	934	
PA_atk-s05_05a:934_4	jīvitabalamadappahāne niyojeti. Uddhumātoti saṇṭhānavipattiṃ dasseti, vinīlakoti	934	
PA_atk-s05_05a:934_5	chavirāgavipattiṃ. Tadubhayena ca rūpamadappahāne vaṇṇapokkharataṃ paṭicca mānappahāne	934	
PA_atk-s05_05a:934_6	ca niyojeti. Apaviddhoti gahetabbābhāvaṃ dasseti, susānasminti anto adhivāsetumanarahaṃ	934	
PA_atk-s05_05a:934_7	jigucchanīyabhāvaṃ. Tadubhayenapi “mama”nti gāhassa subhasaññāya ca pahāne niyojeti.	934	
PA_atk-s05_05a:934_8	Anapekkhā honti ñātayoti paṭikiriyābhāvaṃ dasseti, tena ca parivāramadappahāne niyojeti.	934	
PA_atk-s05_05a:935_0	203. Evamimāya gāthāya aparibhinnāviññāṇakavasena asubhaṃ dassetvā idāni paribhinnavasenāpi	935	
PA_atk-s05_05a:935_1	dassetuṃ “khādanti na”nti gāthamāha. Tattha ye caññeti ye ca aññepi kākakulalādayo	935	
PA_atk-s05_05a:935_2	kuṇapabhakkhā pāṇino santi, tepi naṃ khādantīti attho. Sesaṃ uttānameva.	935	
PA_atk-s05_05a:936_0	204. Evaṃ “caraṃ vā”tiādinā nayena suññatakammaṭṭhānavasena, “aṭṭhinahārusaṃyutto”tiādinā	936	
PA_atk-s05_05a:936_1	saviññāṇakāsubhavasena “yadā ca so mato setī”tiādinā aviññāṇakāsubhavasena kāyaṃ	936	
PA_atk-s05_05a:936_2	dassetvā evaṃ niccasukhattabhāvasuññe ekantaasubhe cāpi kāyasmiṃ “subhato naṃ maññati	936	
PA_atk-s05_05a:936_3	bālo, avijjāya purakkhato”ti iminā bālassa vuttiṃ pakāsetvā avijjāmukhena ca vaṭṭaṃ	936	
PA_atk-s05_05a:936_4	dassetvā idāni tattha paṇḍitassa vuttiṃ pariññāmukhena ca vivaṭṭaṃ dassetuṃ “sutvāna	936	
PA_atk-s05_05a:936_5	buddhavacana”nti ārabhi.	936	
PA_atk-s05_05a:937_0	Tattha sutvānāti yoniso nisāmetvā. Buddhavacananti kāyavicchandanakaraṃ buddhavacanaṃ.	937	
PA_atk-s05_05a:937_1	Bhikkhūti sekkho vā puthujjano vā. Paññāṇavāti paññāṇaṃ vuccati vipassanā aniccādippakāresu	937	
PA_atk-s05_05a:937_2	pavattattā, tāya samannāgatoti attho. Idhāti sāsane. So kho naṃ parijānātīti so imaṃ	937	
PA_atk-s05_05a:937_3	kāyaṃ tīhi pariññāhi parijānāti. Kathaṃ? Yathā nāma kusalo vāṇijo idañcidañcāti bhaṇḍaṃ	937	
PA_atk-s05_05a:937_4	oloketvā “ettakena gahite ettako nāma udayo bhavissatī”ti tulayitvā tathā katvā puna	937	
PA_atk-s05_05a:937_5	saudayaṃ mūlaṃ gaṇhanto taṃ bhaṇḍaṃ chaḍḍeti, evamevaṃ “aṭṭhinhāruādayo ime kesalomādayo	937	
PA_atk-s05_05a:937_6	cā”ti ñāṇacakkhunā olokento ñātapariññāya parijānāti, “aniccā ete dhammā dukkhā anattā”ti	937	
PA_atk-s05_05a:937_7	tulayanto tīraṇapariññāya parijānāti, evaṃ tīrayitvā ariyamaggaṃ pāpuṇanto tattha	937	
PA_atk-s05_05a:937_8	chandarāgappahānena pahānapariññāya parijānāti. Saviññāṇakāviññāṇakaasubhavasena	937	
PA_atk-s05_05a:937_9	vā passanto ñātapariññāya parijānāti, aniccādivasena passanto tīraṇapariññāya, arahattamaggena	937	
PA_atk-s05_05a:937_10	tato chandarāgaṃ apakaḍḍhitvā taṃ pajahanto pahānapariññāya parijānāti.	9371	
PA_atk-s05_05a:938_0	Kasmā so evaṃ parijānātīti ce? Yathābhūtañhi passati, yasmā yathābhūtaṃ passatīti	938	
PA_atk-s05_05a:938_1	attho. “Paññāṇavā”tiādinā eva ca etasmiṃ atthe siddhe yasmā buddhavacanaṃ sutvā tassa	938	
PA_atk-s05_05a:938_2	paññāṇavattaṃ hoti, yasmā ca sabbajanassa pākaṭopāyaṃ kāyo asutvā buddhavacanaṃ na	938	
PA_atk-s05_05a:938_3	sakkā parijānituṃ, tasmā tassa ñāṇahetuṃ ito bāhirānaṃ evaṃ daṭṭhuṃ asamatthatañca	938	
PA_atk-s05_05a:938_4	dassetuṃ “sutvāna buddhavacana”nti āha. Nandābhikkhuniṃ tañca vipallatthacittaṃ bhikkhuṃ	938	
PA_atk-s05_05a:938_5	ārabbha desanāpavattito aggaparisato tappaṭipattippattānaṃ bhikkhubhāvadassanato ca “bhikkhū”ti āha.	938	
PA_atk-s05_05a:939_0	205. Idāni “yathābhūtañhi passatī”ti ettha yathā passanto yathābhūtaṃ passati, taṃ	939	
PA_atk-s05_05a:939_1	dassetuṃ āha “yathā idaṃ tathā etaṃ, yathā etaṃ tathā ida”nti. Tassattho – yathā	939	
PA_atk-s05_05a:939_2	idaṃ saviññāṇakāsubhaṃ āyuusmāviññāṇānaṃ anapagamā carati, tiṭṭhati, nisīdati, sayati;	939	
PA_atk-s05_05a:939_3	tathā etaṃ etarahi susāne sayitaṃ aviññāṇakampi pubbe tesaṃ dhammānaṃ anapagamā ahosi.	939	
PA_atk-s05_05a:939_4	Yathā ca etaṃ etarahi matasarīraṃ tesaṃ dhammānaṃ apagamā na carati, na tiṭṭhati,	939	
PA_atk-s05_05a:939_5	na nisīdati, na seyyaṃ kappeti, tathā idaṃ saviññāṇakampi tesaṃ dhammānaṃ apagamā	939	
PA_atk-s05_05a:939_6	bhavissati. Yathā ca idaṃ saviññāṇakaṃ etarahi na susāne mataṃ seti, na uddhumātakādibhāvamupagataṃ,	939	
PA_atk-s05_05a:939_7	tathā etaṃ etarahi matasarīrampi pubbe ahosi. Yathā panetaṃ etarahi aviññāṇakāsubhaṃ	939	
PA_atk-s05_05a:939_8	mataṃ susāne seti, uddhumātakādibhāvañca upagataṃ, tathā idaṃ saviññāṇakampi bhavissatīti.	939	
PA_atk-s05_05a:940_0	Tattha yathā idaṃ tathā etanti attanā matassa sarīrassa samānabhāvaṃ karonto bāhire	940	
PA_atk-s05_05a:940_1	dosaṃ pajahati. Yathā etaṃ tathā idanti matasarīrena attano samānabhāvaṃ karonto	940	
PA_atk-s05_05a:940_2	ajjhattike rāgaṃ pajahati. Yenākārena ubhayaṃ sabhaṃ karoti, taṃ pajānanto ubhayattha	940	
PA_atk-s05_05a:940_3	mohaṃ pajahati. Evaṃ yathābhūtadassanena pubbabhāgeyeva akusalamūlappahānaṃ sādhetvā,	940	
PA_atk-s05_05a:940_4	yasmā evaṃ paṭipanno bhikkhu anupubbena arahattamaggaṃ patvā sabbaṃ chandarāgaṃ virājetuṃ	940	
PA_atk-s05_05a:940_5	samattho hoti, tasmā āha “ajjhattañca bahiddhā ca, kāye chandaṃ virājaye”ti. Evaṃ	940	
PA_atk-s05_05a:940_6	paṭipanno bhikkhu anupubbenāti pāṭhaseso.	940	
PA_atk-s05_05a:941_0	206. Evaṃ sekkhabhūmiṃ dassetvā idāni asekkhabhūmiṃ dassento āha “chandarāgaviratto	941	
PA_atk-s05_05a:941_1	so”ti. Tassattho – so bhikkhu arahattamaggañāṇena paññāṇavā maggānantaraṃ phalaṃ	941	
PA_atk-s05_05a:941_2	pāpuṇāti, atha sabbaso chandarāgassa pahīnattā “chandarāgaviratto”ti ca, maraṇābhāvena	941	
PA_atk-s05_05a:941_3	paṇītaṭṭhena vā amataṃ sabbasaṅkhāravūpasamanato santiṃ taṇhāsaṅkhātavānābhāvato	941	
PA_atk-s05_05a:941_4	nibbānaṃ, cavanābhāvato accutanti saṃvaṇṇitaṃ padamajjhagāti ca vuccati. Atha vā	941	
PA_atk-s05_05a:941_5	so bhikkhu arahattamaggañāṇena paññāṇavā maggānantaraphale ṭhito chandarāgaviratto	941	
PA_atk-s05_05a:941_6	nāma hoti, vuttappakārañca padamajjhagāti veditabbo. Tena “idamassa pahīnaṃ, idañcānena laddha”nti dīpeti.	941	
PA_atk-s05_05a:942_0	207-208. Evaṃ saviññāṇakāviññāṇakavasena asubhakammaṭṭhānaṃ saha nipphattiyā kathetvā	942	
PA_atk-s05_05a:942_1	puna saṅkhepadesanāya evaṃ mahato ānisaṃsassa antarāyakaraṃ pamādavihāraṃ garahanto	942	
PA_atk-s05_05a:942_2	“dvipādakoya”nti gāthādvayamāha. Tattha kiñcāpi apādakādayopi kāyā asucīyeva, idhādhikāravasena	942	
PA_atk-s05_05a:942_3	pana ukkaṭṭhaparicchedavasena vā, yasmā vā aññe asucibhūtāpi kāyā loṇambilādīhi abhisaṅkharitvā	942	
PA_atk-s05_05a:942_4	manussānaṃ bhojanepi upanīyanti, na tveva manussakāyo, tasmā asucitarabhāvamassa	942	
PA_atk-s05_05a:942_5	dassentopi “dvipādako”ti āha.	942	
PA_atk-s05_05a:943_0	Ayanti manussakāyaṃ dasseti. Duggandho parihīratīti duggandho samāno pupphagandhādīhi	943	
PA_atk-s05_05a:943_1	abhisaṅkharitvā parihīrati. Nānākuṇapaparipūroti kesādianekappakārakuṇapabharito.	943	
PA_atk-s05_05a:943_2	Vissavanto tato tatoti pupphagandhādīhi paṭicchādetuṃ ghaṭentānampi taṃ vāyāmaṃ nipphalaṃ	943	
PA_atk-s05_05a:943_3	katvā navahi dvārehi kheḷasiṅghāṇikādīni, lomakūpehi ca sedajallikaṃ vissavantoyeva.	943	
PA_atk-s05_05a:943_4	Tattha dāni passatha – etādisena kāyena yo puriso vā itthī vā koci bālo maññe uṇṇametave	943	
PA_atk-s05_05a:943_5	taṇhādiṭṭhimānamaññanāhi “aha”nti vā “mama”nti vā “nicco”ti vātiādinā nayena yo uṇṇamituṃ	943	
PA_atk-s05_05a:943_6	maññeyya, paraṃ vā jātiādīhi avajāneyya attānaṃ ucce ṭhāne ṭhapento, kimaññatra adassanā	943	
PA_atk-s05_05a:943_7	ṭhapetvā ariyamaggena ariyasaccadassanābhāvaṃ kimaññaṃ tassa evaṃ uṇṇamāvajānanakāraṇaṃ siyāti.	943	
PA_atk-s05_05a:944_0	Desanāpariyosāne nandā bhikkhunī saṃvegamāpādi – “aho vata re, ahaṃ bālā, yā maṃyeva	944	
PA_atk-s05_05a:944_1	ārabbha evaṃ vividhadhammadesanāpavattakassa bhagavato upaṭṭhānaṃ nāgamāsi”nti. Evaṃ	944	
PA_atk-s05_05a:944_2	saṃviggā ca tameva dhammadesanaṃ samannāharitvā teneva kammaṭṭhānena katipayadivasabbhantare	944	
PA_atk-s05_05a:944_3	arahattaṃ sacchākāsi. Dutiyaṭṭhānepi kira desanāpariyosāne caturāsītiyā pāṇasahassānaṃ	944	
PA_atk-s05_05a:944_4	dhammābhisamayo ahosi, sirimā devakaññā anāgāmiphalaṃ pattā, so ca bhikkhu sotāpattiphale patiṭṭhahīti.	944	
PA_atk-s05_05a:945	Paramatthajotikāya khuddaka-aṭṭhakathāya	94	
PA_atk-s05_05a:946	Suttanipāta-aṭṭhakathāya vijayasuttavaṇṇanā niṭṭhitā.	94	
PA_atk-s05_05a:947	12. Munisuttavaṇṇanā	94	
PA_atk-s05_05a:948_0	209. Santhavāto bhayaṃ jātanti munisuttaṃ. Kā uppatti? Na sabbasseva suttassa ekā	948	
PA_atk-s05_05a:948_1	uppatti, apicettha ādito tāva catunnaṃ gāthānaṃ ayamuppatti – bhagavati kira sāvatthiyaṃ	948	
PA_atk-s05_05a:948_2	viharante gāmakāvāse aññatarā duggatitthī matapatikā puttaṃ bhikkhūsu pabbājetvā	948	
PA_atk-s05_05a:948_3	attanāpi bhikkhunīsu pabbaji. Te ubhopi sāvatthiyaṃ vassaṃ upagantvā abhiṇhaṃ aññamaññassa	948	
PA_atk-s05_05a:948_4	dassanakāmā ahesuṃ. Mātā kiñci labhitvā puttassa harati, puttopi mātu. Evaṃ sāyampi	948	
PA_atk-s05_05a:948_5	pātopi aññamaññaṃ samāgantvā laddhaṃ laddhaṃ saṃvibhajamānā, sammodamānā, sukhadukkhaṃ	948	
PA_atk-s05_05a:948_6	pucchamānā, nirāsaṅkā ahesuṃ. Tesaṃ evaṃ abhiṇhadassanena saṃsaggo uppajji, saṃsaggā	948	
PA_atk-s05_05a:948_7	vissāso, vissāsā otāro, rāgena otiṇṇacittānaṃ pabbajitasaññā ca mātuputtasaññā ca	948	
PA_atk-s05_05a:948_8	antaradhāyi. Tato mariyādavītikkamaṃ katvā asaddhammaṃ paṭiseviṃsu, ayasappattā ca	948	
PA_atk-s05_05a:948_9	vibbhamitvā agāramajjhe vasiṃsu. Bhikkhū bhagavato ārocesuṃ. “Kiṃ nu so, bhikkhave,	948	
PA_atk-s05_05a:948_10	moghapuriso maññati na mātā putte sārajjati, putto vā pana mātarī”ti garahitvā “nāhaṃ,	9481	
PA_atk-s05_05a:948_11	bhikkhave, aññaṃ ekarūpampi samanupassāmī”tiādinā avasesasuttenapi bhikkhū saṃvejetvā	9481	
PA_atk-s05_05a:948_12	“tasmātiha, bhikkhave –	9481	
PA_atk-s05_05a:949	“Visaṃ yathā halāhalaṃ, telaṃ pakkuthitaṃ yathā;	94	
PA_atk-s05_05a:950	Tambalohavilīnaṃva, mātugāmaṃ vivajjaye”ti ca. –	95	
PA_atk-s05_05a:951	Vatvā puna bhikkhūnaṃ dhammadesanatthaṃ – “santhavāto bhayaṃ jāta”nti imā attupanāyikā catasso gāthā abhāsi.	95	
PA_atk-s05_05a:952_0	Tattha santhavo taṇhādiṭṭhimittabhedena tividhoti pubbe vutto. Idha taṇhādiṭṭhisanthavo	952	
PA_atk-s05_05a:952_1	adhippeto. Taṃ sandhāya bhagavā āha – “passatha, bhikkhave, yathā idaṃ tassa moghapurisassa	952	
PA_atk-s05_05a:952_2	santhavāto bhayaṃ jāta”nti. Tañhi tassa abhiṇhadassanakāmatāditaṇhāya balavakilesabhayaṃ	952	
PA_atk-s05_05a:952_3	jātaṃ, yena saṇṭhātuṃ asakkonto mātari vippaṭipajji. Attānuvādādikaṃ vā mahābhayaṃ,	952	
PA_atk-s05_05a:952_4	yena sāsanaṃ chaḍḍetvā vibbhanto. Niketāti “rūpanimittaniketavisāravinibandhā kho,	952	
PA_atk-s05_05a:952_5	gahapati, ‘niketasārī’ti vuccatī”tiādinā nayena vuttā ārammaṇappabhedā. Jāyate rajoti	952	
PA_atk-s05_05a:952_6	rāgadosamoharajo jāyate. Kiṃ vuttaṃ hoti? Na kevalañca tassa santhavāto bhayaṃ jātaṃ,	952	
PA_atk-s05_05a:952_7	apica kho pana yadetaṃ kilesānaṃ nivāsaṭṭhena sāsavārammaṇaṃ “niketa”nti vuccati,	952	
PA_atk-s05_05a:952_8	idānissa bhinnasaṃvarattā atikkantamariyādattā suṭṭhutaraṃ tato niketā jāyate rajo,	952	
PA_atk-s05_05a:952_9	yena saṃkiliṭṭhacitto anayabyasanaṃ pāpuṇissati. Atha vā passatha, bhikkhave, yathā	952	
PA_atk-s05_05a:952_10	idaṃ tassa moghapurisassa santhavāto bhayaṃ jātaṃ, yathā ca sabbaputhujjanānaṃ niketā	9521	
PA_atk-s05_05a:952_11	jāyate rajoti evampetaṃ padadvayaṃ yojetabbaṃ.	9521	
PA_atk-s05_05a:953_0	Sabbathā pana iminā purimaddhena bhagavā puthujjanadassanaṃ garahitvā attano dassanaṃ	953	
PA_atk-s05_05a:953_1	pasaṃsanto “aniketa”nti pacchimaddhamāha. Tattha yathāvuttaniketapaṭikkhepena aniketaṃ,	953	
PA_atk-s05_05a:953_2	santhavapaṭikkhepena ca asanthavaṃ veditabbaṃ. Ubhayampetaṃ nibbānassādhivacanaṃ.	953	
PA_atk-s05_05a:953_3	Etaṃ ve munidassananti etaṃ aniketamasanthavaṃ buddhamuninā diṭṭhanti attho. Tattha	953	
PA_atk-s05_05a:953_4	veti vimhayatthe nipāto daṭṭhabbo. Tena ca yaṃ nāma niketasanthavavasena mātāputtesu	953	
PA_atk-s05_05a:953_5	vippaṭipajjamānesu aniketamasanthavaṃ, etaṃ muninā diṭṭhaṃ aho abbhutanti ayamadhippāyo	953	
PA_atk-s05_05a:953_6	siddho hoti. Atha vā munino dassanantipi munidassanaṃ, dassanaṃ nāma khanti ruci,	953	
PA_atk-s05_05a:953_7	khamati ceva ruccati cāti attho.	953	
PA_atk-s05_05a:954_0	210. Dutiyagāthāya yo jātamucchijjāti yo kismiñcideva vatthusmiṃ jātaṃ bhūtaṃ nibbattaṃ	954	
PA_atk-s05_05a:954_1	kilesaṃ yathā uppannākusalappahānaṃ hoti, tathā vāyamanto tasmiṃ vatthusmiṃ puna	954	
PA_atk-s05_05a:954_2	anibbattanavasena ucchinditvā yo anāgatopi kileso tathārūpappaccayasamodhāne nibbattituṃ	954	
PA_atk-s05_05a:954_3	abhimukhībhūtattā vattamānasamīpe vattamānalakkhaṇena “jāyanto”ti vuccati, tañca	954	
PA_atk-s05_05a:954_4	na ropayeyya jāyantaṃ, yathā anuppannākusalānuppādo hoti, tathā vāyamanto na nibbatteyyāti	954	
PA_atk-s05_05a:954_5	attho. Kathañca na nibbatteyya? Assa nānuppavecche, yena paccayena so nibbatteyya	954	
PA_atk-s05_05a:954_6	taṃ nānuppaveseyya na samodhāneyya. Evaṃ sambhāravekallakaraṇena taṃ na ropayeyya	954	
PA_atk-s05_05a:954_7	jāyantaṃ. Atha vā yasmā maggabhāvanāya atītāpi kilesā ucchijjanti āyatiṃ vipākābhāvena	954	
PA_atk-s05_05a:954_8	vattamānāpi na ropīyanti tadabhāvena, anāgatāpi cittasantatiṃ nānuppavesīyanti uppattisāmatthiyavighātena,	954	
PA_atk-s05_05a:954_9	tasmā yo ariyamaggabhāvanāya jātamucchijja na ropayeyya jāyantaṃ, anāgatampi cassa	954	
PA_atk-s05_05a:954_10	jāyantassa nānuppavecche, tamāhu ekaṃ muninaṃ carantaṃ, so ca addakkhi santipadaṃ	9541	
PA_atk-s05_05a:954_11	mahesīti evampettha yojanā veditabbā. Ekantanikkilesatāya ekaṃ, seṭṭhaṭṭhena vā ekaṃ.	9541	
PA_atk-s05_05a:954_12	Muninanti muniṃ, munīsu vā ekaṃ. Carantanti sabbākāraparipūrāya lokatthacariyāya	9541	
PA_atk-s05_05a:954_13	avasesacariyāhi ca carantaṃ. Addakkhīti addasa. Soti yo jātamucchijja aropane ananuppavesane	9541	
PA_atk-s05_05a:954_14	ca samatthatāya “na ropayeyya jāyantamassa nānuppavecche”ti vutto buddhamuni. Santipadanti	9541	
PA_atk-s05_05a:954_15	santikoṭṭhāsaṃ, dvāsaṭṭhidiṭṭhigatavipassanānibbānabhedāsu tīsu sammutisanti, tadaṅgasanti,	9541	
PA_atk-s05_05a:954_16	accantasantīsu seṭṭhaṃ evaṃ anupasante loke accantasantiṃ addasa mahesīti evamattho veditabbo.	9541	
PA_atk-s05_05a:955_0	211. Tatiyagāthāya saṅkhāyāti gaṇayitvā, paricchinditvā vīmaṃsitvā yathābhūtato ñatvā,	955	
PA_atk-s05_05a:955_1	dukkhapariññāya parijānitvāti attho. Vatthūnīti yesu evamayaṃ loko sajjati, tāni	955	
PA_atk-s05_05a:955_2	khandhāyatanadhātubhedāni kilesaṭṭhānāni. Pamāya bījanti yaṃ tesaṃ vatthūnaṃ bījaṃ	955	
PA_atk-s05_05a:955_3	abhisaṅkhāraviññāṇaṃ, taṃ pamāya hiṃsitvā, bādhitvā, samucchedappahānena pajahitvāti	955	
PA_atk-s05_05a:955_4	attho. Sinehamassa nānuppaveccheti yena taṇhādiṭṭhisinehena sinehitaṃ taṃ bījaṃ āyatiṃ	955	
PA_atk-s05_05a:955_5	paṭisandhivasena taṃ yathāvuttaṃ vatthusassaṃ viruheyya, taṃ sinehamassa nānuppavecche,	955	
PA_atk-s05_05a:955_6	tappaṭipakkhāya maggabhāvanāya taṃ nānuppaveseyyāti attho. Sa ve muni jātikhayantadassīti	955	
PA_atk-s05_05a:955_7	so evarūpo buddhamuni nibbānasacchikiriyāya jātiyā ca maraṇassa ca antabhūtassa nibbānassa	955	
PA_atk-s05_05a:955_8	diṭṭhattā jātikkhayantadassī takkaṃ pahāya na upeti saṅkhaṃ. Imāya catusaccabhāvanāya	955	
PA_atk-s05_05a:955_9	navappabhedampi akusalavitakkaṃ pahāya saupādisesanibbānadhātuṃ patvā lokatthacariyaṃ	955	
PA_atk-s05_05a:955_10	karonto anupubbena carimaviññāṇakkhayā anupādisesanibbānadhātuppattiyā “devo vā manusso	9551	
PA_atk-s05_05a:955_11	vā”ti na upeti saṅkhaṃ. Aparinibbuto eva vā yathā kāmavitakkādino vitakkassa appahīnattā	9551	
PA_atk-s05_05a:955_12	“ayaṃ puggalo ratto”ti vā “duṭṭho”ti vā saṅkhaṃ upeti, evaṃ takkaṃ pahāya na upeti	9551	
PA_atk-s05_05a:955_13	saṅkhanti evampettha attho daṭṭhabbo.	9551	
PA_atk-s05_05a:956_0	212. Catutthagāthāya aññāyāti aniccādinayena jānitvā. Sabbānīti anavasesāni, nivesanānīti	956	
PA_atk-s05_05a:956_1	kāmabhavādike bhave. Nivasanti hi tesu sattā, tasmā “nivesanānī”ti vuccanti. Anikāmayaṃ	956	
PA_atk-s05_05a:956_2	aññatarampi tesanti evaṃ diṭṭhādīnavattā tesaṃ nivesanānaṃ ekampi apatthento so evarūpo	956	
PA_atk-s05_05a:956_3	buddhamuni maggabhāvanābalena taṇhāgedhassa vigatattā vītagedho, vītagedhattā eva	956	
PA_atk-s05_05a:956_4	ca agiddho, na yathā eke avītagedhā eva samānā “agiddhamhā”ti paṭijānanti, evaṃ.	956	
PA_atk-s05_05a:956_5	Nāyūhatīti tassa tassa nivesanassa nibbattakaṃ kusalaṃ vā akusalaṃ vā na karoti.	956	
PA_atk-s05_05a:956_6	Kiṃ kāraṇā? Pāragato hi hoti, yasmā evarūpo sabbanivesanānaṃ pāraṃ nibbānaṃ gato hotīti attho.	956	
PA_atk-s05_05a:957_0	Evaṃ paṭhamagāthāya puthujjanadassanaṃ garahitvā attano dassanaṃ pasaṃsanto dutiyagāthāya	957	
PA_atk-s05_05a:957_1	yehi kilesehi puthujjano anupasanto hoti, tesaṃ abhāvena attano santipadādhigamaṃ	957	
PA_atk-s05_05a:957_2	pasaṃsanto tatiyagāthāya yesu vatthūsu puthujjano takkaṃ appahāya tathā tathā saṅkhaṃ	957	
PA_atk-s05_05a:957_3	upeti, tesu catusaccabhāvanāya takkaṃ pahāya attano saṅkhānupagamanaṃ pasaṃsanto	957	
PA_atk-s05_05a:957_4	catutthagāthāya āyatimpi yāni nivesanāni kāmayamāno puthujjano bhavataṇhāya āyūhati,	957	
PA_atk-s05_05a:957_5	tesu taṇhābhāvena attano anāyūhanaṃ pasaṃsanto catūhi gāthāhi arahattanikūṭeneva	957	
PA_atk-s05_05a:957_6	ekaṭṭhuppattikaṃ desanaṃ niṭṭhāpesi.	957	
PA_atk-s05_05a:958_0	213. Sabbābhibhunti kā uppatti? Mahāpuriso mahābhinikkhamanaṃ katvā anupubbena sabbaññutaṃ	958	
PA_atk-s05_05a:958_1	patvā dhammacakkappavattanatthāya bārāṇasiṃ gacchanto bodhimaṇḍassa ca gayāya ca	958	
PA_atk-s05_05a:958_2	antare upakenājīvakena samāgacchi. Tena ca “vippasannāni kho te, āvuso, indriyānī”tiādinā	958	
PA_atk-s05_05a:958_3	nayena puṭṭho “sabbābhibhū”tiādīni āha. Upako “hupeyyāvuso”ti vatvā, sīsaṃ okampetvā,	958	
PA_atk-s05_05a:958_4	ummaggaṃ gahetvā pakkāmi. Anukkamena ca vaṅkahārajanapade aññataraṃ māgavikagāmaṃ	958	
PA_atk-s05_05a:958_5	pāpuṇi. Tamenaṃ māgavikajeṭṭhako disvā – “aho appiccho samaṇo vatthampi na nivāseti,	958	
PA_atk-s05_05a:958_6	ayaṃ loke arahā”ti gharaṃ netvā maṃsarasena parivisitvā bhuttāviñca naṃ saputtadāro	958	
PA_atk-s05_05a:958_7	vanditvā “idheva, bhante, vasatha, ahaṃ paccayena upaṭṭhahissāmī”ti nimantetvā, vasanokāsaṃ	958	
PA_atk-s05_05a:958_8	katvā adāsi. So tattha vasati.	958	
PA_atk-s05_05a:959_0	Māgaviko gimhakāle udakasampanne sītale padese carituṃ dūraṃ apakkantesu migesu tattha	959	
PA_atk-s05_05a:959_1	gacchanto “amhākaṃ arahantaṃ sakkaccaṃ upaṭṭhahassū”ti chāvaṃ nāma dhītaraṃ āṇāpetvā	959	
PA_atk-s05_05a:959_2	agamāsi saddhiṃ puttabhātukehi. Sā cassa dhītā dassanīyā hoti koṭṭhāsasampannā. Dutiyadivase	959	
PA_atk-s05_05a:959_3	upako gharaṃ āgato taṃ dārikaṃ sabbaṃ upacāraṃ katvā, parivisituṃ upagataṃ disvā,	959	
PA_atk-s05_05a:959_4	rāgena abhibhūto bhuñjitumpi asakkonto bhājanena bhattaṃ ādāya vasanaṭṭhānaṃ gantvā,	959	
PA_atk-s05_05a:959_5	bhattaṃ ekamante nikkhipitvā – “sace chāvaṃ labhāmi, jīvāmi, no ce, marāmī”ti nirāhāro	959	
PA_atk-s05_05a:959_6	sayi. Sattame divase māgaviko āgantvā dhītaraṃ upakassa pavattiṃ pucchi. Sā – “ekadivasameva	959	
PA_atk-s05_05a:959_7	āgantvā puna nāgatapubbo”ti āha. Māgaviko “āgataveseneva naṃ upasaṅkamitvā pucchissāmī”ti	959	
PA_atk-s05_05a:959_8	taṅkhaṇaññeva gantvā – “kiṃ, bhante, aphāsuka”nti pāde parāmasanto pucchi. Upako	959	
PA_atk-s05_05a:959_9	nitthunanto parivattatiyeva. So “vada, bhante, yaṃ mayā sakkā kātuṃ, sabbaṃ karissāmī”ti	959	
PA_atk-s05_05a:959_10	āha. Upako – “sace chāvaṃ labhāmi, jīvāmi, no ce, idheva maraṇaṃ seyyo”ti āha. “Jānāsi	9591	
PA_atk-s05_05a:959_11	pana, bhante, kiñci sippa”nti? “Na jānāmī”ti. “Na, bhante, kiñci sippaṃ ajānantena	9591	
PA_atk-s05_05a:959_12	sakkā gharāvāsaṃ adhiṭṭhātu”nti? So āha – “nāhaṃ kiñci sippaṃ jānāmi, apica tumhākaṃ	9591	
PA_atk-s05_05a:959_13	maṃsahārako bhavissāmi, maṃsañca vikkiṇissāmī”ti. Māgavikopi “amhākaṃ etadeva ruccatī”ti	9591	
PA_atk-s05_05a:959_14	uttarasāṭakaṃ datvā, gharaṃ ānetvā dhītaraṃ adāsi. Tesaṃ saṃvāsamanvāya putto vijāyi.	9591	
PA_atk-s05_05a:959_15	Subhaddotissa nāmaṃ akaṃsu. Chāvā puttatosanagītena upakaṃ uppaṇḍesi. So taṃ asahanto	9591	
PA_atk-s05_05a:959_16	“bhadde, ahaṃ anantajinassa santikaṃ gacchāmī”ti majjhimadesābhimukho pakkāmi.	9591	
PA_atk-s05_05a:960_0	Bhagavā ca tena samayena sāvatthiyaṃ viharati jetavanamahāvihāre. Atha kho bhagavā	960	
PA_atk-s05_05a:960_1	paṭikacceva bhikkhū āṇāpesi – “yo, bhikkhave, anantajinoti pucchamāno āgacchati,	960	
PA_atk-s05_05a:960_2	tassa maṃ dasseyyāthā”ti. Upakopi kho anupubbeneva sāvatthiṃ āgantvā vihāramajjhe	960	
PA_atk-s05_05a:960_3	ṭhatvā “imasmiṃ vihāre mama sahāyo anantajino nāma atthi, so kuhiṃ vasatī”ti pucchi.	960	
PA_atk-s05_05a:960_4	Taṃ bhikkhū bhagavato santikaṃ nayiṃsu. Bhagavā tassānurūpaṃ dhammaṃ desesi. So desanāpariyosāne	960	
PA_atk-s05_05a:960_5	anāgāmiphale patiṭṭhāsi. Bhikkhū tassa pubbappavattiṃ sutvā kathaṃ samuṭṭhāpesuṃ	960	
PA_atk-s05_05a:960_6	– “bhagavā paṭhamaṃ nissirikassa naggasamaṇassa dhammaṃ desesī”ti. Bhagavā taṃ kathāsamuṭṭhānaṃ	960	
PA_atk-s05_05a:960_7	viditvā gandhakuṭito nikkhamma taṅkhaṇānurūpena pāṭihāriyena buddhāsane nisīditvā	960	
PA_atk-s05_05a:960_8	bhikkhū āmantesi – “kāya nuttha, bhikkhave, etarahi kathāya sannisinnā”ti? Te sabbaṃ	960	
PA_atk-s05_05a:960_9	kathesuṃ. Tato bhagavā – “na, bhikkhave, tathāgato ahetuappaccayā dhammaṃ deseti,	960	
PA_atk-s05_05a:960_10	nimmalā tathāgatassa dhammadesanā, na sakkā tattha dosaṃ daṭṭhuṃ. Tena, bhikkhave,	9601	
PA_atk-s05_05a:960_11	dhammadesanūpanissayena upako etarahi anāgāmī jāto”ti vatvā attano desanāmalābhāvadīpikaṃ imaṃ gāthamabhāsi.	9601	
PA_atk-s05_05a:961_0	Tassattho – sāsavesu sabbakhandhāyatanadhātūsu chandarāgappahānena tehi anabhibhūtattā	961	
PA_atk-s05_05a:961_1	sayañca te dhamme sabbe abhibhuyya pavattattā sabbābhibhuṃ. Tesañca aññesañca sabbadhammānaṃ	961	
PA_atk-s05_05a:961_2	sabbākārena viditattā sabbaviduṃ. Sabbadhammadesanasamatthāya sobhanāya medhāya samannāgatattā	961	
PA_atk-s05_05a:961_3	sumedhaṃ. Yesaṃ taṇhādiṭṭhilepānaṃ vasena sāsavakhandhādibhedesu sabbadhammesu upalimpati,	961	
PA_atk-s05_05a:961_4	tesaṃ lepānaṃ abhāvā tesu sabbesu dhammesu anupalittaṃ. Tesu ca sabbadhammesu chandarāgābhāvena	961	
PA_atk-s05_05a:961_5	sabbe te dhamme jahitvā ṭhitattā sabbañjahaṃ. Upadhivivekaninnena cittena taṇhakkhaye	961	
PA_atk-s05_05a:961_6	nibbāne visesena muttattā taṇhakkhaye vimuttaṃ, adhimuttanti vuttaṃ hoti. Taṃ vāpi	961	
PA_atk-s05_05a:961_7	dhīrā muni vedayantīti tampi paṇḍitā sattā muniṃ vedayanti jānanti. Passatha yāva	961	
PA_atk-s05_05a:961_8	paṭivisiṭṭhovāyaṃ muni, tassa kuto desanāmalanti attānaṃ vibhāveti. Vibhāvanattho	961	
PA_atk-s05_05a:961_9	hi ettha vāsaddoti. Keci pana vaṇṇayanti – “upako tadā tathāgataṃ disvāpi ‘ayaṃ buddhamunī’ti	961	
PA_atk-s05_05a:961_10	na saddahī”ti evaṃ bhikkhū kathaṃ samuṭṭhāpesuṃ, tato bhagavā “saddahatu vā mā vā,	9611	
PA_atk-s05_05a:961_11	dhīrā pana taṃ muniṃ vedayantī”ti dassento imaṃ gāthamabhāsīti.	9611	
PA_atk-s05_05a:962_0	214. Paññābalanti kā uppatti? Ayaṃ gāthā revatattheraṃ ārabbha vuttā. Tattha “gāme	962	
PA_atk-s05_05a:962_1	vā yadi vāraññe”ti imissā gāthāya vuttanayeneva revatattherassa ādito pabhuti pabbajjā,	962	
PA_atk-s05_05a:962_2	pabbajitassa khadiravane vihāro, tattha viharato visesādhigamo, bhagavato tattha	962	
PA_atk-s05_05a:962_3	gamanapaccāgamanañca veditabbaṃ. Paccāgate pana bhagavati yo so mahallakabhikkhu	962	
PA_atk-s05_05a:962_4	upāhanaṃ sammussitvā paṭinivatto khadirarukkhe ālaggitaṃ disvā sāvatthiṃ anuppatto	962	
PA_atk-s05_05a:962_5	visākhāya upāsikāya “kiṃ, bhante, revatattherassa vasanokāso ramaṇīyo”ti bhikkhū	962	
PA_atk-s05_05a:962_6	pucchamānāya yehi bhikkhūhi pasaṃsito, te apasādento “upāsike, ete tucchaṃ bhaṇanti,	962	
PA_atk-s05_05a:962_7	na sundaro bhūmippadeso, atilūkhakakkhaḷaṃ khadiravanamevā”ti āha. So visākhāya āgantukabhattaṃ	962	
PA_atk-s05_05a:962_8	bhuñjitvā pacchābhattaṃ maṇḍalamāḷe sannipatite bhikkhū ujjhāpento āha – “kiṃ, āvuso,	962	
PA_atk-s05_05a:962_9	revatattherassa senāsane ramaṇīyaṃ tumhehi diṭṭha”nti. Bhagavā taṃ ñatvā gandhakuṭito	962	
PA_atk-s05_05a:962_10	nikkhamma taṅkhaṇānurūpena pāṭihāriyena parisamajjhaṃ patvā, buddhāsane nisīditvā	9621	
PA_atk-s05_05a:962_11	bhikkhū āmantesi – “kāya nuttha, bhikkhave, etarahi kathāya sannisinnā”ti? Te āhaṃsu	9621	
PA_atk-s05_05a:962_12	– “revataṃ, bhante, ārabbha kathā uppannā ‘evaṃ navakammiko kadā samaṇadhammaṃ karissatī”’ti.	9621	
PA_atk-s05_05a:962_13	“Na, bhikkhave, revato navakammiko, arahā revato khīṇāsavo”ti vatvā taṃ ārabbha tesaṃ	9621	
PA_atk-s05_05a:962_14	bhikkhūnaṃ dhammadesanatthaṃ imaṃ gāthamabhāsi.	9621	
PA_atk-s05_05a:963_0	Tassattho – dubbalakarakilesappahānasādhakena vikubbanaadhiṭṭhānappabhedena vā paññābalena	963	
PA_atk-s05_05a:963_1	samannāgatattā paññābalaṃ, catupārisuddhisīlena dhutaṅgavatena ca upapannattā sīlavatūpapannaṃ,	963	
PA_atk-s05_05a:963_2	maggasamādhinā phalasamādhinā iriyāpathasamādhinā ca samāhitaṃ, upacārappanābhedena	963	
PA_atk-s05_05a:963_3	jhānena jhāne vā ratattā jhānarataṃ, sativepullappattattā satimaṃ, rāgādisaṅgato	963	
PA_atk-s05_05a:963_4	pamuttatā saṅgā pamuttaṃ, pañcacetokhilacatuāsavābhāvena akhilaṃ anāsavaṃ taṃ vāpi	963	
PA_atk-s05_05a:963_5	dhīrā muniṃ vedayanti. Tampi evaṃ paññādiguṇasaṃyuttaṃ saṅgādidosavisaṃyuttaṃ paṇḍitā	963	
PA_atk-s05_05a:963_6	sattā muniṃ vā vedayanti. Passatha yāva paṭivisiṭṭhovāyaṃ khīṇāsavamuni, so “navakammiko”ti	963	
PA_atk-s05_05a:963_7	vā “kadā samaṇadhammaṃ karissatī”ti vā kathaṃ vattabbo. So hi paññābalena taṃ vihāraṃ	963	
PA_atk-s05_05a:963_8	niṭṭhāpesi, na navakammakaraṇena, katakiccova so, na idāni samaṇadhammaṃ karissatīti	963	
PA_atk-s05_05a:963_9	revatattheraṃ vibhāveti. Vibhāvanattho hi ettha vā-saddoti.	963	
PA_atk-s05_05a:964_0	215. Ekaṃ carantanti kā uppatti? Bodhimaṇḍato pabhuti yathākkamaṃ kapilavatthuṃ anuppatte	964	
PA_atk-s05_05a:964_1	bhagavati pitāputtasamāgame vattamāne bhagavā sammodamānena raññā suddhodanena “tumhe,	964	
PA_atk-s05_05a:964_2	bhante, gahaṭṭhakāle gandhakaraṇḍake vāsitāni kāsikādīni dussāni nivāsetvā idāni	964	
PA_atk-s05_05a:964_3	kathaṃ chinnakāni paṃsukūlāni dhārethā”ti evamādinā vutto rājānaṃ anunayamāno –	964	
PA_atk-s05_05a:965	“Yaṃ tvaṃ tāta vade mayhaṃ, paṭṭuṇṇaṃ dukūlakāsikaṃ;	96	
PA_atk-s05_05a:966	Paṃsukūlaṃ tato seyyaṃ, etaṃ me abhipatthita”nti. –	96	
PA_atk-s05_05a:967	Ādīni vatvā lokadhammehi attano avikampabhāvaṃ dassento rañño dhammadesanatthaṃ imaṃ sattapadagāthamabhāsi.	96	
PA_atk-s05_05a:968_0	Tassattho – pabbajjāsaṅkhātādīhi ekaṃ, iriyāpathādīhi cariyāhi carantaṃ. Moneyyadhammasamannāgamena	968	
PA_atk-s05_05a:968_1	muniṃ. Sabbaṭṭhānesu pamādābhāvato appamattaṃ. Akkosanagarahanādibhedāya nindāya	968	
PA_atk-s05_05a:968_2	vaṇṇanathomanādibhedāya pasaṃsāya cāti imāsu nindāpasaṃsāsu paṭighānunayavasena avedhamānaṃ.	968	
PA_atk-s05_05a:968_3	Nindāpasaṃsāmukhena cettha aṭṭhapi lokadhammā vuttāti veditabbā. Sīhaṃva bherisaddādīsu	968	
PA_atk-s05_05a:968_4	saddesu aṭṭhasu lokadhammesu pakativikārānupagamena asantasantaṃ, pantesu vā senāsanesu	968	
PA_atk-s05_05a:968_5	santāsābhāvena. Vātaṃva suttamayādibhede jālamhi catūhi maggehi taṇhādiṭṭhijāle asajjamānaṃ,	968	
PA_atk-s05_05a:968_6	aṭṭhasu vā lokadhammesu paṭighānunayavasena asajjamānaṃ. Padumaṃva toyena loke jātampi	968	
PA_atk-s05_05a:968_7	yesaṃ taṇhādiṭṭhilepānaṃ vasena sattā lokena lippanti, tesaṃ lepānaṃ pahīnattā lokena	968	
PA_atk-s05_05a:968_8	alippamānaṃ, nibbānagāmimaggaṃ uppādetvā tena maggena netāramaññesaṃ devamanussānaṃ.	968	
PA_atk-s05_05a:968_9	Attano pana aññena kenaci maggaṃ dassetvā anetabbattā anaññaneyyaṃ taṃ vāpi dhīrā	968	
PA_atk-s05_05a:968_10	muni vedayanti buddhamuniṃ vedayantīti attānaṃ vibhāveti. Sesamettha vuttanayameva.	9681	
PA_atk-s05_05a:969_0	216. Yo ogahaṇeti kā uppatti? Bhagavato paṭhamābhisambuddhassa cattāri asaṅkhyeyyāni	969	
PA_atk-s05_05a:969_1	kappasatasahassañca pūritadasapāramidasaupapāramidasaparamatthapāramippabhedaṃ abhinīhāraguṇapāramiyo	969	
PA_atk-s05_05a:969_2	pūretvā tusitabhavane abhinibbattiguṇaṃ tattha nivāsaguṇaṃ mahāvilokanaguṇaṃ gabbhavokkantiṃ	969	
PA_atk-s05_05a:969_3	gabbhavāsaṃ gabbhanikkhamanaṃ padavītihāraṃ disāvilokanaṃ brahmagajjanaṃ mahābhinikkhamanaṃ	969	
PA_atk-s05_05a:969_4	mahāpadhānaṃ abhisambodhiṃ dhammacakkappavattanaṃ catubbidhaṃ maggañāṇaṃ phalañāṇaṃ	969	
PA_atk-s05_05a:969_5	aṭṭhasu parisāsu akampanañāṇaṃ, dasabalañāṇaṃ, catuyoniparicchedakañāṇaṃ, pañcagatiparicchedakañāṇaṃ,	969	
PA_atk-s05_05a:969_6	chabbidhaṃ asādhāraṇañāṇaṃ, aṭṭhavidhaṃ sāvakasādhāraṇabuddhañāṇaṃ, cuddasavidhaṃ	969	
PA_atk-s05_05a:969_7	buddhañāṇaṃ, aṭṭhārasabuddhaguṇaparicchedakañāṇaṃ, ekūnavīsatividhapaccavekkhaṇañāṇaṃ,	969	
PA_atk-s05_05a:969_8	sattasattatividhañāṇavatthu evamiccādiguṇasatasahasse nissāya pavattaṃ mahālābhasakkāraṃ	969	
PA_atk-s05_05a:969_9	asahamānehi titthiyehi uyyojitāya ciñcamāṇavikāya “ekaṃ dhammaṃ atītassā”ti imissā	969	
PA_atk-s05_05a:969_10	gāthāya vatthumhi vuttanayena catuparisamajjhe bhagavato ayase uppādite tappaccayā	9691	
PA_atk-s05_05a:969_11	bhikkhū kathaṃ samuṭṭhāpesuṃ “evarūpepi nāma ayase uppanne na bhagavato cittassa	9691	
PA_atk-s05_05a:969_12	aññathattaṃ atthī”ti. Taṃ ñatvā bhagavā gandhakuṭito nikkhamma taṅkhaṇānurūpena pāṭihāriyena	9691	
PA_atk-s05_05a:969_13	parisamajjhaṃ patvā, buddhāsane nisīditvā, bhikkhū āmantesi – “kāya nuttha, bhikkhave,	9691	
PA_atk-s05_05a:969_14	etarahi kathāya sannisinnā”ti? Te sabbaṃ ārocesuṃ. Tato bhagavā – “buddhā nāma, bhikkhave,	9691	
PA_atk-s05_05a:969_15	aṭṭhasu lokadhammesu tādino hontī”ti vatvā tesaṃ bhikkhūnaṃ dhammadesanatthaṃ imaṃ gāthamabhāsi.	9691	
PA_atk-s05_05a:970_0	Tassattho – yathā nāma ogahaṇe manussānaṃ nhānatitthe aṅgaghaṃsanatthāya caturasse	970	
PA_atk-s05_05a:970_1	vā aṭṭhaṃse vā thambhe nikhāte uccakulīnāpi nīcakulīnāpi aṅgaṃ ghaṃsanti, na tena	970	
PA_atk-s05_05a:970_2	thambhassa unnati vā onati vā hoti. Evamevaṃ yo ogahaṇe thambhorivābhijāyati yasmiṃ	970	
PA_atk-s05_05a:970_3	pare vācāpariyantaṃ vadanti. Kiṃ vuttaṃ hoti? Yasmiṃ vatthusmiṃ pare titthiyā vā	970	
PA_atk-s05_05a:970_4	aññe vā vaṇṇavasena uparimaṃ vā avaṇṇavasena heṭṭhimaṃ vā vācāpariyantaṃ vadanti,	970	
PA_atk-s05_05a:970_5	tasmiṃ vatthusmiṃ anunayaṃ vā paṭighaṃ vā anāpajjamāno tādibhāvena yo ogahaṇe thambhoriva	970	
PA_atk-s05_05a:970_6	bhavatīti. Taṃ vītarāgaṃ susamāhitindriyanti taṃ iṭṭhārammaṇe rāgābhāvena vītarāgaṃ,	970	
PA_atk-s05_05a:970_7	aniṭṭhārammaṇe ca dosamohābhāvena susamāhitindriyaṃ, suṭṭhu vā samodhānetvā ṭhapitindriyaṃ,	970	
PA_atk-s05_05a:970_8	rakkhitindriyaṃ, gopitindriyanti vuttaṃ hoti. Taṃ vāpi dhīrā muni vedayanti buddhamuniṃ	970	
PA_atk-s05_05a:970_9	vedayanti, tassa kathaṃ cittassa aññathattaṃ bhavissatīti attānaṃ vibhāveti. Sesaṃ vuttanayameva.	970	
PA_atk-s05_05a:971_0	217. Yo ve ṭhitattoti kā uppatti? Sāvatthiyaṃ kira aññatarā seṭṭhidhītā pāsādā oruyha	971	
PA_atk-s05_05a:971_1	heṭṭhāpāsāde tantavāyasālaṃ gantvā tasaraṃ vaṭṭente disvā tassa ujubhāvena tappaṭibhāganimittaṃ	971	
PA_atk-s05_05a:971_2	aggahesi – “aho vata sabbe sattā kāyavacīmanovaṅkaṃ pahāya tasaraṃ viya ujucittā	971	
PA_atk-s05_05a:971_3	bhaveyyu”nti. Sā pāsādaṃ abhiruhitvāpi punappunaṃ tadeva nimittaṃ āvajjentī nisīdi.	971	
PA_atk-s05_05a:971_4	Evaṃ paṭipannāya cassā na cirasseva aniccalakkhaṇaṃ pākaṭaṃ ahosi, tadanusāreneva	971	
PA_atk-s05_05a:971_5	ca dukkhānattalakkhaṇānipi. Athassā tayopi bhavā ādittā viya upaṭṭhahiṃsu. Taṃ tathā	971	
PA_atk-s05_05a:971_6	vipassamānaṃ ñatvā bhagavā gandhakuṭiyaṃ nisinnova obhāsaṃ muñci. Sā taṃ disvā “kiṃ	971	
PA_atk-s05_05a:971_7	ida”nti āvajjentī bhagavantaṃ passe nisinnamiva disvā uṭṭhāya pañjalikā aṭṭhāsi.	971	
PA_atk-s05_05a:971_8	Athassā bhagavā sappāyaṃ viditvā dhammadesanāvasena imaṃ gāthamabhāsi.	971	
PA_atk-s05_05a:972_0	Tassattho – yo ve ekaggacittatāya akuppavimuttitāya ca vuḍḍhihānīnaṃ abhāvato vikkhīṇajātisaṃsārattā	972	
PA_atk-s05_05a:972_1	bhavantarūpagamanābhāvato ca ṭhitatto, pahīnakāyavacīmanovaṅkatāya agatigamanābhāvena	972	
PA_atk-s05_05a:972_2	vā tasaraṃva uju, hirottappasampannattā jigucchati kammehi pāpakehi, pāpakāni kammāni	972	
PA_atk-s05_05a:972_3	gūthagataṃ viya muttagataṃ viya ca jigucchati, hirīyatīti vuttaṃ hoti. Yogavibhāgena	972	
PA_atk-s05_05a:972_4	hi upayogatthe karaṇavacanaṃ saddasatthe sijjhati. Vīmaṃsamāno visamaṃ samañcāti	972	
PA_atk-s05_05a:972_5	kāyavisamādivisamaṃ kāyasamādisamañca pahānabhāvanākiccasādhanena maggapaññāya vīmaṃsamāno	972	
PA_atk-s05_05a:972_6	upaparikkhamāno. Taṃ vāpi khīṇāsavaṃ dhīrā muniṃ vedayantīti. Kiṃ vuttaṃ hoti? Yathāvuttanayena	972	
PA_atk-s05_05a:972_7	maggapaññāya vīmaṃsamāno visamaṃ samañca yo ve ṭhitatto hoti, so evaṃ tasaraṃva uju	972	
PA_atk-s05_05a:972_8	hutvā kiñci vītikkamaṃ anāpajjanto jigucchati kammehi pāpakehi. Taṃ vāpi dhīrā muniṃ	972	
PA_atk-s05_05a:972_9	vedayanti. Yato īdiso hotīti khīṇāsavamuniṃ dassento arahattanikūṭena gāthaṃ desesi.	972	
PA_atk-s05_05a:972_10	Desanāpariyosāne seṭṭhidhītā sotāpattiphale patiṭṭhahi. Ettha ca vikappe vā samuccaye	9721	
PA_atk-s05_05a:972_11	vā vāsaddo daṭṭhabbo.	9721	
PA_atk-s05_05a:973_0	218. Yo saññatattoti kā uppatti? Bhagavati kira āḷaviyaṃ viharante āḷavīnagare aññataro	973	
PA_atk-s05_05a:973_1	tantavāyo sattavassikaṃ dhītaraṃ āṇāpesi – “amma, hiyyo avasiṭṭhatasaraṃ na bahu,	973	
PA_atk-s05_05a:973_2	tasaraṃ vaṭṭetvā lahuṃ tantavāyasālaṃ āgaccheyyāsi, mā kho cirāyī”ti. Sā “sādhū”ti	973	
PA_atk-s05_05a:973_3	sampaṭicchi. So sālaṃ gantvā tantaṃ vinento aṭṭhāsi. Taṃ divasañca bhagavā mahākaruṇāsamāpattito	973	
PA_atk-s05_05a:973_4	vuṭṭhāya lokaṃ volokento tassā dārikāya sotāpattiphalūpanissayaṃ desanāpariyosāne	973	
PA_atk-s05_05a:973_5	caturāsītiyā pāṇasahassānañca dhammābhisamayaṃ disvā pageva sarīrapaṭijagganaṃ katvā	973	
PA_atk-s05_05a:973_6	pattacīvaramādāya nagaraṃ pāvisi. Manussā bhagavantaṃ disvā – “addhā ajja koci anuggahetabbo	973	
PA_atk-s05_05a:973_7	atthi, pageva paviṭṭho bhagavā”ti bhagavantaṃ upagacchiṃsu. Bhagavā yena maggena	973	
PA_atk-s05_05a:973_8	sā dārikā pitusantikaṃ gacchati, tasmiṃ aṭṭhāsi. Nagaravāsino taṃ padesaṃ sammajjitvā,	973	
PA_atk-s05_05a:973_9	paripphositvā, pupphūpahāraṃ katvā, vitānaṃ bandhitvā, āsanaṃ paññāpesuṃ. Nisīdi	973	
PA_atk-s05_05a:973_10	bhagavā paññatte āsane, mahājanakāyo parivāretvā aṭṭhāsi. Sā dārikā taṃ padesaṃ pattā	9731	
PA_atk-s05_05a:973_11	mahājanaparivutaṃ bhagavantaṃ disvā pañcapatiṭṭhitena vandi. Taṃ bhagavā āmantetvā	9731	
PA_atk-s05_05a:973_12	– “dārike kuto āgatāsī”ti pucchi. “Na jānāmi bhagavā”ti. “Kuhiṃ gamissasī”ti? “Na	9731	
PA_atk-s05_05a:973_13	jānāmi bhagavā”ti. “Na jānāsī”ti? “Jānāmi bhagavā”ti. “Jānāsī”ti? “Na jānāmi bhagavā”ti.	9731	
PA_atk-s05_05a:974_0	Taṃ sutvā manussā ujjhāyanti – “passatha, bho, ayaṃ dārikā attano gharā āgatāpi bhagavatā	974	
PA_atk-s05_05a:974_1	pucchiyamānā ‘na jānāmī’ti āha, tantavāyasālaṃ gacchantī cāpi pucchiyamānā ‘na jānāmī’ti	974	
PA_atk-s05_05a:974_2	āha, ‘na jānāsī’ti vuttā ‘jānāmī’ti āha, ‘jānāsī’ti vuttā ‘na jānāmī’ti āha, sabbaṃ	974	
PA_atk-s05_05a:974_3	paccanīkameva karotī”ti. Bhagavā manussānaṃ tamatthaṃ pākaṭaṃ kātukāmo taṃ pucchi	974	
PA_atk-s05_05a:974_4	– “kiṃ mayā pucchitaṃ, kiṃ tayā vutta”nti? Sā āha – “na maṃ, bhante, koci na jānāti,	974	
PA_atk-s05_05a:974_5	gharato āgatā tantavāyasālaṃ gacchatī”ti; apica maṃ tumhe paṭisandhivasena pucchatha,	974	
PA_atk-s05_05a:974_6	“kuto āgatāsī”ti, cutivasena pucchatha, “kuhiṃ gamissasī”ti ahañca na jānāmi. “Kuto	974	
PA_atk-s05_05a:974_7	camhi āgatā; nirayā vā devalokā vā”ti, na hi jānāmi, “kuhimpi gamissāmi nirayaṃ vā	974	
PA_atk-s05_05a:974_8	devalokaṃ vā”ti, tasmā “na jānāmī”ti avacaṃ. Tato maṃ bhagavā maraṇaṃ sandhāya pucchi	974	
PA_atk-s05_05a:974_9	– “na jānāsī”ti, ahañca jānāmi. “Sabbesaṃ maraṇaṃ dhuva”nti, tenāvocaṃ “jānāmī”ti.	974	
PA_atk-s05_05a:974_10	Tato maṃ bhagavā maraṇakālaṃ sandhāya pucchi “jānāsī”ti, ahañca na jānāmi “kadā marissāmi	9741	
PA_atk-s05_05a:974_11	kiṃ ajja vā udāhu sve vā”ti, tenāvocaṃ “na jānāmī”ti. Bhagavā tāya vissajjitaṃ pañhaṃ	9741	
PA_atk-s05_05a:974_12	“sādhu sādhū”ti anumodi. Mahājanakāyopi “yāva paṇḍitā ayaṃ dārikā”ti sādhukārasahassāni	9741	
PA_atk-s05_05a:974_13	adāsi. Atha bhagavā dārikāya sappāyaṃ viditvā dhammaṃ desento –	9741	
PA_atk-s05_05a:975	“Andhabhūto ayaṃ loko, tanukettha vipassati;	97	
PA_atk-s05_05a:976	Sakuṇo jālamuttova, appo saggāya gacchatī”ti. –	97	
PA_atk-s05_05a:977	Imaṃ gāthamāha. Sā gāthāpariyosāne sotāpattiphale patiṭṭhāsi, caturāsītiyā pāṇasahassānañca dhammābhisamayo ahosi.	97	
PA_atk-s05_05a:978_0	Sā bhagavantaṃ vanditvā pitu santikaṃ agamāsi. Pitā taṃ disvā “cirenāgatā”ti kuddho	978	
PA_atk-s05_05a:978_1	vegena tante vemaṃ pakkhipi. Taṃ nikkhamitvā dārikāya kucchiṃ bhindi. Sā tattheva	978	
PA_atk-s05_05a:978_2	kālamakāsi. So disvā – “nāhaṃ mama dhītaraṃ pahariṃ, apica kho imaṃ vemaṃ vegasā	978	
PA_atk-s05_05a:978_3	nikkhamitvā imissā kucchiṃ bhindi. Jīvati nu kho nanu kho”ti vīmaṃsanto mataṃ disvā	978	
PA_atk-s05_05a:978_4	cintesi – “manussā maṃ ‘iminā dhītā māritā’ti ñatvā upakkoseyyuṃ, tena rājāpi garukaṃ	978	
PA_atk-s05_05a:978_5	daṇḍaṃ paṇeyya, handāhaṃ paṭikacceva palāyāmī”ti. So daṇḍabhayena palāyanto bhagavato	978	
PA_atk-s05_05a:978_6	santike kammaṭṭhānaṃ gahetvā araññe vasantānaṃ bhikkhūnaṃ vasanokāsaṃ pāpuṇi. Te	978	
PA_atk-s05_05a:978_7	ca bhikkhū upasaṅkamitvā pabbajjaṃ yāci. Te taṃ pabbājetvā tacapañcakakammaṭṭhānaṃ	978	
PA_atk-s05_05a:978_8	adaṃsu. So taṃ uggahetvā vāyamanto na cirasseva arahattaṃ pāpuṇi, te cassa ācariyupajjhāyā.	978	
PA_atk-s05_05a:978_9	Atha mahāpavāraṇāya sabbeva bhagavato santikaṃ agamaṃsu – “visuddhipavāraṇaṃ pavāressāmā”ti.	978	
PA_atk-s05_05a:978_10	Bhagavā pavāretvā vutthavasso bhikkhusaṅghaparivuto gāmanigamādīsu cārikaṃ caramāno	9781	
PA_atk-s05_05a:978_11	anupubbena āḷaviṃ agamāsi. Tattha manussā bhagavantaṃ nimantetvā dānādīni karontā	9781	
PA_atk-s05_05a:978_12	taṃ bhikkhuṃ disvā “dhītaraṃ māretvā idāni kaṃ māretuṃ āgatosī”tiādīni vatvā uppaṇḍesuṃ.	9781	
PA_atk-s05_05a:978_13	Bhikkhū taṃ sutvā upaṭṭhānavelāyaṃ upasaṅkamitvā bhagavato etamatthaṃ ārocesuṃ. Bhagavā	9781	
PA_atk-s05_05a:978_14	– “na, bhikkhave, ayaṃ bhikkhu dhītaraṃ māresi, sā attano kammena matā”ti vatvā tassa	9781	
PA_atk-s05_05a:978_15	bhikkhuno manussehi dubbijānaṃ khīṇāsavamunibhāvaṃ pakāsento bhikkhūnaṃ dhammadesanatthaṃ imaṃ gāthamabhāsi.	9781	
PA_atk-s05_05a:979_0	Tassattho – yo tīsupi kammadvāresu sīlasaṃyamena saṃyatatto kāyena vā vācāya vā cetasā	979	
PA_atk-s05_05a:979_1	vā hiṃsādikaṃ na karoti pāpaṃ, tañca kho pana daharo vā daharavaye ṭhito, majjhimo	979	
PA_atk-s05_05a:979_2	vā majjhimavaye ṭhito, eteneva nayena thero vā pacchimavaye ṭhitoti kadācipi na karoti.	979	
PA_atk-s05_05a:979_3	Kiṃ kāraṇā? Yatatto, yasmā anuttarāya viratiyā sabbapāpehi uparatacittoti vuttaṃ hoti.	979	
PA_atk-s05_05a:980_0	Idāni muni arosaneyyo na so roseti kañcīti etesaṃ padānaṃ ayaṃ yojanā ca adhippāyo	980	
PA_atk-s05_05a:980_1	ca – so khīṇāsavamuni arosaneyyo “dhītumārako”ti vā “pesakāro”ti vā evamādinā nayena	980	
PA_atk-s05_05a:980_2	kāyena vā vācāya vā rosetuṃ, ghaṭṭetuṃ, bādhetuṃ araho na hoti. Sopi hi na roseti	980	
PA_atk-s05_05a:980_3	kañci, “nāhaṃ mama dhītaraṃ māremi, tvaṃ māresi, tumhādiso vā māretī”tiādīni vatvā	980	
PA_atk-s05_05a:980_4	kañci na roseti, na ghaṭṭeti, na bādheti, tasmā sopi na rosaneyyo. Apica kho pana	980	
PA_atk-s05_05a:980_5	“tiṭṭhatu nāgo, mā nāgaṃ ghaṭṭesi, namo karohi nāgassā”ti vuttanayena namassitabboyeva	980	
PA_atk-s05_05a:980_6	hoti. Taṃ vāpi dhīrā muni vedayantīti ettha pana tampi dhīrāva muniṃ vedayantīti	980	
PA_atk-s05_05a:980_7	evaṃ padavibhāgo veditabbo. Adhippāyo cettha – taṃ “ayaṃ arosaneyyo”ti ete bālamanussā	980	
PA_atk-s05_05a:980_8	ajānitvā rosenti. Ye pana dhīrā honti, te dhīrāva tampi muniṃ vedayanti, ayaṃ khīṇāsavamunīti jānantīti.	980	
PA_atk-s05_05a:981_0	219. Yadaggatoti kā uppatti? Sāvatthiyaṃ kira pañcaggadāyako nāma brāhmaṇo ahosi.	981	
PA_atk-s05_05a:981_1	So nipphajjamānesu sassesu khettaggaṃ, rāsaggaṃ, koṭṭhaggaṃ, kumbhiaggaṃ, bhojanagganti	981	
PA_atk-s05_05a:981_2	imāni pañca aggāni deti. Tattha paṭhamapakkāniyeva sāli-yava-godhūma-sīsāni āharāpetvā	981	
PA_atk-s05_05a:981_3	yāgupāyāsaputhukādīni paṭiyādetvā “aggassa dātā medhāvī, aggaṃ so adhigacchatī”ti	981	
PA_atk-s05_05a:981_4	evaṃdiṭṭhiko hutvā buddhappamukhassa bhikkhusaṅghassa dānaṃ deti, idamassa khettaggadānaṃ.	981	
PA_atk-s05_05a:981_5	Nipphannesu pana sassesu lāyitesu madditesu ca varadhaññāni gahetvā tatheva dānaṃ	981	
PA_atk-s05_05a:981_6	deti, idamassa rāsaggadānaṃ. Puna tehi dhaññehi koṭṭhāgārāni pūrāpetvā paṭhamakoṭṭhāgāravivaraṇe	981	
PA_atk-s05_05a:981_7	paṭhamanīhaṭāni dhaññāni gahetvā tatheva dānaṃ deti, idamassa koṭṭhaggadānaṃ. Yaṃ	981	
PA_atk-s05_05a:981_8	yadeva panassa ghare randheti, tato aggaṃ anuppattapabbajitānaṃ adatvā antamaso dārakānampi	981	
PA_atk-s05_05a:981_9	na kiñci deti, idamassa kumbhiaggadānaṃ. Puna attano bhojanakāle paṭhamūpanītaṃ bhojanaṃ	981	
PA_atk-s05_05a:981_10	purebhattakāle saṅghassa, pacchābhattakāle sampattayācakānaṃ, tadabhāve antamaso	9811	
PA_atk-s05_05a:981_11	sunakhānampi adatvā na bhuñjati, idamassa bhojanaggadānaṃ. Evaṃ so pañcaggadāyakotveva abhilakkhito ahosi.	9811	
PA_atk-s05_05a:982_0	Athekadivasaṃ bhagavā paccūsasamaye buddhacakkhunā lokaṃ volokento tassa brāhmaṇassa	982	
PA_atk-s05_05a:982_1	brāhmaṇiyā ca sotāpattimaggaupanissayaṃ disvā sarīrapaṭijagganaṃ katvā atippageva	982	
PA_atk-s05_05a:982_2	gandhakuṭiṃ pāvisi. Bhikkhū pihitadvāraṃ gandhakuṭiṃ disvā – “ajja bhagavā ekakova	982	
PA_atk-s05_05a:982_3	gāmaṃ pavisitukāmo”ti ñatvā bhikkhācāravelāya gandhakuṭiṃ padakkhiṇaṃ katvā piṇḍāya	982	
PA_atk-s05_05a:982_4	pavisiṃsu. Bhagavāpi brāhmaṇassa bhojanavelāyaṃ nikkhamitvā sāvatthiṃ pāvisi. Manussā	982	
PA_atk-s05_05a:982_5	bhagavantaṃ disvā evaṃ – “nūnajja koci satto anuggahetabbo atthi, tathā hi bhagavā	982	
PA_atk-s05_05a:982_6	ekakova paviṭṭho”ti ñatvā na bhagavantaṃ upasaṅkamiṃsu nimantanatthāya. Bhagavāpi	982	
PA_atk-s05_05a:982_7	anupubbena brāhmaṇassa gharadvāraṃ sampatvā aṭṭhāsi. Tena ca samayena brāhmaṇo bhojanaṃ	982	
PA_atk-s05_05a:982_8	gahetvā nisinno hoti, brāhmaṇī panassa bījaniṃ gahetvā ṭhitā. Sā bhagavantaṃ disvā	982	
PA_atk-s05_05a:982_9	“sacāyaṃ brāhmaṇo passeyya, pattaṃ gahetvā sabbaṃ bhojanaṃ dadeyya, tato me puna	982	
PA_atk-s05_05a:982_10	pacitabbaṃ bhaveyyā”ti cintetvā appasādañca maccherañca uppādetvā yathā brāhmaṇo	9821	
PA_atk-s05_05a:982_11	bhagavantaṃ na passati, evaṃ tālavaṇṭena paṭicchādesi. Bhagavā taṃ ñatvā sarīrābhaṃ	9821	
PA_atk-s05_05a:982_12	muñci. Taṃ brāhmaṇo suvaṇṇobhāsaṃ disvā “kimeta”nti ullokento addasa bhagavantaṃ	9821	
PA_atk-s05_05a:982_13	dvāre ṭhitaṃ. Brāhmaṇīpi “diṭṭhonena bhagavā”ti tāvadeva tālavaṇṭaṃ nikkhipitvā bhagavantaṃ	9821	
PA_atk-s05_05a:982_14	upasaṅkamitvā pañcapatiṭṭhitena vandi, vanditvā cassā uṭṭhahantiyā sappāyaṃ viditvā –	9821	
PA_atk-s05_05a:983	“Sabbaso nāmarūpasmiṃ, yassa natthi mamāyitaṃ;	98	
PA_atk-s05_05a:984	Asatā ca na socati, sa ve bhikkhūti vuccatī”ti. –	98	
PA_atk-s05_05a:985_0	Imaṃ gāthamabhāsi. Sā gāthāpariyosāneyeva sotāpattiphale patiṭṭhāsi. Brāhmaṇopi bhagavantaṃ	985	
PA_atk-s05_05a:985_1	antogharaṃ pavesetvā, varāsane nisīdāpetvā, dakkhiṇodakaṃ datvā, attano upanītabhojanaṃ	985	
PA_atk-s05_05a:985_2	upanāmesi – “tumhe, bhante, sadevake loke aggadakkhiṇeyyā, sādhu, me taṃ bhojanaṃ	985	
PA_atk-s05_05a:985_3	attano patte patiṭṭhāpethā”ti. Bhagavā tassa anuggahatthaṃ paṭiggahetvā paribhuñji.	985	
PA_atk-s05_05a:985_4	Katabhattakicco ca brāhmaṇassa sappāyaṃ viditvā imaṃ gāthamabhāsi.	985	
PA_atk-s05_05a:986_0	Tassattho – yaṃ kumbhito paṭhamameva gahitattā aggato, addhāvasesāya kumbhiyā āgantvā	986	
PA_atk-s05_05a:986_1	tato gahitattā majjhato, ekadvikaṭacchumattāvasesāya kumbhiyā āgantvā tato gahitattā	986	
PA_atk-s05_05a:986_2	sesato vā piṇḍaṃ labhetha. Paradattūpajīvīti pabbajito. So hi udakadantapoṇaṃ ṭhapetvā	986	
PA_atk-s05_05a:986_3	avasesaṃ pareneva dattaṃ upajīvati, tasmā “paradattūpajīvī”ti vuccati. Nālaṃ thutuṃ	986	
PA_atk-s05_05a:986_4	nopi nipaccavādīti aggato laddhā attānaṃ vā dāyakaṃ vā thometumpi nārahati pahīnānunayattā.	986	
PA_atk-s05_05a:986_5	Sesato laddhā “kiṃ etaṃ iminā dinna”ntiādinā nayena dāyakaṃ nipātetvā appiyavacanāni	986	
PA_atk-s05_05a:986_6	vattāpi na hoti pahīnapaṭighattā. Taṃ vāpi dhīrā muni vedayantīti tampi pahīnānunayapaṭighaṃ	986	
PA_atk-s05_05a:986_7	dhīrāva muniṃ vedayantīti brāhmaṇassa arahattanikūṭena gāthaṃ desesi. Gāthāpariyosāne	986	
PA_atk-s05_05a:986_8	brāhmaṇo sotāpattiphale patiṭṭhahīti.	986	
PA_atk-s05_05a:987_0	220. Muniṃ carantanti kā uppatti? Sāvatthiyaṃ kira aññataro seṭṭhiputto utuvasena	987	
PA_atk-s05_05a:987_1	tīsu pāsādesu sabbasampattīhi paricārayamāno daharova pabbajitukāmo hutvā, mātāpitaro	987	
PA_atk-s05_05a:987_2	yācitvā, khaggavisāṇasutte “kāmā hi citrā”ti imissā gāthāya aṭṭhuppattiyaṃ vuttanayeneva	987	
PA_atk-s05_05a:987_3	tikkhattuṃ pabbajitvā ca uppabbajitvā ca catutthavāre arahattaṃ pāpuṇi. Taṃ pubbaparicayena	987	
PA_atk-s05_05a:987_4	bhikkhū bhaṇanti – “samayo, āvuso, uppabbajitu”nti. So “abhabbo dānāhaṃ, āvuso, vibbhamitu”nti	987	
PA_atk-s05_05a:987_5	āha. Taṃ sutvā bhikkhū bhagavato ārocesuṃ. Bhagavā “evametaṃ, bhikkhave, abhabbo	987	
PA_atk-s05_05a:987_6	so dāni vibbhamitu”nti tassa khīṇāsavamunibhāvaṃ āvikaronto imaṃ gāthamāha.	987	
PA_atk-s05_05a:988_0	Tassattho – moneyyadhammasamannāgamena muniṃ, ekavihāritāya, pubbe vuttappakārāsu	988	
PA_atk-s05_05a:988_1	vā cariyāsu yāya kāyaci cariyāya carantaṃ, pubbe viya methunadhamme cittaṃ akatvā	988	
PA_atk-s05_05a:988_2	anuttarāya viratiyā virataṃ methunasmā. Dutiyapādassa sambandho – kīdisaṃ muniṃ carantaṃ	988	
PA_atk-s05_05a:988_3	virataṃ methunasmāti ce? Yo yobbane nopanibajjhate kvaci, yo bhadrepi yobbane vattamāne	988	
PA_atk-s05_05a:988_4	kvaci itthirūpe yathā pure, evaṃ methunarāgena na upanibajjhati. Atha vā kvaci attano	988	
PA_atk-s05_05a:988_5	vā parassa vā yobbane “yuvā tāvamhi, ayaṃ vā yuvāti paṭisevāmi tāva kāme”ti evaṃ	988	
PA_atk-s05_05a:988_6	yo rāgena na upanibajjhatīti ayampettha attho. Na kevalañca virataṃ methunasmā, apica	988	
PA_atk-s05_05a:988_7	kho pana jātimadādibhedā madā, kāmaguṇesu sativippavāsasaṅkhātā pamādāpi ca virataṃ,	988	
PA_atk-s05_05a:988_8	evaṃ madappamādā viratattā eva ca vippamuttaṃ sabbakilesabandhanehi. Yathā vā eko	988	
PA_atk-s05_05a:988_9	lokikāyapi viratiyā virato hoti, na evaṃ, kiṃ pana vippamuttaṃ virataṃ, sabbakilesabandhanehi	988	
PA_atk-s05_05a:988_10	vippamuttattā lokuttaraviratiyā viratantipi attho. Taṃ vāpi dhīrā muni vedayantīti	9881	
PA_atk-s05_05a:988_11	tampi dhīrā eva muniṃ vedayanti, tumhe pana naṃ na vedayatha, tena naṃ evaṃ bhaṇathāti dasseti.	9881	
PA_atk-s05_05a:989_0	221. Aññāya lokanti kā uppatti? Bhagavā kapilavatthusmiṃ viharati. Tena samayena	989	
PA_atk-s05_05a:989_1	nandassa ābharaṇamaṅgalaṃ, abhisekamaṅgalaṃ, āvāhamaṅgalanti tīṇi maṅgalāni akaṃsu.	989	
PA_atk-s05_05a:989_2	Bhagavāpi tattha nimantito pañcahi bhikkhusatehi saddhiṃ tattha gantvā bhuñjitvā	989	
PA_atk-s05_05a:989_3	nikkhamanto nandassa hatthe pattaṃ adāsi. Taṃ nikkhamantaṃ disvā janapadakalyāṇī	989	
PA_atk-s05_05a:989_4	“tuvaṭṭaṃ kho, ayyaputta, āgaccheyyāsī”ti āha. So bhagavato gāravena “handa bhagavā	989	
PA_atk-s05_05a:989_5	patta”nti vattuṃ asakkonto vihārameva gato. Bhagavā gandhakuṭipariveṇe ṭhatvā “āhara,	989	
PA_atk-s05_05a:989_6	nanda, patta”nti gahetvā “pabbajissasī”ti āha. So bhagavato gāravena paṭikkhipituṃ	989	
PA_atk-s05_05a:989_7	asakkonto “pabbajāmi, bhagavā”ti āha. Taṃ bhagavā pabbājesi. So pana janapadakalyāṇiyā	989	
PA_atk-s05_05a:989_8	vacanaṃ punappunaṃ saranto ukkaṇṭhi. Bhikkhū bhagavato ārocesuṃ. Bhagavā nandassa	989	
PA_atk-s05_05a:989_9	anabhiratiṃ vinodetukāmo “tāvatiṃsabhavanaṃ gatapubbosi, nandā”ti āha. Nando “nāhaṃ,	989	
PA_atk-s05_05a:989_10	bhante, gatapubbo”ti avoca.	9891	
PA_atk-s05_05a:990_0	Tato naṃ bhagavā attano ānubhāvena tāvatiṃsabhavanaṃ netvā vejayantapāsādadvāre aṭṭhāsi.	990	
PA_atk-s05_05a:990_1	Bhagavato āgamanaṃ viditvā sakko accharāgaṇaparivuto pāsādā orohi. Tā sabbāpi kassapassa	990	
PA_atk-s05_05a:990_2	bhagavato sāvakānaṃ pādamakkhanatelaṃ datvā kakuṭapādiniyo ahesuṃ. Atha bhagavā nandaṃ	990	
PA_atk-s05_05a:990_3	āmantesi – “passasi no, tvaṃ nanda, imāni pañca accharāsatāni kakuṭapādānī”ti sabbaṃ	990	
PA_atk-s05_05a:990_4	vitthāretabbaṃ. Mātugāmassa nāma nimittānubyañjanaṃ gahetabbanti sakalepi buddhavacane	990	
PA_atk-s05_05a:990_5	etaṃ natthi. Atha ca panettha bhagavā upāyakusalatāya āturassa dose uggiletvā nīharitukāmo	990	
PA_atk-s05_05a:990_6	vejjo subhojanaṃ viya nandassa rāgaṃ uggiletvā nīharitukāmo nimittānubyañjanaggahaṇaṃ	990	
PA_atk-s05_05a:990_7	anuññāsi yathā taṃ anuttaro purisadammasārathi. Tato bhagavā accharāhetu nandassa	990	
PA_atk-s05_05a:990_8	brahmacariye abhiratiṃ disvā bhikkhū āṇāpesi – “bhatakavādena nandaṃ codethā”ti.	990	
PA_atk-s05_05a:990_9	So tehi codiyamāno lajjito yoniso manasi karonto paṭipajjitvā na cirasseva arahattaṃ	990	
PA_atk-s05_05a:990_10	sacchākāsi. Tassa caṅkamanakoṭiyaṃ rukkhe adhivatthā devatā bhagavato etamatthaṃ	9901	
PA_atk-s05_05a:990_11	ārocesi. Bhagavatopi ñāṇaṃ udapādi. Bhikkhū ajānantā tathevāyasmantaṃ codenti. Bhagavā	9901	
PA_atk-s05_05a:990_12	“na, bhikkhave, idāni nando evaṃ codetabbo”ti tassa khīṇāsavamunibhāvaṃ dīpento tesaṃ	9901	
PA_atk-s05_05a:990_13	bhikkhūnaṃ dhammadesanatthaṃ imaṃ gāthamabhāsi.	9901	
PA_atk-s05_05a:991_0	Tassattho – dukkhasaccavavatthānakaraṇena khandhādilokaṃ aññāya jānitvā vavatthapetvā	991	
PA_atk-s05_05a:991_1	nirodhasaccasacchikiriyāya paramatthadassiṃ, samudayappahānena catubbidhampi oghaṃ,	991	
PA_atk-s05_05a:991_2	pahīnasamudayattā rūpamadādivegasahanena cakkhādiāyatanasamuddañca atitariya atitaritvā	991	
PA_atk-s05_05a:991_3	atikkamitvā maggabhāvanāya, “tanniddesā tādī”ti imāya tādilakkhaṇappattiyā tādiṃ.	991	
PA_atk-s05_05a:991_4	Yo vāyaṃ kāmarāgādikilesarāsiyeva avahananaṭṭhena ogho, kucchitagatipariyāyena samuddanaṭṭhena	991	
PA_atk-s05_05a:991_5	samuddo, samudayappahāneneva taṃ oghaṃ samuddañca atitariya atitiṇṇoghattā idāni	991	
PA_atk-s05_05a:991_6	tumhehi evaṃ vuccamānepi vikāramanāpajjanatāya tādimpi evampettha attho ca adhippāyo	991	
PA_atk-s05_05a:991_7	ca veditabbo. Taṃ chinnaganthaṃ asitaṃ anāsavanti idaṃ panassa thutivacanameva, imāya	991	
PA_atk-s05_05a:991_8	catusaccabhāvanāya catunnaṃ ganthānaṃ chinnattā chinnaganthaṃ, diṭṭhiyā taṇhāya vā	991	
PA_atk-s05_05a:991_9	katthaci anissitattā asitaṃ, catunnaṃ āsavānaṃ abhāvena anāsavanti vuttaṃ hoti. Taṃ	991	
PA_atk-s05_05a:991_10	vāpi dhīrā muni vedayantīti tampi dhīrāva khīṇāsavamuniṃ vedayanti tumhe pana avedayamānā	9911	
PA_atk-s05_05a:991_11	evaṃ bhaṇathāti dasseti.	9911	
PA_atk-s05_05a:992_0	222. Asamā ubhoti kā uppatti? Aññataro bhikkhu kosalaraṭṭhe paccantagāmaṃ nissāya	992	
PA_atk-s05_05a:992_1	araññe viharati. Tasmiñca gāme migaluddako tassa bhikkhuno vasanokāsaṃ gantvā mige	992	
PA_atk-s05_05a:992_2	bandhati. So araññaṃ pavisanto theraṃ gāmaṃ piṇḍāya pavisantampi passati, araññā	992	
PA_atk-s05_05a:992_3	āgacchanto gāmato nikkhamantampi passati. Evaṃ abhiṇhadassanena there jātasineho	992	
PA_atk-s05_05a:992_4	ahosi. So yadā bahuṃ maṃsaṃ labhati, tadā therassāpi rasapiṇḍapātaṃ deti. Manussā	992	
PA_atk-s05_05a:992_5	ujjhāyanti – “ayaṃ bhikkhu ‘amukasmiṃ padese migā tiṭṭhanti, caranti, pānīyaṃ pivantī’ti	992	
PA_atk-s05_05a:992_6	luddakassa āroceti. Tato luddako mige māreti, tena ubho saṅgamma jīvikaṃ kappentī”ti.	992	
PA_atk-s05_05a:992_7	Atha bhagavā janapadacārikaṃ caramāno taṃ janapadaṃ agamāsi. Bhikkhū gāmaṃ piṇḍāya	992	
PA_atk-s05_05a:992_8	pavisantā taṃ pavattiṃ sutvā bhagavato ārocesuṃ. Bhagavā luddakena saddhiṃ samānajīvikābhāvasādhakaṃ	992	
PA_atk-s05_05a:992_9	tassa bhikkhuno khīṇāsavamunibhāvaṃ dīpento tesaṃ bhikkhūnaṃ dhammadesanatthaṃ imaṃ gāthamabhāsi.	992	
PA_atk-s05_05a:993_0	Tassattho – yo ca, bhikkhave, bhikkhu, yo ca luddako, ete asamā ubho. Yaṃ manussā	993	
PA_atk-s05_05a:993_1	bhaṇanti “samānajīvikā”ti, taṃ micchā. Kiṃ kāraṇā? Dūravihāravuttino, dūre vihāro	993	
PA_atk-s05_05a:993_2	ca vutti ca nesanti dūravihāravuttino. Vihāroti vasanokāso, so ca bhikkhuno araññe,	993	
PA_atk-s05_05a:993_3	luddakassa ca gāme. Vuttīti jīvikā, sā ca bhikkhuno gāme sapadānabhikkhācariyā, luddakassa	993	
PA_atk-s05_05a:993_4	ca araññe migasakuṇamāraṇā. Puna caparaṃ gihī dāraposī, so luddako tena kammena puttadāraṃ	993	
PA_atk-s05_05a:993_5	poseti. Amamo ca subbato, puttadāresu taṇhādiṭṭhimamattavirahito sucivatattā sundaravatattā	993	
PA_atk-s05_05a:993_6	ca subbato so khīṇāsavabhikkhu. Puna caparaṃ parapāṇarodhāya gihī asaññato, so luddako	993	
PA_atk-s05_05a:993_7	gihī parapāṇarodhāya tesaṃ pāṇānaṃ jīvitindriyupacchedāya kāyavācācittehi asaṃyato.	993	
PA_atk-s05_05a:993_8	Niccaṃ munī rakkhati pāṇine yato, itaro pana khīṇāsavamuni kāyavācācittehi niccaṃ	993	
PA_atk-s05_05a:993_9	yato saṃyato pāṇino rakkhati. Evaṃ sante te kathaṃ samānajīvikā bhavissantīti?	993	
PA_atk-s05_05a:994_0	223. Sikhī yathāti kā uppatti? Bhagavati kapilavatthusmiṃ viharante sākiyānaṃ kathā	994	
PA_atk-s05_05a:994_1	udapādi – “paṭhamakasotāpanno pacchā sotāpattiṃ pattassa dhammena vuḍḍhataro hoti,	994	
PA_atk-s05_05a:994_2	tasmā pacchā sotāpannena bhikkhunā paṭhamasotāpannassa gihino abhivādanādīni kattabbānī”ti	994	
PA_atk-s05_05a:994_3	taṃ kathaṃ aññataro piṇḍacāriko bhikkhu sutvā bhagavato ārocesi. Bhagavā “aññā eva	994	
PA_atk-s05_05a:994_4	hi ayaṃ jāti, pūjaneyyavatthu liṅga”nti sandhāya “anāgāmīpi ce, bhikkhave, gihī hoti,	994	
PA_atk-s05_05a:994_5	tena tadahupabbajitassāpi sāmaṇerassa abhivādanādīni kattabbānevā”ti vatvā puna pacchā	994	
PA_atk-s05_05a:994_6	sotāpannassāpi bhikkhuno paṭhamasotāpannagahaṭṭhato atimahantaṃ visesaṃ dassento	994	
PA_atk-s05_05a:994_7	bhikkhūnaṃ dhammadesanatthaṃ imaṃ gāthamabhāsi.	994	
PA_atk-s05_05a:995_0	Tassattho – yvāyaṃ matthake jātāya sikhāya sabbhāvena sikhī, maṇidaṇḍasadisāya gīvāya	995	
PA_atk-s05_05a:995_1	nīlagīvoti ca mayūravihaṅgamo vuccati. So yathā haritahaṃsatambahaṃsakhīrahaṃsakāḷahaṃsapākahaṃsasuvaṇṇahaṃsesu	995	
PA_atk-s05_05a:995_2	yvāyaṃ suvaṇṇahaṃso, tassa haṃsassa javena soḷasimpi kalaṃ na upeti. Suvaṇṇahaṃso	995	
PA_atk-s05_05a:995_3	hi muhuttakena yojanasahassampi gacchati, yojanampi asamattho itaro. Dassanīyatāya	995	
PA_atk-s05_05a:995_4	pana ubhopi dassanīyā honti, evaṃ gihī paṭhamasotāpannopi kiñcāpi maggadassanena	995	
PA_atk-s05_05a:995_5	dassanīyo hoti. Atha kho so pacchā sotāpannassāpi maggadassanena tulyadassanīyabhāvassāpi	995	
PA_atk-s05_05a:995_6	bhikkhuno javena nānukaroti. Katamena javena? Uparimaggavipassanāñāṇajavena. Gihino	995	
PA_atk-s05_05a:995_7	hi taṃ ñāṇaṃ dandhaṃ hoti puttadārādijaṭāya jaṭitattā, bhikkhuno pana tikkhaṃ hoti	995	
PA_atk-s05_05a:995_8	tassā jaṭāya vijaṭitattā. Svāyamattho bhagavatā “munino vivittassa vanamhi jhāyato”ti	995	
PA_atk-s05_05a:995_9	iminā pādena dīpito. Ayañhi sekkhamuni bhikkhu kāyacittavivekena ca vivitto hoti,	995	
PA_atk-s05_05a:995_10	lakkhaṇārammaṇūpanijjhānena ca niccaṃ vanasmiṃ jhāyati. Kuto gihino evarūpo viveko	9951	
PA_atk-s05_05a:995_11	ca jhānañcāti ayañhettha adhippāyoti?	9951	
PA_atk-s05_05a:996	Paramatthajotikāya khuddaka-aṭṭhakathāya	99	
PA_atk-s05_05a:997	Suttanipāta-aṭṭhakathāya munisuttavaṇṇanā niṭṭhitā.	99	
PA_atk-s05_05a:998	Niṭṭhito ca paṭhamo vaggo atthavaṇṇanānayato, nāmena	99	
PA_atk-s05_05a:999	Uragavaggoti.	99	
PA_atk-s05_05a:1000	2. Cūḷavaggo	100	
PA_atk-s05_05a:1001	1. Ratanasuttavaṇṇanā	100	
PA_atk-s05_05a:1002_0	Yānīdha bhūtānīti ratanasuttaṃ. Kā uppatti? Atīte kira vesāliyaṃ dubbhikkhādayo upaddavā	1002	
PA_atk-s05_05a:1002_1	uppajjiṃsu. Tesaṃ vūpasamanatthāya licchavayo rājagahaṃ gantvā, yācitvā, bhagavantaṃ	1002	
PA_atk-s05_05a:1002_2	vesālimānayiṃsu. Evaṃ ānīto bhagavā tesaṃ upaddavānaṃ vūpasamanatthāya idaṃ suttamabhāsi.	1002	
PA_atk-s05_05a:1002_3	Ayamettha saṅkhepo. Porāṇā panassa vesālivatthuto pabhuti uppattiṃ vaṇṇayanti. Sā	1002	
PA_atk-s05_05a:1002_4	evaṃ veditabbā – bārāṇasirañño kira aggamahesiyā kucchimhi gabbho saṇṭhāsi. Sā taṃ	1002	
PA_atk-s05_05a:1002_5	ñatvā rañño nivedesi. Rājā gabbhaparihāraṃ adāsi. Sā sammā parihariyamānagabbhā gabbhaparipākakāle	1002	
PA_atk-s05_05a:1002_6	vijāyanagharaṃ pāvisi. Puññavatīnaṃ paccūsasamaye gabbhavuṭṭhānaṃ hoti, sā ca tāsaṃ	1002	
PA_atk-s05_05a:1002_7	aññatarā, tena paccūsasamaye alattakapaṭalabandhujīvakapupphasadisaṃ maṃsapesiṃ vijāyi.	1002	
PA_atk-s05_05a:1002_8	Tato “aññā deviyo suvaṇṇabimbasadise putte vijāyanti, aggamahesī maṃsapesinti rañño	1002	
PA_atk-s05_05a:1002_9	purato mama avaṇṇo uppajjeyyā”ti cintetvā tena avaṇṇabhayena taṃ maṃsapesiṃ ekasmiṃ	1002	
PA_atk-s05_05a:1002_10	bhājane pakkhipitvā aññena paṭikujjitvā rājamuddikāya lañchetvā gaṅgāya sote pakkhipāpesi.	10021	
PA_atk-s05_05a:1002_11	Manussehi chaḍḍitamatte devatā ārakkhaṃ saṃvidahiṃsu. Suvaṇṇapaṭṭikañcettha jātihiṅgulakena	10021	
PA_atk-s05_05a:1002_12	“bārāṇasirañño aggamahesiyā pajā”ti likhitvā bandhiṃsu. Tato taṃ bhājanaṃ ūmibhayādīhi	10021	
PA_atk-s05_05a:1002_13	anupaddutaṃ gaṅgāya sotena pāyāsi.	10021	
PA_atk-s05_05a:1003_0	Tena ca samayena aññataro tāpaso gopālakulaṃ nissāya gaṅgāya tīre vasati. So pātovagaṅgaṃ	1003	
PA_atk-s05_05a:1003_1	otiṇṇo taṃ bhājanaṃ āgacchantaṃ disvā paṃsukūlasaññāya aggahesi. Tato tattha taṃ	1003	
PA_atk-s05_05a:1003_2	akkharapaṭṭikaṃ rājamuddikālañchanañca disvā muñcitvā taṃ maṃsapesiṃ addasa. Disvānassa	1003	
PA_atk-s05_05a:1003_3	etadahosi – “siyā gabbho, tathā hissa duggandhapūtibhāvo natthī”ti taṃ assamaṃ netvā	1003	
PA_atk-s05_05a:1003_4	suddhe okāse ṭhapesi. Atha aḍḍhamāsaccayena dve maṃsapesiyo ahesuṃ. Tāpaso disvā	1003	
PA_atk-s05_05a:1003_5	sādhukataraṃ ṭhapesi. Tato puna addhamāsaccayena ekamekissā pesiyā hatthapādasīsānamatthāya	1003	
PA_atk-s05_05a:1003_6	pañca pañca piḷakā uṭṭhahiṃsu. Atha tato addhamāsaccayena ekā maṃsapesi suvaṇṇabimbasadiso	1003	
PA_atk-s05_05a:1003_7	dārako; ekā dārikā ahosi. Tesu tāpasassa puttasineho uppajji, aṅguṭṭhato cassa khīraṃ	1003	
PA_atk-s05_05a:1003_8	nibbatti, tato pabhuti ca khīrabhattaṃ labhati. So bhattaṃ bhuñjitvā khīraṃ dārakānaṃ	1003	
PA_atk-s05_05a:1003_9	mukhe āsiñcati. Tesaṃ yaṃ yaṃ udaraṃ pavisati, taṃ sabbaṃ maṇibhājanagataṃ viya dissati.	1003	
PA_atk-s05_05a:1003_10	Evaṃ nicchavī ahesuṃ. Apare pana āhu – “sibbitvā ṭhapitā viya nesaṃ aññamaññaṃ līnā	10031	
PA_atk-s05_05a:1003_11	chavi ahosī”ti. Evaṃ te nicchavitāya vā līnacchavitāya vā licchavīti paññāyiṃsu.	10031	
PA_atk-s05_05a:1004_0	Tāpaso dārake posento ussūre gāmaṃ piṇḍāya pavisati, atidivā paṭikkamati. Tassa taṃ	1004	
PA_atk-s05_05a:1004_1	byāpāraṃ ñatvā gopālakā āhaṃsu – “bhante, pabbajitānaṃ dārakaposanaṃ palibodho, amhākaṃ	1004	
PA_atk-s05_05a:1004_2	dārake detha, mayaṃ posessāma, tumhe attano kammaṃ karothā”ti. Tāpaso “sādhū”ti paṭissuṇi.	1004	
PA_atk-s05_05a:1004_3	Gopālakā dutiyadivase maggaṃ samaṃ katvā, pupphehi okiritvā; dhajapaṭākā ussāpetvā	1004	
PA_atk-s05_05a:1004_4	tūriyehi vajjamānehi assamaṃ āgatā. Tāpaso “mahāpuññā dārakā, appamādena vaḍḍhetha,	1004	
PA_atk-s05_05a:1004_5	vaḍḍhetvā ca aññamaññaṃ āvāhavivāhaṃ karotha, pañcagorasena rājānaṃ tosetvā bhūmibhāgaṃ	1004	
PA_atk-s05_05a:1004_6	gahetvā nagaraṃ māpetha, tatra kumāraṃ abhisiñcathā”ti vatvā dārake adāsi. Te “sādhū”ti	1004	
PA_atk-s05_05a:1004_7	paṭissuṇitvā dārake netvā posesuṃ.	1004	
PA_atk-s05_05a:1005_0	Dārakā vaḍḍhimanvāya kīḷantā vivādaṭṭhānesu aññe gopāladārake hatthenapi pādenapi	1005	
PA_atk-s05_05a:1005_1	paharanti, te rodanti. “Kissa rodathā”ti ca mātāpitūhi vuttā “ime nimmātāpitikā tāpasapositā	1005	
PA_atk-s05_05a:1005_2	amhe atīva paharantī”ti vadanti. Tato tesaṃ mātāpitaro “ime dārakā aññe dārake viheṭhenti	1005	
PA_atk-s05_05a:1005_3	dukkhāpenti, na ime saṅgahetabbā, vajjetabbā ime”ti āhaṃsu. Tato pabhuti kira so	1005	
PA_atk-s05_05a:1005_4	padeso “vajjī”ti vuccati yojanasataṃ parimāṇena. Atha taṃ padesaṃ gopālakā rājānaṃ	1005	
PA_atk-s05_05a:1005_5	tosetvā aggahesuṃ. Tattheva nagaraṃ māpetvā soḷasavassuddesikaṃ kumāraṃ abhisiñcitvā	1005	
PA_atk-s05_05a:1005_6	rājānaṃ akaṃsu. Tāya cassa dārikāya saddhiṃ vāreyyaṃ katvā katikaṃ akaṃsu – “na bāhirato	1005	
PA_atk-s05_05a:1005_7	dārikā ānetabbā, ito dārikā na kassaci dātabbā”ti. Tesaṃ paṭhamasaṃvāsena dve dārakā	1005	
PA_atk-s05_05a:1005_8	jātā dhītā ca putto ca, evaṃ soḷasakkhattuṃ dve dve jātā. Tato tesaṃ dārakānaṃ yathākkamaṃ	1005	
PA_atk-s05_05a:1005_9	vaḍḍhantānaṃ ārāmuyyānanivāsanaṭṭhānaparivārasampattiṃ gahetuṃ appahontaṃ taṃ nagaraṃ	1005	
PA_atk-s05_05a:1005_10	tikkhattuṃ gāvutantarena gāvutantarena pākārena parikkhipiṃsu. Tassa punappunaṃ visālīkatattā	10051	
PA_atk-s05_05a:1005_11	vesālītveva nāmaṃ jātaṃ. Idaṃ vesālīvatthu.	10051	
PA_atk-s05_05a:1006_0	Ayaṃ pana vesālī bhagavato uppannakāle iddhā vepullappattā ahosi. Tattha hi rājūnaṃyeva	1006	
PA_atk-s05_05a:1006_1	satta sahassāni satta ca satāni satta ca rājāno ahesuṃ, tathā yuvarājasenāpatibhaṇḍāgārikappabhutīnaṃ. Yathāha –	1006	
PA_atk-s05_05a:1007_0	“Tena kho pana samayena vesālī iddhā ceva hoti phītā ca bahujanā ākiṇṇamanussā subhikkhā	1007	
PA_atk-s05_05a:1007_1	ca, satta ca pāsādasahassāni, satta ca pāsādasatāni, satta ca pāsādā, satta ca kūṭāgārasahassāni,	1007	
PA_atk-s05_05a:1007_2	satta ca kūṭāgārasatāni, satta ca kūṭāgārāni, satta ca ārāmasahassāni, satta ca ārāmasatāni,	1007	
PA_atk-s05_05a:1007_3	satta ca ārāmā, satta ca pokkharaṇisahassāni, satta ca pokkharaṇisatāni, satta ca pokkharaṇiyo”ti.	1007	
PA_atk-s05_05a:1008_0	Sā aparena samayena dubbhikkhā ahosi dubbuṭṭhikā dussassā. Paṭhamaṃ duggatamanussā	1008	
PA_atk-s05_05a:1008_1	maranti, te bahiddhā chaḍḍenti. Matamanussānaṃ kuṇapagandhena amanussā nagaraṃ pavisiṃsu.	1008	
PA_atk-s05_05a:1008_2	Tato bahutarā mīyanti, tāya paṭikūlatāya ca sattānaṃ ahivātakarogo uppajji. Iti tīhi	1008	
PA_atk-s05_05a:1008_3	dubbhikkhaamanussarogabhayehi upaddutāya vesāliyā nagaravāsino upasaṅkamitvā rājānamāhaṃsu	1008	
PA_atk-s05_05a:1008_4	– “mahārāja, imasmiṃ nagare tividhaṃ bhayamuppannaṃ, ito pubbe yāva sattamā rājakulaparivaṭṭā	1008	
PA_atk-s05_05a:1008_5	evarūpaṃ anuppannapubbaṃ, tumhākaṃ maññe adhammikattena etarahi uppanna”nti. Rājā	1008	
PA_atk-s05_05a:1008_6	sabbe santhāgāre sannipātāpetvā, “mayhaṃ adhammikabhāvaṃ vicinathā”ti āha. Te sabbaṃ	1008	
PA_atk-s05_05a:1008_7	paveṇiṃ vicinantā na kiñci addasaṃsu.	1008	
PA_atk-s05_05a:1009_0	Tato rañño dosaṃ adisvā “idaṃ bhayaṃ amhākaṃ kathaṃ vūpasameyyā”ti cintesuṃ. Tattha	1009	
PA_atk-s05_05a:1009_1	ekacce cha satthāro apadisiṃsu – “etehi okkantamatte vūpasamissatī”ti. Ekacce āhaṃsu	1009	
PA_atk-s05_05a:1009_2	– “buddho kira loke uppanno, so bhagavā sabbasattahitāya dhammaṃ deseti mahiddhiko	1009	
PA_atk-s05_05a:1009_3	mahānubhāvo, tena okkantamatte sabbabhayāni vūpasameyyu”nti. Tena te attamanā hutvā	1009	
PA_atk-s05_05a:1009_4	“kahaṃ pana so bhagavā etarahi viharati, amhehi vā pesite āgaccheyyā”ti āhaṃsu. Athāpare	1009	
PA_atk-s05_05a:1009_5	āhaṃsu – “buddhā nāma anukampakā, kissa nāgaccheyyuṃ, so pana bhagavā etarahi rājagahe	1009	
PA_atk-s05_05a:1009_6	viharati, rājā ca bimbisāro taṃ upaṭṭhahati, kadāci so āgantuṃ na dadeyyā”ti. “Tena	1009	
PA_atk-s05_05a:1009_7	hi rājānaṃ saññāpetvā ānessāmā”ti dve licchavirājāno mahatā balakāyena pahūtaṃ paṇṇākāraṃ	1009	
PA_atk-s05_05a:1009_8	datvā rañño santikaṃ pesesuṃ – “bimbisāraṃ saññāpetvā bhagavantaṃ ānethā”ti. Te gantvā	1009	
PA_atk-s05_05a:1009_9	rañño paṇṇākāraṃ datvā taṃ pavattiṃ nivedetvā “mahārāja, bhagavantaṃ amhākaṃ nagaraṃ	1009	
PA_atk-s05_05a:1009_10	pesehī”ti āhaṃsu. Rājā na sampaṭicchi – “tumhe eva jānāthā”ti āha. Te bhagavantaṃ	10091	
PA_atk-s05_05a:1009_11	upasaṅkamitvā vanditvā evamāhaṃsu – “bhante, amhākaṃ nagare tīṇi bhayāni uppannāni.	10091	
PA_atk-s05_05a:1009_12	Sace bhagavā āgaccheyya, sotthi no bhaveyyā”ti. Bhagavā āvajjetvā “vesāliyaṃ ratanasutte	10091	
PA_atk-s05_05a:1009_13	vutte sā rakkhā koṭisatasahassacakkavāḷāni pharissati, suttapariyosāne caturāsītiyā	10091	
PA_atk-s05_05a:1009_14	pāṇasahassānaṃ dhammābhisamayo bhavissatī”ti adhivāsesi. Atha rājā bimbisāro bhagavato	10091	
PA_atk-s05_05a:1009_15	adhivāsanaṃ sutvā “bhagavatā vesāligamanaṃ adhivāsita”nti nagare ghosanaṃ kārāpetvā	10091	
PA_atk-s05_05a:1009_16	bhagavantaṃ upasaṅkamitvā āha – “kiṃ, bhante, sampaṭicchittha vesāligamana”nti? “Āma,	10091	
PA_atk-s05_05a:1009_17	mahārājā”ti. “Tena hi, bhante, āgametha, yāva maggaṃ paṭiyādemī”ti.	10091	
PA_atk-s05_05a:1010_0	Atha kho rājā bimbisāro rājagahassa ca gaṅgāya ca antarā pañcayojanaṃ bhūmiṃ samaṃ	1010	
PA_atk-s05_05a:1010_1	katvā, yojane yojane vihāraṃ māpetvā, bhagavato gamanakālaṃ paṭivedesi. Bhagavā pañcahi	1010	
PA_atk-s05_05a:1010_2	bhikkhusatehi parivuto pāyāsi. Rājā pañcayojanaṃ maggaṃ pañcavaṇṇehi pupphehi jāṇumattaṃ	1010	
PA_atk-s05_05a:1010_3	okirāpetvā dhajapaṭākāpuṇṇaghaṭakadaliādīni ussāpetvā bhagavato dve setacchattāni,	1010	
PA_atk-s05_05a:1010_4	ekekassa ca bhikkhussa ekamekaṃ ukkhipāpetvā saddhiṃ attano parivārena pupphagandhādīhi	1010	
PA_atk-s05_05a:1010_5	pūjaṃ karonto ekekasmiṃ vihāre bhagavantaṃ vasāpetvā mahādānāni datvā pañcahi divasehi	1010	
PA_atk-s05_05a:1010_6	gaṅgātīraṃ nesi. Tattha sabbālaṅkārehi nāvaṃ alaṅkaronto vesālikānaṃ sāsanaṃ pesesi	1010	
PA_atk-s05_05a:1010_7	– “āgato bhagavā, maggaṃ paṭiyādetvā sabbe bhagavato paccuggamanaṃ karothā”ti. Te	1010	
PA_atk-s05_05a:1010_8	“diguṇaṃ pūjaṃ karissāmā”ti vesāliyā ca gaṅgāya ca antarā tiyojanaṃ bhūmiṃ samaṃ	1010	
PA_atk-s05_05a:1010_9	katvā bhagavato cattāri, ekekassa ca bhikkhuno dve dve setacchattāni sajjetvā pūjaṃ	1010	
PA_atk-s05_05a:1010_10	kurumānā gaṅgātīre āgantvā aṭṭhaṃsu.	10101	
PA_atk-s05_05a:1011_0	Bimbisāro dve nāvāyo saṅghāṭetvā, maṇḍapaṃ katvā, pupphadāmādīhi alaṅkaritvā tattha	1011	
PA_atk-s05_05a:1011_1	sabbaratanamayaṃ buddhāsanaṃ paññāpesi. Bhagavā tasmiṃ nisīdi. Pañcasatā bhikkhūpi	1011	
PA_atk-s05_05a:1011_2	nāvaṃ abhiruhitvā yathānurūpaṃ nisīdiṃsu. Rājā bhagavantaṃ anugacchanto galappamāṇaṃ	1011	
PA_atk-s05_05a:1011_3	udakaṃ orohitvā “yāva, bhante, bhagavā āgacchati, tāvāhaṃ idheva gaṅgātīre vasissāmī”ti	1011	
PA_atk-s05_05a:1011_4	vatvā nivatto. Upari devatā yāva akaniṭṭhabhavanā pūjamakaṃsu, heṭṭhā gaṅgānivāsino	1011	
PA_atk-s05_05a:1011_5	kambalassatarādayo nāgā pūjamakaṃsu. Evaṃ mahatiyā pūjāya bhagavā yojanamattaṃ addhānaṃ	1011	
PA_atk-s05_05a:1011_6	gaṅgāya gantvā vesālikānaṃ sīmantaraṃ paviṭṭho.	1011	
PA_atk-s05_05a:1012_0	Tato licchavirājāno tena bimbisārena katapūjāya diguṇaṃ karontā galappamāṇe udake	1012	
PA_atk-s05_05a:1012_1	bhagavantaṃ paccuggacchiṃsu. Teneva khaṇena tena muhuttena vijjuppabhāvinaddhandhakāravisaṭakūṭo	1012	
PA_atk-s05_05a:1012_2	gaḷagaḷāyanto catūsu disāsu mahāmegho vuṭṭhāsi. Atha bhagavatā paṭhamapāde gaṅgātīre	1012	
PA_atk-s05_05a:1012_3	nikkhittamatte pokkharavassaṃ vassi. Ye temetukāmā, te eva tementi, atemetukāmā na	1012	
PA_atk-s05_05a:1012_4	tementi. Sabbattha jāṇumattaṃ ūrumattaṃ kaṭimattaṃ galappamāṇaṃ udakaṃ vahati, sabbakuṇapāni	1012	
PA_atk-s05_05a:1012_5	udakena gaṅgaṃ pavesitāni parisuddho bhūmibhāgo ahosi.	1012	
PA_atk-s05_05a:1013_0	Licchavirājāno bhagavantaṃ antarā yojane yojane vāsāpetvā mahādānāni datvā tīhi divasehi	1013	
PA_atk-s05_05a:1013_1	diguṇaṃ pūjaṃ karontā vesāliṃ nayiṃsu. Vesāliṃ sampatte bhagavati sakko devānamindo	1013	
PA_atk-s05_05a:1013_2	devasaṅghapurakkhato āgacchi, mahesakkhānaṃ devānaṃ sannipātena amanussā yebhuyyena	1013	
PA_atk-s05_05a:1013_3	palāyiṃsu. Bhagavā nagaradvāre ṭhatvā ānandattheraṃ āmantesi – “imaṃ ānanda, ratanasuttaṃ	1013	
PA_atk-s05_05a:1013_4	uggahetvā balikammūpakaraṇāni gahetvā licchavikumārehi saddhiṃ vesāliyā tīsu pākārantaresu	1013	
PA_atk-s05_05a:1013_5	vicaranto parittaṃ karohī”ti ratanasuttaṃ abhāsi. Evaṃ “kena panetaṃ suttaṃ, kadā,	1013	
PA_atk-s05_05a:1013_6	kattha, kasmā ca vutta”nti etesaṃ pañhānaṃ vissajjanā vitthārena vesālivatthuto pabhuti porāṇehi vaṇṇiyati.	1013	
PA_atk-s05_05a:1014_0	Evaṃ bhagavato vesāliṃ anuppattadivaseyeva vesālinagaradvāre tesaṃ upaddavānaṃ paṭighātatthāya	1014	
PA_atk-s05_05a:1014_1	vuttamidaṃ ratanasuttaṃ uggahetvā āyasmā ānando parittatthāya bhāsamāno bhagavato	1014	
PA_atk-s05_05a:1014_2	pattena udakaṃ ādāya sabbanagaraṃ abbhukkiranto anuvicari. “Yaṃ kiñcī”ti vuttamatteyeva	1014	
PA_atk-s05_05a:1014_3	ca therena ye pubbe apalātā saṅkārakūṭabhittippadesādinissitā amanussā, te catūhi	1014	
PA_atk-s05_05a:1014_4	dvārehi palāyiṃsu, dvārāni anokāsāni ahesuṃ. Tato ekacce dvāresu okāsaṃ alabhamānā	1014	
PA_atk-s05_05a:1014_5	pākāraṃ bhinditvā palātā. Amanussesu gatamattesu manussānaṃ gattesu rogo vūpasanto,	1014	
PA_atk-s05_05a:1014_6	te nikkhamitvā sabbagandhapupphādīhi theraṃ pūjesuṃ. Mahājano nagaramajjhe santhāgāraṃ	1014	
PA_atk-s05_05a:1014_7	sabbagandhehi limpitvā vitānaṃ katvā sabbālaṅkārehi alaṅkaritvā tattha buddhāsanaṃ	1014	
PA_atk-s05_05a:1014_8	paññāpetvā bhagavantaṃ ānesi.	1014	
PA_atk-s05_05a:1015_0	Bhagavā santhāgāraṃ pavisitvā paññatte āsane nisīdi. Bhikkhusaṅghopi kho rājāno manussā	1015	
PA_atk-s05_05a:1015_1	ca patirūpe okāse nisīdiṃsu. Sakkopi devānamindo dvīsu devalokesu devaparisāya saddhiṃ	1015	
PA_atk-s05_05a:1015_2	upanisīdi aññe ca devā. Ānandattheropi sabbaṃ vesāliṃ anuvicaranto ārakkhaṃ katvā	1015	
PA_atk-s05_05a:1015_3	vesālinagaravāsīhi saddhiṃ āgantvā ekamantaṃ nisīdi. Tattha bhagavā sabbesaṃ tadeva	1015	
PA_atk-s05_05a:1015_4	ratanasuttaṃ abhāsīti.	1015	
PA_atk-s05_05a:1016_0	224. Tattha yānīdha bhūtānīti paṭhamagāthāyaṃ yānīti yādisāni appesakkhāni vā mahesakkhāni	1016	
PA_atk-s05_05a:1016_1	vā. Idhāti imasmiṃ padese, tasmiṃ khaṇe sannipatitaṭṭhānaṃ sandhāyāha. Bhūtānīti	1016	
PA_atk-s05_05a:1016_2	kiñcāpi bhūtasaddo “bhūtasmiṃ pācittiya”nti evamādīsu vijjamāne, “bhūtamidanti, bhikkhave,	1016	
PA_atk-s05_05a:1016_3	samanupassathā”ti evamādīsu khandhapañcake, “cattāro kho, bhikkhu, mahābhūtā hetū”ti	1016	
PA_atk-s05_05a:1016_4	evamādīsu catubbidhe pathavīdhātvādirūpe, “yo ca kālaghaso bhūto”ti evamādīsu khīṇāsave,	1016	
PA_atk-s05_05a:1016_5	“sabbeva nikkhipissanti, bhūtā loke samussaya”nti evamādīsu sabbasatte, “bhūtagāmapātabyatāyā”ti	1016	
PA_atk-s05_05a:1016_6	evamādīsu rukkhādike, “bhūtaṃ bhūtato sañjānātī”ti evamādīsu cātumahārājikānaṃ heṭṭhā	1016	
PA_atk-s05_05a:1016_7	sattanikāyaṃ upādāya vattati. Idha pana avisesato amanussesu daṭṭhabbo.	1016	
PA_atk-s05_05a:1017_0	Samāgatānīti sannipatitāni. Bhummānīti bhūmiyaṃ nibbattāni. Vāti vikappane. Tena	1017	
PA_atk-s05_05a:1017_1	yānīdha bhummāni vā bhūtāni samāgatānīti imamekaṃ vikappaṃ katvā puna dutiyaṃ vikappaṃ	1017	
PA_atk-s05_05a:1017_2	kātuṃ “yāni vā antalikkhe”ti āha. Antalikkhe vā yāni bhūtāni nibbattāni, tāni sabbāni	1017	
PA_atk-s05_05a:1017_3	idha samāgatānīti attho. Ettha ca yāmato yāva akaniṭṭhaṃ, tāva nibbattāni bhūtāni	1017	
PA_atk-s05_05a:1017_4	ākāse pātubhūtavimānesu nibbattattā “antalikkhe bhūtānī”ti veditabbāni. Tato heṭṭhā	1017	
PA_atk-s05_05a:1017_5	sineruto pabhuti yāva bhūmiyaṃ rukkhalatādīsu adhivatthāni pathaviyañca nibbattāni	1017	
PA_atk-s05_05a:1017_6	bhūtāni, tāni sabbāni bhūmiyaṃ bhūmipaṭibaddhesu ca rukkhalatāpabbatādīsu nibbattattā	1017	
PA_atk-s05_05a:1017_7	“bhummāni bhūtānī”ti veditabbāni.	1017	
PA_atk-s05_05a:1018_0	Evaṃ bhagavā sabbāneva amanussabhūtāni “bhummāni vā yāni va antalikkhe”ti dvīhi padehi	1018	
PA_atk-s05_05a:1018_1	vikappetvā puna ekena padena pariggahetvā “sabbeva bhūtā sumanā bhavantū”ti āha.	1018	
PA_atk-s05_05a:1018_2	Sabbeti anavasesā. Evāti avadhāraṇe, ekampi anapanetvāti adhippāyo. Bhūtāti amanussā.	1018	
PA_atk-s05_05a:1018_3	Sumanā bhavantūti sukhitamanā, pītisomanassajātā bhavantūti attho. Athopīti kiccantarasanniyojanatthaṃ	1018	
PA_atk-s05_05a:1018_4	vākyopādāne nipātadvayaṃ. Sakkacca suṇantu bhāsitanti aṭṭhiṃ katvā, manasi katvā,	1018	
PA_atk-s05_05a:1018_5	sabbacetaso samannāharitvā dibbasampattilokuttarasukhāvahaṃ mama desanaṃ suṇantu.	1018	
PA_atk-s05_05a:1019_0	Evamettha bhagavā “yānīdha bhūtāni samāgatānī”ti aniyamitavacanena bhūtāni pariggahetvā	1019	
PA_atk-s05_05a:1019_1	puna “bhummāni vā yāni va antalikkhe”ti dvidhā vikappetvā tato “sabbeva bhūtā”ti	1019	
PA_atk-s05_05a:1019_2	puna ekajjhaṃ katvā “sumanā bhavantū”ti iminā vacanena āsayasampattiyaṃ niyojento	1019	
PA_atk-s05_05a:1019_3	“sakkacca suṇantu bhāsita”nti payogasampattiyaṃ, tathā yonisomanasikārasampattiyaṃ	1019	
PA_atk-s05_05a:1019_4	paratoghosasampattiyañca, tathā attasammāpaṇidhisappurisūpanissayasampattīsu samādhipaññāhetusampattīsu	1019	
PA_atk-s05_05a:1019_5	ca niyojento gāthaṃ samāpesi.	1019	
PA_atk-s05_05a:1020_0	225. Tasmā hi bhūtāti dutiyagāthā. Tattha tasmāti kāraṇavacanaṃ. Bhūtāti āmantanavacanaṃ.	1020	
PA_atk-s05_05a:1020_1	Nisāmethāti suṇātha. Sabbeti anavasesā. Kiṃ vuttaṃ hoti? Yasmā tumhe dibbaṭṭhānāni	1020	
PA_atk-s05_05a:1020_2	tattha upabhogasampadañca pahāya dhammassavanatthaṃ idha samāgatā, na naṭanaccanādidassanatthaṃ,	1020	
PA_atk-s05_05a:1020_3	tasmā hi bhūtā nisāmetha sabbeti. Atha vā “sumanā bhavantu sakkacca suṇantū”ti vacanena	1020	
PA_atk-s05_05a:1020_4	tesaṃ sumanabhāvaṃ sakkaccaṃ sotukamyatañca disvā āha – yasmā tumhe sumanabhāvena	1020	
PA_atk-s05_05a:1020_5	attasammāpaṇidhiyonisomanasikārāsayasuddhīhi sakkaccaṃ sotukamyatāya sappurisūpanissayaparatoghosapadaṭṭhānato	1020	
PA_atk-s05_05a:1020_6	payogasuddhīhi ca yuttā, tasmā hi bhūtā nisāmetha sabbeti. Atha vā yaṃ purimagāthāya	1020	
PA_atk-s05_05a:1020_7	ante “bhāsita”nti vuttaṃ, taṃ kāraṇabhāvena apadisanto āha – “yasmā mama bhāsitaṃ	1020	
PA_atk-s05_05a:1020_8	nāma atidullabhaṃ aṭṭhakkhaṇaparivajjitassa khaṇassa dullabhattā, anekānisaṃsañca	1020	
PA_atk-s05_05a:1020_9	paññākaruṇāguṇena pavattattā, tañcāhaṃ vattukāmo ‘suṇantu bhāsita’nti avocaṃ. Tasmā	1020	
PA_atk-s05_05a:1020_10	hi bhūtā nisāmetha sabbe”ti idaṃ iminā gāthāpadena vuttaṃ hoti.	10201	
PA_atk-s05_05a:1021_0	Evametaṃ kāraṇaṃ niropento attano bhāsitanisāmane niyojetvā nisāmetabbaṃ vattumāraddho	1021	
PA_atk-s05_05a:1021_1	“mettaṃ karotha mānusiyā pajāyā”ti. Tassattho – yāyaṃ tīhi upaddavehi upaddutā mānusī	1021	
PA_atk-s05_05a:1021_2	pajā, tassā mānusiyā pajāya mittabhāvaṃ hitajjhāsayataṃ paccupaṭṭhāpethāti. Keci	1021	
PA_atk-s05_05a:1021_3	pana “mānusiyaṃ paja”nti paṭhanti, taṃ bhummatthāsambhavā na yujjati. Yampi caññe	1021	
PA_atk-s05_05a:1021_4	atthaṃ vaṇṇayanti, sopi na yujjati. Adhippāyo panettha – nāhaṃ buddhoti issariyabalena	1021	
PA_atk-s05_05a:1021_5	vadāmi, apica pana tumhākañca imissā ca mānusiyā pajāya hitatthaṃ vadāmi – “mettaṃ	1021	
PA_atk-s05_05a:1021_6	karotha mānusiyā pajāyā”ti. Ettha ca –	1021	
PA_atk-s05_05a:1022	“Ye sattasaṇḍaṃ pathaviṃ vijetvā, rājisayo yajamānā anupariyagā;	102	
PA_atk-s05_05a:1023	Assamedhaṃ purisamedhaṃ, sammāpāsaṃ vājapeyyaṃ niraggaḷaṃ.	102	
PA_atk-s05_05a:1024	“Mettassa cittassa subhāvitassa, kalampi te nānubhavanti soḷasiṃ.	102	
PA_atk-s05_05a:1025	“Ekampi ce pāṇamaduṭṭhacitto, mettāyati kusalī tena hoti;	102	
PA_atk-s05_05a:1026	Sabbe ca pāṇe manasānukampī, pahūtamariyo pakaroti puñña”nti. –	102	
PA_atk-s05_05a:1027	Evamādīnaṃ suttānaṃ ekādasānisaṃsānañca vasena ye mettaṃ karonti, tesaṃ mettā hitāti veditabbā.	102	
PA_atk-s05_05a:1028	“Devatānukampito poso, sadā bhadrāni passatī”ti. –	102	
PA_atk-s05_05a:1029	Evamādīnaṃ vasena yesu karīyati, tesampi hitāti veditabbā.	102	
PA_atk-s05_05a:1030_0	Evaṃ ubhayesampi hitabhāvaṃ dassento “mettaṃ karotha mānusiyā pajāyā”ti vatvā idāni	1030	
PA_atk-s05_05a:1030_1	upakārampi dassento āha “divā ca ratto ca haranti ye baliṃ, tasmā hi ne rakkhatha	1030	
PA_atk-s05_05a:1030_2	appamattā”ti. Tassattho – ye manussā cittakammakaṭṭhakammādīhipi devatā katvā cetiyarukkhādīni	1030	
PA_atk-s05_05a:1030_3	ca upasaṅkamitvā devatā uddissa divā baliṃ karonti, kāḷapakkhādīsu ca rattiṃ baliṃ	1030	
PA_atk-s05_05a:1030_4	karonti. Salākabhattādīni vā datvā ārakkhadevatā upādāya yāva brahmadevatānaṃ pattidānaniyyātanena	1030	
PA_atk-s05_05a:1030_5	divā baliṃ karonti, chattāropanadīpamālā sabbarattikadhammassavanādīni kārāpetvā	1030	
PA_atk-s05_05a:1030_6	pattidānaniyyātanena ca rattiṃ baliṃ karonti, te kathaṃ na rakkhitabbā. Yato evaṃ	1030	
PA_atk-s05_05a:1030_7	divā ca ratto ca tumhe uddissa karonti ye baliṃ, tasmā hi ne rakkhatha. Tasmā balikammakāraṇāpi	1030	
PA_atk-s05_05a:1030_8	te manusse rakkhatha gopayatha, ahitaṃ tesaṃ apanetha, hitaṃ upanetha appamattā hutvā	1030	
PA_atk-s05_05a:1030_9	taṃ kataññubhāvaṃ hadaye katvā niccamanussarantāti.	1030	
PA_atk-s05_05a:1031_0	226. Evaṃ devatāsu manussānaṃ upakārakabhāvaṃ dassetvā tesaṃ upaddavavūpasamanatthaṃ	1031	
PA_atk-s05_05a:1031_1	buddhādiguṇappakāsanena ca devamanussānaṃ dhammassavanatthaṃ “yaṃkiñci vitta”ntiādinā	1031	
PA_atk-s05_05a:1031_2	nayena saccavacanaṃ payujjitumāraddho. Tattha yaṃkiñcīti aniyamitavasena anavasesaṃ	1031	
PA_atk-s05_05a:1031_3	pariyādiyati yaṃkiñci tattha tattha vohārūpagaṃ. Vittanti dhanaṃ. Tañhi vittiṃ janetīti	1031	
PA_atk-s05_05a:1031_4	vittaṃ. Idha vāti manussalokaṃ niddisati, huraṃ vāti tato paraṃ avasesalokaṃ. Tena	1031	
PA_atk-s05_05a:1031_5	ca ṭhapetvā manusse sabbalokaggahaṇe patte “saggesu vā”ti parato vuttattā ṭhapetvā	1031	
PA_atk-s05_05a:1031_6	manusse ca sagge ca avasesānaṃ nāgasupaṇṇādīnaṃ gahaṇaṃ veditabbaṃ. Evaṃ imehi dvīhi	1031	
PA_atk-s05_05a:1031_7	padehi yaṃ manussānaṃ vohārūpagaṃ alaṅkāraparibhogūpagañca jātarūparajatamuttāmaṇiveḷuriyapavāḷalohitaṅkamasāragallādikaṃ,	1031	
PA_atk-s05_05a:1031_8	yañca muttāmaṇivālukatthatāya bhūmiyā ratanamayavimānesu anekayojanasatavitthatesu	1031	
PA_atk-s05_05a:1031_9	bhavanesu uppannānaṃ nāgasupaṇṇādīnaṃ vittaṃ, taṃ niddiṭṭhaṃ hoti.	1031	
PA_atk-s05_05a:1032_0	Saggesu vāti kāmāvacararūpāvacaradevalokesu. Te hi sobhanena kammena ajīyanti gammantīti	1032	
PA_atk-s05_05a:1032_1	saggā, suṭṭhu vā aggātipi saggā. Yanti yaṃ sassāmikaṃ vā assāmikaṃ vā. Ratananti	1032	
PA_atk-s05_05a:1032_2	ratiṃ nayati, vahati, janayati, vaḍḍhetīti ratanaṃ, yaṃkiñci cittīkataṃ mahagghaṃ	1032	
PA_atk-s05_05a:1032_3	atulaṃ dullabhadassanaṃ anomasattaparibhogañca, tassetaṃ adhivacanaṃ. Yathāha –	1032	
PA_atk-s05_05a:1033	“Cittīkataṃ mahagghañca, atulaṃ dullabhadassanaṃ;	103	
PA_atk-s05_05a:1034	Anomasattaparibhogaṃ, ratanaṃ tena vuccatī”ti.	103	
PA_atk-s05_05a:1035_0	Paṇītanti uttamaṃ, seṭṭhaṃ, atappakaṃ. Evaṃ iminā gāthāpadena yaṃ saggesu anekayojanasatappamāṇasabbaratanamayavimānesu	1035	
PA_atk-s05_05a:1035_1	sudhammavejayantappabhutīsu sassāmikaṃ, yañca buddhuppādavirahena apāyameva paripūrentesu	1035	
PA_atk-s05_05a:1035_2	sattesu suññavimānapaṭibaddhaṃ assāmikaṃ, yaṃ vā panaññampi pathavīmahāsamuddahimavantādinissitaṃ	1035	
PA_atk-s05_05a:1035_3	assāmikaṃ ratanaṃ, taṃ niddiṭṭhaṃ hoti.	1035	
PA_atk-s05_05a:1036_0	Na no samaṃ atthi tathāgatenāti na-iti paṭisedhe, no-iti avadhāraṇe. Samanti tulyaṃ.	1036	
PA_atk-s05_05a:1036_1	Atthīti vijjati. Tathāgatenāti buddhena. Kiṃ vuttaṃ hoti? Yaṃ etaṃ vittañca ratanañca	1036	
PA_atk-s05_05a:1036_2	pakāsitaṃ, ettha ekampi buddharatanena sadisaṃ ratanaṃ nevatthi. Yampi hi taṃ cittīkataṭṭhena	1036	
PA_atk-s05_05a:1036_3	ratanaṃ, seyyathidaṃ – rañño cakkavattissa cakkaratanaṃ maṇiratanañca, yamhi uppanne	1036	
PA_atk-s05_05a:1036_4	mahājano na aññattha cittīkāraṃ karoti, na koci pupphagandhādīni gahetvā yakkhaṭṭhānaṃ	1036	
PA_atk-s05_05a:1036_5	vā bhūtaṭṭhānaṃ vā gacchati, sabbopi jano cakkaratanamaṇiratanameva cittiṃ karoti	1036	
PA_atk-s05_05a:1036_6	pūjeti, taṃ taṃ varaṃ pattheti, patthitapatthitañcassa ekaccaṃ samijjhati, tampi	1036	
PA_atk-s05_05a:1036_7	ratanaṃ buddharatanena samaṃ natthi. Yadi hi cittīkataṭṭhena ratanaṃ, tathāgatova	1036	
PA_atk-s05_05a:1036_8	ratanaṃ. Tathāgate hi uppanne ye keci mahesakkhā devamanussā, na te aññatra cittīkāraṃ	1036	
PA_atk-s05_05a:1036_9	karonti, na kañci aññaṃ pūjenti. Tathā hi brahmā sahampati sinerumattena ratanadāmena	1036	
PA_atk-s05_05a:1036_10	tathāgataṃ pūjesi, yathābalañca aññe devā manussā ca bimbisārakosalarājaanāthapiṇḍikādayo.	10361	
PA_atk-s05_05a:1036_11	Parinibbutampi ca bhagavantaṃ uddissa channavutikoṭidhanaṃ vissajjetvā asokamahārājā	10361	
PA_atk-s05_05a:1036_12	sakalajambudīpe caturāsīti vihārasahassāni patiṭṭhāpesi, ko pana vādo aññesaṃ cittīkārānaṃ.	10361	
PA_atk-s05_05a:1036_13	Apica kassaññassa parinibbutassāpi jātibodhidhammacakkappavattanaparinibbānaṭṭhānāni	10361	
PA_atk-s05_05a:1036_14	paṭimācetiyādīni vā uddissa evaṃ cittīkāragarukāro vattati yathā bhagavato. Evaṃ	10361	
PA_atk-s05_05a:1036_15	cittīkataṭṭhenāpi tathāgatasamaṃ ratanaṃ natthi.	10361	
PA_atk-s05_05a:1037_0	Tathā yampi taṃ mahagghaṭṭhena ratanaṃ, seyyathidaṃ – kāsikaṃ vatthaṃ. Yathāha –	1037	
PA_atk-s05_05a:1037_1	“jiṇṇampi, bhikkhave, kāsikaṃ vatthaṃ vaṇṇavantañceva hoti sukhasamphassañca mahagghañcā”ti,	1037	
PA_atk-s05_05a:1037_2	tampi buddharatanena samaṃ natthi. Yadi hi mahagghaṭṭhena ratanaṃ, tathāgatova ratanaṃ.	1037	
PA_atk-s05_05a:1037_3	Tathāgato hi yesaṃ paṃsukampi paṭiggaṇhāti, tesaṃ taṃ mahapphalaṃ hoti mahānisaṃsaṃ,	1037	
PA_atk-s05_05a:1037_4	seyyathāpi asokassa rañño. Idamassa mahagghatāya. Evaṃ mahagghatāvacane cettha dosābhāvasādhakaṃ	1037	
PA_atk-s05_05a:1037_5	idaṃ tāva suttapadaṃ veditabbaṃ –	1037	
PA_atk-s05_05a:1038_0	“Yesaṃ kho pana so paṭiggaṇhāti cīvarapiṇḍapātasenāsanagilānappaccayabhesajjaparikkhāraṃ,	1038	
PA_atk-s05_05a:1038_1	tesaṃ taṃ mahapphalaṃ hoti mahānisaṃsaṃ. Idamassa mahagghatāya vadāmi. Seyyathāpi	1038	
PA_atk-s05_05a:1038_2	taṃ, bhikkhave, kāsikaṃ vatthaṃ mahagghaṃ, tathūpamāhaṃ, bhikkhave, imaṃ puggalaṃ vadāmī”ti.	1038	
PA_atk-s05_05a:1039	Evaṃ mahagghaṭṭhenāpi tathāgatasamaṃ ratanaṃ natthi.	103	
PA_atk-s05_05a:1040_0	Tathā yampi taṃ atulaṭṭhena ratanaṃ. Seyyathidaṃ – rañño cakkavattissa cakkaratanaṃ	1040	
PA_atk-s05_05a:1040_1	uppajjati indanīlamaṇimayanābhi sattaratanamayasahassāraṃ pavāḷamayanemi, rattasuvaṇṇamayasandhi,	1040	
PA_atk-s05_05a:1040_2	yassa dasannaṃ dasannaṃ arānaṃ upari ekaṃ muṇḍāraṃ hoti vātaṃ gahetvā saddakaraṇatthaṃ,	1040	
PA_atk-s05_05a:1040_3	yena kato saddo sukusalappatāḷitapañcaṅgikatūriyasaddo viya hoti. Yassa nābhiyā ubhosu	1040	
PA_atk-s05_05a:1040_4	passesu dve sīhamukhāni honti, abbhantaraṃ sakaṭacakkasseva susiraṃ, tassa kattā	1040	
PA_atk-s05_05a:1040_5	vā kāretā vā natthi, kammapaccayena ututo samuṭṭhāti. Yaṃ rājā dasavidhaṃ cakkavattivattaṃ	1040	
PA_atk-s05_05a:1040_6	pūretvā tadahuposathe pannarase puṇṇamadivase sīsaṃnhāto uposathiko uparipāsādavaragato	1040	
PA_atk-s05_05a:1040_7	sīlāni sodhento nisinno puṇṇacandaṃ viya sūriyaṃ viya ca uṭṭhentaṃ passati, yassa	1040	
PA_atk-s05_05a:1040_8	dvādasayojanato saddo suyyati, yojanato vaṇṇo dissati, yaṃ mahājanena “dutiyo maññe	1040	
PA_atk-s05_05a:1040_9	cando sūriyo vā uṭṭhito”ti ativiya kotūhalajātena dissamānaṃ nagarassa upari āgantvā	1040	
PA_atk-s05_05a:1040_10	rañño antepurassa pācīnapasse nātiuccaṃ nātinīcaṃ hutvā mahājanassa gandhapupphādīhi	10401	
PA_atk-s05_05a:1040_11	pūjetuṃ yuttaṭṭhāne akkhāhataṃ viya tiṭṭhati.	10401	
PA_atk-s05_05a:1041_0	Tadeva anubandhamānaṃ hatthiratanaṃ uppajjati, sabbaseto rattapādo sattappatiṭṭho	1041	
PA_atk-s05_05a:1041_1	iddhimā vehāsaṅgamo uposathakulā vā chaddantakulā vā āgacchati. Uposathakulā āgacchanto	1041	
PA_atk-s05_05a:1041_2	hi sabbajeṭṭho āgacchati, chaddantakulā sabbakaniṭṭho sikkhitasikkho damathūpeto.	1041	
PA_atk-s05_05a:1041_3	So dvādasayojanaṃ parisaṃ gahetvā sakalajambudīpaṃ anusaṃyāyitvā purepātarāsameva	1041	
PA_atk-s05_05a:1041_4	sakaṃ rājadhāniṃ āgacchati.	1041	
PA_atk-s05_05a:1042	Tampi anubandhamānaṃ assaratanaṃ uppajjati, sabbaseto rattapādo kākasīso muñjakeso valāhakassa rājakulā āgacchati. Sesamettha hatthiratanasadisameva.	104	
PA_atk-s05_05a:1043_0	Tampi anubandhamānaṃ maṇiratanaṃ uppajjati. So hoti maṇi veḷuriyo subho jātimā aṭṭhaṃso	1043	
PA_atk-s05_05a:1043_1	suparikammakato āyāmato cakkanābhisadiso, vepullapabbatā āgacchati, so caturaṅgasamannāgatepi	1043	
PA_atk-s05_05a:1043_2	andhakāre rañño dhajaggato yojanaṃ obhāseti, yassobhāsena manussā “divā”ti maññamānā	1043	
PA_atk-s05_05a:1043_3	kammante payojenti, antamaso kunthakipillikaṃ upādāya passanti.	1043	
PA_atk-s05_05a:1044_0	Tampi anubandhamānaṃ itthiratanaṃ uppajjati. Pakatiaggamahesī vā hoti, uttarakuruto	1044	
PA_atk-s05_05a:1044_1	vā āgacchati maddarājakulato vā, atidīghādichadosavivajjitā atikkantā mānusaṃ vaṇṇaṃ	1044	
PA_atk-s05_05a:1044_2	appattā dibbaṃ vaṇṇaṃ, yassā rañño sītakāle uṇhāni gattāni honti, uṇhakāle sītāni,	1044	
PA_atk-s05_05a:1044_3	satadhā phoṭitatūlapicuno viya samphasso hoti, kāyato candanagandho vāyati, mukhato	1044	
PA_atk-s05_05a:1044_4	uppalagandho, pubbuṭṭhāyitādianekaguṇasamannāgatā ca hoti.	1044	
PA_atk-s05_05a:1045_0	Tampi anubandhamānaṃ gahapatiratanaṃ uppajjati rañño pakatikammakaro seṭṭhi, yassa	1045	
PA_atk-s05_05a:1045_1	cakkaratane uppannamatte dibbaṃ cakkhu pātubhavati, yena samantato yojanamatte nidhiṃ	1045	
PA_atk-s05_05a:1045_2	passati sassāmikampi assāmikampi. So rājānaṃ upasaṅkamitvā pavāreti “appossukko tvaṃ,	1045	
PA_atk-s05_05a:1045_3	deva, hohi, ahaṃ te dhanena dhanakaraṇīyaṃ karissāmī”ti.	1045	
PA_atk-s05_05a:1046_0	Tampi anubandhamānaṃ pariṇāyakaratanaṃ uppajjati rañño pakatijeṭṭhaputto, cakkaratane	1046	
PA_atk-s05_05a:1046_1	uppannamatte atirekapaññāveyyattiyena samannāgato hoti, dvādasayojanāya parisāya	1046	
PA_atk-s05_05a:1046_2	cetasā cittaṃ parijānitvā niggahapaggahasamattho hoti. So rājānaṃ upasaṅkamitvā pavāreti	1046	
PA_atk-s05_05a:1046_3	– “appossukko tvaṃ, deva, hohi, ahaṃ te rajjaṃ anusāsissāmī”ti. Yaṃ vā panaññampi	1046	
PA_atk-s05_05a:1046_4	evarūpaṃ atulaṭṭhena ratanaṃ, yassa na sakkā tulayitvā tīrayitvā aggho kātuṃ “sataṃ	1046	
PA_atk-s05_05a:1046_5	vā sahassaṃ vā agghati koṭiṃ vā”ti. Tattha ekaratanampi buddharatanena samaṃ natthi.	1046	
PA_atk-s05_05a:1046_6	Yadi hi atulaṭṭhena ratanaṃ, tathāgatova ratanaṃ. Tathāgato hi na sakkā sīlato vā	1046	
PA_atk-s05_05a:1046_7	samādhito vā paññādīnaṃ vā aññatarato kenaci tulayitvā tīrayitvā “ettakaguṇo vā iminā	1046	
PA_atk-s05_05a:1046_8	samo vā sappaṭibhāgo vā”ti paricchindituṃ. Evaṃ atulaṭṭhenāpi tathāgatasamaṃ ratanaṃ natthi.	1046	
PA_atk-s05_05a:1047_0	Tathā yampi taṃ dullabhadassanaṭṭhena ratanaṃ. Seyyathidaṃ – dullabhapātubhāvo rājā	1047	
PA_atk-s05_05a:1047_1	cakkavatti cakkādīni ca tassa ratanāni, tampi buddharatanena samaṃ natthi. Yadi hi	1047	
PA_atk-s05_05a:1047_2	dullabhadassanaṭṭhena ratanaṃ, tathāgatova ratanaṃ, kuto cakkavattiādīnaṃ ratanattaṃ,	1047	
PA_atk-s05_05a:1047_3	yāni ekasmiṃyeva kappe anekāni uppajjanti. Yasmā pana asaṅkhyeyyepi kappe tathāgatasuñño	1047	
PA_atk-s05_05a:1047_4	loko hoti, tasmā tathāgato eva kadāci karahaci uppajjanato dullabhadassano. Vuttaṃ	1047	
PA_atk-s05_05a:1047_5	cetaṃ bhagavatā parinibbānasamaye –	1047	
PA_atk-s05_05a:1048_0	“Devatā, ānanda, ujjhāyanti – ‘dūrā ca vatamha āgatā tathāgataṃ dassanāya, kadāci	1048	
PA_atk-s05_05a:1048_1	karahaci tathāgatā loke uppajjanti arahanto sammāsambuddhā, ajjeva rattiyā pacchime	1048	
PA_atk-s05_05a:1048_2	yāme tathāgatassa parinibbānaṃ bhavissati, ayañca mahesakkho bhikkhu bhagavato purato	1048	
PA_atk-s05_05a:1048_3	ṭhito ovārento, na mayaṃ labhāma pacchime kāle tathāgataṃ dassanāyā”’ti.	1048	
PA_atk-s05_05a:1049	Evaṃ dullabhadassanaṭṭhenapi tathāgatasamaṃ ratanaṃ natthi.	104	
PA_atk-s05_05a:1050_0	Tathā yampi taṃ anomasattaparibhogaṭṭhena ratanaṃ. Seyyathidaṃ – rañño cakkavattissa	1050	
PA_atk-s05_05a:1050_1	cakkaratanādi. Tañhi koṭisatasahassadhanānampi sattabhūmikapāsādavaratale vasantānampi	1050	
PA_atk-s05_05a:1050_2	caṇḍālavenanesādarathakārapukkusādīnaṃ nīcakulikānaṃ omakapurisānaṃ supinantepi paribhogatthāya	1050	
PA_atk-s05_05a:1050_3	na nibbattati. Ubhato sujātassa pana rañño khattiyasseva paripūritadasavidhacakkavattivattassa	1050	
PA_atk-s05_05a:1050_4	paribhogatthāya nibbattanato anomasattaparibhogaṃyeva hoti, tampi buddharatanena	1050	
PA_atk-s05_05a:1050_5	samaṃ natthi. Yadi hi anomasattaparibhogaṭṭhena ratanaṃ, tathāgatova ratanaṃ. Tathāgato	1050	
PA_atk-s05_05a:1050_6	hi loke anomasattasammatānampi anupanissayasampannānaṃ viparītadassanānaṃ pūraṇakassapādīnaṃ	1050	
PA_atk-s05_05a:1050_7	channaṃ satthārānaṃ aññesañca evarūpānaṃ supinantepi aparibhogo, upanissayasampannānaṃ	1050	
PA_atk-s05_05a:1050_8	pana catuppadāyapi gāthāya pariyosāne arahattamadhigantuṃ samatthānaṃ nibbedhikañāṇadassanānaṃ	1050	
PA_atk-s05_05a:1050_9	bāhiyadārucīriyappabhutīnaṃ aññesañca mahākulappasutānaṃ mahāsāvakānaṃ paribhogo.	1050	
PA_atk-s05_05a:1050_10	Te hi taṃ dassanānuttariyasavanānuttariyapāricariyānuttariyādīni sādhentā tathā tathā	10501	
PA_atk-s05_05a:1050_11	paribhuñjanti. Evaṃ anomasattaparibhogaṭṭhenāpi tathāgatasamaṃ ratanaṃ natthi.	10501	
PA_atk-s05_05a:1051_0	Yampi taṃ avisesato ratijananaṭṭhena ratanaṃ. Seyyathidaṃ – rañño cakkavattissa cakkaratanaṃ.	1051	
PA_atk-s05_05a:1051_1	Tañhi disvā rājā cakkavatti attamano hoti, evampi taṃ rañño ratiṃ janeti. Puna caparaṃ	1051	
PA_atk-s05_05a:1051_2	rājā cakkavatti vāmena hatthena suvaṇṇabhiṅkāraṃ gahetvā dakkhiṇena hatthena cakkaratanaṃ	1051	
PA_atk-s05_05a:1051_3	abbhukkirati “pavattatu bhavaṃ cakkaratanaṃ, abhivijinātu bhavaṃ cakkaratana”nti.	1051	
PA_atk-s05_05a:1051_4	Tato cakkaratanaṃ pañcaṅgikaṃ viya tūriyaṃ madhurassaraṃ niccharantaṃ ākāsena puratthimaṃ	1051	
PA_atk-s05_05a:1051_5	disaṃ gacchati, anvadeva rājā cakkavatti cakkānubhāvena dvādasayojanavitthiṇṇāya	1051	
PA_atk-s05_05a:1051_6	caturaṅginiyā senāya nātiuccaṃ nātinīcaṃ uccarukkhānaṃ heṭṭhābhāgena, nīcarukkhānaṃ	1051	
PA_atk-s05_05a:1051_7	uparibhāgena, rukkhesu pupphaphalapallavādipaṇṇākāraṃ gahetvā āgatānaṃ hatthato paṇṇākārañca	1051	
PA_atk-s05_05a:1051_8	gaṇhanto “ehi kho mahārājā”tievamādinā paramanipaccakārena āgate paṭirājāno “pāṇo	1051	
PA_atk-s05_05a:1051_9	na hantabbo”tiādinā nayena anusāsanto gacchati. Yattha pana rājā bhuñjitukāmo vā	1051	
PA_atk-s05_05a:1051_10	divāseyyaṃ vā kappetukāmo hoti, tattha cakkaratanaṃ ākāsā otaritvā udakādisabbakiccakkhame	10511	
PA_atk-s05_05a:1051_11	same bhūmibhāge akkhāhataṃ viya tiṭṭhati. Puna rañño gamanacitte uppanne purimanayeneva	10511	
PA_atk-s05_05a:1051_12	saddaṃ karontaṃ gacchati, yaṃ sutvā dvādasayojanikāpi parisā ākāsena gacchati. Cakkaratanaṃ	10511	
PA_atk-s05_05a:1051_13	anupubbena puratthimaṃ samuddaṃ ajjhogāhati, tasmiṃ ajjhogāhante udakaṃ yojanappamāṇaṃ	10511	
PA_atk-s05_05a:1051_14	apagantvā bhittīkataṃ viya tiṭṭhati. Mahājano yathākāmaṃ satta ratanāni gaṇhāti.	10511	
PA_atk-s05_05a:1051_15	Puna rājā suvaṇṇabhiṅkāraṃ gahetvā “ito paṭṭhāya mama rajja”nti udakena abbhukkiritvā	10511	
PA_atk-s05_05a:1051_16	nivattati. Senā purato hoti, cakkaratanaṃ pacchato, rājā majjhe. Cakkaratanassa osakkitosakkitaṭṭhānaṃ	10511	
PA_atk-s05_05a:1051_17	udakaṃ paripūrati. Eteneva upāyena dakkhiṇapacchimauttarepi samudde gacchati.	10511	
PA_atk-s05_05a:1052_0	Evaṃ catuddisaṃ anusaṃyāyitvā cakkaratanaṃ tiyojanappamāṇaṃ ākāsaṃ ārohati. Tattha	1052	
PA_atk-s05_05a:1052_1	ṭhito rājā cakkaratanānubhāvena vijitaṃ pañcasataparittadīpapaṭimaṇḍitaṃ sattayojanasahassaparimaṇḍalaṃ	1052	
PA_atk-s05_05a:1052_2	pubbavidehaṃ, tathā aṭṭhayojanasahassaparimaṇḍalaṃ uttarakuruṃ, sattayojanasahassaparimaṇḍalaṃyeva	1052	
PA_atk-s05_05a:1052_3	aparagoyānaṃ, dasayojanasahassaparimaṇḍalaṃ jambudīpañcāti evaṃ catumahādīpadvisahassaparittadīpapaṭimaṇḍitaṃ	1052	
PA_atk-s05_05a:1052_4	ekaṃ cakkavāḷaṃ suphullapuṇḍarīkavanaṃ viya oloketi. Evaṃ olokayato cassa anappikā	1052	
PA_atk-s05_05a:1052_5	rati uppajjati. Evampi taṃ cakkaratanaṃ rañño ratiṃ janeti, tampi buddharatanasamaṃ	1052	
PA_atk-s05_05a:1052_6	natthi. Yadi hi ratijananaṭṭhena ratanaṃ, tathāgatova ratanaṃ. Kiṃ karissati etaṃ	1052	
PA_atk-s05_05a:1052_7	cakkaratanaṃ? Tathāgato hi yassā dibbāya ratiyā cakkaratanādīhi sabbehipi janitā	1052	
PA_atk-s05_05a:1052_8	cakkavattirati saṅkhampi kalampi kalabhāgampi na upeti, tatopi ratito uttaritarañca	1052	
PA_atk-s05_05a:1052_9	paṇītatarañca attano ovādappatikarānaṃ asaṅkhyeyyānampi devamanussānaṃ paṭhamajjhānaratiṃ,	1052	
PA_atk-s05_05a:1052_10	dutiyatatiyacatutthapañcamajjhānaratiṃ, ākāsānañcāyatanaratiṃ, viññāṇañcāyatanaākiñcaññāyatananevasaññānāsaññāyatanaratiṃ,	10521	
PA_atk-s05_05a:1052_11	sotāpattimaggaratiṃ, sotāpattiphalaratiṃ, sakadāgāmianāgāmiarahattamaggaphalaratiñca	10521	
PA_atk-s05_05a:1052_12	janeti. Evaṃ ratijananaṭṭhenāpi tathāgatasamaṃ ratanaṃ natthīti.	10521	
PA_atk-s05_05a:1053_0	Apica ratanaṃ nāmetaṃ duvidhaṃ hoti saviññāṇakaṃ aviññāṇakañca. Tattha aviññāṇakaṃ	1053	
PA_atk-s05_05a:1053_1	cakkaratanaṃ maṇiratanaṃ, yaṃ vā panaññampi anindriyabaddhaṃ suvaṇṇarajatādi, saviññāṇakaṃ	1053	
PA_atk-s05_05a:1053_2	hatthiratanādi pariṇāyakaratanapariyosānaṃ, yaṃ vā panaññampi evarūpaṃ indriyabaddhaṃ.	1053	
PA_atk-s05_05a:1053_3	Evaṃ duvidhe cettha saviññāṇakaratanaṃ aggamakkhāyati. Kasmā? Yasmā aviññāṇakaṃ suvaṇṇarajatamaṇimuttādiratanaṃ,	1053	
PA_atk-s05_05a:1053_4	saviññāṇakānaṃ hatthiratanādīnaṃ alaṅkāratthāya upanīyati.	1053	
PA_atk-s05_05a:1054_0	Saviññāṇakaratanampi duvidhaṃ tiracchānagataratanaṃ, manussaratanañca. Tattha manussaratanaṃ	1054	
PA_atk-s05_05a:1054_1	aggamakkhāyati. Kasmā? Yasmā tiracchānagataratanaṃ manussaratanassa opavayhaṃ hoti.	1054	
PA_atk-s05_05a:1054_2	Manussaratanampi duvidhaṃ itthiratanaṃ, purisaratanañca. Tattha purisaratanaṃ aggamakkhāyati.	1054	
PA_atk-s05_05a:1054_3	Kasmā? Yasmā itthiratanaṃ purisaratanassa paricārikattaṃ āpajjati. Purisaratanampi	1054	
PA_atk-s05_05a:1054_4	duvidhaṃ agārikaratanaṃ, anagārikaratanañca. Tattha anagārikaratanaṃ aggamakkhāyati.	1054	
PA_atk-s05_05a:1054_5	Kasmā? Yasmā agārikaratanesu aggo cakkavattīpi sīlādiguṇayuttaṃ anagārikaratanaṃ	1054	
PA_atk-s05_05a:1054_6	pañcapatiṭṭhitena vanditvā upaṭṭhahitvā payirupāsitvā ca dibbamānusikā sampattiyo	1054	
PA_atk-s05_05a:1054_7	pāpuṇitvā ante nibbānasampattiṃ pāpuṇāti.	1054	
PA_atk-s05_05a:1055_0	Evaṃ anagārikaratanampi duvidhaṃ – ariyaputhujjanavasena. Ariyaratanampi duvidhaṃ	1055	
PA_atk-s05_05a:1055_1	sekkhāsekkhavasena. Asekkharatanampi duvidhaṃ sukkhavipassakasamathayānikavasena,	1055	
PA_atk-s05_05a:1055_2	samathayānikaratanampi duvidhaṃ sāvakapāramippattaṃ, appattañca. Tattha sāvakapāramippattaṃ	1055	
PA_atk-s05_05a:1055_3	aggamakkhāyati. Kasmā? Guṇamahantatāya. Sāvakapāramippattaratanatopi paccekabuddharatanaṃ	1055	
PA_atk-s05_05a:1055_4	aggamakkhāyati. Kasmā? Guṇamahantatāya. Sāriputtamoggallānasadisāpi hi anekasatā	1055	
PA_atk-s05_05a:1055_5	sāvakā ekassa paccekabuddhassa guṇānaṃ satabhāgampi na upenti. Paccekabuddharatanatopi	1055	
PA_atk-s05_05a:1055_6	sammāsambuddharatanaṃ aggamakkhāyati. Kasmā? Guṇamahantatāya. Sakalampi hi jambudīpaṃ	1055	
PA_atk-s05_05a:1055_7	pūretvā pallaṅkena pallaṅkaṃ ghaṭṭentā nisinnā paccekabuddhā ekassa sammāsambuddhassa	1055	
PA_atk-s05_05a:1055_8	guṇānaṃ neva saṅkhaṃ na kalaṃ na kalabhāgaṃ upenti. Vuttampi cetaṃ bhagavatā – “yāvatā,	1055	
PA_atk-s05_05a:1055_9	bhikkhave, sattā apadā vā…pe… tathāgato tesaṃ aggamakkhāyatī”tiādi. Evaṃ kenacipi	1055	
PA_atk-s05_05a:1055_10	pariyāyena tathāgatasamaṃ ratanaṃ natthi. Tenāha bhagavā “na no samaṃ atthi tathāgatenā”ti.	10551	
PA_atk-s05_05a:1056_0	Evaṃ bhagavā buddharatanassa aññehi ratanehi asamataṃ vatvā idāni tesaṃ sattānaṃ	1056	
PA_atk-s05_05a:1056_1	uppannaupaddavavūpasamanatthaṃ neva jātiṃ na gottaṃ na kolaputtiyaṃ na vaṇṇapokkharatādiṃ	1056	
PA_atk-s05_05a:1056_2	nissāya, apica kho avīcimupādāya bhavaggapariyante loke sīlasamādhikkhandhādīhi guṇehi	1056	
PA_atk-s05_05a:1056_3	buddharatanassa asadisabhāvaṃ nissāya saccavacanaṃ payuñjati “idampi buddhe ratanaṃ	1056	
PA_atk-s05_05a:1056_4	paṇītaṃ, etena saccena suvatthi hotū”ti.	1056	
PA_atk-s05_05a:1057_0	Tassattho – idampi idha vā huraṃ vā saggesu vā yaṃkiñci atthi vittaṃ vā ratanaṃ vā,	1057	
PA_atk-s05_05a:1057_1	tena saddhiṃ tehi tehi guṇehi asamattā buddharatanaṃ paṇītaṃ. Yadi etaṃ saccaṃ, etena	1057	
PA_atk-s05_05a:1057_2	saccena imesaṃ pāṇīnaṃ sotthi hotu, sobhanānaṃ atthitā hotu, arogatā nirupaddavatāti.	1057	
PA_atk-s05_05a:1057_3	Ettha ca yathā “cakkhuṃ kho, ānanda, suññaṃ attena vā attaniyena vā”tievamādīsu attabhāvena	1057	
PA_atk-s05_05a:1057_4	vā attaniyabhāvena vāti attho. Itarathā hi cakkhu attā vā attaniyaṃ vāti appaṭisiddhameva	1057	
PA_atk-s05_05a:1057_5	siyā. Evaṃ ratanaṃ paṇītanti ratanattaṃ paṇītaṃ, ratanabhāvo paṇītoti ayamattho veditabbo.	1057	
PA_atk-s05_05a:1057_6	Itarathā hi buddho neva ratananti sijjheyya. Na hi yattha ratanaṃ atthi, taṃ ratananti	1057	
PA_atk-s05_05a:1057_7	sijjhati. Yattha pana cittīkatādiatthasaṅkhātaṃ yena vā tena vā vidhinā sambandhagataṃ	1057	
PA_atk-s05_05a:1057_8	ratanattaṃ atthi, yasmā taṃ ratanattamupādāya ratananti paññāpīyati, tasmā tassa	1057	
PA_atk-s05_05a:1057_9	ratanattassa atthitāya ratananti sijjhati. Atha vā idampi buddhe ratananti imināpi	1057	
PA_atk-s05_05a:1057_10	kāraṇena buddhova ratananti evampettha attho veditabbo. Vuttamattāya ca bhagavatā	10571	
PA_atk-s05_05a:1057_11	imāya gāthāya rājakulassa sotthi jātā, bhayaṃ vūpasantaṃ. Imissā gāthāya āṇā koṭisatasahassacakkavāḷesu	10571	
PA_atk-s05_05a:1057_12	amanussehi paṭiggahitāti.	10571	
PA_atk-s05_05a:1058_0	227. Evaṃ buddhaguṇena saccaṃ vatvā idāni nibbānadhammaguṇena vattumāraddho “khayaṃ	1058	
PA_atk-s05_05a:1058_1	virāga”nti. Tattha yasmā nibbānasacchikiriyāya rāgādayo khīṇā honti parikkhīṇā, yasmā	1058	
PA_atk-s05_05a:1058_2	vā taṃ tesaṃ anuppādanirodhakkhayamattaṃ, yasmā ca taṃ rāgādiviyuttaṃ sampayogato	1058	
PA_atk-s05_05a:1058_3	ca ārammaṇato ca, yasmā vā tamhi sacchikate rāgādayo accantaṃ virattā honti vigatā	1058	
PA_atk-s05_05a:1058_4	viddhastā, tasmā “khaya”nti ca “virāga”nti ca vuccati. Yasmā panassa na uppādo paññāyati,	1058	
PA_atk-s05_05a:1058_5	na vayo na ṭhitassa aññathattaṃ, tasmā taṃ na jāyati na jīyati na mīyatīti katvā	1058	
PA_atk-s05_05a:1058_6	“amata”nti vuccati, uttamaṭṭhena pana atappakaṭṭhena ca paṇītanti. Yadajjhagāti yaṃ	1058	
PA_atk-s05_05a:1058_7	ajjhagā vindi, paṭilabhi, attano ñāṇabalena sacchākāsi. Sakyamunīti sakyakulappasutattā	1058	
PA_atk-s05_05a:1058_8	sakyo, moneyyadhammasamannāgatattā muni, sakyo eva muni sakyamuni. Samāhitoti ariyamaggasamādhinā	1058	
PA_atk-s05_05a:1058_9	samāhitacitto. Na tena dhammena samatthi kiñcīti tena khayādināmakena sakyamuninā	1058	
PA_atk-s05_05a:1058_10	adhigatena dhammena samaṃ kiñci dhammajātaṃ natthi. Tasmā suttantarepi vuttaṃ “yāvatā,	10581	
PA_atk-s05_05a:1058_11	bhikkhave, dhammā saṅkhatā vā asaṅkhatā vā, virāgo tesaṃ dhammānaṃ aggamakkhāyatī”tiādi.	10581	
PA_atk-s05_05a:1059_0	Evaṃ bhagavā nibbānadhammassa aññehi dhammehi asamataṃ vatvā idāni tesaṃ sattānaṃ	1059	
PA_atk-s05_05a:1059_1	uppannaupaddavavūpasamanatthaṃ khayavirāgāmatapaṇītatāguṇehi nibbānadhammaratanassa	1059	
PA_atk-s05_05a:1059_2	asadisabhāvaṃ nissāya saccavacanaṃ payuñjati “idampi dhamme ratanaṃ paṇītaṃ etena	1059	
PA_atk-s05_05a:1059_3	saccena suvatthi hotū”ti. Tassattho purimagāthāya vuttanayeneva veditabbo. Imissāpi	1059	
PA_atk-s05_05a:1059_4	gāthāya āṇā koṭisatasahassacakkavāḷesu amanussehi paṭiggahitāti.	1059	
PA_atk-s05_05a:1060_0	228. Evaṃ nibbānadhammaguṇena saccaṃ vatvā idāni maggadhammaguṇena vattumāraddho	1060	
PA_atk-s05_05a:1060_1	“yaṃ buddhaseṭṭho”ti. Tattha “bujjhitā saccānī”tiādinā nayena buddho, uttamo pasaṃsanīyo	1060	
PA_atk-s05_05a:1060_2	cāti seṭṭho, buddho ca so seṭṭho cāti buddhaseṭṭho. Anubuddhapaccekabuddhasaṅkhātesu	1060	
PA_atk-s05_05a:1060_3	vā buddhesu seṭṭhoti buddhaseṭṭho. So buddhaseṭṭho yaṃ parivaṇṇayī, “aṭṭhaṅgiko ca	1060	
PA_atk-s05_05a:1060_4	maggānaṃ, khemaṃ nibbānappattiyā”ti ca “ariyaṃ vo, bhikkhave, sammāsamādhiṃ desessāmi	1060	
PA_atk-s05_05a:1060_5	saupanisaṃ saparikkhāra”nti ca evamādinā nayena tattha tattha pasaṃsi pakāsayi. Sucinti	1060	
PA_atk-s05_05a:1060_6	kilesamalasamucchedakaraṇato accantavodānaṃ. Samādhimānantarikaññamāhūti yañca attano	1060	
PA_atk-s05_05a:1060_7	pavattisamanantaraṃ niyameneva phaladānato “ānantarikasamādhī”ti āhu. Na hi maggasamādhiñhi	1060	
PA_atk-s05_05a:1060_8	uppanne tassa phaluppattinisedhako koci antarāyo atthi. Yathāha –	1060	
PA_atk-s05_05a:1061_0	“Ayañca puggalo sotāpattiphalasacchikiriyāya paṭipanno assa, kappassa ca uḍḍayhanavelā	1061	
PA_atk-s05_05a:1061_1	assa, neva tāva kappo uḍḍayheyya, yāvāyaṃ puggalo na sotāpattiphalaṃ sacchikaroti,	1061	
PA_atk-s05_05a:1061_2	ayaṃ vuccati puggalo ṭhitakappī. Sabbepi maggasamaṅgino puggalā ṭhitakappino”ti.	1061	
PA_atk-s05_05a:1062_0	Samādhinā tena samo na vijjatīti tena buddhaseṭṭhaparivaṇṇitena sucinā ānantarikasamādhinā	1062	
PA_atk-s05_05a:1062_1	samo rūpāvacarasamādhi vā arūpāvacarasamādhi vā koci na vijjati. Kasmā? Tesaṃ bhāvitattā	1062	
PA_atk-s05_05a:1062_2	tattha tattha brahmaloke uppannassāpi puna nirayādīsu uppattisambhavato, imassa ca	1062	
PA_atk-s05_05a:1062_3	arahattasamādhissa bhāvitattā ariyapuggalassa sabbuppattisamugghātasambhavato. Tasmā	1062	
PA_atk-s05_05a:1062_4	suttantarepi vuttaṃ “yāvatā, bhikkhave, dhammā saṅkhatā, ariyo aṭṭhaṅgiko maggo tesaṃ	1062	
PA_atk-s05_05a:1062_5	aggamakkhāyatī”tiādi.	1062	
PA_atk-s05_05a:1063_0	Evaṃ bhagavā ānantarikasamādhissa aññehi samādhīhi asamataṃ vatvā idāni purimanayeneva	1063	
PA_atk-s05_05a:1063_1	maggadhammaratanassa asadisabhāvaṃ nissāya saccavacanaṃ payuñjati “idampi dhamme…pe…	1063	
PA_atk-s05_05a:1063_2	hotū”ti. Tassattho pubbe vuttanayeneva veditabbo. Imissāpi gāthāya āṇā koṭisatasahassacakkavāḷesu	1063	
PA_atk-s05_05a:1063_3	amanussehi paṭiggahitāti.	1063	
PA_atk-s05_05a:1064_0	229. Evaṃ maggadhammaguṇenāpi saccaṃ vatvā idāni saṅghaguṇenāpi vattumāraddho “ye	1064	
PA_atk-s05_05a:1064_1	puggalā”ti. Tattha yeti aniyametvā uddeso. Puggalāti sattā. Aṭṭhāti tesaṃ gaṇanaparicchedo.	1064	
PA_atk-s05_05a:1064_2	Te hi cattāro ca paṭipannā cattāro ca phale ṭhitāti aṭṭha honti. Sataṃ pasatthāti	1064	
PA_atk-s05_05a:1064_3	sappurisehi buddhapaccekabuddhasāvakehi aññehi ca devamanussehi pasatthā. Kasmā?	1064	
PA_atk-s05_05a:1064_4	Sahajātasīlādiguṇayogā. Tesañhi campakavakulakusumādīnaṃ sahajātavaṇṇagandhādayo	1064	
PA_atk-s05_05a:1064_5	viya sahajātasīlasamādhiādayo guṇā. Tena te vaṇṇagandhādisampannāni viya pupphāni	1064	
PA_atk-s05_05a:1064_6	devamanussānaṃ sataṃ piyā manāpā pasaṃsanīyā ca honti. Tena vuttaṃ “ye puggalā aṭṭhasataṃ pasatthā”ti.	1064	
PA_atk-s05_05a:1065_0	Atha vā yeti aniyametvā uddeso. Puggalāti sattā. Aṭṭhasatanti tesaṃ gaṇanaparicchedo.	1065	
PA_atk-s05_05a:1065_1	Te hi ekabījī kolaṃkolo sattakkhattuparamoti tayo sotāpannā, kāmarūpārūpabhavesu	1065	
PA_atk-s05_05a:1065_2	adhigatapphalā tayo sakadāgāmino, te sabbepi catunnaṃ paṭipadānaṃ vasena catuvīsati,	1065	
PA_atk-s05_05a:1065_3	antarāparinibbāyī, upahaccaparinibbāyī, sasaṅkhāraparinibbāyī, asaṅkhāraparinibbāyī,	1065	
PA_atk-s05_05a:1065_4	uddhaṃsoto akaniṭṭhagāmīti, avihesu pañca, tathā atappasudassasudassīsu. Akaniṭṭhesu	1065	
PA_atk-s05_05a:1065_5	pana uddhaṃsotavajjā cattāroti catuvīsati anāgāmino, sukkhavipassako samathayānikoti	1065	
PA_atk-s05_05a:1065_6	dve arahanto, cattāro maggaṭṭhāti catupaññāsa. Te sabbepi saddhādhurapaññādhurānaṃ	1065	
PA_atk-s05_05a:1065_7	vasena diguṇā hutvā aṭṭhasataṃ honti. Sesaṃ vuttanayameva.	1065	
PA_atk-s05_05a:1066_0	Cattāri etāni yugāni hontīti te sabbepi aṭṭha vā aṭṭhasataṃ vāti vitthāravasena uddiṭṭhapuggalā,	1066	
PA_atk-s05_05a:1066_1	saṅkhepavasena sotāpattimaggaṭṭho phalaṭṭhoti ekaṃ yugaṃ, evaṃ yāva arahattamaggaṭṭho	1066	
PA_atk-s05_05a:1066_2	phalaṭṭhoti ekaṃ yuganti cattāri yugāni honti. Te dakkhiṇeyyāti ettha teti pubbe	1066	
PA_atk-s05_05a:1066_3	aniyametvā uddiṭṭhānaṃ niyametvā niddeso. Ye puggalā vitthāravasena aṭṭha vā aṭṭhasataṃ	1066	
PA_atk-s05_05a:1066_4	vā, saṅkhepavasena cattāri yugāni hontīti vuttā, sabbepi te dakkhiṇaṃ arahantīti	1066	
PA_atk-s05_05a:1066_5	dakkhiṇeyyā. Dakkhiṇā nāma kammañca kammavipākañca saddahitvā “esa me idaṃ vejjakammaṃ	1066	
PA_atk-s05_05a:1066_6	vā jaṅghapesanikaṃ vā karissatī”ti evamādīni anapekkhitvā dīyamāno deyyadhammo, taṃ	1066	
PA_atk-s05_05a:1066_7	arahanti nāma sīlādiguṇayuttā puggalā. Ime ca tādisā, tena vuccanti te “dakkhiṇeyyā”ti.	1066	
PA_atk-s05_05a:1067_0	Sugatassa sāvakāti bhagavā sobhanena gamanena yuttattā, sobhanañca ṭhānaṃ gatattā,	1067	
PA_atk-s05_05a:1067_1	suṭṭhu ca gatattā suṭṭhu eva ca gadattā sugato, tassa sugatassa. Sabbepi te vacanaṃ	1067	
PA_atk-s05_05a:1067_2	suṇantīti sāvakā. Kāmañca aññepi suṇanti, na pana sutvā kattabbakiccaṃ karonti. Ime	1067	
PA_atk-s05_05a:1067_3	pana sutvā kattabbaṃ dhammānudhammapaṭipattiṃ katvā maggaphalāni pattā, tasmā “sāvakā”ti	1067	
PA_atk-s05_05a:1067_4	vuccanti. Etesu dinnāni mahapphalānīti etesu sugatasāvakesu appakānipi dānāni dinnāni	1067	
PA_atk-s05_05a:1067_5	paṭiggāhakato dakkhiṇāvisuddhibhāvaṃ upagatattā mahapphalāni honti. Tasmā suttantarepi vuttaṃ –	1067	
PA_atk-s05_05a:1068_0	“Yāvatā, bhikkhave, saṅghā vā gaṇā vā, tathāgatasāvakasaṅgho tesaṃ aggamakkhāyati,	1068	
PA_atk-s05_05a:1068_1	yadidaṃ cattāri purisayugāni aṭṭha purisapuggalā, esa bhagavato sāvakasaṅgho…pe…	1068	
PA_atk-s05_05a:1068_2	aggo vipāko hotī”ti.	1068	
PA_atk-s05_05a:1069_0	Evaṃ bhagavā sabbesampi maggaṭṭhaphalaṭṭhānaṃ vasena saṅgharatanassa guṇaṃ vatvā	1069	
PA_atk-s05_05a:1069_1	idāni tameva guṇaṃ nissāya saccavacanaṃ payuñjati “idampi saṅghe”ti. Tassattho pubbe	1069	
PA_atk-s05_05a:1069_2	vuttanayeneva veditabbo. Imissāpi gāthāya āṇā koṭisatasahassacakkavāḷesu amanussehi paṭiggahitāti.	1069	
PA_atk-s05_05a:1070_0	230. Evaṃ maggaṭṭhaphalaṭṭhānaṃ vasena saṅghaguṇena saccaṃ vatvā idāni tato ekacciyānaṃ	1070	
PA_atk-s05_05a:1070_1	phalasamāpattisukhamanubhavantānaṃ khīṇāsavapuggalānaṃyeva guṇena vattumāraddho “ye	1070	
PA_atk-s05_05a:1070_2	suppayuttā”ti. Tattha yeti aniyamituddesavacanaṃ. Suppayuttāti suṭṭhu payuttā, anekavihitaṃ	1070	
PA_atk-s05_05a:1070_3	anesanaṃ pahāya suddhājīvitaṃ nissāya vipassanāya attānaṃ payuñjitumāraddhāti attho.	1070	
PA_atk-s05_05a:1070_4	Atha vā suppayuttāti parisuddhakāyavacīpayogasamannāgatā. Tena tesaṃ sīlakkhandhaṃ	1070	
PA_atk-s05_05a:1070_5	dasseti. Manasā daḷhenāti daḷhena manasā, thirasamādhiyuttena cetasāti attho. Tena	1070	
PA_atk-s05_05a:1070_6	tesaṃ samādhikkhandhaṃ dasseti. Nikkāminoti kāye ca jīvite ca anapekkhā hutvā paññādhurena	1070	
PA_atk-s05_05a:1070_7	vīriyena sabbakilesehi katanikkamanā. Tena tesaṃ vīriyasampannaṃ paññākkhandhaṃ dasseti.	1070	
PA_atk-s05_05a:1071_0	Gotamasāsanamhīti gottato gotamassa tathāgatasseva sāsanamhi. Tena ito bahiddhā nānappakārampi	1071	
PA_atk-s05_05a:1071_1	amaratapaṃ karontānaṃ suppayogādiguṇābhāvato kilesehi nikkamanābhāvaṃ dīpeti. Teti	1071	
PA_atk-s05_05a:1071_2	pubbe uddiṭṭhānaṃ niddesavacanaṃ. Pattipattāti ettha pattabbāti patti, pattabbā nāma	1071	
PA_atk-s05_05a:1071_3	pattuṃ arahā, yaṃ patvā accantayogakkhemino honti, arahattaphalassetaṃ adhivacanaṃ,	1071	
PA_atk-s05_05a:1071_4	taṃ pattiṃ pattāti pattipattā. Amatanti nibbānaṃ. Vigayhāti ārammaṇavasena vigāhitvā.	1071	
PA_atk-s05_05a:1071_5	Laddhāti labhitvā. Mudhāti abyayena kākaṇikamattampi byayaṃ akatvā. Nibbutinti paṭippassaddhakilesadarathaṃ	1071	
PA_atk-s05_05a:1071_6	phalasamāpattiṃ. Bhuñjamānāti anubhavamānā. Kiṃ vuttaṃ hoti? Ye imasmiṃ gotamasāsanamhi	1071	
PA_atk-s05_05a:1071_7	sīlasampannattā suppayuttā, samādhisampannattā manasā daḷhena, paññāsampannattā nikkāmino,	1071	
PA_atk-s05_05a:1071_8	te imāya sammāpaṭipadāya amataṃ vigayha mudhā laddhā phalasamāpattisaññitaṃ nibbutiṃ	1071	
PA_atk-s05_05a:1071_9	bhuñjamānā pattipattā nāma hontīti.	1071	
PA_atk-s05_05a:1072_0	Evaṃ bhagavā phalasamāpattisukhamanubhavantānaṃ khīṇāsavapuggalānaṃyeva vasena saṅgharatanassa	1072	
PA_atk-s05_05a:1072_1	guṇaṃ vatvā idāni tameva guṇaṃ nissāya saccavacanaṃ payuñjati “idampi saṅghe”ti.	1072	
PA_atk-s05_05a:1072_2	Tassattho pubbe vuttanayeneva veditabbo. Imissāpi gāthāya āṇā koṭisatasahassacakkavāḷesu	1072	
PA_atk-s05_05a:1072_3	amanussehi paṭiggahitāti.	1072	
PA_atk-s05_05a:1073_0	231. Evaṃ khīṇāsavapuggalānaṃ guṇena saṅghādhiṭṭhānaṃ saccaṃ vatvā idāni bahujanapaccakkhena	1073	
PA_atk-s05_05a:1073_1	sotāpannasseva guṇena vattumāraddho “yathindakhīlo”ti. Tattha yathāti upamāvacanaṃ.	1073	
PA_atk-s05_05a:1073_2	Indakhīloti nagaradvāranivāraṇatthaṃ ummārabbhantare aṭṭha vā dasa vā hatthe pathaviṃ	1073	
PA_atk-s05_05a:1073_3	khaṇitvā ākoṭitassa sāradārumayathambhassetaṃ adhivacanaṃ. Pathavinti bhūmiṃ. Sitoti	1073	
PA_atk-s05_05a:1073_4	anto pavisitvā nissito. Siyāti bhaveyya. Catubbhi vātehīti catūhi disāhi āgatavātehi.	1073	
PA_atk-s05_05a:1073_5	Asampakampiyoti kampetuṃ vā cāletuṃ vā asakkuṇeyyo. Tathūpamanti tathāvidhaṃ. Sappurisanti	1073	
PA_atk-s05_05a:1073_6	uttamapurisaṃ. Vadāmīti bhaṇāmi. Yo ariyasaccāni avecca passatīti yo cattāri ariyasaccāni	1073	
PA_atk-s05_05a:1073_7	paññāya ajjhogāhetvā passati. Tattha ariyasaccāni visuddhimagge vuttanayeneva veditabbāni.	1073	
PA_atk-s05_05a:1074_0	Ayaṃ panettha saṅkhepattho – yathā hi indakhīlo gambhīranematāya pathavissito catubbhi	1074	
PA_atk-s05_05a:1074_1	vātehi asampakampiyo siyā, imampi sappurisaṃ tathūpamameva vadāmi, yo ariyasaccāni	1074	
PA_atk-s05_05a:1074_2	avecca passati. Kasmā? Yasmā sopi indakhīlo viya catūhi vātehi sabbatitthiyavādavātehi	1074	
PA_atk-s05_05a:1074_3	asampakampiyo hoti, tamhā dassanā kenaci kampetuṃ vā cāletuṃ vā asakkuṇeyyo. Tasmā	1074	
PA_atk-s05_05a:1074_4	suttantarepi vuttaṃ –	1074	
PA_atk-s05_05a:1075_0	“Seyyathāpi, bhikkhave, ayokhīlo vā indakhīlo vā gambhīranemo sunikhāto acalo asampakampī,	1075	
PA_atk-s05_05a:1075_1	puratthimāya cepi disāya āgaccheyya bhusā vātavuṭṭhi, neva naṃ saṅkampeyya na sampakampeyya	1075	
PA_atk-s05_05a:1075_2	na sampacāleyya. Pacchimāya…pe… dakkhiṇāya… uttarāya cepi…pe… na sampacāleyya. Taṃ	1075	
PA_atk-s05_05a:1075_3	kissa hetu? Gambhīrattā, bhikkhave, nemassa sunikhātattā indakhīlassa. Evameva kho,	1075	
PA_atk-s05_05a:1075_4	bhikkhave, ye ca kho keci samaṇā vā brāhmaṇā vā ‘idaṃ dukkhanti…pe… paṭipadā’ti yathābhūtaṃ	1075	
PA_atk-s05_05a:1075_5	pajānanti, te na aññassa samaṇassa vā brāhmaṇassa vā mukhaṃ olokenti ‘ayaṃ nūna bhavaṃ	1075	
PA_atk-s05_05a:1075_6	jānaṃ jānāti passaṃ passatī’ti. Taṃ kissa hetu? Sudiṭṭhattā, bhikkhave, catunnaṃ ariyasaccāna”nti.	1075	
PA_atk-s05_05a:1076_0	Evaṃ bhagavā bahujanapaccakkhassa sotāpannasseva vasena saṅgharatanassa guṇaṃ vatvā	1076	
PA_atk-s05_05a:1076_1	idāni tameva guṇaṃ nissāya saccavacanaṃ payuñjati “idampi saṅghe”ti. Tassattho pubbe	1076	
PA_atk-s05_05a:1076_2	vuttanayeneva veditabbo. Imissāpi gāthāya āṇā koṭisatasahassacakkavāḷesu amanussehi paṭiggahitāti.	1076	
PA_atk-s05_05a:1077	232. Evaṃ avisesato sotāpannassa guṇena saṅghādhiṭṭhānaṃ saccaṃ vatvā idāni ye te tayo sotāpannā ekabījī kolaṃkolo sattakkhattuparamoti. Yathāha –	107	
PA_atk-s05_05a:1078_0	“Idhekacco puggalo tiṇṇaṃ saṃyojanānaṃ parikkhayā sotāpanno hoti…pe… so ekaṃyeva	1078	
PA_atk-s05_05a:1078_1	bhavaṃ nibbattitvā dukkhassantaṃ karoti, ayaṃ ekabījī. Tathā dve vā tīṇi vā kulāni	1078	
PA_atk-s05_05a:1078_2	sandhāvitvā saṃsaritvā dukkhassantaṃ karoti, ayaṃ kolaṃkolo. Tathā sattakkhattuṃ	1078	
PA_atk-s05_05a:1078_3	devesu ca manussesu ca sandhāvitvā saṃsaritvā dukkhassantaṃ karoti, ayaṃ sattakkhattuparamo”ti.	1078	
PA_atk-s05_05a:1079_0	Tesaṃ sabbakaniṭṭhassa sattakkhattuparamassa guṇena vattumāraddho “ye ariyasaccānī”ti.	1079	
PA_atk-s05_05a:1079_1	Tattha ye ariyasaccānīti etaṃ vuttanayameva. Vibhāvayantīti paññāobhāsena saccapaṭicchādakaṃ	1079	
PA_atk-s05_05a:1079_2	kilesandhakāraṃ vidhamitvā attano pakāsāni pākaṭāni karonti. Gambhīrapaññenāti appameyyapaññatāya	1079	
PA_atk-s05_05a:1079_3	sadevakassapi lokassa ñāṇena alabbhaneyyapatiṭṭhapaññena, sabbaññunāti vuttaṃ hoti.	1079	
PA_atk-s05_05a:1079_4	Sudesitānīti samāsabyāsasākalyavekalyādīhi tehi tehi nayehi suṭṭhu desitāni. Kiñcāpi	1079	
PA_atk-s05_05a:1079_5	te honti bhusaṃ pamattāti te vibhāvitaariyasaccā puggalā kiñcāpi devarajjacakkavattirajjādippamādaṭṭhānaṃ	1079	
PA_atk-s05_05a:1079_6	āgamma bhusaṃ pamattā honti, tathāpi sotāpattimaggañāṇena abhisaṅkhāraviññāṇassa	1079	
PA_atk-s05_05a:1079_7	nirodhā ṭhapetvā satta bhave anamatagge saṃsāre ye uppajjeyyuṃ nāmañca rūpañca, tesaṃ	1079	
PA_atk-s05_05a:1079_8	niruddhattā atthaṅgatattā na aṭṭhamaṃ bhavaṃ ādiyanti, sattamabhave eva pana vipassanaṃ	1079	
PA_atk-s05_05a:1079_9	ārabhitvā arahattaṃ pāpuṇantīti.	1079	
PA_atk-s05_05a:1080_0	Evaṃ bhagavā sattakkhattuparamavasena saṅgharatanassa guṇaṃ vatvā idāni tameva guṇaṃ	1080	
PA_atk-s05_05a:1080_1	nissāya saccavacanaṃ payuñjati “idampi saṅghe”ti. Tassattho pubbe vuttanayeneva veditabbo.	1080	
PA_atk-s05_05a:1080_2	Imissāpi gāthāya āṇā koṭisatasahassacakkavāḷesu amanussehi paṭiggahitāti.	1080	
PA_atk-s05_05a:1081_0	233. Evaṃ sattakkhattuparamassa aṭṭhamaṃ bhavaṃ anādiyanaguṇena saṅghādhiṭṭhānaṃ	1081	
PA_atk-s05_05a:1081_1	saccaṃ vatvā idāni tasseva satta bhave ādiyatopi aññehi appahīnabhavādānehi puggalehi	1081	
PA_atk-s05_05a:1081_2	visiṭṭhena guṇena vattumāraddho “sahāvassā”ti. Tattha sahāvāti saddhiṃyeva. Assāti	1081	
PA_atk-s05_05a:1081_3	“na te bhavaṃ aṭṭhamamādiyantī”ti vuttesu aññatarassa. Dassanasampadāyāti sotāpattimaggasampattiyā.	1081	
PA_atk-s05_05a:1081_4	Sotāpattimaggo hi nibbānaṃ disvā kattabbakiccasampadāya sabbapaṭhamaṃ nibbānadassanato	1081	
PA_atk-s05_05a:1081_5	“dassana”nti vuccati. Tassa attani pātubhāvo dassanasampadā, tāya dassanasampadāya	1081	
PA_atk-s05_05a:1081_6	saha eva. Tayassu dhammā jahitā bhavantīti ettha suiti padapūraṇamatte nipāto. “Idaṃsu	1081	
PA_atk-s05_05a:1081_7	me, sāriputta, mahāvikaṭabhojanasmiṃ hotī”tievamādīsu viya. Yato sahāvassa dassanasampadāya	1081	
PA_atk-s05_05a:1081_8	tayo dhammā jahitā bhavanti pahīnā bhavantīti ayamevettha attho.	1081	
PA_atk-s05_05a:1082_0	Idāni jahitadhammadassanatthaṃ āha “sakkāyadiṭṭhī vicikicchitañca, sīlabbataṃ vāpi	1082	
PA_atk-s05_05a:1082_1	yadatthi kiñcī”ti. Tattha sati kāye vijjamāne upādānakkhandhapañcakasaṅkhāte kāye	1082	
PA_atk-s05_05a:1082_2	vīsativatthukā diṭṭhi sakkāyadiṭṭhi, satī vā tattha kāye diṭṭhītipi sakkāyadiṭṭhi,	1082	
PA_atk-s05_05a:1082_3	yathāvuttappakāre kāye vijjamānā diṭṭhīti attho. Satiyeva vā kāye diṭṭhītipi sakkāyadiṭṭhi,	1082	
PA_atk-s05_05a:1082_4	yathāvuttappakāre kāye vijjamāne rūpādisaṅkhāto attāti evaṃ pavattā diṭṭhīti attho.	1082	
PA_atk-s05_05a:1082_5	Tassā ca pahīnattā sabbadiṭṭhigatāni pahīnāniyeva honti. Sā hi nesaṃ mūlaṃ. Sabbakilesabyādhivūpasamanato	1082	
PA_atk-s05_05a:1082_6	paññā “cikicchita”nti vuccati, taṃ paññācikicchitaṃ ito vigataṃ, tato vā paññācikicchitā	1082	
PA_atk-s05_05a:1082_7	idaṃ vigatanti vicikicchitaṃ, “satthari kaṅkhatī”tiādinā nayena vuttāya aṭṭhavatthukāya	1082	
PA_atk-s05_05a:1082_8	vimatiyā etaṃ adhivacanaṃ. Tassā pahīnattā sabbavicikicchitāni pahīnāni honti. Tañhi	1082	
PA_atk-s05_05a:1082_9	nesaṃ mūlaṃ. “Ito bahiddhā samaṇabrāhmaṇānaṃ sīlena suddhi vatena suddhī”tievamādīsu	1082	
PA_atk-s05_05a:1082_10	āgataṃ gosīlakukkurasīlādikaṃ sīlaṃ govatakukkuravatādikañca vataṃ “sīlabbata”nti	10821	
PA_atk-s05_05a:1082_11	vuccati. Tassa pahīnattā sabbampi naggiyamuṇḍikādi amaratapaṃ pahīnaṃ hoti. Tañhi	10821	
PA_atk-s05_05a:1082_12	tassa mūlaṃ. Tena sabbāvasāne vuttaṃ “yadatthi kiñcī”ti. Dukkhadassanasampadāya cettha	10821	
PA_atk-s05_05a:1082_13	sakkāyadiṭṭhi, samudayadassanasampadāya vicikicchitaṃ, maggadassananibbānadassanasampadāya	10821	
PA_atk-s05_05a:1082_14	sīlabbataṃ pahīyatīti viññātabbaṃ.	10821	
PA_atk-s05_05a:1083_0	234. Evamassa kilesavaṭṭappahānaṃ dassetvā idāni tasmiṃ kilesavaṭṭe sati yena vipākavaṭṭena	1083	
PA_atk-s05_05a:1083_1	bhavitabbaṃ, tappahānā tassāpi pahānaṃ dīpento āha “catūhapāyehi ca vippamutto”ti.	1083	
PA_atk-s05_05a:1083_2	Tattha cattāro apāyā nāma nirayatiracchānapettivisayaasurakāyā, tehi esa satta bhave	1083	
PA_atk-s05_05a:1083_3	upādiyantopi vippamuttoti attho.	1083	
PA_atk-s05_05a:1084_0	Evamassa vipākavaṭṭappahānaṃ dassetvā idāni yaṃ imassa vipākavaṭṭassa mūlabhūtaṃ	1084	
PA_atk-s05_05a:1084_1	kammavaṭṭaṃ, tassāpi pahānaṃ dassento āha “chaccābhiṭhānāni abhabba kātu”nti. Tattha	1084	
PA_atk-s05_05a:1084_2	abhiṭhānānīti oḷārikaṭṭhānāni, tāni esa cha abhabbo kātuṃ. Tāni ca “aṭṭhānametaṃ,	1084	
PA_atk-s05_05a:1084_3	bhikkhave, anavakāso, yaṃ diṭṭhisampanno puggalo mātaraṃ jīvitā voropeyyā”tiādinā	1084	
PA_atk-s05_05a:1084_4	nayena ekakanipāte vuttāni mātughātapitughātaarahantaghātalohituppādasaṅghabhedaaññasatthāruddesakammāni	1084	
PA_atk-s05_05a:1084_5	veditabbāni. Tāni hi kiñcāpi diṭṭhisampanno ariyasāvako kunthakipillikampi jīvitā	1084	
PA_atk-s05_05a:1084_6	na voropeti, apica kho pana puthujjanabhāvassa vigarahaṇatthaṃ vuttāni. Puthujjano	1084	
PA_atk-s05_05a:1084_7	hi adiṭṭhisampannattā evaṃmahāsāvajjāni abhiṭhānānipi karoti, dassanasampanno pana	1084	
PA_atk-s05_05a:1084_8	abhabbo tāni kātunti. Abhabbaggahaṇañcettha bhavantarepi akaraṇadassanatthaṃ. Bhavantarepi	1084	
PA_atk-s05_05a:1084_9	hi esa attano ariyasāvakabhāvaṃ ajānantopi dhammatāya eva etāni vā cha, pakatipāṇātipātādīni	1084	
PA_atk-s05_05a:1084_10	vā pañca verāni aññasatthāruddesena saha cha ṭhānāni na karoti, yāni sandhāya ekacce	10841	
PA_atk-s05_05a:1084_11	“chachābhiṭhānānī”ti paṭhanti. Matamacchaggāhādayo cettha ariyasāvakagāmadārakānaṃ nidassanaṃ.	10841	
PA_atk-s05_05a:1085_0	Evaṃ bhagavā satta bhave ādiyatopi ariyasāvakassa aññehi appahīnabhavādānehi puggalehi	1085	
PA_atk-s05_05a:1085_1	visiṭṭhaguṇavasena saṅgharatanassa guṇaṃ vatvā idāni tameva guṇaṃ nissāya saccavacanaṃ	1085	
PA_atk-s05_05a:1085_2	payuñjati “idampi saṅghe”ti. Tassattho pubbe vuttanayeneva veditabbo. Imissāpi gāthāya	1085	
PA_atk-s05_05a:1085_3	āṇā koṭisatasahassacakkavāḷesu amanussehi paṭiggahitāti.	1085	
PA_atk-s05_05a:1086_0	235. Evaṃ satta bhave ādiyatopi aññehi appahīnabhavādānehi puggalehi visiṭṭhaguṇavasena	1086	
PA_atk-s05_05a:1086_1	saṅghādhiṭṭhānaṃ saccaṃ vatvā idāni “na kevalaṃ dassanasampanno cha abhiṭhānāni abhabbo	1086	
PA_atk-s05_05a:1086_2	kātuṃ, kiṃ pana appamattakampi pāpaṃ kammaṃ katvā tassa paṭicchādanāyapi abhabbo”ti	1086	
PA_atk-s05_05a:1086_3	pamādavihārinopi dassanasampannassa katapaṭicchādanābhāvaguṇena vattumāraddho “kiñcāpi	1086	
PA_atk-s05_05a:1086_4	so kammaṃ karoti pāpaka”nti.	1086	
PA_atk-s05_05a:1087_0	Tassattho – so dassanasampanno kiñcāpi satisammosena pamādavihāraṃ āgamma yaṃ taṃ	1087	
PA_atk-s05_05a:1087_1	bhagavatā lokavajjasañciccānatikkamanaṃ sandhāya vuttaṃ “yaṃ mayā sāvakānaṃ sikkhāpadaṃ	1087	
PA_atk-s05_05a:1087_2	paññattaṃ, taṃ mama sāvakā jīvitahetupi nātikkamantī”ti, taṃ ṭhapetvā aññaṃ kuṭikārasahaseyyādiṃ	1087	
PA_atk-s05_05a:1087_3	vā paṇṇattivajjavītikkamasaṅkhātaṃ buddhapaṭikuṭṭhaṃ kāyena pāpakammaṃ karoti, padasodhammauttarichappañcavācādhammadesanāsamphappalāpapharusavacanādiṃ	1087	
PA_atk-s05_05a:1087_4	vā vācāya, uda cetasā vā katthaci lobhadosuppādanajātarūpādisādiyanaṃ cīvarādiparibhogesu	1087	
PA_atk-s05_05a:1087_5	apaccavekkhaṇādiṃ vā pāpakammaṃ karoti. Abhabbo so tassa paṭicchadāya, na so taṃ	1087	
PA_atk-s05_05a:1087_6	“idaṃ akappiyamakaraṇīya”nti jānitvā muhuttampi paṭicchādeti, taṅkhaṇaññeva pana	1087	
PA_atk-s05_05a:1087_7	satthari vā viññūsu vā sabrahmacārīsu āvi katvā yathādhammaṃ paṭikaroti, “na puna	1087	
PA_atk-s05_05a:1087_8	karissāmī”ti evaṃ saṃvaritabbaṃ vā saṃvarati. Kasmā? Yasmā abhabbatā diṭṭhapadassa	1087	
PA_atk-s05_05a:1087_9	vuttā, evarūpaṃ pāpakammaṃ katvā tassa paṭicchādāya diṭṭhanibbānapadassa dassanasampannassa	1087	
PA_atk-s05_05a:1087_10	puggalassa abhabbatā vuttāti attho.	10871	
PA_atk-s05_05a:1088	Kathaṃ –	108	
PA_atk-s05_05a:1089_0	“Seyyathāpi, bhikkhave, daharo kumāro mando uttānaseyyako hatthena vā pādena vā aṅgāraṃ	1089	
PA_atk-s05_05a:1089_1	akkamitvā khippameva paṭisaṃharati, evameva kho, bhikkhave, ghammatā esā diṭṭhisampannassa	1089	
PA_atk-s05_05a:1089_2	puggalassa, kiñcāpi tathārūpiṃ āpattiṃ āpajjati, yathārūpāya āpattiyā vuṭṭhānaṃ paññāyati,	1089	
PA_atk-s05_05a:1089_3	atha kho naṃ khippameva satthari vā viññūsu vā sabrahmacārīsu deseti vivarati uttānīkaroti,	1089	
PA_atk-s05_05a:1089_4	desetvā vivaritvā uttānīkatvā āyatiṃ saṃvaraṃ āpajjatī”ti.	1089	
PA_atk-s05_05a:1090_0	Evaṃ bhagavā pamādavihārinopi dassanasampannassa katapaṭicchādanābhāvaguṇena saṅgharatanassa	1090	
PA_atk-s05_05a:1090_1	guṇaṃ vatvā idāni tameva guṇaṃ nissāya saccavacanaṃ payuñjati “idampi saṅghe”ti.	1090	
PA_atk-s05_05a:1090_2	Tassattho pubbe vuttanayeneva veditabbo. Imissāpi gāthāya āṇā koṭisatasahassacakkavāḷesu	1090	
PA_atk-s05_05a:1090_3	amanussehi paṭiggahitāti.	1090	
PA_atk-s05_05a:1091_0	236. Evaṃ saṅghapariyāpannānaṃ puggalānaṃ tena tena guṇappakārena saṅghādhiṭṭhānaṃ	1091	
PA_atk-s05_05a:1091_1	saccaṃ vatvā idāni yvāyaṃ bhagavatā ratanattayaguṇaṃ dīpentena idha saṅkhepena aññatra	1091	
PA_atk-s05_05a:1091_2	ca vitthārena pariyattidhammo desito, tampi nissāya puna buddhādhiṭṭhānaṃ saccaṃ	1091	
PA_atk-s05_05a:1091_3	vattumāraddho “vanappagumbe yatha phussitagge”ti. Tattha āsannasannivesavavatthitānaṃ	1091	
PA_atk-s05_05a:1091_4	rukkhānaṃ samūho vanaṃ, mūlasārapheggutacasākhāpalāsehi pavuḍḍho gumbo pagumbo, vane	1091	
PA_atk-s05_05a:1091_5	pagumbo vanappagumbo, svāyaṃ “vanappagumbe”ti vutto. Evampi hi vattuṃ labbhati “atthi	1091	
PA_atk-s05_05a:1091_6	savitakkasavicāre, atthi avitakkavicāramatte, sukhe dukkhe jīve”tiādīsu viya. Yathāti	1091	
PA_atk-s05_05a:1091_7	opammavacanaṃ. Phussitāni aggāni assāti phussitaggo, sabbasākhāpasākhāsu sañjātapupphoti	1091	
PA_atk-s05_05a:1091_8	attho. So pubbe vuttanayeneva “phussitagge”ti vutto. Gimhāna māse paṭhamasmiṃ gimheti	1091	
PA_atk-s05_05a:1091_9	ye cattāro gimhamāsā, tesaṃ catunnaṃ gimhānaṃ ekasmiṃ māse. Katamasmiṃ māse iti ce?	1091	
PA_atk-s05_05a:1091_10	Paṭhamasmiṃ gimhe, citramāseti attho. So hi “paṭhamagimho”ti ca “bālavasanto”ti ca	10911	
PA_atk-s05_05a:1091_11	vuccati. Tato paraṃ padatthato pākaṭameva.	10911	
PA_atk-s05_05a:1092_0	Ayaṃ panettha piṇḍattho – yathā paṭhamagimhanāmake bālavasante nānāvidharukkhagahane	1092	
PA_atk-s05_05a:1092_1	vane supupphitaggasākho taruṇarukkhagacchapariyāyanāmo pagumbo ativiya sassiriko	1092	
PA_atk-s05_05a:1092_2	hoti, evamevaṃ khandhāyatanādīhi satipaṭṭhānasammappadhānādīhi sīlasamādhikkhandhādīhi	1092	
PA_atk-s05_05a:1092_3	vā nānappakārehi atthappabhedapupphehi ativiya sassirikattā tathūpamaṃ nibbānagāmimaggadīpanato	1092	
PA_atk-s05_05a:1092_4	nibbānagāmiṃ pariyattidhammavaraṃ neva lābhahetu na sakkārādihetu, kevalañhi mahākaruṇāya	1092	
PA_atk-s05_05a:1092_5	abbhussāhitahadayo sattānaṃ paramaṃhitāya adesayīti. Paramaṃhitāyāti ettha ca gāthābandhasukhatthaṃ	1092	
PA_atk-s05_05a:1092_6	anunāsiko, ayaṃ panattho “paramahitāya nibbānāya adesayī”ti.	1092	
PA_atk-s05_05a:1093_0	Evaṃ bhagavā imaṃ supupphitaggavanappagumbasadisaṃ pariyattidhammaṃ vatvā idāni tameva	1093	
PA_atk-s05_05a:1093_1	nissāya buddhādhiṭṭhānaṃ saccavacanaṃ payuñjati “idampi buddhe”ti. Tassattho pubbe	1093	
PA_atk-s05_05a:1093_2	vuttanayeneva veditabbo, kevalaṃ pana idampi yathāvuttappakārapariyattidhammasaṅkhātaṃ	1093	
PA_atk-s05_05a:1093_3	buddhe ratanaṃ paṇītanti yojetabbaṃ. Imissāpi gāthāya āṇā koṭisatasahassacakkavāḷesu	1093	
PA_atk-s05_05a:1093_4	amanussehi paṭiggahitāti.	1093	
PA_atk-s05_05a:1094_0	237. Evaṃ bhagavā pariyattidhammena buddhādhiṭṭhānaṃ saccaṃ vatvā idāni lokuttaradhammena	1094	
PA_atk-s05_05a:1094_1	vattumāraddho “varo varaññū”ti. Tattha varoti paṇītādhimuttikehi icchito “aho vata	1094	
PA_atk-s05_05a:1094_2	mayampi evarūpā assāmā”ti, varaguṇayogato vā varo, uttamo seṭṭhoti attho. Varaññūti	1094	
PA_atk-s05_05a:1094_3	nibbānaññū. Nibbānañhi sabbadhammānaṃ uttamaṭṭhena varaṃ, tañcesa bodhimūle sayaṃ	1094	
PA_atk-s05_05a:1094_4	paṭivijjhitvā aññāsi. Varadoti pañcavaggiyabhaddavaggiyajaṭilādīnaṃ aññesañca devamanussānaṃ	1094	
PA_atk-s05_05a:1094_5	nibbedhabhāgiyavāsanābhāgiyavaradhammadāyīti attho. Varāharoti varassa maggassa āhaṭattā	1094	
PA_atk-s05_05a:1094_6	varāharoti vuccati. So hi bhagavā dīpaṅkarato pabhuti samatiṃsa pāramiyo pūrento	1094	
PA_atk-s05_05a:1094_7	pubbakehi sammāsambuddhehi anuyātaṃ purāṇaṃ maggavaraṃ āhari, tena varāharoti vuccati.	1094	
PA_atk-s05_05a:1094_8	Apica sabbaññutaññāṇapaṭilābhena varo, nibbānasacchikiriyāya varaññū, sattānaṃ vimuttisukhadānena	1094	
PA_atk-s05_05a:1094_9	varado, uttamapaṭipadāharaṇena varāharo, etehi lokuttaraguṇehi adhikassa kassaci abhāvato anuttaro.	1094	
PA_atk-s05_05a:1095_0	Aparo nayo – varo upasamādhiṭṭhānaparipūraṇena, varaññū paññādhiṭṭhānaparipūraṇena,	1095	
PA_atk-s05_05a:1095_1	varado cāgādhiṭṭhānaparipūraṇena, varāharo saccādhiṭṭhānaparipūraṇena, varaṃ maggasaccamāharīti.	1095	
PA_atk-s05_05a:1095_2	Tathā varo puññussayena, varaññū paññussayena, varado buddhabhāvatthikānaṃ tadupāyasampadānena,	1095	
PA_atk-s05_05a:1095_3	varāharo paccekabuddhabhāvatthikānaṃ tadupāyāharaṇena, anuttaro tattha tattha asadisatāya,	1095	
PA_atk-s05_05a:1095_4	attanā vā anācariyako hutvā paresaṃ ācariyabhāvena, dhammavaraṃ adesayi sāvakabhāvatthikānaṃ	1095	
PA_atk-s05_05a:1095_5	tadatthāya svākhātatādiguṇayuttassa varadhammassa desanato. Sesaṃ vuttanayamevāti.	1095	
PA_atk-s05_05a:1096_0	Evaṃ bhagavā navavidhena lokuttaradhammena attano guṇaṃ vatvā idāni tameva guṇaṃ	1096	
PA_atk-s05_05a:1096_1	nissāya buddhādhiṭṭhānaṃ saccavacanaṃ payuñjati “idampi buddhe”ti. Tassattho pubbe	1096	
PA_atk-s05_05a:1096_2	vuttanayeneva veditabbo. Kevalaṃ pana yaṃ varaṃ navalokuttaradhammaṃ esa aññāsi,	1096	
PA_atk-s05_05a:1096_3	yañca adāsi, yañca āhari, yañca adesayi, idampi buddhe ratanaṃ paṇītanti evaṃ yojetabbaṃ.	1096	
PA_atk-s05_05a:1096_4	Imissāpi gāthāya āṇā koṭisatasahassacakkavāḷesu amanussehi paṭiggahitāti.	1096	
PA_atk-s05_05a:1097_0	238. Evaṃ bhagavā pariyattidhammaṃ lokuttaradhammañca nissāya dvīhi gāthāhi buddhādhiṭṭhānaṃ	1097	
PA_atk-s05_05a:1097_1	saccaṃ vatvā idāni ye taṃ pariyattidhammaṃ assosuṃ sutānusārena ca paṭipajjitvā navappakārampi	1097	
PA_atk-s05_05a:1097_2	lokuttaradhammaṃ adhigamiṃsu, tesaṃ anupādisesanibbānappattiguṇaṃ nissāya puna saṅghādhiṭṭhānaṃ	1097	
PA_atk-s05_05a:1097_3	saccaṃ vattumāraddho “khīṇaṃ purāṇa”nti. Tattha khīṇanti samucchinnaṃ. Purāṇanti	1097	
PA_atk-s05_05a:1097_4	purātanaṃ. Navanti sampati vattamānaṃ. Natthisambhavanti avijjamānapātubhāvaṃ. Virattacittāti	1097	
PA_atk-s05_05a:1097_5	vigatarāgacittā. Āyatike bhavasminti anāgatamaddhānaṃ punabbhave. Teti yesaṃ khīṇaṃ	1097	
PA_atk-s05_05a:1097_6	purāṇaṃ navaṃ natthisambhavaṃ, ye ca āyatike bhavasmiṃ virattacittā, te khīṇāsavā	1097	
PA_atk-s05_05a:1097_7	bhikkhū. Khīṇabījāti ucchinnabījā. Avirūḷhichandāti virūḷhichandavirahitā. Nibbantīti	1097	
PA_atk-s05_05a:1097_8	vijjhāyanti. Dhīrāti dhitisampannā. Yathāyaṃ padīpoti ayaṃ padīpo viya.	1097	
PA_atk-s05_05a:1098_0	Kiṃ vuttaṃ hoti? Yaṃ taṃ sattānaṃ uppajjitvā niruddhampi purāṇaṃ atītakālikaṃ kammaṃ	1098	
PA_atk-s05_05a:1098_1	taṇhāsinehassa appahīnattā paṭisandhiāharaṇasamatthatāya akhīṇaṃyeva hoti, taṃ purāṇaṃ	1098	
PA_atk-s05_05a:1098_2	kammaṃ yesaṃ arahattamaggena taṇhāsinehassa sositattā agginā daḍḍhabījamiva āyatiṃ	1098	
PA_atk-s05_05a:1098_3	vipākadānāsamatthatāya khīṇaṃ. Yañca nesaṃ buddhapūjādivasena idāni pavattamānaṃ	1098	
PA_atk-s05_05a:1098_4	kammaṃ navanti vuccati, tañca taṇhāpahāneneva chinnamūlapādapapupphamiva āyatiṃ phaladānāsamatthatāya	1098	
PA_atk-s05_05a:1098_5	yesaṃ natthisambhavaṃ, ye ca taṇhāpahāneneva āyatike bhavasmiṃ virattacittā, te khīṇāsavā	1098	
PA_atk-s05_05a:1098_6	bhikkhū “kammaṃ khettaṃ viññāṇaṃ bīja”nti ettha vuttassa paṭisandhiviññāṇassa kammakkhayeneva	1098	
PA_atk-s05_05a:1098_7	khīṇattā khīṇabījā. Yopi pubbe punabbhavasaṅkhātāya virūḷhiyā chando ahosi, tassāpi	1098	
PA_atk-s05_05a:1098_8	samudayappahāneneva pahīnattā pubbe viya cutikāle asambhavena avirūḷhichandā dhitisampannattā	1098	
PA_atk-s05_05a:1098_9	dhīrā carimaviññāṇanirodhena yathāyaṃ padīpo nibbuto, evaṃ nibbanti, puna “rūpino	1098	
PA_atk-s05_05a:1098_10	vā arūpino vā”ti evamādiṃ paññattipathaṃ accentīti. Tasmiṃ kira samaye nagaradevatānaṃ	10981	
PA_atk-s05_05a:1098_11	pūjanatthāya jālitesu padīpesu eko padīpo vijjhāyi, taṃ dassento āha – “yathāyaṃ padīpo”ti.	10981	
PA_atk-s05_05a:1099_0	Evaṃ bhagavā ye taṃ purimāhi dvīhi gāthāhi vuttaṃ pariyattidhammaṃ assosuṃ, sutānusāreneva	1099	
PA_atk-s05_05a:1099_1	paṭipajjitvā navappakārampi lokuttaradhammaṃ adhigamiṃsu, tesaṃ anupādisesanibbānappattiguṇaṃ	1099	
PA_atk-s05_05a:1099_2	vatvā idāni tameva guṇaṃ nissāya saṅghādhiṭṭhānaṃ saccavacanaṃ payuñjanto desanaṃ	1099	
PA_atk-s05_05a:1099_3	samāpesi “idampi saṅghe”ti. Tassattho pubbe vuttanayeneva veditabbo, kevalaṃ pana	1099	
PA_atk-s05_05a:1099_4	idampi yathāvuttena pakārena khīṇāsavabhikkhūnaṃ nibbānasaṅkhātaṃ saṅghe ratanaṃ	1099	
PA_atk-s05_05a:1099_5	paṇītanti evaṃ yojetabbaṃ. Imissāpi gāthāya āṇā koṭisatasahassacakkavāḷesu amanussehi paṭiggahitāti.	1099	
PA_atk-s05_05a:1100	Desanāpariyosāne rājakulassa sotthi ahosi, sabbūpaddavā vūpasamiṃsu caturāsītiyā pāṇasahassānaṃ dhammābhisamayo ahosi.	110	
PA_atk-s05_05a:1101_0	239-241. Atha sakko devānamindo “bhagavatā ratanattayaguṇaṃ nissāya saccavacanaṃ	1101	
PA_atk-s05_05a:1101_1	payuñjamānena nāgarassa sotthi katā, mayāpi nāgarassa sotthitthaṃ ratanattayaguṇaṃ	1101	
PA_atk-s05_05a:1101_2	nissāya kiñci vattabba”nti cintetvā avasāne gāthāttayaṃ abhāsi “yānīdha bhūtānī”ti.	1101	
PA_atk-s05_05a:1101_3	Tattha yasmā buddho yathā lokahitatthāya ussukkaṃ āpannehi āgantabbaṃ, tathā āgatato,	1101	
PA_atk-s05_05a:1101_4	yathā ca etehi gantabbaṃ, tathā gatato, yathā vā etehi ājānitabbaṃ, tathā ājānanato,	1101	
PA_atk-s05_05a:1101_5	yathā ca jānitabbaṃ, tathā jānanato, yañca tatheva hoti, tassa gadanato ca “tathāgato”ti	1101	
PA_atk-s05_05a:1101_6	vuccati. Yasmā ca so devamanussehi pupphagandhādinā bahinibbattena upakaraṇena, dhammānudhammappaṭipattādinā	1101	
PA_atk-s05_05a:1101_7	ca attani nibbattena ativiya pūjito, tasmā sakko devānamindo sabbadevaparisaṃ attanā	1101	
PA_atk-s05_05a:1101_8	saddhiṃ sampiṇḍetvā āha “tathāgataṃ devamanussapūjitaṃ, buddhaṃ namassāma suvatthi hotū”ti.	1101	
PA_atk-s05_05a:1102_0	Yasmā pana dhamme maggadhammo yathā yuganandha samathavipassanābalena gantabbaṃ kilesapakkhaṃ	1102	
PA_atk-s05_05a:1102_1	samucchindantena, tathā gatoti tathāgato. Nibbānadhammopi yathā gato paññāya paṭividdho	1102	
PA_atk-s05_05a:1102_2	sabbadukkhavighātāya sampajjati, buddhādīhi tathā avagato, tasmā “tathāgato”ti vuccati.	1102	
PA_atk-s05_05a:1102_3	Yasmā ca saṅghopi yathā attahitāya paṭipannehi gantabbaṃ tena tena maggena, tathā	1102	
PA_atk-s05_05a:1102_4	gato, tasmā “tathāgato” tveva vuccati. Tasmā avasesagāthādvayepi tathāgataṃ dhammaṃ	1102	
PA_atk-s05_05a:1102_5	namassāma suvatthi hotu, tathāgataṃ saṅghaṃ namassāma suvatthi hotūti vuttaṃ. Sesaṃ vuttanayamevāti.	1102	
PA_atk-s05_05a:1103_0	Evaṃ sakko devānamindo imaṃ gāthāttayaṃ bhāsitvā bhagavantaṃ padakkhiṇaṃ katvā devapurameva	1103	
PA_atk-s05_05a:1103_1	gato saddhiṃ devaparisāya. Bhagavā pana tadeva ratanasuttaṃ dutiyadivasepi desesi,	1103	
PA_atk-s05_05a:1103_2	puna caturāsītiyā pāṇasahassānaṃ dhammābhisamayo ahosi. Evaṃ bhagavā yāva sattamaṃ	1103	
PA_atk-s05_05a:1103_3	divasaṃ desesi, divase divase tatheva dhammābhisamayo ahosi. Bhagavā aḍḍhamāsameva	1103	
PA_atk-s05_05a:1103_4	vesāliyaṃ viharitvā rājūnaṃ “gacchāmā”ti paṭivedesi. Tato rājāno diguṇena sakkārena	1103	
PA_atk-s05_05a:1103_5	puna tīhi divasehi bhagavantaṃ gaṅgātīraṃ nayiṃsu. Gaṅgāyaṃ nibbattā nāgarājāno cintesuṃ	1103	
PA_atk-s05_05a:1103_6	– “manussā tathāgatassa sakkāraṃ karonti, mayaṃ kiṃ na karissāmā”ti suvaṇṇarajatamaṇimayā	1103	
PA_atk-s05_05a:1103_7	nāvāyo māpetvā suvaṇṇarajatamaṇimaye eva pallaṅke paññāpetvā pañcavaṇṇapadumasañchannaṃ	1103	
PA_atk-s05_05a:1103_8	udakaṃ karitvā “amhākaṃ anuggahaṃ karothā”ti bhagavantaṃ upagatā. Bhagavā adhivāsetvā	1103	
PA_atk-s05_05a:1103_9	ratananāvamārūḷho pañca ca bhikkhusatāni sakaṃ sakaṃ nāvaṃ. Nāgarājāno bhagavantaṃ	1103	
PA_atk-s05_05a:1103_10	saddhiṃ bhikkhusaṅghena nāgabhavanaṃ pavesesuṃ. Tatra sudaṃ bhagavā sabbarattiṃ nāgaparisāya	11031	
PA_atk-s05_05a:1103_11	dhammaṃ desesi. Dutiyadivase dibbehi khādanīyabhojanīyehi mahādānaṃ adaṃsu. Bhagavā	11031	
PA_atk-s05_05a:1103_12	anumoditvā nāgabhavanā nikkhami.	11031	
PA_atk-s05_05a:1104_0	Bhūmaṭṭhā devā “manussā ca nāgā ca tathāgatassa sakkāraṃ karonti, mayaṃ kiṃ na karissāmā”ti	1104	
PA_atk-s05_05a:1104_1	cintetvā vanagumbarukkhapabbatādīsu chattātichattāni ukkhipiṃsu. Eteneva upāyena	1104	
PA_atk-s05_05a:1104_2	yāva akaniṭṭhabrahmabhavanaṃ, tāva mahāsakkāraviseso nibbatti. Bimbisāropi licchavīhi	1104	
PA_atk-s05_05a:1104_3	āgatakāle katasakkārato diguṇamakāsi, pubbe vuttanayeneva pañcahi divasehi bhagavantaṃ rājagahaṃ ānesi.	1104	
PA_atk-s05_05a:1105_0	Rājagahamanuppatte bhagavati pacchābhattaṃ maṇḍalamāḷe sannipatitānaṃ bhikkhūnaṃ	1105	
PA_atk-s05_05a:1105_1	ayamantarakathā udapādi – “aho buddhassa bhagavato ānubhāvo, yaṃ uddissa gaṅgāya	1105	
PA_atk-s05_05a:1105_2	orato ca pārato ca aṭṭhayojano bhūmibhāgo ninnañca thalañca samaṃ katvā vālukāya	1105	
PA_atk-s05_05a:1105_3	okiritvā pupphehi sañchanno, yojanappamāṇaṃ gaṅgāya udakaṃ nānāvaṇṇehi padumehi sañchannaṃ,	1105	
PA_atk-s05_05a:1105_4	yāva akaniṭṭhabhavanā chattātichattāni ussitānī”ti. Bhagavā taṃ pavattiṃ ñatvā gandhakuṭito	1105	
PA_atk-s05_05a:1105_5	nikkhamitvā taṅkhaṇānurūpena pāṭihāriyena gantvā maṇḍalamāḷe paññattavarabuddhāsane	1105	
PA_atk-s05_05a:1105_6	nisīdi. Nisajja kho bhagavā bhikkhū āmantesi – “kāya nuttha, bhikkhave, etarahi kathāya	1105	
PA_atk-s05_05a:1105_7	sannisinnā”ti? Bhikkhū sabbaṃ ārocesuṃ. Bhagavā etadavoca – “na, bhikkhave, ayaṃ	1105	
PA_atk-s05_05a:1105_8	pūjāviseso mayhaṃ buddhānubhāvena nibbatto, na nāgadevabrahmānubhāvena, apica kho	1105	
PA_atk-s05_05a:1105_9	pubbe appamattakapariccāgānubhāvena nibbatto”ti. Bhikkhū āhaṃsu – “na mayaṃ, bhante,	1105	
PA_atk-s05_05a:1105_10	taṃ appamattakaṃ pariccāgaṃ jānāma, sādhu no bhagavā tathā kathetu, yathā mayaṃ taṃ jāneyyāmā”ti.	11051	
PA_atk-s05_05a:1106_0	Bhagavā āha – bhūtapubbaṃ, bhikkhave, takkasilāyaṃ saṅkho nāma brāhmaṇo ahosi. Tassa	1106	
PA_atk-s05_05a:1106_1	putto susīmo nāma māṇavo soḷasavassuddesiko vayena, so ekadivasaṃ pitaraṃ upasaṅkamitvā	1106	
PA_atk-s05_05a:1106_2	abhivādetvā ekamantaṃ aṭṭhāsi. Taṃ pitā āha – “kiṃ, tāta susīmā”ti? So āha – “icchāmahaṃ,	1106	
PA_atk-s05_05a:1106_3	tāta, bārāṇasiṃ gantvā sippaṃ uggahetu”nti. “Tena hi, tāta susīma, asuko nāma brāhmaṇo	1106	
PA_atk-s05_05a:1106_4	mama sahāyako, tassa santikaṃ gantvā uggaṇhāhī”ti kahāpaṇasahassaṃ adāsi. So taṃ	1106	
PA_atk-s05_05a:1106_5	gahetvā mātāpitaro abhivādetvā anupubbena bārāṇasiṃ gantvā upacārayuttena vidhinā	1106	
PA_atk-s05_05a:1106_6	ācariyaṃ upasaṅkamitvā abhivādetvā attānaṃ nivedesi. Ācariyo “mama sahāyakassa putto”ti	1106	
PA_atk-s05_05a:1106_7	māṇavaṃ sampaṭicchitvā sabbaṃ pāhuneyyamakāsi. So addhānakilamathaṃ paṭivinodetvā	1106	
PA_atk-s05_05a:1106_8	taṃ kahāpaṇasahassaṃ ācariyassa pādamūle ṭhapetvā sippaṃ uggahetuṃ okāsaṃ yāci. Ācariyo	1106	
PA_atk-s05_05a:1106_9	okāsaṃ katvā uggaṇhāpesi.	1106	
PA_atk-s05_05a:1107_0	So lahuñca gaṇhanto bahuñca gaṇhanto gahitagahitañca suvaṇṇabhājane pakkhittamiva	1107	
PA_atk-s05_05a:1107_1	sīhatelaṃ avinassamānaṃ dhārento dvādasavassikaṃ sippaṃ katipayamāseneva pariyosāpesi.	1107	
PA_atk-s05_05a:1107_2	So sajjhāyaṃ karonto ādimajjhaṃyeva passati, no pariyosānaṃ. Atha ācariyaṃ upasaṅkamitvā	1107	
PA_atk-s05_05a:1107_3	āha – “imassa sippassa ādimajjhameva passāmi, pariyosānaṃ na passāmī”ti. Ācariyo	1107	
PA_atk-s05_05a:1107_4	āha – “ahampi, tāta, evamevā”ti. “Atha ko, ācariya, imassa sippassa pariyosānaṃ jānātī”ti?	1107	
PA_atk-s05_05a:1107_5	“Isipatane, tāta, isayo atthi, te jāneyyu”nti. Te upasaṅkamitvā “pucchāmi, ācariyā”ti.	1107	
PA_atk-s05_05a:1107_6	“Puccha, tāta, yathāsukha”nti. So isipatanaṃ gantvā paccekabuddhe upasaṅkamitvā pucchi	1107	
PA_atk-s05_05a:1107_7	– “ādimajjhapariyosānaṃ jānāthā”ti? “Āmāvuso, jānāmā”ti. “Taṃ mampi sikkhāpethā”ti.	1107	
PA_atk-s05_05a:1107_8	“Tena, hāvuso, pabbajāhi, na sakkā apabbajitena sikkhitu”nti. “Sādhu, bhante, pabbājetha	1107	
PA_atk-s05_05a:1107_9	vā maṃ, yaṃ vā icchatha, taṃ katvā pariyosānaṃ jānāpethā”ti. Te taṃ pabbājetvā kammaṭṭhāne	1107	
PA_atk-s05_05a:1107_10	niyojetuṃ asamatthā “evaṃ te nivāsetabbaṃ, evaṃ pārupitabba”ntiādinā nayena ābhisamācārikaṃ	11071	
PA_atk-s05_05a:1107_11	sikkhāpesuṃ. So tattha sikkhanto upanissayasampannattā na cireneva paccekabodhiṃ	11071	
PA_atk-s05_05a:1107_12	abhisambujjhi. Sakalabārāṇasiyaṃ “susīmapaccekabuddho”ti pākaṭo ahosi lābhaggayasaggappatto	11071	
PA_atk-s05_05a:1107_13	sampannaparivāro. So appāyukasaṃvattanikassa kammassa katattā na cireneva parinibbāyi.	11071	
PA_atk-s05_05a:1107_14	Tassa paccekabuddhā ca mahājanakāyo ca sarīrakiccaṃ katvā dhātuto gahetvā nagaradvāre	11071	
PA_atk-s05_05a:1107_15	thūpaṃ patiṭṭhāpesuṃ.	11071	
PA_atk-s05_05a:1108_0	Atha kho saṅkho brāhmaṇo “putto me ciragato, na cassa pavattiṃ jānāmī”ti puttaṃ daṭṭhukāmo	1108	
PA_atk-s05_05a:1108_1	takkasilāya nikkhamitvā anupubbena bārāṇasiṃ patvā mahājanakāyaṃ sannipatitaṃ disvā	1108	
PA_atk-s05_05a:1108_2	“addhā bahūsu ekopi me puttassa pavattiṃ jānissatī”ti cintento upasaṅkamitvā pucchi	1108	
PA_atk-s05_05a:1108_3	– “susīmo nāma māṇavo idha āgato atthi, api nu tassa pavattiṃ jānāthā”ti? Te “āma,	1108	
PA_atk-s05_05a:1108_4	brāhmaṇa, jānāma, asmiṃ nagare brāhmaṇassa santike tiṇṇaṃ vedānaṃ pāragū hutvā paccekabuddhānaṃ	1108	
PA_atk-s05_05a:1108_5	santike pabbajitvā paccekabuddho hutvā anupādisesāya nibbānadhātuyā parinibbāyi,	1108	
PA_atk-s05_05a:1108_6	ayamassa thūpo patiṭṭhāpito”ti āhaṃsu. So bhūmiṃ hatthena paharitvā, roditvā ca paridevitvā	1108	
PA_atk-s05_05a:1108_7	ca taṃ cetiyaṅgaṇaṃ gantvā tiṇāni uddharitvā uttarasāṭakena vālukaṃ ānetvā, paccekabuddhacetiyaṅgaṇe	1108	
PA_atk-s05_05a:1108_8	ākiritvā, kamaṇḍaluto udakena samantato bhūmiṃ paripphositvā vanapupphehi pūjaṃ katvā	1108	
PA_atk-s05_05a:1108_9	uttarasāṭakena paṭākaṃ āropetvā thūpassa upari attano chattaṃ bandhitvā pakkāmīti.	1108	
PA_atk-s05_05a:1109_0	Evaṃ atītaṃ dassetvā taṃ jātakaṃ paccuppannena anusandhento bhikkhūnaṃ dhammakathaṃ	1109	
PA_atk-s05_05a:1109_1	kathesi – “siyā kho pana vo, bhikkhave, evamassa añño nūna tena samayena saṅkho brāhmaṇo	1109	
PA_atk-s05_05a:1109_2	ahosī”ti, na kho panetaṃ evaṃ daṭṭhabbaṃ, ahaṃ tena samayena saṅkho brāhmaṇo ahosiṃ,	1109	
PA_atk-s05_05a:1109_3	mayā susīmassa paccekabuddhassa cetiyaṅgaṇe tiṇāni uddhaṭāni, tassa me kammassa nissandena	1109	
PA_atk-s05_05a:1109_4	aṭṭhayojanamaggaṃ vigatakhāṇukaṇṭakaṃ katvā samaṃ suddhamakaṃsu, mayā tattha vālukā	1109	
PA_atk-s05_05a:1109_5	okiṇṇā, tassa me nissandena aṭṭhayojanamagge vālukaṃ okiriṃsu. Mayā tattha vanakusumehi	1109	
PA_atk-s05_05a:1109_6	pūjā katā, tassa me nissandena navayojanamagge thale ca udake ca nānāpupphehi pupphasantharaṃ	1109	
PA_atk-s05_05a:1109_7	akaṃsu. Mayā tattha kamaṇḍaludakena bhūmi paripphositā, tassa me nissandena vesāliyaṃ	1109	
PA_atk-s05_05a:1109_8	pokkharavassaṃ vassi. Mayā tasmiṃ cetiye paṭākā āropitā, chattañca baddhaṃ, tassa	1109	
PA_atk-s05_05a:1109_9	me nissandena yāva akaniṭṭhabhavanā paṭākā ca āropitā, chattātichattāni ca ussitāni.	1109	
PA_atk-s05_05a:1109_10	Iti kho, bhikkhave, ayaṃ mayhaṃ pūjāviseso neva buddhānubhāvena nibbatto, na nāgadevabrahmānubhāvena,	11091	
PA_atk-s05_05a:1109_11	apica kho appamattakapariccāgānubhāvena nibbatto”ti. Dhammakathāpariyosāne imaṃ gāthamabhāsi –	11091	
PA_atk-s05_05a:1110	“Mattāsukhapariccāgā, passe ce vipulaṃ sukhaṃ;	111	
PA_atk-s05_05a:1111	Caje mattāsukhaṃ dhīro, sampassaṃ vipulaṃ sukha”nti. ;	111	
PA_atk-s05_05a:1112	Paramatthajotikāya khuddaka-aṭṭhakathāya	111	
PA_atk-s05_05a:1113	Suttanipāta-aṭṭhakathāya ratanasuttavaṇṇanā niṭṭhitā.	111	
PA_atk-s05_05a:1114	2. Āmagandhasuttavaṇṇanā	111	
PA_atk-s05_05a:1115_0	Sāmākaciṅgūlakacīnakāni cāti āmagandhasuttaṃ. Kā uppatti? Anuppanne bhagavati āmagandho	1115	
PA_atk-s05_05a:1115_1	nāma brāhmaṇo pañcahi māṇavakasatehi saddhiṃ tāpasapabbajjaṃ pabbajitvā himavantaṃ	1115	
PA_atk-s05_05a:1115_2	pavisitvā pabbatantare assamaṃ kārāpetvā vanamūlaphalāhāro hutvā tattha paṭivasati,	1115	
PA_atk-s05_05a:1115_3	na kadāci macchamaṃsaṃ khādati. Atha tesaṃ tāpasānaṃ loṇambilādīni aparibhuñjantānaṃ	1115	
PA_atk-s05_05a:1115_4	paṇḍurogo uppajji. Tato te “loṇambilādisevanatthāya manussapathaṃ gacchāmā”ti paccantagāmaṃ	1115	
PA_atk-s05_05a:1115_5	sampattā. Tattha manussā tesu pasīditvā nimantetvā bhojesuṃ, katabhattakiccānaṃ nesaṃ	1115	
PA_atk-s05_05a:1115_6	mañcapīṭhaparibhogabhājanapādamakkhanādīni upanetvā “ettha, bhante, vasatha, mā ukkaṇṭhitthā”ti	1115	
PA_atk-s05_05a:1115_7	vasanaṭṭhānaṃ dassetvā pakkamiṃsu. Dutiyadivasepi nesaṃ dānaṃ datvā puna gharapaṭipāṭiyā	1115	
PA_atk-s05_05a:1115_8	ekekadivasaṃ dānamadaṃsu. Tāpasā catumāsaṃ tattha vasitvā loṇambilādisevanāya thirabhāvappattasarīrā	1115	
PA_atk-s05_05a:1115_9	hutvā “mayaṃ, āvuso, gacchāmā”ti manussānaṃ ārocesuṃ. Manussā tesaṃ telataṇḍulādīni	1115	
PA_atk-s05_05a:1115_10	adaṃsu. Te tāni ādāya attano assamameva agamaṃsu. Tañca gāmaṃ tatheva saṃvacchare	11151	
PA_atk-s05_05a:1115_11	saṃvacchare āgamiṃsu. Manussāpi tesaṃ āgamanakālaṃ viditvā dānatthāya taṇḍulādīni	11151	
PA_atk-s05_05a:1115_12	sajjetvāva acchanti, āgate ca ne tatheva sammānenti.	11151	
PA_atk-s05_05a:1116_0	Atha bhagavā loke uppajjitvā pavattitavaradhammacakko anupubbena sāvatthiṃ gantvā	1116	
PA_atk-s05_05a:1116_1	tattha viharanto tesaṃ tāpasānaṃ upanissayasampattiṃ disvā tato nikkhamma bhikkhusaṅghaparivuto	1116	
PA_atk-s05_05a:1116_2	cārikaṃ caramāno anupubbena taṃ gāmaṃ anuppatto. Manussā bhagavantaṃ disvā mahādānāni	1116	
PA_atk-s05_05a:1116_3	adaṃsu. Bhagavā tesaṃ dhammaṃ desesi. Te tāya dhammadesanāya appekacce sotāpannā,	1116	
PA_atk-s05_05a:1116_4	ekacce sakadāgāmino, ekacce anāgāmino ahesuṃ, ekacce pabbajitvā arahattaṃ pāpuṇiṃsu.	1116	
PA_atk-s05_05a:1116_5	Bhagavā punadeva sāvatthiṃ paccāgamāsi. Atha te tāpasā taṃ gāmaṃ āgamiṃsu. Manussā	1116	
PA_atk-s05_05a:1116_6	tāpase disvā na pubbasadisaṃ kotūhalamakaṃsu. Tāpasā taṃ pucchiṃsu – “kiṃ, āvuso,	1116	
PA_atk-s05_05a:1116_7	ime manussā na pubbasadisā, kiṃ nu kho ayaṃ gāmo rājadaṇḍena upadduto, udāhu dubbhikkhena,	1116	
PA_atk-s05_05a:1116_8	udāhu amhehi sīlādiguṇehi sampannataro koci pabbajito imaṃ gāmamanuppatto”ti? Te	1116	
PA_atk-s05_05a:1116_9	āhaṃsu – “na, bhante, rājadaṇḍena, na dubbhikkhenāyaṃ gāmo upadduto, apica buddho	1116	
PA_atk-s05_05a:1116_10	loke uppanno, so bhagavā bahujanahitāya dhammaṃ desento idhāgato”ti.	11161	
PA_atk-s05_05a:1117_0	Taṃ sutvā āmagandhatāpaso “buddhoti, gahapatayo, vadethā”ti? “Buddhoti, bhante, vadāmā”ti	1117	
PA_atk-s05_05a:1117_1	tikkhattuṃ vatvā “ghosopi kho eso dullabho lokasmiṃ, yadidaṃ buddho”ti attamano attamanavācaṃ	1117	
PA_atk-s05_05a:1117_2	nicchāretvā pucchi – “kiṃ nu kho so buddho āmagandhaṃ bhuñjati, na bhuñjatī”ti? “Ko,	1117	
PA_atk-s05_05a:1117_3	bhante, āmagandho”ti? “Āmagandho nāma macchamaṃsaṃ, gahapatayo”ti. “Bhagavā, bhante,	1117	
PA_atk-s05_05a:1117_4	macchamaṃsaṃ paribhuñjatī”ti. Taṃ sutvā tāpaso vippaṭisārī ahosi – “māheva kho pana	1117	
PA_atk-s05_05a:1117_5	buddho siyā”ti. Puna cintesi – “buddhānaṃ pātubhāvo nāma dullabho, gantvā buddhaṃ	1117	
PA_atk-s05_05a:1117_6	disvā pucchitvā jānissāmī”ti. Tato yena bhagavā gato, taṃ maggaṃ manusse pucchitvā	1117	
PA_atk-s05_05a:1117_7	vacchagiddhinī gāvī viya turitaturito sabbattha ekarattivāsena sāvatthiṃ anuppatvā	1117	
PA_atk-s05_05a:1117_8	jetavanameva pāvisi saddhiṃ sakāya parisāya. Bhagavāpi tasmiṃ samaye dhammadesanatthāya	1117	
PA_atk-s05_05a:1117_9	āsane nisinno eva hoti. Tāpasā bhagavantaṃ upasaṅkamma tuṇhībhūtā anabhivādetvāva	1117	
PA_atk-s05_05a:1117_10	ekamantaṃ nisīdiṃsu. Bhagavā “kacci vo isayo khamanīya”ntiādinā nayena tehi saddhiṃ	11171	
PA_atk-s05_05a:1117_11	paṭisammodi. Tepi “khamanīyaṃ, bho gotamā”tiādimāhaṃsu. Tato āmagandho bhagavantaṃ	11171	
PA_atk-s05_05a:1117_12	pucchi – “āmagandhaṃ, bho gotama, bhuñjasi, na bhuñjasī”ti? “Ko so, brāhmaṇa, āmagandho	11171	
PA_atk-s05_05a:1117_13	nāmā”ti? “Macchamaṃsaṃ, bho gotamā”ti. Bhagavā “na, brāhmaṇa, macchamaṃsaṃ āmagandho.	11171	
PA_atk-s05_05a:1117_14	Apica kho āmagandho nāma sabbe kilesā pāpakā akusalā dhammā”ti vatvā “na, brāhmaṇa,	11171	
PA_atk-s05_05a:1117_15	idāni tvameva āmagandhaṃ pucchi, atītepi tisso nāma brāhmaṇo kassapaṃ bhagavantaṃ	11171	
PA_atk-s05_05a:1117_16	pucchi. Evañca so pucchi, evañcassa bhagavā byākāsī”ti tissena ca brāhmaṇena kassapena	11171	
PA_atk-s05_05a:1117_17	ca bhagavatā vuttagāthāyo eva ānetvā tāhi gāthāhi brāhmaṇaṃ saññāpento āha – “sāmākaciṅgūlakacīnakāni	11171	
PA_atk-s05_05a:1117_18	cā”ti. Ayaṃ tāva imassa suttassa idha uppatti.	11171	
PA_atk-s05_05a:1118_0	Atīte pana kassapo kira bodhisatto aṭṭhāsaṅkhyeyyāni kappasatasahassañca pāramiyo	1118	
PA_atk-s05_05a:1118_1	pūretvā bārāṇasiyaṃ brahmadattassa brāhmaṇassa dhanavatī nāma brāhmaṇī, tassā kucchimhi	1118	
PA_atk-s05_05a:1118_2	paṭisandhiṃ aggahesi. Aggasāvakopi taṃ divasaṃyeva devalokā cavitvā anupurohitabrāhmaṇassa	1118	
PA_atk-s05_05a:1118_3	pajāpatiyā kucchimhi nibbatti. Evaṃ tesaṃ ekadivasameva paṭisandhiggahaṇañca gabbhavuṭṭhānañca	1118	
PA_atk-s05_05a:1118_4	ahosi, ekadivasameva etesaṃ ekassa kassapo, ekassa tissoti nāmamakaṃsu. Te sahapaṃsukīḷanakā	1118	
PA_atk-s05_05a:1118_5	dve sahāyā anupubbena vuḍḍhiṃ agamiṃsu. Tissassa pitā puttaṃ āṇāpesi – “ayaṃ, tāta,	1118	
PA_atk-s05_05a:1118_6	kassapo nikkhamma pabbajitvā buddho bhavissati, tvampissa santike pabbajitvā bhavanissaraṇaṃ	1118	
PA_atk-s05_05a:1118_7	kareyyāsī”ti. So “sādhū”ti paṭissuṇitvā bodhisattassa santikaṃ gantvā “ubhopi, samma,	1118	
PA_atk-s05_05a:1118_8	pabbajissāmā”ti āha. Bodhisatto “sādhū”ti paṭissuṇi. Tato vuḍḍhiṃ anuppattakālepi	1118	
PA_atk-s05_05a:1118_9	tisso bodhisattaṃ āha – “ehi, samma, pabbajissāmā”ti bodhisatto na nikkhami. Tisso	1118	
PA_atk-s05_05a:1118_10	“na tāvassa ñāṇaṃ paripākaṃ gata”nti sayaṃ nikkhamma isipabbajjaṃ pabbajitvā araññe	11181	
PA_atk-s05_05a:1118_11	pabbatapāde assamaṃ kārāpetvā vasati. Bodhisattopi aparena samayena ghare ṭhitoyeva	11181	
PA_atk-s05_05a:1118_12	ānāpānassatiṃ pariggahetvā cattāri jhānāni abhiññāyo ca uppādetvā pāsādena bodhimaṇḍasamīpaṃ	11181	
PA_atk-s05_05a:1118_13	gantvā “puna pāsādo yathāṭhāneyeva patiṭṭhātū”ti adhiṭṭhāsi, so sakaṭṭhāneyeva patiṭṭhāsi.	11181	
PA_atk-s05_05a:1118_14	Apabbajitena kira bodhimaṇḍaṃ upagantuṃ na sakkāti. So pabbajitvā bodhimaṇḍaṃ patvā	11181	
PA_atk-s05_05a:1118_15	nisīditvā satta divase padhānayogaṃ katvā sattahi divasehi sammāsambodhiṃ sacchākāsi.	11181	
PA_atk-s05_05a:1119_0	Tadā isipatane vīsatisahassā pabbajitā paṭivasanti. Atha kassapo bhagavā te āmantetvā	1119	
PA_atk-s05_05a:1119_1	dhammacakkaṃ pavattesi. Suttapariyosāne sabbeva arahanto ahesuṃ. So sudaṃ bhagavā	1119	
PA_atk-s05_05a:1119_2	vīsatibhikkhusahassaparivuto tattheva isipatane vasati. Kikī ca naṃ kāsirājā catūhi	1119	
PA_atk-s05_05a:1119_3	paccayehi upaṭṭhāti. Athekadivasaṃ bārāṇasivāsī eko puriso pabbate candanasārādīni	1119	
PA_atk-s05_05a:1119_4	gavesanto tissassa tāpasassa assamaṃ patvā taṃ abhivādetvā ekamantaṃ aṭṭhāsi. Tāpaso	1119	
PA_atk-s05_05a:1119_5	taṃ disvā “kuto āgatosī”ti pucchi. “Bārāṇasito, bhante”ti. “Kā tattha pavattī”ti?	1119	
PA_atk-s05_05a:1119_6	“Tattha, bhante, kassapo nāma sammāsambuddho uppanno”ti. Tāpaso dullabhavacanaṃ sutvā	1119	
PA_atk-s05_05a:1119_7	pītisomanassajāto pucchi – “kiṃ so āmagandhaṃ bhuñjati, na bhuñjatī”ti? “Ko bhante,	1119	
PA_atk-s05_05a:1119_8	āmagandho”ti? “Macchamaṃsaṃ āvuso”ti. “Bhagavā, bhante, macchamaṃsaṃ bhuñjatī”ti.	1119	
PA_atk-s05_05a:1119_9	Taṃ sutvā tāpaso vippaṭisārī hutvā puna cintesi – “gantvā taṃ pucchissāmi, sace ‘āmagandhaṃ	1119	
PA_atk-s05_05a:1119_10	paribhuñjāmī’ti vakkhati, tato naṃ ‘tumhākaṃ, bhante, jātiyā ca kulassa ca gottassa	11191	
PA_atk-s05_05a:1119_11	ca ananucchavikameta’nti nivāretvā tassa santike pabbajitvā bhavanissaraṇaṃ karissāmī”ti	11191	
PA_atk-s05_05a:1119_12	sallahukaṃ upakaraṇaṃ gahetvā sabbattha ekarattivāsena sāyanhasamaye bārāṇasiṃ patvā	11191	
PA_atk-s05_05a:1119_13	isipatanameva pāvisi. Bhagavāpi tasmiṃ samaye dhammadesanatthāya āsane nisinnoyeva	11191	
PA_atk-s05_05a:1119_14	hoti. Tāpaso bhagavantaṃ upasaṅkamma anabhivādetvā tuṇhībhūto ekamantaṃ aṭṭhāsi.	11191	
PA_atk-s05_05a:1119_15	Bhagavā taṃ disvā pubbe vuttanayeneva paṭisammodi. Sopi “khamanīyaṃ, bho kassapā”tiādīni	11191	
PA_atk-s05_05a:1119_16	vatvā ekamantaṃ nisīditvā bhagavantaṃ pucchi – “āmagandhaṃ, bho kassapa, bhuñjasi,	11191	
PA_atk-s05_05a:1119_17	na bhuñjasī”ti? “Nāhaṃ, brāhmaṇa, āmagandhaṃ bhuñjāmī”ti. “Sādhu, sādhu, bho kassapa,	11191	
PA_atk-s05_05a:1119_18	parakuṇapaṃ akhādanto sundaramakāsi, yuttametaṃ bhoto kassapassa jātiyā ca kulassa	11191	
PA_atk-s05_05a:1119_19	ca gottassa cā”ti. Tato bhagavā “ahaṃ kilese sandhāya ‘āmagandhaṃ na bhuñjāmī’ti	11191	
PA_atk-s05_05a:1119_20	vadāmi, brāhmaṇo macchamaṃsaṃ pacceti, yaṃnūnāhaṃ sve gāmaṃ piṇḍāya apavisitvā kikīrañño	11192	
PA_atk-s05_05a:1119_21	gehā ābhataṃ piṇḍapātaṃ paribhuñjeyyaṃ, evaṃ āmagandhaṃ ārabbha kathā pavattissati.	11192	
PA_atk-s05_05a:1119_22	Tato brāhmaṇaṃ dhammadesanāya saññāpessāmī”ti dutiyadivase kālasseva sarīraparikammaṃ	11192	
PA_atk-s05_05a:1119_23	katvā gandhakuṭiṃ pāvisi. Bhikkhū gandhakuṭidvāraṃ pihitaṃ disvā “na bhagavā ajja	11192	
PA_atk-s05_05a:1119_24	bhikkhūhi saddhiṃ pavisitukāmo”ti ñatvā gandhakuṭiṃ padakkhiṇaṃ katvā piṇḍāya pavisiṃsu.	11192	
PA_atk-s05_05a:1120_0	Bhagavāpi gandhakuṭito nikkhamma paññattāsane nisīdi. Tāpasopi kho pattasākaṃ pacitvā	1120	
PA_atk-s05_05a:1120_1	khāditvā bhagavato santike nisīdi. Kikī kāsirājā bhikkhū piṇḍāya carante disvā “kuhiṃ	1120	
PA_atk-s05_05a:1120_2	bhagavā, bhante”ti pucchitvā “vihāre, mahārājā”ti ca sutvā nānābyañjanarasamanekamaṃsavikatisampannaṃ	1120	
PA_atk-s05_05a:1120_3	bhojanaṃ bhagavato pāhesi. Amaccā vihāraṃ netvā bhagavato ārocetvā dakkhiṇodakaṃ	1120	
PA_atk-s05_05a:1120_4	datvā parivisantā paṭhamaṃ nānāmaṃsavikatisampannaṃ yāguṃ adaṃsu, tāpaso disvā “khādati	1120	
PA_atk-s05_05a:1120_5	nu kho no”ti cintento aṭṭhāsi. Bhagavā tassa passatoyeva yāguṃ pivanto maṃsakhaṇḍaṃ	1120	
PA_atk-s05_05a:1120_6	mukhe pakkhipi. Tāpaso disvā kuddho. Puna yāgupītassa nānārasabyañjanaṃ bhojanamadaṃsu,	1120	
PA_atk-s05_05a:1120_7	tampi gahetvā bhuñjantaṃ disvā ativiya kuddho “macchamaṃsaṃ khādantoyeva ‘na khādāmī’ti	1120	
PA_atk-s05_05a:1120_8	bhaṇatī”ti. Atha bhagavantaṃ katabhattakiccaṃ hatthapāde dhovitvā nisinnaṃ upasaṅkamma	1120	
PA_atk-s05_05a:1120_9	“bho kassapa, musā tvaṃ bhaṇasi, netaṃ paṇḍitakiccaṃ. Musāvādo hi garahito buddhānaṃ,	1120	
PA_atk-s05_05a:1120_10	yepi te pabbatapāde vanamūlaphalādīhi yāpentā isayo vasanti, tepi musā na bhaṇantī”ti	11201	
PA_atk-s05_05a:1120_11	vatvā puna isīnaṃ guṇe gāthāya vaṇṇento āha “sāmākaciṅgūlakacīnakāni cā”ti.	11201	
PA_atk-s05_05a:1121_0	242. Tattha sāmākāti dhunitvā vā sīsāni uccinitvā vā gayhūpagā tiṇadhaññajāti. Tathā	1121	
PA_atk-s05_05a:1121_1	ciṅgūlakā kaṇavīrapupphasaṇṭhānasīsā honti. Cīnakānīti aṭavipabbatapādesu aropitajātā	1121	
PA_atk-s05_05a:1121_2	cīnamuggā. Pattapphalanti yaṃkiñci haritapaṇṇaṃ. Mūlaphalanti yaṃkiñci kandamūlaṃ.	1121	
PA_atk-s05_05a:1121_3	Gavipphalanti yaṃkiñci rukkhavalliphalaṃ. Mūlaggahaṇena vā kandamūlaṃ, phalaggahaṇena	1121	
PA_atk-s05_05a:1121_4	rukkhavalliphalaṃ, gavipphalaggahaṇena udake jātasiṅghātakakaserukādiphalaṃ veditabbaṃ.	1121	
PA_atk-s05_05a:1121_5	Dhammena laddhanti dūteyyapahiṇagamanādimicchājīvaṃ pahāya vane uñchācariyāya laddhaṃ.	1121	
PA_atk-s05_05a:1121_6	Satanti santo ariyā. Asnamānāti bhuñjamānā. Na kāmakāmā alikaṃ bhaṇantīti te evaṃ	1121	
PA_atk-s05_05a:1121_7	amamā apariggahā etāni sāmākādīni bhuñjamānā isayo yathā tvaṃ sādurasādike kāme patthayanto	1121	
PA_atk-s05_05a:1121_8	āmagandhaṃ bhuñjantoyeva “nāhaṃ, brāhmaṇa, āmagandhaṃ bhuñjāmī”ti bhaṇanto alikaṃ	1121	
PA_atk-s05_05a:1121_9	bhaṇasi, tathā na kāmakāmā alikaṃ bhaṇanti, kāme kāmayantā musā na bhaṇantīti isīnaṃ	1121	
PA_atk-s05_05a:1121_10	pasaṃsāya bhagavato nindaṃ dīpeti.	11211	
PA_atk-s05_05a:1122_0	243. Evaṃ isīnaṃ pasaṃsāpadesena bhagavantaṃ ninditvā idāni attanā adhippetaṃ nindāvatthuṃ	1122	
PA_atk-s05_05a:1122_1	dassetvā nippariyāyeneva bhagavantaṃ nindanto āha “yadasnamāno”ti tattha da-kāro	1122	
PA_atk-s05_05a:1122_2	padasandhikaro. Ayaṃ panattho – yaṃ kiñcideva sasamaṃsaṃ vā tittiramaṃsaṃ vā dhovanacchedanādinā	1122	
PA_atk-s05_05a:1122_3	pubbaparikammena sukataṃ, pacanavāsanādinā pacchāparikammena suniṭṭhitaṃ, na mātarā	1122	
PA_atk-s05_05a:1122_4	na pitarā, apica kho pana “dakkhiṇeyyo aya”nti maññamānehi dhammakāmehi parehi dinnaṃ,	1122	
PA_atk-s05_05a:1122_5	sakkārakaraṇena payataṃ paṇītamalaṅkataṃ, uttamarasatāya ojavantatāya thāmabalabharaṇasamatthatāya	1122	
PA_atk-s05_05a:1122_6	ca paṇītaṃ asnamāno āhārayamāno, na kevalañca yaṃkiñci maṃsameva, apica kho pana	1122	
PA_atk-s05_05a:1122_7	idampi sālīnamannaṃ vicitakāḷakaṃ sālitaṇḍulodanaṃ paribhuñjamāno so bhuñjasi, kassapa,	1122	
PA_atk-s05_05a:1122_8	āmagandhaṃ, so tvaṃ yaṃkiñci maṃsaṃ bhuñjamāno idañca sālīnamannaṃ paribhuñjamāno	1122	
PA_atk-s05_05a:1122_9	bhuñjasi, kassapa, āmagandhanti bhagavantaṃ gottena ālapati.	1122	
PA_atk-s05_05a:1123_0	244. Evaṃ āhārato bhagavantaṃ ninditvā idāni musāvādaṃ āropetvā nindanto āha “na	1123	
PA_atk-s05_05a:1123_1	āmagandho…pe… susaṅkhatehī”ti. Tassattho – pubbe mayā pucchito samāno “na āmagandho	1123	
PA_atk-s05_05a:1123_2	mama kappatī”ti icceva tvaṃ bhāsasi, evaṃ ekaṃseneva tvaṃ bhāsasi brahmabandhu brāhmaṇaguṇavirahitajātimattabrāhmaṇāti	1123	
PA_atk-s05_05a:1123_3	paribhāsanto bhaṇati. Sālīnamannanti sālitaṇḍulodanaṃ. Paribhuñjamānoti bhuñjamāno.	1123	
PA_atk-s05_05a:1123_4	Sakuntamaṃsehi susaṅkhatehīti tadā bhagavato abhihaṭaṃ sakuṇamaṃsaṃ niddisanto bhaṇati.	1123	
PA_atk-s05_05a:1124_0	Evaṃ bhaṇanto eva ca bhagavato heṭṭhā pādatalā pabhuti yāva upari kesaggā sarīramullokento	1124	
PA_atk-s05_05a:1124_1	dvattiṃsavaralakkhaṇāsītianubyañjanasampadaṃ byāmappabhāparikkhepañca disvā “evarūpo	1124	
PA_atk-s05_05a:1124_2	mahāpurisalakkhaṇādipaṭimaṇḍitakāyo na musā bhaṇituṃ arahati. Ayaṃ hissa bhavantarepi	1124	
PA_atk-s05_05a:1124_3	saccavācānissandeneva uṇṇā bhamukantare jātā odātā mudu tūlasannibhā, ekekāni ca	1124	
PA_atk-s05_05a:1124_4	lomakūpesu lomāni. Svāyaṃ kathamidāni musā bhaṇissati. Addhā añño imassa āmagandho	1124	
PA_atk-s05_05a:1124_5	bhavissati, yaṃ sandhāya etadavoca – ‘nāhaṃ, brāhmaṇa, āmagandhaṃ bhuñjāmī’ti, yaṃnūnāhaṃ	1124	
PA_atk-s05_05a:1124_6	etaṃ puccheyya”nti cintetvā sañjātabahumāno gotteneva ālapanto imaṃ gāthāsesaṃ āha –	1124	
PA_atk-s05_05a:1125	“Pucchāmi taṃ kassapa etamatthaṃ, kathaṃpakāro tava āmagandho”ti.	112	
PA_atk-s05_05a:1126_0	245. Athassa bhagavā āmagandhaṃ vissajjetuṃ “pāṇātipāto”ti evamādimāha. Tattha pāṇātipātoti	1126	
PA_atk-s05_05a:1126_1	pāṇavadho. Vadhachedabandhananti ettha sattānaṃ daṇḍādīhi ākoṭanaṃ vadho, hatthapādādīnaṃ	1126	
PA_atk-s05_05a:1126_2	chedanaṃ chedo, rajjuādīhi bandho bandhanaṃ. Theyyaṃ musāvādoti theyyañca musāvādo	1126	
PA_atk-s05_05a:1126_3	ca. Nikatīti “dassāmi, karissāmī”tiādinā nayena āsaṃ uppādetvā nirāsākaraṇaṃ. Vañcanānīti	1126	
PA_atk-s05_05a:1126_4	asuvaṇṇaṃ suvaṇṇanti gāhāpanādīni. Ajjhenakuttanti niratthakamanekaganthapariyāpuṇanaṃ.	1126	
PA_atk-s05_05a:1126_5	Paradārasevanāti parapariggahitāsu cārittāpajjanaṃ. Esāmagandho na hi maṃsabhojananti	1126	
PA_atk-s05_05a:1126_6	esa pāṇātipātādiakusaladhammasamudācāro āmagandho vissagandho kuṇapagandho. Kiṃ kāraṇā?	1126	
PA_atk-s05_05a:1126_7	Amanuññattā kilesaasucimissakattā sabbhi jigucchitattā paramaduggandhabhāvāvahattā	1126	
PA_atk-s05_05a:1126_8	ca. Ye hi ussannakilesā sattā, te tehi atiduggandhā honti, nikkilesānaṃ matasarīrampi	1126	
PA_atk-s05_05a:1126_9	duggandhaṃ na hoti, tasmā esāmagandho. Maṃsabhojanaṃ pana adiṭṭhamasutamaparisaṅkitañca	1126	
PA_atk-s05_05a:1126_10	anavajjaṃ, tasmā na hi maṃsabhojanaṃ āmagandhoti.	11261	
PA_atk-s05_05a:1127_0	246. Evaṃ dhammādhiṭṭhānāya desanāya ekena nayena āmagandhaṃ vissajjetvā idāni yasmā	1127	
PA_atk-s05_05a:1127_1	te te sattā tehi tehi āmagandhehi samannāgatā, na eko eva sabbehi, na ca sabbe ekeneva,	1127	
PA_atk-s05_05a:1127_2	tasmā nesaṃ te te āmagandhe pakāsetuṃ “ye idha kāmesu asaññatā janā”tiādinā nayena	1127	
PA_atk-s05_05a:1127_3	puggalādhiṭṭhānāya tāva desanāya āmagandhe vissajjento dve gāthāyo abhāsi.	1127	
PA_atk-s05_05a:1128_0	Tattha ye idha kāmesu asaññatā janāti ye keci idha loke kāmapaṭisevanasaṅkhātesu	1128	
PA_atk-s05_05a:1128_1	kāmesu mātimātucchādīsupi mariyādāvirahena bhinnasaṃvaratāya asaṃyatā puthujjanā.	1128	
PA_atk-s05_05a:1128_2	Rasesu giddhāti jivhāviññeyyesu rasesu giddhā gadhitā mucchitā ajjhosannā anādīnavadassāvino	1128	
PA_atk-s05_05a:1128_3	anissaraṇapaññā rase paribhuñjanti. Asucibhāvamassitāti tāya rasagiddhiyā rasapaṭilābhatthāya	1128	
PA_atk-s05_05a:1128_4	nānappakāramicchājīvasaṅkhātaasucibhāvamissitā. Natthikadiṭṭhīti “natthi dinna”ntiādidasavatthukamicchādiṭṭhisamannāgatā.	1128	
PA_atk-s05_05a:1128_5	Visamāti visamena kāyakammādinā samannāgatā. Durannayāti duviññāpayā sandiṭṭhiparāmāsīādhānaggāhīduppaṭinissaggitāsamannāgatā.	1128	
PA_atk-s05_05a:1128_6	Esāmagandhoti esa etāya gāthāya puggale adhiṭṭhāya niddiṭṭho “kāmesu asaṃyatatā rasagiddhatā	1128	
PA_atk-s05_05a:1128_7	ājīvavipattinatthikadiṭṭhikāyaduccaritādivisamatā durannayabhāvatā”ti aparopi pubbe	1128	
PA_atk-s05_05a:1128_8	vuttenevatthena chabbidho āmagandho veditabbo. Na hi maṃsabhojananti maṃsabhojanaṃ	1128	
PA_atk-s05_05a:1128_9	pana yathāvuttenevatthena na āmagandhoti.	1128	
PA_atk-s05_05a:1129_0	247. Dutiyagāthāyapi ye lūkhasāti ye lūkhā nirasā, attakilamathānuyuttāti attho.	1129	
PA_atk-s05_05a:1129_1	Dāruṇāti kakkhaḷā dovacassatāyuttā. Piṭṭhimaṃsikāti purato madhuraṃ bhaṇitvā parammukhe	1129	
PA_atk-s05_05a:1129_2	avaṇṇabhāsino. Ete hi abhimukhaṃ oloketumasakkontā parammukhānaṃ piṭṭhimaṃsakhādakā	1129	
PA_atk-s05_05a:1129_3	viya honti, tena “piṭṭhimaṃsikā”ti vuccanti. Mittaddunoti mittadūhakā, dāradhanajīvitesu	1129	
PA_atk-s05_05a:1129_4	vissāsamāpannānaṃ mittānaṃ tattha micchāpaṭipajjanakāti vuttaṃ hoti. Nikkaruṇāti	1129	
PA_atk-s05_05a:1129_5	karuṇāvirahitā sattānaṃ anatthakāmā. Atimāninoti “idhekacco jātiyā vā…pe… aññataraññatarena	1129	
PA_atk-s05_05a:1129_6	vatthunā pare atimaññati, yo evarūpo māno ketukamyatā cittassā”ti evaṃ vuttena atimānena	1129	
PA_atk-s05_05a:1129_7	samannāgatā. Adānasīlāti adānapakatikā, adānādhimuttā asaṃvibhāgaratāti attho. Na	1129	
PA_atk-s05_05a:1129_8	ca denti kassacīti tāya ca pana adānasīlatāya yācitāpi santā kassaci kiñci na denti,	1129	
PA_atk-s05_05a:1129_9	adinnapubbakakule manussasadisā nijjhāmataṇhikapetaparāyaṇā honti. Keci pana “ādānasīlā”tipi	1129	
PA_atk-s05_05a:1129_10	paṭhanti, kevalaṃ gahaṇasīlā, kassaci pana kiñci na dentīti. Esāmagandho na hi maṃsabhojananti	11291	
PA_atk-s05_05a:1129_11	esa etāya gāthāya puggale adhiṭṭhāya niddiṭṭho “lūkhatā, dāruṇatā, piṭṭhimaṃsikatā,	11291	
PA_atk-s05_05a:1129_12	mittadūbhitā, nikkaruṇatā, atimānitā, adānasīlatā, adāna”nti aparopi pubbe vuttenevatthena	11291	
PA_atk-s05_05a:1129_13	aṭṭhavidho āmagandho veditabbo, na hi maṃsabhojananti.	11291	
PA_atk-s05_05a:1130_0	248. Evaṃ puggalādhiṭṭhānāya desanāya dve gāthāyo vatvā puna tassa tāpasassa āsayānuparivattanaṃ	1130	
PA_atk-s05_05a:1130_1	viditvā dhammādhiṭṭhānāyeva desanāya ekaṃ gāthaṃ abhāsi. Tattha kodho uragasutte	1130	
PA_atk-s05_05a:1130_2	vuttanayeneva veditabbo. Madoti “jātimado, gottamado, ārogyamado”tiādinā nayena vibhaṅge	1130	
PA_atk-s05_05a:1130_3	vuttappabhedo cittassa majjanabhāvo. Thambhoti thaddhabhāvo. Paccupaṭṭhāpanāti paccanīkaṭṭhāpanā,	1130	
PA_atk-s05_05a:1130_4	dhammena nayena vuttassa paṭivirujjhitvā ṭhānaṃ. Māyāti “idhekacco kāyena duccaritaṃ	1130	
PA_atk-s05_05a:1130_5	caritvā”tiādinā nayena vibhaṅge vibhattā katapāpapaṭicchādanatā. Usūyāti paralābhasakkārādīsu	1130	
PA_atk-s05_05a:1130_6	issā. Bhassasamussayoti samussitaṃ bhassaṃ, attukkaṃsanatāti vuttaṃ hoti. Mānātimānoti	1130	
PA_atk-s05_05a:1130_7	“idhekacco jātiyā vā…pe… aññataraññatarena vatthunā pubbakālaṃ parehi sadisaṃ attānaṃ	1130	
PA_atk-s05_05a:1130_8	dahati, aparakālaṃ attānaṃ seyyaṃ dahati, pare hīne dahati, yo evarūpo māno…pe… ketukamyatā	1130	
PA_atk-s05_05a:1130_9	cittassā”ti vibhaṅge vibhatto. Asabbhi santhavoti asappurisehi santhavo. Esāmagandho	1130	
PA_atk-s05_05a:1130_10	na hi maṃsabhojananti esa kodhādi navavidho akusalarāsi pubbe vuttenevatthena āmagandhoti	11301	
PA_atk-s05_05a:1130_11	veditabbo, na hi maṃsabhojananti.	11301	
PA_atk-s05_05a:1131_0	249. Evaṃ dhammādhiṭṭhānāya desanāya navavidhaṃ āmagandhaṃ dassetvā punapi pubbe	1131	
PA_atk-s05_05a:1131_1	vuttanayeneva puggalādhiṭṭhānāya desanāya āmagandhe vissajjento tisso gāthāyo abhāsi.	1131	
PA_atk-s05_05a:1131_2	Tattha ye pāpasīlāti ye pāpasamācāratāya “pāpasīlā”ti loke pākaṭā. Iṇaghātasūcakāti	1131	
PA_atk-s05_05a:1131_3	vasalasutte vuttanayena iṇaṃ gahetvā tassa appadānena iṇaghātā, pesuññena sūcakā	1131	
PA_atk-s05_05a:1131_4	ca. Vohārakūṭā idha pāṭirūpikāti dhammaṭṭaṭṭhāne ṭhitā lañjaṃ gahetvā sāmike parājentā	1131	
PA_atk-s05_05a:1131_5	kūṭena vohārena samannāgatattā vohārakūṭā, dhammaṭṭhapaṭirūpakattā pāṭirūpikā. Atha	1131	
PA_atk-s05_05a:1131_6	vā idhāti sāsane. Pāṭirūpikāti dussīlā. Te hi yasmā nesaṃ iriyāpathasampadādīhi sīlavantapaṭirūpaṃ	1131	
PA_atk-s05_05a:1131_7	atthi, tasmā paṭirūpā, paṭirūpā eva pāṭirūpikā. Narādhamā yedha karonti kibbisanti	1131	
PA_atk-s05_05a:1131_8	ye idha loke narādhamā mātāpitūsu buddhapaccekabuddhādīsu ca micchāpaṭipattisaññitaṃ	1131	
PA_atk-s05_05a:1131_9	kibbisaṃ karonti. Esāmagandho na hi maṃsabhojananti esa etāya gāthāya puggale adhiṭṭhāya	1131	
PA_atk-s05_05a:1131_10	niddiṭṭho “pāpasīlatā, iṇaghātatā, sūcakatā, vohārakūṭatā, pāṭirūpikatā, kibbisakāritā”ti	11311	
PA_atk-s05_05a:1131_11	aparopi pubbe vuttenevatthena chabbidho āmagandho veditabbo, na hi maṃsabhojananti.	11311	
PA_atk-s05_05a:1132_0	250. Ye idha pāṇesu asaññatā janāti ye janā idhaloke pāṇesu yathākāmacāritāya satampi	1132	
PA_atk-s05_05a:1132_1	sahassampi māretvā anuddayāmattassāpi akaraṇena asaṃyatā. Paresamādāya vihesamuyyutāti	1132	
PA_atk-s05_05a:1132_2	paresaṃ santakaṃ ādāya dhanaṃ vā jīvitaṃ vā tato “mā evaṃ karothā”ti yācantānaṃ vā	1132	
PA_atk-s05_05a:1132_3	nivārentānaṃ vā pāṇileḍḍudaṇḍādīhi vihesaṃ uyyutā. Pare vā satte samādāya “ajja dasa,	1132	
PA_atk-s05_05a:1132_4	ajja vīsa”nti evaṃ samādiyitvā tesaṃ vadhabandhanādīhi vihesamuyyutā. Dussīlaluddāti	1132	
PA_atk-s05_05a:1132_5	nissīlā ca durācārattā, luddā ca kurūrakammantā lohitapāṇitāya, macchaghātakamigabandhakasākuṇikādayo	1132	
PA_atk-s05_05a:1132_6	idhādhippetā. Pharusāti pharusavācā. Anādarāti “idāni na karissāma, viramissāma evarūpā”ti	1132	
PA_atk-s05_05a:1132_7	evaṃ ādaravirahitā. Esāmagandho na hi maṃsabhojananti esa etāya gāthāya puggale adhiṭṭhāya	1132	
PA_atk-s05_05a:1132_8	niddiṭṭho “pāṇātipāto vadhachedabandhana”ntiādinā nayena pubbe vutto ca avutto ca	1132	
PA_atk-s05_05a:1132_9	“pāṇesu asaṃyatatā paresaṃ vihesatā dussīlatā luddatā pharusatā anādaro”ti chabbidho	1132	
PA_atk-s05_05a:1132_10	āmagandho veditabbo, na hi maṃsabhojananti. Pubbe vuttampi hi sotūnaṃ sotukāmatāya	11321	
PA_atk-s05_05a:1132_11	avadhāraṇatāya daḷhīkaraṇatāyāti evamādīhi kāraṇehi puna vuccati. Teneva ca parato	11321	
PA_atk-s05_05a:1132_12	vakkhati “iccetamatthaṃ bhagavā punappunaṃ, akkhāsi naṃ vedayi mantapāragū”ti.	11321	
PA_atk-s05_05a:1133_0	251. Etesu giddhā viruddhātipātinoti etesu pāṇesu gedhena giddhā, dosena viruddhā,	1133	
PA_atk-s05_05a:1133_1	mohena ādīnavaṃ apassantā punappunaṃ ajjhācārappattiyā atipātino, etesu vā “pāṇātipāto	1133	
PA_atk-s05_05a:1133_2	vadhachedabandhana”ntiādinā nayena vuttesu pāpakammesu yathāsambhavaṃ ye gedhavirodhātipātasaṅkhātā	1133	
PA_atk-s05_05a:1133_3	rāgadosamohā, tehi giddhā viruddhā atipātino ca. Niccuyyutāti akusalakaraṇe niccaṃ	1133	
PA_atk-s05_05a:1133_4	uyyutā, kadāci paṭisaṅkhāya appaṭiviratā. Peccāti asmā lokā paraṃ gantvā. Tamaṃ vajanti	1133	
PA_atk-s05_05a:1133_5	ye, patanti sattā nirayaṃ avaṃsirāti ye lokantarikandhakārasaṅkhātaṃ nīcakulatādibhedaṃ	1133	
PA_atk-s05_05a:1133_6	vā tamaṃ vajanti, ye ca patanti sattā avīciādibhedaṃ nirayaṃ avaṃsirā adhogatasīsā.	1133	
PA_atk-s05_05a:1133_7	Esāmagandhoti tesaṃ sattānaṃ tamavajananirayapatanahetu esa gedhavirodhātipātabhedo	1133	
PA_atk-s05_05a:1133_8	sabbāmagandhamūlabhūto yathāvuttenatthena tividho āmagandho. Na hi maṃsabhojananti	1133	
PA_atk-s05_05a:1133_9	maṃsabhojanaṃ pana na āmagandhoti.	1133	
PA_atk-s05_05a:1134_0	252. Evaṃ bhagavā paramatthato āmagandhaṃ vissajjetvā duggatimaggabhāvañcassa pakāsetvā	1134	
PA_atk-s05_05a:1134_1	idāni yasmiṃ macchamaṃsabhojane tāpaso āmagandhasaññī duggatimaggasaññī ca hutvā	1134	
PA_atk-s05_05a:1134_2	tassa abhojanena suddhikāmo hutvā taṃ na bhuñjati, tassa ca aññassa ca tathāvidhassa	1134	
PA_atk-s05_05a:1134_3	sodhetuṃ asamatthabhāvaṃ dassento “na macchamaṃsa”nti imaṃ chappadaṃ gāthamāha. Tattha	1134	
PA_atk-s05_05a:1134_4	sabbapadāni antimapādena yojetabbāni – na macchamaṃsaṃ sodheti maccaṃ avitiṇṇakaṅkhaṃ,	1134	
PA_atk-s05_05a:1134_5	na āhutiyaññamutūpasevanā sodheti maccaṃ avitiṇṇakaṅkhanti evaṃ. Ettha ca na macchamaṃsanti	1134	
PA_atk-s05_05a:1134_6	akhādiyamānaṃ macchamaṃsaṃ na sodheti, tathā anāsakattanti evaṃ porāṇā vaṇṇenti.	1134	
PA_atk-s05_05a:1134_7	Evaṃ pana sundarataraṃ siyā “na macchamaṃsānaṃ anāsakattaṃ na macchamaṃsānānāsakattaṃ,	1134	
PA_atk-s05_05a:1134_8	macchamaṃsānaṃ anāsakattaṃ na sodheti, macca”nti athāpi siyā, evaṃ sante anāsakattaṃ	1134	
PA_atk-s05_05a:1134_9	ohīyatīti? Tañca na, amaratapena saṅgahitattā. “Ye vāpi loke amarā bahū tapā”ti ettha	1134	
PA_atk-s05_05a:1134_10	hi sabbopi vuttāvaseso attakilamatho saṅgahaṃ gacchatīti. Naggiyanti acelakattaṃ.	11341	
PA_atk-s05_05a:1134_11	Muṇḍiyanti muṇḍabhāvo. Jaṭājallanti jaṭā ca rajojallañca. Kharājinānīti kharāni ajinacammāni.	11341	
PA_atk-s05_05a:1134_12	Aggihuttassupasevanāti aggipāricāriyā. Amarāti amarabhāvapatthanatāya pavattakāyakilesā.	11341	
PA_atk-s05_05a:1134_13	Bahūti ukkuṭikappadhānādibhedato aneke. Tapāti sarīrasantāpā. Mantāti vedā. Āhutīti	11341	
PA_atk-s05_05a:1134_14	aggihomakammaṃ. Yaññamutūpasevanāti assamedhādiyaññā ca utūpasevanā ca. Utūpasevanā	11341	
PA_atk-s05_05a:1134_15	nāma gimhe ātapaṭṭhānasevanā, vasse rukkhamūlasevanā, hemante jalappavesasevanā.	11341	
PA_atk-s05_05a:1134_16	Na sodhenti maccaṃ avitiṇṇakaṅkhanti kilesasuddhiyā vā bhavasuddhiyā vā avitiṇṇavicikicchaṃ	11341	
PA_atk-s05_05a:1134_17	maccaṃ na sodhenti. Kaṅkhāmale hi sati na visuddho hoti, tvañca sakaṅkhoyevāti. Ettha	11341	
PA_atk-s05_05a:1134_18	ca “avitiṇṇakaṅkha”nti etaṃ “na macchamaṃsa”ntiādīni sutvā “kiṃ nu kho macchamaṃsānaṃ	11341	
PA_atk-s05_05a:1134_19	abhojanādinā siyā visuddhimaggo”ti tāpasassa kaṅkhāya uppannāya bhagavatā vuttaṃ	11341	
PA_atk-s05_05a:1134_20	siyāti no adhippāyo. Yā cassa “so macchamaṃsaṃ bhuñjatī”ti sutvāva buddhe kaṅkhā	11342	
PA_atk-s05_05a:1134_21	uppannā, taṃ sandhāyetaṃ vuttanti veditabbaṃ.	11342	
PA_atk-s05_05a:1135_0	253. Evaṃ macchamaṃsānāsakattādīnaṃ sodhetuṃ asamatthabhāvaṃ dassetvā idāni sodhetuṃ	1135	
PA_atk-s05_05a:1135_1	samatthe dhamme dassento “sotesu gutto”ti imaṃ gāthamāha. Tattha sotesūti chasu indriyesu.	1135	
PA_atk-s05_05a:1135_2	Guttoti indriyasaṃvaraguttiyā samannāgato. Ettāvatā indriyasaṃvaraparivārasīlaṃ dasseti.	1135	
PA_atk-s05_05a:1135_3	Viditindriyo careti ñātapariññāya chaḷindriyāni viditvā pākaṭāni katvā careyya, vihareyyāti	1135	
PA_atk-s05_05a:1135_4	vuttaṃ hoti. Ettāvatā visuddhasīlassa nāmarūpaparicchedaṃ dasseti. Dhamme ṭhitoti	1135	
PA_atk-s05_05a:1135_5	ariyamaggena abhisametabbacatusaccadhamme ṭhito. Etena sotāpattibhūmiṃ dasseti. Ajjavamaddave	1135	
PA_atk-s05_05a:1135_6	ratoti ujubhāve ca mudubhāve ca rato. Etena sakadāgāmibhūmiṃ dasseti. Sakadāgāmī	1135	
PA_atk-s05_05a:1135_7	hi kāyavaṅkādikarānaṃ cittathaddhabhāvakarānañca rāgadosānaṃ tanubhāvā ajjavamaddave	1135	
PA_atk-s05_05a:1135_8	rato hoti. Saṅgātigoti rāgadosasaṅgātigo. Etena anāgāmibhūmiṃ dasseti. Sabbadukkhappahīnoti	1135	
PA_atk-s05_05a:1135_9	sabbassa vaṭṭadukkhassa hetuppahānena pahīnasabbadukkho. Etena arahattabhūmiṃ dasseti.	1135	
PA_atk-s05_05a:1135_10	Na lippati diṭṭhasutesu dhīroti so evaṃ anupubbena arahattaṃ patto dhitisampadāya	11351	
PA_atk-s05_05a:1135_11	dhīro diṭṭhasutesu dhammesu kenaci kilesena na lippati. Na kevalañca diṭṭhasutesu,	11351	
PA_atk-s05_05a:1135_12	mutaviññātesu ca na lippati, aññadatthu paramavisuddhippatto hotīti arahattanikūṭena desanaṃ niṭṭhāpesi.	11351	
PA_atk-s05_05a:1136_0	254-5. Ito paraṃ “iccetamattha”nti dve gāthā saṅgītikārehi vuttā. Tāsamattho – iti	1136	
PA_atk-s05_05a:1136_1	bhagavā kassapo etamatthaṃ punappunaṃ anekāhi gāthāhi dhammādhiṭṭhānāya puggalādhiṭṭhānāya	1136	
PA_atk-s05_05a:1136_2	ca desanāya yāva tāpaso aññāsi, tāva so akkhāsi kathesi vitthāresi. Naṃ vedayi mantapāragūti	1136	
PA_atk-s05_05a:1136_3	sopi tañca atthaṃ mantapāragū, vedapāragū, tisso brāhmaṇo vedayi aññāsi. Kiṃ kāraṇā?	1136	
PA_atk-s05_05a:1136_4	Yasmā atthato ca padato ca desanānayato ca citrāhi gāthāhi munī pakāsayi. Kīdiso?	1136	
PA_atk-s05_05a:1136_5	Nirāmagandho asito durannayo, āmagandhakilesābhāvā nirāmagandho, taṇhādiṭṭhinissayābhāvā	1136	
PA_atk-s05_05a:1136_6	asito, bāhiradiṭṭhivasena “idaṃ seyyo idaṃ vara”nti kenaci netuṃ asakkuṇeyyattā durannayo.	1136	
PA_atk-s05_05a:1136_7	Evaṃ pakāsitavato cassa sutvāna buddhassa subhāsitaṃ padaṃ sukathitaṃ dhammadesanaṃ	1136	
PA_atk-s05_05a:1136_8	sutvā nirāmagandhaṃ nikkilesayogaṃ, sabbadukkhappanūdanaṃ sabbavaṭṭadukkhappanūdanaṃ,	1136	
PA_atk-s05_05a:1136_9	nīcamano nīcacitto hutvā vandi tathāgatassa, tisso brāhmaṇo tathāgatassa pāde pañcapatiṭṭhitaṃ	1136	
PA_atk-s05_05a:1136_10	katvā vandi. Tattheva pabbajjamarocayitthāti tattheva ca naṃ āsane nisinnaṃ kassapaṃ	11361	
PA_atk-s05_05a:1136_11	bhagavantaṃ tisso tāpaso pabbajjamarocayittha, ayācīti vuttaṃ hoti. Taṃ bhagavā “ehi	11361	
PA_atk-s05_05a:1136_12	bhikkhū”ti āha. So taṅkhaṇaṃyeva aṭṭhaparikkhārayutto hutvā ākāsenāgantvā vassasatikatthero	11361	
PA_atk-s05_05a:1136_13	viya bhagavantaṃ vanditvā katipāheneva sāvakapāramiñāṇaṃ paṭivijjhitvā tisso nāma	11361	
PA_atk-s05_05a:1136_14	aggasāvako ahosi, puna dutiyo bhāradvājo nāma. Evaṃ tassa bhagavato tissabhāradvājaṃ	11361	
PA_atk-s05_05a:1136_15	nāma sāvakayugaṃ ahosi.	11361	
PA_atk-s05_05a:1137_0	Amhākaṃ pana bhagavā yā ca tissena brāhmaṇena ādito tisso gāthā vuttā, yā ca kassapena	1137	
PA_atk-s05_05a:1137_1	bhagavatā majjhe nava, yā ca tadā saṅgītikārehi ante dve, tā sabbāpi cuddasa gāthā	1137	
PA_atk-s05_05a:1137_2	ānetvā paripuṇṇaṃ katvā imaṃ āmagandhasuttaṃ ācariyappamukhānaṃ pañcannaṃ tāpasasatānaṃ	1137	
PA_atk-s05_05a:1137_3	āmagandhaṃ byākāsi. Taṃ sutvā so brāhmaṇo tatheva nīcamano hutvā bhagavato pāde vanditvā	1137	
PA_atk-s05_05a:1137_4	pabbajjaṃ yāci saddhiṃ parisāya. “Etha bhikkhavo”ti bhagavā avoca. Te tatheva ehibhikkhubhāvaṃ	1137	
PA_atk-s05_05a:1137_5	patvā ākāsenāgantvā bhagavantaṃ vanditvā katipāheneva sabbeva aggaphale arahatte patiṭṭhahiṃsūti.	1137	
PA_atk-s05_05a:1138	Paramatthajotikāya khuddaka-aṭṭhakathāya	113	
PA_atk-s05_05a:1139	Suttanipāta-aṭṭhakathāya āmagandhasuttavaṇṇanā niṭṭhitā.	113	
PA_atk-s05_05a:1140	3. Hirisuttavaṇṇanā	114	
PA_atk-s05_05a:1141_0	Hiriṃ tarantanti hirisuttaṃ. Kā uppatti? Anuppanne bhagavati sāvatthiyaṃ aññataro	1141	
PA_atk-s05_05a:1141_1	brāhmaṇamahāsālo aḍḍho ahosi asītikoṭidhanavibhavo. Tassa ekaputtako ahosi piyo manāpo.	1141	
PA_atk-s05_05a:1141_2	So taṃ devakumāraṃ viya nānappakārehi sukhūpakaraṇehi saṃvaḍḍhento taṃ sāpateyyaṃ	1141	
PA_atk-s05_05a:1141_3	tassa aniyyātetvāva kālamakāsi saddhiṃ brāhmaṇiyā. Tato tassa māṇavassa mātāpitūnaṃ	1141	
PA_atk-s05_05a:1141_4	accayena bhaṇḍāgāriko sāragabbhaṃ vivaritvā sāpateyyaṃ niyyātento āha – “idaṃ te,	1141	
PA_atk-s05_05a:1141_5	sāmi, mātāpitūnaṃ santakaṃ, idaṃ ayyakapayyakānaṃ santakaṃ, idaṃ sattakulaparivaṭṭena	1141	
PA_atk-s05_05a:1141_6	āgata”nti. Māṇavo dhanaṃ disvā cintesi – “idaṃ dhanaṃyeva dissati, yehi pana idaṃ	1141	
PA_atk-s05_05a:1141_7	sañcitaṃ, te na dissanti, sabbeva maccuvasaṃ gatā. Gacchantā ca na ito kiñci ādāya	1141	
PA_atk-s05_05a:1141_8	agamaṃsu, evaṃ nāma bhoge pahāya gantabbo paraloko, na sakkā kiñci ādāya gantuṃ aññatra	1141	
PA_atk-s05_05a:1141_9	sucaritena. Yaṃnūnāhaṃ imaṃ dhanaṃ pariccajitvā sucaritadhanaṃ gaṇheyyaṃ, yaṃ sakkā	1141	
PA_atk-s05_05a:1141_10	ādāya gantu”nti. So divase divase satasahassaṃ vissajjento puna cintesi – “pahūtamidaṃ	11411	
PA_atk-s05_05a:1141_11	dhanaṃ, kiṃ iminā evamappakena pariccāgena, yaṃnūnāhaṃ mahādānaṃ dadeyya”nti. So	11411	
PA_atk-s05_05a:1141_12	rañño ārocesi – “mahārāja, mama ghare ettakaṃ dhanaṃ atthi, icchāmi tena mahādānaṃ	11411	
PA_atk-s05_05a:1141_13	dātuṃ. Sādhu, mahārāja, nagare ghosanaṃ kārāpethā”ti. Rājā tathā kārāpesi. So āgatāgatānaṃ	11411	
PA_atk-s05_05a:1141_14	bhājanāni pūretvā sattahi divasehi sabbadhanamadāsi, datvā ca cintesi – “evaṃ mahāpariccāgaṃ	11411	
PA_atk-s05_05a:1141_15	katvā ayuttaṃ ghare vasituṃ, yaṃnūnāhaṃ pabbajeyya”nti. Tato parijanassa etamatthaṃ	11411	
PA_atk-s05_05a:1141_16	ārocesi. Te “mā, tvaṃ sāmi, ‘dhanaṃ parikkhīṇa’nti cintayi, mayaṃ appakeneva kālena	11411	
PA_atk-s05_05a:1141_17	nānāvidhehi upāyehi dhanasañcayaṃ karissāmā”ti vatvā nānappakārehi taṃ yāciṃsu. So	11411	
PA_atk-s05_05a:1141_18	tesaṃ yācanaṃ anādiyitvāva tāpasapabbajjaṃ pabbaji.	11411	
PA_atk-s05_05a:1142_0	Tattha aṭṭhavidhā tāpasā – saputtabhariyā, uñchācārikā, sampattakālikā, anaggipakkikā,	1142	
PA_atk-s05_05a:1142_1	asmamuṭṭhikā, dantaluyyakā, pavattaphalikā, vaṇṭamuttikā cāti. Tattha saputtabhariyāti	1142	
PA_atk-s05_05a:1142_2	puttadārena saddhiṃ pabbajitvā kasivaṇijjādīhi jīvikaṃ kappayamānā keṇiyajaṭilādayo.	1142	
PA_atk-s05_05a:1142_3	Uñchācārikāti nagaradvāre assamaṃ kārāpetvā tattha khattiyabrāhmaṇakumārādayo sippādīni	1142	
PA_atk-s05_05a:1142_4	sikkhāpetvā hiraññasuvaṇṇaṃ paṭikkhipitvā tilataṇḍulādikappiyabhaṇḍapaṭiggāhakā,	1142	
PA_atk-s05_05a:1142_5	te saputtabhariyehi seṭṭhatarā. Sampattakālikāti āhāravelāya sampattaṃ āhāraṃ gahetvā	1142	
PA_atk-s05_05a:1142_6	yāpentā, te uñchācārikehi seṭṭhatarā. Anaggipakkikāti agginā apakkapattaphalāni khāditvā	1142	
PA_atk-s05_05a:1142_7	yāpentā, te sampattakālikehi seṭṭhatarā. Asmamuṭṭhikāti muṭṭhipāsāṇaṃ gahetvā aññaṃ	1142	
PA_atk-s05_05a:1142_8	vā kiñci vāsisatthakādiṃ gahetvā vicarantā yadā chātā honti, tadā sampattarukkhato	1142	
PA_atk-s05_05a:1142_9	tacaṃ gahetvā khāditvā uposathaṅgāni adhiṭṭhāya cattāro brahmavihāre bhāventi, te	1142	
PA_atk-s05_05a:1142_10	anaggipakkikehi seṭṭhatarā. Dantaluyyakāti muṭṭhipāsāṇādīnipi agahetvā carantā khudākāle	11421	
PA_atk-s05_05a:1142_11	sampattarukkhato dantehi uppāṭetvā tacaṃ khāditvā uposathaṅgāni adhiṭṭhāya brahmavihāre	11421	
PA_atk-s05_05a:1142_12	bhāventi, te asmamuṭṭhikehi seṭṭhatarā. Pavattaphalikāti jātassaraṃ vā vanasaṇḍaṃ	11421	
PA_atk-s05_05a:1142_13	vā nissāya vasantā yaṃ tattha sare bhisamuḷālādi, yaṃ vā vanasaṇḍe pupphakāle pupphaṃ,	11421	
PA_atk-s05_05a:1142_14	phalakāle phalaṃ, tameva khādanti. Pupphaphale asati antamaso tattha rukkhapapaṭikampi	11421	
PA_atk-s05_05a:1142_15	khāditvā vasanti, na tveva āhāratthāya aññatra gacchanti. Uposathaṅgādhiṭṭhānaṃ brahmavihārabhāvanaṃ	11421	
PA_atk-s05_05a:1142_16	ca karonti, te dantaluyyakehi seṭṭhatarā. Vaṇṭamuttikā nāma vaṇṭamuttāni bhūmiyaṃ	11421	
PA_atk-s05_05a:1142_17	patitāni paṇṇāniyeva khādanti, sesaṃ purimasadisameva, te sabbaseṭṭhā.	11421	
PA_atk-s05_05a:1143_0	Ayaṃ pana brāhmaṇakulaputto “tāpasapabbajjāsu aggapabbajjaṃ pabbajissāmī”ti vaṇṭamuttikapabbajjameva	1143	
PA_atk-s05_05a:1143_1	pabbajitvā himavante dve tayo pabbate atikkamma assamaṃ kārāpetvā paṭivasati. Atha	1143	
PA_atk-s05_05a:1143_2	bhagavā loke uppajjitvā pavattitavaradhammacakko anupubbena sāvatthiṃ gantvā sāvatthiyaṃ	1143	
PA_atk-s05_05a:1143_3	viharati jetavane anāthapiṇḍikassa ārāme. Tena kho pana samayena sāvatthivāsī eko	1143	
PA_atk-s05_05a:1143_4	puriso pabbate candanasārādīni gavesanto tassa assamaṃ patvā abhivādetvā ekamantaṃ	1143	
PA_atk-s05_05a:1143_5	aṭṭhāsi. So taṃ disvā “kuto āgatosī”ti pucchi. “Sāvatthito, bhante”ti. “Kā tattha	1143	
PA_atk-s05_05a:1143_6	pavattī”ti? “Tattha, bhante, manussā appamattā dānādīni puññāni karontī”ti. “Kassa	1143	
PA_atk-s05_05a:1143_7	ovādaṃ sutvā”ti? “Buddhassa bhagavato”ti. Tāpaso buddhasaddassavanena vimhito “buddhoti	1143	
PA_atk-s05_05a:1143_8	tvaṃ, bho purisa, vadesī”ti āmagandhe vuttanayeneva tikkhattuṃ pucchitvā “ghosopi	1143	
PA_atk-s05_05a:1143_9	kho eso dullabho”ti attamano bhagavato santikaṃ gantukāmo hutvā cintesi – “na yuttaṃ	1143	
PA_atk-s05_05a:1143_10	buddhassa santikaṃ tucchameva gantuṃ, kiṃ nu kho gahetvā gaccheyya”nti. Puna cintesi	11431	
PA_atk-s05_05a:1143_11	– “buddhā nāma āmisagarukā na honti, handāhaṃ dhammapaṇṇākāraṃ gahetvā gacchāmī”ti	11431	
PA_atk-s05_05a:1143_12	cattāro pañhe abhisaṅkhari –	11431	
PA_atk-s05_05a:1144	“Kīdiso mitto na sevitabbo, kīdiso mitto sevitabbo;	114	
PA_atk-s05_05a:1145	Kīdiso payogo payuñjitabbo, kiṃ rasānaṃ agga”nti.	114	
PA_atk-s05_05a:1146_0	So te pañhe gahetvā majjhimadesābhimukho pakkamitvā anupubbena sāvatthiṃ patvā jetavanaṃ	1146	
PA_atk-s05_05a:1146_1	paviṭṭho. Bhagavāpi tasmiṃ samaye dhammadesanatthāya āsane nisinnoyeva hoti. So bhagavantaṃ	1146	
PA_atk-s05_05a:1146_2	disvā avanditvāva ekamantaṃ aṭṭhāsi. Bhagavā “kacci, isi, khamanīya”ntiādinā nayena	1146	
PA_atk-s05_05a:1146_3	sammodi. Sopi “khamanīyaṃ, bho gotamā”tiādinā nayena paṭisammoditvā “yadi buddho	1146	
PA_atk-s05_05a:1146_4	bhavissati, manasā pucchite pañhe vācāya eva vissajjessatī”ti manasā eva bhagavantaṃ	1146	
PA_atk-s05_05a:1146_5	te pañhe pucchi. Bhagavā brāhmaṇena puṭṭho ādipañhaṃ tāva vissajjetuṃ hiriṃ tarantanti	1146	
PA_atk-s05_05a:1146_6	ārabhitvā aḍḍhateyyā gāthāyo āha.	1146	
PA_atk-s05_05a:1147_0	256. Tāsaṃ attho – hiriṃ tarantanti hiriṃ atikkamantaṃ ahirikaṃ nillajjaṃ. Vijigucchamānanti	1147	
PA_atk-s05_05a:1147_1	asucimiva passamānaṃ. Ahiriko hi hiriṃ jigucchati asucimiva passati, tena naṃ na	1147	
PA_atk-s05_05a:1147_2	bhajati na allīyati. Tena vuttaṃ “vijigucchamāna”nti. Tavāhamasmi iti bhāsamānanti	1147	
PA_atk-s05_05a:1147_3	“ahaṃ, samma, tava sahāyo hitakāmo sukhakāmo, jīvitampi me tuyhaṃ atthāya pariccatta”nti	1147	
PA_atk-s05_05a:1147_4	evamādinā nayena bhāsamānaṃ. Sayhāni kammāni anādiyantanti evaṃ bhāsitvāpi ca sayhāni	1147	
PA_atk-s05_05a:1147_5	kātuṃ sakkānipi tassa kammāni anādiyantaṃ karaṇatthāya asamādiyantaṃ. Atha vā cittena	1147	
PA_atk-s05_05a:1147_6	tattha ādaramattampi akarontaṃ, apica kho pana uppannesu kiccesu byasanameva dassentaṃ.	1147	
PA_atk-s05_05a:1147_7	Neso mamanti iti naṃ vijaññāti taṃ evarūpaṃ “mittapaṭirūpako eso, neso me mitto”ti	1147	
PA_atk-s05_05a:1147_8	evaṃ paṇḍito puriso vijāneyya.	1147	
PA_atk-s05_05a:1148_0	257. Ananvayanti yaṃ atthaṃ dassāmi, karissāmīti ca bhāsati, tena ananugataṃ. Piyaṃ	1148	
PA_atk-s05_05a:1148_1	vācaṃ yo mittesu pakubbatīti yo atītānāgatehi padehi paṭisantharanto niratthakena	1148	
PA_atk-s05_05a:1148_2	saṅgaṇhanto kevalaṃ byañjanacchāyāmatteneva piyaṃ mittesu vācaṃ pavatteti. Akarontaṃ	1148	
PA_atk-s05_05a:1148_3	bhāsamānaṃ, parijānanti paṇḍitāti evarūpaṃ yaṃ bhāsati, taṃ akarontaṃ, kevalaṃ vācāya	1148	
PA_atk-s05_05a:1148_4	bhāsamānaṃ “vacīparamo nāmesa amitto mittapaṭirūpako”ti evaṃ paricchinditvā paṇḍitā jānanti.	1148	
PA_atk-s05_05a:1149_0	258. Na so mitto yo sadā appamatto, bhedāsaṅkī randhamevānupassīti yo bhedameva āsaṅkamāno	1149	
PA_atk-s05_05a:1149_1	katamadhurena upacārena sadā appamatto viharati, yaṃkiñci assatiyā amanasikārena	1149	
PA_atk-s05_05a:1149_2	kataṃ, aññāṇakena vā akataṃ, “yadā maṃ garahissati, tadā naṃ etena paṭicodessāmī”ti	1149	
PA_atk-s05_05a:1149_3	evaṃ randhameva anupassati, na so mitto sevitabboti.	1149	
PA_atk-s05_05a:1150_0	Evaṃ bhagavā “kīdiso mitto na sevitabbo”ti imaṃ ādipañhaṃ vissajjetvā dutiyaṃ vissajjetuṃ	1150	
PA_atk-s05_05a:1150_1	“yasmiñca setī”ti imaṃ upaḍḍhagāthamāha. Tassattho yasmiñca mitte mitto tassa hadayamanupavisitvā	1150	
PA_atk-s05_05a:1150_2	sayanena yathā nāma pitu urasi putto “imassa mayi urasi sayante dukkhaṃ vā anattamanatā	1150	
PA_atk-s05_05a:1150_3	vā bhaveyyā”tiādīhi aparisaṅkamāno nibbisaṅko hutvā seti, evamevaṃ dāradhanajīvitādīsu	1150	
PA_atk-s05_05a:1150_4	vissāsaṃ karonto mittabhāvena nibbisaṅko seti. Yo ca parehi kāraṇasataṃ kāraṇasahassampi	1150	
PA_atk-s05_05a:1150_5	vatvā abhejjo, sa ve mitto sevitabboti.	1150	
PA_atk-s05_05a:1151_0	259. Evaṃ bhagavā “kīdiso mitto sevitabbo”ti evaṃ dutiyapañhaṃ vissajjetvā tatiyaṃ	1151	
PA_atk-s05_05a:1151_1	vissajjetuṃ “pāmujjakaraṇa”nti gāthamāha. Tassattho – pāmujjaṃ karotīti pāmujjakaraṇaṃ.	1151	
PA_atk-s05_05a:1151_2	Ṭhānanti kāraṇaṃ. Kiṃ pana tanti? Vīriyaṃ. Tañhi dhammūpasañhitaṃ pītipāmojjasukhamuppādanato	1151	
PA_atk-s05_05a:1151_3	pāmujjakaraṇanti vuccati. Yathāha “svākhāte, bhikkhave, dhammavinaye yo āraddhavīriyo,	1151	
PA_atk-s05_05a:1151_4	so sukhaṃ viharatī”ti. Pasaṃsaṃ āvahatīti pasaṃsāvahanaṃ. Ādito dibbamānusakasukhānaṃ,	1151	
PA_atk-s05_05a:1151_5	pariyosāne nibbānasukhassa āvahanato phalūpacārena sukhaṃ. Phalaṃ paṭikaṅkhamāno	1151	
PA_atk-s05_05a:1151_6	phalānisaṃso. Bhāvetīti vaḍḍheti. Vahanto porisaṃ dhuranti purisānucchavikaṃ bhāraṃ	1151	
PA_atk-s05_05a:1151_7	ādāya viharanto etaṃ sammappadhānavīriyasaṅkhātaṃ ṭhānaṃ bhāveti, īdiso payogo sevitabboti.	1151	
PA_atk-s05_05a:1152_0	260. Evaṃ bhagavā “kīdiso payogo payuñjitabbo”ti tatiyapañhaṃ vissajjetvā catutthaṃ	1152	
PA_atk-s05_05a:1152_1	vissajjetuṃ “pavivekarasa”nti gāthamāha. Tattha pavivekoti kilesavivekato jātattā	1152	
PA_atk-s05_05a:1152_2	aggaphalaṃ vuccati, tassa rasoti assādanaṭṭhena taṃsampayuttaṃ sukhaṃ. Upasamopi	1152	
PA_atk-s05_05a:1152_3	kilesūpasamante jātattā nibbānasaṅkhātaupasamārammaṇattā vā tadeva, dhammapītirasopi	1152	
PA_atk-s05_05a:1152_4	ariyadhammato anapetāya nibbānasaṅkhāte dhamme uppannāya pītiyā rasattā tadeva. Taṃ	1152	
PA_atk-s05_05a:1152_5	pavivekarasaṃ upasamassa ca rasaṃ pitvā tadeva dhammapītirasaṃ pivaṃ niddaro hoti	1152	
PA_atk-s05_05a:1152_6	nippāpo, pivitvāpi kilesapariḷāhābhāvena niddaro, pivantopi pahīnapāpattā nippāpo	1152	
PA_atk-s05_05a:1152_7	hoti, tasmā etaṃ rasānamagganti. Keci pana “jhānanibbānapaccavekkhaṇānaṃ kāyacittaupadhivivekānañca	1152	
PA_atk-s05_05a:1152_8	vasena pavivekarasādayo tayo eva ete dhammā”ti yojenti, purimameva sundaraṃ. Evaṃ	1152	
PA_atk-s05_05a:1152_9	bhagavā catutthapañhaṃ vissajjento arahattanikūṭena desanaṃ niṭṭhāpesi. Desanāpariyosāne	1152	
PA_atk-s05_05a:1152_10	brāhmaṇo bhagavato santike pabbajitvā katipāheneva paṭisambhidāppatto arahā ahosīti.	11521	
PA_atk-s05_05a:1153	Paramatthajotikāya khuddaka-aṭṭhakathāya	115	
PA_atk-s05_05a:1154	Suttanipāta-aṭṭhakathāya hirisuttavaṇṇanā niṭṭhitā.	115	
PA_atk-s05_05a:1155	Paṭhamo bhāgo niṭṭhito.	115	
PA_atk-s05_05a:1156	Namo tassa bhagavato arahato sammāsambuddhassa	115	
PA_atk-s05_05a:1157	Khuddakanikāye	115	
PA_atk-s05_05a:1158	Suttanipāta-aṭṭhakathā	115	
PA_atk-s05_05a:1159	(Dutiyo bhāgo)	115	
PA_atk-s05_05a:1160	2. Cūḷavaggo	116	
PA_atk-s05_05a:1161	4. Maṅgalasuttavaṇṇanā	116	
PA_atk-s05_05a:1162_0	Evaṃ me sutanti maṅgalasuttaṃ. Kā uppatti? Jambudīpe kira tattha tattha nagaradvārasanthāgārasabhādīsu	1162	
PA_atk-s05_05a:1162_1	mahājanā sannipatitvā hiraññasuvaṇṇaṃ datvā nānappakāraṃ sītāharaṇādibāhirakakathaṃ	1162	
PA_atk-s05_05a:1162_2	kathāpenti, ekekā kathā catumāsaccayena niṭṭhāti. Tattha ekadivasaṃ maṅgalakathā	1162	
PA_atk-s05_05a:1162_3	samuṭṭhāsi – “kiṃ nu kho maṅgalaṃ, kiṃ diṭṭhaṃ maṅgalaṃ, sutaṃ maṅgalaṃ, mutaṃ maṅgalaṃ,	1162	
PA_atk-s05_05a:1162_4	ko maṅgalaṃ jānātī”ti?	1162	
PA_atk-s05_05a:1163_0	Atha diṭṭhamaṅgaliko nāmeko puriso āha – “ahaṃ maṅgalaṃ jānāmi, diṭṭhaṃ loke maṅgalaṃ,	1163	
PA_atk-s05_05a:1163_1	diṭṭhaṃ nāma abhimaṅgalasammataṃ rūpaṃ. Seyyathidaṃ – idhekacco kālasseva vuṭṭhāya	1163	
PA_atk-s05_05a:1163_2	cātakasakuṇaṃ vā passati, beluvalaṭṭhiṃ vā gabbhiniṃ vā kumārake vā alaṅkatapaṭiyatte	1163	
PA_atk-s05_05a:1163_3	puṇṇaghaṭaṃ vā allarohitamacchaṃ vā ājaññaṃ vā ājaññarathaṃ vā usabhaṃ vā gāviṃ vā	1163	
PA_atk-s05_05a:1163_4	kapilaṃ vā, yaṃ vā panaññampi kiñci evarūpaṃ abhimaṅgalasammataṃ rūpaṃ passati, idaṃ	1163	
PA_atk-s05_05a:1163_5	vuccati diṭṭhamaṅgala”nti. Tassa vacanaṃ ekacce aggahesuṃ, ekacce nāggahesuṃ. Ye	1163	
PA_atk-s05_05a:1163_6	nāggahesuṃ, te tena saha vivadiṃsu.	1163	
PA_atk-s05_05a:1164_0	Atha sutamaṅgaliko nāmeko puriso āha – “cakkhu nāmetaṃ, bho, sucimpi asucimpi passati,	1164	
PA_atk-s05_05a:1164_1	tathā sundarampi asundarampi, manāpampi amanāpampi. Yadi tena diṭṭhaṃ maṅgalaṃ siyā,	1164	
PA_atk-s05_05a:1164_2	sabbampi maṅgalaṃ siyā, tasmā na diṭṭhaṃ maṅgalaṃ, apica kho pana sutaṃ maṅgalaṃ,	1164	
PA_atk-s05_05a:1164_3	sutaṃ nāma abhimaṅgalasammato saddo. Seyyathidaṃ – idhekacco kālasseva vuṭṭhāya vaḍḍhāti	1164	
PA_atk-s05_05a:1164_4	vā vaḍḍhamānāti vā puṇṇāti vā phussāti vā sumanāti vā sirīti vā sirivaḍḍhāti vā ajja	1164	
PA_atk-s05_05a:1164_5	sunakkhattaṃ sumuhuttaṃ sudivasaṃ sumaṅgalanti evarūpaṃ vā yaṃkiñci abhimaṅgalasammataṃ	1164	
PA_atk-s05_05a:1164_6	saddaṃ suṇāti, idaṃ vuccati sutamaṅgala”nti. Tassapi vacanaṃ ekacce aggahesuṃ, ekacce	1164	
PA_atk-s05_05a:1164_7	nāggahesuṃ. Ye nāggahesuṃ, te tena saha vivadiṃsu.	1164	
PA_atk-s05_05a:1165_0	Atha mutamaṅgaliko nāmeko puriso āha – “sotampi hi nāmetaṃ bho sādhumpi asādhumpi	1165	
PA_atk-s05_05a:1165_1	manāpampi amanāpampi suṇāti. Yadi tena sutaṃ maṅgalaṃ siyā, sabbampi maṅgalaṃ siyā,	1165	
PA_atk-s05_05a:1165_2	tasmā na sutaṃ maṅgalaṃ, apica kho pana mutaṃ maṅgalaṃ, mutaṃ nāma abhimaṅgalasammataṃ	1165	
PA_atk-s05_05a:1165_3	gandharasaphoṭṭhabbaṃ. Seyyathidaṃ – idhekacco kālasseva vuṭṭhāya padumagandhādipupphagandhaṃ	1165	
PA_atk-s05_05a:1165_4	vā ghāyati, phussadantakaṭṭhaṃ vā khādati, pathaviṃ vā āmasati, haritasassaṃ vā allagomayaṃ	1165	
PA_atk-s05_05a:1165_5	vā kacchapaṃ vā tilavāhaṃ vā pupphaṃ vā phalaṃ vā āmasati, phussamattikāya vā sammā	1165	
PA_atk-s05_05a:1165_6	limpati, phussasāṭakaṃ vā nivāseti, phussaveṭhanaṃ vā dhāreti, yaṃ vā panaññampi	1165	
PA_atk-s05_05a:1165_7	kiñci evarūpaṃ abhimaṅgalasammataṃ gandhaṃ vā ghāyati, rasaṃ vā sāyati, phoṭṭhabbaṃ	1165	
PA_atk-s05_05a:1165_8	vā phusati, idaṃ vuccati mutamaṅgala”nti. Tassapi vacanaṃ ekacce aggahesuṃ, ekacce nāggahesuṃ.	1165	
PA_atk-s05_05a:1166_0	Tattha na diṭṭhamaṅgaliko sutamutamaṅgalike asakkhi saññāpetuṃ. Na tesaṃ aññataro	1166	
PA_atk-s05_05a:1166_1	itare dve. Tesu ca manussesu ye diṭṭhamaṅgalikassa vacanaṃ gaṇhiṃsu, te “diṭṭhaṃyeva	1166	
PA_atk-s05_05a:1166_2	maṅgala”nti gatā. Ye sutamutamaṅgalikānaṃ vacanaṃ gaṇhiṃsu, te “sutaṃyeva mutaṃyeva	1166	
PA_atk-s05_05a:1166_3	maṅgala”nti gatā. Evamayaṃ maṅgalakathā sakalajambudīpe pākaṭā jātā.	1166	
PA_atk-s05_05a:1167_0	Atha sakalajambudīpe manussā gumbagumbā hutvā “kiṃ nu kho maṅgala”nti maṅgalāni cintayiṃsu.	1167	
PA_atk-s05_05a:1167_1	Tesaṃ manussānaṃ ārakkhadevatā taṃ kathaṃ sutvā tatheva maṅgalāni cintayiṃsu. Tāsaṃ	1167	
PA_atk-s05_05a:1167_2	devatānaṃ bhummadevatā mittā honti, atha tato sutvā bhummadevatāpi tatheva maṅgalāni	1167	
PA_atk-s05_05a:1167_3	cintayiṃsu. Tāsampi devatānaṃ ākāsaṭṭhadevatā mittā honti, ākāsaṭṭhadevatānaṃ cātumahārājikadevatā.	1167	
PA_atk-s05_05a:1167_4	Eteneva upāyena yāva sudassīdevatānaṃ akaniṭṭhadevatā mittā honti, atha tato sutvā	1167	
PA_atk-s05_05a:1167_5	akaniṭṭhadevatāpi tatheva gumbagumbā hutvā maṅgalāni cintayiṃsu. Evaṃ dasasahassacakkavāḷesu	1167	
PA_atk-s05_05a:1167_6	sabbattha maṅgalacintā udapādi. Uppannā ca sā “idaṃ maṅgalaṃ idaṃ maṅgala”nti vinicchiyamānāpi	1167	
PA_atk-s05_05a:1167_7	appattā eva vinicchayaṃ dvādasa vassāni aṭṭhāsi. Sabbe manussā ca devā ca brahmāno	1167	
PA_atk-s05_05a:1167_8	ca ṭhapetvā ariyasāvake diṭṭhasutamutavasena tidhā bhinnā. Ekopi “idameva maṅgala”nti	1167	
PA_atk-s05_05a:1167_9	yathābhuccato niṭṭhaṅgato nāhosi, maṅgalakolāhalaṃ loke uppajji.	1167	
PA_atk-s05_05a:1168_0	Kolāhalaṃ nāma pañcavidhaṃ – kappakolāhalaṃ, cakkavattikolāhalaṃ, buddhakolāhalaṃ,	1168	
PA_atk-s05_05a:1168_1	maṅgalakolāhalaṃ, moneyyakolāhalanti. Tattha kāmāvacaradevā muttasirā vikiṇṇakesā	1168	
PA_atk-s05_05a:1168_2	rudammukhā assūni hatthehi puñchamānā rattavatthanivatthā ativiya virūpavesadhārino	1168	
PA_atk-s05_05a:1168_3	hutvā, “vassasatasahassassa accayena kappuṭṭhānaṃ bhavissati. Ayaṃ loko vinassissati,	1168	
PA_atk-s05_05a:1168_4	mahāsamuddo sussissati, ayañca mahāpathavī sineru ca pabbatarājā uḍḍhayhissati vinassissati,	1168	
PA_atk-s05_05a:1168_5	yāva brahmalokā lokavināso bhavissati. Mettaṃ, mārisā, bhāvetha, karuṇaṃ muditaṃ	1168	
PA_atk-s05_05a:1168_6	upekkhaṃ, mārisā, bhāvetha, mātaraṃ upaṭṭhahatha, pitaraṃ upaṭṭhahatha, kule jeṭṭhāpacāyino	1168	
PA_atk-s05_05a:1168_7	hotha, jāgaratha mā pamādatthā”ti manussapathe vicaritvā ārocenti. Idaṃ kappakolāhalaṃ nāma.	1168	
PA_atk-s05_05a:1169	Kāmāvacaradevāyeva “vassasatassaccayena cakkavattirājā loke uppajjissatī”ti manussapathe vicaritvā ārocenti. Idaṃ cakkavattikolāhalaṃ nāma.	116	
PA_atk-s05_05a:1170_0	Suddhāvāsā pana devā brahmābharaṇena alaṅkaritvā brahmaveṭhanaṃ sīse katvā pītisomanassajātā	1170	
PA_atk-s05_05a:1170_1	buddhaguṇavādino “vassasahassassa accayena buddho loke uppajjissatī”ti manussapathe	1170	
PA_atk-s05_05a:1170_2	vicaritvā ārocenti. Idaṃ buddhakolāhalaṃ nāma.	1170	
PA_atk-s05_05a:1171	Suddhāvāsā eva devā manussānaṃ cittaṃ ñatvā “dvādasannaṃ vassānaṃ accayena sammāsambuddho maṅgalaṃ kathessatī”ti manussapathe vicaritvā ārocenti. Idaṃ maṅgalakolāhalaṃ nāma.	117	
PA_atk-s05_05a:1172_0	Suddhāvāsā eva devā “sattannaṃ vassānaṃ accayena aññataro bhikkhu bhagavatā saddhiṃ	1172	
PA_atk-s05_05a:1172_1	samāgamma moneyyapaṭipadaṃ pucchissatī”ti manussapathe vicaritvā ārocenti. Idaṃ moneyyakolāhalaṃ	1172	
PA_atk-s05_05a:1172_2	nāma. Imesu pañcasu kolāhalesu diṭṭhamaṅgalādivasena tidhā bhinnesu devamanussesu	1172	
PA_atk-s05_05a:1172_3	idaṃ maṅgalakolāhalaṃ loke uppajji.	1172	
PA_atk-s05_05a:1173_0	Atha devesu ca manussesu ca vicinitvā vicinitvā maṅgalāni alabhamānesu dvādasannaṃ	1173	
PA_atk-s05_05a:1173_1	vassānaṃ accayena tāvatiṃsakāyikā devatā saṅgamma samāgamma evaṃ samacintesuṃ – “seyyathāpi	1173	
PA_atk-s05_05a:1173_2	nāma, mārisā, gharasāmiko antogharajanānaṃ, gāmasāmiko gāmavāsīnaṃ, rājā sabbamanussānaṃ,	1173	
PA_atk-s05_05a:1173_3	evamevaṃ ayaṃ sakko devānamindo amhākaṃ aggo ca seṭṭho ca yadidaṃ puññena tejena	1173	
PA_atk-s05_05a:1173_4	issariyena paññāya dvinnaṃ devalokānaṃ adhipati. Yaṃnūna mayaṃ sakkaṃ devānamindaṃ	1173	
PA_atk-s05_05a:1173_5	etamatthaṃ puccheyyāmā”ti. Tā sakkassa santikaṃ gantvā sakkaṃ devānamindaṃ taṅkhaṇānurūpanivāsanābharaṇasassirikasarīraṃ	1173	
PA_atk-s05_05a:1173_6	aḍḍhateyyakoṭiaccharāgaṇaparivutaṃ pāricchattakamūle paṇḍukambalavarāsane nisinnaṃ	1173	
PA_atk-s05_05a:1173_7	abhivādetvā ekamantaṃ ṭhatvā etadavocuṃ – “yagghe, mārisa, jāneyyāsi, etarahi maṅgalapañhā	1173	
PA_atk-s05_05a:1173_8	samuṭṭhitā, eke diṭṭhaṃ maṅgalanti vadanti, eke sutaṃ maṅgalanti vadanti, eke mutaṃ	1173	
PA_atk-s05_05a:1173_9	maṅgalanti vadanti. Tattha mayañca aññe ca aniṭṭhaṅgatā, sādhu vata no tvaṃ yāthāvato	1173	
PA_atk-s05_05a:1173_10	byākarohī”ti. Devarājā pakatiyāpi paññavā “ayaṃ maṅgalakathā kattha paṭhamaṃ samuṭṭhitā”ti	11731	
PA_atk-s05_05a:1173_11	āha. “Mayaṃ deva cātumahārājikānaṃ assumhā”ti āhaṃsu. Tato cātumahārājikā ākāsaṭṭhadevatānaṃ,	11731	
PA_atk-s05_05a:1173_12	ākāsaṭṭhadevatā bhummadevatānaṃ, bhummadevatā manussārakkhadevatānaṃ, manussārakkhadevatā	11731	
PA_atk-s05_05a:1173_13	“manussaloke samuṭṭhitā”ti āhaṃsu.	11731	
PA_atk-s05_05a:1174_0	Atha devānamindo “sammāsambuddho kattha vasatī”ti pucchi. “Manussaloke, devā”ti āhaṃsu.	1174	
PA_atk-s05_05a:1174_1	“Taṃ bhagavantaṃ koci pucchī”ti āha. “Na koci devā”ti. “Kiṃ nu kho nāma tumhe mārisā	1174	
PA_atk-s05_05a:1174_2	aggiṃ chaḍḍetvā khajjopanakaṃ ujjāletha, ye anavasesamaṅgaladesakaṃ taṃ bhagavantaṃ	1174	
PA_atk-s05_05a:1174_3	atikkamitvā maṃ pucchitabbaṃ maññatha? Āgacchatha, mārisā, taṃ bhagavantaṃ pucchāma,	1174	
PA_atk-s05_05a:1174_4	addhā sassirikaṃ pañhabyākaraṇaṃ labhissāmā”ti ekaṃ devaputtaṃ āṇāpesi – “tvaṃ bhagavantaṃ	1174	
PA_atk-s05_05a:1174_5	pucchā”ti. So devaputto taṅkhaṇānurūpena alaṅkārena attānaṃ alaṅkaritvā vijjuriva	1174	
PA_atk-s05_05a:1174_6	vijjotamāno devagaṇaparivuto jetavanamahāvihāraṃ āgantvā bhagavantaṃ abhivādetvā	1174	
PA_atk-s05_05a:1174_7	ekamantaṃ ṭhatvā maṅgalapañhaṃ pucchanto gāthāya ajjhabhāsi. Bhagavā tassa taṃ pañhaṃ	1174	
PA_atk-s05_05a:1174_8	vissajjento imaṃ suttamabhāsi.	1174	
PA_atk-s05_05a:1175_0	Tattha evaṃ me sutantiādīnamattho saṅkhepato kasibhāradvājasuttavaṇṇanāyaṃ vutto,	1175	
PA_atk-s05_05a:1175_1	vitthāraṃ pana icchantehi papañcasūdaniyā majjhimaṭṭhakathāyaṃ vuttanayena gahetabbo.	1175	
PA_atk-s05_05a:1175_2	Kasibhāradvājasutte ca “magadhesu viharati dakkhiṇāgirismiṃ ekanāḷāyaṃ brāhmaṇagāme”ti	1175	
PA_atk-s05_05a:1175_3	vuttaṃ, idha “sāvatthiyaṃ viharati jetavane anāthapiṇḍikassa ārāme”ti. Tasmā “sāvatthiya”nti	1175	
PA_atk-s05_05a:1175_4	imaṃ padaṃ ādiṃ katvā idha apubbapadavaṇṇanaṃ karissāma.	1175	
PA_atk-s05_05a:1176_0	Seyyathidaṃ, sāvatthiyanti evaṃnāmake nagare. Taṃ kira savatthassa nāma isino nivāsaṭṭhānaṃ	1176	
PA_atk-s05_05a:1176_1	ahosi. Tasmā yathā kusambassa nivāso kosambī, kākaṇḍassa nivāso kākaṇḍīti, evaṃ itthiliṅgavasena	1176	
PA_atk-s05_05a:1176_2	“sāvatthī”ti vuccati. Porāṇā pana vaṇṇayanti – yasmā tasmiṃ ṭhāne satthasamāyoge	1176	
PA_atk-s05_05a:1176_3	“kiṃbhaṇḍamatthī”ti pucchite “sabbamatthī”ti āhaṃsu, tasmā taṃ vacanamupādāya “sāvatthī”ti	1176	
PA_atk-s05_05a:1176_4	vuccati. Tassaṃ sāvatthiyaṃ. Etenassa gocaragāmo dīpito hoti. Jeto nāma rājakumāro,	1176	
PA_atk-s05_05a:1176_5	tena ropitasaṃvaḍḍhitattā tassa jetassa vananti jetavanaṃ, tasmiṃ jetavane. Anāthānaṃ	1176	
PA_atk-s05_05a:1176_6	piṇḍo etasmiṃ atthīti anāthapiṇḍiko, tassa anāthapiṇḍikassa. Anāthapiṇḍikena gahapatinā	1176	
PA_atk-s05_05a:1176_7	catupaṇṇāsakoṭipariccāgena niṭṭhāpitārāmeti attho. Etenassa pabbajitānurūpanivāsokāso dīpito hoti.	1176	
PA_atk-s05_05a:1177_0	Athāti avicchedatthe, khoti adhikārantaranidassanatthe nipāto. Tena avicchinneyeva	1177	
PA_atk-s05_05a:1177_1	tattha bhagavato vihāre “idamadhikārantaraṃ udapādī”ti dasseti. Kiṃ tanti? Aññatarā	1177	
PA_atk-s05_05a:1177_2	devatātiādi. Tattha aññatarāti aniyamitaniddeso. Sā hi nāmagottato apākaṭā, tasmā	1177	
PA_atk-s05_05a:1177_3	“aññatarā”ti vuttā. Devo eva devatā, itthipurisasādhāraṇametaṃ. Idha pana puriso	1177	
PA_atk-s05_05a:1177_4	eva so devaputto, kintu sādhāraṇanāmavasena “devatā”ti vutto.	1177	
PA_atk-s05_05a:1178_0	Abhikkantāya rattiyāti ettha abhikkantasaddo khayasundarābhirūpaabbhanumodanādīsu	1178	
PA_atk-s05_05a:1178_1	dissati. Tattha “abhikkantā, bhante, ratti, nikkhanto paṭhamo yāmo, ciranisinno bhikkhusaṅgho.	1178	
PA_atk-s05_05a:1178_2	Uddisatu, bhagavā bhikkhūnaṃ pātimokkha”nti evamādīsu khaye dissati. “Ayaṃ imesaṃ	1178	
PA_atk-s05_05a:1178_3	catunnaṃ puggalānaṃ abhikkantataro ca paṇītataro cā”ti evamādīsu sundare.	1178	
PA_atk-s05_05a:1179	“Ko me vandati pādāni, iddhiyā yasasā jalaṃ;	117	
PA_atk-s05_05a:1180	Abhikkantena vaṇṇena, sabbā obhāsayaṃ disā”ti. –	118	
PA_atk-s05_05a:1181	Evamādīsu abhirūpe. “Abhikkantaṃ, bho gotama, abhikkantaṃ, bho gotamā”ti evamādīsu abbhanumodane. Idha pana khaye. Tena abhikkantāya rattiyā, parikkhīṇāya rattiyāti vuttaṃ hoti.	118	
PA_atk-s05_05a:1182_0	Abhikkantavaṇṇāti ettha abhikkantasaddo abhirūpe, vaṇṇasaddo pana chavithutikulavaggakāraṇasaṇṭhānappamāṇarūpāyatanādīsu	1182	
PA_atk-s05_05a:1182_1	dissati. Tattha “suvaṇṇavaṇṇosi bhagavā”ti evamādīsu chaviyaṃ. “Kadā saññūḷhā pana	1182	
PA_atk-s05_05a:1182_2	te, gahapati, ime samaṇassa gotamassa vaṇṇā”ti evamādīsu thutiyaṃ. “Cattārome, bho	1182	
PA_atk-s05_05a:1182_3	gotama, vaṇṇā”ti evamādīsu kulavagge. “Atha kena nu vaṇṇena, gandhatthenoti vuccatī”ti	1182	
PA_atk-s05_05a:1182_4	evamādīsu kāraṇe. “Mahantaṃ hatthirājavaṇṇaṃ abhinimminitvā”ti evamādīsu saṇṭhāne.	1182	
PA_atk-s05_05a:1182_5	“Tayo pattassa vaṇṇā”ti evamādīsu pamāṇe. “Vaṇṇo gandho raso ojā”ti evamādīsu rūpāyatane.	1182	
PA_atk-s05_05a:1182_6	So idha chaviyaṃ daṭṭhabbo. Tena abhikkantavaṇṇā abhirūpacchavīti vuttaṃ hoti.	1182	
PA_atk-s05_05a:1183_0	Kevalakappanti ettha kevalasaddo anavasesayebhuyyaabyāmissaanatirekadaḷhatthavisaṃyogādianekattho.	1183	
PA_atk-s05_05a:1183_1	Tathā hissa “kevalaparipuṇṇaṃ parisuddhaṃ brahmacariya”nti evamādīsu anavasesatā	1183	
PA_atk-s05_05a:1183_2	attho. “Kevalakappā ca aṅgamāgadhā pahūtaṃ khādanīyaṃ bhojanīyaṃ ādāya upasaṅkamissantī”ti	1183	
PA_atk-s05_05a:1183_3	evamādīsu yebhuyyatā. “Kevalassa dukkhakkhandhassa samudayo hotī”ti evamādīsu abyāmissatā.	1183	
PA_atk-s05_05a:1183_4	“Kevalaṃ saddhāmattakaṃ nūna ayamāyasmā”ti evamādīsu anatirekatā. “Āyasmato bhante	1183	
PA_atk-s05_05a:1183_5	anuruddhassa bāhiko nāma saddhivihāriko kevalakappaṃ saṅghabhedāya ṭhito”ti evamādīsu	1183	
PA_atk-s05_05a:1183_6	daḷhatthatā. “Kevalī vusitavā uttamapurisoti vuccatī”ti evamādīsu visaṃyogo. Idha	1183	
PA_atk-s05_05a:1183_7	panassa anavasesato attho adhippeto.	1183	
PA_atk-s05_05a:1184_0	Kappasaddo panāyaṃ abhisaddahanavohārakālapaññattichedanavikappalesasamantabhāvādianekattho.	1184	
PA_atk-s05_05a:1184_1	Tathā hissa “okappaniyametaṃ bhoto gotamassa, yatā taṃ arahato sammāsambuddhassā”ti	1184	
PA_atk-s05_05a:1184_2	evamādīsu abhisaddahanamattho. “Anujānāmi, bhikkhave, pañcahi samaṇakappehi phalaṃ	1184	
PA_atk-s05_05a:1184_3	paribhuñjitu”nti evamādīsu vohāro. “Yena sudaṃ niccakappaṃ viharāmī”ti evamādīsu	1184	
PA_atk-s05_05a:1184_4	kālo. “Iccāyasmā kappo”ti evamādīsu paññatti. “Alaṅkato kappitakesamassū”ti evamādīsu	1184	
PA_atk-s05_05a:1184_5	chedanaṃ. “Kappati dvaṅgulakappo”ti evamādīsu vikappo. “Atthi kappo nipajjitu”nti	1184	
PA_atk-s05_05a:1184_6	evamādīsu leso. “Kevalakappaṃ veḷuvanaṃ obhāsetvā”ti evamādīsu samantabhāvo. Idha	1184	
PA_atk-s05_05a:1184_7	panassa samantabhāvo atthoti adhippeto. Yato kevalakappaṃ jetavananti ettha anavasesaṃ	1184	
PA_atk-s05_05a:1184_8	samantato jetavananti evamattho daṭṭhabbo.	1184	
PA_atk-s05_05a:1185	Obhāsetvāti ābhāya pharitvā, candimā viya sūriyo viya ca ekobhāsaṃ ekapajjotaṃ karitvāti attho.	118	
PA_atk-s05_05a:1186_0	Yena bhagavā tenupasaṅkamīti bhummatthe karaṇavacanaṃ, yato yattha bhagavā, tattha	1186	
PA_atk-s05_05a:1186_1	upasaṅkamīti evamettha attho daṭṭhabbo. Yena vā kāraṇena bhagavā devamanussehi upasaṅkamitabbo,	1186	
PA_atk-s05_05a:1186_2	teneva kāraṇena upasaṅkamīti evampettha attho daṭṭhabbo. Kena ca kāraṇena bhagavā	1186	
PA_atk-s05_05a:1186_3	upasaṅkamitabbo? Nānappakāraguṇavisesādhigamādhippāyena sāduphalūpabhogādhippāyena	1186	
PA_atk-s05_05a:1186_4	dijagaṇehi niccaphalitamahārukkho viya. Upasaṅkamīti ca gatāti vuttaṃ hoti. Upasaṅkamitvāti	1186	
PA_atk-s05_05a:1186_5	upasaṅkamanapariyosānadīpanaṃ. Atha vā evaṃ gatā tato āsannataraṃ ṭhānaṃ bhagavato	1186	
PA_atk-s05_05a:1186_6	samīpasaṅkhātaṃ gantvātipi vuttaṃ hoti. Bhagavantaṃ abhivādetvāti bhagavantaṃ vanditvā	1186	
PA_atk-s05_05a:1186_7	paṇamitvā namassitvā.	1186	
PA_atk-s05_05a:1187	Ekamantanti bhāvanapuṃsakaniddeso, ekokāsaṃ ekapassanti vuttaṃ hoti. Bhummatthe vā upayogavacanaṃ. Aṭṭhāsīti nisajjādipaṭikkhepo, ṭhānaṃ kappesi, ṭhitā ahosīti attho.	118	
PA_atk-s05_05a:1188	Kathaṃ ṭhitā pana sā ekamantaṃ ṭhitā ahūti?	118	
PA_atk-s05_05a:1189	“Na pacchato na purato, nāpi āsannadūrato;	118	
PA_atk-s05_05a:1190	Na kacche nopi paṭivāte, na cāpi oṇatuṇṇate;	119	
PA_atk-s05_05a:1191	Ime dose vivajjetvā, ekamantaṃ ṭhitā ahū”ti.	119	
PA_atk-s05_05a:1192_0	Kasmā panāyaṃ aṭṭhāsi eva, na nisīdīti? Lahuṃ nivattitukāmatāya. Devatā hi kañcideva	1192	
PA_atk-s05_05a:1192_1	atthavasaṃ paṭicca sucipuriso viya vaccaṭṭhānaṃ manussalokaṃ āgacchanti. Pakatiyā	1192	
PA_atk-s05_05a:1192_2	panetāsaṃ yojanasatato pabhuti manussaloko duggandhatāya paṭikūlo hoti, na tattha	1192	
PA_atk-s05_05a:1192_3	abhiramanti. Tena sā āgatakiccaṃ katvā lahuṃ nivattitukāmatāya na nisīdi. Yassa ca	1192	
PA_atk-s05_05a:1192_4	gamanādiiriyāpathaparissamassa vinodanatthaṃ nisīdanti, so devānaṃ parissamo natthi,	1192	
PA_atk-s05_05a:1192_5	tasmāpi na nisīdi. Ye ca mahāsāvakā bhagavantaṃ parivāretvā ṭhitā, te patimānesi,	1192	
PA_atk-s05_05a:1192_6	tasmāpi na nisīdi. Apica bhagavati gāraveneva na nisīdi. Devānañhi nisīditukāmānaṃ	1192	
PA_atk-s05_05a:1192_7	āsanaṃ nibbattati, taṃ anicchamānā nisajjāya cittampi akatvā ekamantaṃ aṭṭhāsi.	1192	
PA_atk-s05_05a:1193_0	Ekamantaṃ ṭhitā kho sā devatāti evaṃ imehi kāraṇehi ekamantaṃ ṭhitā kho sā devatā.	1193	
PA_atk-s05_05a:1193_1	Bhagavantaṃ gāthāya ajjhabhāsīti bhagavantaṃ gāthāya akkharapadaniyamitaganthitena	1193	
PA_atk-s05_05a:1193_2	vacanena abhāsīti attho.	1193	
PA_atk-s05_05a:1194_0	261. Tattha bahūti aniyamitasaṅkhyāniddeso. Tena anekasatā anekasahassā anekasatasahassāti	1194	
PA_atk-s05_05a:1194_1	vuttaṃ hoti. Dibbantīti devā, pañcahi kāmaguṇehi kīḷanti, attano vā siriyā jotantīti	1194	
PA_atk-s05_05a:1194_2	attho. Apica tividhā devā sammutiupapattivisuddhivasena. Yathāha –	1194	
PA_atk-s05_05a:1195_0	“Devāti tayo devā sammutidevā, upapattidevā, visuddhidevā. Tattha sammutidevā nāma	1195	
PA_atk-s05_05a:1195_1	rājāno, deviyo, rājakumārā. Upapattidevā nāma cātumahārājike deve upādāya taduttaridevā.	1195	
PA_atk-s05_05a:1195_2	Visuddhidevā nāma arahanto vuccantī”ti.	1195	
PA_atk-s05_05a:1196_0	Tesu idha upapattidevā adhippetā. Manuno apaccāti manussā. Porāṇā pana bhaṇanti –	1196	
PA_atk-s05_05a:1196_1	manassa ussannatāya manussā. Te jambudīpakā, aparagoyānakā, uttarakurukā, pubbavidehakāti	1196	
PA_atk-s05_05a:1196_2	catubbidhā. Idha jambudīpakā adhippetā. Maṅgalanti imehi sattāti maṅgalāni, iddhiṃ	1196	
PA_atk-s05_05a:1196_3	vuddhiñca pāpuṇantīti attho. Acintayunti cintesuṃ. Ākaṅkhamānāti icchamānā patthayamānā	1196	
PA_atk-s05_05a:1196_4	pihayamānā. Sotthānanti sotthibhāvaṃ, sabbesaṃ diṭṭhadhammikasamparāyikānaṃ sobhanānaṃ	1196	
PA_atk-s05_05a:1196_5	sundarānaṃ kalyāṇānaṃ dhammānamatthitanti vuttaṃ hoti. Brūhīti desehi pakāsehi ācikkha	1196	
PA_atk-s05_05a:1196_6	vivara vibhaja uttānīkarohi. Maṅgalanti iddhikāraṇaṃ vuddhikāraṇaṃ sabbasampattikāraṇaṃ.	1196	
PA_atk-s05_05a:1196_7	Uttamanti visiṭṭhaṃ pavaraṃ sabbalokahitasukhāvahanti ayaṃ gāthāya anupubbapadavaṇṇanā.	1196	
PA_atk-s05_05a:1197_0	Ayaṃ pana piṇḍattho – so devaputto dasasahassacakkavāḷesu devatā maṅgalapañhaṃ sotukāmatāya	1197	
PA_atk-s05_05a:1197_1	imasmiṃ ekacakkavāḷe sannipatitvā ekavālaggakoṭiokāsamatte dasapi vīsampi tiṃsampi	1197	
PA_atk-s05_05a:1197_2	cattālīsampi paññāsampi saṭṭhipi sattatipi asītipi sukhumattabhāve nimminitvā sabbadevamārabrahmāno	1197	
PA_atk-s05_05a:1197_3	siriyā ca tejasā ca adhigayha virocamānaṃ paññattavarabuddhāsane nisinnaṃ bhagavantaṃ	1197	
PA_atk-s05_05a:1197_4	parivāretvā ṭhitā disvā tasmiṃ ca samaye anāgatānampi sakalajambudīpakānaṃ manussānaṃ	1197	
PA_atk-s05_05a:1197_5	cetasā cetoparivitakkamaññāya sabbadevamanussānaṃ vicikicchāsallasamuddharaṇatthaṃ	1197	
PA_atk-s05_05a:1197_6	āha – “bahū devā manussā ca, maṅgalāni acintayuṃ, ākaṅkhamānā sotthānaṃ attano sotthibhāvaṃ	1197	
PA_atk-s05_05a:1197_7	icchantā, brūhi maṅgalamuttamaṃ, tesaṃ devānaṃ anumatiyā manussānañca anuggahena	1197	
PA_atk-s05_05a:1197_8	mayā puṭṭho samāno yaṃ sabbesameva amhākaṃ ekantahitasukhāvahanato uttamaṃ maṅgalaṃ,	1197	
PA_atk-s05_05a:1197_9	taṃ no anukampaṃ upādāya brūhi bhagavā”ti.	1197	
PA_atk-s05_05a:1198_0	262. Evametaṃ devaputtassa vacanaṃ sutvā bhagavā “asevanā ca bālāna”nti gāthamāha.	1198	
PA_atk-s05_05a:1198_1	Tattha asevanāti abhajanā apayirupāsanā. Bālānanti balanti assasantīti bālā, assasitapassasitamattena	1198	
PA_atk-s05_05a:1198_2	jīvanti, na paññājīvitenāti adhippāyo. Tesaṃ bālānaṃ paṇḍitānanti paṇḍantīti paṇḍitā,	1198	
PA_atk-s05_05a:1198_3	sandiṭṭhikasamparāyikesu atthesu ñāṇagatiyā gacchantīti adhippāyo. Tesaṃ paṇḍitānaṃ.	1198	
PA_atk-s05_05a:1198_4	Sevanāti bhajanā payirupāsanā taṃsahāyatā taṃsampavaṅkatā. Pūjāti sakkāragarukāramānanavandanā.	1198	
PA_atk-s05_05a:1198_5	Pūjaneyyānanti pūjārahānaṃ. Etaṃ maṅgalamuttamanti yā ca bālānaṃ asevanā, yā ca paṇḍitānaṃ	1198	
PA_atk-s05_05a:1198_6	sevanā, yā ca pūjaneyyānaṃ pūjā, taṃ sabbaṃ sampiṇḍetvā āha etaṃ maṅgalamuttamanti.	1198	
PA_atk-s05_05a:1198_7	Yaṃ tayā puṭṭhaṃ “brūhi maṅgalamuttama”nti, ettha tāva etaṃ maṅgalamuttamanti gaṇhāhīti	1198	
PA_atk-s05_05a:1198_8	vuttaṃ hoti. Ayametissā gāthāya padavaṇṇanā.	1198	
PA_atk-s05_05a:1199_0	Atthavaṇṇanā panassā evaṃ veditabbā – evametaṃ devaputtassa vacanaṃ sutvā bhagavā	1199	
PA_atk-s05_05a:1199_1	imaṃ gāthamāha. Tattha yasmā catubbidhā kathā pucchitakathā, apucchitakathā, sānusandhikathā,	1199	
PA_atk-s05_05a:1199_2	ananusandhikathāti. Tattha “pucchāmi taṃ, gotama, bhūripaññaṃ, kathaṃkaro sāvako	1199	
PA_atk-s05_05a:1199_3	sādhu hotī”ti ca, “kathaṃ nu tvaṃ, mārisa, oghamatarī”ti ca evamādīsu pucchitena	1199	
PA_atk-s05_05a:1199_4	kathikā pucchitakathā. “Yaṃ pare sukhato āhu, tadariyā āhu dukkhato”ti evamādīsu	1199	
PA_atk-s05_05a:1199_5	apucchitena attajjhāsayavaseneva kathitā apucchitakathā. Sabbāpi buddhānaṃ kathā	1199	
PA_atk-s05_05a:1199_6	“sanidānāhaṃ, bhikkhave, dhammaṃ desemī”ti vacanato sānusandhikathā. Ananusandhikathā	1199	
PA_atk-s05_05a:1199_7	imasmiṃ sāsane natthi. Evametāsu kathāsu ayaṃ devaputtena pucchitena bhagavatā kathitattā	1199	
PA_atk-s05_05a:1199_8	pucchitakathā. Pucchitakathāyañca yathā cheko puriso kusalo maggassa, kusalo amaggassa,	1199	
PA_atk-s05_05a:1199_9	maggaṃ puṭṭho paṭhamaṃ vijahitabbaṃ ācikkhitvā pacchā gahetabbaṃ ācikkhati – “asukasmiṃ	1199	
PA_atk-s05_05a:1199_10	nāma ṭhāne dvedhāpatho hoti, tattha vāmaṃ muñcitvā dakkhiṇaṃ gaṇhathā”ti, evaṃ sevitabbāsevitabbesu	11991	
PA_atk-s05_05a:1199_11	asevitabbaṃ ācikkhitvā sevitabbaṃ ācikkhati. Bhagavā ca maggakusalapurisasadiso. Yathāha –	11991	
PA_atk-s05_05a:1200	“Puriso maggakusaloti kho, tissa, tathāgatassetaṃ adhivacanaṃ arahato sammāsambuddhassā”ti.	120	
PA_atk-s05_05a:1201_0	So hi kusalo imassa lokassa, kusalo parassa lokassa, kusalo maccudheyyassa, kusalo	1201	
PA_atk-s05_05a:1201_1	amaccudheyyassa, kusalo māradheyyassa, kusalo amāradheyyassāti. Tasmā paṭhamaṃ asevitabbaṃ	1201	
PA_atk-s05_05a:1201_2	ācikkhitvā sevitabbaṃ ācikkhanto āha – “asevanā ca bālānaṃ, paṇḍitānañca sevanā”ti.	1201	
PA_atk-s05_05a:1201_3	Vijahitabbamaggo viya hi paṭhamaṃ bālā na sevitabbā na payirupāsitabbā, tato gahetabbamaggo	1201	
PA_atk-s05_05a:1201_4	viya paṇḍitā sevitabbā payirupāsitabbāti.	1201	
PA_atk-s05_05a:1202_0	Kasmā pana bhagavatā maṅgalaṃ kathentena paṭhamaṃ bālānaṃ asevanā paṇḍitānañca sevanā	1202	
PA_atk-s05_05a:1202_1	kathitāti? Vuccate – yasmā imaṃ diṭṭhādīsu maṅgaladiṭṭhiṃ bālasevanāya devamanussā	1202	
PA_atk-s05_05a:1202_2	gaṇhiṃsu, sā ca amaṅgalaṃ, tasmā nesaṃ taṃ idhalokatthaparalokatthabhañjakaṃ akalyāṇamittasaṃsaggaṃ	1202	
PA_atk-s05_05a:1202_3	garahantena ubhayalokatthasādhakañca kalyāṇamittasaṃsaggaṃ pasaṃsantena bhagavatā	1202	
PA_atk-s05_05a:1202_4	paṭhamaṃ bālānaṃ asevanā paṇḍitānañca sevanā kathitāti.	1202	
PA_atk-s05_05a:1203_0	Tattha bālā nāma ye keci pāṇātipātādiakusalakammapathasamannāgatā sattā. Te tīhākārehi	1203	
PA_atk-s05_05a:1203_1	jānitabbā. Yathāha – “tīṇimāni, bhikkhave, bālassa bālalakkhaṇānī”ti suttaṃ. Apica	1203	
PA_atk-s05_05a:1203_2	pūraṇakassapādayo cha satthāro devadattakokālikakaṭamodakatissakhaṇḍadeviyāputtasamuddadattaciñcamāṇavikādayo	1203	
PA_atk-s05_05a:1203_3	atītakāle ca dīghavidassa bhātāti ime aññe ca evarūpā sattā bālāti veditabbā.	1203	
PA_atk-s05_05a:1204_0	Te aggipadittamiva aṅgāraṃ attanā duggahitena attānañca attano vacanakārake ca vināsenti,	1204	
PA_atk-s05_05a:1204_1	yathā dīghavidassa bhātā catubuddhantaraṃ saṭṭhiyojanamattena attabhāvena uttāno	1204	
PA_atk-s05_05a:1204_2	patito mahāniraye paccati, yathā ca tassa diṭṭhiṃ abhirucikāni pañca kulasatāni tasseva	1204	
PA_atk-s05_05a:1204_3	sahabyataṃ upapannāni niraye paccanti. Vuttaṃ hetaṃ –	1204	
PA_atk-s05_05a:1205_0	“Seyyathāpi, bhikkhave, naḷāgārā vā tiṇāgārā vā aggi mutto kūṭāgārānipi ḍahati ullittāvalittāni	1205	
PA_atk-s05_05a:1205_1	nivātāni phusitaggaḷāni pihitavātapānāni, evameva kho, bhikkhave, yāni kānici bhayāni	1205	
PA_atk-s05_05a:1205_2	uppajjanti, sabbāni tāni bālato uppajjanti, no paṇḍitato. Ye keci upaddavā uppajjanti…pe…	1205	
PA_atk-s05_05a:1205_3	ye keci upasaggā…pe… no paṇḍitato. Iti kho, bhikkhave, sappaṭibhayo bālo, appaṭibhayo	1205	
PA_atk-s05_05a:1205_4	paṇḍito. Saupaddavo bālo, anupaddavo paṇḍito, saupasaggo bālo, anupasaggo paṇḍito”ti.	1205	
PA_atk-s05_05a:1206	Apica pūtimacchasadiso bālo, pūtimacchabandhapattapuṭasadiso hoti tadupasevī, chaḍḍanīyataṃ jigucchanīyatañca āpajjati viññūnaṃ. Vuttañcetaṃ –	120	
PA_atk-s05_05a:1207	“Pūtimacchaṃ kusaggena, yo naro upanayhati;	120	
PA_atk-s05_05a:1208	Kusāpi pūtī vāyanti, evaṃ bālūpasevanā”ti. ;	120	
PA_atk-s05_05a:1209	Akittipaṇḍito cāpi sakkena devānamindena vare diyyamāne evamāha –	120	
PA_atk-s05_05a:1210	“Bālaṃ na passe na suṇe, na ca bālena saṃvase;	121	
PA_atk-s05_05a:1211	Bālenallāpasallāpaṃ, na kare na ca rocaye.	121	
PA_atk-s05_05a:1212	“Kinnu te akaraṃ bālo, vada kassapa kāraṇaṃ;	121	
PA_atk-s05_05a:1213	Kena kassapa bālassa, dassanaṃ nābhikaṅkhasi.	121	
PA_atk-s05_05a:1214	“Anayaṃ nayati dummedho, adhurāyaṃ niyuñjati;	121	
PA_atk-s05_05a:1215	Dunnayo seyyaso hoti, sammā vutto pakuppati;	121	
PA_atk-s05_05a:1216	Vinayaṃ so na jānāti, sādhu tassa adassana”nti. ;	121	
PA_atk-s05_05a:1217_0	Evaṃ bhagavā sabbākārena bālūpasevanaṃ garahanto bālānaṃ asevanaṃ “maṅgala”nti vatvā	1217	
PA_atk-s05_05a:1217_1	idāni paṇḍitasevanaṃ pasaṃsanto “paṇḍitānañca sevanā maṅgala”nti āha. Tattha paṇḍitā	1217	
PA_atk-s05_05a:1217_2	nāma ye keci pāṇātipātāveramaṇiādidasakusalakammapathasamannāgatā sattā, te tīhākārehi	1217	
PA_atk-s05_05a:1217_3	jānitabbā. Yathāha – “tīṇimāni, bhikkhave, paṇḍitassa paṇḍitalakkhaṇānī”ti vuttaṃ.	1217	
PA_atk-s05_05a:1217_4	Apica buddhapaccekabuddhaasītimahāsāvakā aññe ca tathāgatassa sāvakā sunettamahāgovindavidhurasarabhaṅgamahosadhasutasomanimirāja-	1217	
PA_atk-s05_05a:1217_5	ayogharakumāraakittipaṇḍitādayo ca paṇḍitāti veditabbā.	1217	
PA_atk-s05_05a:1218_0	Te bhaye viya rakkhā, andhakāre viya padīpo, khuppipāsādidukkhābhibhave viya annapānādipaṭilābho,	1218	
PA_atk-s05_05a:1218_1	attano vacanakarānaṃ sabbabhayaupaddavūpasaggaviddhaṃsanasamatthā honti. Tathā hi	1218	
PA_atk-s05_05a:1218_2	tathāgataṃ āgamma asaṅkhyeyyā aparimāṇā devamanussā āsavakkhayaṃ pattā, brahmaloke	1218	
PA_atk-s05_05a:1218_3	patiṭṭhitā, devaloke patiṭṭhitā, sugatiloke uppannā. Sāriputtatthere cittaṃ pasādetvā	1218	
PA_atk-s05_05a:1218_4	catūhi paccayehi theraṃ upaṭṭhahitvā asīti kulasahassāni sagge nibbattāni. Tathā	1218	
PA_atk-s05_05a:1218_5	mahāmoggallānamahākassapappabhutīsu sabbamahāsāvakesu, sunettassa satthuno sāvakā	1218	
PA_atk-s05_05a:1218_6	appekacce brahmaloke uppajjiṃsu, appekacce paranimmitavasavattīnaṃ devānaṃ sahabyataṃ…pe…	1218	
PA_atk-s05_05a:1218_7	appekacce gahapatimahāsālakulānaṃ sahabyataṃ upapajjiṃsu. Vuttañcetaṃ –	1218	
PA_atk-s05_05a:1219	“Natthi, bhikkhave, paṇḍitato bhayaṃ, natthi paṇḍitato upaddavo, natthi paṇḍitato upasaggo”ti.	121	
PA_atk-s05_05a:1220	Apica tagaramālādigandhabhaṇḍasadiso paṇḍito, tagaramālādigandhabhaṇḍapaliveṭhanapattasadiso hoti tadupasevī, bhāvanīyataṃ manuññatañca āpajjati viññūnaṃ. Vuttañcetaṃ –	122	
PA_atk-s05_05a:1221	“Tagarañca palāsena, yo naro upanayhati;	122	
PA_atk-s05_05a:1222	Pattāpi surabhī vāyanti, evaṃ dhīrūpasevanā”ti. ;	122	
PA_atk-s05_05a:1223	Akittipaṇḍito cāpi sakkena devānamindena vare diyyamāne evamāha –	122	
PA_atk-s05_05a:1224	“Dhīraṃ passe suṇe dhīraṃ, dhīrena saha saṃvase;	122	
PA_atk-s05_05a:1225	Dhīrenallāpasallāpaṃ, taṃ kare tañca rocaye.	122	
PA_atk-s05_05a:1226	“Kinnu te akaraṃ dhīro, vada kassapa kāraṇaṃ;	122	
PA_atk-s05_05a:1227	Kena kassapa dhīrassa, dassanaṃ abhikaṅkhasi.	122	
PA_atk-s05_05a:1228	“Nayaṃ nayati medhāvī, adhurāyaṃ na yuñjati;	122	
PA_atk-s05_05a:1229	Sunayo seyyaso hoti, sammā vutto na kuppati;	122	
PA_atk-s05_05a:1230	Vinayaṃ so pajānāti, sādhu tena samāgamo”ti. ;	123	
PA_atk-s05_05a:1231_0	Evaṃ bhagavā sabbākārena paṇḍitasevanaṃ pasaṃsanto, paṇḍitānaṃ sevanaṃ “maṅgala”nti	1231	
PA_atk-s05_05a:1231_1	vatvā idāni tāya bālānaṃ asevanāya paṇḍitānaṃ sevanāya ca anupubbena pūjaneyyabhāvaṃ	1231	
PA_atk-s05_05a:1231_2	upagatānaṃ pūjaṃ pasaṃsanto “pūjā ca pūjaneyyānaṃ etaṃ maṅgalamuttama”nti āha. Tattha	1231	
PA_atk-s05_05a:1231_3	pūjaneyyā nāma sabbadosavirahitattā sabbaguṇasamannāgatattā ca buddhā bhagavanto,	1231	
PA_atk-s05_05a:1231_4	tato pacchā paccekabuddhā ariyasāvakā ca. Tesañhi pūjā appakāpi dīgharattaṃ hitāya	1231	
PA_atk-s05_05a:1231_5	sukhāya hoti, sumanamālākāramallikādayo cettha nidassanaṃ.	1231	
PA_atk-s05_05a:1232_0	Tatthekaṃ nidassanamattaṃ bhaṇāma. Bhagavā kira ekadivasaṃ pubbaṇhasamayaṃ nivāsetvā	1232	
PA_atk-s05_05a:1232_1	pattacīvaramādāya rājagahaṃ piṇḍāya pāvisi. Atha kho sumanamālākāro rañño māgadhassa	1232	
PA_atk-s05_05a:1232_2	seniyassa bimbisārassa pupphāni gahetvā gacchanto addasa bhagavantaṃ nagaradvāraṃ	1232	
PA_atk-s05_05a:1232_3	anuppattaṃ pāsādikaṃ pasādanīyaṃ dvattiṃsamahāpurisalakkhaṇāsītānubyañjanapaṭimaṇḍitaṃ	1232	
PA_atk-s05_05a:1232_4	buddhasiriyā jalantaṃ. Disvānassa etadahosi – “rājā pupphāni gahetvā sataṃ vā sahassaṃ	1232	
PA_atk-s05_05a:1232_5	vā dadeyya, tañca idhalokamattameva sukhaṃ bhaveyya, bhagavato pana pūjā appameyyaasaṅkhyeyyaphalā	1232	
PA_atk-s05_05a:1232_6	dīgharattaṃ hitasukhāvahā hoti. Handāhaṃ imehi pupphehi bhagavantaṃ pūjemī”ti pasannacitto	1232	
PA_atk-s05_05a:1232_7	ekaṃ pupphamuṭṭhiṃ gahetvā bhagavato paṭimukhaṃ khipi, pupphāni ākāsena gantvā bhagavato	1232	
PA_atk-s05_05a:1232_8	upari mālāvitānaṃ hutvā aṭṭhaṃsu. Mālākāro taṃ ānubhāvaṃ disvā pasannataracitto puna	1232	
PA_atk-s05_05a:1232_9	ekaṃ pupphamuṭṭhiṃ khipi, tāni gantvā mālākañcuko hutvā aṭṭhaṃsu. Evaṃ aṭṭha pupphamuṭṭhiyo	1232	
PA_atk-s05_05a:1232_10	khipi, tāni gantvā pupphakūṭāgāraṃ hutvā aṭṭhaṃsu. Bhagavā antokūṭāgāre viya ahosi,	12321	
PA_atk-s05_05a:1232_11	mahājanakāyo sannipati. Bhagavā mālākāraṃ passanto sitaṃ pātvākāsi. Ānandatthero	12321	
PA_atk-s05_05a:1232_12	“na buddhā ahetu appaccayā sitaṃ pātukarontī”ti sitakāraṇaṃ pucchi. Bhagavā āha –	12321	
PA_atk-s05_05a:1232_13	“eso, ānanda, mālākāro imissā pūjāya ānubhāvena satasahassakappe devesu ca manussesu	12321	
PA_atk-s05_05a:1232_14	ca saṃsaritvā pariyosāne sumanissaro nāma paccekabuddho bhavissatī”ti. Vacanapariyosāne	12321	
PA_atk-s05_05a:1232_15	ca dhammadesanatthaṃ imaṃ gāthaṃ abhāsi –	12321	
PA_atk-s05_05a:1233	“Tañca kammaṃ kataṃ sādhu, yaṃ katvā nānutappati;	123	
PA_atk-s05_05a:1234	Yassa patīto sumano, vipākaṃ paṭisevatī”ti. ;	123	
PA_atk-s05_05a:1235_0	Gāthāpariyosāne caturāsītiyā pāṇasahassānaṃ dhammābhisamayo ahosi, evaṃ appakāpi	1235	
PA_atk-s05_05a:1235_1	tesaṃ pūjā dīgharattaṃ hitāya sukhāya hotīti veditabbā. Sā ca āmisapūjāva ko pana	1235	
PA_atk-s05_05a:1235_2	vādo paṭipattipūjāya. Yato ye kulaputtā saraṇagamanena sikkhāpadapaṭiggahaṇena uposathaṅgasamādānena	1235	
PA_atk-s05_05a:1235_3	catupārisuddhisīlādīhi ca attano guṇehi bhagavantaṃ pūjenti, ko tesaṃ pūjāya phalaṃ	1235	
PA_atk-s05_05a:1235_4	vaṇṇayissati. Te hi tathāgataṃ paramāya pūjāya pūjentīti vuttā. Yathāha –	1235	
PA_atk-s05_05a:1236_0	“Yo kho, ānanda, bhikkhu vā bhikkhunī vā upāsako vā upāsikā vā dhammānudhammapaṭipanno	1236	
PA_atk-s05_05a:1236_1	viharati sāmīcippaṭipanno anudhammacārī, so tathāgataṃ sakkaroti garuṃ karoti māneti	1236	
PA_atk-s05_05a:1236_2	pūjeti apaciyati paramāya pūjāyā”ti.	1236	
PA_atk-s05_05a:1237	Etenānusārena paccekabuddhaariyasāvakānampi pūjāya hitasukhāvahatā veditabbā.	123	
PA_atk-s05_05a:1238_0	Apica gahaṭṭhānaṃ kaniṭṭhassa jeṭṭho bhātāpi bhaginīpi pūjaneyyā, puttassa mātāpitaro,	1238	
PA_atk-s05_05a:1238_1	kulavadhūnaṃ sāmikasassusasurāti evampettha pūjaneyyā veditabbā. Etesampi hi pūjā	1238	
PA_atk-s05_05a:1238_2	kusaladhammasaṅkhātattā āyuādivaḍḍhihetuttā ca maṅgalameva. Vuttañhetaṃ –	1238	
PA_atk-s05_05a:1239_0	“Te matteyyā bhavissanti petteyyā sāmaññā brahmaññā kule jeṭṭhāpacāyino, idaṃ kusalaṃ	1239	
PA_atk-s05_05a:1239_1	dhammaṃ samādāya vattissanti. Te tesaṃ kusalānaṃ dhammānaṃ samādānahetu āyunāpi vaḍḍhissanti,	1239	
PA_atk-s05_05a:1239_2	vaṇṇenapi vaḍḍhissantī”tiādi.	1239	
PA_atk-s05_05a:1240_0	Evametissā gāthāya bālānaṃ asevanā paṇḍitānaṃ sevanā pūjaneyyānaṃ pūjāti tīṇi maṅgalāni	1240	
PA_atk-s05_05a:1240_1	vuttāni. Tattha bālānaṃ asevanā bālasevanapaccayabhayādiparittāṇena ubhayalokahitahetuttā	1240	
PA_atk-s05_05a:1240_2	paṇḍitānaṃ sevanā pūjaneyyānaṃ pūjā ca tāsaṃ phalavibhūtivaṇṇanāyaṃ vuttanayeneva	1240	
PA_atk-s05_05a:1240_3	nibbānasugatihetuttā “maṅgala”nti veditabbā. Ito paraṃ tu mātikaṃ adassetvā eva yaṃ	1240	
PA_atk-s05_05a:1240_4	yattha maṅgalaṃ, taṃ vavatthapessāma, tassa ca maṅgalattaṃ vibhāvayissāmāti.	1240	
PA_atk-s05_05a:1241	Niṭṭhitā asevanā ca bālānanti imissā gāthāya atthavaṇṇanā.	124	
PA_atk-s05_05a:1242_0	263. Evaṃ bhagavā “brūhi maṅgalamuttama”nti ekaṃ ajjhesitopi appaṃ yācito bahudāyako	1242	
PA_atk-s05_05a:1242_1	uḷārapuriso viya ekāya gāthāya tīṇi maṅgalāni vatvā tato uttaripi devatānaṃ sotukāmatāya	1242	
PA_atk-s05_05a:1242_2	maṅgalānañca atthitāya yesaṃ yesaṃ yaṃ yaṃ anukūlaṃ, te te satte tattha tattha maṅgale	1242	
PA_atk-s05_05a:1242_3	niyojetukāmatāya ca “patirūpadesavāso cā”tiādīhi gāthāhi punapi anekāni maṅgalāni vattumāraddho.	1242	
PA_atk-s05_05a:1243_0	Tattha paṭhamagāthāya tāva patirūpoti anucchaviko. Desoti gāmopi nigamopi nagarampi	1243	
PA_atk-s05_05a:1243_1	janapadopi yo koci sattānaṃ nivāsokāso. Vāsoti tattha nivāso. Pubbeti purā atītāsu	1243	
PA_atk-s05_05a:1243_2	jātīsu. Katapuññatāti upacitakusalatā. Attāti cittaṃ vuccati, sakalo vā attabhāvo.	1243	
PA_atk-s05_05a:1243_3	Sammāpaṇidhīti tassa attano sammā paṇidhānaṃ niyuñjanaṃ, ṭhapananti vuttaṃ hoti.	1243	
PA_atk-s05_05a:1243_4	Sesaṃ vuttanayamevāti ayamettha padavaṇṇanā.	1243	
PA_atk-s05_05a:1244_0	Atthavaṇṇanā pana evaṃ veditabbā patirūpadeso nāma yattha catasso parisā viharanti,	1244	
PA_atk-s05_05a:1244_1	dānādīni puññakiriyāvatthūni vattanti, navaṅgaṃ satthu sāsanaṃ dippati. Tattha nivāso	1244	
PA_atk-s05_05a:1244_2	sattānaṃ puññakiriyāya paccayattā “maṅgala”nti vuccati. Sīhaḷadīpapaviṭṭhakevaṭṭādayo cettha nidassanaṃ.	1244	
PA_atk-s05_05a:1245_0	Aparo nayo – patirūpadeso nāma bhagavato bodhimaṇḍappadeso, dhammacakkappavattitappadeso,	1245	
PA_atk-s05_05a:1245_1	dvādasayojanāya parisāya majjhe sabbatitthiyamataṃ bhinditvā yamakapāṭihāriyadassitakaṇḍambarukkhamūlappadeso,	1245	
PA_atk-s05_05a:1245_2	devorohanappadeso, yo vā panaññopi sāvatthirājagahādibuddhādivāsappadeso. Tattha	1245	
PA_atk-s05_05a:1245_3	nivāso sattānaṃ chaanuttariyapaṭilābhapaccayato “maṅgala”nti vuccati.	1245	
PA_atk-s05_05a:1246_0	Aparo nayo – puratthimāya disāya kajaṅgalaṃ nāma nigamo, tassa aparena mahāsālā,	1246	
PA_atk-s05_05a:1246_1	tato paraṃ paccantimā janapadā, orato majjhe. Dakkhiṇapuratthimāya disāya sallavatī	1246	
PA_atk-s05_05a:1246_2	nāma nadī, tato paraṃ paccantimā janapadā, orato majjhe. Dakkhiṇāya disāya setakaṇṇikaṃ	1246	
PA_atk-s05_05a:1246_3	nāma nigamo, tato paraṃ paccantimā janapadā, orato majjhe. Pacchimāya disāya thūṇaṃ	1246	
PA_atk-s05_05a:1246_4	nāma brāhmaṇagāmo, tato paraṃ paccantimā janapadā, orato majjhe. Uttarāya disāya	1246	
PA_atk-s05_05a:1246_5	usiraddhajo nāma pabbato, tato paraṃ paccantimā janapadā, orato majjhe. Ayaṃ majjhimappadeso	1246	
PA_atk-s05_05a:1246_6	āyāmena tīṇi yojanasatāni, vitthārena aḍḍhateyyāni, parikkhepena navayojanasatāni	1246	
PA_atk-s05_05a:1246_7	honti, eso patirūpadeso nāma.	1246	
PA_atk-s05_05a:1247_0	Ettha catunnaṃ mahādīpānaṃ dvisahassānaṃ parittadīpānañca issariyādhipaccakārakā	1247	
PA_atk-s05_05a:1247_1	cakkavattī uppajjanti, ekaṃ asaṅkhyeyyaṃ kappasatasahassañca pāramiyo pūretvā sāriputtamahāmoggallānādayo	1247	
PA_atk-s05_05a:1247_2	mahāsāvakā uppajjanti, dve asaṅkhyeyyāni kappasatasahassañca pāramiyo pūretvā paccekabuddhā,	1247	
PA_atk-s05_05a:1247_3	cattāri aṭṭha soḷasa vā asaṅkhyeyyāni kappasatasahassañca pāramiyo pūretvā sammāsambuddhā	1247	
PA_atk-s05_05a:1247_4	ca uppajjanti. Tattha sattā cakkavattirañño ovādaṃ gahetvā pañcasu sīlesu patiṭṭhāya	1247	
PA_atk-s05_05a:1247_5	saggaparāyaṇā honti, tathā paccekabuddhānaṃ ovāde patiṭṭhāya. Sammāsambuddhasāvakānaṃ	1247	
PA_atk-s05_05a:1247_6	pana ovāde patiṭṭhāya saggaparāyaṇā nibbānaparāyaṇā ca honti. Tasmā tattha vāso imāsaṃ	1247	
PA_atk-s05_05a:1247_7	sampattīnaṃ paccayato “maṅgala”nti vuccati.	1247	
PA_atk-s05_05a:1248_0	Pubbe katapuññatā nāma atītajātiyaṃ buddhapaccekabuddhakhīṇāsave ārabbha upacitakusalatā,	1248	
PA_atk-s05_05a:1248_1	sāpi maṅgalaṃ. Kasmā? Buddhapaccekabuddhe sammukhato dassetvā buddhānaṃ vā buddhasāvakānaṃ	1248	
PA_atk-s05_05a:1248_2	vā sammukhā sutāya catuppadikāyapi gāthāya pariyosāne arahattaṃ pāpetīti katvā. Yo	1248	
PA_atk-s05_05a:1248_3	ca manusso pubbe katādhikāro ussannakusalamūlo hoti, so teneva kusalamūlena vipassanaṃ	1248	
PA_atk-s05_05a:1248_4	uppādetvā āsavakkhayaṃ pāpuṇāti yathā rājā mahākappino aggamahesī ca. Tena vuttaṃ	1248	
PA_atk-s05_05a:1248_5	“pubbe ca katapuññatā maṅgala”nti.	1248	
PA_atk-s05_05a:1249_0	Attasammāpaṇidhi nāma idhekacco attānaṃ dussīlaṃ sīle patiṭṭhāpeti, assaddhaṃ saddhāsampadāya	1249	
PA_atk-s05_05a:1249_1	patiṭṭhāpeti, macchariṃ cāgasampadāya patiṭṭhāpeti. Ayaṃ vuccati “attasammāpaṇidhī”ti.	1249	
PA_atk-s05_05a:1249_2	Eso ca maṅgalaṃ. Kasmā? Diṭṭhadhammikasamparāyikaverappahānavividhānisaṃsādhigamahetutoti.	1249	
PA_atk-s05_05a:1250	Evaṃ imissāpi gāthāya patirūpadesavāso, pubbe ca katapuññatā, attasammāpaṇidhīti tīṇiyeva maṅgalāni vuttāni, maṅgalattañca nesaṃ tattha tattha vibhāvitamevāti.	125	
PA_atk-s05_05a:1251	Niṭṭhitā patirūpadesavāso cāti imissā gāthāya atthavaṇṇanā.	125	
PA_atk-s05_05a:1252_0	264. Idāni bāhusaccañcāti ettha bāhusaccanti bahussutabhāvo. Sippanti yaṃkiñci hatthakosallaṃ.	1252	
PA_atk-s05_05a:1252_1	Vinayoti kāyavācācittavinayanaṃ. Susikkhitoti suṭṭhu sikkhito. Subhāsitāti suṭṭhu	1252	
PA_atk-s05_05a:1252_2	bhāsitā. Yāti aniyamaniddeso. Vācāti girā byappatho. Sesaṃ vuttanayamevāti. Ayamettha padavaṇṇanā.	1252	
PA_atk-s05_05a:1253_0	Atthavaṇṇanā pana evaṃ veditabbā – bāhusaccaṃ nāma yaṃ taṃ “sutadharo hoti sutasannicayo”ti	1253	
PA_atk-s05_05a:1253_1	ca “idha, bhikkhave, ekaccassa puggalassa bahukaṃ sutaṃ hoti suttaṃ geyyaṃ veyyākaraṇa”nti	1253	
PA_atk-s05_05a:1253_2	ca evamādinā nayena satthusāsanadharattaṃ vaṇṇitaṃ, taṃ akusalappahānakusalādhigamahetuto	1253	
PA_atk-s05_05a:1253_3	anupubbena paramatthasaccasacchikiriyahetuto ca “maṅgala”nti vuccati. Vuttañhetaṃ bhagavatā –	1253	
PA_atk-s05_05a:1254	“Sutavā ca kho, bhikkhave, ariyasāvako akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhamattānaṃ pariharatī”ti.	125	
PA_atk-s05_05a:1255	Aparampi vuttaṃ –	125	
PA_atk-s05_05a:1256_0	“Dhatānaṃ dhammānaṃ atthamupaparikkhati, atthaṃ upaparikkhato dhammā nijjhānaṃ khamanti,	1256	
PA_atk-s05_05a:1256_1	dhammanijjhānakkhantiyā sati chando jāyati, chandajāto ussahati, ussahanto tulayati,	1256	
PA_atk-s05_05a:1256_2	tulayanto padahati, padahanto kāyena ceva paramatthasaccaṃ sacchikaroti, paññāya	1256	
PA_atk-s05_05a:1256_3	ca ativijjha passatī”ti.	1256	
PA_atk-s05_05a:1257	Apica agārikabāhusaccampi yaṃ anavajjaṃ, taṃ ubhayalokahitasukhāvahanato “maṅgala”nti veditabbaṃ.	125	
PA_atk-s05_05a:1258_0	Sippaṃ nāma agārikasippañca anagārikasippañca. Tattha agārikasippaṃ nāma yaṃ parūparodhavirahitaṃ	1258	
PA_atk-s05_05a:1258_1	akusalavivajjitaṃ maṇikārasuvaṇṇakārakammādi, taṃ idhalokatthāvahanato maṅgalaṃ.	1258	
PA_atk-s05_05a:1258_2	Anagārikasippaṃ nāma cīvaravicāraṇasibbanādi samaṇaparikkhārābhisaṅkharaṇaṃ, yaṃ	1258	
PA_atk-s05_05a:1258_3	taṃ “idha, bhikkhave, bhikkhu yāni tāni sabrahmacārīnaṃ uccāvacāni kiṃkaraṇīyāni,	1258	
PA_atk-s05_05a:1258_4	tattha dakkho hotī”tiādinā nayena tattha tattha saṃvaṇṇitaṃ, yaṃ “nāthakaraṇo dhammo”ti	1258	
PA_atk-s05_05a:1258_5	ca vuttaṃ, taṃ attano ca paresañca ubhayalokahitasukhāvahanato “maṅgala”nti veditabbaṃ.	1258	
PA_atk-s05_05a:1259_0	Vinayo nāma agārikavinayo ca anagārikavinayo ca. Tattha agārikavinayo nāma dasaakusalakammapathaviramaṇaṃ,	1259	
PA_atk-s05_05a:1259_1	so tattha asaṃkilesāpajjanena ācāraguṇavavatthānena ca susikkhito ubhayalokahitasukhāvahanato	1259	
PA_atk-s05_05a:1259_2	maṅgalaṃ. Anagārikavinayo nāma sattāpattikkhandhe anāpajjanaṃ, sopi vuttanayeneva	1259	
PA_atk-s05_05a:1259_3	susikkhito. Catupārisuddhisīlaṃ vā anagārikavinayo. So yathā tattha patiṭṭhāya arahattaṃ	1259	
PA_atk-s05_05a:1259_4	pāpuṇāti, evaṃ sikkhanena susikkhito lokiyalokuttarasukhādhigamahetuto “maṅgala”nti veditabbo.	1259	
PA_atk-s05_05a:1260	Subhāsitā vācā nāma musāvādādidosavirahitā vācā. Yathāha – “catūhi, bhikkhave, aṅgehi samannāgatā vācā subhāsitā hotī”ti. Asamphappalāpā vācā eva vā subhāsitā. Yathāha –	126	
PA_atk-s05_05a:1261	“Subhāsitaṃ uttamamāhu santo,	126	
PA_atk-s05_05a:1262	Dhammaṃ bhaṇe nādhammaṃ taṃ dutiyaṃ;	126	
PA_atk-s05_05a:1263	Piyaṃ bhaṇe nāppiyaṃ taṃ tatiyaṃ,	126	
PA_atk-s05_05a:1264	Saccaṃ bhaṇe nālikaṃ taṃ catuttha”nti. ;	126	
PA_atk-s05_05a:1265_0	Ayampi ubhayalokahitasukhāvahanato “maṅgala”nti veditabbā. Yasmā ca ayaṃ vinayapariyāpannā	1265	
PA_atk-s05_05a:1265_1	eva, tasmā vinayaggahaṇena etaṃ asaṅgaṇhitvā vinayo saṅgahetabbo. Athavā kiṃ iminā	1265	
PA_atk-s05_05a:1265_2	parissamena paresaṃ dhammadesanāvācā idha “subhāsitā vācā”ti veditabbā. Sā hi yathā	1265	
PA_atk-s05_05a:1265_3	patirūpadesavāso, evaṃ sattānaṃ ubhayalokahitasukhanibbānādhigamapaccayato “maṅgala”nti vuccati. Āha ca –	1265	
PA_atk-s05_05a:1266	“Yaṃ buddho bhāsati vācaṃ, khemaṃ nibbānapattiyā;	126	
PA_atk-s05_05a:1267	Dukkhassantakiriyāya, sā ve vācānamuttamā”ti. ;	126	
PA_atk-s05_05a:1268	Evaṃ imissā gāthāya bāhusaccaṃ, sippaṃ, vinayo susikkhito, subhāsitā vācāti cattāri maṅgalāni vuttāni, maṅgalattañca nesaṃ tattha tattha vibhāvitamevāti.	126	
PA_atk-s05_05a:1269	Niṭṭhitā bāhusaccañcāti imissā gāthāya atthavaṇṇanā.	126	
PA_atk-s05_05a:1270_0	265. Idāni mātāpituupaṭṭhānanti ettha mātu ca pitu cāti mātāpitu. Upaṭṭhānanti upaṭṭhahanaṃ.	1270	
PA_atk-s05_05a:1270_1	Puttānañca dārānañcāti puttadārassa. Saṅgaṇhanaṃ saṅgaho. Na ākulā anākulā. Kammāni	1270	
PA_atk-s05_05a:1270_2	eva kammantā. Sesaṃ vuttanayamevāti ayaṃ padavaṇṇanā.	1270	
PA_atk-s05_05a:1271_0	Atthavaṇṇanā pana evaṃ veditabbā – mātā nāma janikā vuccati, tathā pitā. Upaṭṭhānaṃ	1271	
PA_atk-s05_05a:1271_1	nāma pādadhovanasambāhanaucchādananhāpanehi catupaccayasampadānena ca upakārakaraṇaṃ.	1271	
PA_atk-s05_05a:1271_2	Tattha yasmā mātāpitaro bahūpakārā puttānaṃ atthakāmā anukampakā, yaṃ puttake bahi	1271	
PA_atk-s05_05a:1271_3	kīḷitvā paṃsumakkhitasarīrake āgate disvā paṃsukaṃ puñchitvā matthakaṃ upasiṅghāyantā	1271	
PA_atk-s05_05a:1271_4	paricumbantā ca sinehaṃ uppādenti, vassasatampi mātāpitaro sīsena pariharantā puttā	1271	
PA_atk-s05_05a:1271_5	tesaṃ paṭikāraṃ kātuṃ asamatthā. Yasmā ca te āpādakā posakā imassa lokassa dassetāro	1271	
PA_atk-s05_05a:1271_6	brahmasammatā pubbācariyasammatā, tasmā tesaṃ upaṭṭhānaṃ idha pasaṃsaṃ pecca saggasukhañca	1271	
PA_atk-s05_05a:1271_7	āvahati, tena “maṅgala”nti vuccati. Vuttañhetaṃ bhagavatā –	1271	
PA_atk-s05_05a:1272	“Brahmāti mātāpitaro, pubbācariyāti vuccare;	127	
PA_atk-s05_05a:1273	Āhuneyyā ca puttānaṃ, pajāya anukampakā.	127	
PA_atk-s05_05a:1274	“Tasmā hi ne namasseyya, sakkareyya ca paṇḍito;	127	
PA_atk-s05_05a:1275	Annena atha pānena, vatthena sayanena ca.	127	
PA_atk-s05_05a:1276	“Ucchādanena nhāpanena, pādānaṃ dhovanena ca;	127	
PA_atk-s05_05a:1277	Tāya naṃ pāricariyāya, mātāpitūsu paṇḍitā;	127	
PA_atk-s05_05a:1278	Idheva naṃ pasaṃsanti, pecca sagge pamodatī”ti. ;	127	
PA_atk-s05_05a:1279	Aparo nayo – upaṭṭhānaṃ nāma bharaṇakiccakaraṇakulavaṃsaṭṭhapanādipañcavidhaṃ, taṃ pāpanivāraṇādipañcavidhadiṭṭhadhammikahitahetuto “maṅgala”nti veditabbaṃ. Vuttañhetaṃ bhagavatā –	127	
PA_atk-s05_05a:1280_0	“Pañcahi kho, gahapatiputta, ṭhānehi puttena puratthimā disā mātāpitaro paccupaṭṭhātabbā	1280	
PA_atk-s05_05a:1280_1	‘bhato ne bharissāmi, kiccaṃ nesaṃ karissāmi, kulavaṃsaṃ ṭhapessāmi, dāyajjaṃ paṭipajjissāmi,	1280	
PA_atk-s05_05a:1280_2	atha vā pana petānaṃ kālakatānaṃ dakkhiṇaṃ anuppadassāmī’ti. Imehi kho, gahapatiputta,	1280	
PA_atk-s05_05a:1280_3	pañcahi ṭhānehi puttena puratthimā disā mātāpitaro paccupaṭṭhitā pañcahi ṭhānehi	1280	
PA_atk-s05_05a:1280_4	puttaṃ anukampanti, pāpā nivārenti, kalyāṇe nivesenti, sippaṃ sikkhāpenti, patirūpena	1280	
PA_atk-s05_05a:1280_5	dārena saṃyojenti, samaye dāyajjaṃ niyyādentī”ti.	1280	
PA_atk-s05_05a:1281_0	Apica yo mātāpitaro tīsu vatthūsu pasāduppādanena sīlasamādāpanena pabbajjāya vā	1281	
PA_atk-s05_05a:1281_1	upaṭṭhahati, ayaṃ mātāpituupaṭṭhākānaṃ aggo, tassa taṃ mātāpituupaṭṭhānaṃ mātāpitūhi	1281	
PA_atk-s05_05a:1281_2	katassa upakārassa paccupakārabhūtaṃ anekesaṃ diṭṭhadhammikānaṃ samparāyikānañca	1281	
PA_atk-s05_05a:1281_3	atthānaṃ padaṭṭhānato “maṅgala”nti vuccati.	1281	
PA_atk-s05_05a:1282_0	Puttadārassāti ettha attanā janitā puttāpi dhītaropi “puttā” tveva saṅkhyaṃ gacchanti.	1282	
PA_atk-s05_05a:1282_1	Dārāti vīsatiyā bhariyānaṃ yā kāci bhariyā. Puttā ca dārā ca puttadāraṃ, tassa puttadārassa.	1282	
PA_atk-s05_05a:1282_2	Saṅgahoti sammānanādīhi upakārakaraṇaṃ. Taṃ susaṃvihitakammantatādidiṭṭhadhammikahitahetuto	1282	
PA_atk-s05_05a:1282_3	“maṅgala”nti veditabbaṃ. Vuttañhetaṃ bhagavatā – “pacchimā disā puttadārā veditabbā”ti	1282	
PA_atk-s05_05a:1282_4	ettha uddiṭṭhaṃ puttadāraṃ bhariyāsaddena saṅgaṇhitvā –	1282	
PA_atk-s05_05a:1283_0	“Pañcahi kho, gahapatiputta, ṭhānehi sāmikena pacchimā disā bhariyā paccupaṭṭhātabbā,	1283	
PA_atk-s05_05a:1283_1	sammānanāya anavamānanāya anaticariyāya issariyavossaggena alaṅkārānuppadānena. Imehi	1283	
PA_atk-s05_05a:1283_2	kho, gahapatiputta, pañcahi ṭhānehi sāmikena pacchimā disā bhariyā paccupaṭṭhitā	1283	
PA_atk-s05_05a:1283_3	pañcahi ṭhānehi sāmikaṃ anukampati, susaṃvihitakammantā ca hoti, saṅgahitaparijanā	1283	
PA_atk-s05_05a:1283_4	ca, anaticārinī ca, sambhatañca anurakkhati, dakkhā ca hoti analasā sabbakiccesū”ti.	1283	
PA_atk-s05_05a:1284_0	Ayaṃ vā aparo nayo – saṅgahoti dhammikāhi dānapiyavācaatthacariyāhi saṅgaṇhanaṃ.	1284	
PA_atk-s05_05a:1284_1	Seyyathidaṃ – uposathadivasesu paribbayadānaṃ, nakkhattadivasesu nakkhattadassāpanaṃ,	1284	
PA_atk-s05_05a:1284_2	maṅgaladivasesu maṅgalakaraṇaṃ, diṭṭhadhammikasamparāyikesu atthesu ovādānusāsananti.	1284	
PA_atk-s05_05a:1284_3	Taṃ vuttanayeneva diṭṭhadhammikahitahetuto samparāyikahitahetuto devatāhipi namassanīyabhāvahetuto	1284	
PA_atk-s05_05a:1284_4	ca “maṅgala”nti veditabbaṃ. Yathāha sakko devānamindo –	1284	
PA_atk-s05_05a:1285	“Ye gahaṭṭhā puññakarā, sīlavanto upāsakā;	128	
PA_atk-s05_05a:1286	Dhammena dāraṃ posenti, te namassāmi mātalī”ti. ;	128	
PA_atk-s05_05a:1287_0	Anākulā kammantā nāma kālaññutāya patirūpakāritāya analasatāya uṭṭhānavīriyasampadāya	1287	
PA_atk-s05_05a:1287_1	abyasanīyatāya ca kālātikkamanaappatirūpakaraṇākaraṇasithilakaraṇādiākulabhāvavirahitā	1287	
PA_atk-s05_05a:1287_2	kasigorakkhavaṇijjādayo kammantā. Ete attano vā puttadārassa vā dāsakammakarānaṃ	1287	
PA_atk-s05_05a:1287_3	vā byattatāya evaṃ payojitā diṭṭheva dhamme dhanadhaññavuḍḍhipaṭilābhahetuto “maṅgala”nti	1287	
PA_atk-s05_05a:1287_4	vuttā. Vuttañcetaṃ bhagavatā –	1287	
PA_atk-s05_05a:1288	“Patirūpakārī dhuravā, uṭṭhātā vindate dhana”nti. ca;	128	
PA_atk-s05_05a:1289	“Na divā soppasīlena, rattimuṭṭhānadessinā;	128	
PA_atk-s05_05a:1290	Niccaṃ mattena soṇḍena, sakkā āvasituṃ gharaṃ.	129	
PA_atk-s05_05a:1291	“Atisītaṃ atiuṇhaṃ, atisāyamidaṃ ahu;	129	
PA_atk-s05_05a:1292	Iti vissaṭṭhakammante, atthā accenti māṇave.	129	
PA_atk-s05_05a:1293	“Yodha sītañca uṇhañca, tiṇā bhiyyo na maññati;	129	
PA_atk-s05_05a:1294	Karaṃ purisakiccāni, so sukhā na vihāyatī”ti. ca ;	129	
PA_atk-s05_05a:1295	“Bhoge saṃharamānassa, bhamarasseva irīyato;	129	
PA_atk-s05_05a:1296	Bhogā sannicayaṃ yanti, vammikovūpacīyatī”ti. –	129	
PA_atk-s05_05a:1297	Ca evamādi.	129	
PA_atk-s05_05a:1298_0	Evaṃ imissāpi gāthāya mātupaṭṭhānaṃ, pitupaṭṭhānaṃ, puttadārassa saṅgaho, anākulā	1298	
PA_atk-s05_05a:1298_1	ca kammantāti cattāri maṅgalāni vuttāni, puttadārassa saṅgahaṃ vā dvidhā katvā pañca,	1298	
PA_atk-s05_05a:1298_2	mātāpituupaṭṭhānaṃ vā ekameva katvā tīṇi. Maṅgalattañca nesaṃ tattha tattha vibhāvitamevāti.	1298	
PA_atk-s05_05a:1299	Niṭṭhitā mātāpituupaṭṭhānanti imissā gāthāya atthavaṇṇanā.	129	
PA_atk-s05_05a:1300_0	266. Idāni dānañcāti ettha dīyate imināti dānaṃ, attano santakaṃ parassa paṭipādīyatīti	1300	
PA_atk-s05_05a:1300_1	vuttaṃ hoti. Dhammassa cariyā, dhammā vā anapetā cariyā dhammacariyā. Ñāyante “amhākaṃ	1300	
PA_atk-s05_05a:1300_2	ime”ti ñātakā. Na avajjāni anavajjāni, aninditāni agarahitānīti vuttaṃ hoti. Sesaṃ	1300	
PA_atk-s05_05a:1300_3	vuttanayamevāti ayaṃ padavaṇṇanā.	1300	
PA_atk-s05_05a:1301_0	Atthavaṇṇanā pana evaṃ veditabbā – dānaṃ nāma paraṃ uddissa subuddhipubbikā annādidasadānavatthupariccāgacetanā	1301	
PA_atk-s05_05a:1301_1	taṃsampayutto vā alobho. Alobhena hi taṃ vatthuṃ parassa paṭipādeti. Tena vuttaṃ	1301	
PA_atk-s05_05a:1301_2	“dīyate imināti dāna”nti. Taṃ bahujanapiyamanāpatādīnaṃ diṭṭhadhammikasamparāyikānaṃ	1301	
PA_atk-s05_05a:1301_3	phalavisesānaṃ adhigamahetuto “maṅgala”nti vuttaṃ. “Dāyako sīha dānapati bahuno janassa	1301	
PA_atk-s05_05a:1301_4	piyo hoti manāpo”ti evamādīni cettha suttāni anussaritabbāni.	1301	
PA_atk-s05_05a:1302_0	Aparo nayo – dānaṃ nāma duvidhaṃ āmisadānañca, dhammadānañca. Tattha āmisadānaṃ vuttappakārameva.	1302	
PA_atk-s05_05a:1302_1	Idhalokaparalokadukkhakkhayasukhāvahassa pana sammāsambuddhappaveditassa dhammassa	1302	
PA_atk-s05_05a:1302_2	paresaṃ hitakāmatāya desanā dhammadānaṃ. Imesañca dvinnaṃ dānānaṃ etadeva aggaṃ. Yathāha –	1302	
PA_atk-s05_05a:1303	“Sabbadānaṃ dhammadānaṃ jināti,	130	
PA_atk-s05_05a:1304	Sabbarasaṃ dhammaraso jināti;	130	
PA_atk-s05_05a:1305	Sabbaratiṃ dhammaratī jināti,	130	
PA_atk-s05_05a:1306	Taṇhakkhayo sabbadukkhaṃ jinātī”ti. ;	130	
PA_atk-s05_05a:1307	Tattha āmisadānassa maṅgalattaṃ vuttameva. Dhammadānaṃ pana yasmā atthapaṭisaṃveditādīnaṃ guṇānaṃ padaṭṭhānaṃ, tasmā “maṅgala”nti vuccati. Vuttañhetaṃ bhagavatā –	130	
PA_atk-s05_05a:1308_0	“Yathā yathā, bhikkhave, bhikkhu yathāsutaṃ yathāpariyattaṃ dhammaṃ vitthārena paresaṃ	1308	
PA_atk-s05_05a:1308_1	deseti, tathā tathā so tasmiṃ dhamme atthapaṭisaṃvedī ca hoti dhammapaṭisaṃvedī cā”ti evamādi.	1308	
PA_atk-s05_05a:1309_0	Dhammacariyā nāma dasakusalakammapathacariyā. Yathāha – “tividhaṃ kho, gahapatayo,	1309	
PA_atk-s05_05a:1309_1	kāyena dhammacariyāsamacariyā hotī”ti evamādi. Sā panesā dhammacariyā saggalokūpapattihetuto	1309	
PA_atk-s05_05a:1309_2	“maṅgala”nti veditabbā. Vuttañhetaṃ bhagavatā – “dhammacariyāsamacariyāhetu kho,	1309	
PA_atk-s05_05a:1309_3	gahapatayo, evamidhekacce sattā kāyassa bhedā paraṃ maraṇā sugatiṃ saggaṃ lokaṃ upapajjantī”ti.	1309	
PA_atk-s05_05a:1310_0	Ñātakā nāma mātito vā pitito vā yāva sattamā pitāmahayugā sambandhā. Tesaṃ bhogapārijuññena	1310	
PA_atk-s05_05a:1310_1	vā byādhipārijuññena vā abhihatānaṃ attano samīpaṃ āgatānaṃ yathābalaṃ ghāsacchādanadhanadhaññādīhi	1310	
PA_atk-s05_05a:1310_2	saṅgaho pasaṃsādīnaṃ diṭṭhadhammikānaṃ sugatigamanādīnañca samparāyikānaṃ visesādhigamānaṃ	1310	
PA_atk-s05_05a:1310_3	hetuto “maṅgala”nti vuccati.	1310	
PA_atk-s05_05a:1311_0	Anavajjāni kammāni nāma uposathaṅgasamādānaveyyāvaccakaraṇaārāmavanaropanasetukaraṇādīni	1311	
PA_atk-s05_05a:1311_1	kāyavacīmanosucaritakammāni. Tāni hi nānappakārahitasukhādhigamahetuto “maṅgala”nti	1311	
PA_atk-s05_05a:1311_2	vuccati. “Ṭhānaṃ kho panetaṃ, visākhe, vijjati yaṃ idhekacco itthī vā puriso vā aṭṭhaṅgasamannāgataṃ	1311	
PA_atk-s05_05a:1311_3	uposathaṃ upavasitvā kāyassa bhedā paraṃ maraṇā cātumahārājikānaṃ devānaṃ sahabyataṃ	1311	
PA_atk-s05_05a:1311_4	upapajjeyyā”ti evamādīni cettha suttāni anussaritabbāni.	1311	
PA_atk-s05_05a:1312	Evaṃ imissā gāthāya dānaṃ, dhammacariyā, ñātakānaṃ saṅgaho, anavajjāni kammānīti cattāri maṅgalāni vuttāni, maṅgalattañca nesaṃ tattha tattha vibhāvitamevāti.	131	
PA_atk-s05_05a:1313	Niṭṭhitā dānañcāti imissā gāthāya atthavaṇṇanā.	131	
PA_atk-s05_05a:1314_0	267. Idāni āratī viratīti ettha āratīti āramaṇaṃ. Viratīti viramaṇaṃ, viramanti vā	1314	
PA_atk-s05_05a:1314_1	etāya sattāti virati. Pāpāti akusalā. Madanīyaṭṭhena majjaṃ, majjassa pānaṃ majjapānaṃ,	1314	
PA_atk-s05_05a:1314_2	tato majjapānā. Saṃyamanaṃ saṃyamo. Appamajjanaṃ appamādo. Dhammesūti kusalesu. Sesaṃ	1314	
PA_atk-s05_05a:1314_3	vuttanayamevāti ayaṃ padavaṇṇanā.	1314	
PA_atk-s05_05a:1315_0	Atthavaṇṇanā pana evaṃ veditabbā – ārati nāma pāpe ādīnavadassāvino manasā eva anabhirati.	1315	
PA_atk-s05_05a:1315_1	Virati nāma kammadvāravasena kāyavācāhi viramaṇaṃ. Sā cesā virati nāma sampattavirati	1315	
PA_atk-s05_05a:1315_2	samādānavirati samucchedaviratīti tividhā hoti. Tattha yā kulaputtassa attano jātiṃ	1315	
PA_atk-s05_05a:1315_3	vā kulaṃ vā gottaṃ vā paṭicca “na me etaṃ patirūpaṃ, yvāhaṃ imaṃ pāṇaṃ haneyyaṃ,	1315	
PA_atk-s05_05a:1315_4	adinnaṃ ādiyeyya”ntiādinā nayena sampattavatthuto virati, ayaṃ sampattavirati nāma.	1315	
PA_atk-s05_05a:1315_5	Sikkhāpadasamādānavasena pana pavattā samādānavirati nāma, yassā pavattito pabhuti	1315	
PA_atk-s05_05a:1315_6	kulaputto pāṇātipātādīni na samācarati. Ariyamaggasampayuttā samucchedavirati nāma,	1315	
PA_atk-s05_05a:1315_7	yassā pavattito pabhuti ariyasāvakassa pañca bhayāni verāni vūpasantāni honti. Pāpaṃ	1315	
PA_atk-s05_05a:1315_8	nāma yaṃ taṃ “pāṇātipāto kho, gahapatiputta, kammakileso adinnādānaṃ…pe… kāmesumicchācāro…pe…	1315	
PA_atk-s05_05a:1315_9	musāvādo”ti evaṃ vitthāretvā –	1315	
PA_atk-s05_05a:1316	“Pāṇātipāto adinnādānaṃ, musāvādo ca vuccati;	131	
PA_atk-s05_05a:1317	Paradāragamanañceva, nappasaṃsanti paṇḍitā”ti. –	131	
PA_atk-s05_05a:1318_0	Evaṃ gāthāya saṅgahitaṃ kammakilesasaṅkhātaṃ catubbidhaṃ akusalaṃ, tato pāpā. Sabbāpesā	1318	
PA_atk-s05_05a:1318_1	ārati ca virati ca diṭṭhadhammikasamparāyikabhayaverappahānādinānappakāravisesādhigamahetuto	1318	
PA_atk-s05_05a:1318_2	“maṅgala”nti vuccati. “Pāṇātipātā paṭivirato kho, gahapatiputta, ariyasāvako”tiādīni	1318	
PA_atk-s05_05a:1318_3	cettha suttāni anussaritabbāni.	1318	
PA_atk-s05_05a:1319_0	Majjapānā ca saṃyamo nāma pubbe vuttasurāmerayamajjapamādaṭṭhānā veramaṇiyāvetaṃ	1319	
PA_atk-s05_05a:1319_1	adhivacanaṃ. Yasmā pana majjapāyī atthaṃ na jānāti, dhammaṃ na jānāti, mātupi antarāyaṃ	1319	
PA_atk-s05_05a:1319_2	karoti, pitu buddhapaccekabuddhatathāgatasāvakānampi antarāyaṃ karoti, diṭṭheva dhamme	1319	
PA_atk-s05_05a:1319_3	garahaṃ, samparāye duggatiṃ, aparāpariyāye ummādañca pāpuṇāti. Majjapānā pana saṃyato	1319	
PA_atk-s05_05a:1319_4	tesaṃ dosānaṃ vūpasamaṃ tabbiparītaguṇasampadañca pāpuṇāti. Tasmā ayaṃ majjapānā	1319	
PA_atk-s05_05a:1319_5	saṃyamo “maṅgala”nti veditabbo.	1319	
PA_atk-s05_05a:1320_0	Kusalesu dhammesu appamādo nāma “kusalānaṃ vā dhammānaṃ bhāvanāya asakkaccakiriyatā	1320	
PA_atk-s05_05a:1320_1	asātaccakiriyatā anaṭṭhitakiriyatā olīnavuttitā nikkhittachandatā nikkhittadhuratā	1320	
PA_atk-s05_05a:1320_2	anāsevanā abhāvanā abahulīkammaṃ anadhiṭṭhānaṃ ananuyogo pamādo. Yo evarūpo pamādo	1320	
PA_atk-s05_05a:1320_3	pamajjanā pamajjitattaṃ, ayaṃ vuccati pamādo”ti ettha vuttassa pamādassa paṭipakkhanayena	1320	
PA_atk-s05_05a:1320_4	atthato kusalesu dhammesu satiyā avippavāso veditabbo. So nānappakārakusalādhigamahetuto	1320	
PA_atk-s05_05a:1320_5	amatādhigamahetuto ca “maṅgala”nti vuccati. Tattha “appamattassa ātāpino”ti ca “appamādo	1320	
PA_atk-s05_05a:1320_6	amatapada”nti ca evamādi satthusāsanaṃ anussaritabbaṃ.	1320	
PA_atk-s05_05a:1321	Evaṃ imissā gāthāya pāpā virati, majjapānā saṃyamo, kusalesu dhammesu appamādoti tīṇi maṅgalāni vuttāni, maṅgalattañca nesaṃ tattha tattha vibhāvitamevāti.	132	
PA_atk-s05_05a:1322	Niṭṭhitā āratī viratīti imissā gāthāya atthavaṇṇanā.	132	
PA_atk-s05_05a:1323_0	268. Idāni gāravo cāti ettha gāravoti garubhāvo. Nivātoti nīcavuttitā. Santuṭṭhīti	1323	
PA_atk-s05_05a:1323_1	santoso. Katassa jānanatā kataññutā. Kālenāti khaṇena samayena. Dhammassa savanaṃ	1323	
PA_atk-s05_05a:1323_2	dhammassavanaṃ. Sesaṃ vuttanayamevāti ayaṃ padavaṇṇanā.	1323	
PA_atk-s05_05a:1324_0	Atthavaṇṇanā pana evaṃ veditabbā – gāravo nāma garukārapayogārahesu buddhapaccekabuddhatathāgatasāvakaācariyupajjhāyamātāpitujeṭṭhabhātikabhaginiādīsu	1324	
PA_atk-s05_05a:1324_1	yathānurūpaṃ garukāro garukaraṇaṃ sagāravatā. Svāyaṃ gāravo yasmā sugatigamanādīnaṃ hetu. Yathāha –	1324	
PA_atk-s05_05a:1325_0	“Garukātabbaṃ garuṃ karoti, mānetabbaṃ māneti, pūjetabbaṃ pūjeti. So tena kammena	1325	
PA_atk-s05_05a:1325_1	evaṃ samattena evaṃ samādinnena kāyassa bhedā paraṃ maraṇā sugatiṃ saggaṃ lokaṃ upapajjati.	1325	
PA_atk-s05_05a:1325_2	No ce kāyassa bhedā…pe… upapajjati, sace manussattaṃ āgacchati, yattha yattha paccājāyati, uccākulīno hotī”ti.	1325	
PA_atk-s05_05a:1326	Yathā cāha – “sattime, bhikkhave, aparihāniyā dhammā. Katame satta? Satthugāravatā”tiādi. Tasmā “maṅgala”nti vuccati.	132	
PA_atk-s05_05a:1327_0	Nivāto nāma nīcamanatā nivātavuttitā, yāya samannāgato puggalo nihatamāno nihatadappo	1327	
PA_atk-s05_05a:1327_1	pādapuñchanacoḷakasamo chinnavisāṇusabhasamo uddhaṭadāṭhasappasamo ca hutvā saṇho	1327	
PA_atk-s05_05a:1327_2	sakhilo sukhasambhāso hoti, ayaṃ nivāto. Svāyaṃ yasādiguṇapaṭilābhahetuto “maṅgala”nti	1327	
PA_atk-s05_05a:1327_3	vuccati. Āha ca – “nivātavutti atthaddho, tādiso labhate yasa”nti evamādi.	1327	
PA_atk-s05_05a:1328	Santuṭṭhi nāma itarītarapaccayasantoso, so dvādasavidho hoti. Seyyathidaṃ – cīvare yathālābhasantoso, yathābalasantoso, yathāsāruppasantosoti tividho. Evaṃ piṇḍapātādīsu.	132	
PA_atk-s05_05a:1329_0	Tassāyaṃ pabhedavaṇṇanā – idha bhikkhu cīvaraṃ labhati sundaraṃ vā asundaraṃ vā,	1329	
PA_atk-s05_05a:1329_1	so teneva yāpeti, aññaṃ na pattheti, labhantopi na gaṇhāti, ayamassa cīvare yathālābhasantoso.	1329	
PA_atk-s05_05a:1329_2	Atha pana ābādhiko hoti, garuṃ cīvaraṃ pārupanto oṇamati vā kilamati vā. So sabhāgena	1329	
PA_atk-s05_05a:1329_3	bhikkhunā saddhiṃ taṃ parivattetvā lahukena yāpentopi santuṭṭhova hoti, ayamassa	1329	
PA_atk-s05_05a:1329_4	cīvare yathābalasantoso. Aparo bhikkhu paṇītapaccayalābhī hoti, so paṭṭacīvarādīnaṃ	1329	
PA_atk-s05_05a:1329_5	aññataraṃ mahagghaṃ cīvaraṃ labhitvā “idaṃ therānaṃ cirapabbajitānaṃ bahussutānañca	1329	
PA_atk-s05_05a:1329_6	anurūpa”nti tesaṃ datvā attanā saṅkārakūṭā vā aññato vā kutoci nantakāni uccinitvā	1329	
PA_atk-s05_05a:1329_7	saṅghāṭiṃ katvā dhārentopi santuṭṭhova hoti, ayamassa cīvare yathāsāruppasantoso.	1329	
PA_atk-s05_05a:1330_0	Idha pana bhikkhu piṇḍapātaṃ labhati lūkhaṃ vā paṇītaṃ vā, so teneva yāpeti, aññaṃ	1330	
PA_atk-s05_05a:1330_1	na pattheti, labhantopi na gaṇhāti, ayamassa piṇḍapāte yathālābhasantoso. Atha pana	1330	
PA_atk-s05_05a:1330_2	ābādhiko hoti, lūkhaṃ piṇḍapātaṃ bhuñjitvā bāḷhaṃ rogātaṅkaṃ pāpuṇāti, so sabhāgassa	1330	
PA_atk-s05_05a:1330_3	bhikkhuno taṃ datvā tassa hatthato sappimadhukhīrādīni bhuñjitvā samaṇadhammaṃ karontopi	1330	
PA_atk-s05_05a:1330_4	santuṭṭhova hoti, ayamassa piṇḍapāte yathābalasantoso. Aparo bhikkhu paṇītaṃ piṇḍapātaṃ	1330	
PA_atk-s05_05a:1330_5	labhati, so “ayaṃ piṇḍapāto therānaṃ cirapabbajitānaṃ aññesañca paṇītapiṇḍapātaṃ	1330	
PA_atk-s05_05a:1330_6	vinā ayāpentānaṃ sabrahmacārīnaṃ anurūpo”ti tesaṃ datvā attanā piṇḍāya caritvā missakāhāraṃ	1330	
PA_atk-s05_05a:1330_7	bhuñjantopi santuṭṭhova hoti, ayamassa piṇḍapāte yathāsāruppasantoso.	1330	
PA_atk-s05_05a:1331_0	Idha pana bhikkhuno senāsanaṃ pāpuṇāti, so teneva santussati, puna aññaṃ sundaratarampi	1331	
PA_atk-s05_05a:1331_1	pāpuṇantaṃ na gaṇhāti, ayamassa senāsane yathālābhasantoso. Atha pana ābādhiko hoti,	1331	
PA_atk-s05_05a:1331_2	nivātasenāsane vasanto ativiya pittarogādīhi āturīyati, so sabhāgassa bhikkhuno taṃ	1331	
PA_atk-s05_05a:1331_3	datvā tassa pāpuṇanake savātasītalasenāsane vasitvā samaṇadhammaṃ karontopi santuṭṭhova	1331	
PA_atk-s05_05a:1331_4	hoti, ayamassa senāsane yathābalasantoso. Aparo bhikkhu sundaraṃ senāsanaṃ pattampi	1331	
PA_atk-s05_05a:1331_5	na sampaṭicchati “sundarasenāsanaṃ pamādaṭṭhānaṃ, tatra nisinnassa thinamiddhaṃ okkamati,	1331	
PA_atk-s05_05a:1331_6	niddābhibhūtassa ca puna paṭibujjhato kāmavitakkā samudācarantī”ti, so taṃ paṭikkhipitvā	1331	
PA_atk-s05_05a:1331_7	abbhokāsarukkhamūlapaṇṇakuṭīsu yattha katthaci nivasantopi santuṭṭhova hoti, ayamassa	1331	
PA_atk-s05_05a:1331_8	senāsane yathāsāruppasantoso.	1331	
PA_atk-s05_05a:1332_0	Idha pana bhikkhu bhesajjaṃ labhati harītakaṃ vā āmalakaṃ vā, so teneva yāpeti, aññehi	1332	
PA_atk-s05_05a:1332_1	laddhaṃ sappimadhuphāṇitādimpi na pattheti, labhantopi na gaṇhāti, ayamassa gilānapaccaye	1332	
PA_atk-s05_05a:1332_2	yathālābhasantoso. Atha pana ābādhiko telena atthiko phāṇitaṃ labhati, so taṃ sabhāgassa	1332	
PA_atk-s05_05a:1332_3	bhikkhuno datvā tassa hatthato telena bhesajjaṃ katvā samaṇadhammaṃ karontopi santuṭṭhova	1332	
PA_atk-s05_05a:1332_4	hoti, ayamassa gilānapaccaye yathābalasantoso. Aparo bhikkhu ekasmiṃ bhājane pūtimuttaharītakaṃ	1332	
PA_atk-s05_05a:1332_5	ṭhapetvā ekasmiṃ catumadhuraṃ “gaṇhatha, bhante, yadicchasī”ti vuccamāno sacassa	1332	
PA_atk-s05_05a:1332_6	tesaṃ dvinnaṃ aññatarenapi byādhi vūpasammati, atha “pūtimuttaharītakaṃ nāma buddhādīhi	1332	
PA_atk-s05_05a:1332_7	vaṇṇitaṃ, ayañca pūtimuttabhesajjaṃ nissāya pabbajjā, tattha te yāvajīvaṃ ussāho	1332	
PA_atk-s05_05a:1332_8	karaṇīyo”ti vuttanti cintento catumadhurabhesajjaṃ paṭikkhipitvā muttaharītakena	1332	
PA_atk-s05_05a:1332_9	bhesajjaṃ karontopi paramasantuṭṭhova hoti, ayamassa gilānapaccaye yathāsāruppasantoso.	1332	
PA_atk-s05_05a:1333_0	Evaṃ pabhedo sabbopeso santoso santuṭṭhīti vuccati. Sā atricchatāpāpicchatāmahicchatādīnaṃ	1333	
PA_atk-s05_05a:1333_1	pāpadhammānaṃ pahānādhigamahetuto sugatihetuto ariyamaggasambhārabhāvato cātuddisādibhāvahetuto	1333	
PA_atk-s05_05a:1333_2	ca “maṅgala”nti veditabbā. Āha ca –	1333	
PA_atk-s05_05a:1334	“Cātuddiso appaṭigho ca hoti,	133	
PA_atk-s05_05a:1335	Santussamāno itarītarenā”ti. evamādi;	133	
PA_atk-s05_05a:1336_0	Kataññutā nāma appassa vā bahussa vā yena kenaci katassa upakārassa punappunaṃ anussaraṇabhāvena	1336	
PA_atk-s05_05a:1336_1	jānanatā. Apica nerayikādidukkhaparittāṇato puññāni eva pāṇīnaṃ bahūpakārāni, tato	1336	
PA_atk-s05_05a:1336_2	tesampi upakārānussaraṇatā “kataññutā”ti veditabbā. Sā sappurisehi pasaṃsanīyatādinānappakāravisesādhigamahetuto	1336	
PA_atk-s05_05a:1336_3	“maṅgala”nti vuttā. Āha ca – “dveme, bhikkhave, puggalā dullabhā lokasmiṃ. Katame	1336	
PA_atk-s05_05a:1336_4	dve? Yo ca pubbakārī, yo ca kataññū katavedī”ti.	1336	
PA_atk-s05_05a:1337_0	Kālena dhammassavanaṃ nāma yasmiṃ kāle uddhaccasahagataṃ cittaṃ hoti, kāmavitakkādīnaṃ	1337	
PA_atk-s05_05a:1337_1	vā aññatarena abhibhūtaṃ, tasmiṃ kāle tesaṃ vinodanatthaṃ dhammassavanaṃ. Apare āhu	1337	
PA_atk-s05_05a:1337_2	– pañcame pañcame divase dhammassavanaṃ kālena dhammassavanaṃ nāma. Yathāha āyasmā	1337	
PA_atk-s05_05a:1337_3	anuruddho “pañcāhikaṃ kho pana mayaṃ, bhante, sabbarattiṃ dhammiyā kathāya sannisīdāmā”ti.	1337	
PA_atk-s05_05a:1338_0	Apica yasmiṃ kāle kalyāṇamitte upasaṅkamitvā sakkā hoti attano kaṅkhāpaṭivinodakaṃ	1338	
PA_atk-s05_05a:1338_1	dhammaṃ sotuṃ, tasmiṃ kālepi dhammassavanaṃ “kālena dhammassavana”nti veditabbaṃ.	1338	
PA_atk-s05_05a:1338_2	Yathāha – “te kālena kālaṃ upasaṅkamitvā paripucchati paripañhatī”tiādi. Tadetaṃ	1338	
PA_atk-s05_05a:1338_3	kālena dhammassavanaṃ nīvaraṇappahānacaturānisaṃsaāsavakkhayādinānappakāravisesādhigamahetuto	1338	
PA_atk-s05_05a:1338_4	“maṅgala”nti veditabbaṃ. Vuttañhetaṃ –	1338	
PA_atk-s05_05a:1339	“Yasmiṃ, bhikkhave, samaye ariyasāvako aṭṭhiṃ katvā manasi katvā sabbaṃ cetaso samannāharitvā ohitasoto dhammaṃ suṇāti, pañcassa nīvaraṇāni tasmiṃ samaye na hontī”ti ca.	133	
PA_atk-s05_05a:1340	“Sotānugatānaṃ, bhikkhave, dhammānaṃ…pe… suppaṭividdhānaṃ cattāro ānisaṃsā pāṭikaṅkhā”ti ca.	134	
PA_atk-s05_05a:1341	“Cattārome, bhikkhave, dhammā kālena kālaṃ sammā bhāviyamānā sammā anuparivattiyamānā anupubbena āsavānaṃ khayaṃ pāpenti. Katame cattāro? Kālena dhammassavana”nti ca evamādīni.	134	
PA_atk-s05_05a:1342	Evaṃ imissā gāthāya gāravo, nivāto, santuṭṭhi, kataññutā, kālena dhammassavananti pañca maṅgalāni vuttāni, maṅgalattañca nesaṃ tattha tattha vibhāvitamevāti.	134	
PA_atk-s05_05a:1343	Niṭṭhitā gāravo ca nivāto cāti imissā gāthāya atthavaṇṇanā.	134	
PA_atk-s05_05a:1344_0	269. Idāni khantī cāti ettha khamanaṃ khanti. Padakkhiṇaggāhitāya sukhaṃ vaco asminti	1344	
PA_atk-s05_05a:1344_1	suvaco, suvacassa kammaṃ sovacassaṃ, sovacassassa bhāvo sovacassatā. Kilesānaṃ samitattā	1344	
PA_atk-s05_05a:1344_2	samaṇā. Dassananti pekkhanaṃ. Dhammassa sākacchā dhammasākacchā. Sesaṃ vuttanayamevāti ayaṃ padavaṇṇanā.	1344	
PA_atk-s05_05a:1345_0	Atthavaṇṇanā pana evaṃ veditabbā khanti nāma adhivāsanakkhanti, yāya samannāgato	1345	
PA_atk-s05_05a:1345_1	bhikkhu dasahi akkosavatthūhi akkosante, vadhabandhādīhi vā vihiṃsante puggale asuṇanto	1345	
PA_atk-s05_05a:1345_2	viya ca apassanto viya ca nibbikāro hoti khantivādī viya. Yathāha –	1345	
PA_atk-s05_05a:1346	“Ahū atītamaddhānaṃ, samaṇo khantidīpano;	134	
PA_atk-s05_05a:1347	Taṃ khantiyāyeva ṭhitaṃ, kāsirājā achedayī”ti. ;	134	
PA_atk-s05_05a:1348	Bhaddakato vā manasi karoti tato uttari aparādhābhāvena āyasmā puṇṇatthero viya. Yathāha –	134	
PA_atk-s05_05a:1349_0	“Sace maṃ, bhante, sunāparantakā manussā akkosissanti paribhāsissanti, tattha me	1349	
PA_atk-s05_05a:1349_1	evaṃ bhavissati ‘bhaddakā vatime sunāparantakā manussā, subhaddakā vatime sunāparantakā	1349	
PA_atk-s05_05a:1349_2	manussā, yaṃ me nayime pāṇinā pahāraṃ dentī”’tiādi.	1349	
PA_atk-s05_05a:1350	Yāya ca samannāgato isīnampi pasaṃsanīyo hoti. Yathāha sarabhaṅgo isi –	135	
PA_atk-s05_05a:1351	“Kodhaṃ vadhitvā na kadāci socati,	135	
PA_atk-s05_05a:1352	Makkhappahānaṃ isayo vaṇṇayanti;	135	
PA_atk-s05_05a:1353	Sabbesaṃ vuttaṃ pharusaṃ khametha,	135	
PA_atk-s05_05a:1354	Etaṃ khantiṃ uttamamāhu santo”ti. ;	135	
PA_atk-s05_05a:1355	Devatānampi pasaṃsanīyo hoti. Yathāha sakko devānamindo –	135	
PA_atk-s05_05a:1356	“Yo have balavā santo, dubbalassa titikkhati;	135	
PA_atk-s05_05a:1357	Tamāhu paramaṃ khantiṃ, niccaṃ khamati dubbalo”ti. ;	135	
PA_atk-s05_05a:1358	Buddhānampi pasaṃsanīyo hoti. Yathāha bhagavā –	135	
PA_atk-s05_05a:1359	“Akkosaṃ vadhabandhañca, aduṭṭho yo titikkhati;	135	
PA_atk-s05_05a:1360	Khantībalaṃ balānīkaṃ, tamahaṃ brūmi brāhmaṇa”nti. ;	136	
PA_atk-s05_05a:1361	Sā panesā khanti etesañca idha vaṇṇitānaṃ aññesañca guṇānaṃ adhigamahetuto “maṅgala”nti veditabbā.	136	
PA_atk-s05_05a:1362_0	Sovacassatā nāma sahadhammikaṃ vuccamāne vikkhepaṃ vā tuṇhībhāvaṃ vā guṇadosacintanaṃ	1362	
PA_atk-s05_05a:1362_1	vā anāpajjitvā ativiya ādarañca gāravañca nīcamanatañca purakkhatvā “sādhū”ti vacanakaraṇatā.	1362	
PA_atk-s05_05a:1362_2	Sā sabrahmacārīnaṃ santikā ovādānusāsanīpaṭilābhahetuto dosappahānaguṇādhigamahetuto	1362	
PA_atk-s05_05a:1362_3	ca “maṅgala”nti vuccati.	1362	
PA_atk-s05_05a:1363_0	Samaṇānaṃ dassanaṃ nāma upasamitakilesānaṃ bhāvitakāyavacīcittapaññānaṃ uttamadamathasamathasamannāgatānaṃ	1363	
PA_atk-s05_05a:1363_1	pabbajitānaṃ upasaṅkamanupaṭṭhānaanussaraṇasavanadassanaṃ, sabbampi omakadesanāya	1363	
PA_atk-s05_05a:1363_2	“dassana”nti vuttaṃ. Taṃ “maṅgala”nti veditabbaṃ. Kasmā? Bahūpakārattā. Āha ca –	1363	
PA_atk-s05_05a:1363_3	“dassanampahaṃ, bhikkhave, tesaṃ bhikkhūnaṃ bahūpakāraṃ vadāmī”tiādi. Yato hitakāmena	1363	
PA_atk-s05_05a:1363_4	kulaputtena sīlavante bhikkhū gharadvāraṃ sampatte disvā yadi deyyadhammo atthi,	1363	
PA_atk-s05_05a:1363_5	yathābalaṃ deyyadhammena patimānetabbā. Yadi natthi, pañcapatiṭṭhitaṃ katvā vanditabbā.	1363	
PA_atk-s05_05a:1363_6	Tasmiṃ asampajjamāne añjaliṃ paggahetvā namassitabbā, tasmimpi asampajjamāne pasannacittena	1363	
PA_atk-s05_05a:1363_7	piyacakkhūhi sampassitabbā. Evaṃ dassanamūlakenāpi hi puññena anekāni jātisahassāni	1363	
PA_atk-s05_05a:1363_8	cakkhumhi rogo vā dāho vā ussadā vā piḷakā vā na honti, vippasannapañcavaṇṇasassirikāni	1363	
PA_atk-s05_05a:1363_9	honti cakkhūni ratanavimāne ugghāṭitamaṇikavāṭasadisāni, satasahassakappamattaṃ devesu	1363	
PA_atk-s05_05a:1363_10	ca manussesu ca sabbasampattīnaṃ lābhī hoti. Anacchariyañcetaṃ, yaṃ manussabhūto	13631	
PA_atk-s05_05a:1363_11	sappaññajātiko sammā pavattitena samaṇadassanamayena puññena evarūpaṃ vipākasampattiṃ	13631	
PA_atk-s05_05a:1363_12	anubhaveyya, yattha tiracchānagatānampi kevalaṃ saddhāmattakajanitassa samaṇadassanassa	13631	
PA_atk-s05_05a:1363_13	evaṃ vipākasampattiṃ vaṇṇayanti –	13631	
PA_atk-s05_05a:1364	“Ulūko maṇḍalakkhiko,	136	
PA_atk-s05_05a:1365	Vediyake ciradīghavāsiko;	136	
PA_atk-s05_05a:1366	Sukhito vata kosiyo ayaṃ,	136	
PA_atk-s05_05a:1367	Kāluṭṭhitaṃ passati buddhavaraṃ.	136	
PA_atk-s05_05a:1368	“Mayi cittaṃ pasādetvā, bhikkhusaṅghe anuttare;	136	
PA_atk-s05_05a:1369	Kappānaṃ satasahassāni, duggatiṃ so na gacchati.	136	
PA_atk-s05_05a:1370	“Devalokā cavitvāna, kusalakammena codito;	137	
PA_atk-s05_05a:1371	Bhavissati anantañāṇo, somanassoti vissuto”ti. ;	137	
PA_atk-s05_05a:1372_0	Kālena dhammasākacchā nāma padose vā paccūse vā dve suttantikā bhikkhū aññamaññaṃ	1372	
PA_atk-s05_05a:1372_1	suttantaṃ sākacchanti, vinayadharā vinayaṃ, ābhidhammikā abhidhammaṃ, jātakabhāṇakā	1372	
PA_atk-s05_05a:1372_2	jātakaṃ, aṭṭhakathikā aṭṭhakathaṃ, līnuddhatavicikicchāparetacittavisodhanatthaṃ	1372	
PA_atk-s05_05a:1372_3	vā tamhi tamhi kāle sākacchanti, ayaṃ kālena dhammasākacchā. Sā āgamabyattiādīnaṃ	1372	
PA_atk-s05_05a:1372_4	guṇānaṃ hetuto “maṅgala”nti vuccatīti.	1372	
PA_atk-s05_05a:1373	Evaṃ imissā gāthāya khanti, sovacassatā, samaṇadassanaṃ, kālena dhammasākacchāti cattāri maṅgalāni vuttāni, maṅgalattañca nesaṃ tattha tattha vibhāvitamevāti.	137	
PA_atk-s05_05a:1374	Niṭṭhitā khantī cāti imissā gāthāya atthavaṇṇanā.	137	
PA_atk-s05_05a:1375_0	270. Idāni tapo cāti ettha pāpake akusale dhamme tapatīti tapo. Brahmaṃ cariyaṃ,	1375	
PA_atk-s05_05a:1375_1	brahmānaṃ vā cariyaṃ brahmacariyaṃ, seṭṭhacariyanti vuttaṃ hoti. Ariyasaccānaṃ dassanaṃ	1375	
PA_atk-s05_05a:1375_2	ariyasaccāna dassanaṃ. Ariyasaccāni dassanantipi eke, taṃ na sundaraṃ. Nikkhantaṃ	1375	
PA_atk-s05_05a:1375_3	vānatoti nibbānaṃ, sacchikaraṇaṃ sacchikiriyā, nibbānassa sacchikiriyā nibbānasacchikiriyā.	1375	
PA_atk-s05_05a:1375_4	Sesaṃ vuttanayamevāti ayaṃ padavaṇṇanā.	1375	
PA_atk-s05_05a:1376_0	Atthavaṇṇanā pana evaṃ veditabbā – tapo nāma abhijjhādomanassādīnaṃ tapanato indriyasaṃvaro,	1376	
PA_atk-s05_05a:1376_1	kosajjassa vā tapanato vīriyaṃ. Tena hi samannāgato puggalo ātāpīti vuccati. Svāyaṃ	1376	
PA_atk-s05_05a:1376_2	abhijjhādippahānajhānādipaṭilābhahetuto “maṅgala”nti veditabbo.	1376	
PA_atk-s05_05a:1377_0	Brahmacariyaṃ nāma methunaviratisamaṇadhammasāsanamaggānaṃ adhivacanaṃ. Tathā hi	1377	
PA_atk-s05_05a:1377_1	“abrahmacariyaṃ pahāya brahmacārī hotī”ti evamādīsu methunavirati brahmacariyanti	1377	
PA_atk-s05_05a:1377_2	vuccati. “Bhagavati no, āvuso, brahmacariyaṃ vussatī”ti evamādīsu samaṇadhammo. “Na	1377	
PA_atk-s05_05a:1377_3	tāvāhaṃ, pāpima, parinibbāyissāmi, yāva me idaṃ brahmacariyaṃ na iddhañceva bhavissati	1377	
PA_atk-s05_05a:1377_4	phītañca vitthārikaṃ bāhujañña”nti evamādīsu sāsanaṃ. “Ayameva kho, bhikkhu, ariyo	1377	
PA_atk-s05_05a:1377_5	aṭṭhaṅgiko maggo brahmacariyaṃ. Seyyathidaṃ, sammādiṭṭhī”ti evamādīsu maggo. Idha	1377	
PA_atk-s05_05a:1377_6	pana ariyasaccadassanena parato maggassa gahitattā avasesaṃ sabbampi vaṭṭati. Tañcetaṃ	1377	
PA_atk-s05_05a:1377_7	uparūpari nānappakāravisesādhigamahetuto “maṅgala”nti veditabbaṃ.	1377	
PA_atk-s05_05a:1378	Ariyasaccāna dassanaṃ nāma kumārapañhe vuttatthānaṃ catunnaṃ ariyasaccānaṃ abhisamayavasena maggadassanaṃ. Taṃ saṃsāradukkhavītikkamahetuto “maṅgala”nti vuccati.	137	
PA_atk-s05_05a:1379_0	Nibbānasacchikiriyā nāma idha arahattaphalaṃ “nibbāna”nti adhippetaṃ. Tampi hi pañcagativānanena	1379	
PA_atk-s05_05a:1379_1	vānasaññitāya taṇhāya nikkhantattā “nibbāna”nti vuccati. Tassa patti vā paccavekkhaṇā	1379	
PA_atk-s05_05a:1379_2	vā “sacchikiriyā”ti vuccati. Itarassa pana nibbānassa ariyasaccānaṃ dassaneneva sacchikiriyā	1379	
PA_atk-s05_05a:1379_3	siddhā, tenetaṃ idha na adhippetaṃ. Evamesā nibbānasacchikiriyā diṭṭhadhammasukhavihārādihetuto	1379	
PA_atk-s05_05a:1379_4	“maṅgala”nti veditabbā.	1379	
PA_atk-s05_05a:1380	Evaṃ imissāpi gāthāya tapo, brahmacariyaṃ, ariyasaccāna dassanaṃ, nibbānasacchikiriyāti cattāri maṅgalāni vuttāni, maṅgalattañca nesaṃ tattha tattha vibhāvitamevāti.	138	
PA_atk-s05_05a:1381	Niṭṭhitā tapo cāti imissā gāthāya atthavaṇṇanā.	138	
PA_atk-s05_05a:1382_0	271. Idāni phuṭṭhassa lokadhammehīti ettha phuṭṭhassāti phusitassa chupitassa sampattassa.	1382	
PA_atk-s05_05a:1382_1	Loke dhammā lokadhammā, yāva lokappavatti, tāva anivattakā dhammāti vuttaṃ hoti.	1382	
PA_atk-s05_05a:1382_2	Cittanti mano mānasaṃ. Yassāti navassa vā majjhimassa vā therassa vā. Na kampatīti	1382	
PA_atk-s05_05a:1382_3	na calati, na vedhati. Asokanti nissokaṃ abbūḷhasokasallaṃ. Virajanti vigatarajaṃ	1382	
PA_atk-s05_05a:1382_4	viddhaṃsitarajaṃ. Khemanti abhayaṃ nirupaddavaṃ. Sesaṃ vuttanayamevāti ayaṃ tāva padavaṇṇanā.	1382	
PA_atk-s05_05a:1383_0	Atthavaṇṇanā pana evaṃ veditabbā – phuṭṭhassa lokadhammehi yassa cittaṃ na kampati,	1383	
PA_atk-s05_05a:1383_1	yassa lābhālābhādīhi aṭṭhahi lokadhammehi phuṭṭhassa ajjhotthaṭassa cittaṃ na kampati,	1383	
PA_atk-s05_05a:1383_2	na calati, na vedhati, tassa taṃ cittaṃ kenaci akampanīyalokuttarabhāvāvahanato “maṅgala”nti veditabbaṃ.	1383	
PA_atk-s05_05a:1384	Kassa pana etehi phuṭṭhassa cittaṃ na kampati? Arahato khīṇāsavassa, na aññassa kassaci. Vuttañhetaṃ –	138	
PA_atk-s05_05a:1385	“Selo yathā ekagghano, vātena na samīrati;	138	
PA_atk-s05_05a:1386	Evaṃ rūpā rasā saddā, gandhā phassā ca kevalā.	138	
PA_atk-s05_05a:1387	“Iṭṭhā dhammā aniṭṭhā ca, na pavedhenti tādino;	138	
PA_atk-s05_05a:1388	Ṭhitaṃ cittaṃ vippamuttaṃ, vayañcassānupassatī”ti. ;	138	
PA_atk-s05_05a:1389_0	Asokaṃ nāma khīṇāsavasseva cittaṃ. Tañhi yo “soko socanā socitattaṃ antosoko antoparisoko	1389	
PA_atk-s05_05a:1389_1	cetaso parinijjhāyitatta”ntiādinā nayena vuccati soko, tassa abhāvato asokaṃ. Keci	1389	
PA_atk-s05_05a:1389_2	nibbānaṃ vadanti, taṃ purimapadena nānusandhiyati. Yathā ca asokaṃ, evaṃ virajaṃ	1389	
PA_atk-s05_05a:1389_3	khemantipi khīṇāsavasseva cittaṃ. Tañhi rāgadosamoharajānaṃ vigatattā virajaṃ, catūhi	1389	
PA_atk-s05_05a:1389_4	ca yogehi khemattā khemaṃ. Yato etaṃ tena tenākārena tamhi tamhi pavattikkhaṇe gahetvā	1389	
PA_atk-s05_05a:1389_5	niddiṭṭhavasena tividhampi appavattakkhandhatādilokuttamabhāvāvahanato āhuneyyādibhāvāvahanato	1389	
PA_atk-s05_05a:1389_6	ca “maṅgala”nti veditabbaṃ.	1389	
PA_atk-s05_05a:1390	Evaṃ imissā gāthāya aṭṭhalokadhammehi akampitacittaṃ, asokacittaṃ, virajacittaṃ, khemacittanti cattāri maṅgalāni vuttāni, maṅgalattañca nesaṃ tattha tattha vibhāvitamevāti.	139	
PA_atk-s05_05a:1391	Niṭṭhitā phuṭṭhassa lokadhammehīti imissā gāthāya atthavaṇṇanā.	139	
PA_atk-s05_05a:1392_0	272. Evaṃ bhagavā “asevanā ca bālāna”ntiādīhi dasahi gāthāhi aṭṭhatiṃsa maṅgalāni	1392	
PA_atk-s05_05a:1392_1	kathetvā idāni etāneva attanā vuttamaṅgalāni thunanto “etādisāni katvānā”ti imaṃ	1392	
PA_atk-s05_05a:1392_2	avasānagāthamabhāsi.	1392	
PA_atk-s05_05a:1393_0	Tassāyaṃ atthavaṇṇanā – etādisānīti etāni īdisāni mayā vuttappakārāni bālānaṃ asevanādīni.	1393	
PA_atk-s05_05a:1393_1	Katvānāti katvā. Katvāna katvā karitvāti hi atthato anaññaṃ. Sabbatthamaparājitāti	1393	
PA_atk-s05_05a:1393_2	sabbattha khandhakilesābhisaṅkhāradevaputtamārappabhedesu catūsu paccatthikesu ekenapi	1393	
PA_atk-s05_05a:1393_3	aparājitā hutvā, sayameva te cattāro māre parājetvāti vuttaṃ hoti. Makāro cettha	1393	
PA_atk-s05_05a:1393_4	padasandhikaraṇamattoti viññātabbo.	1393	
PA_atk-s05_05a:1394_0	Sabbattha sotthiṃ gacchantīti etādisāni maṅgalāni katvā catūhi mārehi aparājitā hutvā	1394	
PA_atk-s05_05a:1394_1	sabbattha idhalokaparalokesu ṭhānacaṅkamanādīsu ca sotthiṃ gacchanti, bālasevanādīhi	1394	
PA_atk-s05_05a:1394_2	ye uppajjeyyuṃ āsavā vighātapariḷāhā, tesaṃ abhāvā sotthiṃ gacchanti, anupaddutā	1394	
PA_atk-s05_05a:1394_3	anupasaṭṭhā khemino appaṭibhayā gacchantīti vuttaṃ hoti. Anunāsiko cettha gāthābandhasukhatthaṃ vuttoti veditabbo.	1394	
PA_atk-s05_05a:1395_0	Taṃ tesaṃ maṅgalamuttamanti iminā gāthāpādena bhagavā desanaṃ niṭṭhāpesi. Kathaṃ?	1395	
PA_atk-s05_05a:1395_1	Evaṃ devaputta ye etādisāni karonti, te yasmā sabbattha sotthiṃ gacchanti, tasmā	1395	
PA_atk-s05_05a:1395_2	taṃ bālānaṃ asevanādi aṭṭhatiṃsavidhampi tesaṃ etādisakārakānaṃ maṅgalaṃ uttamaṃ	1395	
PA_atk-s05_05a:1395_3	seṭṭhaṃ pavaranti gaṇhāhīti.	1395	
PA_atk-s05_05a:1396_0	Evañca bhagavatā niṭṭhāpitāya desanāya pariyosāne koṭisatasahassadevatā arahattaṃ	1396	
PA_atk-s05_05a:1396_1	pāpuṇiṃsu, sotāpattisakadāgāmianāgāmiphalappattānaṃ gaṇanā asaṅkhyeyyā ahosi. Atha	1396	
PA_atk-s05_05a:1396_2	bhagavā dutiyadivase ānandattheraṃ āmantesi – “imaṃ, ānanda, rattiṃ aññatarā devatā	1396	
PA_atk-s05_05a:1396_3	maṃ upasaṅkamitvā maṅgalapañhaṃ pucchi. Athassāhaṃ aṭṭhatiṃsa maṅgalāni abhāsiṃ,	1396	
PA_atk-s05_05a:1396_4	uggaṇha, ānanda, imaṃ maṅgalapariyāyaṃ, uggahetvā bhikkhū vācehī”ti. Thero uggahetvā	1396	
PA_atk-s05_05a:1396_5	bhikkhū vācesi. Tayidaṃ ācariyaparamparābhataṃ yāvajjatanā pavattati, evamidaṃ brahmacariyaṃ	1396	
PA_atk-s05_05a:1396_6	iddhañceva phītañca vitthārikaṃ bāhujaññaṃ puthubhūtaṃ yāva devamanussehi suppakāsitanti veditabbaṃ.	1396	
PA_atk-s05_05a:1397_0	Idāni etesveva maṅgalesu ñāṇaparicayapāṭavatthaṃ ayaṃ ādito pabhuti yojanā – evamime	1397	
PA_atk-s05_05a:1397_1	idhalokaparalokalokuttarasukhakāmā sattā bālajanasevanaṃ pahāya, paṇḍite nissāya,	1397	
PA_atk-s05_05a:1397_2	pūjaneyye pūjentā, patirūpadesavāsena pubbe katapuññatāya ca kusalappavattiyaṃ codiyamānā,	1397	
PA_atk-s05_05a:1397_3	attānaṃ sammā paṇidhāya, bāhusaccasippavinayehi alaṅkatattabhāvā, vinayānurūpaṃ subhāsitaṃ	1397	
PA_atk-s05_05a:1397_4	bhāsamānā, yāva gihibhāvaṃ na vijahanti, tāva mātāpituupaṭṭhānena porāṇaṃ iṇamūlaṃ	1397	
PA_atk-s05_05a:1397_5	visodhayamānā, puttadārasaṅgahena navaṃ iṇamūlaṃ payojayamānā, anākulakammantatāya	1397	
PA_atk-s05_05a:1397_6	dhanadhaññādisamiddhiṃ pāpuṇantā, dānena bhogasāraṃ dhammacariyāya jīvitasārañca	1397	
PA_atk-s05_05a:1397_7	gahetvā, ñātisaṅgahena sakajanahitaṃ anavajjakammantatāya parajanahitañca karontā,	1397	
PA_atk-s05_05a:1397_8	pāpaviratiyā parūpaghātaṃ majjapānasaṃyamena attūpaghātañca vivajjetvā, dhammesu	1397	
PA_atk-s05_05a:1397_9	appamādena kusalapakkhaṃ vaḍḍhetvā, vaḍḍhitakusalatāya gihibyañjanaṃ ohāya pabbajitabhāve	1397	
PA_atk-s05_05a:1397_10	ṭhitāpi buddhabuddhasāvakupajjhācariyādīsu gāravena nivātena ca vattasampadaṃ ārādhetvā,	13971	
PA_atk-s05_05a:1397_11	santuṭṭhiyā paccayagedhaṃ pahāya, kataññutāya sappurisabhūmiyaṃ ṭhatvā, dhammassavanena	13971	
PA_atk-s05_05a:1397_12	cittalīnataṃ pahāya, khantiyā sabbaparissaye abhibhavitvā, sovacassatāya sanāthamattānaṃ	13971	
PA_atk-s05_05a:1397_13	katvā, samaṇadassanena paṭipattipayogaṃ passantā, dhammasākacchāya kaṅkhāṭṭhāniyesu	13971	
PA_atk-s05_05a:1397_14	dhammesu kaṅkhaṃ paṭivinodetvā, indriyasaṃvaratapena sīlavisuddhiṃ samaṇadhammabrahmacariyena	13971	
PA_atk-s05_05a:1397_15	cittavisuddhiṃ tato parā ca catasso visuddhiyo sampādentā, imāya paṭipadāya ariyasaccadassanapariyāyaṃ	13971	
PA_atk-s05_05a:1397_16	ñāṇadassanavisuddhiṃ patvā arahattaphalasaṅkhātaṃ nibbānaṃ sacchikaronti. Yaṃ sacchikatvā	13971	
PA_atk-s05_05a:1397_17	sinerupabbato viya vātavuṭṭhīhi aṭṭhahi lokadhammehi avikampamānacittā asokā virajā	13971	
PA_atk-s05_05a:1397_18	khemino honti. Ye ca khemino, te sabbattha ekenāpi aparājitā honti, sabbattha ca	13971	
PA_atk-s05_05a:1397_19	sotthiṃ gacchanti. Tenāha bhagavā –	13971	
PA_atk-s05_05a:1398	“Etādisāni katvāna, sabbatthamaparājitā;	139	
PA_atk-s05_05a:1399	Sabbattha sotthiṃ gacchanti, taṃ tesaṃ maṅgalamuttama”nti.	139	
PA_atk-s05_05a:1400	Iti paramatthajotikāya khuddaka-aṭṭhakathāya	140	
PA_atk-s05_05a:1401	Suttanipāta-aṭṭhakathāya maṅgalasuttavaṇṇanā niṭṭhitā.	140	
PA_atk-s05_05a:1402	5. Sūcilomasuttavaṇṇanā	140	
PA_atk-s05_05a:1403_0	Evaṃ me sutanti sūcilomasuttaṃ. Kā uppatti? Atthavaṇṇanānayenevassa uppatti āvi bhavissati.	1403	
PA_atk-s05_05a:1403_1	Atthavaṇṇanāyañca “evaṃ me suta”ntiādi vuttatthameva. Gayāyaṃ viharati ṭaṅkitamañce	1403	
PA_atk-s05_05a:1403_2	sūcilomassa yakkhassa bhavaneti ettha pana kā gayā, ko ṭaṅkitamañco, kasmā ca bhagavā	1403	
PA_atk-s05_05a:1403_3	tassa yakkhassa bhavane viharatīti? Vuccate – gayāti gāmopi titthampi vuccati, tadubhayampi	1403	
PA_atk-s05_05a:1403_4	idha vaṭṭati. Gayāgāmassa hi avidūre dese viharantopi “gayāyaṃ viharatī”ti vuccati,	1403	
PA_atk-s05_05a:1403_5	tassa ca gāmassa samīpe avidūre dvārasantike so ṭaṅkitamañco. Gayātitthe viharantopi	1403	
PA_atk-s05_05a:1403_6	“gayāyaṃ viharatī”ti vuccati, gayātitthe ca so ṭaṅkitamañco. Ṭaṅkitamañcoti catunnaṃ	1403	
PA_atk-s05_05a:1403_7	pāsāṇānaṃ upari vitthataṃ pāsāṇaṃ āropetvā kato pāsāṇamañco. Taṃ nissāya yakkhassa	1403	
PA_atk-s05_05a:1403_8	bhavanaṃ āḷavakassa bhavanaṃ viya. Yasmā vā pana bhagavā taṃ divasaṃ paccūsasamaye	1403	
PA_atk-s05_05a:1403_9	mahākaruṇāsamāpattito vuṭṭhāya buddhacakkhunā lokaṃ volokento sūcilomassa ca kharalomassa	1403	
PA_atk-s05_05a:1403_10	cāti dvinnampi yakkhānaṃ sotāpattiphalūpanissayaṃ addasa, tasmā pattacīvaraṃ ādāya	14031	
PA_atk-s05_05a:1403_11	antoaruṇeyeva nānādisāhi sannipatitassa janassa kheḷasiṅghāṇikādinānappakārāsucinissandakilinnabhūmibhāgampi	14031	
PA_atk-s05_05a:1403_12	taṃ titthappadesaṃ āgantvā tasmiṃ ṭaṅkitamañce nisīdi sūcilomassa yakkhassa bhavane.	14031	
PA_atk-s05_05a:1403_13	Tena vuttaṃ “ekaṃ samayaṃ bhagavā gayāyaṃ viharati ṭaṅkitamañce sūcilomassa yakkhassa bhavane”ti.	14031	
PA_atk-s05_05a:1404_0	Tena kho pana samayenāti yaṃ samayaṃ bhagavā tattha viharati, tena samayena. Kharo	1404	
PA_atk-s05_05a:1404_1	ca yakkho sūcilomo ca yakkho bhagavato avidūre atikkamantīti. Ke te yakkhā, kasmā	1404	
PA_atk-s05_05a:1404_2	ca atikkamantīti? Vuccate – tesu tāva eko atīte saṅghassa telaṃ anāpucchā gahetvā	1404	
PA_atk-s05_05a:1404_3	attano sarīraṃ makkhesi. So tena kammena niraye paccitvā gayāpokkharaṇitīre yakkhayoniyaṃ	1404	
PA_atk-s05_05a:1404_4	nibbatto. Tasseva cassa kammassa vipākāvasesena virūpāni aṅgapaccaṅgāni ahesuṃ, iṭṭhakacchadanasadisañca	1404	
PA_atk-s05_05a:1404_5	kharasamphassaṃ cammaṃ. So kira yadā paraṃ bhiṃsāpetukāmo hoti, tadā chadaniṭṭhakasadisāni	1404	
PA_atk-s05_05a:1404_6	cammakapālāni ukkhipitvā bhiṃsāpeti. Evaṃ so kharasamphassattā kharo yakkhotveva nāmaṃ labhi.	1404	
PA_atk-s05_05a:1405_0	Itaro kassapassa bhagavato kāle upāsako hutvā māsassa aṭṭha divase vihāraṃ gantvā	1405	
PA_atk-s05_05a:1405_1	dhammaṃ suṇāti. So ekadivasaṃ dhammassavane ghosite saṅghārāmadvāre attano khettaṃ	1405	
PA_atk-s05_05a:1405_2	kelāyanto ugghosanaṃ sutvā “sace nhāyāmi, ciraṃ bhavissatī”ti kiliṭṭhagattova uposathāgāraṃ	1405	
PA_atk-s05_05a:1405_3	pavisitvā mahagghe bhummattharaṇe anādarena nipajjitvā supi. Bhikkhu evāyaṃ, na upāsakoti	1405	
PA_atk-s05_05a:1405_4	saṃyuttabhāṇakā. So tena ca aññena kammena ca niraye paccitvā gayāpokkharaṇiyā tīre	1405	
PA_atk-s05_05a:1405_5	yakkhayoniyaṃ nibbatto. So tassa kammassa vipākāvasesena duddasiko ahosi, sarīre	1405	
PA_atk-s05_05a:1405_6	cassa sūcisadisāni lomāni ahesuṃ. So hi bhiṃsāpetabbake satte sūcīhi vijjhanto viya	1405	
PA_atk-s05_05a:1405_7	bhiṃsāpeti. Evaṃ so sūcisadisalomattā sūcilomo yakkhotveva nāmaṃ labhi. Te attano	1405	
PA_atk-s05_05a:1405_8	gocaratthāya bhavanato nikkhamitvā muhuttaṃ gantvā gatamaggeneva nivattitvā itaraṃ	1405	
PA_atk-s05_05a:1405_9	disābhāgaṃ gacchantā bhagavato avidūre atikkamanti.	1405	
PA_atk-s05_05a:1406_0	Atha kho kharoti kasmā te evamāhaṃsu? Kharo samaṇakappaṃ disvā āha. Sūcilomo pana	1406	
PA_atk-s05_05a:1406_1	“yo bhāyati na so samaṇo, samaṇapaṭirūpakattā pana samaṇako hotī”ti evaṃladdhiko.	1406	
PA_atk-s05_05a:1406_2	Tasmā tādisaṃ bhagavantaṃ maññamāno “neso samaṇo, samaṇako eso”ti sahasāva vatvāpi	1406	
PA_atk-s05_05a:1406_3	puna vīmaṃsitukāmo āha – “yāvāhaṃ jānāmī”ti. “Atha kho”ti evaṃ vatvā tato. Sūcilomo	1406	
PA_atk-s05_05a:1406_4	yakkhoti ito pabhuti yāva apica kho te samphasso pāpakoti, tāva uttānatthameva kevalañcettha	1406	
PA_atk-s05_05a:1406_5	bhagavato kāyanti attano kāyaṃ bhagavato upanāmesīti evaṃ sambandho veditabbo.	1406	
PA_atk-s05_05a:1407_0	Tato abhāyantaṃ bhagavantaṃ disvā “pañhaṃ taṃ samaṇā”tiādimāha. Kiṃ kāraṇā? So hi	1407	
PA_atk-s05_05a:1407_1	cintesi – “imināpi nāma me evaṃ kharena amanussasamphassena manusso samāno ayaṃ na	1407	
PA_atk-s05_05a:1407_2	bhāyati, handāhaṃ etaṃ buddhavisaye pañhaṃ pucchāmi, addhā ayaṃ tattha na sampāyissati,	1407	
PA_atk-s05_05a:1407_3	tato naṃ evaṃ viheṭhessāmī”ti. Bhagavā taṃ sutvā “na khvāhaṃ taṃ āvuso”tiādimāha.	1407	
PA_atk-s05_05a:1407_4	Taṃ sabbaṃ āḷavakasutte vuttanayeneva sabbākārehi veditabbaṃ.	1407	
PA_atk-s05_05a:1408_0	273. Atha kho sūcilomo yakkho bhagavantaṃ gāthāya ajjhabhāsi “rāgo ca doso cā”ti.	1408	
PA_atk-s05_05a:1408_1	Tattha rāgadosā vuttanayā eva. Kutonidānāti kiṃnidānā kiṃhetukā. Kutoti paccattavacanassa	1408	
PA_atk-s05_05a:1408_2	to-ādeso veditabbo, samāse cassa lopābhāvo. Atha vā nidānāti jātā uppannāti attho,	1408	
PA_atk-s05_05a:1408_3	tasmā kutonidānā, kutojātā, kutouppannāti vuttaṃ hoti. Aratī ratī lomahaṃso kutojāti	1408	
PA_atk-s05_05a:1408_4	yāyaṃ “pantesu vā senāsanesu aññataraññataresu vā adhikusalesu dhammesu arati aratitā	1408	
PA_atk-s05_05a:1408_5	anabhirati anabhiramaṇā ukkaṇṭhitā paritassitā”ti evaṃ vibhattā arati, yā ca pañcasu	1408	
PA_atk-s05_05a:1408_6	kāmaguṇesu rati, yo ca lomahaṃsasamuṭṭhāpanato “lomahaṃso”tveva saṅkhyaṃ gato cittutrāso.	1408	
PA_atk-s05_05a:1408_7	Ime tayo dhammā kutojā kutojātāti pucchati. Kuto samuṭṭhāyāti kuto uppajjitvā. Manoti	1408	
PA_atk-s05_05a:1408_8	kusalacittaṃ, vitakkāti uragasutte vuttā nava kāmavitakkādayo. Kumārakā dhaṅkamivossajantīti	1408	
PA_atk-s05_05a:1408_9	yathā gāmadārakā kīḷantā kākaṃ suttena pāde bandhitvā ossajanti khipanti, evaṃ kusalamanaṃ	1408	
PA_atk-s05_05a:1408_10	akusalavitakkā kuto samuṭṭhāya ossajantīti pucchati.	14081	
PA_atk-s05_05a:1409_0	274. Athassa bhagavā te pañhe vissajjento “rāgo cā”ti dutiyagāthamabhāsi. Tattha	1409	
PA_atk-s05_05a:1409_1	itoti attabhāvaṃ sandhāyāha. Attabhāvanidānā hi rāgadosā. Aratiratilomahaṃsā ca attabhāvato	1409	
PA_atk-s05_05a:1409_2	jātā, kāmavitakkādiakusalavitakkā ca attabhāvatoyeva samuṭṭhāya kusalamano ossajanti,	1409	
PA_atk-s05_05a:1409_3	tena tadaññaṃ pakatiādikāraṇaṃ paṭikkhipanto āha – “itonidānā itojā ito samuṭṭhāyā”ti.	1409	
PA_atk-s05_05a:1409_4	Saddasiddhi cettha purimagāthāya vuttanayeneva veditabbā.	1409	
PA_atk-s05_05a:1410_0	275-6. Evaṃ te pañhe vissajjetvā idāni yvāyaṃ “itonidānā”tiādīsu “attabhāvanidānā	1410	
PA_atk-s05_05a:1410_1	attabhāvato jātā attabhāvato samuṭṭhāyā”ti attho vutto, taṃ sādhento āha – “snehajā	1410	
PA_atk-s05_05a:1410_2	attasambhūtā”ti. Ete hi sabbepi rāgādayo vitakkapariyosānā taṇhāsnehena jātā, tathā	1410	
PA_atk-s05_05a:1410_3	jāyantā ca pañcupādānakkhandhabhede attabhāvapariyāye attani sambhūtā. Tenāha – “snehajā	1410	
PA_atk-s05_05a:1410_4	attasambhūtā”ti. Idāni tadatthajotikaṃ upamaṃ karoti “nigrodhasseva khandhajā”ti.	1410	
PA_atk-s05_05a:1410_5	Tattha khandhesu jātā khandhajā, pārohānametaṃ adhivacanaṃ. Kiṃ vuttaṃ hoti? Yathā	1410	
PA_atk-s05_05a:1410_6	nigrodhassa khandhajā nāma pārohā āporasasinehe sati jāyanti, jāyantā ca tasmiṃyeva	1410	
PA_atk-s05_05a:1410_7	nigrodhe tesu tesu sākhappabhedesu sambhavanti, evametepi rāgādayo ajjhattataṇhāsnehe	1410	
PA_atk-s05_05a:1410_8	sati jāyanti, jāyantā ca tasmiṃyeva attabhāve tesu tesu cakkhādibhedesu dvārārammaṇavatthūsu	1410	
PA_atk-s05_05a:1410_9	sambhavanti. Tasmā veditabbametaṃ “attabhāvanidānā attabhāvajā attabhāvasamuṭṭhānā ca ete”ti.	1410	
PA_atk-s05_05a:1411_0	Avasesadiyaḍḍhagāthāya pana ayaṃ sabbasaṅgāhikā atthavaṇṇanā – evaṃ attasambhūtā	1411	
PA_atk-s05_05a:1411_1	ca ete puthū visattā kāmesu. Rāgopi hi pañcakāmaguṇikādivasena, dosopi āghātavatthādivasena,	1411	
PA_atk-s05_05a:1411_2	aratiādayopi tassa tasseva bhedassa vasenāti sabbathā sabbepime kilesā puthū anekappakārā	1411	
PA_atk-s05_05a:1411_3	hutvā vatthudvārārammaṇādivasena tesu tesu vatthukāmesu tathā tathā visattā laggā	1411	
PA_atk-s05_05a:1411_4	laggitā saṃsibbitvā ṭhitā. Kimiva? Māluvāva vitatā vane, yathā vane vitatā māluvā	1411	
PA_atk-s05_05a:1411_5	tesu tesu rukkhassa sākhapasākhādibhedesu visattā hoti laggā laggitā saṃsibbitvā	1411	
PA_atk-s05_05a:1411_6	ṭhitā, evaṃ puthuppabhedesu vatthukāmesu visattaṃ kilesagaṇaṃ ye naṃ pajānanti yatonidānaṃ,	1411	
PA_atk-s05_05a:1411_7	te naṃ vinodenti suṇohi yakkha.	1411	
PA_atk-s05_05a:1412_0	Tattha yatonidānanti bhāvanapuṃsakaniddeso, tena kiṃ dīpeti? Ye sattā naṃ kilesagaṇaṃ	1412	
PA_atk-s05_05a:1412_1	“yatonidānaṃ uppajjatī”ti evaṃ jānanti, te naṃ “taṇhāsnehasnehite attabhāve uppajjatī”ti	1412	
PA_atk-s05_05a:1412_2	ñatvā taṃ taṇhāsnehaṃ ādīnavānupassanādibhāvanāñāṇagginā visosentā vinodenti pajahanti	1412	
PA_atk-s05_05a:1412_3	byantīkaronti ca, etaṃ amhākaṃ subhāsitaṃ suṇohi yakkhāti. Evamettha attabhāvajānanena	1412	
PA_atk-s05_05a:1412_4	dukkhapariññaṃ taṇhāsneharāgādikilesagaṇavinodanena samudayappahānañca dīpeti.	1412	
PA_atk-s05_05a:1413_0	Ye ca naṃ vinodenti, te duttaraṃ oghamimaṃ taranti atiṇṇapubbaṃ apunabbhavāya. Etena	1413	
PA_atk-s05_05a:1413_1	maggabhāvanaṃ nirodhasacchikiriyañca dīpeti. Ye hi naṃ kilesagaṇaṃ vinodenti, te	1413	
PA_atk-s05_05a:1413_2	avassaṃ maggaṃ bhāventi. Na hi maggabhāvanaṃ vinā kilesavinodanaṃ atthi. Ye ca maggaṃ	1413	
PA_atk-s05_05a:1413_3	bhāventi, te duttaraṃ pakatiñāṇena kāmoghādiṃ catubbidhampi oghamimaṃ taranti. Maggabhāvanā	1413	
PA_atk-s05_05a:1413_4	hi oghataraṇaṃ. Atiṇṇapubbanti iminā dīghena addhunā supinantenapi avītikkantapubbaṃ.	1413	
PA_atk-s05_05a:1413_5	Apunabbhavāyāti nibbānāya. Evamimaṃ catusaccadīpikaṃ gāthaṃ suṇantā “sutvā dhammaṃ	1413	
PA_atk-s05_05a:1413_6	dhārenti, dhatānaṃ dhammānaṃ atthamupaparikkhantī”tiādikaṃ kathaṃ subhāviniyā paññāya	1413	
PA_atk-s05_05a:1413_7	anukkamamānā te dvepi sahāyakā yakkhā gāthāpariyosāneyeva sotāpattiphale patiṭṭhahiṃsu,	1413	
PA_atk-s05_05a:1413_8	pāsādikā ca ahesuṃ suvaṇṇavaṇṇā dibbālaṅkāravibhūsitāti.	1413	
PA_atk-s05_05a:1414	Paramatthajotikāya khuddaka-aṭṭhakathāya	141	
PA_atk-s05_05a:1415	Suttanipāta-aṭṭhakathāya sūcilomasuttavaṇṇanā niṭṭhitā.	141	
PA_atk-s05_05a:1416	6. Kapilasutta-(dhammacariyasutta)-vaṇṇanā	141	
PA_atk-s05_05a:1417_0	Dhammacariyanti kapilasuttaṃ. Kā uppatti? Hemavatasutte vuttanayeneva parinibbute	1417	
PA_atk-s05_05a:1417_1	kassape bhagavati dve kulaputtā bhātaro nikkhamitvā sāvakānaṃ santike pabbajiṃsu.	1417	
PA_atk-s05_05a:1417_2	Jeṭṭho sodhano nāma, kaniṭṭho kapilo nāma. Tesaṃ mātā sādhanī nāma, kaniṭṭhabhaginī	1417	
PA_atk-s05_05a:1417_3	tāpanā nāma. Tāpi bhikkhunīsu pabbajiṃsu. Tato te dvepi hemavatasutte vuttanayeneva	1417	
PA_atk-s05_05a:1417_4	“sāsane kati dhurānī”ti pucchitvā sutvā ca jeṭṭho “vāsadhuraṃ pūressāmī”ti pañca	1417	
PA_atk-s05_05a:1417_5	vassāni ācariyupajjhāyānaṃ santike vasitvā pañcavasso hutvā yāva arahattaṃ, tāva	1417	
PA_atk-s05_05a:1417_6	kammaṭṭhānaṃ sutvā araññaṃ pavisitvā vāyamanto arahattaṃ pāpuṇi. Kapilo “ahaṃ tāva	1417	
PA_atk-s05_05a:1417_7	taruṇo, vuḍḍhakāle vāsadhuraṃ paripūressāmī”ti ganthadhuraṃ ārabhitvā tepiṭako ahosi.	1417	
PA_atk-s05_05a:1417_8	Tassa pariyattiṃ nissāya parivāro, parivāraṃ nissāya lābho ca udapādi.	1417	
PA_atk-s05_05a:1418_0	So bāhusaccamadena matto paṇḍitamānī anaññātepi aññātamānī hutvā parehi vuttaṃ kappiyampi	1418	
PA_atk-s05_05a:1418_1	akappiyaṃ, akappiyampi kappiyaṃ, sāvajjampi anavajjaṃ, anavajjampi sāvajjanti bhaṇati.	1418	
PA_atk-s05_05a:1418_2	So pesalehi bhikkhūhi, “mā, āvuso kapila, evaṃ avacā”tiādinā nayena ovadiyamāno “tumhe	1418	
PA_atk-s05_05a:1418_3	kiṃ jānātha rittamuṭṭhisadisā”tiādīhi vacanehi khuṃsento vambhentoyeva carati. Bhikkhū	1418	
PA_atk-s05_05a:1418_4	tassa bhātuno sodhanattherassāpi etamatthaṃ ārocesuṃ. Sopi naṃ upasaṅkamitvā āha	1418	
PA_atk-s05_05a:1418_5	– “āvuso kapila, sāsanassa āyu nāma tumhādisānaṃ sammāpaṭipatti. Mā, āvuso kapila,	1418	
PA_atk-s05_05a:1418_6	kappiyampi akappiyaṃ, akappiyampi kappiyaṃ, sāvajjampi anavajjaṃ, anavajjampi sāvajjanti	1418	
PA_atk-s05_05a:1418_7	vadehī”ti. So tassapi vacanaṃ nādiyi. Tato naṃ sodhanatthero dvattikkhattuṃ vatvā –	1418	
PA_atk-s05_05a:1419	“Ekavācampi dvivācaṃ, bhaṇeyya anukampako;	141	
PA_atk-s05_05a:1420	Tatuttariṃ na bhāseyya, dāsovayyassa santike”ti. –	142	
PA_atk-s05_05a:1421	Parivajjetvā “tvameva, āvuso, sakena kammena paññāyissasī”ti pakkāmi. Tato pabhuti naṃ pesalā bhikkhū chaḍḍesuṃ.	142	
PA_atk-s05_05a:1422_0	So durācāro hutvā durācāraparivuto viharanto ekadivasaṃ “uposathaṃ osāressāmī”ti	1422	
PA_atk-s05_05a:1422_1	sīhāsanaṃ abhiruyha citrabījaniṃ gahetvā nisinno “vattati, āvuso, ettha bhikkhūnaṃ	1422	
PA_atk-s05_05a:1422_2	pātimokkho”ti tikkhattuṃ āha. Atheko bhikkhupi “mayhaṃ vattatī”ti na avoca. Na ca	1422	
PA_atk-s05_05a:1422_3	tassa tesaṃ vā pātimokkho vattati. Tato so “pātimokkhe sutepi asutepi vinayo nāma	1422	
PA_atk-s05_05a:1422_4	natthī”ti āsanā vuṭṭhāsi. Evaṃ kassapassa bhagavato sāsanaṃ osakkāpesi vināsesi.	1422	
PA_atk-s05_05a:1422_5	Atha sodhanatthero tadaheva parinibbāyi. Sopi kapilo evaṃ taṃ sāsanaṃ osakkāpetvā	1422	
PA_atk-s05_05a:1422_6	kālakato avīcimahāniraye nibbatti, sāpissa mātā ca bhaginī ca tasseva diṭṭhānugatiṃ	1422	
PA_atk-s05_05a:1422_7	āpajjitvā pesale bhikkhū akkosamānā paribhāsamānā kālaṃ katvā niraye nibbattiṃsu.	1422	
PA_atk-s05_05a:1423_0	Tasmiṃyeva ca kāle pañcasatā purisā gāmaghātādīni katvā corikāya jīvantā janapadamanussehi	1423	
PA_atk-s05_05a:1423_1	anubaddhā palāyamānā araññaṃ pavisitvā tattha kiñci gahanaṃ vā paṭisaraṇaṃ vā apassantā	1423	
PA_atk-s05_05a:1423_2	avidūre pāsāṇe vasantaṃ aññataraṃ āraññikaṃ bhikkhuṃ disvā vanditvā “amhākaṃ, bhante,	1423	
PA_atk-s05_05a:1423_3	paṭisaraṇaṃ hothā”ti bhaṇiṃsu. Thero “tumhākaṃ sīlasadisaṃ paṭisaraṇaṃ natthi, sabbe	1423	
PA_atk-s05_05a:1423_4	pañca sīlāni samādiyathā”ti āha. Te “sādhū”ti sampaṭicchitvā sīlāni samādiyiṃsu.	1423	
PA_atk-s05_05a:1423_5	Thero “tumhe sīlavanto, idāni attano jīvitaṃ vināsentesupi mā mano padūsayitthā”ti	1423	
PA_atk-s05_05a:1423_6	āha. Te “sādhū”ti sampaṭicchiṃsu. Atha te jānapadā sampattā ito cito ca maggamānā	1423	
PA_atk-s05_05a:1423_7	te core disvā sabbeva jīvitā voropesuṃ. Te kālaṃ katvā kāmāvacaradevaloke nibbattiṃsu.	1423	
PA_atk-s05_05a:1423_8	Tesu jeṭṭhakacoro jeṭṭhakadevaputto ahosi, itare tasseva parivārā.	1423	
PA_atk-s05_05a:1424_0	Te anulomapaṭilomaṃ saṃsarantā ekaṃ buddhantaraṃ devaloke khepetvā amhākaṃ bhagavato	1424	
PA_atk-s05_05a:1424_1	kāle devalokato cavitvā jeṭṭhakadevaputto sāvatthidvāre kevaṭṭagāmo atthi, tattha	1424	
PA_atk-s05_05a:1424_2	pañcasatakulajeṭṭhassa kevaṭṭassa pajāpatiyā kucchimhi paṭisandhiṃ aggahesi, itare	1424	
PA_atk-s05_05a:1424_3	avasesakevaṭṭapajāpatīnaṃ. Evaṃ tesaṃ ekadivasaṃyeva paṭisandhiggahaṇañca gabbhavuṭṭhānañca	1424	
PA_atk-s05_05a:1424_4	ahosi. Atha kevaṭṭajeṭṭho “atthi nu kho imasmiṃ gāme aññepi dārakā ajja jātā”ti vicinanto	1424	
PA_atk-s05_05a:1424_5	te dārake disvā “ime me puttassa sahāyakā bhavissantī”ti sabbesaṃ posāvanikaṃ adāsi.	1424	
PA_atk-s05_05a:1424_6	Te sabbe sahāyakā sahapaṃsuṃ kīḷantā anupubbena vayappattā ahesuṃ. Yasojo tesaṃ aggo ahosi.	1424	
PA_atk-s05_05a:1425_0	Kapilopi tadā niraye pakkāvasesena aciravatiyā suvaṇṇavaṇṇo duggandhamukho maccho	1425	
PA_atk-s05_05a:1425_1	hutvā nibbatti. Athekadivasaṃ sabbepi kevaṭṭadārakā jālāni gahetvā “macche bandhissāmā”ti	1425	
PA_atk-s05_05a:1425_2	nadiṃ gantvā jālāni pakkhipiṃsu. Tesaṃ jālaṃ so maccho pāvisi. Taṃ disvā sabbo kevaṭṭagāmo	1425	
PA_atk-s05_05a:1425_3	uccāsaddamahāsaddo ahosi – “amhākaṃ puttā paṭhamaṃ macche bandhantā suvaṇṇamacchaṃ	1425	
PA_atk-s05_05a:1425_4	bandhiṃsu, vuḍḍhi nesaṃ dārakānaṃ, idāni ca no rājā pahūtaṃ dhanaṃ dassatī”ti. Atha	1425	
PA_atk-s05_05a:1425_5	te pañcasatāpi dārakasahāyakā macchaṃ nāvāya pakkhipitvā nāvaṃ ukkhipitvā rañño santikaṃ	1425	
PA_atk-s05_05a:1425_6	agamaṃsu. Rājā disvā “kiṃ etaṃ bhaṇe”ti āha. “Maccho devā”ti. Rājā suvaṇṇavaṇṇaṃ	1425	
PA_atk-s05_05a:1425_7	macchaṃ disvā “bhagavā etassa vaṇṇakāraṇaṃ jānissatī”ti macchaṃ gāhāpetvā bhagavato	1425	
PA_atk-s05_05a:1425_8	santikaṃ agamāsi. Macchassa mukhavivaraṇakāle jetavanaṃ ativiya duggandhaṃ hoti.	1425	
PA_atk-s05_05a:1426_0	Rājā bhagavantaṃ pucchi – “kasmā, bhante, maccho suvaṇṇavaṇṇo jāto, kasmā cassa mukhato	1426	
PA_atk-s05_05a:1426_1	duggandho vāyatī”ti? Ayaṃ, mahārāja, kassapassa bhagavato pāvacane kapilo nāma bhikkhu	1426	
PA_atk-s05_05a:1426_2	ahosi, bahussuto āgatāgamo. Attano vacanaṃ agaṇhantānaṃ bhikkhūnaṃ akkosakaparibhāsako.	1426	
PA_atk-s05_05a:1426_3	Tassa ca bhagavato sāsanavināsako. Yaṃ so tassa bhagavato sāsanaṃ vināsesi, tena	1426	
PA_atk-s05_05a:1426_4	kammena avīcimahāniraye nibbatti, vipākāvasesena ca idāni maccho jāto. Yaṃ dīgharattaṃ	1426	
PA_atk-s05_05a:1426_5	buddhavacanaṃ vācesi, buddhassa vaṇṇaṃ kathesi, tassa nissandena īdisaṃ vaṇṇaṃ paṭilabhi.	1426	
PA_atk-s05_05a:1426_6	Yaṃ bhikkhūnaṃ akkosakaparibhāsako ahosi, tenassa mukhato duggandho vāyati. “Ullapāpemi	1426	
PA_atk-s05_05a:1426_7	naṃ mahārājā”ti? “Āma bhagavā”ti. Atha bhagavā macchaṃ ālapi – “tvaṃsi kapilo”ti?	1426	
PA_atk-s05_05a:1426_8	“Āma bhagavā, ahaṃ kapilo”ti. “Kuto āgatosī”ti? “Avīcimahānirayato bhagavā”ti. “Sodhano	1426	
PA_atk-s05_05a:1426_9	kuhiṃ gato”ti? “Parinibbuto bhagavā”ti. “Sādhanī kuhiṃ gatā”ti? “Mahāniraye nibbattā	1426	
PA_atk-s05_05a:1426_10	bhagavā”ti. “Tāpanā kuhiṃ gatā”ti? “Mahāniraye nibbattā bhagavā”ti. “Idāni tvaṃ kuhiṃ	14261	
PA_atk-s05_05a:1426_11	gamissasī”ti? “Mahānirayaṃ bhagavā”ti. Tāvadeva vippaṭisārābhibhūto nāvaṃ sīsena	14261	
PA_atk-s05_05a:1426_12	paharitvā kālakato mahāniraye nibbatti. Mahājano saṃviggo ahosi lomahaṭṭhajāto. Atha	14261	
PA_atk-s05_05a:1426_13	bhagavā tattha sampattagahaṭṭhapabbajitaparisāya taṅkhaṇānurūpaṃ dhammaṃ desento imaṃ suttamabhāsi.	14261	
PA_atk-s05_05a:1427_0	277-8. Tattha dhammacariyanti kāyasucaritādi dhammacariyaṃ. Brahmacariyanti maggabrahmacariyaṃ.	1427	
PA_atk-s05_05a:1427_1	Etadāhu vasuttamanti etaṃ ubhayampi lokiyalokuttaraṃ sucaritaṃ saggamokkhasukhasampāpakattā	1427	
PA_atk-s05_05a:1427_2	vasuttamanti āhu ariyā. Vasuttamaṃ nāma uttamaratanaṃ, anugāmikaṃ attādhīnaṃ rājādīnaṃ	1427	
PA_atk-s05_05a:1427_3	asādhāraṇanti adhippāyo.	1427	
PA_atk-s05_05a:1428_0	Ettāvatā “gahaṭṭhassa vā pabbajitassa vā sammāpaṭipattiyeva paṭisaraṇa”nti dassetvā	1428	
PA_atk-s05_05a:1428_1	idāni paṭipattivirahitāya pabbajjāya asārakattadassanena kapilaṃ aññe ca tathārūpe	1428	
PA_atk-s05_05a:1428_2	garahanto “pabbajitopi ce hotī”ti evamādimāha.	1428	
PA_atk-s05_05a:1429_0	Tatrāyaṃ atthavaṇṇanā – yo hi koci gihibyañjanāni apanetvā bhaṇḍukāsāvādigahaṇamattaṃ	1429	
PA_atk-s05_05a:1429_1	upasaṅkamanena pabbajitopi ce hoti pubbe vuttatthaṃ agārasmā anagāriyaṃ, so ce mukharajātiko	1429	
PA_atk-s05_05a:1429_2	hoti pharusavacano, nānappakārāya vihesāya abhiratattā vihesābhirato, hirottappābhāvena	1429	
PA_atk-s05_05a:1429_3	magasadisattā mago, jīvitaṃ tassa pāpiyo, tassa evarūpassa jīvitaṃ atipāpaṃ atihīnaṃ.	1429	
PA_atk-s05_05a:1429_4	Kasmā? Yasmā imāya micchāpaṭipattiyā rāgādimanekappakāraṃ rajaṃ vaḍḍheti attano.	1429	
PA_atk-s05_05a:1430_0	279. Na kevalañca imināva kāraṇenassa jīvitaṃ pāpiyo, apica kho pana ayaṃ evarūpo	1430	
PA_atk-s05_05a:1430_1	mukharajātikattā kalahābhirato bhikkhu subhāsitassa atthavijānanasammohanena mohadhammena	1430	
PA_atk-s05_05a:1430_2	āvuto, “mā, āvuso kapila, evaṃ avaca, imināpi pariyāyena taṃ gaṇhāhī”ti evamādinā	1430	
PA_atk-s05_05a:1430_3	nayena pesalehi bhikkhūhi akkhātampi na jānāti dhammaṃ buddhena desitaṃ. Yo dhammo	1430	
PA_atk-s05_05a:1430_4	buddhena desito, taṃ nānappakārena attano vuccamānampi na jānāti. Evampissa jīvitaṃ pāpiyo.	1430	
PA_atk-s05_05a:1431_0	280. Tathā so evarūpo vihesābhiratattā vihesaṃ bhāvitattānaṃ bhāvitatte khīṇāsavabhikkhū	1431	
PA_atk-s05_05a:1431_1	sodhanattherapabhutike “na tumhe vinayaṃ jānātha, na suttaṃ na abhidhammaṃ, vuḍḍhapabbajitā”tiādinā	1431	
PA_atk-s05_05a:1431_2	nayena vihesanto. Upayogappavattiyañhi idaṃ sāmivacanaṃ. Atha vā yathāvutteneva nayena	1431	
PA_atk-s05_05a:1431_3	“vihesaṃ bhāvitattānaṃ karonto”ti pāṭhaseso veditabbo. Evaṃ nippariyāyameva sāmivacanaṃ	1431	
PA_atk-s05_05a:1431_4	sijjhati. Avijjāya purakkhatoti bhāvitattavihesane ādīnavadassanapaṭicchādikāya avijjāya	1431	
PA_atk-s05_05a:1431_5	purakkhato pesito payojito sesapabbajitānaṃ bhāvitattānaṃ vihesabhāvena pavattaṃ	1431	
PA_atk-s05_05a:1431_6	diṭṭheva dhamme cittavibādhanena saṅkilesaṃ, āyatiñca nirayasampāpanena maggaṃ nirayagāminaṃ na jānāti.	1431	
PA_atk-s05_05a:1432_0	281. Ajānanto ca tena maggena catubbidhāpāyabhedaṃ vinipātaṃ samāpanno. Tattha ca	1432	
PA_atk-s05_05a:1432_1	vinipāte gabbhā gabbhaṃ tamā tamaṃ ekekanikāye satakkhattuṃ sahassakkhattumpi mātukucchito	1432	
PA_atk-s05_05a:1432_2	mātukucchiṃ candimasūriyehipi aviddhaṃsanīyā asurakāyatamā tamañca samāpanno. Sa	1432	
PA_atk-s05_05a:1432_3	ve tādisako bhikkhu pecca ito paralokaṃ gantvā ayaṃ kapilamaccho viya nānappakāraṃ dukkhaṃ nigacchati.	1432	
PA_atk-s05_05a:1433_0	282. Kiṃ kāraṇā? Gūthakūpo yathā assa, sampuṇṇo gaṇavassiko,yathā vaccakuṭigūthakūpo	1433	
PA_atk-s05_05a:1433_1	gaṇavassiko anekavassiko bahūni vassāni mukhato gūthena pūriyamāno sampuṇṇo assa,	1433	
PA_atk-s05_05a:1433_2	so udakakumbhasatehi udakakumbhasahassehi dhoviyamānopi duggandhadubbaṇṇiyānapagamā	1433	
PA_atk-s05_05a:1433_3	dubbisodho hoti, evameva yo evarūpo assa dīgharattaṃ saṃkiliṭṭhakammanto gūthakūpo	1433	
PA_atk-s05_05a:1433_4	viya gūthena pāpena sampuṇṇattā sampuṇṇo puggalo, so dubbisodho hi sāṅgaṇo, cirakālaṃ	1433	
PA_atk-s05_05a:1433_5	tassa aṅgaṇassa vipākaṃ paccanubhontopi na sujjhati. Tasmā vassagaṇanāya aparimāṇampi	1433	
PA_atk-s05_05a:1433_6	kālaṃ sa ve tādisako bhikkhu pecca dukkhaṃ nigacchatīti. Atha vā ayaṃ imissā gāthāya	1433	
PA_atk-s05_05a:1433_7	sambandho – yaṃ vuttaṃ “sa ve tādisako bhikkhu, pecca dukkhaṃ nigacchatī”ti, tatra	1433	
PA_atk-s05_05a:1433_8	siyā tumhākaṃ “sakkā panāyaṃ tathā kātuṃ, yathā pecca dukkhaṃ na nigaccheyyā”ti.	1433	
PA_atk-s05_05a:1433_9	Na sakkā. Kasmā? Yasmā gūthakūpo…pe… sāṅgaṇoti.	1433	
PA_atk-s05_05a:1434_0	283-4. Yato paṭikacceva yaṃ evarūpaṃ jānātha, bhikkhavo gehanissitaṃ, yaṃ evarūpaṃ	1434	
PA_atk-s05_05a:1434_1	pañcakāmaguṇanissitaṃ jāneyyātha abhūtaguṇapatthanākārappavattāya pāpikāya icchāya	1434	
PA_atk-s05_05a:1434_2	samannāgatattā pāpicchaṃ, kāmavitakkādīhi samannāgatattā pāpasaṅkappaṃ, kāyikavītikkamādinā	1434	
PA_atk-s05_05a:1434_3	veḷudānādibhedena ca pāpācārena samannāgatattā pāpācāraṃ, vesiyādipāpagocarato pāpagocaraṃ,	1434	
PA_atk-s05_05a:1434_4	sabbe samaggā hutvāna abhinibbajjiyātha naṃ. Tattha abhinibbajjiyāthāti vivajjeyyātha	1434	
PA_atk-s05_05a:1434_5	mā bhajeyyātha, mā cassa abhinibbajjanamatteneva appossukkataṃ āpajjeyyātha, apica	1434	
PA_atk-s05_05a:1434_6	kho pana kāraṇḍavaṃ niddhamatha, kasambuṃ apakassatha, taṃ kacavarabhūtaṃ puggalaṃ	1434	
PA_atk-s05_05a:1434_7	kacavaramiva anapekkhā niddhamatha, kasaṭabhūtañca naṃ khattiyādīnaṃ majjhe paviṭṭhaṃ	1434	
PA_atk-s05_05a:1434_8	pabhinnapaggharitakuṭṭhaṃ caṇḍālaṃ viya apakassatha, hatthe vā sīse vā gahetvā nikkaḍḍhatha.	1434	
PA_atk-s05_05a:1434_9	Seyyathāpi āyasmā mahāmoggallāno taṃ puggalaṃ pāpadhammaṃ bāhāya gahetvā bahidvārakoṭṭhakā	1434	
PA_atk-s05_05a:1434_10	nikkhāmetvā sūcighaṭikaṃ adāsi, evaṃ apakassathāti dasseti. Kiṃ kāraṇā? Saṅghārāmo	14341	
PA_atk-s05_05a:1434_11	nāma sīlavantānaṃ kato, na dussīlānaṃ.	14341	
PA_atk-s05_05a:1435_0	285-6. Yato etadeva tato palāpe vāhetha, assamaṇe samaṇamānine, yathā hi palāpā anto	1435	
PA_atk-s05_05a:1435_1	taṇḍularahitāpi bahi thusehi vīhī viya dissanti, evaṃ pāpabhikkhū anto sīlādivirahitāpi	1435	
PA_atk-s05_05a:1435_2	bahi kāsāvādiparikkhārena bhikkhū viya dissanti. Tasmā “palāpā”ti vuccanti. Te palāpe	1435	
PA_atk-s05_05a:1435_3	vāhetha, opunātha, vidhamatha paramatthato assamaṇe vesamattena samaṇamānine. Evaṃ	1435	
PA_atk-s05_05a:1435_4	niddhamitvāna…pe… patissatā. Tattha kappayavhoti kappetha, karothāti vuttaṃ hoti.	1435	
PA_atk-s05_05a:1435_5	Patissatāti aññamaññaṃ sagāravā sappatissā. Tato samaggā nipakā, dukkhassantaṃ karissathāti	1435	
PA_atk-s05_05a:1435_6	athevaṃ tumhe suddhā suddhehi saṃvāsaṃ kappentā, diṭṭhisīlasāmaññatāya samaggā, anupubbena	1435	
PA_atk-s05_05a:1435_7	paripākagatāya paññāya nipakā, sabbassevimassa vaṭṭadukkhādino dukkhassa antaṃ karissathāti	1435	
PA_atk-s05_05a:1435_8	arahattanikūṭeneva desanaṃ niṭṭhapesi.	1435	
PA_atk-s05_05a:1436_0	Desanāpariyosāne te pañcasatā kevaṭṭaputtā saṃvegamāpajjitvā dukkhassantakiriyaṃ	1436	
PA_atk-s05_05a:1436_1	patthayamānā bhagavato santike pabbajitvā nacirasseva dukkhassantaṃ katvā bhagavatā	1436	
PA_atk-s05_05a:1436_2	saddhiṃ āneñjavihārasamāpattidhammaparibhogena ekaparibhogā ahesuṃ. Sā ca nesaṃ evaṃ	1436	
PA_atk-s05_05a:1436_3	bhagavatā saddhiṃ ekaparibhogatā udāne vuttayasojasuttavaseneva veditabbāti.	1436	
PA_atk-s05_05a:1437	Paramatthajotikāya khuddaka-aṭṭhakathāya	143	
PA_atk-s05_05a:1438	Suttanipāta-aṭṭhakathāya kapilasuttavaṇṇanā niṭṭhitā.	143	
PA_atk-s05_05a:1439	7. Brāhmaṇadhammikasuttavaṇṇanā	143	
PA_atk-s05_05a:1440_0	Evaṃ me sutanti brāhmaṇadhammikasuttaṃ. Kā uppatti? Ayameva yāssa nidāne “atha kho	1440	
PA_atk-s05_05a:1440_1	sambahulā”tiādinā nayena vuttā. Tattha sambahulāti bahū aneke. Kosalakāti kosalaraṭṭhavāsino.	1440	
PA_atk-s05_05a:1440_2	Brāhmaṇamahāsālāti jātiyā brāhmaṇā mahāsāratāya mahāsālā. Yesaṃ kira nidahitvā ṭhapitaṃyeva	1440	
PA_atk-s05_05a:1440_3	asītikoṭisaṅkhyaṃ dhanamatthi, te “brāhmaṇamahāsālā”ti vuccanti. Ime ca tādisā, tena	1440	
PA_atk-s05_05a:1440_4	vuttaṃ “brāhmaṇamahāsālā”ti. Jiṇṇāti jajjarībhūtā jarāya khaṇḍiccādibhāvamāpāditā.	1440	
PA_atk-s05_05a:1440_5	Vuḍḍhāti aṅgapaccaṅgānaṃ vuḍḍhimariyādaṃ pattā. Mahallakāti jātimahallakatāya samannāgatā,	1440	
PA_atk-s05_05a:1440_6	cirakālappasutāti vuttaṃ hoti. Addhagatāti addhānaṃ gatā, dve tayo rājaparivaṭṭe	1440	
PA_atk-s05_05a:1440_7	atītāti adhippāyo. Vayo anuppattāti pacchimavayaṃ sampattā. Apica jiṇṇāti porāṇā,	1440	
PA_atk-s05_05a:1440_8	cirakālappavattakulanvayāti vuttaṃ hoti. Vuḍḍhāti sīlācārādiguṇavuḍḍhiyuttā. Mahallakāti	1440	
PA_atk-s05_05a:1440_9	vibhavamahantatāya samannāgatā mahaddhanā mahābhogā. Addhagatāti maggapaṭipannā brāhmaṇānaṃ	1440	
PA_atk-s05_05a:1440_10	vatacariyādimariyādaṃ avītikkamma caramānā. Vayo anuppattāti jātivuḍḍhabhāvampi antimavayaṃ	14401	
PA_atk-s05_05a:1440_11	anuppattāti evampettha yojanā veditabbā. Sesamettha pākaṭameva.	14401	
PA_atk-s05_05a:1441_0	Bhagavatā saddhiṃ sammodiṃsūti khamanīyādīni pucchantā aññamaññaṃ samappavattamodā	1441	
PA_atk-s05_05a:1441_1	ahesuṃ. Yāya ca “kacci bhoto gotamassa khamanīyaṃ, kacci yāpanīyaṃ, appābādhaṃ, appātaṅkaṃ,	1441	
PA_atk-s05_05a:1441_2	balaṃ, lahuṭṭhānaṃ, phāsuvihāro”tiādikāya kathāya sammodiṃsu, taṃ pītipāmojjasaṅkhātasammodajananato	1441	
PA_atk-s05_05a:1441_3	sammodituṃ arahato ca sammodanīyaṃ, atthabyañjanamadhuratāya sucirampi kālaṃ sāretuṃ	1441	
PA_atk-s05_05a:1441_4	nirantaraṃ pavattetuṃ arahato saritabbabhāvato ca sāraṇīyaṃ. Suyyamānasukhato ca	1441	
PA_atk-s05_05a:1441_5	sammodanīyaṃ, anussariyamānasukhato sāraṇīyaṃ, tathā byañjanaparisuddhatāya sammodanīyaṃ,	1441	
PA_atk-s05_05a:1441_6	atthaparisuddhatāya sāraṇīyanti evaṃ anekehi pariyāyehi sammodanīyaṃ kathaṃ sāraṇīyaṃ	1441	
PA_atk-s05_05a:1441_7	vītisāretvā pariyosāpetvā niṭṭhāpetvā yenatthena āgatā, taṃ pucchitukāmā ekamantaṃ nisīdiṃsu. Taṃ –	1441	
PA_atk-s05_05a:1442	“Na pacchato na purato, nāpi āsannadūrato;	144	
PA_atk-s05_05a:1443	Na passe nāpi paṭivāte, na cāpi oṇatuṇṇate”ti. –	144	
PA_atk-s05_05a:1444	Ādinā nayena maṅgalasuttavaṇṇanāyaṃ vuttameva.	144	
PA_atk-s05_05a:1445_0	Evaṃ ekamantaṃ nisinnā kho te brāhmaṇamahāsālā bhagavantaṃ etadavocuṃ – “kiṃ ta”nti?	1445	
PA_atk-s05_05a:1445_1	“Sandissanti nu kho”tiādi. Taṃ sabbaṃ uttānatthameva. Kevalañhettha brāhmaṇānaṃ brāhmaṇadhammeti	1445	
PA_atk-s05_05a:1445_2	desakālādidhamme chaḍḍetvā yo brāhmaṇadhammo, tasmiṃyeva. Tena hi brāhmaṇāti yasmā	1445	
PA_atk-s05_05a:1445_3	maṃ tumhe yācittha, tasmā brāhmaṇā suṇātha, sotaṃ odahatha, sādhukaṃ manasi karotha,	1445	
PA_atk-s05_05a:1445_4	yoniso manasi karotha. Tathā payogasuddhiyā suṇātha, āsayasuddhiyā sādhukaṃ manasi	1445	
PA_atk-s05_05a:1445_5	karotha. Avikkhepena suṇātha, paggahena sādhukaṃ manasi karothātiādinā nayena etesaṃ	1445	
PA_atk-s05_05a:1445_6	padānaṃ pubbe avuttopi adhippāyo veditabbo. Atha bhagavatā vuttaṃ taṃ vacanaṃ sampaṭicchantā	1445	
PA_atk-s05_05a:1445_7	“evaṃ bho”ti kho te brāhmaṇamahāsālā bhagavato paccassosuṃ, bhagavato vacanaṃ abhimukhā	1445	
PA_atk-s05_05a:1445_8	hutvā assosuṃ. Atha vā paṭissuṇiṃsu. “Suṇātha sādhukaṃ manasi karothā”ti vuttamatthaṃ	1445	
PA_atk-s05_05a:1445_9	kattukāmatāya paṭijāniṃsūti vuttaṃ hoti. Atha tesaṃ evaṃ paṭissutavataṃ bhagavā etadavoca	1445	
PA_atk-s05_05a:1445_10	– “kiṃ ta”nti? “Isayo pubbakā”tiādi.	14451	
PA_atk-s05_05a:1446_0	287. Tattha paṭhamagāthāya tāva saññatattāti sīlasaṃyamena saṃyatacittā. Tapassinoti	1446	
PA_atk-s05_05a:1446_1	indriyasaṃvaratapayuttā. Attadatthamacārisunti mantajjhenabrahmavihārabhāvanādiṃ	1446	
PA_atk-s05_05a:1446_2	attano atthaṃ akaṃsu. Sesaṃ pākaṭameva.	1446	
PA_atk-s05_05a:1447_0	288. Dutiyagāthādīsupi ayaṃ saṅkhepavaṇṇanā – na pasū brāhmaṇānāsunti porāṇānaṃ brāhmaṇānaṃ	1447	
PA_atk-s05_05a:1447_1	pasū na āsuṃ, na te pasupariggahamakaṃsu. Na hiraññaṃ na dhāniyanti hiraññañca brāhmaṇānaṃ	1447	
PA_atk-s05_05a:1447_2	antamaso jatumāsakopi nāhosi, tathā vīhisāliyavagodhūmādi pubbaṇṇāparaṇṇabhedaṃ dhāniyampi	1447	
PA_atk-s05_05a:1447_3	tesaṃ nāhosi. Te hi nikkhittajātarūparajatā asannidhikārakāva hutvā kevalaṃ sajjhāyadhanadhaññā	1447	
PA_atk-s05_05a:1447_4	attano mantajjhenasaṅkhāteneva dhanena dhaññena ca samannāgatā ahesuṃ. Yo cāyaṃ mettādivihāro	1447	
PA_atk-s05_05a:1447_5	seṭṭhattā anugāmikattā ca brahmanidhīti vuccati, tañca brahmaṃ nidhimapālayuṃ sadā	1447	
PA_atk-s05_05a:1447_6	tassa bhāvanānuyogena.	1447	
PA_atk-s05_05a:1448_0	289. Evaṃ vihārīnaṃ yaṃ nesaṃ pakataṃ āsi, yaṃ etesaṃ pakataṃ ete brāhmaṇe uddissa	1448	
PA_atk-s05_05a:1448_1	kataṃ ahosi. Dvārabhattaṃ upaṭṭhitanti “brāhmaṇānaṃ dassāmā”ti sajjetvā tehi tehi	1448	
PA_atk-s05_05a:1448_2	dāyakehi attano attano gharadvāre ṭhapitabhattaṃ. Saddhāpakatanti saddhāya pakataṃ,	1448	
PA_atk-s05_05a:1448_3	saddhādeyyanti vuttaṃ hoti. Esānanti esantīti esā, tesaṃ esānaṃ, esamānānaṃ pariyesamānānanti	1448	
PA_atk-s05_05a:1448_4	vuttaṃ hoti. Dātaveti dātabbaṃ. Tadamaññisunti taṃ amaññiṃsu, taṃ dvāre sajjetvā	1448	
PA_atk-s05_05a:1448_5	ṭhapitaṃ bhattaṃ saddhādeyyaṃ pariyesamānānaṃ etesaṃ brāhmaṇānaṃ dātabbaṃ amaññiṃsu	1448	
PA_atk-s05_05a:1448_6	dāyakā janā, na tato paraṃ. Anatthikā hi te aññena ahesuṃ, kevalaṃ ghāsacchādanaparamatāya	1448	
PA_atk-s05_05a:1448_7	santuṭṭhāti adhippāyo.	1448	
PA_atk-s05_05a:1449_0	290. Nānārattehīti nānāvidharāgarattehi vatthehi vicitrattharaṇatthatehi, sayanehi	1449	
PA_atk-s05_05a:1449_1	ekabhūmikadvibhūmikādipāsādavarehi. Āvasathehīti evarūpehi upakaraṇehi. Phītā janapadā	1449	
PA_atk-s05_05a:1449_2	raṭṭhā ekekappadesabhūtā janapadā ca keci keci sakalaraṭṭhā ca “namo brāhmaṇāna”nti	1449	
PA_atk-s05_05a:1449_3	sāyaṃ pātaṃ brāhmaṇe deve viya namassiṃsu.	1449	
PA_atk-s05_05a:1450_0	291. Te evaṃ namassiyamānā lokena avajjhā brāhmaṇā āsuṃ, na kevalañca avajjhā, ajeyyā	1450	
PA_atk-s05_05a:1450_1	vihiṃsitumpi anabhibhavanīyattā ajeyyā ca ahesuṃ. Kiṃ kāraṇā? Dhammarakkhitā, yasmā	1450	
PA_atk-s05_05a:1450_2	dhammena rakkhitā. Te hi pañca varasīladhamme rakkhiṃsu, “dhammo have rakkhati dhammacāri”nti	1450	
PA_atk-s05_05a:1450_3	dhammarakkhitā hutvā avajjhā ajeyyā ca ahesunti adhippāyo. Na ne koci nivāresīti	1450	
PA_atk-s05_05a:1450_4	te brāhmaṇe kulānaṃ dvāresu sabbaso bāhiresu ca abbhantaresu ca sabbadvāresu yasmā	1450	
PA_atk-s05_05a:1450_5	tesu piyasammatesu varasīlasamannāgatesu mātāpitūsu viya ativissatthā manussā ahesuṃ,	1450	
PA_atk-s05_05a:1450_6	tasmā “idaṃ nāma ṭhānaṃ tayā na pavisitabba”nti na koci nivāresi.	1450	
PA_atk-s05_05a:1451_0	292. Evaṃ dhammarakkhitā kuladvāresu anivāritā carantā aṭṭha ca cattālīsañcāti aṭṭhacattālīsaṃ	1451	
PA_atk-s05_05a:1451_1	vassāni kumārabhāvato pabhuti caraṇena komāraṃ brahmacariyaṃ cariṃsu te. Yepi brāhmaṇacaṇḍālā	1451	
PA_atk-s05_05a:1451_2	ahesuṃ, ko pana vādo brahmasamādīsūti evamettha adhippāyo veditabbo. Evaṃ brahmacariyaṃ	1451	
PA_atk-s05_05a:1451_3	carantā eva hi vijjācaraṇapariyeṭṭhiṃ acaruṃ brāhmaṇā pure, na abrahmacārino hutvā.	1451	
PA_atk-s05_05a:1451_4	Tattha vijjāpariyeṭṭhīti mantajjhenaṃ. Vuttañcetaṃ “so aṭṭhacattālīsa vassāni komāraṃ	1451	
PA_atk-s05_05a:1451_5	brahmacariyaṃ carati mante adhīyamāno”ti. Caraṇapariyeṭṭhīti sīlarakkhaṇaṃ. “Vijjācaraṇapariyeṭṭhu”ntipi	1451	
PA_atk-s05_05a:1451_6	pāṭho, vijjācaraṇaṃ pariyesituṃ acarunti attho.	1451	
PA_atk-s05_05a:1452_0	293. Yathāvuttañca kālaṃ brahmacariyaṃ caritvā tato paraṃ gharāvāsaṃ kappentāpi na	1452	
PA_atk-s05_05a:1452_1	brāhmaṇā aññamagamuṃ khattiyaṃ vā vessādīsu aññataraṃ vā, ye ahesuṃ devasamā vā mariyādā	1452	
PA_atk-s05_05a:1452_2	vāti adhippāyo. Tathā sataṃ vā sahassaṃ vā datvā napi bhariyaṃ kiṇiṃsu te, seyyathāpi	1452	
PA_atk-s05_05a:1452_3	etarahi ekacce kiṇanti. Te hi dhammena dāraṃ pariyesanti. Kathaṃ? Aṭṭhacattālīsaṃ	1452	
PA_atk-s05_05a:1452_4	vassāni brahmacariyaṃ caritvā brāhmaṇā kaññābhikkhaṃ āhiṇḍanti – “ahaṃ aṭṭhacattālīsa	1452	
PA_atk-s05_05a:1452_5	vassāni ciṇṇabrahmacariyo, yadi vayappattā dārikā atthi, detha me”ti. Tato yassa	1452	
PA_atk-s05_05a:1452_6	vayappattā dārikā hoti, so taṃ alaṅkaritvā nīharitvā dvāre ṭhitasseva brāhmaṇassa	1452	
PA_atk-s05_05a:1452_7	hatthe udakaṃ āsiñcanto “imaṃ te, brāhmaṇa, bhariyaṃ posāvanatthāya dammī”ti vatvā deti.	1452	
PA_atk-s05_05a:1453_0	Kasmā pana te evaṃ ciraṃ brahmacariyaṃ caritvāpi dāraṃ pariyesanti, na yāvajīvaṃ	1453	
PA_atk-s05_05a:1453_1	brahmacārino hontīti? Micchādiṭṭhivasena. Tesañhi evaṃdiṭṭhi hoti – “yo puttaṃ na	1453	
PA_atk-s05_05a:1453_2	uppādeti, so kulavaṃsacchedakaro hoti, tato niraye paccatī”ti. Cattāro kira abhāyitabbaṃ	1453	
PA_atk-s05_05a:1453_3	bhāyanti gaṇḍuppādo kikī kuntanī brāhmaṇāti. Gaṇḍuppādā kira mahāpathaviyā khayabhayena	1453	
PA_atk-s05_05a:1453_4	mattabhojino honti, na bahuṃ mattikaṃ khādanti. Kikī sakuṇikā ākāsapatanabhayena	1453	
PA_atk-s05_05a:1453_5	aṇḍassa upari uttānā seti. Kuntanī sakuṇikā pathavikampanabhayena pādehi bhūmiṃ na	1453	
PA_atk-s05_05a:1453_6	suṭṭhu akkamati. Brāhmaṇā kulavaṃsūpacchedabhayena dāraṃ pariyesanti. Āha cettha –	1453	
PA_atk-s05_05a:1454	“Gaṇḍuppādo kikī ceva, kuntī brāhmaṇadhammiko;	145	
PA_atk-s05_05a:1455	Ete abhayaṃ bhāyanti, sammūḷhā caturo janā”ti.	145	
PA_atk-s05_05a:1456_0	Evaṃ dhammena dāraṃ pariyesitvāpi ca sampiyeneva saṃvāsaṃ saṅgantvā samarocayuṃ,	1456	
PA_atk-s05_05a:1456_1	sampiyeneva aññamaññaṃ pemeneva kāyena ca cittena ca missībhūtā saṅghaṭitā saṃsaṭṭhā	1456	
PA_atk-s05_05a:1456_2	hutvā saṃvāsaṃ samarocayuṃ, na appiyena na niggahena cāti vuttaṃ hoti.	1456	
PA_atk-s05_05a:1457_0	294. Evaṃ sampiyeneva saṃvāsaṃ karontāpi ca aññatra tamhāti, yo so utusamayo, yamhi	1457	
PA_atk-s05_05a:1457_1	samaye brāhmaṇī brāhmaṇena upagantabbā, aññatra tamhā samayā ṭhapetvā taṃ samayaṃ	1457	
PA_atk-s05_05a:1457_2	ututo virataṃ utuveramaṇiṃ pati bhariyaṃ, yāva puna so samayo āgacchati, tāva aṭṭhatvā	1457	
PA_atk-s05_05a:1457_3	antarāyeva. Methunaṃ dhammanti methunāya dhammāya. Sampadānavacanapattiyā kiretaṃ	1457	
PA_atk-s05_05a:1457_4	upayogavacanaṃ. Nāssu gacchantīti neva gacchanti. Brāhmaṇāti ye honti devasamā ca	1457	
PA_atk-s05_05a:1457_5	mariyādā cāti adhippāyo.	1457	
PA_atk-s05_05a:1458_0	295. Avisesena pana sabbepi brahmacariyañca…pe… avaṇṇayuṃ. Tattha brahmacariyanti	1458	
PA_atk-s05_05a:1458_1	methunavirati. Sīlanti sesāni cattāri sikkhāpadāni. Ajjavanti ujubhāvo, atthato asaṭhatā	1458	
PA_atk-s05_05a:1458_2	amāyāvitā ca. Maddavanti mudubhāvo, atthato atthaddhatā anatimānitā ca. Tapoti indriyasaṃvaro.	1458	
PA_atk-s05_05a:1458_3	Soraccanti suratabhāvo sukhasīlatā appaṭikūlasamācāratā. Avihiṃsāti pāṇiādīhi avihesikajātikatā	1458	
PA_atk-s05_05a:1458_4	sakaruṇabhāvo. Khantīti adhivāsanakkhanti. Iccete guṇe avaṇṇayuṃ. Yepi nāsakkhiṃsu	1458	
PA_atk-s05_05a:1458_5	sabbaso paṭipattiyā ārādhetuṃ, tepi tattha sāradassino hutvā vācāya vaṇṇayiṃsu pasaṃsiṃsu.	1458	
PA_atk-s05_05a:1459_0	296. Evaṃ vaṇṇentānañca yo nesaṃ…pe… nāgamā, yo etesaṃ brāhmaṇānaṃ paramo brahmā	1459	
PA_atk-s05_05a:1459_1	ahosi, brahmasamo nāma uttamo brāhmaṇo ahosi, daḷhena parakkamena samannāgatattā	1459	
PA_atk-s05_05a:1459_2	daḷhaparakkamo. Sa vāti vibhāvane vā-saddo, tena so evarūpo brāhmaṇoti tameva vibhāveti.	1459	
PA_atk-s05_05a:1459_3	Methunaṃ dhammanti methunasamāpattiṃ. Supinantepi nāgamāti supinepi na agamāsi.	1459	
PA_atk-s05_05a:1460_0	297. Tato tassa vattaṃ…pe… avaṇṇayuṃ. Imāya gāthāya navamagāthāya vuttaguṇeyeva ādiantavasena	1460	
PA_atk-s05_05a:1460_1	niddisanto devasame brāhmaṇe pakāseti. Te hi viññujātikā paṇḍitā tassa brahmasamassa	1460	
PA_atk-s05_05a:1460_2	brāhmaṇassa vattaṃ anusikkhanti pabbajjāya jhānabhāvanāya ca, te ca ime brahmacariyādiguṇe	1460	
PA_atk-s05_05a:1460_3	paṭipattiyā eva vaṇṇayantīti. Te sabbepi brāhmaṇā pañcakanipāte doṇasutte vuttanayeneva veditabbā.	1460	
PA_atk-s05_05a:1461_0	298. Idāni mariyāde brāhmaṇe dassento āha – “taṇḍulaṃ sayana”nti. Tassattho – tesu	1461	
PA_atk-s05_05a:1461_1	ye honti mariyādā, te brāhmaṇā sace yaññaṃ kappetukāmā honti, atha āmakadhaññapaṭiggahaṇā	1461	
PA_atk-s05_05a:1461_2	paṭiviratattā nānappakārakaṃ taṇḍulañca, mañcapīṭhādibhedaṃ sayanañca, khomādibhedaṃ	1461	
PA_atk-s05_05a:1461_3	vatthañca, gosappitilatelādibhedaṃ sappitelañca yāciya dhammena, “uddissa ariyā tiṭṭhanti,	1461	
PA_atk-s05_05a:1461_4	esā ariyāna yācanā”ti evaṃ vuttena uddissaṭhānasaṅkhātena dhammena yācitvā, atha	1461	
PA_atk-s05_05a:1461_5	yo yaṃ icchati dātuṃ, tena taṃ dinnataṇḍulādiṃ samodhānetvā saṃkaḍḍhitvā. “Samudānetvā”tipi	1461	
PA_atk-s05_05a:1461_6	pāṭho, ekoyevattho. Tato yaññamakappayunti tato gahetvā dānamakaṃsu.	1461	
PA_atk-s05_05a:1462_0	299. Karontā ca evametasmiṃ upaṭṭhitasmiṃ dānasaṅkhāte yaññasmiṃ nāssu gāvo haniṃsu	1462	
PA_atk-s05_05a:1462_1	te, na te gāviyo haniṃsu. Gāvīmukhena cettha sabbapāṇā vuttāti veditabbā. Kiṃkāraṇā	1462	
PA_atk-s05_05a:1462_2	na haniṃsūti? Brahmacariyādiguṇayuttattā. Apica visesato yathā mātā…pe… nāssu gāvo	1462	
PA_atk-s05_05a:1462_3	haniṃsu te. Tattha yāsu jāyanti osadhāti yāsu pittādīnaṃ bhesajjabhūtā pañca gorasā jāyanti.	1462	
PA_atk-s05_05a:1463_0	300. Annadātiādīsu yasmā pañca gorase paribhuñjantānaṃ khudā vūpasammati, balaṃ vaḍḍhati,	1463	
PA_atk-s05_05a:1463_1	chavivaṇṇo vippasīdati, kāyikamānasikaṃ sukhaṃ uppajjati, tasmā annadā baladā vaṇṇadā	1463	
PA_atk-s05_05a:1463_2	sukhadā cetāti veditabbā. Sesamettha uttānatthameva.	1463	
PA_atk-s05_05a:1464_0	301. Evaṃ te yaññesu gāvo ahanantā puññappabhāvānuggahitasarīrā sukhumālā…pe… sukhamedhittha	1464	
PA_atk-s05_05a:1464_1	yaṃ pajā. Tattha sukhumālā mudutaluṇahatthapādāditāya, mahākāyā ārohapariṇāhasampattiyā,	1464	
PA_atk-s05_05a:1464_2	vaṇṇavanto suvaṇṇavaṇṇatāya saṇṭhānayuttatāya ca, yasassino lābhaparivārasampadāya.	1464	
PA_atk-s05_05a:1464_3	Sehi dhammehīti sakehi cārittehi. Kiccākiccesu ussukāti kiccesu “idaṃ kātabbaṃ”,	1464	
PA_atk-s05_05a:1464_4	akiccesu “idaṃ na kātabba”nti ussukkamāpannā hutvāti attho. Evaṃ te porāṇā brāhmaṇā	1464	
PA_atk-s05_05a:1464_5	evarūpā hutvā dassanīyā pasādanīyā lokassa paramadakkhiṇeyyā imāya paṭipattiyā yāva	1464	
PA_atk-s05_05a:1464_6	loke avattiṃsu, tāva vigataītibhayupaddavā hutvā nānappakārakaṃ sukhaṃ edhittha pāpuṇi,	1464	
PA_atk-s05_05a:1464_7	sukhaṃ vā edhittha sukhaṃ vuḍḍhiṃ agamāsi. Ayaṃ pajāti sattalokaṃ nidasseti.	1464	
PA_atk-s05_05a:1465_0	302-3. Kālaccayena pana sambhinnamariyādabhāvaṃ āpajjitukāmānaṃ tesaṃ āsi vipallāso…pe…	1465	
PA_atk-s05_05a:1465_1	bhāgaso mite. Tattha vipallāsoti viparītasaññā. Aṇuto aṇunti lāmakaṭṭhena parittaṭṭhena	1465	
PA_atk-s05_05a:1465_2	appassādaṭṭhena aṇubhūtato kāmaguṇato uppannaṃ jhānasāmaññanibbānasukhāni upanidhāya	1465	
PA_atk-s05_05a:1465_3	saṅkhyampi anupagamanena aṇuṃ kāmasukhaṃ, lokuttarasukhaṃ vā upanidhāya aṇubhūtato	1465	
PA_atk-s05_05a:1465_4	attanā paṭiladdhalokiyasamāpattisukhato aṇuṃ appakatopi appakaṃ kāmasukhaṃ disvāti	1465	
PA_atk-s05_05a:1465_5	adhippāyo. Rājino cāti rañño ca. Viyākāranti sampattiṃ. Ājaññasaṃyutteti assājānīyasaṃyutte.	1465	
PA_atk-s05_05a:1465_6	Sukateti dārukammalohakammena suniṭṭhite. Cittasibbaneti sīhacammādīhi alaṅkaraṇavasena	1465	
PA_atk-s05_05a:1465_7	citrasibbane. Nivesaneti gharavatthūni. Niveseti tattha patiṭṭhāpitagharāni. Vibhatteti	1465	
PA_atk-s05_05a:1465_8	āyāmavitthāravasena vibhattāni. Bhāgaso miteti aṅgaṇadvārapāsādakūṭāgārādivasena	1465	
PA_atk-s05_05a:1465_9	koṭṭhāsaṃ koṭṭhāsaṃ katvā mitāni. Kiṃ vuttaṃ hoti? Tesaṃ brāhmaṇānaṃ aṇuto aṇusaññitaṃ	1465	
PA_atk-s05_05a:1465_10	kāmasukhañca rañño byākārañca alaṅkatanāriyo ca vuttappakāre rathe ca nivesane nivese	14651	
PA_atk-s05_05a:1465_11	ca disvā dukkhesuyeva etesu vatthūsu “sukha”nti pavattattā pubbe pavattanekkhammasaññāvipallāsasaṅkhātā viparītasaññā āsi.	14651	
PA_atk-s05_05a:1466_0	304. Te evaṃ viparītasaññā hutvā gomaṇḍalaparibyūḷhaṃ…pe… brāhmaṇā. Tattha gomaṇḍalaparibyūḷhanti	1466	
PA_atk-s05_05a:1466_1	goyūthehi parikiṇṇaṃ. Nārīvaragaṇāyutanti varanārīgaṇasaṃyuttaṃ. Uḷāranti vipulaṃ.	1466	
PA_atk-s05_05a:1466_2	Mānusaṃ bhoganti manussānaṃ nivesanādibhogavatthuṃ. Abhijjhāyiṃsūti “aho vatidaṃ	1466	
PA_atk-s05_05a:1466_3	amhākaṃ assā”ti taṇhaṃ vaḍḍhetvā abhipatthayamānā jhāyiṃsu.	1466	
PA_atk-s05_05a:1467_0	305. Evaṃ abhijjhāyantā ca “ete manussā sunhātā suvilittā kappitakesamassū āmuttamaṇiābharaṇā	1467	
PA_atk-s05_05a:1467_1	pañcahi kāmaguṇehi paricārenti, mayaṃ pana evaṃ tehi namassiyamānāpi sedamalakiliṭṭhagattā	1467	
PA_atk-s05_05a:1467_2	parūḷhakacchanakhalomā bhogarahitā paramakāruññataṃ pattā viharāma. Ete ca hatthikkhandhaassapiṭṭhisivikāsuvaṇṇarathādīhi	1467	
PA_atk-s05_05a:1467_3	vicaranti, mayaṃ pādehi. Ete dvibhūmikādipāsādatalesu vasanti, mayaṃ araññarukkhamūlādīsu.	1467	
PA_atk-s05_05a:1467_4	Ete ca gonakādīhi attharaṇehi atthatāsu varaseyyāsu sayanti, mayaṃ taṭṭikācammakhaṇḍādīni	1467	
PA_atk-s05_05a:1467_5	attharitvā bhūmiyaṃ. Ete nānārasāni bhojanāni bhuñjanti, mayaṃ uñchācariyāya yāpema.	1467	
PA_atk-s05_05a:1467_6	Kathaṃ nu kho mayampi etehi sadisā bhaveyyāmā”ti cintetvā “dhanaṃ icchitabbaṃ, na	1467	
PA_atk-s05_05a:1467_7	sakkā dhanarahitehi ayaṃ sampatti pāpuṇitu”nti ca avadhāretvā vede bhinditvā dhammayutte	1467	
PA_atk-s05_05a:1467_8	purāṇamante nāsetvā adhammayutte kūṭamante ganthetvā dhanatthikā okkākarājānamupasaṅkamma	1467	
PA_atk-s05_05a:1467_9	sotthivacanādīni payuñjitvā “amhākaṃ, mahārāja, brāhmaṇavaṃse paveṇiyā āgataṃ porāṇamantapadaṃ	1467	
PA_atk-s05_05a:1467_10	atthi, taṃ mayaṃ ācariyamuṭṭhitāya na kassaci bhaṇimhā, taṃ mahārājā sotumarahatī”ti	14671	
PA_atk-s05_05a:1467_11	ca vatvā assamedhādiyaññaṃ vaṇṇayiṃsu. Vaṇṇayitvā ca rājānaṃ ussāhentā “yaja, mahārāja,	14671	
PA_atk-s05_05a:1467_12	evaṃ pahūtadhanadhañño tvaṃ, natthi te yaññasambhāravekallaṃ, evañhi te yajato sattakulaparivaṭṭā	14671	
PA_atk-s05_05a:1467_13	sagge uppajjissantī”ti avocuṃ. Tena nesaṃ taṃ pavattiṃ dassento āha bhagavā “te tattha	14671	
PA_atk-s05_05a:1467_14	mante…pe… bahu te dhana”nti.	14671	
PA_atk-s05_05a:1468_0	Tattha tatthāti tasmiṃ, yaṃ bhogamabhijjhāyiṃsu, tannimittanti vuttaṃ hoti. Nimittatthe	1468	
PA_atk-s05_05a:1468_1	hi etaṃ bhummavacanaṃ. Tadupāgamunti tadā upāgamuṃ. Pahūtadhanadhaññosīti pahūtadhanadhañño	1468	
PA_atk-s05_05a:1468_2	bhavissasi, abhisamparāyanti adhippāyo. Āsaṃsāyañhi anāgatepi vattamānavacanaṃ icchanti	1468	
PA_atk-s05_05a:1468_3	saddakovidā. Yajassūti yajāhi. Vittaṃ dhananti jātarūpādiratanameva vittikāraṇato	1468	
PA_atk-s05_05a:1468_4	vittaṃ, samiddhikāraṇato dhananti vuttaṃ. Atha vā vittanti vittikāraṇabhūtameva ābharaṇādi	1468	
PA_atk-s05_05a:1468_5	upakaraṇaṃ, yaṃ “pahūtavittūpakaraṇo”tiādīsu āgacchati. Dhananti hiraññasuvaṇṇādi.	1468	
PA_atk-s05_05a:1468_6	Kiṃ vuttaṃ hoti? Te brāhmaṇā mante ganthetvā tadā okkākaṃ upāgamuṃ. Kinti? “Mahārāja,	1468	
PA_atk-s05_05a:1468_7	bahū te vittañca dhanañca, yajassu, āyatimpi pahūtadhanadhañño bhavissasī”ti.	1468	
PA_atk-s05_05a:1469_0	306. Evaṃ kāraṇaṃ vatvā saññāpentehi tato ca rājā…pe… adā dhanaṃ. Tattha saññattoti	1469	
PA_atk-s05_05a:1469_1	ñāpito. Rathesabhoti mahārathesu khattiyesu akampiyaṭṭhena usabhasadiso. “Assamedha”ntiādīsu	1469	
PA_atk-s05_05a:1469_2	assamettha medhantīti assamedho, dvīhi pariyaññehi yajitabbassa ekavīsatiyūpassa	1469	
PA_atk-s05_05a:1469_3	ṭhapetvā bhūmiñca purise ca avasesasabbavibhavadakkhiṇassa yaññassetaṃ adhivacanaṃ.	1469	
PA_atk-s05_05a:1469_4	Purisamettha medhantīti purisamedho, catūhi pariyaññehi yajitabbassa saddhiṃ bhūmiyā	1469	
PA_atk-s05_05a:1469_5	assamedhe vuttavibhavadakkhiṇassa yaññassetaṃ adhivacanaṃ. Sammamettha pāsantīti	1469	
PA_atk-s05_05a:1469_6	sammāpāso, divase divase sammaṃ khipitvā tassa patitokāse vediṃ katvā saṃhārimehi	1469	
PA_atk-s05_05a:1469_7	yūpādīhi sarassatinadiyā nimuggokāsato pabhuti paṭilomaṃ gacchantena yajitabbassa	1469	
PA_atk-s05_05a:1469_8	satrayāgassetaṃ adhivacanaṃ. Vājamettha pivantīti vājapeyyo. Ekena pariyaññena sattarasahi	1469	
PA_atk-s05_05a:1469_9	pasūhi yajitabbassa beluvayūpassa sattarasakadakkhiṇassa yaññassetaṃ adhivacanaṃ.	1469	
PA_atk-s05_05a:1469_10	Natthi ettha aggaḷāti niraggaḷo, navahi pariyaññehi yajitabbassa saddhiṃ bhūmiyā	14691	
PA_atk-s05_05a:1469_11	ca purisehi ca assamedhe vuttavibhavadakkhiṇassa sabbamedhapariyāyanāmassa assamedhavikappassetaṃ	14691	
PA_atk-s05_05a:1469_12	adhivacanaṃ. Sesamettha pākaṭameva.	14691	
PA_atk-s05_05a:1470_0	307-8. Idāni yaṃ vuttaṃ “brāhmaṇānamadā dhana”nti, taṃ dassento “gāvo sayanañcā”ti	1470	
PA_atk-s05_05a:1470_1	gāthādvayamāha. So hi rājā “dīgharattaṃ lūkhāhārena kilantā pañca gorase paribhuñjantū”ti	1470	
PA_atk-s05_05a:1470_2	nesaṃ sapuṅgavāni goyūthāneva adāsi, tathā “dīgharattaṃ thaṇḍilasāyitāya thūlasāṭakanivāsanena	1470	
PA_atk-s05_05a:1470_3	ekaseyyāya pādacārena rukkhamūlādivāsena ca kilantā gonakādiatthatavarasayanādīsu	1470	
PA_atk-s05_05a:1470_4	sukhaṃ anubhontū”ti nesaṃ mahagghāni sayanādīni ca adāsi. Evametaṃ nānappakārakaṃ	1470	
PA_atk-s05_05a:1470_5	aññañca hiraññasuvaṇṇādidhanaṃ adāsi. Tenāha bhagavā – “gāvo sayanañca vatthañca…pe…	1470	
PA_atk-s05_05a:1470_6	brāhmaṇānamadā dhana”nti.	1470	
PA_atk-s05_05a:1471_0	309-10. Evaṃ tassa rañño santikā te ca tattha…pe… puna mupāgamuṃ. Kiṃ vuttaṃ hoti?	1471	
PA_atk-s05_05a:1471_1	Tassa rañño santikā te brāhmaṇā tesu yāgesu dhanaṃ labhitvā dīgharattaṃ divase divase	1471	
PA_atk-s05_05a:1471_2	evameva ghāsacchādanaṃ pariyesitvā nānappakārakaṃ vatthukāma sannidhiṃ samarocayuṃ.	1471	
PA_atk-s05_05a:1471_3	Tato tesaṃ icchāvatiṇṇānaṃ khīrādipañcagorasassādavasena rasataṇhāya otiṇṇacittānaṃ	1471	
PA_atk-s05_05a:1471_4	“khīrādīnipi tāva gunnaṃ sādūni, addhā imāsaṃ maṃsaṃ sādutaraṃ bhavissatī”ti evaṃ	1471	
PA_atk-s05_05a:1471_5	maṃsaṃ paṭicca bhiyyo taṇhā pavaḍḍhatha. Tato cintesuṃ – “sace mayaṃ māretvā khādissāma,	1471	
PA_atk-s05_05a:1471_6	gārayhā bhavissāma, yaṃnūna mante gantheyyāmā”ti. Atha punapi vedaṃ bhinditvā tadanurūpe	1471	
PA_atk-s05_05a:1471_7	te tattha mante ganthetvā te brāhmaṇā tannimittaṃ kūṭamante ganthetvā okkākarājānaṃ	1471	
PA_atk-s05_05a:1471_8	puna upāgamiṃsu. Imamatthaṃ bhāsamānā “yathā āpo ca…pe… bahu te dhana”nti.	1471	
PA_atk-s05_05a:1472_0	Kiṃ vuttaṃ hoti? Amhākaṃ, mahārāja, mantesu etadāgataṃ yathā āpo hatthadhovanādisabbakiccesu	1472	
PA_atk-s05_05a:1472_1	pāṇīnaṃ upayogaṃ gacchati, natthi tesaṃ tatonidānaṃ pāpaṃ. Kasmā? Yasmā parikkhāro	1472	
PA_atk-s05_05a:1472_2	so hi pāṇinaṃ, upakaraṇatthāya uppannoti adhippāyo. Yathā cāyaṃ mahāpathavī gamanaṭṭhānādisabbakiccesu	1472	
PA_atk-s05_05a:1472_3	kahāpaṇasaṅkhātaṃ hiraññaṃ suvaṇṇarajatādibhedaṃ dhanaṃ, yavagodhūmādibhedaṃ dhāniyañca,	1472	
PA_atk-s05_05a:1472_4	saṃvohārādisabbakiccesu upayogaṃ gacchati, evaṃ gāvo manussānaṃ sabbakiccesu upayogagamanatthāya	1472	
PA_atk-s05_05a:1472_5	uppannā. Tasmā etā hanitvā nānappakārake yāge yajassu bahu te vittaṃ, yajassu bahu te dhananti.	1472	
PA_atk-s05_05a:1473_0	311-12. Evaṃ purimanayeneva tato ca rājā…pe… aghātayi, yaṃ tato pubbe kañci sattaṃ	1473	
PA_atk-s05_05a:1473_1	na pādā…pe… ghātayi. Tadā kira brāhmaṇā yaññāvāṭaṃ gāvīnaṃ pūretvā maṅgalausabhaṃ	1473	
PA_atk-s05_05a:1473_2	bandhitvā rañño mūlaṃ netvā “mahārāja, gomedhayaññaṃ yajassu, evaṃ te brahmalokassa	1473	
PA_atk-s05_05a:1473_3	maggo visuddho bhavissatī”ti āhaṃsu. Rājā katamaṅgalakicco khaggaṃ gahetvā puṅgavena	1473	
PA_atk-s05_05a:1473_4	saha anekasatasahassā gāvo māresi. Brāhmaṇā yaññāvāṭe maṃsāni chinditvā khādiṃsu,	1473	
PA_atk-s05_05a:1473_5	pītakodātarattakambale ca pārupitvā māresuṃ. Tadupādāya kira gāvo pārute disvā ubbijjanti.	1473	
PA_atk-s05_05a:1473_6	Tenāha bhagavā – “na pādā…pe… ghātayī”ti.	1473	
PA_atk-s05_05a:1474_0	313. Tato devāti evaṃ tasmiṃ rājini gāviyo ghātetumāraddhe atha tadanantarameva taṃ	1474	
PA_atk-s05_05a:1474_1	goghātakaṃ disvā ete cātumahārājikādayo devā ca, pitaroti brāhmaṇesu laddhavohārā	1474	
PA_atk-s05_05a:1474_2	brahmāno ca, sakko devānamindo ca, pabbatapādanivāsino dānavayakkhasaññitā asurarakkhasā	1474	
PA_atk-s05_05a:1474_3	ca “adhammo adhammo”ti evaṃ vācaṃ nicchārentā “dhi manussā, dhi manussā”ti ca vadantā	1474	
PA_atk-s05_05a:1474_4	pakkanduṃ. Evaṃ bhūmito pabhuti so saddo muhuttena yāva brahmalokā agamāsi, ekadhikkāraparipuṇṇo	1474	
PA_atk-s05_05a:1474_5	loko ahosi. Kiṃ kāraṇaṃ? Yaṃ satthaṃ nipatī gave, yasmā gāvimhi satthaṃ nipatīti vuttaṃ hoti.	1474	
PA_atk-s05_05a:1475_0	314. Na kevalañca devādayo pakkanduṃ, ayamaññopi loke anattho udapādi – ye hi te	1475	
PA_atk-s05_05a:1475_1	tayo rogā pure āsuṃ, icchā anasanaṃ jarā, kiñci kiñcideva patthanataṇhā ca khudā	1475	
PA_atk-s05_05a:1475_2	ca paripākajarā cāti vuttaṃ hoti. Te pasūnañca samārambhā, aṭṭhānavutimāgamuṃ, cakkhurogādinā	1475	
PA_atk-s05_05a:1475_3	bhedena aṭṭhanavutibhāvaṃ pāpuṇiṃsūti attho.	1475	
PA_atk-s05_05a:1476_0	315. Idāni bhagavā taṃ pasusamārambhaṃ nindanto āha “eso adhammo”ti. Tassattho eso	1476	
PA_atk-s05_05a:1476_1	pasusamārambhasaṅkhāto kāyadaṇḍādīnaṃ tiṇṇaṃ daṇḍānaṃ aññataradaṇḍabhūto dhammato	1476	
PA_atk-s05_05a:1476_2	apetattā adhammo okkanto ahu, pavatto āsi, so ca kho tato pabhuti pavattattā purāṇo,	1476	
PA_atk-s05_05a:1476_3	yassa okkamanato pabhuti kenaci pādādinā ahiṃsanato adūsikāyo gāvo haññanti. Yā ghātentā	1476	
PA_atk-s05_05a:1476_4	dhammā dhaṃsanti cavanti parihāyanti yājakā yaññayājino janāti.	1476	
PA_atk-s05_05a:1477_0	316. Evameso aṇudhammoti evaṃ eso lāmakadhammo hīnadhammo, adhammoti vuttaṃ hoti.	1477	
PA_atk-s05_05a:1477_1	Yasmā vā ettha dānadhammopi appako atthi, tasmā taṃ sandhāyāha “aṇudhammo”ti. Porāṇoti	1477	
PA_atk-s05_05a:1477_2	tāva cirakālato pabhuti pavattattā porāṇo. Viññūhi pana garahitattā viññūgarahitoti	1477	
PA_atk-s05_05a:1477_3	veditabbo. Yasmā ca viññugarahito, tasmā yattha edisakaṃ passati, yājakaṃ garahatī	1477	
PA_atk-s05_05a:1477_4	jano. Kathaṃ? “Abbudaṃ brāhmaṇehi uppāditaṃ, gāvo vadhitvā maṃsaṃ khādantī”ti evamādīni	1477	
PA_atk-s05_05a:1477_5	vatvāti ayamettha anussavo.	1477	
PA_atk-s05_05a:1478_0	317. Evaṃ dhamme viyāpanneti evaṃ porāṇe brāhmaṇadhamme naṭṭhe. “Viyāvatte”tipi pāṭho,	1478	
PA_atk-s05_05a:1478_1	viparivattitvā aññathā bhūteti attho. Vibhinnā suddavessikāti pubbe samaggā viharantā	1478	
PA_atk-s05_05a:1478_2	suddā ca vessā ca te vibhinnā. Puthū vibhinnā khattiyāti khattiyāpi bahū aññamaññaṃ	1478	
PA_atk-s05_05a:1478_3	bhinnā. Patiṃ bhariyāvamaññathāti bhariyā ca gharāvāsatthaṃ issariyabale ṭhapitā	1478	
PA_atk-s05_05a:1478_4	puttabalādīhi upetā hutvā patiṃ avamaññatha, paribhavi avamaññi na sakkaccaṃ upaṭṭhāsi.	1478	
PA_atk-s05_05a:1479_0	318. Evaṃ aññamaññaṃ vibhinnā samānā khattiyā brahmabandhū ca…pe… kāmānaṃ vasamanvagunti.	1479	
PA_atk-s05_05a:1479_1	Khattiyā ca brāhmaṇā ca ye caññe vessasuddā yathā saṅkaraṃ nāpajjanti, evaṃ attano	1479	
PA_atk-s05_05a:1479_2	attano gottena rakkhitattā gottarakkhitā. Te sabbepi taṃ jātivādaṃ niraṃkatvā, “ahaṃ	1479	
PA_atk-s05_05a:1479_3	khattiyo, ahaṃ brāhmaṇo”ti etaṃ sabbampi nāsetvā pañcakāmaguṇasaṅkhātānaṃ kāmānaṃ	1479	
PA_atk-s05_05a:1479_4	vasaṃ anvaguṃ āsattaṃ pāpuṇiṃsu, kāmahetu na kiñci akattabbaṃ nākaṃsūti vuttaṃ hoti.	1479	
PA_atk-s05_05a:1480_0	Evamettha bhagavā “isayo pubbakā”tiādīhi navahi gāthāhi porāṇānaṃ brāhmaṇānaṃ vaṇṇaṃ	1480	
PA_atk-s05_05a:1480_1	bhāsitvā “yo nesaṃ paramo”ti gāthāya brahmasamaṃ, “tassa vattamanusikkhantā”ti gāthāya	1480	
PA_atk-s05_05a:1480_2	devasamaṃ, “taṇḍulaṃ sayana”ntiādikāhi catūhi gāthāhi mariyādaṃ, “tesaṃ āsi vipallāso”tiādīhi	1480	
PA_atk-s05_05a:1480_3	sattarasahi gāthāhi sambhinnamariyādaṃ, tassa vippaṭipattiyā devādīnaṃ pakkandanādidīpanatthañca	1480	
PA_atk-s05_05a:1480_4	dassetvā desanaṃ niṭṭhāpesi. Brāhmaṇacaṇḍālo pana idha avuttoyeva. Kasmā? Yasmā vipattiyā	1480	
PA_atk-s05_05a:1480_5	akāraṇaṃ. Brāhmaṇadhammasampattiyā hi brahmasamadevasamamariyādā kāraṇaṃ honti, vipattiyā	1480	
PA_atk-s05_05a:1480_6	sambhinnamariyādo. Ayaṃ pana doṇasutte vuttappakāro brāhmaṇacaṇḍālo brāhmaṇadhammavipattiyāpi	1480	
PA_atk-s05_05a:1480_7	akāraṇaṃ. Kasmā? Vipanne dhamme uppannattā. Tasmā taṃ adassetvāva desanaṃ niṭṭhāpesi.	1480	
PA_atk-s05_05a:1480_8	Etarahi pana sopi brāhmaṇacaṇḍālo dullabho. Evamayaṃ brāhmaṇānaṃ dhammo vinaṭṭho.	1480	
PA_atk-s05_05a:1480_9	Tenevāha doṇo brāhmaṇo – “evaṃ sante mayaṃ, bho gotama, brāhmaṇacaṇḍālampi na pūremā”ti.	1480	
PA_atk-s05_05a:1480_10	Sesamettha vuttanayameva.	14801	
PA_atk-s05_05a:1481	Paramatthajotikāya khuddaka-aṭṭhakathāya	148	
PA_atk-s05_05a:1482	Suttanipāta-aṭṭhakathāya brāhmaṇadhammikasuttavaṇṇanā niṭṭhitā.	148	
PA_atk-s05_05a:1483	8. Dhammasutta-(nāvāsutta)-vaṇṇanā	148	
PA_atk-s05_05a:1484_0	319. Yasmā hi dhammanti dhammasuttaṃ, “nāvāsutta”ntipi vuccati. Kā uppatti? Idaṃ	1484	
PA_atk-s05_05a:1484_1	suttaṃ āyasmantaṃ sāriputtattheraṃ ārabbha vuttaṃ. Ayamettha saṅkhepo, vitthāro pana	1484	
PA_atk-s05_05a:1484_2	dvinnaṃ aggasāvakānaṃ uppattito pabhuti veditabbo. Seyyathidaṃ – anuppanne kira bhagavati	1484	
PA_atk-s05_05a:1484_3	dve aggasāvakā ekaṃ asaṅkhyeyyaṃ kappasatasahassañca pāramiyo pūretvā devaloke nibbattā.	1484	
PA_atk-s05_05a:1484_4	Tesaṃ paṭhamo cavitvā rājagahassa avidūre upatissagāmo nāma brāhmaṇānaṃ bhogagāmo	1484	
PA_atk-s05_05a:1484_5	atthi, tattha saṭṭhiadhikapañcakoṭisatadhanavibhavassa gāmasāmino brāhmaṇassa rūpasārī	1484	
PA_atk-s05_05a:1484_6	nāma brāhmaṇī, tassā kucchiyaṃ paṭisandhiṃ aggahesi. Dutiyo tassevāvidūre kolitagāmo	1484	
PA_atk-s05_05a:1484_7	nāma brāhmaṇānaṃ bhogagāmo atthi. Tattha tathārūpavibhavasseva gāmasāmino brāhmaṇassa	1484	
PA_atk-s05_05a:1484_8	moggallānī nāma brāhmaṇī, tassā kucchiyaṃ taṃ divasameva paṭisandhiṃ aggahesi. Evaṃ	1484	
PA_atk-s05_05a:1484_9	tesaṃ ekadivasameva paṭisandhiggahaṇañca gabbhavuṭṭhānañca ahosi. Ekadivaseyeva ca	1484	
PA_atk-s05_05a:1484_10	nesaṃ ekassa upatissagāme jātattā upatisso, ekassa kolitagāme jātattā kolitoti nāmamakaṃsu.	14841	
PA_atk-s05_05a:1485_0	Te sahapaṃsuṃ kīḷantā sahāyakā anupubbena vuḍḍhiṃ pāpuṇiṃsu, ekamekassa ca pañcapañcamāṇavakasatāni	1485	
PA_atk-s05_05a:1485_1	parivārā ahesuṃ. Te uyyānaṃ vā nadītitthaṃ vā gacchantā saparivārāyeva gacchanti.	1485	
PA_atk-s05_05a:1485_2	Eko pañcahi suvaṇṇasivikāsatehi, dutiyo pañcahi ājaññarathasatehi. Tadā ca rājagahe	1485	
PA_atk-s05_05a:1485_3	kālānukālaṃ giraggasamajjo nāma hoti. Sāyanhasamaye nagaravemajjhe yattha sakalaaṅgamagadhavāsino	1485	
PA_atk-s05_05a:1485_4	abhiññātā khattiyakumārādayo sannipatitvā supaññattesu mañcapīṭhādīsu nisinnā samajjavibhūtiṃ	1485	
PA_atk-s05_05a:1485_5	passanti. Atha te sahāyakā tena parivārena saddhiṃ tattha gantvā paññattāsanesu nisīdiṃsu.	1485	
PA_atk-s05_05a:1485_6	Tato upatisso samajjavibhūtiṃ passanto mahājanakāyaṃ sannipatitaṃ disvā “ettako janakāyo	1485	
PA_atk-s05_05a:1485_7	vassasataṃ appatvāva marissatī”ti cintesi. Tassa maraṇaṃ āgantvā nalāṭante patiṭṭhitaṃ	1485	
PA_atk-s05_05a:1485_8	viya ahosi, tathā kolitassa. Tesaṃ anekappakāresu naṭesu naccantesu dassanamattepi	1485	
PA_atk-s05_05a:1485_9	cittaṃ na nami, aññadatthu saṃvegoyeva udapādi.	1485	
PA_atk-s05_05a:1486_0	Atha vuṭṭhite samajje pakkantāya parisāya sakaparivārena pakkantesu tesu sahāyesu	1486	
PA_atk-s05_05a:1486_1	kolito upatissaṃ pucchi – “kiṃ, samma, nāṭakādidassanena tava pamodanamattampi nāhosī”ti?	1486	
PA_atk-s05_05a:1486_2	So tassa taṃ pavattiṃ ārocetvā tampi tatheva paṭipucchi. Sopi tassa attano pavattiṃ	1486	
PA_atk-s05_05a:1486_3	ārocetvā “ehi, samma, pabbajitvā amataṃ gavesāmā”ti āha. “Sādhu sammā”ti upatisso	1486	
PA_atk-s05_05a:1486_4	taṃ sampaṭicchi. Tato dvepi janā taṃ sampattiṃ chaḍḍetvā punadeva rājagahamanuppattā.	1486	
PA_atk-s05_05a:1486_5	Tena ca samayena rājagahe sañcayo nāma paribbājako paṭivasati. Te tassa santike pañcahi	1486	
PA_atk-s05_05a:1486_6	māṇavakasatehi saddhiṃ pabbajitvā katipāheneva tayo vede sabbañca paribbājakasamayaṃ	1486	
PA_atk-s05_05a:1486_7	uggahesuṃ. Te tesaṃ satthānaṃ ādimajjhapariyosānaṃ upaparikkhantā pariyosānaṃ adisvā	1486	
PA_atk-s05_05a:1486_8	ācariyaṃ pucchiṃsu – “imesaṃ satthānaṃ ādimajjhaṃ dissati, pariyosānaṃ pana na dissati	1486	
PA_atk-s05_05a:1486_9	‘idaṃ nāma imehi satthehi pāpuṇeyyāti, yato uttari pāpuṇitabbaṃ natthī”’ti. Sopi	1486	
PA_atk-s05_05a:1486_10	āha – “ahampi tesaṃ tathāvidhaṃ pariyosānaṃ na passāmī”ti. Te āhaṃsu – “tena hi mayaṃ	14861	
PA_atk-s05_05a:1486_11	imesaṃ pariyosānaṃ gavesāmā”ti. Te ācariyo “yathāsukhaṃ gavesathā”ti āha. Evaṃ te	14861	
PA_atk-s05_05a:1486_12	tena anuññātā amataṃ gavesamānā āhiṇḍantā jambudīpe pākaṭā ahesuṃ. Tehi khattiyapaṇḍitādayo	14861	
PA_atk-s05_05a:1486_13	pañhaṃ puṭṭhā uttaruttariṃ na sampāyanti. “Upatisso kolito”ti vutte pana “ke ete,	14861	
PA_atk-s05_05a:1486_14	na kho mayaṃ jānāmā”ti bhaṇantā natthi, evaṃ vissutā ahesuṃ.	14861	
PA_atk-s05_05a:1487_0	Evaṃ tesu amatapariyesanaṃ caramānesu amhākaṃ bhagavā loke uppajjitvā pavattitavaradhammacakko	1487	
PA_atk-s05_05a:1487_1	anupubbena rājagahamanuppatto. Te ca paribbājakā sakalajambudīpaṃ caritvā tiṭṭhatu	1487	
PA_atk-s05_05a:1487_2	amataṃ, antamaso pariyosānapañhavissajjanamattampi alabhantā punadeva rājagahaṃ agamaṃsu.	1487	
PA_atk-s05_05a:1487_3	Atha kho āyasmā assaji pubbaṇhasamayaṃ nivāsetvāti yāva tesaṃ pabbajjā, tāva sabbaṃ	1487	
PA_atk-s05_05a:1487_4	pabbajjākkhandhake āgatanayeneva vitthārato daṭṭhabbaṃ.	1487	
PA_atk-s05_05a:1488_0	Evaṃ pabbajitesu tesu dvīsu sahāyakesu āyasmā sāriputto aḍḍhamāsena sāvakapāramīñāṇaṃ	1488	
PA_atk-s05_05a:1488_1	sacchākāsi. So yadā assajittherena saddhiṃ ekavihāre vasati, tadā bhagavato upaṭṭhānaṃ	1488	
PA_atk-s05_05a:1488_2	gantvā anantaraṃ therassa upaṭṭhānaṃ gacchati “pubbācariyo me ayamāyasmā, etamahaṃ	1488	
PA_atk-s05_05a:1488_3	nissāya bhagavato sāsanaṃ aññāsi”nti gāravena. Yadā pana assajittherena saddhiṃ ekavihāre	1488	
PA_atk-s05_05a:1488_4	na vasati, tadā yassaṃ disāyaṃ thero vasati, taṃ disaṃ oloketvā pañcapatiṭṭhitena	1488	
PA_atk-s05_05a:1488_5	vanditvā añjaliṃ paggayha namassati. Taṃ disvā keci bhikkhū kathaṃ samuṭṭhāpesuṃ	1488	
PA_atk-s05_05a:1488_6	– “sāriputto aggasāvako hutvā disaṃ namassati, ajjāpi maññe brāhmaṇadiṭṭhi appahīnā”ti.	1488	
PA_atk-s05_05a:1488_7	Atha bhagavā dibbāya sotadhātuyā taṃ kathāsallāpaṃ sutvā paññattavarabuddhāsane nisinnaṃyeva	1488	
PA_atk-s05_05a:1488_8	attānaṃ dassento bhikkhū āmantesi – “kāya nuttha, bhikkhave, etarahi kathāya sannisinnā”ti?	1488	
PA_atk-s05_05a:1488_9	Te taṃ pavattiṃ ācikkhiṃsu. Tato bhagavā “na, bhikkhave, sāriputto disaṃ namassati,	1488	
PA_atk-s05_05a:1488_10	yaṃ nissāya sāsanaṃ aññāsi, taṃ attano ācariyaṃ vandati namassati sammāneti, ācariyapūjako,	14881	
PA_atk-s05_05a:1488_11	bhikkhave, sāriputto”ti vatvā tattha sannipatitānaṃ dhammadesanatthaṃ imaṃ suttamabhāsi.	14881	
PA_atk-s05_05a:1489_0	Tattha yasmā hi dhammaṃ puriso vijaññāti yato puggalā piṭakattayappabhedaṃ pariyattidhammaṃ	1489	
PA_atk-s05_05a:1489_1	vā, pariyattiṃ sutvā adhigantabbaṃ navalokuttarappabhedaṃ paṭivedhadhammaṃ vā puriso	1489	
PA_atk-s05_05a:1489_2	vijaññā jāneyya vedeyya. “Yassā”tipi pāṭho, so evattho. Indaṃva naṃ devatā pūjayeyyāti	1489	
PA_atk-s05_05a:1489_3	yathā sakkaṃ devānamindaṃ dvīsu devalokesu devatā pūjenti, evaṃ so puggalo taṃ puggalaṃ	1489	
PA_atk-s05_05a:1489_4	kālasseva vuṭṭhāya upāhanaomuñcanādiṃ sabbaṃ vattapaṭivattaṃ karonto pūjeyya sakkareyya	1489	
PA_atk-s05_05a:1489_5	garukareyya. Kiṃ kāraṇaṃ? So pūjito…pe… pātukaroti dhammaṃ, so ācariyo evaṃ pūjito	1489	
PA_atk-s05_05a:1489_6	tasmiṃ antevāsimhi pasannacitto pariyattipaṭivedhavasena bahussuto desanāvaseneva	1489	
PA_atk-s05_05a:1489_7	pariyattidhammañca, desanaṃ sutvā yathānusiṭṭhaṃ paṭipattiyā adhigantabbaṃ paṭivedhadhammañca	1489	
PA_atk-s05_05a:1489_8	pātukaroti deseti, desanāya vā pariyattidhammaṃ, upamāvasena attanā adhigatapaṭivedhadhammaṃ pātukaroti.	1489	
PA_atk-s05_05a:1490_0	320. Tadaṭṭhikatvāna nisamma dhīroti evaṃ pasannena ācariyena pātukataṃ dhammaṃ aṭṭhikatvāna	1490	
PA_atk-s05_05a:1490_1	suṇitvā upadhāraṇasamatthatāya dhīro puriso. Dhammānudhammaṃ paṭipajjamānoti lokuttaradhammassa	1490	
PA_atk-s05_05a:1490_2	anulomattā anudhammabhūtaṃ vipassanaṃ bhāvayamāno. Viññū vibhāvī nipuṇo ca hotīti	1490	
PA_atk-s05_05a:1490_3	viññutāsaṅkhātāya paññāya adhigamena viññū, vibhāvetvā paresampi pākaṭaṃ katvā ñāpanasamatthatāya	1490	
PA_atk-s05_05a:1490_4	vibhāvī, paramasukhumatthapaṭivedhatāya nipuṇo ca hoti. Yo tādisaṃ bhajati appamattoti	1490	
PA_atk-s05_05a:1490_5	yo tādisaṃ pubbe vuttappakāraṃ bahussutaṃ appamatto tappasādanaparo hutvā bhajati.	1490	
PA_atk-s05_05a:1491_0	321. Evaṃ paṇḍitācariyasevanaṃ pasaṃsitvā idāni bālācariyasevanaṃ nindanto “khuddañca	1491	
PA_atk-s05_05a:1491_1	bāla”nti imaṃ gāthamāha. Tattha khuddanti khuddena kāyakammādinā samannāgataṃ, paññābhāvato	1491	
PA_atk-s05_05a:1491_2	bālaṃ. Anāgatatthanti anadhigatapariyattipaṭivedhatthaṃ. Usūyakanti issāmanakatāya	1491	
PA_atk-s05_05a:1491_3	antevāsikassa vuḍḍhiṃ asahamānaṃ. Sesamettha pākaṭameva padato. Adhippāyato pana	1491	
PA_atk-s05_05a:1491_4	yo bahucīvarādilābhī ācariyo antevāsikānaṃ cīvarādīni na sakkoti dātuṃ, dhammadāne	1491	
PA_atk-s05_05a:1491_5	pana aniccadukkhānattavacanamattampi na sakkoti. Etehi khuddatādidhammehi samannāgatattā	1491	
PA_atk-s05_05a:1491_6	taṃ khuddaṃ bālaṃ anāgatatthaṃ usūyakaṃ ācariyaṃ upasevamāno “pūtimacchaṃ kusaggenā”ti	1491	
PA_atk-s05_05a:1491_7	vuttanayena sayampi bālo hoti. Tasmā idha sāsane kiñci appamattakampi pariyattidhammaṃ	1491	
PA_atk-s05_05a:1491_8	paṭivedhadhammaṃ vā avibhāvayitvā ca avijānitvā ca yassa dhammesu kaṅkhā, taṃ ataritvā	1491	
PA_atk-s05_05a:1491_9	maraṇaṃ upetīti evamassa attho veditabbo.	1491	
PA_atk-s05_05a:1492_0	322-3. Idāni tassevatthassa pākaṭakaraṇatthaṃ “yathā naro”ti gāthādvayamāha. Tattha	1492	
PA_atk-s05_05a:1492_1	āpaganti nadiṃ. Mahodakanti bahuudakaṃ. Salilanti ito cito ca gataṃ, vitthiṇṇanti	1492	
PA_atk-s05_05a:1492_2	vuttaṃ hoti. “Sarita”ntipi pāṭho, so evattho. Sīghasotanti hārahārikaṃ, vegavatinti	1492	
PA_atk-s05_05a:1492_3	vuttaṃ hoti. Kiṃ soti ettha “so vuyhamāno”ti iminā ca sokārena tassa narassa niddiṭṭhattā	1492	
PA_atk-s05_05a:1492_4	nipātamatto sokāro. Kiṃ sūti vuttaṃ hoti yathā “na bhavissāmi nāma so, vinassissāmi	1492	
PA_atk-s05_05a:1492_5	nāma so”ti. Dhammanti pubbe vuttaṃ duvidhameva. Anisāmayatthanti anisāmetvā atthaṃ.	1492	
PA_atk-s05_05a:1492_6	Sesamettha pākaṭameva padato.	1492	
PA_atk-s05_05a:1493_0	Adhippāyato pana yathā yo kocideva naro vuttappakāraṃ nadiṃ otaritvā tāya nadiyā	1493	
PA_atk-s05_05a:1493_1	vuyhamāno anusotagāmī sotameva anugacchanto pare pāratthike kiṃ sakkhati pāraṃ netuṃ.	1493	
PA_atk-s05_05a:1493_2	“Sakkatī”tipi pāṭho. Tatheva duvidhampi dhammaṃ attano paññāya avibhāvayitvā bahussutānañca	1493	
PA_atk-s05_05a:1493_3	santike atthaṃ anisāmetvā sayaṃ avibhāvitattā ajānanto anisāmitattā ca avitiṇṇakaṅkho	1493	
PA_atk-s05_05a:1493_4	pare kiṃ sakkhati nijjhāpetuṃ pekkhāpetunti evamettha attho daṭṭhabbo. “So vata,	1493	
PA_atk-s05_05a:1493_5	cunda, attanā palipapalipanno”tiādikañcettha suttapadaṃ anussaritabbaṃ.	1493	
PA_atk-s05_05a:1494_0	324-5. Evaṃ bālasevanāya bālassa paraṃ nijjhāpetuṃ asamatthatāya pākaṭakaraṇatthaṃ	1494	
PA_atk-s05_05a:1494_1	upamaṃ vatvā idāni “yo tādisaṃ bhajati appamatto”ti ettha vuttassa paṇḍitassa pare	1494	
PA_atk-s05_05a:1494_2	nijjhāpetuṃ samatthatāya pākaṭakaraṇatthaṃ “yathāpi nāva”nti gāthādvayamāha. Tattha	1494	
PA_atk-s05_05a:1494_3	phiyenāti dabbipadarena. Rittenāti veḷudaṇḍena. Tatthāti tassaṃ nāvāyaṃ. Tatrūpayaññūti	1494	
PA_atk-s05_05a:1494_4	tassā nāvāya āharaṇapaṭiharaṇādiupāyajānanena maggapaṭipādanena upāyaññū. Sikkhitasikkhatāya	1494	
PA_atk-s05_05a:1494_5	sukusalahatthatāya ca kusalo. Uppannupaddavapaṭikārasamatthatāya mutīmā. Vedagūti	1494	
PA_atk-s05_05a:1494_6	vedasaṅkhātehi catūhi maggañāṇehi gato. Bhāvitattoti tāyeva maggabhāvanāya bhāvitacitto.	1494	
PA_atk-s05_05a:1494_7	Bahussutoti pubbe vuttanayeneva. Avedhadhammoti aṭṭhahi lokadhammehi akampaniyasabhāvo.	1494	
PA_atk-s05_05a:1494_8	Sotāvadhānūpanisūpapanneti sotaodahanena ca maggaphalānaṃ upanissayena ca upapanne.	1494	
PA_atk-s05_05a:1494_9	Sesaṃ uttānapadatthameva. Adhippāyayojanāpi sakkā purimanayeneva jānitunti na vitthāritā.	1494	
PA_atk-s05_05a:1495_0	326. Evaṃ paṇḍitassa pare nijjhāpetuṃ samatthabhāvapākaṭakaraṇatthaṃ upamaṃ vatvā	1495	
PA_atk-s05_05a:1495_1	tassā paṇḍitasevanāya niyojento “tasmā have”ti imaṃ avasānagāthamāha. Tatrāyaṃ saṅkhepattho	1495	
PA_atk-s05_05a:1495_2	– yasmā upanissayasampannā paṇḍitasevanena visesaṃ pāpuṇanti, tasmā have sappurisaṃ	1495	
PA_atk-s05_05a:1495_3	bhajetha. Kīdisaṃ sappurisaṃ bhajetha? Medhāvinañceva bahussutañca, paññāsampattiyā	1495	
PA_atk-s05_05a:1495_4	ca medhāvinaṃ vuttappakārasutadvayena ca bahussutaṃ. Tādisañhi bhajamāno tena bhāsitassa	1495	
PA_atk-s05_05a:1495_5	dhammassa aññāya atthaṃ evaṃ ñatvā ca yathānusiṭṭhaṃ paṭipajjamāno tāya paṭipattiyā	1495	
PA_atk-s05_05a:1495_6	paṭivedhavasena viññātadhammo so maggaphalanibbānappabhedaṃ lokuttarasukhaṃ labhetha	1495	
PA_atk-s05_05a:1495_7	adhigaccheyya pāpuṇeyyāti arahattanikūṭena desanaṃ samāpesīti.	1495	
PA_atk-s05_05a:1496	Paramatthajotikāya khuddaka-aṭṭhakathāya	149	
PA_atk-s05_05a:1497	Suttanipāta-aṭṭhakathāya dhammasuttavaṇṇanā niṭṭhitā.	149	
PA_atk-s05_05a:1498	9. Kiṃsīlasuttavaṇṇanā	149	
PA_atk-s05_05a:1499_0	327. Kiṃsīloti kiṃsīlasuttaṃ. Kā uppatti? Āyasmato sāriputtassa gihisahāyako eko	1499	
PA_atk-s05_05a:1499_1	therasseva pituno vaṅgantabrāhmaṇassa sahāyassa brāhmaṇassa putto saṭṭhikoṭiadhikaṃ	1499	
PA_atk-s05_05a:1499_2	pañcasatakoṭidhanaṃ pariccajitvā āyasmato sāriputtattherassa santike pabbajitvā sabbaṃ	1499	
PA_atk-s05_05a:1499_3	buddhavacanaṃ pariyāpuṇi. Tassa thero bahuso ovaditvā kammaṭṭhānamadāsi, so tena	1499	
PA_atk-s05_05a:1499_4	visesaṃ nādhigacchati. Tato thero “buddhaveneyyo eso”ti ñatvā taṃ ādāya bhagavato	1499	
PA_atk-s05_05a:1499_5	santikaṃ gantvā taṃ bhikkhuṃ ārabbha puggalaṃ aniyametvā “kiṃsīlo”ti pucchi. Athassa	1499	
PA_atk-s05_05a:1499_6	bhagavā tato paraṃ abhāsi. Tattha kiṃsīloti kīdisena vārittasīlena samannāgato, kīdisapakatiko	1499	
PA_atk-s05_05a:1499_7	vā. Kiṃsamācāroti kīdisena cārittena yutto. Kāni kammāni brūhayanti kāni kāyakammādīni	1499	
PA_atk-s05_05a:1499_8	vaḍḍhento. Naro sammā niviṭṭhassāti abhirato naro sāsane sammā patiṭṭhito bhaveyya.	1499	
PA_atk-s05_05a:1499_9	Uttamatthañca pāpuṇeti sabbatthānaṃ uttamaṃ arahattañca pāpuṇeyyāti vuttaṃ hoti.	1499	
PA_atk-s05_05a:1500_0	328. Tato bhagavā “sāriputto aḍḍhamāsūpasampanno sāvakapāramippatto, kasmā ādikammikaputhujjanapañhaṃ	1500	
PA_atk-s05_05a:1500_1	pucchatī”ti āvajjento “saddhivihārikaṃ ārabbhā”ti ñatvā pucchāya vuttaṃ cārittasīlaṃ	1500	
PA_atk-s05_05a:1500_2	avibhajitvāva tassa sappāyavasena dhammaṃ desento “vuḍḍhāpacāyī”tiādimāha.	1500	
PA_atk-s05_05a:1501_0	Tattha paññāvuḍḍho, guṇavuḍḍho, jātivuḍḍho, vayovuḍḍhoti cattāro vuḍḍhā. Jātiyā hi	1501	
PA_atk-s05_05a:1501_1	daharopi bahussuto bhikkhu appassutamahallakabhikkhūnamantare bāhusaccapaññāya vuḍḍhattā	1501	
PA_atk-s05_05a:1501_2	paññāvuḍḍho. Tassa hi santike mahallakabhikkhūpi buddhavacanaṃ pariyāpuṇanti, ovādavinicchayapañhavissajjanāni	1501	
PA_atk-s05_05a:1501_3	ca paccāsīsanti. Tathā daharopi bhikkhu adhigamasampanno guṇavuḍḍho nāma. Tassa hi	1501	
PA_atk-s05_05a:1501_4	ovāde patiṭṭhāya mahallakāpi vipassanāgabbhaṃ gahetvā arahattaphalaṃ pāpuṇanti. Tathā	1501	
PA_atk-s05_05a:1501_5	daharopi rājā khattiyo muddhāvasitto brāhmaṇo vā sesajanassa vandanārahato jātivuḍḍho	1501	
PA_atk-s05_05a:1501_6	nāma. Sabbo pana paṭhamajāto vayovuḍḍho nāma. Tattha yasmā paññāya sāriputtattherassa	1501	
PA_atk-s05_05a:1501_7	sadiso natthi ṭhapetvā bhagavantaṃ, tathā guṇenapi aḍḍhamāsena sabbasāvakapāramīñāṇassa	1501	
PA_atk-s05_05a:1501_8	paṭividdhattā. Jātiyāpi so brāhmaṇamahāsālakule uppanno, tasmā tassa bhikkhuno vayena	1501	
PA_atk-s05_05a:1501_9	samānopi so imehi tīhi kāraṇehi vuḍḍho. Imasmiṃ panatthe paññāguṇehi eva vuḍḍhabhāvaṃ	1501	
PA_atk-s05_05a:1501_10	sandhāya bhagavā āha – “vuḍḍhāpacāyī”ti. Tasmā tādisānaṃ vuḍḍhānaṃ apacitikaraṇena	15011	
PA_atk-s05_05a:1501_11	vuḍḍhāpacāyī, tesameva vuḍḍhānaṃ lābhādīsu usūyavigamena anusūyako ca siyāti ayamādipādassa attho.	15011	
PA_atk-s05_05a:1502_0	Kālaññū cassāti ettha pana rāge uppanne tassa vinodanatthāya garūnaṃ dassanaṃ gacchantopi	1502	
PA_atk-s05_05a:1502_1	kālaññū, dose… mohe… kosajje uppanne tassa vinodanatthāya garūnaṃ dassanaṃ gacchantopi	1502	
PA_atk-s05_05a:1502_2	kālaññū, yato evaṃ kālaññū ca assa garūnaṃ dassanāya. Dhammiṃ kathanti samathavipassanāyuttaṃ.	1502	
PA_atk-s05_05a:1502_3	Erayitanti vuttaṃ. Khaṇaññūti tassā kathāya khaṇavedī, dullabho vā ayaṃ īdisāya kathāya	1502	
PA_atk-s05_05a:1502_4	savanakkhaṇoti jānanto. Suṇeyya sakkaccāti taṃ kathaṃ sakkaccaṃ suṇeyya. Na kevalañca	1502	
PA_atk-s05_05a:1502_5	tameva, aññānipi buddhaguṇādipaṭisaṃyuttāni subhāsitāni sakkaccameva suṇeyyāti attho.	1502	
PA_atk-s05_05a:1503_0	329. “Kālaññū cassa garūnaṃ dassanāyā”ti ettha vuttanayañca attano uppannarāgādivinodanakālaṃ	1503	
PA_atk-s05_05a:1503_1	ñatvāpi garūnaṃ santikaṃ gacchanto kālena gacche garūnaṃ sakāsaṃ, “ahaṃ kammaṭṭhāniko	1503	
PA_atk-s05_05a:1503_2	dhutaṅgadharo cā”ti katvā na cetiyavandanabodhiyaṅgaṇabhikkhācāramaggaatimajjhanhikavelādīsu	1503	
PA_atk-s05_05a:1503_3	yattha katthaci ṭhitamācariyaṃ disvā paripucchanatthāya upasaṅkameyya, sakasenāsane	1503	
PA_atk-s05_05a:1503_4	pana attano āsane nisinnaṃ vūpasantadarathaṃ sallakkhetvā kammaṭṭhānādividhipucchanatthaṃ	1503	
PA_atk-s05_05a:1503_5	upasaṅkameyyāti attho. Evaṃ upasaṅkamantopi ca thambhaṃ niraṃkatvā nivātavutti thaddhabhāvakaraṃ	1503	
PA_atk-s05_05a:1503_6	mānaṃ vināsetvā nīcavutti pādapuñchanacoḷakachinnavisāṇusabhauddhatadāṭhasappasadiso	1503	
PA_atk-s05_05a:1503_7	hutvā upasaṅkameyya. Atha tena garunā vuttaṃ atthaṃ dhammaṃ…pe… samācare ca. Atthanti	1503	
PA_atk-s05_05a:1503_8	bhāsitatthaṃ. Dhammanti pāḷidhammaṃ. Saṃyamanti sīlaṃ. Brahmacariyanti avasesasāsanabrahmacariyaṃ.	1503	
PA_atk-s05_05a:1503_9	Anussare ceva samācare cāti atthaṃ kathitokāse anussareyya, dhammaṃ saṃyamaṃ brahmacariyaṃ	1503	
PA_atk-s05_05a:1503_10	kathitokāse anussareyya, anussaraṇamatteneva ca atussanto taṃ sabbampi samācare samācareyya	15031	
PA_atk-s05_05a:1503_11	samādāya vatteyya. Tāsaṃ kathānaṃ attani pavattane ussukkaṃ kareyyāti attho. Evaṃ	15031	
PA_atk-s05_05a:1503_12	karonto hi kiccakaro hoti.	15031	
PA_atk-s05_05a:1504_0	330. Tato parañca dhammārāmo dhammarato dhamme ṭhito dhammavinicchayaññū bhaveyya.	1504	
PA_atk-s05_05a:1504_1	Sabbapadesu cettha dhammoti samathavipassanā, ārāmo ratīti ekova attho, dhamme ārāmo	1504	
PA_atk-s05_05a:1504_2	assāti dhammārāmo. Dhamme rato, na aññaṃ pihetīti dhammarato. Dhamme ṭhito dhammaṃ	1504	
PA_atk-s05_05a:1504_3	vattanato. Dhammavinicchayaṃ jānāti “idaṃ udayañāṇaṃ idaṃ vayañāṇa”nti dhammavinicchayaññū,	1504	
PA_atk-s05_05a:1504_4	evarūpo assa. Atha yāyaṃ rājakathāditiracchānakathā taruṇavipassakassa bahiddhārūpādīsu	1504	
PA_atk-s05_05a:1504_5	abhinandanuppādanena taṃ samathavipassanādhammaṃ sandūseti, tasmā “dhammasandosavādo”ti	1504	
PA_atk-s05_05a:1504_6	vuccati, taṃ nevācare dhammasandosavādaṃ, aññadatthu āvāsagocarādisappāyāni sevanto	1504	
PA_atk-s05_05a:1504_7	tacchehi nīyetha subhāsitehi. Samathavipassanāpaṭisaṃyuttānevettha tacchāni, tathārūpehi	1504	
PA_atk-s05_05a:1504_8	subhāsitehi nīyetha nīyeyya, kālaṃ khepeyyāti attho.	1504	
PA_atk-s05_05a:1505_0	331. Idāni “dhammasandosavāda”nti ettha atisaṅkhepena vuttaṃ samathavipassanāyuttassa	1505	
PA_atk-s05_05a:1505_1	bhikkhuno upakkilesaṃ pākaṭaṃ karonto tadaññenapi upakkilesena saddhiṃ “hassaṃ jappa”nti	1505	
PA_atk-s05_05a:1505_2	imaṃ gāthamāha. Hāsantipi pāṭho. Vipassakena hi bhikkhunā hasanīyasmiṃ vatthusmiṃ	1505	
PA_atk-s05_05a:1505_3	sitamattameva kātabbaṃ, niratthakakathājappo na bhāsitabbo, ñātibyasanādīsu paridevo	1505	
PA_atk-s05_05a:1505_4	na kātabbo, khāṇukaṇṭakādimhi manopadoso na uppādetabbo. Māyākatanti vuttā māyā,	1505	
PA_atk-s05_05a:1505_5	tividhaṃ kuhanaṃ, paccayesu giddhi, jātiādīhi māno, paccanīkasātatāsaṅkhāto sārambho,	1505	
PA_atk-s05_05a:1505_6	pharusavacanalakkhaṇaṃ kakkasaṃ, rāgādayo kasāvā, adhimattataṇhālakkhaṇā mucchāti	1505	
PA_atk-s05_05a:1505_7	ime ca dosā sukhakāmena aṅgārakāsu viya, sucikāmena gūthaṭhānaṃ viya, jīvitukāmena	1505	
PA_atk-s05_05a:1505_8	āsivisādayo viya ca pahātabbā. Hitvā ca ārogyamadādivigamā vītamadena cittavikkhepābhāvā	1505	
PA_atk-s05_05a:1505_9	ṭhitattena caritabbaṃ. Evaṃ paṭipanno hi sabbupakkilesaparisuddhāya bhāvanāya na	1505	
PA_atk-s05_05a:1505_10	cirasseva arahattaṃ pāpuṇāti. Tenāha bhagavā – “hassaṃ jappaṃ…pe… ṭhitatto”ti.	15051	
PA_atk-s05_05a:1506_0	332. Idāni yvāyaṃ “hassaṃ jappa”ntiādinā nayena upakkileso vutto, tena samannāgato	1506	
PA_atk-s05_05a:1506_1	bhikkhu yasmā sāhaso hoti avīmaṃsakārī, ratto rāgavasena duṭṭho dosavasena gacchati,	1506	
PA_atk-s05_05a:1506_2	pamatto ca hoti kusalānaṃ dhammānaṃ bhāvanāya asātaccakārī, tathārūpassa ca “suṇeyya	1506	
PA_atk-s05_05a:1506_3	sakkacca subhāsitānī”tiādinā nayena vutto ovādo niratthako, tasmā imassa saṃkilesassa	1506	
PA_atk-s05_05a:1506_4	puggalādhiṭṭhānāya desanāya sutādivuddhipaṭipakkhabhāvaṃ dassento “viññātasārānī”ti imaṃ gāthamāha.	1506	
PA_atk-s05_05a:1507_0	Tassattho – yāni hetāni samathavipassanāpaṭisaṃyuttāni subhāsitāni, tesaṃ vijānanaṃ	1507	
PA_atk-s05_05a:1507_1	sāro. Yadi viññātāni sādhu, atha saddamattameva gahitaṃ, na kiñci kataṃ hoti, yena	1507	
PA_atk-s05_05a:1507_2	etāni sutamayena ñāṇena viññāyanti, taṃ sutaṃ, etañca sutamayañāṇaṃ viññātasamādhisāraṃ,	1507	
PA_atk-s05_05a:1507_3	tesu viññātesu dhammesu yo samādhi cittassāvikkhepo tathattāya paṭipatti, ayamassa	1507	
PA_atk-s05_05a:1507_4	sāro. Na hi vijānanamatteneva koci attho sijjhati. Yo panāyaṃ naro rāgādivasena vattanato	1507	
PA_atk-s05_05a:1507_5	sāhaso, kusalānaṃ dhammānaṃ bhāvanāya asātaccakāritāya pamatto, so saddamattaggāhīyeva	1507	
PA_atk-s05_05a:1507_6	hoti. Tena tassa atthavijānanābhāvato sā subhāsitavijānanapaññā ca, tathattāya paṭipattiyā	1507	
PA_atk-s05_05a:1507_7	abhāvato sutañca na vaḍḍhatīti.	1507	
PA_atk-s05_05a:1508_0	333. Evaṃ pamattānaṃ sattānaṃ paññāparihāniṃ sutaparihāniñca dassetvā idāni appamattānaṃ	1508	
PA_atk-s05_05a:1508_1	tadubhayasārādhigamaṃ dassento āha – “dhamme ca ye…pe… sāramajjhagū”ti. Tattha ariyappavedito	1508	
PA_atk-s05_05a:1508_2	dhammo nāma samathavipassanādhammo. Ekopi hi buddho samathavipassanādhammaṃ adesetvā	1508	
PA_atk-s05_05a:1508_3	parinibbuto nāma natthi. Tasmā etasmiṃ dhamme ca ye ariyappavedite ratā niratā appamattā	1508	
PA_atk-s05_05a:1508_4	sātaccānuyogino, anuttarā te vacasā manasā kammunā ca, te catubbidhena vacīsucaritena	1508	
PA_atk-s05_05a:1508_5	tividhena manosucaritena tividhena kāyasucaritena ca samannāgatattā vacasā manasā	1508	
PA_atk-s05_05a:1508_6	kammunā ca anuttarā, avasesasattehi asamā aggāvisiṭṭhā. Ettāvatā saddhiṃ pubbabhāgasīlena	1508	
PA_atk-s05_05a:1508_7	ariyamaggasampayuttaṃ sīlaṃ dasseti. Evaṃ parisuddhasīlā te santisoraccasamādhisaṇṭhitā,	1508	
PA_atk-s05_05a:1508_8	sutassa paññāya ca sāramajjhagū, ye ariyappavedite dhamme ratā, te na kevalaṃ vācādīhi	1508	
PA_atk-s05_05a:1508_9	anuttarā honti, apica kho pana santisoracce samādhimhi ca saṇṭhitā hutvā sutassa	1508	
PA_atk-s05_05a:1508_10	paññāya ca sāramajjhagū adhigatā icceva veditabbā. Āsaṃsāyaṃ bhūtavacanaṃ. Tattha	15081	
PA_atk-s05_05a:1508_11	santīti nibbānaṃ, soraccanti sundare ratabhāvena yathābhūtapaṭivedhikā paññā, santiyā	15081	
PA_atk-s05_05a:1508_12	soraccanti santisoraccaṃ, nibbānārammaṇāya maggapaññāyetaṃ adhivacanaṃ. Samādhīti	15081	
PA_atk-s05_05a:1508_13	taṃsampayuttova maggasamādhi. Saṇṭhitāti tadubhaye patiṭṭhitā. Sutapaññānaṃ sāraṃ	15081	
PA_atk-s05_05a:1508_14	nāma arahattaphalavimutti. Vimuttisārañhi idaṃ brahmacariyaṃ.	15081	
PA_atk-s05_05a:1509_0	Evamettha bhagavā dhammena pubbabhāgapaṭipadaṃ, “anuttarā vacasā”tiādīhi sīlakkhandhaṃ,	1509	
PA_atk-s05_05a:1509_1	santisoraccasamādhīhi paññākkhandhasamādhikkhandheti tīhipi imehi khandhehi aparabhāgapaṭipadañca	1509	
PA_atk-s05_05a:1509_2	dassetvā sutapaññāsārena akuppavimuttiṃ dassento arahattanikūṭena desanaṃ samāpesi.	1509	
PA_atk-s05_05a:1509_3	Desanāpariyosāne ca so bhikkhu sotāpattiphalaṃ patvā puna na cirasseva aggaphale	1509	
PA_atk-s05_05a:1509_4	arahatte patiṭṭhāsīti.	1509	
PA_atk-s05_05a:1510	Paramatthajotikāya khuddaka-aṭṭhakathāya	151	
PA_atk-s05_05a:1511	Suttanipāta-aṭṭhakathāya kiṃsīlasuttavaṇṇanā niṭṭhitā.	151	
PA_atk-s05_05a:1512	10. Uṭṭhānasuttavaṇṇanā	151	
PA_atk-s05_05a:1513_0	334. Uṭṭhahathāti uṭṭhānasuttaṃ. Kā uppatti? Ekaṃ samayaṃ bhagavā sāvatthiyaṃ viharanto	1513	
PA_atk-s05_05a:1513_1	rattiṃ jetavanavihāre vasitvā pubbaṇhasamayaṃ bhikkhusaṅghaparivuto sāvatthiyaṃ piṇḍāya	1513	
PA_atk-s05_05a:1513_2	caritvā pācīnadvārena nagarā nikkhamitvā migāramātupāsādaṃ agamāsi divāvihāratthāya.	1513	
PA_atk-s05_05a:1513_3	Āciṇṇaṃ kiretaṃ bhagavato rattiṃ jetavanavihāre vasitvā migāramātupāsāde divāvihārūpagamanaṃ,	1513	
PA_atk-s05_05a:1513_4	rattiñca migāramātupāsāde vasitvā jetavane divāvihārūpagamanaṃ. Kasmā? Dvinnaṃ kulānaṃ	1513	
PA_atk-s05_05a:1513_5	anuggahatthāya mahāpariccāgaguṇaparidīpanatthāya ca. Migāramātupāsādassa ca heṭṭhā	1513	
PA_atk-s05_05a:1513_6	pañca kūṭāgāragabbhasatāni honti, yesu pañcasatā bhikkhū vasanti. Tattha yadā bhagavā	1513	
PA_atk-s05_05a:1513_7	heṭṭhāpāsāde vasati, tadā bhikkhū bhagavato gāravena uparipāsādaṃ nāruhanti. Taṃ	1513	
PA_atk-s05_05a:1513_8	divasaṃ pana bhagavā uparipāsāde kūṭāgāragabbhaṃ pāvisi, tena heṭṭhāpāsāde pañcapi	1513	
PA_atk-s05_05a:1513_9	gabbhasatāni pañcasatā bhikkhū pavisiṃsu. Te ca sabbeva navā honti adhunāgatā imaṃ	1513	
PA_atk-s05_05a:1513_10	dhammavinayaṃ uddhatā unnaḷā pākatindriyā. Te pavisitvā divāseyyaṃ supitvā sāyaṃ	15131	
PA_atk-s05_05a:1513_11	uṭṭhāya mahātale sannipatitvā “ajja bhattagge tuyhaṃ kiṃ ahosi, tvaṃ kattha agamāsi,	15131	
PA_atk-s05_05a:1513_12	ahaṃ āvuso kosalarañño gharaṃ, ahaṃ anāthapiṇḍikassa, tattha evarūpo ca evarūpo ca	15131	
PA_atk-s05_05a:1513_13	bhojanavidhi ahosī”ti nānappakāraṃ āmisakathaṃ kathentā uccāsaddamahāsaddā ahesuṃ.	15131	
PA_atk-s05_05a:1514_0	Bhagavā taṃ saddaṃ sutvā “ime mayā saddhiṃ vasantāpi evaṃ pamattā, aho ayuttakārino”ti	1514	
PA_atk-s05_05a:1514_1	mahāmoggallānattherassa āgamanaṃ cintesi. Tāvadeva āyasmā mahāmoggallāno bhagavato	1514	
PA_atk-s05_05a:1514_2	cittaṃ ñatvā iddhiyā āgamma pādamūle vandamānoyeva ahosi. Tato naṃ bhagavā āmantesi	1514	
PA_atk-s05_05a:1514_3	– “ete te, moggallāna, sabrahmacārino pamattā, sādhu ne saṃvejehī”ti. “Evaṃ bhante”ti	1514	
PA_atk-s05_05a:1514_4	kho so āyasmā mahāmoggallāno bhagavato paṭissuṇitvā tāvadeva āpokasiṇaṃ samāpajjitvā	1514	
PA_atk-s05_05a:1514_5	karīsabhūmiyaṃ ṭhitaṃ mahāpāsādaṃ nāvaṃ viya mahāvāto pādaṅguṭṭhakena kampesi saddhiṃ	1514	
PA_atk-s05_05a:1514_6	patiṭṭhitapathavippadesena. Atha te bhikkhū bhītā vissaraṃ karontā sakasakacīvarāni	1514	
PA_atk-s05_05a:1514_7	chaḍḍetvā catūhi dvārehi nikkhamiṃsu. Bhagavā tesaṃ attānaṃ dassento aññena dvārena	1514	
PA_atk-s05_05a:1514_8	gandhakuṭiṃ pavisanto viya ahosi, te bhagavantaṃ disvā vanditvā aṭṭhaṃsu. Bhagavā	1514	
PA_atk-s05_05a:1514_9	“kiṃ, bhikkhave, bhītatthā”ti pucchi, te “ayaṃ, bhante, migāramātupāsādo kampito”ti	1514	
PA_atk-s05_05a:1514_10	āhaṃsu. “Jānātha, bhikkhave, kenā”ti? “Na jānāma, bhante”ti. Atha bhagavā “tumhādisānaṃ,	15141	
PA_atk-s05_05a:1514_11	bhikkhave, muṭṭhassatīnaṃ asampajānānaṃ pamādavihārīnaṃ saṃvegajananatthaṃ moggallānena	15141	
PA_atk-s05_05a:1514_12	kampito”ti vatvā tesaṃ bhikkhūnaṃ dhammadesanatthaṃ imaṃ suttamabhāsi.	15141	
PA_atk-s05_05a:1515_0	Tattha uṭṭhahathāti āsanā uṭṭhahatha ghaṭatha vāyamatha, mā kusītā hotha. Nisīdathāti	1515	
PA_atk-s05_05a:1515_1	pallaṅkaṃ ābhujitvā kammaṭṭhānānuyogatthāya nisīdatha. Ko attho supitena voti ko	1515	
PA_atk-s05_05a:1515_2	tumhākaṃ anupādāparinibbānatthāya pabbajitānaṃ supitena attho. Na hi sakkā supantena	1515	
PA_atk-s05_05a:1515_3	koci attho pāpuṇituṃ. Āturānañhi kā niddā, sallaviddhāna ruppatanti yatra ca nāma	1515	
PA_atk-s05_05a:1515_4	appakepi sarīrappadese uṭṭhitena cakkhurogādinā rogena āturānaṃ ekadvaṅgulamattampi	1515	
PA_atk-s05_05a:1515_5	paviṭṭhena ayasallaaṭṭhisalladantasallavisāṇasallakaṭṭhasallānaṃ aññatarena sallena	1515	
PA_atk-s05_05a:1515_6	ruppamānānaṃ manussānaṃ niddā natthi, tattha tumhākaṃ sakalacittasarīrasantānaṃ bhañjitvā	1515	
PA_atk-s05_05a:1515_7	uppannehi nānappakārakilesarogehi āturānañhi kā niddā rāgasallādīhi ca pañcahi sallehi	1515	
PA_atk-s05_05a:1515_8	antohadayaṃ pavisiya viddhattā sallaviddhānaṃ ruppataṃ.	1515	
PA_atk-s05_05a:1516_0	335. Evaṃ vatvā puna bhagavā bhiyyosomattāya te bhikkhū ussāhento saṃvejento ca āha	1516	
PA_atk-s05_05a:1516_1	– “uṭṭhahatha…pe… vasānuge”ti. Tatrāyaṃ sādhippāyayojanā atthavaṇṇanā – evaṃ kilesasallaviddhānañhi	1516	
PA_atk-s05_05a:1516_2	vo, bhikkhave, kālo pabujjhituṃ. Kiṃ kāraṇaṃ? Maṇḍapeyyamidaṃ, bhikkhave, brahmacariyaṃ,	1516	
PA_atk-s05_05a:1516_3	satthā sammukhībhūto, ito pubbe pana vo dīgharattaṃ suttaṃ, girīsu suttaṃ, nadīsu	1516	
PA_atk-s05_05a:1516_4	suttaṃ, samesu suttaṃ, visamesu suttaṃ, rukkhaggesupi suttaṃ adassanā ariyasaccānaṃ,	1516	
PA_atk-s05_05a:1516_5	tasmā tassā niddāya antakiriyatthaṃ uṭṭhahatha nisīdatha daḷhaṃ sikkhatha santiyā.	1516	
PA_atk-s05_05a:1517_0	Tattha purimapādassattho vuttanayo eva. Dutiyapāde pana santīti tisso santiyo – accantasanti,	1517	
PA_atk-s05_05a:1517_1	tadaṅgasanti, sammutisantīti, nibbānavipassanādiṭṭhigatānametaṃ adhivacanaṃ. Idha	1517	
PA_atk-s05_05a:1517_2	pana accantasanti nibbānamadhippetaṃ, tasmā nibbānatthaṃ daḷhaṃ sikkhatha, asithilaparakkamā	1517	
PA_atk-s05_05a:1517_3	hutvā sikkhathāti vuttaṃ hoti. Kiṃ kāraṇaṃ? Mā vo pamatte viññāya, maccurājā amohayittha	1517	
PA_atk-s05_05a:1517_4	vasānuge, mā tumhe “pamattā ete”ti evaṃ ñatvā maccurājapariyāyanāmo māro vasānuge	1517	
PA_atk-s05_05a:1517_5	amohayittha, yathā tassa vasaṃ gacchatha, evaṃ vasānuge karonto mā amohayitthāti vuttaṃ hoti.	1517	
PA_atk-s05_05a:1518_0	336. Yato tassa vasaṃ anupagacchantā yāya devā manussā ca…pe… samappitā, yāya devā	1518	
PA_atk-s05_05a:1518_1	ca manussā ca atthikā rūpasaddagandharasaphoṭṭhabbatthikā, taṃ rūpādiṃ sitā nissitā	1518	
PA_atk-s05_05a:1518_2	allīnā hutvā tiṭṭhanti, taratha samatikkamatha etaṃ nānappakāresu visayesu visaṭavitthiṇṇavisālattā	1518	
PA_atk-s05_05a:1518_3	visattikaṃ bhavabhogataṇhaṃ. Khaṇo vo mā upaccagā, ayaṃ tumhākaṃ samaṇadhammakaraṇakkhaṇo	1518	
PA_atk-s05_05a:1518_4	mā atikkami. Yesañhi ayamevarūpo khaṇo atikkamati, ye ca imaṃ khaṇaṃ atikkamanti,	1518	
PA_atk-s05_05a:1518_5	te khaṇātītā hi socanti nirayamhi samappitā, nirassādaṭṭhena nirayasaññite catubbidhepi	1518	
PA_atk-s05_05a:1518_6	apāye patiṭṭhitā “akataṃ vata no kalyāṇa”ntiādinā nayena socanti.	1518	
PA_atk-s05_05a:1519_0	337. Evaṃ bhagavā te bhikkhū ussāhetvā saṃvejetvā ca idāni tesaṃ taṃ pamādavihāraṃ	1519	
PA_atk-s05_05a:1519_1	vigarahitvā sabbeva te appamāde niyojento “pamādo rajo”ti imaṃ gāthamāha. Tattha	1519	
PA_atk-s05_05a:1519_2	pamādoti saṅkhepato sativippavāso, so cittamalinaṭṭhena rajo. Taṃ pamādamanupatito	1519	
PA_atk-s05_05a:1519_3	pamādānupatito, pamādānupatitattā aparāparuppanno pamādo eva, sopi rajo. Na hi kadāci	1519	
PA_atk-s05_05a:1519_4	pamādo nāma arajo atthi. Tena kiṃ dīpeti? Mā tumhe “daharā tāva mayaṃ pacchā jānissāmā”ti	1519	
PA_atk-s05_05a:1519_5	vissāsamāpajjittha. Daharakālepi hi pamādo rajo, majjhimakālepi therakālepi pamādānupatitattā	1519	
PA_atk-s05_05a:1519_6	mahārajo saṅkārakūṭo eva hoti, yathā ghare ekadvedivasiko rajo rajo eva, vaḍḍhamāno	1519	
PA_atk-s05_05a:1519_7	pana gaṇavassiko saṅkārakūṭo eva hoti. Evaṃ santepi pana paṭhamavaye buddhavacanaṃ	1519	
PA_atk-s05_05a:1519_8	pariyāpuṇitvā itaravayesu samaṇadhammaṃ karonto, paṭhamavaye vā pariyāpuṇitvā majjhimavaye	1519	
PA_atk-s05_05a:1519_9	suṇitvā pacchimavaye samaṇadhammaṃ karontopi bhikkhu pamādavihārī na hoti appamādānulomapaṭipadaṃ	1519	
PA_atk-s05_05a:1519_10	paṭipannattā. Yo pana sabbavayesu pamādavihārī divāseyyaṃ āmisakathañca anuyutto,	15191	
PA_atk-s05_05a:1519_11	seyyathāpi tumhe, tasseva so paṭhamavaye pamādo rajo, itaravayesu pamādānupatito	15191	
PA_atk-s05_05a:1519_12	mahāpamādo ca mahārajo evāti.	15191	
PA_atk-s05_05a:1520_0	Evaṃ tesaṃ pamādavihāraṃ vigarahitvā appamāde niyojento āha – “appamādena vijjāya,	1520	
PA_atk-s05_05a:1520_1	abbahe sallamattano”ti, tassattho – yasmā evameso sabbadāpi pamādo rajo, tasmā satiavippavāsasaṅkhātena	1520	
PA_atk-s05_05a:1520_2	appamādena āsavānaṃ khayañāṇasaṅkhātāya ca vijjāya paṇḍito kulaputto uddhare attano	1520	
PA_atk-s05_05a:1520_3	hadayanissitaṃ rāgādipañcavidhaṃ sallanti arahattanikūṭena desanaṃ samāpesi. Desanāpariyosāne	1520	
PA_atk-s05_05a:1520_4	saṃvegamāpajjitvā tameva dhammadesanaṃ manasi karitvā paccavekkhamānā vipassanaṃ	1520	
PA_atk-s05_05a:1520_5	ārabhitvā pañcasatāpi te bhikkhū arahatte patiṭṭhahiṃsūti.	1520	
PA_atk-s05_05a:1521	Paramatthajotikāya khuddaka-aṭṭhakathāya	152	
PA_atk-s05_05a:1522	Suttanipāta-aṭṭhakathāya uṭṭhānasuttavaṇṇanā niṭṭhitā.	152	
PA_atk-s05_05a:1523	11. Rāhulasuttavaṇṇanā	152	
PA_atk-s05_05a:1524_0	338. Kacci abhiṇhasaṃvāsāti rāhulasuttaṃ. Kā uppatti? Bhagavā sammāsambodhiṃ abhisambujjhitvā	1524	
PA_atk-s05_05a:1524_1	bodhimaṇḍato anupubbena kapilavatthuṃ gantvā tattha rāhulakumārena “dāyajjaṃ me samaṇa	1524	
PA_atk-s05_05a:1524_2	dehī”ti dāyajjaṃ yācito sāriputtattheraṃ āṇāpesi – “rāhulakumāraṃ pabbājehī”ti. Taṃ	1524	
PA_atk-s05_05a:1524_3	sabbaṃ khandhakaṭṭhakathāyaṃ vuttanayeneva gahetabbaṃ. Evaṃ pabbajitaṃ pana rāhulakumāraṃ	1524	
PA_atk-s05_05a:1524_4	vuḍḍhippattaṃ sāriputtattherova upasampādesi, mahāmoggallānatthero assa kammavācācariyo	1524	
PA_atk-s05_05a:1524_5	ahosi. Taṃ bhagavā “ayaṃ kumāro jātiādisampanno, so jātigottakulavaṇṇapokkharatādīni	1524	
PA_atk-s05_05a:1524_6	nissāya mānaṃ vā madaṃ vā mā akāsī”ti daharakālato pabhuti yāva na ariyabhūmiṃ pāpuṇi,	1524	
PA_atk-s05_05a:1524_7	tāva ovadanto abhiṇhaṃ imaṃ suttamabhāsi. Tasmā cetaṃ suttapariyosānepi vuttaṃ “itthaṃ	1524	
PA_atk-s05_05a:1524_8	sudaṃ bhagavā āyasmantaṃ rāhulaṃ imāhi gāthāhi abhiṇhaṃ ovadatī”ti. Tattha paṭhamagāthāyaṃ	1524	
PA_atk-s05_05a:1524_9	ayaṃ saṅkhepattho “kacci tvaṃ, rāhula, abhiṇhaṃ saṃvāsahetu jātiādīnaṃ aññatarena	1524	
PA_atk-s05_05a:1524_10	vatthunā na paribhavasi paṇḍitaṃ, ñāṇapadīpassa dhammadesanāpadīpassa ca dhāraṇato	15241	
PA_atk-s05_05a:1524_11	ukkādhāro manussānaṃ kacci apacito tayā, kacci niccaṃ pūjito tayā”ti āyasmantaṃ sāriputtaṃ sandhāya bhaṇati.	15241	
PA_atk-s05_05a:1525	339. Evaṃ vutte āyasmā rāhulo “nāhaṃ bhagavā nīcapuriso viya saṃvāsahetu mānaṃ vā madaṃ vā karomī”ti dīpento imaṃ paṭigāthamāha “nāhaṃ abhiṇhasaṃvāsā”ti. Sā uttānatthā eva.	152	
PA_atk-s05_05a:1526_0	340. Tato naṃ bhagavā uttariṃ ovadanto pañca kāmaguṇetiādikā avasesagāthāyo āha.	1526	
PA_atk-s05_05a:1526_1	Tattha yasmā pañca kāmaguṇā sattānaṃ piyarūpā piyajātikā ativiya sattehi icchitā	1526	
PA_atk-s05_05a:1526_2	patthitā, mano ca nesaṃ ramayanti, te cāyasmā rāhulo hitvā saddhāya gharā nikkhanto,	1526	
PA_atk-s05_05a:1526_3	na rājābhinīto, na corābhinīto, na iṇaṭṭo, na bhayaṭṭo, na jīvikāpakato, tasmā naṃ	1526	
PA_atk-s05_05a:1526_4	bhagavā “pañca kāmaguṇe hitvā, piyarūpe manorame, saddhāya gharā nikkhammā”ti samuttejetvā	1526	
PA_atk-s05_05a:1526_5	imassa nekkhammassa patirūpāya paṭipattiyā niyojento āha – “dukkhassantakaro bhavā”ti.	1526	
PA_atk-s05_05a:1527_0	Tattha siyā “nanu cāyasmā dāyajjaṃ patthento balakkārena pabbājito, atha kasmā bhagavā	1527	
PA_atk-s05_05a:1527_1	āha – ‘saddhāya gharā nikkhammā”’ti vuccate – nekkhammādhimuttattā. Ayañhi āyasmā	1527	
PA_atk-s05_05a:1527_2	dīgharattaṃ nekkhammādhimutto padumuttarasammāsambuddhassa puttaṃ uparevataṃ nāma	1527	
PA_atk-s05_05a:1527_3	sāmaṇeraṃ disvā saṅkho nāma nāgarājā hutvā satta divase dānaṃ datvā tathābhāvaṃ patthetvā	1527	
PA_atk-s05_05a:1527_4	tato pabhuti patthanāsampanno abhinīhārasampanno satasahassakappe pāramiyo pūretvā	1527	
PA_atk-s05_05a:1527_5	antimabhavaṃ upapanno. Evaṃ nekkhammādhimuttatañcassa bhagavā jānāti. Tathāgatabalaññatarañhi	1527	
PA_atk-s05_05a:1527_6	etaṃ ñāṇaṃ. Tasmā āha – “saddhāya gharā nikkhammā”ti. Atha vā dīgharattaṃ saddhāyeva	1527	
PA_atk-s05_05a:1527_7	gharā nikkhamma idāni dukkhassantakaro bhavāti ayamettha adhippāyo.	1527	
PA_atk-s05_05a:1528_0	341. Idānissa ādito pabhuti vaṭṭadukkhassa antakiriyāya paṭipattiṃ dassetuṃ “mitte	1528	
PA_atk-s05_05a:1528_1	bhajassu kalyāṇe”tiādimāha. Tattha sīlādīhi adhikā kalyāṇamittā nāma, te bhajanto	1528	
PA_atk-s05_05a:1528_2	himavantaṃ nissāya mahāsālā mūlādīhi viya sīlādīhi vaḍḍhati. Tenāha – “mitte bhajassu	1528	
PA_atk-s05_05a:1528_3	kalyāṇe”ti. Pantañca sayanāsanaṃ, vivittaṃ appanigghosanti yañca sayanāsanaṃ pantaṃ	1528	
PA_atk-s05_05a:1528_4	dūraṃ vivittaṃ appākiṇṇaṃ appanigghosaṃ, yattha migasūkarādisaddena araññasaññā uppajjati,	1528	
PA_atk-s05_05a:1528_5	tathārūpaṃ sayanāsanañca bhajassu. Mattaññū hohi bhojaneti pamāṇaññū hohi, paṭiggahaṇamattaṃ	1528	
PA_atk-s05_05a:1528_6	paribhogamattañca jānāhīti attho. Tattha paṭiggahaṇamattaññunā deyyadhammepi appe	1528	
PA_atk-s05_05a:1528_7	dāyakepi appaṃ dātukāme appameva gahetabbaṃ, deyyadhamme appe dāyake pana bahuṃ dātukāmepi	1528	
PA_atk-s05_05a:1528_8	appameva gahetabbaṃ, deyyadhamme pana bahutare dāyakepi appaṃ dātukāme appameva gahetabbaṃ,	1528	
PA_atk-s05_05a:1528_9	deyyadhammepi bahutare dāyakepi bahuṃ dātukāme attano balaṃ jānitvā gahetabbaṃ. Apica	1528	
PA_atk-s05_05a:1528_10	mattāyeva vaṇṇitā bhagavatāti paribhogamattaññunā puttamaṃsaṃ viya akkhabbhañjanamiva	15281	
PA_atk-s05_05a:1528_11	ca yoniso manasi karitvā bhojanaṃ paribhuñjitabbanti.	15281	
PA_atk-s05_05a:1529_0	342. Evamimāya gāthāya brahmacariyassa upakārabhūtāya kalyāṇamittasevanāya niyojetvā	1529	
PA_atk-s05_05a:1529_1	senāsanabhojanamukhena ca paccayaparibhogapārisuddhisīle samādapetvā idāni yasmā	1529	
PA_atk-s05_05a:1529_2	cīvarādīsu taṇhāya micchāājīvo hoti, tasmā taṃ paṭisedhetvā ājīvapārisuddhisīle samādapento	1529	
PA_atk-s05_05a:1529_3	“cīvare piṇḍapāte cā”ti imaṃ gāthamāha. Tattha paccayeti gilānappaccaye. Etesūti	1529	
PA_atk-s05_05a:1529_4	etesu catūsu cīvarādīsu bhikkhūnaṃ taṇhuppādavatthūsu. Taṇhaṃ mākāsīti “hirikopīnapaṭicchādanādiatthameva	1529	
PA_atk-s05_05a:1529_5	te cattāro paccayā niccāturānaṃ purisānaṃ paṭikārabhūtā jajjaragharassevimassa atidubbalassa	1529	
PA_atk-s05_05a:1529_6	kāyassa upatthambhabhūtā”tiādinā nayena ādīnavaṃ passanto taṇhaṃ mā janesi, ajanento	1529	
PA_atk-s05_05a:1529_7	anuppādento viharāhīti vuttaṃ hoti. Kiṃ kāraṇaṃ? Mā lokaṃ punarāgami. Etesu hi taṇhaṃ	1529	
PA_atk-s05_05a:1529_8	karonto taṇhāya ākaḍḍhiyamāno punapi imaṃ lokaṃ āgacchati. So tvaṃ etesu taṇhaṃ mākāsi,	1529	
PA_atk-s05_05a:1529_9	evaṃ sante na puna imaṃ lokaṃ āgamissasīti.	1529	
PA_atk-s05_05a:1530_0	Evaṃ vutte āyasmā rāhulo “cīvare taṇhaṃ mākāsīti maṃ bhagavā āhā”ti cīvarapaṭisaṃyuttāni	1530	
PA_atk-s05_05a:1530_1	dve dhutaṅgāni samādiyi paṃsukūlikaṅgañca, tecīvarikaṅgañca. “Piṇḍapāte taṇhaṃ mākāsīti	1530	
PA_atk-s05_05a:1530_2	maṃ bhagavā āhā”ti piṇḍapātapaṭisaṃyuttāni pañca dhutaṅgāni samādiyi – piṇḍapātikaṅgaṃ,	1530	
PA_atk-s05_05a:1530_3	sapadānacārikaṅgaṃ, ekāsanikaṅgaṃ, pattapiṇḍikaṅgaṃ, khalupacchābhattikaṅganti. “Senāsane	1530	
PA_atk-s05_05a:1530_4	taṇhaṃ mākāsīti maṃ bhagavā āhā”ti senāsanapaṭisaṃyuttāni cha dhutaṅgāni samādiyi	1530	
PA_atk-s05_05a:1530_5	– āraññikaṅgaṃ, abbhokāsikaṅgaṃ, rukkhamūlikaṅgaṃ, yathāsanthatikaṅgaṃ, sosānikaṅgaṃ,	1530	
PA_atk-s05_05a:1530_6	nesajjikaṅganti. “Gilānappaccaye taṇhaṃ mākāsīti maṃ bhagavā āhā”ti sabbappaccayesu	1530	
PA_atk-s05_05a:1530_7	yathālābhaṃ yathābalaṃ yathāsāruppanti tīhi santosehi santuṭṭho ahosi, yathā taṃ	1530	
PA_atk-s05_05a:1530_8	subbaco kulaputto padakkhiṇaggāhī anusāsaninti.	1530	
PA_atk-s05_05a:1531_0	343. Evaṃ bhagavā āyasmantaṃ rāhulaṃ ājīvapārisuddhisīle samādapetvā idāni avasesasīle	1531	
PA_atk-s05_05a:1531_1	samathavipassanāsu ca samādapetuṃ “saṃvuto pātimokkhasmi”ntiādimāha. Tattha saṃvuto	1531	
PA_atk-s05_05a:1531_2	pātimokkhasminti ettha bhavassūti pāṭhaseso. Bhavāti antimapadena vā sambandho veditabbo,	1531	
PA_atk-s05_05a:1531_3	tathā dutiyapade. Evametehi dvīhi vacanehi pātimokkhasaṃvarasīle, indriyasaṃvarasīle	1531	
PA_atk-s05_05a:1531_4	ca samādapesi. Pākaṭavasena cettha pañcindriyāni vuttāni. Lakkhaṇato pana chaṭṭhampi	1531	
PA_atk-s05_05a:1531_5	vuttaṃyeva hotīti veditabbaṃ. Sati kāyagatā tyatthūti evaṃ catupārisuddhisīle patiṭṭhitassa	1531	
PA_atk-s05_05a:1531_6	tuyhaṃ catudhātuvavatthānacatubbidhasampajaññānāpānassatiāhārepaṭikūlasaññābhāvanādibhedā	1531	
PA_atk-s05_05a:1531_7	kāyagatā sati atthu bhavatu, bhāvehi nanti attho. Nibbidābahulo bhavāti saṃsāravaṭṭe	1531	
PA_atk-s05_05a:1531_8	ukkaṇṭhanabahulo sabbaloke anabhiratasaññī hohīti attho.	1531	
PA_atk-s05_05a:1532_0	344. Ettāvatā nibbedhabhāgiyaṃ upacārabhūmiṃ dassetvā idāni appanābhūmiṃ dassento	1532	
PA_atk-s05_05a:1532_1	“nimittaṃ parivajjehī”tiādimāha. Tattha nimittanti rāgaṭṭhāniyaṃ subhanimittaṃ. Teneva	1532	
PA_atk-s05_05a:1532_2	naṃ parato visesento āha – “subhaṃ rāgūpasañhita”nti. Parivajjehīti amanasikārena	1532	
PA_atk-s05_05a:1532_3	pariccajāhi. Asubhāya cittaṃ bhāvehīti yathā saviññāṇake aviññāṇake vā kāye asubhabhāvanā	1532	
PA_atk-s05_05a:1532_4	sampajjati, evaṃ cittaṃ bhāvehi. Ekaggaṃ susamāhitanti upacārasamādhinā ekaggaṃ,	1532	
PA_atk-s05_05a:1532_5	appanāsamādhinā susamāhitaṃ. Yathā te īdisaṃ cittaṃ hoti, tathā naṃ bhāvehīti attho.	1532	
PA_atk-s05_05a:1533_0	345. Evamassa appanābhūmiṃ dassetvā vipassanaṃ dassento “animitta”ntiādimāha. Tattha	1533	
PA_atk-s05_05a:1533_1	animittañca bhāvehīti evaṃ nibbedhabhāgiyena samādhinā samāhitacitto vipassanaṃ bhāvehīti	1533	
PA_atk-s05_05a:1533_2	vuttaṃ hoti. Vipassanā hi “aniccānupassanāñāṇaṃ niccanimittato vimuccatīti animitto	1533	
PA_atk-s05_05a:1533_3	vimokkho”tiādinā nayena rāganimittādīnaṃ vā aggahaṇena animittavohāraṃ labhati. Yathāha –	1533	
PA_atk-s05_05a:1534	“So khvāhaṃ, āvuso, sabbanimittānaṃ amanasikārā animittaṃ cetosamādhiṃ upasampajja viharāmi. Tassa mayhaṃ, āvuso, iminā vihārena viharato nimittānusāri viññāṇaṃ hotī”ti.	153	
PA_atk-s05_05a:1535_0	Mānānusayamujjahāti imāya animittabhāvanāya aniccasaññaṃ paṭilabhitvā “aniccasaññino,	1535	
PA_atk-s05_05a:1535_1	meghiya, anattasaññā saṇṭhāti, anattasaññī asmimānasamugghātaṃ pāpuṇātī”ti evamādinā	1535	
PA_atk-s05_05a:1535_2	anukkamena mānānusayaṃ ujjaha pajaha pariccajāhīti attho. Tato mānābhisamayā, upasanto	1535	
PA_atk-s05_05a:1535_3	carissasīti athevaṃ ariyamaggena mānassa abhisamayā khayā vayā pahānā paṭinissaggā	1535	
PA_atk-s05_05a:1535_4	upasanto nibbuto sītibhūto sabbadarathapariḷāhavirahito yāva anupādisesāya nibbānadhātuyā	1535	
PA_atk-s05_05a:1535_5	parinibbāsi, tāva suññatānimittāppaṇihitānaṃ aññataraññatarena phalasamāpattivihārena	1535	
PA_atk-s05_05a:1535_6	carissasi viharissasīti arahattanikūṭena desanaṃ niṭṭhāpesi.	1535	
PA_atk-s05_05a:1536_0	Tato paraṃ “itthaṃ sudaṃ bhagavā”tiādi saṅgītikārakānaṃ vacanaṃ. Tattha itthaṃ sudanti	1536	
PA_atk-s05_05a:1536_1	itthaṃ su idaṃ, evamevāti vuttaṃ hoti. Sesamettha uttānatthameva. Evaṃ ovadiyamāno	1536	
PA_atk-s05_05a:1536_2	cāyasmā rāhulo paripākagatesu vimuttiparipācaniyesu dhammesu cūḷarāhulovādasuttapariyosāne	1536	
PA_atk-s05_05a:1536_3	anekehi devatāsahassehi saddhiṃ arahatte patiṭṭhāsīti.	1536	
PA_atk-s05_05a:1537	Paramatthajotikāya khuddaka-aṭṭhakathāya	153	
PA_atk-s05_05a:1538	Suttanipāta-aṭṭhakathāya rāhulasuttavaṇṇanā niṭṭhitā.	153	
PA_atk-s05_05a:1539	12. Nigrodhakappasutta-(vaṅgīsasutta)-vaṇṇanā	153	
PA_atk-s05_05a:1540_0	Evaṃ me sutanti nigrodhakappasuttaṃ, “vaṅgīsasutta”ntipi vuccati. Kā uppatti? Ayameva	1540	
PA_atk-s05_05a:1540_1	yāssa nidāne vuttā. Tattha evaṃ metiādīni vuttatthāneva, yato tāni aññāni ca tathāvidhāni	1540	
PA_atk-s05_05a:1540_2	chaḍḍetvā avuttanayameva vaṇṇayissāma. Aggāḷave cetiyeti āḷaviyaṃ aggacetiye. Anuppanne	1540	
PA_atk-s05_05a:1540_3	hi bhagavati aggāḷavagotamakādīni anekāni cetiyāni ahesuṃ yakkhanāgādīnaṃ bhavanāni.	1540	
PA_atk-s05_05a:1540_4	Tāni uppanne bhagavati manussā vināsetvā vihāre akaṃsu, teneva ca nāmena vohariṃsu.	1540	
PA_atk-s05_05a:1540_5	Tato aggāḷavacetiyasaṅkhāte vihāre viharatīti vuttaṃ hoti. Āyasmato vaṅgīsassāti	1540	
PA_atk-s05_05a:1540_6	ettha āyasmāti piyavacanaṃ, vaṅgīsoti tassa therassa nāmaṃ. So jātito pabhuti evaṃ	1540	
PA_atk-s05_05a:1540_7	veditabbo – so kira paribbājakassa putto paribbājikāya kucchimhi jāto aññataraṃ vijjaṃ	1540	
PA_atk-s05_05a:1540_8	jānāti, yassānubhāvena chavasīsaṃ ākoṭetvā sattānaṃ gatiṃ jānāti. Manussāpi sudaṃ	1540	
PA_atk-s05_05a:1540_9	attano ñātīnaṃ kālakatānaṃ susānato sīsāni ānetvā taṃ tesaṃ gatiṃ pucchanti. So “asukaniraye	1540	
PA_atk-s05_05a:1540_10	nibbatto, asukamanussaloke”ti vadati. Te tena vimhitā tassa bahuṃ dhanaṃ denti. Evaṃ	15401	
PA_atk-s05_05a:1540_11	so sakalajambudīpe pākaṭo ahosi.	15401	
PA_atk-s05_05a:1541_0	So satasahassakappaṃ pūritapāramī abhinīhārasampanno pañcahi purisasahassehi parivuto	1541	
PA_atk-s05_05a:1541_1	gāmanigamajanapadarājadhānīsu vicaranto sāvatthiṃ anuppatto. Tena ca samayena bhagavā	1541	
PA_atk-s05_05a:1541_2	sāvatthiyaṃ viharati, sāvatthivāsino purebhattaṃ dānaṃ datvā pacchābhattaṃ sunivatthā	1541	
PA_atk-s05_05a:1541_3	supārutā pupphagandhādīni gahetvā dhammassavanatthāya jetavanaṃ gacchanti. So te	1541	
PA_atk-s05_05a:1541_4	disvā “mahājanakāyo kuhiṃ gacchatī”ti pucchi. Athassa te ācikkhiṃsu – “buddho loke	1541	
PA_atk-s05_05a:1541_5	uppanno, so bahujanahitāya dhammaṃ deseti, tattha gacchāmā”ti. Sopi tehi saddhiṃ	1541	
PA_atk-s05_05a:1541_6	saparivāro gantvā bhagavatā saddhiṃ sammoditvā ekamantaṃ nisīdi. Atha naṃ bhagavā	1541	
PA_atk-s05_05a:1541_7	āmantesi – “kiṃ, vaṅgīsa, jānāsi kira tādisaṃ vijjaṃ, yāya sattānaṃ chavasīsāni ākoṭetvā	1541	
PA_atk-s05_05a:1541_8	gatiṃ pavedesī”ti? “Evaṃ, bho gotama, jānāmī”ti. Bhagavā niraye nibbattassa sīsaṃ	1541	
PA_atk-s05_05a:1541_9	āharāpetvā dassesi, so nakhena ākoṭetvā “niraye nibbattassa sīsaṃ bho gotamā”ti āha.	1541	
PA_atk-s05_05a:1541_10	Evaṃ sabbagatinibbattānaṃ sīsāni dassesi, sopi tatheva ñatvā ārocesi. Athassa bhagavā	15411	
PA_atk-s05_05a:1541_11	khīṇāsavasīsaṃ dassesi, so punappunaṃ ākoṭetvā na aññāsi. Tato bhagavā “avisayo te	15411	
PA_atk-s05_05a:1541_12	ettha vaṅgīsa, mameveso visayo, khīṇāsavasīsa”nti vatvā imaṃ gāthamabhāsi –	15411	
PA_atk-s05_05a:1542	“Gatī migānaṃ pavanaṃ, ākāso pakkhinaṃ gati;	154	
PA_atk-s05_05a:1543	Vibhavo gati dhammānaṃ, nibbānaṃ arahato gatī”ti. ;	154	
PA_atk-s05_05a:1544_0	Vaṅgīso gāthaṃ sutvā “imaṃ me, bho gotama, vijjaṃ dehī”ti āha. Bhagavā “nāyaṃ vijjā	1544	
PA_atk-s05_05a:1544_1	apabbajitānaṃ sampajjatī”ti āha. So “pabbājetvā vā maṃ, bho gotama, yaṃ vā icchasi,	1544	
PA_atk-s05_05a:1544_2	taṃ katvā imaṃ vijjaṃ dehī”ti āha. Tadā ca bhagavato nigrodhakappatthero samīpe hoti,	1544	
PA_atk-s05_05a:1544_3	taṃ bhagavā āṇāpesi – “tena hi, nigrodhakappa, imaṃ pabbājehī”ti. So taṃ pabbājetvā	1544	
PA_atk-s05_05a:1544_4	tacapañcakakammaṭṭhānaṃ ācikkhi. Vaṅgīso anupubbena paṭisambhidāppatto arahā ahosi.	1544	
PA_atk-s05_05a:1544_5	Etadagge ca bhagavatā niddiṭṭho “etadaggaṃ, bhikkhave, mama sāvakānaṃ bhikkhūnaṃ	1544	
PA_atk-s05_05a:1544_6	paṭibhānavantānaṃ yadidaṃ vaṅgīso”ti.	1544	
PA_atk-s05_05a:1545_0	Evaṃ samudāgatassa āyasmato vaṅgīsassa upajjhāyo vajjāvajjādiupanijjhāyanena evaṃ	1545	
PA_atk-s05_05a:1545_1	laddhavohāro nigrodhakappo nāma thero. Kappoti tassa therassa nāmaṃ, nigrodhamūle	1545	
PA_atk-s05_05a:1545_2	pana arahattaṃ adhigatattā “nigrodhakappo”ti bhagavatā vutto. Tato naṃ bhikkhūpi	1545	
PA_atk-s05_05a:1545_3	evaṃ voharanti. Sāsane thirabhāvaṃ pattoti thero. Aggāḷave cetiye aciraparinibbuto	1545	
PA_atk-s05_05a:1545_4	hotīti tasmiṃ cetiye aciraparinibbuto hoti. Rahogatassa paṭisallīnassāti gaṇamhā	1545	
PA_atk-s05_05a:1545_5	vūpakaṭṭhattā rahogatassa kāyena, paṭisallīnassa cittena tehi tehi visayehi paṭinivattitvā	1545	
PA_atk-s05_05a:1545_6	sallīnassa. Evaṃ cetaso parivitakko udapādīti iminā ākārena vitakko uppajji. Kasmā	1545	
PA_atk-s05_05a:1545_7	pana udapādīti. Asammukhattā diṭṭhāsevanattā ca. Ayañhi tassa parinibbānakāle na	1545	
PA_atk-s05_05a:1545_8	sammukhā ahosi, diṭṭhapubbañcānena assa hatthakukkuccādipubbāsevanaṃ, tādisañca akhīṇāsavānampi	1545	
PA_atk-s05_05a:1545_9	hoti khīṇāsavānampi pubbaparicayena.	1545	
PA_atk-s05_05a:1546_0	Tathā hi piṇḍolabhāradvājo pacchābhattaṃ divāvihāratthāya udenassa uyyānameva gacchati	1546	
PA_atk-s05_05a:1546_1	pubbe rājā hutvā tattha paricāresīti iminā pubbaparicayena, gavampatitthero tāvatiṃsabhavane	1546	
PA_atk-s05_05a:1546_2	suññaṃ devavimānaṃ gacchati devaputto hutvā tattha paricāresīti iminā pubbaparicayena.	1546	
PA_atk-s05_05a:1546_3	Pilindavaccho bhikkhū vasalavādena samudācarati abbokiṇṇāni pañca jātisatāni brāhmaṇo	1546	
PA_atk-s05_05a:1546_4	hutvā tathā abhāsīti iminā pubbaparicayena. Tasmā asammukhattā diṭṭhāsevanattā cassa	1546	
PA_atk-s05_05a:1546_5	evaṃ cetaso parivitakko udapādi “parinibbuto nu kho me upajjhāyo, udāhu no parinibbuto”ti.	1546	
PA_atk-s05_05a:1546_6	Tato paraṃ uttānatthameva. Ekaṃsaṃ cīvaraṃ katvāti ettha pana puna saṇṭhāpanena evaṃ	1546	
PA_atk-s05_05a:1546_7	vuttaṃ. Ekaṃsanti ca vāmaṃsaṃ pārupitvā ṭhitassetaṃ adhivacanaṃ. Yato yathā vāmaṃsaṃ	1546	
PA_atk-s05_05a:1546_8	pārupitvā ṭhitaṃ hoti, tathā cīvaraṃ katvāti evamassattho veditabbo. Sesaṃ pākaṭameva.	1546	
PA_atk-s05_05a:1547_0	346. Anomapaññanti omaṃ vuccati parittaṃ lāmakaṃ, na omapaññaṃ, anomapaññaṃ, mahāpaññanti	1547	
PA_atk-s05_05a:1547_1	attho. Diṭṭheva dhammeti paccakkhameva, imasmiṃyeva attabhāveti vā attho. Vicikicchānanti	1547	
PA_atk-s05_05a:1547_2	evarūpānaṃ parivitakkānaṃ. Ñātoti pākaṭo. Yasassīti lābhaparivārasampanno abhinibbutattoti	1547	
PA_atk-s05_05a:1547_3	guttacitto apariḍayhamānacitto vā.	1547	
PA_atk-s05_05a:1548_0	347. Tayā katanti nigrodhamūle nisinnattā “nigrodhakappo”ti vadatā tayā katanti yathā	1548	
PA_atk-s05_05a:1548_1	attanā upalakkheti, tathā bhaṇati. Bhagavā pana na nisinnattā eva taṃ tathā ālapi,	1548	
PA_atk-s05_05a:1548_2	apica kho tattha arahattaṃ pattattā. Brāhmaṇassāti jātiṃ sandhāya bhaṇati. So kira	1548	
PA_atk-s05_05a:1548_3	brāhmaṇamahāsālakulā pabbajito. Namassaṃ acarīti namassamāno vihāsi. Mutyapekkhoti	1548	
PA_atk-s05_05a:1548_4	nibbānasaṅkhātaṃ vimuttiṃ apekkhamāno, nibbānaṃ patthentoti vuttaṃ hoti. Daḷhadhammadassīti	1548	
PA_atk-s05_05a:1548_5	bhagavantaṃ ālapati. Daḷhadhammo hi nibbānaṃ abhijjanaṭṭhena, tañca bhagavā dasseti.	1548	
PA_atk-s05_05a:1548_6	Tasmā taṃ “daḷhadhammadassī”ti āha.	1548	
PA_atk-s05_05a:1549_0	348. Sakyātipi bhagavantameva kulanāmena ālapati. Mayampi sabbeti niravasesaparisaṃ	1549	
PA_atk-s05_05a:1549_1	saṅgaṇhitvā attānaṃ dassento bhaṇati. Samantacakkhūtipi bhagavantameva sabbaññutaññāṇena	1549	
PA_atk-s05_05a:1549_2	ālapati. Samavaṭṭhitāti sammā avaṭṭhitā ābhogaṃ katvā ṭhitā. Noti amhākaṃ. Savanāyāti	1549	
PA_atk-s05_05a:1549_3	imassa pañhassa veyyākaraṇassavanatthāya. Sotāti sotindriyāni. Tuvaṃ no satthā tvamanuttarosīti	1549	
PA_atk-s05_05a:1549_4	thutivacanamattamevetaṃ.	1549	
PA_atk-s05_05a:1550_0	349. Chindeva no vicikicchanti akusalavicikicchāya nibbicikiccho so, vicikicchāpatirūpakaṃ	1550	
PA_atk-s05_05a:1550_1	pana taṃ parivitakkaṃ sandhāyevamāha. Brūhi metanti brūhi me etaṃ, yaṃ mayā yācitosi	1550	
PA_atk-s05_05a:1550_2	“taṃ sāvakaṃ sakya, mayampi sabbe aññātumicchāmā”ti, brūvanto ca taṃ brāhmaṇaṃ parinibbutaṃ	1550	
PA_atk-s05_05a:1550_3	vedaya bhūripañña majjheva no bhāsa, parinibbutaṃ ñatvā mahāpaññaṃ bhagavā majjheva	1550	
PA_atk-s05_05a:1550_4	amhākaṃ sabbesaṃ bhāsa, yathā sabbeva mayaṃ jāneyyāma. Sakkova devāna sahassanettoti	1550	
PA_atk-s05_05a:1550_5	idaṃ pana thutivacanameva. Apicassa ayaṃ adhippāyo – yathā sakko sahassanetto devānaṃ	1550	
PA_atk-s05_05a:1550_6	majjhe tehi sakkaccaṃ sampaṭicchitavacano bhāsati, evaṃ amhākaṃ majjhe amhehi sampaṭicchitavacano bhāsāti.	1550	
PA_atk-s05_05a:1551_0	350. Ye kecīti imampi gāthaṃ bhagavantaṃ thunantoyeva vattukāmataṃ janetuṃ bhaṇati.	1551	
PA_atk-s05_05a:1551_1	Tassattho ye keci abhijjhādayo ganthā tesaṃ appahāne mohavicikicchānaṃ pahānābhāvato	1551	
PA_atk-s05_05a:1551_2	“mohamaggā”ti ca “aññāṇapakkhā”ti ca “vicikicchaṭṭhānā”ti ca vuccanti. Sabbe te tathāgataṃ	1551	
PA_atk-s05_05a:1551_3	patvā tathāgatassa desanābalena viddhaṃsitā na bhavanti nassanti. Kiṃ kāraṇaṃ? Cakkhuñhi	1551	
PA_atk-s05_05a:1551_4	etaṃ paramaṃ narānaṃ, yasmā tathāgato sabbaganthavidhamanapaññācakkhujananato narānaṃ	1551	
PA_atk-s05_05a:1551_5	paramaṃ cakkhunti vuttaṃ hoti.	1551	
PA_atk-s05_05a:1552_0	351. No ce hi jātūti imampi gāthaṃ thunantoyeva vattukāmataṃ janentova bhaṇati. Tattha	1552	
PA_atk-s05_05a:1552_1	jātūti ekaṃsavacanaṃ. Purisoti bhagavantaṃ sandhāyāha. Jotimantoti paññājotisamannāgatā	1552	
PA_atk-s05_05a:1552_2	sāriputtādayo. Idaṃ vuttaṃ hoti – yadi bhagavā yathā puratthimādibhedo vāto abbhaghanaṃ	1552	
PA_atk-s05_05a:1552_3	vihanati, evaṃ desanāvegena kilese na vihaneyya. Tathā yathā abbhaghanena nivuto	1552	
PA_atk-s05_05a:1552_4	loko tamova hoti ekandhakāro, evaṃ aññāṇanivutopi tamovassa. Yepi ime dāni jotimanto	1552	
PA_atk-s05_05a:1552_5	khāyanti sāriputtādayo, tepi narā na tapeyyunti.	1552	
PA_atk-s05_05a:1553_0	352. Dhīrā cāti imampi gāthaṃ purimanayeneva bhaṇati. Tassattho dhīrā ca paṇḍitā	1553	
PA_atk-s05_05a:1553_1	purisā pajjotakarā bhavanti, paññāpajjotaṃ uppādenti. Tasmā ahaṃ taṃ vīra padhānavīriyasamannāgato	1553	
PA_atk-s05_05a:1553_2	bhagavā tatheva maññe dhīroti ca pajjotakarotveva ca maññāmi. Mayañhi vipassinaṃ	1553	
PA_atk-s05_05a:1553_3	sabbadhamme yathābhūtaṃ passantaṃ bhagavantaṃ jānantā eva upāgamumhā, tasmā parisāsu	1553	
PA_atk-s05_05a:1553_4	no āvikarohi kappaṃ, nigrodhakappaṃ ācikkha pakāsehīti.	1553	
PA_atk-s05_05a:1554_0	353. Khippanti imampi gāthaṃ purimanayeneva bhaṇati. Tassattho khippaṃ giraṃ eraya	1554	
PA_atk-s05_05a:1554_1	lahuṃ acirāyamāno vacanaṃ bhāsa, vagguṃ manoramaṃ bhagavā. Yathā suvaṇṇahaṃso gocarapaṭikkanto	1554	
PA_atk-s05_05a:1554_2	jātassaravanasaṇḍaṃ disvā gīvaṃ paggayha uccāretvā rattatuṇḍena saṇikaṃ ataramāno	1554	
PA_atk-s05_05a:1554_3	vagguṃ giraṃ nikūjati nicchāreti, evameva tvampi saṇikaṃ nikūja, iminā mahāpurisalakkhaṇaññatarena	1554	
PA_atk-s05_05a:1554_4	bindussarena suvikappitena suṭṭhuvikappitena abhisaṅkhatena. Ete mayaṃ sabbeva ujugatā	1554	
PA_atk-s05_05a:1554_5	avikkhittamānasā hutvā tava nikūjitaṃ suṇomāti.	1554	
PA_atk-s05_05a:1555_0	354. Pahīnajātimaraṇanti imampi gāthaṃ purimanayeneva bhaṇati. Tattha na sesetīti	1555	
PA_atk-s05_05a:1555_1	aseso, taṃ asesaṃ. Sotāpannādayo viya kiñci asesetvā pahīnajātimaraṇanti vuttaṃ hoti.	1555	
PA_atk-s05_05a:1555_2	Niggayhāti suṭṭhu yācitvā nibandhitvā. Dhonanti dhutasabbapāpaṃ. Vadessāmīti kathāpessāmi	1555	
PA_atk-s05_05a:1555_3	dhammaṃ. Na kāmakāro hi puthujjanānanti puthujjanānameva hi kāmakāro natthi, yaṃ	1555	
PA_atk-s05_05a:1555_4	patthenti ñātuṃ vā vattuṃ vā, taṃ na sakkonti. Saṅkheyyakāro ca tathāgatānanti tathāgatānaṃ	1555	
PA_atk-s05_05a:1555_5	pana vīmaṃsakāro paññāpubbaṅgamā kiriyā. Te yaṃ patthenti ñātuṃ vā vattuṃ vā, taṃ	1555	
PA_atk-s05_05a:1555_6	sakkontīti adhippāyo.	1555	
PA_atk-s05_05a:1556_0	355. Idāni taṃ saṅkheyyakāraṃ pakāsento “sampannaveyyākaraṇa”nti gāthamāha. Tassattho	1556	
PA_atk-s05_05a:1556_1	– tathā hi tava bhagavā idaṃ samujjupaññassa tattha tattha samuggahītaṃ vuttaṃ pavattitaṃ	1556	
PA_atk-s05_05a:1556_2	sampannaveyyākaraṇaṃ, “santatimahāmatto sattatālamattaṃ abbhuggantvā parinibbāyissati,	1556	
PA_atk-s05_05a:1556_3	suppabuddho sakko sattame divase pathaviṃ pavisissatī”ti evamādīsu aviparītaṃ diṭṭhaṃ.	1556	
PA_atk-s05_05a:1556_4	Tato pana suṭṭhutaraṃ añjaliṃ paṇāmetvā āha – ayamañjalī pacchimo suppaṇāmito, ayamaparopi	1556	
PA_atk-s05_05a:1556_5	añjalī suṭṭhutaraṃ paṇāmito. Mā mohayīti mā no akathanena mohayi jānaṃ jānanto kappassa	1556	
PA_atk-s05_05a:1556_6	gatiṃ. Anomapaññāti bhagavantaṃ ālapati.	1556	
PA_atk-s05_05a:1557_0	356. Parovaranti imaṃ pana gāthaṃ aparenapi pariyāyena amohanameva yācanto āha. Tattha	1557	
PA_atk-s05_05a:1557_1	parovaranti lokiyalokuttaravasena sundarāsundaraṃ dūresantikaṃ vā. Ariyadhammanti	1557	
PA_atk-s05_05a:1557_2	catusaccadhammaṃ. Viditvāti paṭivijjhitvā. Jānanti sabbaṃ ñeyyadhammaṃ jānanto. Vācābhikaṅkhāmīti	1557	
PA_atk-s05_05a:1557_3	yathā ghammani ghammatatto puriso kilanto tasito vāriṃ, evaṃ te vācaṃ abhikaṅkhāmi.	1557	
PA_atk-s05_05a:1557_4	Sutaṃ pavassāti sutasaṅkhātaṃ saddāyatanaṃ pavassa pagghara muñca pavattehi. “Sutassa	1557	
PA_atk-s05_05a:1557_5	vassā”tipi pāṭho, vuttappakārassa saddāyatanassa vuṭṭhiṃ vassāti attho.	1557	
PA_atk-s05_05a:1558	357. Idāni yādisaṃ vācaṃ abhikaṅkhati, taṃ pakāsento –	155	
PA_atk-s05_05a:1559	“Yadatthikaṃ brahmacariyaṃ acarī,	155	
PA_atk-s05_05a:1560	Kappāyano kaccissa taṃ amoghaṃ;	156	
PA_atk-s05_05a:1561	Nibbāyi so ādu saupādiseso,	156	
PA_atk-s05_05a:1562	Yathā vimutto ahu taṃ suṇomā”ti. –	156	
PA_atk-s05_05a:1563_0	Gāthamāha. Tattha kappāyanoti kappameva pūjāvasena bhaṇati. Yathā vimuttoti “kiṃ	1563	
PA_atk-s05_05a:1563_1	anupādisesāya nibbānadhātuyā yathā asekkhā, udāhu upādisesāya yathā sekkhā”ti pucchati.	1563	
PA_atk-s05_05a:1563_2	Sesamettha pākaṭameva.	1563	
PA_atk-s05_05a:1564	358. Evaṃ dvādasahi gāthāhi yācito bhagavā taṃ viyākaronto –	156	
PA_atk-s05_05a:1565	“Acchecchi taṇhaṃ idha nāmarūpe, (iti bhagavā)	156	
PA_atk-s05_05a:1566	Kaṇhassa sotaṃ dīgharattānusayitaṃ;	156	
PA_atk-s05_05a:1567	Atāri jātiṃ maraṇaṃ asesaṃ,	156	
PA_atk-s05_05a:1568	Iccabravī bhagavā pañcaseṭṭho”ti. –	156	
PA_atk-s05_05a:1569_0	Gāthamāha. Tattha purimapadassa tāva attho – yāpi imasmiṃ nāmarūpe kāmataṇhādibhedā	1569	
PA_atk-s05_05a:1569_1	taṇhādīgharattaṃ appahīnaṭṭhena anusayitā kaṇhanāmakassa mārassa “sota”ntipi vuccati,	1569	
PA_atk-s05_05a:1569_2	taṃ kaṇhassa sotabhūtaṃ dīgharattānusayitaṃ idha nāmarūpe taṇhaṃ kappāyano chindīti.	1569	
PA_atk-s05_05a:1569_3	Iti bhagavāti idaṃ panettha saṅgītikārānaṃ vacanaṃ. Atāri jātiṃ maraṇaṃ asesanti	1569	
PA_atk-s05_05a:1569_4	so taṃ taṇhaṃ chetvā asesaṃ jātimaraṇaṃ atāri, anupādisesāya nibbānadhātuyā parinibbāyīti	1569	
PA_atk-s05_05a:1569_5	dasseti. Iccabravī bhagavā pañcaseṭṭhoti vaṅgīsena puṭṭho bhagavā etadavoca pañcannaṃ	1569	
PA_atk-s05_05a:1569_6	paṭhamasissānaṃ pañcavaggiyānaṃ seṭṭho, pañcahi vā saddhādīhi indriyehi, sīlādīhi	1569	
PA_atk-s05_05a:1569_7	vā dhammakkhandhehi ativisiṭṭhehi cakkhūhi ca seṭṭhoti saṅgītikārānamevidaṃ vacanaṃ.	1569	
PA_atk-s05_05a:1570_0	359. Evaṃ vutte bhagavato bhāsitamabhinandamānaso vaṅgīso “esa sutvā”tiādigāthāyo	1570	
PA_atk-s05_05a:1570_1	āha. Tattha paṭhamagāthāya isisattamāti bhagavā isi ca sattamo ca uttamaṭṭhena vipassīsikhīvessabhūkakusandhakoṇāgamanakassapanāmake	1570	
PA_atk-s05_05a:1570_2	cha isayo attanā saha satta karonto pātubhūtotipi isisattamo, taṃ ālapanto āha. Na	1570	
PA_atk-s05_05a:1570_3	maṃ vañcesīti yasmā parinibbuto, tasmā tassa parinibbutabhāvaṃ icchantaṃ maṃ na vañcesi,	1570	
PA_atk-s05_05a:1570_4	na visaṃvādesīti attho. Sesamettha pākaṭameva.	1570	
PA_atk-s05_05a:1571_0	360. Dutiyagāthāya yasmā mutyapekkho vihāsi, tasmā taṃ sandhāyāha “yathāvādī tathākārī,	1571	
PA_atk-s05_05a:1571_1	ahu buddhassa sāvako”ti. Maccuno jālaṃ tatanti tebhūmakavaṭṭe vitthataṃ mārassa taṇhājālaṃ.	1571	
PA_atk-s05_05a:1571_2	Māyāvinoti bahumāyassa. “Tathā māyāvino”tipi keci paṭhanti, tesaṃ yo anekāhi māyāhi	1571	
PA_atk-s05_05a:1571_3	anekakkhattumpi bhagavantaṃ upasaṅkami, tassa tathā māyāvinoti adhippāyo.	1571	
PA_atk-s05_05a:1572_0	361. Tatiyagāthāya ādīti kāraṇaṃ. Upādānassāti vaṭṭassa. Vaṭṭañhi upādātabbaṭṭhena	1572	
PA_atk-s05_05a:1572_1	idha “upādāna”nti vuttaṃ, tasseva upādānassa ādiṃ avijjātaṇhādibhedaṃ kāraṇaṃ addasa	1572	
PA_atk-s05_05a:1572_2	kappoti evaṃ vattuṃ vaṭṭati bhagavāti adhippāyena vadati. Accagā vatāti atikkanto	1572	
PA_atk-s05_05a:1572_3	vata. Maccudheyyanti maccu ettha dhiyatīti maccudheyyaṃ, tebhūmakavaṭṭassetaṃ adhivacanaṃ.	1572	
PA_atk-s05_05a:1572_4	Taṃ suduttaraṃ maccudheyyaṃ accagā vatāti vedajāto bhaṇati. Sesamettha pākaṭamevāti.	1572	
PA_atk-s05_05a:1573	Paramatthajotikāya khuddaka-aṭṭhakathāya	157	
PA_atk-s05_05a:1574	Suttanipāta-aṭṭhakathāya nigrodhakappasuttavaṇṇanā niṭṭhitā.	157	
PA_atk-s05_05a:1575	13. Sammāparibbājanīyasutta-(mahāsamayasutta)-vaṇṇanā	157	
PA_atk-s05_05a:1576_0	362. Pucchāmi muniṃ pahūtapaññanti sammāparibbājanīyasuttaṃ, “mahāsamayasutta”ntipi	1576	
PA_atk-s05_05a:1576_1	vuccati mahāsamayadivase kathitattā. Kā uppatti? Pucchāvasikā uppatti. Nimmitabuddhena	1576	
PA_atk-s05_05a:1576_2	hi puṭṭho bhagavā imaṃ suttamabhāsi, taṃ saddhiṃ pucchāya “sammāparibbājanīyasutta”nti	1576	
PA_atk-s05_05a:1576_3	vuccati. Ayamettha saṅkhepo, vitthārato pana sākiyakoliyānaṃ uppattito pabhuti porāṇehi vaṇṇīyati.	1576	
PA_atk-s05_05a:1577_0	Tatrāyaṃ uddesamaggavaṇṇanā – paṭhamakappikānaṃ kira rañño mahāsammatassa rojo nāma	1577	
PA_atk-s05_05a:1577_1	putto ahosi. Rojassa vararojo, vararojassa kalyāṇo, kalyāṇassa varakalyāṇo, varakalyāṇassa	1577	
PA_atk-s05_05a:1577_2	mandhātā, mandhātussa varamandhātā, varamandhātussa uposatho, uposathassa varo, varassa	1577	
PA_atk-s05_05a:1577_3	upavaro, upavarassa maghadevo, maghadevassa paramparā caturāsīti khattiyasahassāni	1577	
PA_atk-s05_05a:1577_4	ahesuṃ. Tesaṃ parato tayo okkākavaṃsā ahesuṃ. Tesu tatiyaokkākassa pañca mahesiyo	1577	
PA_atk-s05_05a:1577_5	ahesuṃ – hatthā, cittā, jantu, jālinī, visākhāti. Ekekissā pañca pañca itthisatāni	1577	
PA_atk-s05_05a:1577_6	parivārā. Sabbajeṭṭhāya cattāro puttā – okkāmukho, karakaṇḍu, hatthiniko, sinipuroti;	1577	
PA_atk-s05_05a:1577_7	pañca dhītaro – piyā, suppiyā, ānandā, vijitā, vijitasenāti. Evaṃ sā nava putte labhitvā kālamakāsi.	1577	
PA_atk-s05_05a:1578_0	Atha rājā aññaṃ daharaṃ abhirūpaṃ rājadhītaraṃ ānetvā aggamahesiṭṭhāne ṭhapesi. Sāpi	1578	
PA_atk-s05_05a:1578_1	jantuṃ nāma ekaṃ puttaṃ vijāyi. Taṃ jantukumāraṃ pañcamadivase alaṅkaritvā rañño	1578	
PA_atk-s05_05a:1578_2	dassesi. Rājā tuṭṭho mahesiyā varaṃ adāsi. Sā ñātakehi saddhiṃ mantetvā puttassa	1578	
PA_atk-s05_05a:1578_3	rajjaṃ yāci. Rājā “nassa vasali, mama puttānaṃ antarāyamicchasī”ti nādāsi. Sā punappunaṃ	1578	
PA_atk-s05_05a:1578_4	raho rājānaṃ paritosetvā “na, mahārāja, musāvādo vaṭṭatī”tiādīni vatvā yācati eva.	1578	
PA_atk-s05_05a:1578_5	Atha rājā putte āmantesi – “ahaṃ, tātā, tumhākaṃ kaniṭṭhaṃ jantukumāraṃ disvā tassa	1578	
PA_atk-s05_05a:1578_6	mātuyā sahasā varaṃ adāsiṃ. Sā puttassa rajjaṃ pariṇāmetuṃ icchati. Tumhe mamaccayena	1578	
PA_atk-s05_05a:1578_7	āgantvā rajjaṃ kāreyyāthā”ti aṭṭhahi amaccehi saddhiṃ uyyojesi. Te bhaginiyo ādāya	1578	
PA_atk-s05_05a:1578_8	caturaṅginiyā senāya nagarā nikkhamiṃsu. “Kumārā pituaccayena āgantvā rajjaṃ kāressanti,	1578	
PA_atk-s05_05a:1578_9	gacchāma ne upaṭṭhahāmā”ti cintetvā bahū manussā anubandhiṃsu. Paṭhamadivase yojanamattā	1578	
PA_atk-s05_05a:1578_10	senā ahosi, dutiyadivase dviyojanamattā, tatiyadivase tiyojanamattā. Kumārā cintesuṃ	15781	
PA_atk-s05_05a:1578_11	– “mahā ayaṃ balakāyo, sace mayaṃ kañci sāmantarājānaṃ akkamitvā janapadaṃ gaṇhissāma,	15781	
PA_atk-s05_05a:1578_12	sopi no na pahossati, kiṃ paresaṃ pīḷaṃ katvā laddharajjena, mahā jambudīpo, araññe	15781	
PA_atk-s05_05a:1578_13	nagaraṃ māpessāmā”ti himavantābhimukhā agamiṃsu.	15781	
PA_atk-s05_05a:1579_0	Tattha nagaramāpanokāsaṃ pariyesamānā himavati kapilo nāma ghoratapo tāpaso paṭivasati	1579	
PA_atk-s05_05a:1579_1	pokkharaṇitīre mahāsākasaṇḍe, tassa vasanokāsaṃ gatā. So te disvā pucchitvā sabbaṃ	1579	
PA_atk-s05_05a:1579_2	pavattiṃ sutvā tesu anukampaṃ akāsi. So kira bhummajālaṃ nāma vijjaṃ jānāti, yāya	1579	
PA_atk-s05_05a:1579_3	uddhaṃ asītihatthe ākāse ca heṭṭhā bhūmiyañca guṇadose passati. Athekasmiṃ padese	1579	
PA_atk-s05_05a:1579_4	sūkaramigā sīhabyagghādayo tāsetvā paripātenti, maṇḍūkamūsikā sappe bhiṃsāpenti.	1579	
PA_atk-s05_05a:1579_5	So te disvā “ayaṃ bhūmippadeso pathavīagga”nti tasmiṃ padese assamaṃ māpesi. Tato	1579	
PA_atk-s05_05a:1579_6	so rājakumāre āha – “sace mama nāmena nagaraṃ karotha, demi vo imaṃ okāsa”nti. Te	1579	
PA_atk-s05_05a:1579_7	tathā paṭijāniṃsu. Tāpaso “imasmiṃ okāse ṭhatvā caṇḍālaputtopi cakkavattiṃ balena	1579	
PA_atk-s05_05a:1579_8	atisetī”ti vatvā “assame rañño gharaṃ māpetvā nagaraṃ māpethā”ti taṃ okāsaṃ datvā	1579	
PA_atk-s05_05a:1579_9	sayaṃ avidūre pabbatapāde assamaṃ katvā vasi. Tato kumārā tattha nagaraṃ māpetvā	1579	
PA_atk-s05_05a:1579_10	kapilassa vutthokāse katattā “kapilavatthū”ti nāmaṃ āropetvā tattha nivāsaṃ kappesuṃ.	15791	
PA_atk-s05_05a:1580_0	Atha amaccā “ime kumārā vayappattā, yadi nesaṃ pitā santike bhaveyya, so āvāhavivāhaṃ	1580	
PA_atk-s05_05a:1580_1	kāreyya. Idāni pana amhākaṃ bhāro”ti cintetvā kumārehi saddhiṃ mantesuṃ. Kumārā “amhākaṃ	1580	
PA_atk-s05_05a:1580_2	sadisā khattiyadhītaro na passāma, tāsampi bhaginīnaṃ sadise khattiyakumāre, jātisambhedañca	1580	
PA_atk-s05_05a:1580_3	na karomā”ti. Te jātisambhedabhayena jeṭṭhabhaginiṃ mātuṭṭhāne ṭhapetvā avasesāhi	1580	
PA_atk-s05_05a:1580_4	saṃvāsaṃ kappesuṃ. Tesaṃ pitā taṃ pavattiṃ sutvā “sakyā vata, bho kumārā, paramasakyā	1580	
PA_atk-s05_05a:1580_5	vata, bho kumārā”ti udānaṃ udānesi. Ayaṃ tāva sakyānaṃ uppatti. Vuttampi cetaṃ bhagavatā –	1580	
PA_atk-s05_05a:1581_0	“Atha kho, ambaṭṭha, rājā okkāko amacce pārisajje āmantesi – ‘kahaṃ nu kho, bho,	1581	
PA_atk-s05_05a:1581_1	etarahi kumārā sammantī’ti. Atthi, deva, himavantapasse pokkharaṇiyā tīre mahāsākasaṇḍo,	1581	
PA_atk-s05_05a:1581_2	tatthetarahi kumārā sammanti. Te jātisambhedabhayā sakāhi bhaginīhi saddhiṃ saṃvāsaṃ	1581	
PA_atk-s05_05a:1581_3	kappentīti. Atha kho, ambaṭṭha, rājā okkāko udānaṃ udānesi – ‘sakyā vata, bho kumārā,	1581	
PA_atk-s05_05a:1581_4	paramasakyā vata, bho kumārā’ti, tadagge kho pana, ambaṭṭha, sakyā paññāyanti, so	1581	
PA_atk-s05_05a:1581_5	ca sakyānaṃ pubbapuriso”ti.	1581	
PA_atk-s05_05a:1582_0	Tato nesaṃ jeṭṭhabhaginiyā kuṭṭharogo udapādi, koviḷārapupphasadisāni gattāni ahesuṃ.	1582	
PA_atk-s05_05a:1582_1	Rājakumārā “imāya saddhiṃ ekato nisajjaṭṭhānabhojanādīni karontānampi upari esa rogo	1582	
PA_atk-s05_05a:1582_2	saṅkamatī”ti cintetvā uyyānakīḷaṃ gacchantā viya taṃ yāne āropetvā araññaṃ pavisitvā	1582	
PA_atk-s05_05a:1582_3	pokkharaṇiṃ khaṇāpetvā taṃ tattha khādanīyabhojanīyehi saddhiṃ pakkhipitvā upari	1582	
PA_atk-s05_05a:1582_4	padaraṃ paṭicchādāpetvā paṃsuṃ datvā pakkamiṃsu. Tena ca samayena rāmo nāma rājā	1582	
PA_atk-s05_05a:1582_5	kuṭṭharogī orodhehi ca nāṭakehi ca jigucchiyamāno tena saṃvegena jeṭṭhaputtassa rajjaṃ	1582	
PA_atk-s05_05a:1582_6	datvā araññaṃ pavisitvā tattha paṇṇamūlaphalāni paribhuñjanto nacirasseva arogo suvaṇṇavaṇṇo	1582	
PA_atk-s05_05a:1582_7	hutvā, ito cito ca vicaranto mahantaṃ susirarukkhaṃ disvā tassabbhantare soḷasahatthappamāṇaṃ	1582	
PA_atk-s05_05a:1582_8	taṃ kolāpaṃ sodhetvā, dvārañca vātapānañca katvā nisseṇiṃ bandhitvā tattha vāsaṃ	1582	
PA_atk-s05_05a:1582_9	kappesi. So aṅgārakaṭāhe aggiṃ katvā rattiṃ vissarañca sussarañca suṇanto sayati.	1582	
PA_atk-s05_05a:1582_10	So “asukasmiṃ padese sīho saddamakāsi, asukasmiṃ byaggho”ti sallakkhetvā pabhāte	15821	
PA_atk-s05_05a:1582_11	tattha gantvā vighāsamaṃsaṃ ādāya pacitvā khādati.	15821	
PA_atk-s05_05a:1583_0	Athekadivasaṃ so paccūsasamaye aggiṃ jāletvā nisīdi. Tena ca samayena tassā rājadhītāya	1583	
PA_atk-s05_05a:1583_1	gandhaṃ ghāyitvā byaggho taṃ padesaṃ khaṇitvā padaratthare vivaramakāsi. Tena vivarena	1583	
PA_atk-s05_05a:1583_2	sā byagghaṃ disvā bhītā vissaramakāsi. So taṃ saddaṃ sutvā “itthisaddo eso”ti ca	1583	
PA_atk-s05_05a:1583_3	sallakkhetvā pātova tattha gantvā “ko etthā”ti āha. “Mātugāmo sāmī”ti. “Nikkhamā”ti.	1583	
PA_atk-s05_05a:1583_4	“Na nikkhamāmī”ti. “Kiṃ kāraṇā”ti? “Khattiyakaññā aha”nti. Evaṃ sobbhe nikhātāpi	1583	
PA_atk-s05_05a:1583_5	mānameva karoti. So sabbaṃ pucchitvā “ahampi khattiyo”ti jātiṃ ācikkhitvā “ehi dāni	1583	
PA_atk-s05_05a:1583_6	khīre pakkhittasappi viya jāta”nti āha. Sā “kuṭṭharoginīmhi sāmi, na sakkā nikkhamitu”nti	1583	
PA_atk-s05_05a:1583_7	āha. So “katakammo dāni ahaṃ sakkā tikicchitu”nti nisseṇiṃ datvā taṃ uddharitvā attano	1583	
PA_atk-s05_05a:1583_8	vasanokāsaṃ netvā sayaṃ paribhuttabhesajjāni eva datvā nacirasseva arogaṃ suvaṇṇavaṇṇamakāsi.	1583	
PA_atk-s05_05a:1583_9	So tāya saddhiṃ saṃvāsaṃ kappesi. Sā paṭhamasaṃvāseneva gabbhaṃ gaṇhitvā dve putte	1583	
PA_atk-s05_05a:1583_10	vijāyi, punapi dveti evaṃ soḷasakkhattuṃ vijāyi. Evaṃ te dvattiṃsa bhātaro ahesuṃ.	15831	
PA_atk-s05_05a:1583_11	Te anupubbena vuḍḍhippatte pitā sabbasippāni sikkhāpesi.	15831	
PA_atk-s05_05a:1584_0	Athekadivasaṃ eko rāmarañño nagaravāsī pabbate ratanāni gavesanto taṃ padesaṃ āgato	1584	
PA_atk-s05_05a:1584_1	rājānaṃ disvā aññāsi. “Jānāmahaṃ, deva, tumhe”ti āha. “Kuto tvaṃ āgatosī”ti ca tena	1584	
PA_atk-s05_05a:1584_2	puṭṭho “nagarato devā”ti āha. Tato naṃ rājā sabbaṃ pavattiṃ pucchi. Evaṃ tesu samullapamānesu	1584	
PA_atk-s05_05a:1584_3	te dārakā āgamiṃsu. So te disvā “ime ke devā”ti pucchi. “Puttā me bhaṇe”ti. “Imehi	1584	
PA_atk-s05_05a:1584_4	dāni, deva, dvattiṃsakumārehi parivuto vane kiṃ karissasi, ehi rajjamanusāsā”ti?	1584	
PA_atk-s05_05a:1584_5	“Alaṃ, bhaṇe, idheva sukha”nti. So “laddhaṃ dāni me kathāpābhata”nti nagaraṃ gantvā	1584	
PA_atk-s05_05a:1584_6	rañño puttassārocesi. Rañño putto “pitaraṃ ānessāmī”ti caturaṅginiyā senāya tattha	1584	
PA_atk-s05_05a:1584_7	gantvā nānappakārehi pitaraṃ yāci. Sopi “alaṃ, tāta kumāra, idheva sukha”nti neva	1584	
PA_atk-s05_05a:1584_8	icchi. Tato rājaputto “na dāni rājā āgantuṃ icchati, handassa idheva nagaraṃ māpemī”ti	1584	
PA_atk-s05_05a:1584_9	cintetvā taṃ kolarukkhaṃ uddharitvā gharaṃ katvā nagaraṃ māpetvā kolarukkhaṃ apanetvā	1584	
PA_atk-s05_05a:1584_10	katattā “kolanagara”nti ca byagghapathe katattā “byagghapajja”nti cāti dve nāmāni āropetvā agamāsi.	15841	
PA_atk-s05_05a:1585_0	Tato vayappatte kumāre mātā āṇāpesi – “tātā, tumhākaṃ kapilavatthuvāsino sakyā mātulā	1585	
PA_atk-s05_05a:1585_1	honti, dhītaro nesaṃ gaṇhathā”ti. Te yaṃ divasaṃ khattiyakaññāyo nadīkīḷanaṃ gacchanti,	1585	
PA_atk-s05_05a:1585_2	taṃ divasaṃ gantvā nadītitthaṃ uparundhitvā nāmāni sāvetvā patthitā patthitā rājadhītaro	1585	
PA_atk-s05_05a:1585_3	gahetvā agamaṃsu. Sakyarājāno sutvā “hotu bhaṇe, amhākaṃ ñātakā evā”ti tuṇhī ahesuṃ.	1585	
PA_atk-s05_05a:1585_4	Ayaṃ koliyānaṃ uppatti.	1585	
PA_atk-s05_05a:1586_0	Evaṃ tesaṃ sākiyakoliyānaṃ aññamaññaṃ āvāhavivāhaṃ karontānaṃ āgato vaṃso yāva sīhahanurājā,	1586	
PA_atk-s05_05a:1586_1	tāva vitthārato veditabbo – sīhahanurañño kira pañca puttā ahesuṃ – suddhodano, amitodano,	1586	
PA_atk-s05_05a:1586_2	dhotodano, sakkodano, sukkodanoti. Tesu suddhodane rajjaṃ kārayamāne tassa pajāpatiyā	1586	
PA_atk-s05_05a:1586_3	añjanarañño dhītāya mahāmāyādeviyā kucchimhi pūritapāramī mahāpuriso jātakanidāne	1586	
PA_atk-s05_05a:1586_4	vuttanayena tusitapurā cavitvā paṭisandhiṃ gahetvā anupubbena katamahābhinikkhamano	1586	
PA_atk-s05_05a:1586_5	sammāsambodhiṃ abhisambujjhitvā pavattitavaradhammacakko anukkamena kapilavatthuṃ	1586	
PA_atk-s05_05a:1586_6	gantvā suddhodanamahārājādayo ariyaphale patiṭṭhāpetvā janapadacārikaṃ pakkamitvā	1586	
PA_atk-s05_05a:1586_7	punapi aparena samayena paccāgantvā pannarasahi bhikkhusatehi saddhiṃ kapilavatthusmiṃ	1586	
PA_atk-s05_05a:1586_8	viharati nigrodhārāme.	1586	
PA_atk-s05_05a:1587_0	Tattha viharante ca bhagavati sākiyakoliyānaṃ udakaṃ paṭicca kalaho ahosi. Kathaṃ?	1587	
PA_atk-s05_05a:1587_1	Nesaṃ kira ubhinnampi kapilapurakoliyapurānaṃ antare rohiṇī nāma nadī pavattati.	1587	
PA_atk-s05_05a:1587_2	Sā kadāci appodakā hoti, kadāci mahodakā. Appodakakāle setuṃ katvā sākiyāpi koliyāpi	1587	
PA_atk-s05_05a:1587_3	attano attano sassapāyanatthaṃ udakaṃ ānenti. Tesaṃ manussā ekadivasaṃ setuṃ karontā	1587	
PA_atk-s05_05a:1587_4	aññamaññaṃ bhaṇḍantā “are tumhākaṃ rājakulaṃ bhaginīhi saddhiṃ saṃvāsaṃ kappesi kukkuṭasoṇasiṅgālāditiracchānā	1587	
PA_atk-s05_05a:1587_5	viya, tumhākaṃ rājakulaṃ susirarukkhe vāsaṃ kappesi pisācillikā viyā”ti evaṃ jātivādena	1587	
PA_atk-s05_05a:1587_6	khuṃsetvā attano attano rājūnaṃ ārocesuṃ. Te kuddhā yuddhasajjā hutvā rohiṇīnadītīraṃ	1587	
PA_atk-s05_05a:1587_7	sampattā. Evaṃ sāgarasadisaṃ balaṃ aṭṭhāsi.	1587	
PA_atk-s05_05a:1588_0	Atha bhagavā “ñātakā kalahaṃ karonti, handa, ne vāressāmī”ti ākāsenāgantvā dvinnaṃ	1588	
PA_atk-s05_05a:1588_1	senānaṃ majjhe aṭṭhāsi. Tampi āvajjetvā sāvatthito āgatoti eke. Evaṃ ṭhatvā ca pana	1588	
PA_atk-s05_05a:1588_2	attadaṇḍasuttaṃ abhāsi. Taṃ sutvā sabbe saṃvegappattā āvudhāni chaḍḍetvā bhagavantaṃ	1588	
PA_atk-s05_05a:1588_3	namassamānā aṭṭhaṃsu, mahagghañca āsanaṃ paññāpesuṃ. Bhagavā oruyha paññattāsane	1588	
PA_atk-s05_05a:1588_4	nisīditvā “kuṭhārīhattho puriso”tiādikaṃ phandanajātakaṃ, “vandāmi taṃ kuñjarā”tiādikaṃ laṭukikajātakaṃ.	1588	
PA_atk-s05_05a:1589	“Sammodamānā gacchanti, jālamādāya pakkhino;	158	
PA_atk-s05_05a:1590	Yadā te vivadissanti, tadā ehinti me vasa”nti. –	159	
PA_atk-s05_05a:1591_0	Imaṃ vaṭṭakajātakañca kathetvā puna tesaṃ cirakālappavattaṃ ñātibhāvaṃ dassento imaṃ	1591	
PA_atk-s05_05a:1591_1	mahāvaṃsaṃ kathesi. Te “pubbe kira mayaṃ ñātakā evā”ti ativiya pasīdiṃsu. Tato sakyā	1591	
PA_atk-s05_05a:1591_2	aḍḍhateyyakumārasate, koliyā aḍḍhateyyakumārasateti pañca kumārasate bhagavato parivāratthāya	1591	
PA_atk-s05_05a:1591_3	adaṃsu. Bhagavā tesaṃ pubbahetuṃ disvā “etha bhikkhavo”ti āha. Te sabbe iddhiyā nibbattaaṭṭhaparikkhārayuttā	1591	
PA_atk-s05_05a:1591_4	ākāse abbhuggantvā āgamma bhagavantaṃ vanditvā aṭṭhaṃsu. Bhagavā te ādāya mahāvanaṃ	1591	
PA_atk-s05_05a:1591_5	agamāsi. Tesaṃ pajāpatiyo dūte pāhesuṃ, te tāhi nānappakārehi palobhiyamānā ukkaṇṭhiṃsu.	1591	
PA_atk-s05_05a:1591_6	Bhagavā tesaṃ ukkaṇṭhitabhāvaṃ ñatvā himavantaṃ dassetvā tattha kuṇālajātakakathāya	1591	
PA_atk-s05_05a:1591_7	tesaṃ anabhiratiṃ vinodetukāmo āha – “diṭṭhapubbo vo, bhikkhave, himavā”ti? “Na bhagavā”ti.	1591	
PA_atk-s05_05a:1591_8	“Etha, bhikkhave, pekkhathā”ti attano iddhiyā te ākāsena nento “ayaṃ suvaṇṇapabbato,	1591	
PA_atk-s05_05a:1591_9	ayaṃ rajatapabbato, ayaṃ maṇipabbato”ti nānappakāre pabbate dassetvā kuṇāladahe manosilātale	1591	
PA_atk-s05_05a:1591_10	paccuṭṭhāsi. Tato “himavante sabbe catuppadabahuppadādibhedā tiracchānagatā pāṇā	15911	
PA_atk-s05_05a:1591_11	āgacchantu, sabbesañca pacchato kuṇālasakuṇo”ti adhiṭṭhāsi. Āgacchante ca te jātināmaniruttivasena	15911	
PA_atk-s05_05a:1591_12	vaṇṇento “ete, bhikkhave, haṃsā, ete koñcā, ete cakkavākā, karavīkā, hatthisoṇḍakā,	15911	
PA_atk-s05_05a:1591_13	pokkharasātakā”ti tesaṃ dassesi.	15911	
PA_atk-s05_05a:1592_0	Te vimhitahadayā passantā sabbapacchato āgacchantaṃ dvīhi dijakaññāhi mukhatuṇḍakena	1592	
PA_atk-s05_05a:1592_1	ḍaṃsitvā gahitakaṭṭhavemajjhe nisinnaṃ sahassadijakaññāparivāraṃ kuṇālasakuṇaṃ disvā	1592	
PA_atk-s05_05a:1592_2	acchariyabbhutacittajātā bhagavantaṃ āhaṃsu – “kacci, bhante, bhagavāpi idha kuṇālarājā	1592	
PA_atk-s05_05a:1592_3	bhūtapubbo”ti? “Āma, bhikkhave, mayāvesa kuṇālavaṃso kato. Atīte hi mayaṃ cattāro	1592	
PA_atk-s05_05a:1592_4	janā idha vasimhā – nārado devilo isi, ānando gijjharājā, puṇṇamukho phussakokilo,	1592	
PA_atk-s05_05a:1592_5	ahaṃ kuṇālo sakuṇo”ti sabbaṃ mahākuṇālajātakaṃ kathesi. Taṃ sutvā tesaṃ bhikkhūnaṃ	1592	
PA_atk-s05_05a:1592_6	purāṇadutiyikāyo ārabbha uppannā anabhirati vūpasantā. Tato tesaṃ bhagavā saccakathaṃ	1592	
PA_atk-s05_05a:1592_7	kathesi, kathāpariyosāne sabbapacchimako sotāpanno, sabbauparimo anāgāmī ahosi, ekopi	1592	
PA_atk-s05_05a:1592_8	puthujjano vā arahā vā natthi. Tato bhagavā te ādāya punadeva mahāvane oruhi. Āgacchamānā	1592	
PA_atk-s05_05a:1592_9	ca te bhikkhū attanova iddhiyā āgacchiṃsu.	1592	
PA_atk-s05_05a:1593_0	Atha nesaṃ bhagavā uparimaggatthāya puna dhammaṃ desesi. Te pañcasatāpi vipassanaṃ	1593	
PA_atk-s05_05a:1593_1	ārabhitvā arahatte patiṭṭhahiṃsu. Paṭhamaṃ patto paṭhamameva agamāsi “bhagavato ārocessāmī”ti.	1593	
PA_atk-s05_05a:1593_2	Āgantvā ca “abhiramāmahaṃ bhagavā, na ukkaṇṭhāmī”ti vatvā bhagavantaṃ vanditvā ekamantaṃ	1593	
PA_atk-s05_05a:1593_3	nisīdi. Evaṃ te sabbepi anukkamena āgantvā bhagavantaṃ parivāretvā nisīdiṃsu jeṭṭhamāsauposathadivase	1593	
PA_atk-s05_05a:1593_4	sāyanhasamaye. Tato pañcasatakhīṇāsavaparivutaṃ varabuddhāsane nisinnaṃ bhagavantaṃ	1593	
PA_atk-s05_05a:1593_5	ṭhapetvā asaññasatte ca arūpabrahmāno ca sakaladasasahassacakkavāḷe avasesadevatādayo	1593	
PA_atk-s05_05a:1593_6	maṅgalasuttavaṇṇanāyaṃ vuttanayena sukhumattabhāve nimminitvā samparivāresuṃ “vicitrapaṭibhānaṃ	1593	
PA_atk-s05_05a:1593_7	dhammadesanaṃ sossāmā”ti. Tattha cattāro khīṇāsavabrahmāno samāpattito vuṭṭhāya brahmagaṇaṃ	1593	
PA_atk-s05_05a:1593_8	apassantā “kuhiṃ gatā”ti āvajjetvā tamatthaṃ ñatvā pacchā āgantvā okāsaṃ alabhamānā	1593	
PA_atk-s05_05a:1593_9	cakkavāḷamuddhani ṭhatvā paccekagāthāyo abhāsiṃsu. Yathāha –	1593	
PA_atk-s05_05a:1594_0	“Atha kho catunnaṃ suddhāvāsakāyikānaṃ devatānaṃ etadahosi – ‘ayaṃ, kho, bhagavā	1594	
PA_atk-s05_05a:1594_1	sakkesu viharati kapilavatthusmiṃ mahāvane mahatā bhikkhusaṅghena saddhiṃ pañcamattehi	1594	
PA_atk-s05_05a:1594_2	bhikkhusatehi sabbeheva arahantehi. Dasahi ca lokadhātūhi devatā yebhuyyena sannipatitā	1594	
PA_atk-s05_05a:1594_3	honti bhagavantaṃ dassanāya bhikkhusaṅghañca. Yaṃnūna mayampi yena bhagavā tenupasaṅkameyyāma,	1594	
PA_atk-s05_05a:1594_4	upasaṅkamitvā bhagavato santike paccekaṃ gāthaṃ bhāseyyāmā”’ti.	1594	
PA_atk-s05_05a:1595	Sabbaṃ sagāthāvagge vuttanayeneva veditabbaṃ. Evaṃ gantvā ca tattha eko brahmā puratthimacakkavāḷamuddhani okāsaṃ labhitvā tattha ṭhito imaṃ gāthaṃ abhāsi –	159	
PA_atk-s05_05a:1596	“Mahāsamayo pavanasmiṃ…pe…	159	
PA_atk-s05_05a:1597	Dakkhitāye aparājitasaṅgha”nti. ;	159	
PA_atk-s05_05a:1598	Imañcassa gāthaṃ bhāsamānassa pacchimacakkavāḷapabbate ṭhito saddaṃ assosi.	159	
PA_atk-s05_05a:1599	Dutiyo pacchimacakkavāḷamuddhani okāsaṃ labhitvā tattha ṭhito taṃ gāthaṃ sutvā imaṃ gāthaṃ abhāsi –	159	
PA_atk-s05_05a:1600	“Tatra bhikkhavo samādahaṃsu…pe…	160	
PA_atk-s05_05a:1601	Indriyāni rakkhanti paṇḍitā”ti. ;	160	
PA_atk-s05_05a:1602	Tatiyo dakkhiṇacakkavāḷamuddhani okāsaṃ labhitvā tattha ṭhito taṃ gāthaṃ sutvā imaṃ gāthaṃ abhāsi –	160	
PA_atk-s05_05a:1603	“Chetvā khīlaṃ chetvā palighaṃ…pe… susunāgā”ti. ;	160	
PA_atk-s05_05a:1604	Catuttho uttaracakkavāḷamuddhani okāsaṃ labhitvā tattha ṭhito taṃ gāthaṃ sutvā imaṃ gāthamabhāsi –	160	
PA_atk-s05_05a:1605	“Ye keci buddhaṃ saraṇaṃ gatāse…pe…	160	
PA_atk-s05_05a:1606	Devakāyaṃ paripūressantī”ti. ;	160	
PA_atk-s05_05a:1607	Tassapi taṃ saddaṃ dakkhiṇacakkavāḷamuddhani ṭhito assosi. Evaṃ tadā ime cattāro brahmāno parisaṃ thometvā ṭhitā ahesuṃ, mahābrahmāno ekacakkavāḷaṃ chādetvā aṭṭhaṃsu.	160	
PA_atk-s05_05a:1608_0	Atha bhagavā devaparisaṃ oloketvā bhikkhūnaṃ ārocesi – “yepi te, bhikkhave, ahesuṃ	1608	
PA_atk-s05_05a:1608_1	atītamaddhānaṃ arahanto sammāsambuddhā, tesampi bhagavantānaṃ etapparamāyeva devatā	1608	
PA_atk-s05_05a:1608_2	sannipatitā ahesuṃ. Seyyathāpi mayhaṃ etarahi, yepi te, bhikkhave, bhavissanti anāgatamaddhānaṃ	1608	
PA_atk-s05_05a:1608_3	arahanto sammāsambuddhā, tesampi bhagavantānaṃ etapparamāyeva devatā sannipatitā	1608	
PA_atk-s05_05a:1608_4	bhavissanti seyyathāpi mayhaṃ etarahī”ti. Tato taṃ devaparisaṃ bhabbābhabbavasena	1608	
PA_atk-s05_05a:1608_5	dvidhā vibhaji “ettakā bhabbā, ettakā abhabbā”ti. Tattha “abhabbaparisā buddhasatepi	1608	
PA_atk-s05_05a:1608_6	dhammaṃ desente na bujjhati, bhabbaparisā sakkā bodhetu”nti ñatvā puna bhabbapuggale	1608	
PA_atk-s05_05a:1608_7	cariyavasena chadhā vibhaji “ettakā rāgacaritā, ettakā dosa-moha-vitakka-saddhā-buddhicaritā”ti.	1608	
PA_atk-s05_05a:1608_8	Evaṃ cariyavasena pariggahetvā “assā parisāya kīdisā dhammadesanā sappāyā”ti dhammakathaṃ	1608	
PA_atk-s05_05a:1608_9	vicinitvā puna taṃ parisaṃ manasākāsi – “attajjhāsayena nu kho jāneyya, parajjhāsayena,	1608	
PA_atk-s05_05a:1608_10	aṭṭhuppattivasena, pucchāvasenā”ti. Tato “pucchāvasena jāneyyā”ti ñatvā “pañhaṃ pucchituṃ	16081	
PA_atk-s05_05a:1608_11	samattho atthi, natthī”ti puna sakalaparisaṃ āvajjetvā “natthi kocī”ti ñatvā “sace	16081	
PA_atk-s05_05a:1608_12	ahameva pucchitvā ahameva vissajjeyyaṃ, evamassā parisāya sappāyaṃ na hoti. Yaṃnūnāhaṃ	16081	
PA_atk-s05_05a:1608_13	nimmitabuddhaṃ māpeyyanti pādakajjhānaṃ samāpajjitvā vuṭṭhāya manomayiddhiyā abhisaṅkharitvā	16081	
PA_atk-s05_05a:1608_14	nimmitabuddhaṃ māpesi. Sabbaṅgapaccaṅgī lakkhaṇasampanno pattacīvaradharo ālokitavilokitādisampanno	16081	
PA_atk-s05_05a:1608_15	hotū”ti adhiṭṭhānacittena saha pāturahosi. So pācīnalokadhātuto āgantvā bhagavato	16081	
PA_atk-s05_05a:1608_16	samasame āsane nisinno evaṃ āgantvā yāni bhagavatā imamhi samāgame cariyavasena cha	16081	
PA_atk-s05_05a:1608_17	suttāni kathitāni. Seyyathidaṃ – purābhedasuttaṃ kalahavivādasuttaṃ cūḷabyūhaṃ mahābyūhaṃ	16081	
PA_atk-s05_05a:1608_18	tuvaṭakaṃ idameva sammāparibbājanīyanti. Tesu rāgacaritadevatānaṃ sappāyavasena kathetabbassa	16081	
PA_atk-s05_05a:1608_19	imassa suttassa pavattanatthaṃ pañhaṃ pucchanto “pucchāmi muniṃ pahūtapañña”nti imaṃ gāthamāha.	16081	
PA_atk-s05_05a:1609_0	Tattha pahūtapaññanti mahāpaññaṃ. Tiṇṇanti caturoghatiṇṇaṃ. Pāraṅgatanti nibbānappattaṃ.	1609	
PA_atk-s05_05a:1609_1	Parinibbutanti saupādisesanibbānavasena parinibbutaṃ. Ṭhitattanti lokadhammehi akampanīyacittaṃ.	1609	
PA_atk-s05_05a:1609_2	Nikkhamma gharā panujja kāmeti vatthukāme panuditvā gharāvāsā nikkhamma. Kathaṃ bhikkhu	1609	
PA_atk-s05_05a:1609_3	sammā so loke paribbajeyyāti so bhikkhu kathaṃ loke sammā paribbajeyya vihareyya	1609	
PA_atk-s05_05a:1609_4	anupalitto lokena hutvā, lokaṃ atikkameyyāti vuttaṃ hoti. Sesamettha vuttanayameva.	1609	
PA_atk-s05_05a:1610_0	363. Atha bhagavā yasmā āsavakkhayaṃ appatvā loke sammā paribbajanto nāma natthi,	1610	
PA_atk-s05_05a:1610_1	tasmā tasmiṃ rāgacaritādivasena pariggahite sabbapuggalasamūhe taṃ taṃ tesaṃ tesaṃ	1610	
PA_atk-s05_05a:1610_2	samānadosānaṃ devatāgaṇānaṃ āciṇṇadosappahānatthaṃ “yassa maṅgalā”ti ārabhitvā arahattanikūṭeneva	1610	
PA_atk-s05_05a:1610_3	khīṇāsavapaṭipadaṃ pakāsento pannarasa gāthāyo abhāsi.	1610	
PA_atk-s05_05a:1611_0	Tattha paṭhamagāthāya tāva maṅgalāti maṅgalasutte vuttānaṃ diṭṭhamaṅgalādīnametaṃ	1611	
PA_atk-s05_05a:1611_1	adhivacanaṃ. Samūhatāti suṭṭhu ūhatā paññāsatthena samucchinnā. Uppātāti “ukkāpātadisāḍāhādayo	1611	
PA_atk-s05_05a:1611_2	evaṃ vipākā hontī”ti evaṃ pavattā uppātābhinivesā. Supināti “pubbaṇhasamaye supinaṃ	1611	
PA_atk-s05_05a:1611_3	disvā idaṃ nāma hoti, majjhanhikādīsu idaṃ, vāmapassena sayatā diṭṭhe idaṃ nāma hoti,	1611	
PA_atk-s05_05a:1611_4	dakkhiṇapassādīhi idaṃ, supinante candaṃ disvā idaṃ nāma hoti, sūriyādayo disvā ida”nti	1611	
PA_atk-s05_05a:1611_5	evaṃ pavattā supinābhinivesā. Lakkhaṇāti daṇḍalakkhaṇavatthalakkhaṇādipāṭhaṃ paṭhitvā	1611	
PA_atk-s05_05a:1611_6	“iminā idaṃ nāma hotī”ti evaṃ pavattā lakkhaṇābhinivesā. Te sabbepi brahmajāle vuttanayeneva	1611	
PA_atk-s05_05a:1611_7	veditabbā. So maṅgaladosavippahīnoti aṭṭhatiṃsa mahāmaṅgalāni ṭhapetvā avasesā maṅgaladosā	1611	
PA_atk-s05_05a:1611_8	nāma. Yassa panete maṅgalādayo samūhatā, so maṅgaladosavippahīno hoti. Atha vā maṅgalānañca	1611	
PA_atk-s05_05a:1611_9	uppātādidosānañca pahīnattā maṅgaladosavippahīno hoti, na maṅgalādīhi suddhiṃ pacceti	1611	
PA_atk-s05_05a:1611_10	ariyamaggassa adhigatattā. Tasmā sammā so loke paribbajeyya, so khīṇāsavo sammā loke	16111	
PA_atk-s05_05a:1611_11	paribbajeyya anupalitto lokenāti.	16111	
PA_atk-s05_05a:1612_0	364. Dutiyagāthāya rāgaṃ vinayetha mānusesu, dibbesu kāmesu cāpi bhikkhūti mānusesu	1612	
PA_atk-s05_05a:1612_1	ca dibbesu ca kāmaguṇesu anāgāmimaggena anuppattidhammataṃ nento rāgaṃ vinayetha.	1612	
PA_atk-s05_05a:1612_2	Atikkamma bhavaṃ samecca dhammanti evaṃ rāgaṃ vinetvā tato paraṃ arahattamaggena	1612	
PA_atk-s05_05a:1612_3	sabbappakārato pariññābhisamayādayo sādhento catusaccabhedampi samecca dhammaṃ imāya	1612	
PA_atk-s05_05a:1612_4	paṭipadāya tividhampi atikkamma bhavaṃ. Sammā soti sopi bhikkhu sammā loke paribbajeyya.	1612	
PA_atk-s05_05a:1613_0	365. Tatiyagāthāya “anurodhavirodhavippahīno”ti sabbavatthūsu pahīnarāgadoso. Sesaṃ	1613	
PA_atk-s05_05a:1613_1	vuttanayameva sabbagāthāsu ca “sopi bhikkhu sammā loke paribbajeyyā”ti yojetabbaṃ.	1613	
PA_atk-s05_05a:1613_2	Ito parañhi yojanampi avatvā avuttanayameva vaṇṇayissāma.	1613	
PA_atk-s05_05a:1614_0	366. Catutthagāthāya sattasaṅkhāravasena duvidhaṃ piyañca appiyañca veditabbaṃ, tattha	1614	
PA_atk-s05_05a:1614_1	chandarāgapaṭighappahānena hitvā. Anupādāyāti catūhi upādānehi kañci dhammaṃ aggahetvā.	1614	
PA_atk-s05_05a:1614_2	Anissito kuhiñcīti aṭṭhasatabhedena taṇhānissayena dvāsaṭṭhibhedena diṭṭhinissayena	1614	
PA_atk-s05_05a:1614_3	ca kuhiñci rūpādidhamme bhave vā anissito. Saṃyojaniyehi vippamuttoti sabbepi tebhūmakadhammā	1614	
PA_atk-s05_05a:1614_4	dasavidhasaṃyojanassa visayattā saṃyojaniyā, tehi sabbappakārato maggabhāvanāya pariññātattā	1614	
PA_atk-s05_05a:1614_5	ca vippamuttoti attho. Paṭhamapādena cettha rāgadosappahānaṃ vuttaṃ, dutiyena upādānanissayābhāvo,	1614	
PA_atk-s05_05a:1614_6	tatiyena sesākusalehi akusalavatthūhi ca vippamokkho. Paṭhamena vā rāgadosappahānaṃ,	1614	
PA_atk-s05_05a:1614_7	dutiyena tadupāyo, tatiyena tesaṃ pahīnattā saṃyojaniyehi vippamokkhoti veditabbo.	1614	
PA_atk-s05_05a:1615_0	367. Pañcamagāthāya upadhīsūti khandhupadhīsu. Ādānanti ādātabbaṭṭhena teyeva vuccanti.	1615	
PA_atk-s05_05a:1615_1	Anaññaneyyoti aniccādīnaṃ sudiṭṭhattā “idaṃ seyyo”ti kenaci anetabbo. Sesaṃ uttānapadatthameva.	1615	
PA_atk-s05_05a:1615_2	Idaṃ vuttaṃ hoti – ādānesu catutthamaggena sabbaso chandarāgaṃ vinetvā so vinītachandarāgo,	1615	
PA_atk-s05_05a:1615_3	tesu upadhīsu na sārameti, sabbe upadhī asārakatteneva passati. Tato tesu duvidhenapi	1615	
PA_atk-s05_05a:1615_4	nissayena anissito aññena vā kenaci “idaṃ seyyo”ti anetabbo khīṇāsavo bhikkhu sammā	1615	
PA_atk-s05_05a:1615_5	so loke paribbajeyya.	1615	
PA_atk-s05_05a:1616_0	368. Chaṭṭhagāthāya aviruddhoti etesaṃ tiṇṇaṃ duccaritānaṃ pahīnattā sucaritehi saddhiṃ	1616	
PA_atk-s05_05a:1616_1	aviruddho. Viditvā dhammanti maggena catusaccadhammaṃ ñatvā. Nibbānapadābhipatthayānoti	1616	
PA_atk-s05_05a:1616_2	anupādisesaṃ khandhaparinibbānapadaṃ patthayamāno. Sesaṃ uttānatthameva.	1616	
PA_atk-s05_05a:1617_0	369. Sattamagāthāya akkuṭṭhoti dasahi akkosavatthūhi abhisatto. Na sandhiyethāti	1617	
PA_atk-s05_05a:1617_1	na upanayhetha na kuppeyya. Laddhā parabhojanaṃ na majjeti parehi dinnaṃ saddhādeyyaṃ	1617	
PA_atk-s05_05a:1617_2	labhitvā “ahaṃ ñāto yasassī lābhī”ti na majjeyya. Sesaṃ uttānatthameva.	1617	
PA_atk-s05_05a:1618_0	370. Aṭṭhamagāthāya lobhanti visamalobhaṃ. Bhavanti kāmabhavādibhavaṃ. Evaṃ dvīhi	1618	
PA_atk-s05_05a:1618_1	padehi bhavabhogataṇhā vuttā. Purimena vā sabbāpi taṇhā, pacchimena kammabhavo. Virato	1618	
PA_atk-s05_05a:1618_2	chedanabandhanā cāti evametesaṃ kammakilesānaṃ pahīnattā parasattachedanabandhanā	1618	
PA_atk-s05_05a:1618_3	ca viratoti. Sesaṃ vuttanayameva.	1618	
PA_atk-s05_05a:1619_0	371. Navamagāthāya sāruppaṃ attano viditvāti attano bhikkhubhāvassa patirūpaṃ anesanādiṃ	1619	
PA_atk-s05_05a:1619_1	pahāya sammāesanādiājīvasuddhiṃ aññañca sammāpaṭipattiṃ tattha patiṭṭhahanena viditvā.	1619	
PA_atk-s05_05a:1619_2	Na hi ñātamatteneva kiñci hoti. Yathātathiyanti yathātathaṃ yathābhūtaṃ. Dhammanti	1619	
PA_atk-s05_05a:1619_3	khandhāyatanādibhedaṃ yathābhūtañāṇena, catusaccadhammaṃ vā maggena viditvā. Sesaṃ uttānatthameva.	1619	
PA_atk-s05_05a:1620_0	372. Dasamagāthāya so nirāso anāsisānoti yassa ariyamaggena vināsitattā anusayā ca	1620	
PA_atk-s05_05a:1620_1	na santi, akusalamūlā ca samūhatā, so nirāso nittaṇho hoti. Tato āsāya abhāvena kañci	1620	
PA_atk-s05_05a:1620_2	rūpādidhammaṃ nāsīsati. Tenāha “nirāso anāsisāno”ti. Sesaṃ vuttanayameva.	1620	
PA_atk-s05_05a:1621_0	373. Ekādasamagāthāya āsavakhīṇoti khīṇacaturāsavo. Pahīnamānoti pahīnanavavidhamāno.	1621	
PA_atk-s05_05a:1621_1	Rāgapathanti rāgavisayabhūtaṃ tebhūmakadhammajātaṃ. Upātivattoti pariññāpahānehi	1621	
PA_atk-s05_05a:1621_2	atikkanto. Dantoti sabbadvāravisevanaṃ hitvā ariyena damathena dantabhūmiṃ patto.	1621	
PA_atk-s05_05a:1621_3	Parinibbutoti kilesaggivūpasamena sītibhūto. Sesaṃ vuttanayameva.	1621	
PA_atk-s05_05a:1622_0	374. Dvādasamagāthāya saddhoti buddhādiguṇesu parappaccayavirahitattā sabbākārasampannena	1622	
PA_atk-s05_05a:1622_1	aveccappasādena samannāgato, na parassa saddhāya paṭipattiyaṃ gamanabhāvena. Yathāha	1622	
PA_atk-s05_05a:1622_2	– “na khvāhaṃ ettha bhante bhagavato saddhāya gacchāmī”ti. Sutavāti vositasutakiccattā	1622	
PA_atk-s05_05a:1622_3	paramatthikasutasamannāgato. Niyāmadassīti saṃsārakantāramūḷhe loke amatapuragāmino	1622	
PA_atk-s05_05a:1622_4	sammattaniyāmabhūtassa maggassa dassāvī, diṭṭhamaggoti vuttaṃ hoti. Vaggagatesu na	1622	
PA_atk-s05_05a:1622_5	vaggasārīti vaggagatā nāma dvāsaṭṭhidiṭṭhigatikā aññamaññaṃ paṭilomattā, evaṃ vaggāhi	1622	
PA_atk-s05_05a:1622_6	diṭṭhīhi gatesu sattesu na vaggasārī – “idaṃ ucchijjissati, idaṃ tatheva bhavissatī”ti	1622	
PA_atk-s05_05a:1622_7	evaṃ diṭṭhivasena agamanato. Paṭighanti paṭighātakaṃ, cittavighātakanti vuttaṃ hoti.	1622	
PA_atk-s05_05a:1622_8	Dosavisesanamevetaṃ. Vineyyāti vinetvā. Sesaṃ vuttanayameva.	1622	
PA_atk-s05_05a:1623_0	375. Terasamagāthāya saṃsuddhajinoti saṃsuddhena arahattamaggena vijitakileso. Vivaṭṭacchadoti	1623	
PA_atk-s05_05a:1623_1	vivaṭarāgadosamohachadano. Dhammesu vasīti catusaccadhammesu vasippatto. Na hissa	1623	
PA_atk-s05_05a:1623_2	sakkā te dhammā yathā ñātā kenaci aññathā kātuṃ, tena khīṇāsavo “dhammesu vasī”ti	1623	
PA_atk-s05_05a:1623_3	vuccati. Pāragūti pāraṃ vuccati nibbānaṃ, taṃ gato, saupādisesavasena adhigatoti	1623	
PA_atk-s05_05a:1623_4	vuttaṃ hoti. Anejoti apagatataṇhācalano. Saṅkhāranirodhañāṇakusaloti saṅkhāranirodho	1623	
PA_atk-s05_05a:1623_5	vuccati nibbānaṃ, tamhi ñāṇaṃ ariyamaggapaññā, tattha kusalo, catukkhattuṃ bhāvitattā	1623	
PA_atk-s05_05a:1623_6	chekoti vuttaṃ hoti.	1623	
PA_atk-s05_05a:1624_0	376. Cuddasamagāthāya atītesūti pavattiṃ patvā atikkantesu pañcakkhandhesu. Anāgatesūti	1624	
PA_atk-s05_05a:1624_1	pavattiṃ appattesu pañcakkhandhesu eva. Kappātītoti “ahaṃ mama”nti kappanaṃ sabbampi	1624	
PA_atk-s05_05a:1624_2	vā taṇhādiṭṭhikappaṃ atīto. Aticca suddhipaññoti atīva suddhipañño, atikkamitvā vā	1624	
PA_atk-s05_05a:1624_3	suddhipañño. Kiṃ atikkamitvā? Addhattayaṃ. Arahā hi yvāyaṃ avijjāsaṅkhārasaṅkhāto	1624	
PA_atk-s05_05a:1624_4	atīto addhā, jātijarāmaraṇasaṅkhāto anāgato addhā, viññāṇādibhavapariyanto paccuppanno	1624	
PA_atk-s05_05a:1624_5	ca addhā, taṃ sabbampi atikkamma kaṅkhaṃ vitaritvā paramasuddhippattapañño hutvā	1624	
PA_atk-s05_05a:1624_6	ṭhito. Tena vuccati “aticca suddhipañño”ti. Sabbāyatanehīti dvādasahāyatanehi. Arahā	1624	
PA_atk-s05_05a:1624_7	hi evaṃ kappātīto. Kappātītattā aticca suddhipaññattā ca āyatiṃ na kiñci āyatanaṃ	1624	
PA_atk-s05_05a:1624_8	upeti. Tenāha – “sabbāyatanehi vippamutto”ti.	1624	
PA_atk-s05_05a:1625_0	377. Pannarasamagāthāya aññāya padanti ye te “saccānaṃ caturo padā”ti vuttā, tesu	1625	
PA_atk-s05_05a:1625_1	ekekapadaṃ pubbabhāgasaccavavatthāpanapaññāya ñatvā. Samecca dhammanti tato paraṃ	1625	
PA_atk-s05_05a:1625_2	catūhi ariyamaggehi catusaccadhammaṃ samecca. Vivaṭaṃ disvāna pahānamāsavānanti atha	1625	
PA_atk-s05_05a:1625_3	paccavekkhaṇañāṇena āsavakkhayasaññitaṃ nibbānaṃ vivaṭaṃ pākaṭamanāvaṭaṃ disvā. Sabbupadhīnaṃ	1625	
PA_atk-s05_05a:1625_4	parikkhayāti sabbesaṃ khandhakāmaguṇakilesābhisaṅkhārabhedānaṃ upadhīnaṃ parikkhīṇattā	1625	
PA_atk-s05_05a:1625_5	katthaci asajjamāno bhikkhu sammā so loke paribbajeyya vihareyya, anallīyanto lokaṃ	1625	
PA_atk-s05_05a:1625_6	gaccheyyāti desanaṃ niṭṭhāpesi.	1625	
PA_atk-s05_05a:1626_0	378. Tato so nimmito dhammadesanaṃ thomento “addhā hi bhagavā”ti imaṃ gāthamāha.	1626	
PA_atk-s05_05a:1626_1	Tattha yo so evaṃ vihārīti yo so maṅgalādīni samūhanitvā sabbamaṅgaladosappahānavihārī,	1626	
PA_atk-s05_05a:1626_2	yopi so dibbamānusakesu kāmesu rāgaṃ vineyya bhavātikkamma dhammābhisamayavihārīti	1626	
PA_atk-s05_05a:1626_3	evaṃ tāya tāya gāthāya niddiṭṭhabhikkhuṃ dassento āha. Sesaṃ uttānameva. Ayaṃ pana	1626	
PA_atk-s05_05a:1626_4	yojanā – addhā hi bhagavā tatheva etaṃ yaṃ tvaṃ “yassa maṅgalā samūhatā”tiādīni vatvā	1626	
PA_atk-s05_05a:1626_5	tassā tassā gāthāya pariyosāne “sammā so loke paribbajeyyā”ti avaca. Kiṃ kāraṇaṃ?	1626	
PA_atk-s05_05a:1626_6	Yo so evaṃvihārī bhikkhu, so uttamena damathena danto, sabbāni ca dasapi saṃyojanāni	1626	
PA_atk-s05_05a:1626_7	caturo ca yoge vītivatto hoti. Tasmā sammā so loke paribbajeyya, natthi me ettha	1626	
PA_atk-s05_05a:1626_8	vicikicchāti iti desanāthomanagāthampi vatvā arahattanikūṭeneva desanaṃ niṭṭhāpesi.	1626	
PA_atk-s05_05a:1626_9	Suttapariyosāne koṭisatasahassadevatānaṃ aggaphalappatti ahosi, sotāpattisakadāgāmianāgāmiphalappattā	1626	
PA_atk-s05_05a:1626_10	pana gaṇanato asaṅkhyeyyāti.	16261	
PA_atk-s05_05a:1627	Paramatthajotikāya khuddaka-aṭṭhakathāya	162	
PA_atk-s05_05a:1628	Suttanipāta-aṭṭhakathāya sammāparibbājanīyasuttavaṇṇanā	162	
PA_atk-s05_05a:1629	Niṭṭhitā.	162	
PA_atk-s05_05a:1630	14. Dhammikasuttavaṇṇanā	163	
PA_atk-s05_05a:1631_0	Evaṃ me sutanti dhammikasuttaṃ. Kā uppatti? Tiṭṭhamāne kira bhagavati lokanāthe dhammiko	1631	
PA_atk-s05_05a:1631_1	nāma upāsako ahosi nāmena ca paṭipattiyā ca. So kira saraṇasampanno sīlasampanno	1631	
PA_atk-s05_05a:1631_2	bahussuto piṭakattayadharo anāgāmī abhiññālābhī ākāsacārī ahosi. Tassa parivārā pañcasatā	1631	
PA_atk-s05_05a:1631_3	upāsakā, tepi tādisā eva ahesuṃ. Tassekadivasaṃ uposathikassa rahogatassa paṭisallīnassa	1631	
PA_atk-s05_05a:1631_4	majjhimayāmāvasānasamaye evaṃ parivitakko udapādi – “yaṃnūnāhaṃ agāriyaanagāriyānaṃ	1631	
PA_atk-s05_05a:1631_5	paṭipadaṃ puccheyya”nti. So pañcahi upāsakasatehi parivuto bhagavantaṃ upasaṅkamitvā	1631	
PA_atk-s05_05a:1631_6	tamatthaṃ pucchi, bhagavā cassa byākāsi. Tattha pubbe vaṇṇitasadisaṃ vuttanayeneva	1631	
PA_atk-s05_05a:1631_7	veditabbaṃ, apubbaṃ vaṇṇayissāma.	1631	
PA_atk-s05_05a:1632_0	379. Tattha paṭhamagāthāya tāva kathaṃkaroti kathaṃ karonto kathaṃ paṭipajjanto.	1632	
PA_atk-s05_05a:1632_1	Sādhu hotīti sundaro anavajjo atthasādhano hoti. Upāsakāseti upāsakāicceva vuttaṃ	1632	
PA_atk-s05_05a:1632_2	hoti. Sesamatthato pākaṭameva. Ayaṃ pana yojanā – yo vā agārā anagārameti pabbajati,	1632	
PA_atk-s05_05a:1632_3	ye vā agārino upāsakā, etesu duvidhesu sāvakesu kathaṃkaro sāvako sādhu hotīti.	1632	
PA_atk-s05_05a:1633_0	380-1. Idāni evaṃ puṭṭhassa bhagavato byākaraṇasamatthataṃ dīpento “tuvañhī”ti gāthādvayamāha.	1633	
PA_atk-s05_05a:1633_1	Tattha gatinti ajjhāsayagatiṃ. Parāyaṇanti nipphattiṃ. Atha vā gatinti nirayādipañcappabhedaṃ.	1633	
PA_atk-s05_05a:1633_2	Parāyaṇanti gatito paraṃ ayanaṃ gativippamokkhaṃ parinibbānaṃ, na catthi tulyoti	1633	
PA_atk-s05_05a:1633_3	tayā sadiso natthi. Sabbaṃ tuvaṃ ñāṇamavecca dhammaṃ, pakāsesi satte anukampamānoti	1633	
PA_atk-s05_05a:1633_4	tvaṃ bhagavā yadatthi ñeyyaṃ nāma, taṃ anavasesaṃ avecca paṭivijjhitvā satte anukampamāno	1633	
PA_atk-s05_05a:1633_5	sabbaṃ ñāṇañca dhammañca pakāsesi. Yaṃ yaṃ yassa hitaṃ hoti, taṃ taṃ tassa āvikāsiyeva	1633	
PA_atk-s05_05a:1633_6	desesiyeva, na te atthi ācariyamuṭṭhīti vuttaṃ hoti. Virocasi vimaloti dhūmarajādivirahito	1633	
PA_atk-s05_05a:1633_7	viya cando, rāgādimalābhāvena vimalo virocasi. Sesamettha uttānatthameva.	1633	
PA_atk-s05_05a:1634_0	382. Idāni yesaṃ tadā bhagavā dhammaṃ desesi, te devaputte kittetvā bhagavantaṃ pasaṃsanto	1634	
PA_atk-s05_05a:1634_1	“āgañchī te santike”ti gāthādvayamāha. Tattha nāgarājā erāvaṇo nāmāti ayaṃ kira erāvaṇo	1634	
PA_atk-s05_05a:1634_2	nāma devaputto kāmarūpī dibbe vimāne vasati. So yadā sakko uyyānakīḷaṃ gacchati,	1634	
PA_atk-s05_05a:1634_3	tadā diyaḍḍhasatayojanaṃ kāyaṃ abhinimminitvā tettiṃsa kumbhe māpetvā erāvaṇo nāma	1634	
PA_atk-s05_05a:1634_4	hatthī hoti. Tassa ekekasmiṃ kumbhe dve dve dantā honti, ekekasmiṃ dante satta satta	1634	
PA_atk-s05_05a:1634_5	pokkharaṇiyo, ekekissā pokkharaṇiyā satta satta paduminiyo, ekekissā paduminiyā satta	1634	
PA_atk-s05_05a:1634_6	satta pupphāni, ekekasmiṃ pupphe satta satta pattāni, ekekasmiṃ patte satta satta	1634	
PA_atk-s05_05a:1634_7	accharāyo naccanti padumaccharāyotveva vissutā sakkassa nāṭakitthiyo, yā ca vimānavatthusmimpi	1634	
PA_atk-s05_05a:1634_8	“bhamanti kaññā padumesu sikkhitā”ti āgatā. Tesaṃ pana tettisaṃkumbhānaṃ majjhe sudassanakumbho	1634	
PA_atk-s05_05a:1634_9	nāma tiṃsayojanamatto hoti, tattha yojanappamāṇo maṇipallaṅko tiyojanubbedhe pupphamaṇḍape	1634	
PA_atk-s05_05a:1634_10	attharīyati. Tattha sakko devānamindo accharāsaṅghaparivuto dibbasampattiṃ paccanubhoti.	16341	
PA_atk-s05_05a:1634_11	Sakke pana devānaminde uyyānakīḷāto paṭinivatte puna taṃ rūpaṃ saṃharitvāna devaputtova	16341	
PA_atk-s05_05a:1634_12	hoti. Taṃ sandhāyāha – “āgañchi te santike nāgarājā erāvaṇo nāmā”ti. Jinoti sutvāti	16341	
PA_atk-s05_05a:1634_13	“vijitapāpadhammo esa bhagavā”ti evaṃ sutvā. Sopi tayā mantayitvāti tayā saddhiṃ	16341	
PA_atk-s05_05a:1634_14	mantayitvā, pañhaṃ pucchitvāti adhippāyo. Ajjhagamāti adhiagamā, gatoti vuttaṃ hoti.	16341	
PA_atk-s05_05a:1634_15	Sādhūti sutvāna patītarūpoti taṃ pañhaṃ sutvā “sādhu bhante”ti abhinanditvā tuṭṭharūpo gatoti attho.	16341	
PA_atk-s05_05a:1635_0	383. Rājāpi taṃ vessavaṇo kuveroti ettha so yakkho rañjanaṭṭhena rājā, visāṇāya rājadhāniyā	1635	
PA_atk-s05_05a:1635_1	rajjaṃ kāretīti vessavaṇo, purimanāmena kuveroti veditabbo. So kira kuvero nāma brāhmaṇamahāsālo	1635	
PA_atk-s05_05a:1635_2	hutvā dānādīni puññāni katvā visāṇāya rājadhāniyā adhipati hutvā nibbatto. Tasmā	1635	
PA_atk-s05_05a:1635_3	“kuvero vessavaṇo”ti vuccati. Vuttañcetaṃ āṭānāṭiyasutte –	1635	
PA_atk-s05_05a:1636	“Kuverassa kho pana, mārisa, mahārājassa visāṇā nāma rājadhānī, tasmā kuvero mahārājā ‘vessavaṇo’ti pavuccatī”ti –	163	
PA_atk-s05_05a:1637	Sesamettha pākaṭameva.	163	
PA_atk-s05_05a:1638_0	Tattha siyā – kasmā pana dūratare tāvatiṃsabhavane vasanto erāvaṇo paṭhamaṃ āgato,	1638	
PA_atk-s05_05a:1638_1	vessavaṇo pacchā, ekanagareva vasanto ayaṃ upāsako sabbapacchā, kathañca so tesaṃ	1638	
PA_atk-s05_05a:1638_2	āgamanaṃ aññāsi, yena evamāhāti? Vuccate – vessavaṇo kira tadā anekasahassapavāḷapallaṅkaṃ	1638	
PA_atk-s05_05a:1638_3	dvādasayojanaṃ nārivāhanaṃ abhiruyha pavāḷakuntaṃ uccāretvā dasasahassakoṭiyakkhehi	1638	
PA_atk-s05_05a:1638_4	parivuto “bhagavantaṃ pañhaṃ pucchissāmī”ti ākāsaṭṭhakavimānāni pariharitvā maggena	1638	
PA_atk-s05_05a:1638_5	maggaṃ āgacchanto veḷukaṇḍakanagare nandamātāya upāsikāya nivesanassa uparibhāgaṃ	1638	
PA_atk-s05_05a:1638_6	sampatto. Upāsikāya ayamānubhāvo – parisuddhasīlā hoti, niccaṃ vikālabhojanā paṭiviratā,	1638	
PA_atk-s05_05a:1638_7	piṭakattayadhārinī, anāgāmiphale patiṭṭhitā. Sā tamhi samaye sīhapañjaraṃ ugghāṭetvā	1638	
PA_atk-s05_05a:1638_8	utuggahaṇatthāya māluteritokāse ṭhatvā aṭṭhakapārāyanavagge parimaṇḍalehi padabyañjanehi	1638	
PA_atk-s05_05a:1638_9	madhurena sarena bhāsati. Vessavaṇo tattheva yānāni ṭhapetvā yāva upāsikā “idamavoca	1638	
PA_atk-s05_05a:1638_10	bhagavā magadhesu viharanto pāsāṇake cetiye paricārakasoḷasannaṃ brāhmaṇāna”nti nigamanaṃ	16381	
PA_atk-s05_05a:1638_11	abhāsi, tāva sabbaṃ sutvā vaggapariyosāne suvaṇṇamurajasadisaṃ mahantaṃ gīvaṃ paggahetvā	16381	
PA_atk-s05_05a:1638_12	“sādhu sādhu bhaginī”ti sādhukāramadāsi. Sā “ko etthā”ti āha. “Ahaṃ bhagini vessavaṇo”ti.	16381	
PA_atk-s05_05a:1638_13	Upāsikā kira paṭhamaṃ sotāpannā ahosi, pacchā vessavaṇo. Taṃ so dhammato sahodarabhāvaṃ	16381	
PA_atk-s05_05a:1638_14	sandhāya upāsikaṃ bhaginivādena samudācarati. Upāsikāya ca “vikālo, bhātika bhadramukha,	16381	
PA_atk-s05_05a:1638_15	yassa dāni kālaṃ maññasī”ti vutto “ahaṃ bhagini tayi pasanno pasannākāraṃ karomī”ti	16381	
PA_atk-s05_05a:1638_16	āha. Tena hi bhadramukha, mama khette nipphannaṃ sāliṃ kammakarā āharituṃ na sakkonti,	16381	
PA_atk-s05_05a:1638_17	taṃ tava parisāya āṇāpehīti. So “sādhu bhaginī”ti yakkhe āṇāpesi. Te aḍḍhaterasa	16381	
PA_atk-s05_05a:1638_18	koṭṭhāgārasatāni pūresuṃ. Tato pabhuti koṭṭhāgāraṃ ūnaṃ nāma nāhosi, “nandamātu koṭṭhāgāraṃ	16381	
PA_atk-s05_05a:1638_19	viyā”ti loke nidassanaṃ ahosi. Vessavaṇo koṭṭhāgārāni pūretvā bhagavantaṃ upasaṅkami.	16381	
PA_atk-s05_05a:1638_20	Bhagavā “vikāle āgatosī”ti āha. Atha bhagavato sabbaṃ ārocesi. Iminā kāraṇena āsannatarepi	16382	
PA_atk-s05_05a:1638_21	cātumahārājikabhavane vasanto vessavaṇo pacchā āgato. Erāvaṇassa pana na kiñci antarā	16382	
PA_atk-s05_05a:1638_22	karaṇīyaṃ ahosi, tena so paṭhamataraṃ āgato.	16382	
PA_atk-s05_05a:1639_0	Ayaṃ pana upāsako kiñcāpi anāgāmī pakatiyāva ekabhattiko, tathāpi tadā uposathadivasoti	1639	
PA_atk-s05_05a:1639_1	katvā uposathaṅgāni adhiṭṭhāya sāyanhasamayaṃ sunivattho supāruto pañcasataupāsakaparivuto	1639	
PA_atk-s05_05a:1639_2	jetavanaṃ gantvā dhammadesanaṃ sutvā attano gharaṃ āgamma tesaṃ upāsakānaṃ saraṇasīlauposathānisaṃsādibhedaṃ	1639	
PA_atk-s05_05a:1639_3	upāsakadhammaṃ kathetvā te upāsake uyyojesi. Tesañca tasseva ghare muṭṭhihatthappamāṇapādakāni	1639	
PA_atk-s05_05a:1639_4	pañca kappiyamañcasatāni pāṭekkovarakesu paññattāni honti. Te attano attano ovarakaṃ	1639	
PA_atk-s05_05a:1639_5	pavisitvā samāpattiṃ appetvā nisīdiṃsu, upāsakopi tathevākāsi. Tena ca samayena sāvatthinagare	1639	
PA_atk-s05_05a:1639_6	sattapaññāsa kulasatasahassāni vasanti, manussagaṇanāya aṭṭhārasakoṭimanussā. Tena	1639	
PA_atk-s05_05a:1639_7	paṭhamayāme hatthiassamanussabherisaddādīhi sāvatthinagaraṃ mahāsamuddo viya ekasaddaṃ	1639	
PA_atk-s05_05a:1639_8	hoti. Majjhimayāmasamanantare so saddo paṭippassambhati. Tamhi kāle upāsako samāpattito	1639	
PA_atk-s05_05a:1639_9	vuṭṭhāya attano guṇe āvajjetvā “yenāhaṃ maggasukhena phalasukhena sukhito viharāmi,	1639	
PA_atk-s05_05a:1639_10	idaṃ sukhaṃ kaṃ nissāya laddha”nti cintetvā “bhagavantaṃ nissāyā”ti bhagavati cittaṃ	16391	
PA_atk-s05_05a:1639_11	pasādetvā “bhagavā etarahi katamena vihārena viharatī”ti āvajjento dibbena cakkhunā	16391	
PA_atk-s05_05a:1639_12	erāvaṇavessavaṇe disvā dibbāya sotadhātuyā dhammadesanaṃ sutvā cetopariyañāṇena tesaṃ	16391	
PA_atk-s05_05a:1639_13	pasannacittataṃ ñatvā “yaṃnūnāhampi bhagavantaṃ ubhayahitaṃ paṭipadaṃ puccheyya”nti	16391	
PA_atk-s05_05a:1639_14	cintesi. Tasmā so ekanagare vasantopi sabbapacchā āgato, evañca nesaṃ āgamanaṃ aññāsi.	16391	
PA_atk-s05_05a:1639_15	Tenāha – “āgañchi te santike nāgarājā…pe… so cāpi sutvāna patītarūpo”ti.	16391	
PA_atk-s05_05a:1640_0	384. Idāni ito bahiddhā lokasammatehi samaṇabrāhmaṇehi ukkaṭṭhabhāvena bhagavantaṃ	1640	
PA_atk-s05_05a:1640_1	pasaṃsanto “ye kecime”ti gāthādvayamāha. Tattha titthiyāti nandavacchasaṃkiccehi	1640	
PA_atk-s05_05a:1640_2	ādipuggalehi tīhi titthakarehi kate diṭṭhititthe jātā, tesaṃ sāsane pabbajitā pūraṇādayo	1640	
PA_atk-s05_05a:1640_3	cha satthāro. Tattha nāṭaputto nigaṇṭho, avasesā ājīvakāti te sabbe dassento āha	1640	
PA_atk-s05_05a:1640_4	“ye kecime titthiyā vādasīlā”ti, “mayaṃ sammā paṭipannā, aññe micchā paṭipannā”ti	1640	
PA_atk-s05_05a:1640_5	evaṃ vādakaraṇasīlā lokaṃ mukhasattīhi vitudantā vicaranti. Ājīvakā vāti te ekajjhamuddiṭṭhe	1640	
PA_atk-s05_05a:1640_6	bhinditvā dasseti. Nātitarantīti nātikkamanti. Sabbeti aññepi ye keci titthiyasāvakādayo,	1640	
PA_atk-s05_05a:1640_7	tepi pariggaṇhanto āha. “Ṭhito vajantaṃ viyā”ti yathā koci ṭhito gativikalo sīghagāminaṃ	1640	
PA_atk-s05_05a:1640_8	purisaṃ gacchantaṃ nātitareyya, evaṃ te paññāgatiyā abhāvena te te atthappabhede	1640	
PA_atk-s05_05a:1640_9	bujjhituṃ asakkontā ṭhitā, atijavanapaññaṃ bhagavantaṃ nātitarantīti attho.	1640	
PA_atk-s05_05a:1641_0	385. Brāhmaṇā vādasīlā vuddhā cāti ettāvatā caṅkītārukkhapokkharasātijāṇussoṇiādayo	1641	
PA_atk-s05_05a:1641_1	dasseti, api brāhmaṇā santi kecīti iminā majjhimāpi daharāpi kevalaṃ brāhmaṇā santi	1641	
PA_atk-s05_05a:1641_2	atthi upalabbhanti kecīti evaṃ assalāyanavāseṭṭhaambaṭṭhauttaramāṇavakādayo dasseti.	1641	
PA_atk-s05_05a:1641_3	Atthabaddhāti “api nu kho imaṃ pañhaṃ byākareyya, imaṃ kaṅkhaṃ chindeyyā”ti evaṃ	1641	
PA_atk-s05_05a:1641_4	atthabaddhā bhavanti. Ye cāpi aññeti aññepi ye “mayaṃ vādino”ti evaṃ maññamānā vicaranti	1641	
PA_atk-s05_05a:1641_5	khattiyapaṇḍitabrāhmaṇabrahmadevayakkhādayo aparimāṇā. Tepi sabbe tayi atthabaddhā bhavantīti dasseti.	1641	
PA_atk-s05_05a:1642_0	386-7. Evaṃ nānappakārehi bhagavantaṃ pasaṃsitvā idāni dhammeneva taṃ pasaṃsitvā	1642	
PA_atk-s05_05a:1642_1	dhammakathaṃ yācanto “ayañhi dhammo”ti gāthādvayamāha. Tattha ayañhi dhammoti sattatiṃsa	1642	
PA_atk-s05_05a:1642_2	bodhipakkhiyadhamme sandhāyāha. Nipuṇoti saṇho duppaṭivijjho. Sukhoti paṭividdho	1642	
PA_atk-s05_05a:1642_3	samāno lokuttarasukhamāvahati, tasmā sukhāvahattā “sukho”ti vuccati. Suppavuttoti	1642	
PA_atk-s05_05a:1642_4	sudesito. Sussūsamānāti sotukāmamhāti attho. Taṃ no vadāti taṃ dhammaṃ amhākaṃ vada.	1642	
PA_atk-s05_05a:1642_5	“Tvaṃ no”tipi pāṭho, tvaṃ amhākaṃ vadāti attho. Sabbepime bhikkhavoti taṅkhaṇaṃ nisinnāni	1642	
PA_atk-s05_05a:1642_6	kira pañca bhikkhusatāni honti, tāni dassento yācati. Upāsakā cāpīti attano parivāre	1642	
PA_atk-s05_05a:1642_7	aññe ca dasseti. Sesamettha pākaṭameva.	1642	
PA_atk-s05_05a:1643_0	388. Atha bhagavā anagāriyapaṭipadaṃ tāva dassetuṃ bhikkhū āmantetvā “suṇātha me	1643	
PA_atk-s05_05a:1643_1	bhikkhavo”tiādimāha. Tattha dhammaṃ dhutaṃ tañca carātha sabbeti kilese dhunātīti	1643	
PA_atk-s05_05a:1643_2	dhuto, evarūpaṃ kilesadhunanakaṃ paṭipadādhammaṃ sāvayāmi vo, tañca mayā sāvitaṃ	1643	
PA_atk-s05_05a:1643_3	sabbe caratha paṭipajjatha, mā pamāditthāti vuttaṃ hoti. Iriyāpathanti gamanādicatubbidhaṃ.	1643	
PA_atk-s05_05a:1643_4	Pabbajitānulomikanti samaṇasāruppaṃ satisampajaññayuttaṃ. Araññe kammaṭṭhānānuyogavasena	1643	
PA_atk-s05_05a:1643_5	pavattamevāti apare. Sevetha nanti taṃ iriyāpathaṃ bhajeyya. Atthadasoti hitānupassī.	1643	
PA_atk-s05_05a:1643_6	Mutīmāti buddhimā. Sesamettha gāthāya pākaṭameva.	1643	
PA_atk-s05_05a:1644_0	389. No ve vikāleti evaṃ pabbajitānulomikaṃ iriyāpathaṃ sevamāno ca divāmajjhanhikavītikkamaṃ	1644	
PA_atk-s05_05a:1644_1	upādāya vikāle na careyya bhikkhu, yuttakāle eva pana gāmaṃ piṇḍāya careyya. Kiṃ	1644	
PA_atk-s05_05a:1644_2	kāraṇaṃ? Akālacāriñhi sajanti saṅgā, akālacāriṃ puggalaṃ rāgasaṅgādayo aneke saṅgā	1644	
PA_atk-s05_05a:1644_3	sajanti parissajanti upaguhanti allīyanti. Tasmā vikāle na caranti buddhā, tasmā	1644	
PA_atk-s05_05a:1644_4	ye catusaccabuddhā ariyapuggalā, na te vikāle piṇḍāya carantīti. Tena kira samayena	1644	
PA_atk-s05_05a:1644_5	vikālabhojanasikkhāpadaṃ appaññattaṃ hoti, tasmā dhammadesanāvasenevettha puthujjanānaṃ	1644	
PA_atk-s05_05a:1644_6	ādīnavaṃ dassento imaṃ gāthamāha. Ariyā pana saha maggapaṭilābhā eva tato paṭiviratā	1644	
PA_atk-s05_05a:1644_7	honti, esā dhammatā.	1644	
PA_atk-s05_05a:1645_0	390. Evaṃ vikālacariyaṃ paṭisedhetvā “kāle carantenapi evaṃ caritabba”nti dassento	1645	
PA_atk-s05_05a:1645_1	āha “rūpā ca saddā cā”ti. Tassattho – ye te rūpādayo nānappakārakaṃ madaṃ janentā	1645	
PA_atk-s05_05a:1645_2	satte sammadayanti, tesu piṇḍapātapārisuddhisuttādīsu vuttanayena chandaṃ vinodetvā	1645	
PA_atk-s05_05a:1645_3	yuttakāleneva pātarāsaṃ paviseyyāti. Ettha ca pāto asitabboti pātarāso, piṇḍapātassetaṃ	1645	
PA_atk-s05_05a:1645_4	nāmaṃ. Yo yattha labbhati, so padesopi taṃ yogena “pātarāso”ti idha vutto. Yato piṇḍapātaṃ	1645	
PA_atk-s05_05a:1645_5	labhati, taṃ okāsaṃ gaccheyyāti evamettha attho veditabbo.	1645	
PA_atk-s05_05a:1646	391. Evaṃ paviṭṭho –	164	
PA_atk-s05_05a:1647	“Piṇḍañca bhikkhu samayena laddhā,	164	
PA_atk-s05_05a:1648	Eko paṭikkamma raho nisīde;	164	
PA_atk-s05_05a:1649	Ajjhattacintī na mano bahiddhā,	164	
PA_atk-s05_05a:1650	Nicchāraye saṅgahitattabhāvo”.	165	
PA_atk-s05_05a:1651_0	Tattha piṇḍanti missakabhikkhaṃ, sā hi tato tato samodhānetvā sampiṇḍitaṭṭhena “piṇḍo”ti	1651	
PA_atk-s05_05a:1651_1	vuccati. Samayenāti antomajjhanhikakāle. Eko paṭikkammāti kāyavivekaṃ sampādento	1651	
PA_atk-s05_05a:1651_2	adutiyo nivattitvā. Ajjhattacintīti tilakkhaṇaṃ āropetvā khandhasantānaṃ cintento.	1651	
PA_atk-s05_05a:1651_3	Na mano bahiddhā nicchārayeti bahiddhā rūpādīsu rāgavasena cittaṃ na nīhare. Saṅgahitattabhāvoti suṭṭhu gahitacitto.	1651	
PA_atk-s05_05a:1652	392. Evaṃ viharanto ca –	165	
PA_atk-s05_05a:1653	“Sacepi so sallape sāvakena,	165	
PA_atk-s05_05a:1654	Aññena vā kenaci bhikkhunā vā;	165	
PA_atk-s05_05a:1655	Dhammaṃ paṇītaṃ tamudāhareyya,	165	
PA_atk-s05_05a:1656	Na pesuṇaṃ nopi parūpavādaṃ”.	165	
PA_atk-s05_05a:1657_0	Kiṃ vuttaṃ hoti? So yogāvacaro kiñcideva sotukāmatāya upagatena sāvakena vā kenaci	1657	
PA_atk-s05_05a:1657_1	aññatitthiyagahaṭṭhādinā vā idheva pabbajitena bhikkhunā vā saddhiṃ sacepi sallape,	1657	
PA_atk-s05_05a:1657_2	atha yvāyaṃ maggaphalādipaṭisaṃyutto dasakathāvatthubhedo vā atappakaṭṭhena paṇīto	1657	
PA_atk-s05_05a:1657_3	dhammo. Taṃ dhammaṃ paṇītaṃ udāhareyya, aññaṃ pana pisuṇavacanaṃ vā parūpavādaṃ vā	1657	
PA_atk-s05_05a:1657_4	appamattakampi na udāhareyyāti.	1657	
PA_atk-s05_05a:1658_0	393. Idāni tasmiṃ parūpavāde dosaṃ dassento āha “vādañhi eke”ti. Tassattho – idhekacce	1658	
PA_atk-s05_05a:1658_1	moghapurisā parūpavādasañhitaṃ nānappakāraṃ viggāhikakathābhedaṃ vādaṃ paṭiseniyanti	1658	
PA_atk-s05_05a:1658_2	virujjhanti, yujjhitukāmā hutvā senāya paṭimukhaṃ gacchantā viya honti, te mayaṃ	1658	
PA_atk-s05_05a:1658_3	lāmakapaññe na pasaṃsāma. Kiṃ kāraṇaṃ? Tato tato ne pasajanti saṅgā, yasmā te tādisake	1658	
PA_atk-s05_05a:1658_4	puggale tato tato vacanapathato samuṭṭhāya vivādasaṅgā sajanti allīyanti. Kiṃ kāraṇā	1658	
PA_atk-s05_05a:1658_5	sajantīti? Cittañhi te tattha gamenti dūre, yasmā te paṭiseniyantā cittaṃ tattha	1658	
PA_atk-s05_05a:1658_6	gamenti, yattha gataṃ samathavipassanānaṃ dūre hotīti.	1658	
PA_atk-s05_05a:1659_0	394-5. Evaṃ parittapaññānaṃ pavattiṃ dassetvā idāni mahāpaññānaṃ pavattiṃ dassento	1659	
PA_atk-s05_05a:1659_1	āha “piṇḍaṃ vihāraṃ…pe… sāvako”ti. Tattha vihārena patissayo, sayanāsanena mañcapīṭhanti	1659	
PA_atk-s05_05a:1659_2	tīhipi padehi senāsanameva vuttaṃ. Āpanti udakaṃ. Saṅghāṭirajūpavāhananti paṃsumalādino	1659	
PA_atk-s05_05a:1659_3	saṅghāṭirajassa dhovanaṃ. Sutvāna dhammaṃ sugatena desitanti sabbāsavasaṃvarādīsu	1659	
PA_atk-s05_05a:1659_4	“paṭisaṅkhā yoniso cīvaraṃ paṭisevati sītassa paṭighātāyā”tiādinā nayena bhagavatā	1659	
PA_atk-s05_05a:1659_5	desitaṃ dhammaṃ sutvā. Saṅkhāya seve varapaññasāvakoti etaṃ idha piṇḍanti vuttaṃ	1659	
PA_atk-s05_05a:1659_6	piṇḍapātaṃ, vihārādīhi vuttaṃ senāsanaṃ, āpamukhena dassitaṃ gilānapaccayaṃ, saṅghāṭiyā	1659	
PA_atk-s05_05a:1659_7	cīvaranti catubbidhampi paccayaṃ saṅkhāya “yāvadeva imassa kāyassa ṭhitiyā”tiādinā	1659	
PA_atk-s05_05a:1659_8	nayena paccavekkhitvā seve varapaññasāvako, sevituṃ sakkuṇeyya varapaññassa tathāgatassa	1659	
PA_atk-s05_05a:1659_9	sāvako sekkho vā puthujjano vā, nippariyāyena ca arahā. So hi caturāpasseno “saṅkhāyekaṃ	1659	
PA_atk-s05_05a:1659_10	paṭisevati, saṅkhāyekaṃ adhivāseti, saṅkhāyekaṃ parivajjeti, saṅkhāyekaṃ vinodetī”ti	16591	
PA_atk-s05_05a:1659_11	vutto. Yassā ca saṅkhāya seve varapaññasāvako, tasmā hi piṇḍe…pe… yathā pokkhare	16591	
PA_atk-s05_05a:1659_12	vāribindu, tathā hotīti veditabbo.	16591	
PA_atk-s05_05a:1660_0	396. Evaṃ khīṇāsavapaṭipattiṃ dassento arahattanikūṭena anagāriyapaṭipadaṃ niṭṭhāpetvā	1660	
PA_atk-s05_05a:1660_1	idāni agāriyapaṭipadaṃ dassetuṃ “gahaṭṭhavattaṃ pana vo”tiādimāha. Tattha paṭhamagāthāya	1660	
PA_atk-s05_05a:1660_2	tāva sāvakoti agāriyasāvako. Sesaṃ uttānatthameva. Ayaṃ pana yojanā – yo mayā ito	1660	
PA_atk-s05_05a:1660_3	pubbe kevalo abyāmisso sakalo paripuṇṇo bhikkhudhammo kathito. Esa khettavatthuādipariggahehi	1660	
PA_atk-s05_05a:1660_4	sapariggahena na labbhā phassetuṃ na sakkā adhigantunti.	1660	
PA_atk-s05_05a:1661_0	397. Evaṃ tassa bhikkhudhammaṃ paṭisedhetvā gahaṭṭhadhammameva dassento āha “pāṇaṃ	1661	
PA_atk-s05_05a:1661_1	na hane”ti. Tattha purimaḍḍhena tikoṭiparisuddhā pāṇātipātāveramaṇi vuttā, pacchimaḍḍhena	1661	
PA_atk-s05_05a:1661_2	sattesu hitapaṭipatti. Tatiyapādo cettha khaggavisāṇasutte catutthapāde thāvaratasabhedo	1661	
PA_atk-s05_05a:1661_3	mettasuttavaṇṇanāyaṃ sabbappakārato vaṇṇito. Sesaṃ uttānatthameva. Uppaṭipāṭiyā pana	1661	
PA_atk-s05_05a:1661_4	yojanā kātabbā – tasathāvaresu sabbesu bhūtesu nidhāya daṇḍaṃ na hane na ghātayeyya	1661	
PA_atk-s05_05a:1661_5	nānujaññāti. “Nidhāya daṇḍa”nti ito vā paraṃ “vatteyyā”ti pāṭhaseso āharitabbo. Itarathā	1661	
PA_atk-s05_05a:1661_6	hi na pubbenāparaṃ sandhiyati.	1661	
PA_atk-s05_05a:1662_0	398. Evaṃ paṭhamasikkhāpadaṃ dassetvā idāni dutiyasikkhāpadaṃ dassento āha “tato	1662	
PA_atk-s05_05a:1662_1	adinna”nti. Tattha kiñcīti appaṃ vā bahuṃ vā. Kvacīti gāme vā araññe vā. Sāvakoti	1662	
PA_atk-s05_05a:1662_2	agāriyasāvako. Bujjhamānoti “parasantakamida”nti jānamāno. Sabbaṃ adinnaṃ parivajjayeyyāti	1662	
PA_atk-s05_05a:1662_3	evañhi paṭipajjamāno sabbaṃ adinnaṃ parivajjeyya, no aññathāti dīpeti. Sesamettha	1662	
PA_atk-s05_05a:1662_4	vuttanayañca pākaṭañcāti.	1662	
PA_atk-s05_05a:1663	399. Evaṃ dutiyasikkhāpadampi tikoṭiparisuddhaṃ dassetvā ukkaṭṭhaparicchedato pabhuti tatiyaṃ dassento āha “abrahmacariya”nti. Tattha asambhuṇantoti asakkonto.	166	
PA_atk-s05_05a:1664	400. Idāni catutthasikkhāpadaṃ dassento āha “sabhaggato vā”ti. Tattha sabhaggatoti santhāgārādigato. Parisaggatoti pūgamajjagato. Sesamettha vuttanayañca pākaṭañcāti.	166	
PA_atk-s05_05a:1665_0	401. Evaṃ catutthasikkhāpadampi tikoṭiparisuddhaṃ dassetvā pañcamaṃ dassento āha	1665	
PA_atk-s05_05a:1665_1	“majjañca pāna”nti. Tattha majjañca pānanti gāthābandhasukhatthaṃ evaṃ vuttaṃ. Ayaṃ	1665	
PA_atk-s05_05a:1665_2	panattho “majjapānañca na samācareyyā”ti. Dhammaṃ imanti imaṃ majjapānaveramaṇīdhammaṃ.	1665	
PA_atk-s05_05a:1665_3	Ummādanantanti ummādanapariyosānaṃ. Yo hi sabbalahuko majjapānassa vipāko, so manussabhūtassa	1665	
PA_atk-s05_05a:1665_4	ummattakasaṃvattaniko hoti. Iti naṃ viditvāti iti naṃ majjapānaṃ ñatvā. Sesamettha	1665	
PA_atk-s05_05a:1665_5	vuttanayañca pākaṭañcāti.	1665	
PA_atk-s05_05a:1666_0	402. Evaṃ pañcamasikkhāpadampi tikoṭiparisuddhaṃ dassetvā idāni purimasikkhāpadānampi	1666	
PA_atk-s05_05a:1666_1	majjapānameva saṃkilesakarañca bhedakarañca dassetvā daḷhataraṃ tato veramaṇiyaṃ	1666	
PA_atk-s05_05a:1666_2	niyojento āha “madā hi pāpāni karontī”ti. Tattha madāti madahetu. Hikāro padapūraṇamatte	1666	
PA_atk-s05_05a:1666_3	nipāto. Pāpāni karontīti pāṇātipātādīni sabbākusalāni karonti. Ummādanaṃ mohananti	1666	
PA_atk-s05_05a:1666_4	paraloke ummādanaṃ ihaloke mohanaṃ. Sesaṃ uttānatthameva.	1666	
PA_atk-s05_05a:1667_0	403-4. Ettāvatā agāriyasāvakassa niccasīlaṃ dassetvā idāni uposathaṅgāni dassento	1667	
PA_atk-s05_05a:1667_1	“pāṇaṃ na hane”ti gāthādvayamāha. Tattha abrahmacariyāti aseṭṭhacariyabhūtā. Methunāti	1667	
PA_atk-s05_05a:1667_2	methunadhammasamāpattito. Rattiṃ na bhuñjeyya vikālabhojananti rattimpi na bhuñjeyya,	1667	
PA_atk-s05_05a:1667_3	divāpi kālātikkantabhojanaṃ na bhuñjeyya. Na ca gandhanti ettha gandhaggahaṇena vilepanacuṇṇādīnipi	1667	
PA_atk-s05_05a:1667_4	gahitānevāti veditabbāni. Mañceti kappiyamañce. Santhateti taṭṭikādīhi kappiyattharaṇehi	1667	
PA_atk-s05_05a:1667_5	atthate. Chamāyaṃ pana gonakādisanthatāyapi vaṭṭati. Aṭṭhaṅgikanti pañcaṅgikaṃ viya	1667	
PA_atk-s05_05a:1667_6	tūriyaṃ, na aṅgavinimuttaṃ. Dukkhantagunāti vaṭṭadukkhassa antagatena. Sesamettha	1667	
PA_atk-s05_05a:1667_7	pākaṭameva. Pacchimaḍḍhuṃ pana saṅgītikārakehi vuttantipi āhu.	1667	
PA_atk-s05_05a:1668_0	405. Evaṃ uposathaṅgāni dassetvā idāni uposathakālaṃ dassento āha “tato ca pakkhassā”ti.	1668	
PA_atk-s05_05a:1668_1	Tattha tatoti padapūraṇamatte nipāto. Pakkhassupavassuposathanti evaṃ parapadena	1668	
PA_atk-s05_05a:1668_2	yojetabbaṃ “pakkhassa cātuddasiṃ pañcadasiṃ aṭṭhaminti ete tayo divase upavassa uposathaṃ,	1668	
PA_atk-s05_05a:1668_3	etaṃ aṭṭhaṅgikauposathaṃ upagamma vasitvā”ti. Pāṭihāriyapakkhañcāti ettha pana vassūpanāyikāya	1668	
PA_atk-s05_05a:1668_4	purimabhāge āsāḷhamāso, antovassaṃ tayo māsā, kattikamāsoti ime pañca māsā “pāṭihāriyapakkho”ti	1668	
PA_atk-s05_05a:1668_5	vuccanti. Āsāḷhakattikaphagguṇamāsā tayo evāti apare. Pakkhuposathadivasānaṃ purimapacchimadivasavasena	1668	
PA_atk-s05_05a:1668_6	pakkhe pakkhe terasīpāṭipadasattamīnavamīsaṅkhātā cattāro cattāro divasāti apare.	1668	
PA_atk-s05_05a:1668_7	Yaṃ ruccati, taṃ gahetabbaṃ. Sabbaṃ vā pana puññakāmīnaṃ bhāsitabbaṃ. Evametaṃ pāṭihāriyapakkhañca	1668	
PA_atk-s05_05a:1668_8	pasannamānaso susamattarūpaṃ suparipuṇṇarūpaṃ ekampi divasaṃ apariccajanto aṭṭhaṅgupetaṃ	1668	
PA_atk-s05_05a:1668_9	uposathaṃ upavassāti sambandhitabbaṃ.	1668	
PA_atk-s05_05a:1669_0	406. Evaṃ uposathakālaṃ dassetvā idāni tesu kālesu etaṃ uposathaṃ upavassa yaṃ kātabbaṃ,	1669	
PA_atk-s05_05a:1669_1	taṃ dassento āha “tato ca pāto”ti. Etthāpi tatoti padapūraṇamatte nipāto, anantaratthe	1669	
PA_atk-s05_05a:1669_2	vā, athāti vuttaṃ hoti. Pātoti aparajjudivasapubbabhāge. Upavutthuposathoti upavasitauposatho.	1669	
PA_atk-s05_05a:1669_3	Annenāti yāgubhattādinā. Pānenāti aṭṭhavidhapānena. Anumodamānoti anupamodamāno,	1669	
PA_atk-s05_05a:1669_4	nirantaraṃ modamānoti attho. Yathārahanti attano anurūpena, yathāsatti yathābalanti	1669	
PA_atk-s05_05a:1669_5	vuttaṃ hoti. Saṃvibhajethāti bhājeyya patimāneyya. Sesaṃ pākaṭameva.	1669	
PA_atk-s05_05a:1670_0	407. Evaṃ upavutthuposathassa kiccaṃ vatvā idāni yāvajīvikaṃ garuvattaṃ ājīvapārisuddhiñca	1670	
PA_atk-s05_05a:1670_1	kathetvā tāya paṭipadāya adhigantabbaṭṭhānaṃ dassento āha “dhammena mātāpitaro”ti.	1670	
PA_atk-s05_05a:1670_2	Tattha dhammenāti dhammaladdhena bhogena. Bhareyyāti poseyya. Dhammikaṃ so vaṇijjanti	1670	
PA_atk-s05_05a:1670_3	sattavaṇijjā, satthavaṇijjā, visavaṇijjā, maṃsavaṇijjā, surāvaṇijjāti imā pañca adhammavaṇijjā	1670	
PA_atk-s05_05a:1670_4	vajjetvā avasesā dhammikavaṇijjā. Vaṇijjāmukhena cettha kasigorakkhādi aparopi dhammiko	1670	
PA_atk-s05_05a:1670_5	vohāro saṅgahito. Sesamuttānatthameva. Ayaṃ pana yojanā – so niccasīlauposathasīladānadhammasamannāgato	1670	
PA_atk-s05_05a:1670_6	ariyasāvako payojaye dhammikaṃ vaṇijjaṃ, tato laddhena ca dhammato anapetattā dhammena	1670	
PA_atk-s05_05a:1670_7	bhogena mātāpitaro bhareyya. Atha so gihī evaṃ appamatto ādito pabhuti vuttaṃ imaṃ	1670	
PA_atk-s05_05a:1670_8	vattaṃ vattayanto kāyassa bhedā ye te attano ābhāya andhakāraṃ vidhametvā ālokakaraṇena	1670	
PA_atk-s05_05a:1670_9	sayampabhāti laddhanāmā cha kāmāvacaradevā, te sayampabhe nāma deve upeti bhajati	1670	
PA_atk-s05_05a:1670_10	allīyati, tesaṃ nibbattaṭṭhāne nibbattatīti.	16701	
PA_atk-s05_05a:1671	Paramatthajotikāya khuddaka-aṭṭhakathāya	167	
PA_atk-s05_05a:1672	Suttanipāta-aṭṭhakathāya dhammikasuttavaṇṇanā niṭṭhitā.	167	
PA_atk-s05_05a:1673	Niṭṭhito ca dutiyo vaggo atthavaṇṇanānayato, nāmena	167	
PA_atk-s05_05a:1674	Cūḷavaggoti.	167	
PA_atk-s05_05a:1675	3. Mahāvaggo	167	
PA_atk-s05_05a:1676	1. Pabbajjāsuttavaṇṇanā	167	
PA_atk-s05_05a:1677_0	408. Pabbajjaṃ kittayissāmīti pabbajjāsuttaṃ. Kā uppatti? Bhagavati kira sāvatthiyaṃ	1677	
PA_atk-s05_05a:1677_1	viharante āyasmato ānandassa parivitakko udapādi – “sāriputtādīnaṃ mahāsāvakānaṃ	1677	
PA_atk-s05_05a:1677_2	pabbajjā kittitā, taṃ bhikkhū ca upāsakā ca jānanti. Bhagavato pana akittitā, yaṃnūnāhaṃ	1677	
PA_atk-s05_05a:1677_3	kitteyya”nti. So jetavanavihāre āsane nisīditvā cittabījaniṃ gahetvā bhikkhūnaṃ bhagavato	1677	
PA_atk-s05_05a:1677_4	pabbajjaṃ kittento imaṃ suttamabhāsi.	1677	
PA_atk-s05_05a:1678_0	Tattha yasmā pabbajjaṃ kittentena yathā pabbaji, taṃ kittetabbaṃ. Yathā ca pabbaji,	1678	
PA_atk-s05_05a:1678_1	taṃ kittentena yathā vīmaṃsamāno pabbajjaṃ rocesi, taṃ kittetabbaṃ. Tasmā “pabbajjaṃ	1678	
PA_atk-s05_05a:1678_2	kittayissāmī”ti vatvā “yathā pabbajī”tiādimāha. Cakkhumāti pañcahi cakkhūhi cakkhumā	1678	
PA_atk-s05_05a:1678_3	cakkhusampannoti attho. Sesamādigāthāya uttānameva.	1678	
PA_atk-s05_05a:1679_0	409. Idāni “yathā vīmaṃsamāno”ti tamatthaṃ pakāsento āha “sambādhoya”nti. Tattha	1679	
PA_atk-s05_05a:1679_1	sambādhoti puttadārādisampīḷanena kilesasampīḷanena ca kusalakiriyāya okāsarahito.	1679	
PA_atk-s05_05a:1679_2	Rajassāyatananti kambojādayo viya assādīnaṃ, rāgādirajassa uppattideso. Abbhokāsoti	1679	
PA_atk-s05_05a:1679_3	vuttasambādhapaṭipakkhabhāvena ākāso viya vivaṭā. Iti disvāna pabbajīti iti gharāvāsapabbajjāsu	1679	
PA_atk-s05_05a:1679_4	byādhijarāmaraṇehi suṭṭhutaraṃ codiyamānahadayo ādīnavamānisaṃsañca vīmaṃsitvā, mahābhinikkhamanaṃ	1679	
PA_atk-s05_05a:1679_5	nikkhamitvā, anomānadītīre khaggena kese chinditvā, tāvadeva ca dvaṅgulamattasaṇṭhitasamaṇasāruppakesamassu	1679	
PA_atk-s05_05a:1679_6	hutvā ghaṭikārena brahmunā upanīte aṭṭha parikkhāre gahetvā “evaṃ nivāsetabbaṃ pārupitabba”nti	1679	
PA_atk-s05_05a:1679_7	kenaci ananusiṭṭho anekajātisahassapavattitena attano pabbajjāciṇṇeneva sikkhāpiyamāno	1679	
PA_atk-s05_05a:1679_8	pabbaji. Ekaṃ kāsāvaṃ nivāsetvā ekaṃ uttarāsaṅgaṃ karitvā ekaṃ cīvaraṃ khandhe karitvā	1679	
PA_atk-s05_05a:1679_9	mattikāpattaṃ aṃse ālaggetvā pabbajitavesaṃ adhiṭṭhāsīti vuttaṃ hoti. Sesamettha uttānameva.	1679	
PA_atk-s05_05a:1680_0	410. Evaṃ bhagavato pabbajjaṃ kittetvā tato paraṃ pabbajitapaṭipattiṃ anomānadītīraṃ	1680	
PA_atk-s05_05a:1680_1	hitvā padhānāya gamanañca pakāsetuṃ “pabbajitvāna kāyenā”tiādiṃ sabbamabhāsi. Tattha	1680	
PA_atk-s05_05a:1680_2	kāyena pāpakammaṃ vivajjayīti tividhaṃ kāyaduccaritaṃ vajjesi. Vacīduccaritanti catubbidhaṃ	1680	
PA_atk-s05_05a:1680_3	vacīduccaritaṃ. Ājīvaṃ parisodhayīti micchājīvaṃ hitvā sammājīvameva pavattayi.	1680	
PA_atk-s05_05a:1681_0	411. Evaṃ ājīvaṭṭhamakasīlaṃ sodhetvā anomānadītīrato tiṃsayojanappamāṇaṃ sattāhena	1681	
PA_atk-s05_05a:1681_1	agamā rājagahaṃ buddho. Tattha kiñcāpi yadā rājagahaṃ agamāsi, tadā buddho na hoti,	1681	
PA_atk-s05_05a:1681_2	tathāpi buddhassa pubbacariyāti katvā evaṃ vattuṃ labbhati – “idha rājā jāto, idha	1681	
PA_atk-s05_05a:1681_3	rajjaṃ aggahesī”tiādi lokiyavohāravacanaṃ viya. Magadhānanti magadhānaṃ janapadassa	1681	
PA_atk-s05_05a:1681_4	nagaranti vuttaṃ hoti. Giribbajanti idampi tassa nāmaṃ. Tañhi paṇḍavagijjhakūṭavebhāraisigilivepullanāmakānaṃ	1681	
PA_atk-s05_05a:1681_5	pañcannaṃ girīnaṃ majjhe vajo viya ṭhitaṃ, tasmā “giribbaja”nti vuccati. Piṇḍāya	1681	
PA_atk-s05_05a:1681_6	abhihāresīti bhikkhatthāya tasmiṃ nagare cari. So kira nagaradvāre ṭhatvā cintesi	1681	
PA_atk-s05_05a:1681_7	– “sacāhaṃ rañño bimbisārassa attano āgamanaṃ nivedeyyaṃ, ‘suddhodanassa putto siddhattho	1681	
PA_atk-s05_05a:1681_8	nāma kumāro āgato’ti bahumpi me paccayaṃ abhihareyya. Na kho pana me taṃ patirūpaṃ	1681	
PA_atk-s05_05a:1681_9	pabbajitassa ārocetvā paccayagahaṇaṃ, handāhaṃ piṇḍāya carāmī”ti devadattiyaṃ paṃsukūlacīvaraṃ	1681	
PA_atk-s05_05a:1681_10	pārupitvā mattikāpattaṃ gahetvā pācīnadvārena nagaraṃ pavisitvā anugharaṃ piṇḍāya	16811	
PA_atk-s05_05a:1681_11	acari. Tenāha āyasmā ānando – “piṇḍāya abhihāresī”ti. Ākiṇṇavaralakkhaṇoti sarīre	16811	
PA_atk-s05_05a:1681_12	ākiritvā viya ṭhapitavaralakkhaṇo vipulavaralakkhaṇo vā. Vipulampi hi “ākiṇṇa”nti	16811	
PA_atk-s05_05a:1681_13	vuccati. Yathāha – “ākiṇṇaluddo puriso, dhāticelaṃva makkhito”ti. Vipulaluddoti attho.	16811	
PA_atk-s05_05a:1682_0	412. Tamaddasāti tato kira purimāni satta divasāni nagare nakkhattaṃ ghositaṃ ahosi.	1682	
PA_atk-s05_05a:1682_1	Taṃ divasaṃ pana “nakkhattaṃ vītivattaṃ, kammantā payojetabbā”ti bheri cari. Atha	1682	
PA_atk-s05_05a:1682_2	mahājano rājaṅgaṇe sannipati. Rājāpi “kammantaṃ saṃvidahissāmī”ti sīhapañjaraṃ vivaritvā	1682	
PA_atk-s05_05a:1682_3	balakāyaṃ passanto taṃ piṇḍāya abhihārentaṃ mahāsattaṃ addasa. Tenāha āyasmā ānando	1682	
PA_atk-s05_05a:1682_4	– “tamaddasā bimbisāro, pāsādasmiṃ patiṭṭhito”ti. Imamatthaṃ abhāsathāti imaṃ atthaṃ amaccānaṃ abhāsi.	1682	
PA_atk-s05_05a:1683_0	413. Idāni taṃ tesaṃ amaccānaṃ bhāsitamatthaṃ dassento āha – “imaṃ bhonto”ti. Tattha	1683	
PA_atk-s05_05a:1683_1	imanti so rājā bodhisattaṃ dasseti, bhontoti amacce ālapati. Nisāmethāti passatha.	1683	
PA_atk-s05_05a:1683_2	Abhirūpoti dassanīyaṅgapaccaṅgo. Brahmāti ārohapariṇāhasampanno. Sucīti parisuddhachavivaṇṇo.	1683	
PA_atk-s05_05a:1683_3	Caraṇenāti gamanena.	1683	
PA_atk-s05_05a:1684_0	414-5. Nīcakulāmivāti nīcakulā iva pabbajito na hotīti attho. Makāro padasandhikaro.	1684	
PA_atk-s05_05a:1684_1	Kuhiṃ bhikkhu gamissatīti ayaṃ bhikkhu kuhiṃ gamissati, ajja kattha vasissatīti jānituṃ	1684	
PA_atk-s05_05a:1684_2	rājadūtā sīghaṃ gacchantu. Dassanakāmā hi mayaṃ assāti iminā adhippāyena āha. Guttadvāro	1684	
PA_atk-s05_05a:1684_3	okkhittacakkhutāya, susaṃvuto satiyā. Guttadvāro vā satiyā, susaṃvuto pāsādikena	1684	
PA_atk-s05_05a:1684_4	saṅghāṭicīvaradhāraṇena.	1684	
PA_atk-s05_05a:1685_0	416. Khippaṃ pattaṃ apūresīti sampajānattā patissatattā ca adhikaṃ agaṇhanto “alaṃ	1685	
PA_atk-s05_05a:1685_1	ettāvatā”ti ajjhāsayapūraṇena khippaṃ pattaṃ apūresi. Munīti monatthāya paṭipannattā	1685	
PA_atk-s05_05a:1685_2	appattamunibhāvopi muniicceva vutto, lokavohārena vā. Lokiyā hi amonasampattampi	1685	
PA_atk-s05_05a:1685_3	pabbajitaṃ “munī”ti bhaṇanti. Paṇḍavaṃ abhihāresīti taṃ pabbataṃ abhiruhi. So kira	1685	
PA_atk-s05_05a:1685_4	manusse pucchi “imasmiṃ nagare pabbajitā kattha vasantī”ti. Athassa te “paṇḍavassa	1685	
PA_atk-s05_05a:1685_5	upari puratthābhimukhapabbhāre”ti ārocesuṃ. Tasmā tameva paṇḍavaṃ abhihāresi “ettha	1685	
PA_atk-s05_05a:1685_6	vāso bhavissatī”ti evaṃ cintetvā.	1685	
PA_atk-s05_05a:1686_0	419-23. Byagghusabhova sīhova girigabbhareti giriguhāyaṃ byaggho viya usabho viya	1686	
PA_atk-s05_05a:1686_1	sīho viya ca nisinnoti attho. Ete hi tayo seṭṭhā vigatabhayabheravā girigabbhare	1686	
PA_atk-s05_05a:1686_2	nisīdanti, tasmā evaṃ upamaṃ akāsi. Bhaddayānenāti hatthiassarathasivikādinā uttamayānena.	1686	
PA_atk-s05_05a:1686_3	Sayānabhūmiṃ yāyitvāti yāvatikā bhūmi hatthiassādinā yānena sakkā gantuṃ, taṃ gantvā.	1686	
PA_atk-s05_05a:1686_4	Āsajjāti patvā, samīpamassa gantvāti attho. Upāvisīti nisīdi. Yuvāti yobbanasampanno.	1686	
PA_atk-s05_05a:1686_5	Daharoti jātiyā taruṇo. Paṭhamuppattiko susūti tadubhayavisesanameva. Yuvā susūti	1686	
PA_atk-s05_05a:1686_6	atiyobbano. Paṭhamuppattikoti paṭhameneva yobbanavesena uṭṭhito. Daharo cāsīti sati	1686	
PA_atk-s05_05a:1686_7	ca daharatte susu bālako viya khāyasīti.	1686	
PA_atk-s05_05a:1687_0	424-5. Anīkagganti balakāyaṃ senāmukhaṃ. Dadāmi bhoge bhuñjassūti ettha “ahaṃ te	1687	
PA_atk-s05_05a:1687_1	aṅgamagadhesu yāvicchasi, tāva dadāmi bhoge. Taṃ tvaṃ sobhayanto anīkaggaṃ nāgasaṅghapurakkhato	1687	
PA_atk-s05_05a:1687_2	bhuñjassū”ti evaṃ sambandho veditabbo. Ujuṃ janapado rājāti “dadāmi bhoge bhuñjassu,	1687	
PA_atk-s05_05a:1687_3	jātiṃ akkhāhi pucchito”ti evaṃ kira vutto mahāpuriso cintesi – “sace ahaṃ rajjena	1687	
PA_atk-s05_05a:1687_4	atthiko assaṃ, cātumahārājikādayopi maṃ attano attano rajjena nimanteyyuṃ, gehe ṭhito	1687	
PA_atk-s05_05a:1687_5	eva vā cakkavattirajjaṃ kāreyyaṃ. Ayaṃ pana rājā ajānanto evamāha – ‘handāhaṃ, taṃ	1687	
PA_atk-s05_05a:1687_6	jānāpemī”’ti bāhaṃ uccāretvā attano āgatadisābhāgaṃ niddisanto “ujuṃ janapado rājā”tiādimāha.	1687	
PA_atk-s05_05a:1687_7	Tattha himavantassa passatoti bhaṇanto sassasampattivekallābhāvaṃ dasseti. Himavantañhi	1687	
PA_atk-s05_05a:1687_8	nissāya pāsāṇavivarasambhavā mahāsālāpi pañcahi vuddhīhi vaḍḍhanti, kimaṅgaṃ pana	1687	
PA_atk-s05_05a:1687_9	khette vuttāni sassāni. Dhanavīriyena sampannoti bhaṇanto sattahi ratanehi avekallattaṃ,	1687	
PA_atk-s05_05a:1687_10	pararājūhi atakkanīyaṃ vīrapurisādhiṭṭhitabhāvañcassa dasseti. Kosalesu niketinoti	16871	
PA_atk-s05_05a:1687_11	bhaṇanto navakarājabhāvaṃ paṭikkhipati. Navakarājā hi niketīti na vuccati. Yassa	16871	
PA_atk-s05_05a:1687_12	pana ādikālato pabhuti anvayavasena so eva janapado nivāso, so niketīti vuccati.	16871	
PA_atk-s05_05a:1687_13	Tathārūpo ca rājā suddhodano, yaṃ sandhāyāha “kosalesu niketino”ti. Tena anvayāgatampi	16871	
PA_atk-s05_05a:1687_14	bhogasampattiṃ dīpeti.	16871	
PA_atk-s05_05a:1688_0	426. Ettāvatā attano bhogasampattiṃ dīpetvā “ādiccā nāma gottena, sākiyā nāma jātiyā”ti	1688	
PA_atk-s05_05a:1688_1	iminā jātisampattiñca ācikkhitvā yaṃ vuttaṃ raññā “dadāmi bhoge bhuñjassū”ti, taṃ	1688	
PA_atk-s05_05a:1688_2	paṭikkhipanto āha – “tamhā kulā pabbajitomhi, na kāme abhipatthaya”nti. Yadi hi ahaṃ	1688	
PA_atk-s05_05a:1688_3	kāme abhipatthayeyyaṃ, na īdisaṃ dhanavīriyasampannaṃ dvāsītisahassavīrapurisasamākulaṃ	1688	
PA_atk-s05_05a:1688_4	kulaṃ chaḍḍetvā pabbajeyyanti ayaṃ kirettha adhippāyo.	1688	
PA_atk-s05_05a:1689_0	427. Evaṃ rañño vacanaṃ paṭikkhipitvā tato paraṃ attano pabbajjāhetuṃ dassento āha	1689	
PA_atk-s05_05a:1689_1	– “kāmesvādīnavaṃ disvā, nekkhammaṃ daṭṭhu khemato”ti. Etaṃ “pabbajitomhī”ti iminā	1689	
PA_atk-s05_05a:1689_2	sambandhitabbaṃ. Tattha daṭṭhūti disvā. Sesamettha ito purimagāthāsu ca yaṃ yaṃ na	1689	
PA_atk-s05_05a:1689_3	vicāritaṃ, taṃ taṃ sabbaṃ uttānatthattā eva na vicāritanti veditabbaṃ. Evaṃ attano	1689	
PA_atk-s05_05a:1689_4	pabbajjāhetuṃ vatvā padhānatthāya gantukāmo rājānaṃ āmantento āha – “padhānāya gamissāmi,	1689	
PA_atk-s05_05a:1689_5	ettha me rañjatī mano”ti. Tassattho – yasmāhaṃ, mahārāja, nekkhammaṃ daṭṭhu khemato	1689	
PA_atk-s05_05a:1689_6	pabbajito, tasmā taṃ paramatthanekkhammaṃ nibbānāmataṃ sabbadhammānaṃ aggaṭṭhena	1689	
PA_atk-s05_05a:1689_7	padhānaṃ patthento padhānatthāya gamissāmi, ettha me padhāne rañjati mano, na kāmesūti.	1689	
PA_atk-s05_05a:1689_8	Evaṃ vutte kira rājā bodhisattaṃ āha – “pubbeva metaṃ, bhante, sutaṃ ‘suddhodanarañño	1689	
PA_atk-s05_05a:1689_9	kira putto siddhatthakumāro cattāri pubbanimittāni disvā pabbajitvā buddho bhavissatī’ti,	1689	
PA_atk-s05_05a:1689_10	sohaṃ, bhante, tumhākaṃ adhimuttiṃ disvā evaṃpasanno ‘addhā buddhattaṃ pāpuṇissathā’ti.	16891	
PA_atk-s05_05a:1689_11	Sādhu, bhante, buddhattaṃ patvā paṭhamaṃ mama vijitaṃ okkameyyāthā”ti.	16891	
PA_atk-s05_05a:1690	Paramatthajotikāya khuddaka-aṭṭhakathāya	169	
PA_atk-s05_05a:1691	Suttanipāta-aṭṭhakathāya pabbajjāsuttavaṇṇanā niṭṭhitā.	169	
PA_atk-s05_05a:1692	2. Padhānasuttavaṇṇanā	169	
PA_atk-s05_05a:1693_0	428. Taṃ maṃ padhānapahitattanti padhānasuttaṃ. Kā uppatti? “Padhānāya gamissāmi,	1693	
PA_atk-s05_05a:1693_1	ettha me rañjatī mano”ti āyasmā ānando pabbajjāsuttaṃ niṭṭhāpesi. Bhagavā gandhakuṭiyaṃ	1693	
PA_atk-s05_05a:1693_2	nisinno cintesi – “mayā chabbassāni padhānaṃ patthayamānena dukkarakārikā katā, taṃ	1693	
PA_atk-s05_05a:1693_3	ajja bhikkhūnaṃ kathessāmī”ti. Atha gandhakuṭito nikkhamitvā buddhāsane nisinno “taṃ	1693	
PA_atk-s05_05a:1693_4	maṃ padhānapahitatta”nti ārabhitvā imaṃ suttamabhāsi.	1693	
PA_atk-s05_05a:1694_0	Tattha taṃ manti dvīhipi vacanehi attānameva niddisati. Padhānapahitattanti nibbānatthāya	1694	
PA_atk-s05_05a:1694_1	pesitacittaṃ pariccattaattabhāvaṃ vā. Nadiṃ nerañjaraṃ patīti lakkhaṇaṃ niddisati.	1694	
PA_atk-s05_05a:1694_2	Lakkhaṇañhi padhānapahitattāya nerañjarā nadī. Teneva cettha upayogavacanaṃ. Ayaṃ	1694	
PA_atk-s05_05a:1694_3	panattho “nadiyā nerañjarāyā”ti, nerañjarāya tīreti vuttaṃ hoti. Viparakkammāti atīva	1694	
PA_atk-s05_05a:1694_4	parakkamitvā. Jhāyantanti appāṇakajjhānamanuyuñjantaṃ. Yogakkhemassa pattiyāti catūhi	1694	
PA_atk-s05_05a:1694_5	yogehi khemassa nibbānassa adhigamatthaṃ.	1694	
PA_atk-s05_05a:1695_0	429. Namucīti māro. So hi attano visayā nikkhamitukāme devamanusse na muñcati, antarāyaṃ	1695	
PA_atk-s05_05a:1695_1	nesaṃ karoti, tasmā “namucī”ti vuccati. Karuṇaṃ vācanti anuddayāyuttaṃ vācaṃ. Bhāsamāno	1695	
PA_atk-s05_05a:1695_2	upāgamīti idaṃ uttānameva. Kasmā pana upāgato? Mahāpuriso kira ekadivasaṃ cintesi	1695	
PA_atk-s05_05a:1695_3	– “sabbadā āhāraṃ pariyesamāno jīvite sāpekkho hoti, na ca sakkā jīvite sāpekkhena	1695	
PA_atk-s05_05a:1695_4	amataṃ adhigantu”nti. Tato āhārupacchedāya paṭipajji, tena kiso dubbaṇṇo ca ahosi.	1695	
PA_atk-s05_05a:1695_5	Atha māro “ayaṃ sambodhāya maggo hoti, na hotīti ajānanto atighoraṃ tapaṃ karoti,	1695	
PA_atk-s05_05a:1695_6	kadāci mama visayaṃ atikkameyyā”ti bhīto “idañcidañca vatvā vāressāmī”ti āgato. Tenevāha	1695	
PA_atk-s05_05a:1695_7	– “kiso tvamasi dubbaṇṇo, santike maraṇaṃ tavā”ti.	1695	
PA_atk-s05_05a:1696_0	430. Evañca pana vatvā athassa maraṇasantikabhāvaṃ sāvento āha – “sahassabhāgo maraṇassa,	1696	
PA_atk-s05_05a:1696_1	ekaṃso tava jīvita”nti. Tassattho – sahassaṃ bhāgānaṃ assāti sahassabhāgo. Ko so?	1696	
PA_atk-s05_05a:1696_2	Maraṇassa paccayoti pāṭhaseso. Eko aṃsoti ekaṃso. Idaṃ vuttaṃ hoti – ayaṃ appāṇakajjhānādisahassabhāgo	1696	
PA_atk-s05_05a:1696_3	tava maraṇassa paccayo, tato pana te eko eva bhāgo jīvitaṃ, evaṃ santike maraṇaṃ	1696	
PA_atk-s05_05a:1696_4	tavāti. Evaṃ maraṇassa santikabhāvaṃ sāvetvā atha naṃ jīvite samussāhento āha “jīva	1696	
PA_atk-s05_05a:1696_5	bho jīvitaṃ seyyo”ti. Kathaṃ seyyoti ce. Jīvaṃ puññāni kāhasīti.	1696	
PA_atk-s05_05a:1697_0	431. Atha attanā sammatāni puññāni dassento āha – “carato ca te brahmacariya”nti.	1697	
PA_atk-s05_05a:1697_1	Tattha brahmacariyanti kālena kālaṃ methunaviratiṃ sandhāyāha, yaṃ tāpasā karonti.	1697	
PA_atk-s05_05a:1697_2	Jūhatoti juhantassa. Sesamettha pākaṭameva.	1697	
PA_atk-s05_05a:1698_0	432. Duggo maggoti imaṃ pana aḍḍhagāthaṃ padhānavicchandaṃ janento āha. Tattha appāṇakajjhānādigahanattā	1698	
PA_atk-s05_05a:1698_1	dukkhena gantabboti duggo, dukkhitakāyacittena kattabbattā dukkaro, santikamaraṇena	1698	
PA_atk-s05_05a:1698_2	tādisenāpi pāpuṇituṃ asakkuṇeyyato durabhisambhavoti evamattho veditabbo. Ito paraṃ	1698	
PA_atk-s05_05a:1698_3	imā gāthā bhaṇaṃ māro, aṭṭhā buddhassa santiketi ayamupaḍḍhagāthā saṅgītikārehi vuttā.	1698	
PA_atk-s05_05a:1698_4	Sakalagāthāpīti eke. Bhagavatā eva pana paraṃ viya attānaṃ niddisantena sabbamettha	1698	
PA_atk-s05_05a:1698_5	evaṃjātikaṃ vuttanti ayamamhākaṃ khanti. Tattha aṭṭhāti aṭṭhāsi. Sesaṃ uttānameva.	1698	
PA_atk-s05_05a:1699	433. Chaṭṭhagāthāya yenatthenāti ettha paresaṃ antarāyakaraṇena attano atthena tvaṃ, pāpima, āgatosīti ayamadhippāyo. Sesaṃ uttānameva.	169	
PA_atk-s05_05a:1700	434. “Jīvaṃ puññāni kāhasī”ti idaṃ pana vacanaṃ paṭikkhipanto “aṇumattopī”ti imaṃ gāthamāha. Tattha puññenāti vaṭṭagāmiṃ mārena vuttaṃ puññaṃ sandhāya bhaṇati. Sesaṃ uttānameva.	170	
PA_atk-s05_05a:1701_0	435. Idāni “ekaṃso tava jīvita”nti idaṃ vacanaṃ ārabbha māraṃ santajjento “atthi	1701	
PA_atk-s05_05a:1701_1	saddhā”ti imaṃ gāthamāha. Tatrāyamadhippāyo – are, māra, yo anuttare santivarapade	1701	
PA_atk-s05_05a:1701_2	assaddho bhaveyya, saddhopi vā kusīto, saddho āraddhavīriyo samānopi vā duppañño,	1701	
PA_atk-s05_05a:1701_3	taṃ tvaṃ jīvitamanupucchamāno sobheyyāsi, mayhaṃ pana anuttare santivarapade okappanasaddhā	1701	
PA_atk-s05_05a:1701_4	atthi, tathā kāyikacetasikamasithilaparakkamatāsaṅkhātaṃ vīriyaṃ, vajirūpamā paññā	1701	
PA_atk-s05_05a:1701_5	ca mama vijjati, so tvaṃ evaṃ maṃ pahitattaṃ uttamajjhāsayaṃ kiṃ jīvamanupucchasi,	1701	
PA_atk-s05_05a:1701_6	kasmā jīvitaṃ pucchasi. Paññā ca mamāti ettha ca saddena sati samādhi ca. Evaṃ sante	1701	
PA_atk-s05_05a:1701_7	yehi pañcahi indriyehi samannāgatā nibbānaṃ pāpuṇanti, tesu ekenāpi avirahitaṃ evaṃ	1701	
PA_atk-s05_05a:1701_8	maṃ pahitattaṃ kiṃ jīvamanupucchasi? Nanu – ekāhaṃ jīvitaṃ seyyo, vīriyamārabhato	1701	
PA_atk-s05_05a:1701_9	daḷhaṃ. Paññavantassa jhāyino, passato udayabbayanti.	1701	
PA_atk-s05_05a:1702_0	436-8. Evaṃ māraṃ santajjetvā attano dehacittappavattiṃ dassento “nadīnamapī”pi gāthāttayamāha.	1702	
PA_atk-s05_05a:1702_1	Tamatthato pākaṭameva. Ayaṃ pana adhippāyavaṇṇanā – yvāyaṃ mama sarīre appāṇakajjhānavīriyavegasamuṭṭhito	1702	
PA_atk-s05_05a:1702_2	vāto vattati, loke gaṅgāyamunādīnaṃ nadīnampi sotāni ayaṃ visosaye, kiñca me evaṃ	1702	
PA_atk-s05_05a:1702_3	pahitattassa catunāḷimattaṃ lohitaṃ na upasoseyya. Na kevalañca me lohitameva sussati,	1702	
PA_atk-s05_05a:1702_4	apica kho pana tamhi lohite sussamānamhi baddhābaddhabhedaṃ sarīrānugataṃ pittaṃ,	1702	
PA_atk-s05_05a:1702_5	asitapītādipaṭicchādakaṃ catunāḷimattameva semhañca, kiñcāparaṃ tattakameva muttañca	1702	
PA_atk-s05_05a:1702_6	ojañca sussati, tesu ca sussamānesu maṃsānipi khīyanti, tassa me evaṃ anupubbena	1702	
PA_atk-s05_05a:1702_7	maṃsesu khīyamānesu bhiyyo cittaṃ pasīdati, na tveva tappaccayā saṃsīdati. So tvaṃ	1702	
PA_atk-s05_05a:1702_8	īdisaṃ cittamajānanto sarīramattameva disvā bhaṇasi “kiso tvamasi dubbaṇṇo, santike	1702	
PA_atk-s05_05a:1702_9	maraṇaṃ tavā”ti. Na kevalañca me cittameva pasīdati, apica kho pana bhiyyo sati ca	1702	
PA_atk-s05_05a:1702_10	paññā ca samādhi mama tiṭṭhati, aṇumattopi pamādo vā sammoho vā cittavikkhepo vā	17021	
PA_atk-s05_05a:1702_11	natthi, tassa mayhaṃ evaṃ viharato ye keci samaṇabrāhmaṇā atītaṃ vā addhānaṃ anāgataṃ	17021	
PA_atk-s05_05a:1702_12	vā etarahi vā opakkamikā vedanā vedayanti, tāsaṃ nidassanabhūtaṃ pattassa uttamavedanaṃ.	17021	
PA_atk-s05_05a:1702_13	Yathā aññesaṃ dukkhena phuṭṭhānaṃ sukhaṃ, sītena uṇhaṃ, uṇhena sītaṃ, khudāya bhojanaṃ,	17021	
PA_atk-s05_05a:1702_14	pipāsāya phuṭṭhānaṃ udakaṃ apekkhate cittaṃ, evaṃ pañcasu kāmaguṇesu ekakāmampi nāpekkhake	17021	
PA_atk-s05_05a:1702_15	cittaṃ. “Aho vatāhaṃ subhojanaṃ bhuñjitvā sukhaseyyaṃ sayeyya”nti īdisenākārena mama	17021	
PA_atk-s05_05a:1702_16	cittaṃ na uppannaṃ, passa, tvaṃ māra, sattassa suddhatanti.	17021	
PA_atk-s05_05a:1703_0	439-41. Evaṃ attano suddhataṃ dassetvā “nivāressāmi ta”nti āgatassa mārassa manorathabhañjanatthaṃ	1703	
PA_atk-s05_05a:1703_1	mārasenaṃ kittetvā tāya aparājitabhāvaṃ dassento “kāmā te paṭhamā senā”tiādikā cha gāthāyo āha.	1703	
PA_atk-s05_05a:1704_0	Tattha yasmā āditova agāriyabhūte satte vatthukāmesu kilesakāmā mohayanti, te abhibhuyya	1704	
PA_atk-s05_05a:1704_1	anagāriyabhāvaṃ upagatānaṃ pantesu vā senāsanesu aññataraññataresu vā adhikusalesu	1704	
PA_atk-s05_05a:1704_2	dhammesu arati uppajjati. Vuttañcetaṃ “pabbajitena kho, āvuso, abhirati dukkarā”ti.	1704	
PA_atk-s05_05a:1704_3	Tato te parapaṭibaddhajīvikattā khuppipāsā bādheti, tāya bādhitānaṃ pariyesanataṇhā	1704	
PA_atk-s05_05a:1704_4	cittaṃ kilamayati, atha nesaṃ kilantacittānaṃ thinamiddhaṃ okkamati. Tato visesamanadhigacchantānaṃ	1704	
PA_atk-s05_05a:1704_5	durabhisambhavesu araññavanapatthesu senāsanesu viharataṃ utrāsasaññitā bhīru jāyati,	1704	
PA_atk-s05_05a:1704_6	tesaṃ ussaṅkitaparisaṅkitānaṃ dīgharattaṃ vivekarasamanassādayamānānaṃ viharataṃ	1704	
PA_atk-s05_05a:1704_7	“na siyā nu kho esa maggo”ti paṭipattiyaṃ vicikicchā uppajjati, taṃ vinodetvā viharataṃ	1704	
PA_atk-s05_05a:1704_8	appamattakena visesādhigamena mānamakkhathambhā jāyanti, tepi vinodetvā viharataṃ	1704	
PA_atk-s05_05a:1704_9	tato adhikataraṃ visesādhigamaṃ nissāya lābhasakkārasilokā uppajjanti, lābhādimucchitā	1704	
PA_atk-s05_05a:1704_10	dhammapatirūpakāni pakāsentā micchāyasaṃ adhigantvā tattha ṭhitā jātiādīhi attānaṃ	17041	
PA_atk-s05_05a:1704_11	ukkaṃsenti, paraṃ vambhenti, tasmā kāmādīnaṃ paṭhamasenādibhāvo veditabbo.	17041	
PA_atk-s05_05a:1705_0	442-3. Evametaṃ dasavidhaṃ senaṃ uddisitvā yasmā sā kaṇhadhammasamannāgatattā kaṇhassa	1705	
PA_atk-s05_05a:1705_1	namucino upakārāya saṃvattati, tasmā naṃ tava senāti niddisanto āha – “esā namuci	1705	
PA_atk-s05_05a:1705_2	te senā, kaṇhassābhippahārinī”ti. Tattha abhippahārinīti samaṇabrāhmaṇānaṃ ghātanī	1705	
PA_atk-s05_05a:1705_3	nippothanī, antarāyakarīti attho. Na naṃ asūro jināti, jetvā ca labhate sukhanti	1705	
PA_atk-s05_05a:1705_4	evaṃ tava senaṃ asūro kāye ca jīvite ca sāpekkho puriso na jināti, sūro pana jināti,	1705	
PA_atk-s05_05a:1705_5	jetvā ca maggasukhaṃ phalasukhañca adhigacchati. Yasmā ca labhate sukhaṃ, tasmā sukhaṃ	1705	
PA_atk-s05_05a:1705_6	patthayamāno ahampi esa muñjaṃ parihareti. Saṅgāmāvacarā anivattino purisā attano	1705	
PA_atk-s05_05a:1705_7	anivattanakabhāvaviññāpanatthaṃ sīse vā dhaje vā āvudhe vā muñjatiṇaṃ bandhanti,	1705	
PA_atk-s05_05a:1705_8	taṃ ayampi pariharaticceva maṃ dhārehi. Tava senāya parājitassa dhiratthu mama jīvitaṃ,	1705	
PA_atk-s05_05a:1705_9	tasmā evaṃ dhārehi – saṅgāme me mataṃ seyyo, yañce jīve parājito, yena jīvitena parājito	1705	
PA_atk-s05_05a:1705_10	jīve, tasmā jīvitā tayā sammāpaṭipannānaṃ antarāyakarena saddhiṃ saṅgāme mataṃ mama seyyoti attho.	17051	
PA_atk-s05_05a:1706_0	444. Kasmā mataṃ seyyoti ce? Yasmā pagāḷhettha…pe… subbatā, ettha kāmādikāya attukkaṃsanaparavambhanapariyosānāya	1706	
PA_atk-s05_05a:1706_1	tava senāya pagāḷhā nimuggā anupaviṭṭhā eke samaṇabrāhmaṇā na dissanti, sīlādīhi	1706	
PA_atk-s05_05a:1706_2	guṇehi nappakāsanti, andhakāraṃ paviṭṭhā viya honti. Ete evaṃ pagāḷhā samānā sacepi	1706	
PA_atk-s05_05a:1706_3	kadāci ummujjitvā nimujjanapuriso viya “sāhu saddhā”tiādinā nayena ummujjanti, tathāpi	1706	
PA_atk-s05_05a:1706_4	tāya senāya ajjhotthaṭattā tañca maggaṃ na jānanti khemaṃ nibbānagāmīnaṃ, sabbepi	1706	
PA_atk-s05_05a:1706_5	buddhapaccekabuddhādayo yena gacchanti subbatāti. Imaṃ pana gāthaṃ sutvā māro puna	1706	
PA_atk-s05_05a:1706_6	kiñci avatvā eva pakkāmi.	1706	
PA_atk-s05_05a:1707_0	445-6. Pakkante pana tasmiṃ mahāsatto tāya dukkarakārikāya kiñcipi visesaṃ anadhigacchanto	1707	
PA_atk-s05_05a:1707_1	anukkamena “siyā nu kho añño maggo bodhāyā”tiādīni cintetvā oḷārikāhāraṃ āhāretvā,	1707	
PA_atk-s05_05a:1707_2	balaṃ gahetvā, visākhapuṇṇamadivase pageva sujātāya pāyāsaṃ paribhuñjitvā, bhadravanasaṇḍe	1707	
PA_atk-s05_05a:1707_3	divāvihāraṃ nisīditvā, tattha aṭṭha samāpattiyo nibbattento divasaṃ vītināmetvā sāyanhasamaye	1707	
PA_atk-s05_05a:1707_4	mahābodhimaṇḍābhimukho gantvā sotthiyena dinnā aṭṭha tiṇamuṭṭhiyo bodhimūle vikiritvā	1707	
PA_atk-s05_05a:1707_5	dasasahassalokadhātudevatāhi katasakkārabahumāno –	1707	
PA_atk-s05_05a:1708	“Kāmaṃ taco ca nhāru ca, aṭṭhi ca avasissatu;	170	
PA_atk-s05_05a:1709	Upasussatu nissesaṃ, sarīre maṃsalohita”nti. –	170	
PA_atk-s05_05a:1710_0	Caturaṅgavīriyaṃ adhiṭṭhahitvā “na dāni buddhattaṃ apāpuṇitvā pallaṅkaṃ bhindissāmī”ti	1710	
PA_atk-s05_05a:1710_1	paṭiññaṃ katvā aparājitapallaṅke nisīdi. Taṃ ñatvā māro pāpimā “ajja siddhattho paṭiññaṃ	1710	
PA_atk-s05_05a:1710_2	katvā nisinno, ajjeva dānissa sā paṭiññā paṭibāhitabbā”ti bodhimaṇḍato yāva cakkavāḷamāyataṃ	1710	
PA_atk-s05_05a:1710_3	dvādasayojanavitthāraṃ uddhaṃ navayojanamuggataṃ mārasenaṃ samuṭṭhāpetvā diyaḍḍhayojanasatappamāṇaṃ	1710	
PA_atk-s05_05a:1710_4	girimekhalaṃ hatthirājānaṃ āruyha bāhusahassaṃ māpetvā nānāvudhāni gahetvā “gaṇhatha,	1710	
PA_atk-s05_05a:1710_5	hanatha, paharathā”ti bhaṇanto āḷavakasutte vuttappakārā vuṭṭhiyo māpesi, tā mahāpurisaṃ	1710	
PA_atk-s05_05a:1710_6	patvā tattha vuttappakārā eva sampajjiṃsu. Tato vajiraṅkusena hatthiṃ kumbhe paharitvā	1710	
PA_atk-s05_05a:1710_7	mahāpurisassa samīpaṃ netvā “uṭṭhehi, bho siddhattha, pallaṅkā”ti āha. Mahāpuriso	1710	
PA_atk-s05_05a:1710_8	“na uṭṭhahāmi mārā”ti vatvā taṃ dhajiniṃ samantā vilokento imā gāthāyo abhāsi “samantā dhajini”nti.	1710	
PA_atk-s05_05a:1711_0	Tattha dhajininti senaṃ. Yuttanti uyyuttaṃ. Savāhananti girimekhalanāgarājasahitaṃ.	1711	
PA_atk-s05_05a:1711_1	Paccuggacchāmīti abhimukho upari gamissāmi, so ca kho tejeneva, na kāyena. Kasmā?	1711	
PA_atk-s05_05a:1711_2	Mā maṃ ṭhānā acāvayi, maṃ etasmā ṭhānā aparājitapallaṅkā māro mā cālesīti vuttaṃ	1711	
PA_atk-s05_05a:1711_3	hoti. Nappasahatīti sahituṃ na sakkoti, nābhibhavati vā. Āmaṃ pattanti kācajātaṃ	1711	
PA_atk-s05_05a:1711_4	mattikābhājanaṃ. Asmanāti pāsāṇena. Sesamettha pākaṭameva.	1711	
PA_atk-s05_05a:1712_0	447-8. Idāni “etaṃ te mārasenaṃ bhinditvā tato paraṃ vijitasaṅgāmo sampattadhammarājābhiseko	1712	
PA_atk-s05_05a:1712_1	idaṃ karissāmī”ti dassento āha “vasīkaritvā”ti. Tattha vasīkaritvā saṅkappanti maggabhāvanāya	1712	
PA_atk-s05_05a:1712_2	sabbaṃ micchāsaṅkappaṃ pahāya sammāsaṅkappasseva pavattanena vasīkaritvā saṅkappaṃ.	1712	
PA_atk-s05_05a:1712_3	Satiñca sūpatiṭṭhitanti kāyādīsu catūsu ṭhānesu attano satiñca suṭṭhu upaṭṭhitaṃ	1712	
PA_atk-s05_05a:1712_4	karitvā evaṃ vasīkatasaṅkappo suppatiṭṭhitassati raṭṭhā raṭṭhaṃ vicarissāmi devamanussabhede	1712	
PA_atk-s05_05a:1712_5	puthū sāvake vinayanto. Atha mayā vinīyamānā te appamattā…pe… na socare, taṃ nibbānāmatamevāti adhippāyo.	1712	
PA_atk-s05_05a:1713_0	449-51. Atha māro imā gāthāyo sutvā āha – “evarūpaṃ pakkhaṃ disvā na bhāyasi bhikkhū”ti?	1713	
PA_atk-s05_05a:1713_1	“Āma, māra, na bhāyāmī”ti. “Kasmā na bhāyasī”ti? “Dānādīnaṃ pāramipuññānaṃ katattā”ti.	1713	
PA_atk-s05_05a:1713_2	“Ko etaṃ jānāti dānādīni tvamakāsī”ti? “Kiṃ ettha pāpima sakkhikiccena, apica ekasmiṃyeva	1713	
PA_atk-s05_05a:1713_3	bhave vessantaro hutvā yaṃ dānamadāsiṃ, tassānubhāvena sattakkhattuṃ chahi pakārehi	1713	
PA_atk-s05_05a:1713_4	sañjātakampā ayaṃ mahāpathavīyeva sakkhī”ti. Evaṃ vutte udakapariyantaṃ katvā mahāpathavī	1713	
PA_atk-s05_05a:1713_5	kampi bheravasaddaṃ muñcamānā, yaṃ sutvā māro asanihato viya bhīto dhajaṃ paṇāmetvā	1713	
PA_atk-s05_05a:1713_6	palāyi saddhiṃ parisāya. Atha mahāpuriso tīhi yāmehi tisso vijjā sacchikatvā aruṇuggamane	1713	
PA_atk-s05_05a:1713_7	“anekajātisaṃsāraṃ…pe… taṇhānaṃ khayamajjhagā”ti imaṃ udānaṃ udānesi. Māro udānasaddena	1713	
PA_atk-s05_05a:1713_8	āgantvā “ayaṃ‘buddho aha’nti paṭijānāti, handa naṃ anubandhāmi ābhisamācārikaṃ passituṃ.	1713	
PA_atk-s05_05a:1713_9	Sacassa kiñci kāyena vā vācāya vā khalitaṃ bhavissati, viheṭhessāmi na”nti pubbe	1713	
PA_atk-s05_05a:1713_10	bodhisattabhūmiyaṃ chabbassāni anubandhitvā buddhattaṃ pattaṃ ekaṃ vassaṃ anubandhi.	17131	
PA_atk-s05_05a:1713_11	Tato bhagavato kiñci khalitaṃ apassanto “satta vassānī”ti imā nibbejanīyagāthāyo abhāsi.	17131	
PA_atk-s05_05a:1714_0	Tattha otāranti randhaṃ vivaraṃ. Nādhigacchissanti nādhigamiṃ. Medavaṇṇanti medapiṇḍasadisaṃ.	1714	
PA_atk-s05_05a:1714_1	Anupariyagāti parito parito agamāsi. Mudunti mudukaṃ. Vindemāti adhigaccheyyāma.	1714	
PA_atk-s05_05a:1714_2	Assādanāti sādubhāvo. Vāyasettoti vāyaso etto. Sesamettha pākaṭameva.	1714	
PA_atk-s05_05a:1715_0	Ayaṃ pana yojanā – satta vassāni bhagavantaṃ otārāpekkho anubandhiṃ katthaci avijahanto	1715	
PA_atk-s05_05a:1715_1	padāpadaṃ, evaṃ anubandhitvāpi ca otāraṃ nādhigamiṃ. Sohaṃ yathā nāma medavaṇṇaṃ	1715	
PA_atk-s05_05a:1715_2	pāsāṇaṃ medasaññī vāyaso ekasmiṃ passe mukhatuṇḍakena vijjhitvā assādaṃ avindamāno	1715	
PA_atk-s05_05a:1715_3	“appeva nāma ettha mudu vindema, api ito assādanā siyā”ti samantā tatheva vijjhanto	1715	
PA_atk-s05_05a:1715_4	anupariyāyitvā katthaci assādaṃ aladdhā “pāsāṇovāya”nti nibbijja pakkameyya, evamevāhaṃ	1715	
PA_atk-s05_05a:1715_5	bhagavantaṃ kāyakammādīsu attano parittapaññāmukhatuṇḍakena vijjhanto samantā anupariyagā	1715	
PA_atk-s05_05a:1715_6	“appeva nāma katthaci aparisuddhakāyasamācārādimudubhāvaṃ vindema, kutoci assādanā	1715	
PA_atk-s05_05a:1715_7	siyā”ti, te dāni mayaṃ assādaṃ alabhamānā kākova selamāsajja nibbijjāpema gotamaṃ	1715	
PA_atk-s05_05a:1715_8	āsajja tato gotamā nibbijja apemāti. Evaṃ vadato kira mārassa satta vassāni nipphalaparissamaṃ	1715	
PA_atk-s05_05a:1715_9	nissāya balavasoko udapādi. Tenassa visīdamānaṅgapaccaṅgassa beluvapaṇḍu nāma vīṇā	1715	
PA_atk-s05_05a:1715_10	kacchato patitā. Yā sakiṃ kusalehi vāditā cattāro māse madhurassaraṃ muñcati, yaṃ	17151	
PA_atk-s05_05a:1715_11	gahetvā sakko pañcasikhassa adāsi. Taṃ so patamānampi na bujjhi. Tenāha bhagavā –	17151	
PA_atk-s05_05a:1717	“Tassa sokaparetassa, vīṇā kacchā abhassatha;	171	
PA_atk-s05_05a:1718	Tato so dummano yakkho, tatthevantaradhāyathā”ti.	171	
PA_atk-s05_05a:1719	Saṅgītikārakā āhaṃsūti eke, amhākaṃ panetaṃ nakkhamatīti.	171	
PA_atk-s05_05a:1720	Paramatthajotikāya khuddaka-aṭṭhakathāya	172	
PA_atk-s05_05a:1721	Suttanipāta-aṭṭhakathāya padhānasuttavaṇṇanā niṭṭhitā.	172	
PA_atk-s05_05a:1722	3. Subhāsitasuttavaṇṇanā	172	
PA_atk-s05_05a:1723_0	Evaṃ me sutanti subhāsitasuttaṃ. Attajjhāsayato cassa uppatti. Bhagavā hi subhāsitappiyo,	1723	
PA_atk-s05_05a:1723_1	so attano subhāsitasamudācārappakāsanena sattānaṃ dubbhāsitasamudācāraṃ paṭisedhento	1723	
PA_atk-s05_05a:1723_2	imaṃ suttamabhāsi. Tattha evaṃ me sutantiādi saṅgītikāravacanaṃ. Tattha tatra kho	1723	
PA_atk-s05_05a:1723_3	bhagavā…pe… bhadanteti te bhikkhūti etaṃ apubbaṃ, sesaṃ vuttanayameva. Tasmā apubbapadavaṇṇanatthamidaṃ	1723	
PA_atk-s05_05a:1723_4	vuccati – tatrāti desakālaparidīpanaṃ. Tañhi yaṃ samayaṃ viharati, tatra samaye,	1723	
PA_atk-s05_05a:1723_5	yasmiñca ārāme viharati, tatra ārāmeti dīpeti. Bhāsitabbayutte vā desakāle dīpeti.	1723	
PA_atk-s05_05a:1723_6	Na hi bhagavā ayutte dese kāle vā dhammaṃ bhāsati. “Akālo kho, tāva, bāhiyā”tiādi	1723	
PA_atk-s05_05a:1723_7	cettha sādhakaṃ. Khoti padapūraṇamatte avadhāraṇādikālatthe vā nipāto. Bhagavāti	1723	
PA_atk-s05_05a:1723_8	lokagaruparidīpanaṃ. Bhikkhūti kathāsavanayuttapuggalaparidīpanaṃ. Āmantesīti ālapi abhāsi sambodhesi.	1723	
PA_atk-s05_05a:1724_0	Bhikkhavoti āmantanākāraparidīpanaṃ. Tañca bhikkhanasīlatādiguṇayogasiddhattā vuttaṃ.	1724	
PA_atk-s05_05a:1724_1	Tena nesaṃ hīnādhikajanasevitaṃ vuttiṃ pakāsento uddhatadīnabhāvaniggahaṃ karoti.	1724	
PA_atk-s05_05a:1724_2	“Bhikkhavo”ti iminā ca karuṇāvipphārasommahadayanayananipātapubbaṅgamena vacanena	1724	
PA_atk-s05_05a:1724_3	te attano mukhābhimukhe karitvā teneva kathetukamyatādīpakena vacanena tesaṃ sotukamyataṃ	1724	
PA_atk-s05_05a:1724_4	janeti, teneva ca sambodhanatthena vacanena sādhukasavanamanasikārepi te niyojeti.	1724	
PA_atk-s05_05a:1724_5	Sādhukasavanamanasikārāyattā hi sāsanasampatti. Aparesupi devamanussesu vijjamānesu	1724	
PA_atk-s05_05a:1724_6	kasmā bhikkhū eva āmantesīti ce? Jeṭṭhaseṭṭhāsannasadāsannihitabhāvato. Sabbaparisasādhāraṇā	1724	
PA_atk-s05_05a:1724_7	hi ayaṃ dhammadesanā, na pāṭipuggalikā. Parisāya ca jeṭṭhā bhikkhū paṭhamuppannattā,	1724	
PA_atk-s05_05a:1724_8	seṭṭhā anagāriyabhāvaṃ ādiṃ katvā satthu cariyānuvidhāyakattā sakalasāsanapaṭiggāhakattā	1724	
PA_atk-s05_05a:1724_9	ca. Āsannā tattha nisinnesu satthu santikattā, sadā sannihitā satthu santikāvacarattā.	1724	
PA_atk-s05_05a:1724_10	Tena bhagavā sabbaparisasādhāraṇaṃ dhammaṃ desento bhikkhū eva āmantesi. Apica bhājanaṃ	17241	
PA_atk-s05_05a:1724_11	te imāya kathāya yathānusiṭṭhaṃ paṭipattisabbhāvatotipi te eva āmantesi. Bhadanteti	17241	
PA_atk-s05_05a:1724_12	gāravādhivacanametaṃ. Te bhikkhūti ye bhagavā āmantesi, te evaṃ bhagavantaṃ ālapantā	17241	
PA_atk-s05_05a:1724_13	bhagavato paccassosunti.	17241	
PA_atk-s05_05a:1725_0	Catūhi aṅgehīti catūhi kāraṇehi avayavehi vā. Musāvādāveramaṇiādīni hi cattāri subhāsitavācāya	1725	
PA_atk-s05_05a:1725_1	kāraṇāni. Saccavacanādayo cattāro avayavā, kāraṇatthe ca aṅgasaddo. Catūhīti nissakkavacanaṃ	1725	
PA_atk-s05_05a:1725_2	hoti, avayavatthe karaṇavacanaṃ. Samannāgatāti samanuāgatā pavattā yuttā ca. Vācāti	1725	
PA_atk-s05_05a:1725_3	samullapanavācā. Yā sā “vācā girā byappatho”ti ca, “nelā kaṇṇasukhā”ti ca evamādīsu	1725	
PA_atk-s05_05a:1725_4	āgacchati. Yā pana “vācāya ce kataṃ kamma”nti evaṃ viññatti ca, “yā catūhi vacīduccaritehi	1725	
PA_atk-s05_05a:1725_5	ārati virati…pe… ayaṃ vuccati sammāvācā”ti evaṃ virati ca, “pharusavācā, bhikkhave,	1725	
PA_atk-s05_05a:1725_6	āsevitā bhāvitā bahulīkatā nirayasaṃvattanikā hotī”ti evaṃ cetanā ca vācāti āgacchati,	1725	
PA_atk-s05_05a:1725_7	sā idha na adhippetā. Kasmā? Abhāsitabbato. Subhāsitā hotīti suṭṭhu bhāsitā hoti.	1725	
PA_atk-s05_05a:1725_8	Tenassā atthāvahanataṃ dīpeti. Na dubbhāsitāti na duṭṭhu bhāsitā. Tenassā anatthānāvahanataṃ	1725	
PA_atk-s05_05a:1725_9	dīpeti. Anavajjāti vajjasaṅkhātarāgādidosavirahitā. Tenassā kāraṇasuddhiṃ vuttadosābhāvañca	1725	
PA_atk-s05_05a:1725_10	dīpeti. Ananuvajjā cāti anuvādavimuttā. Tenassā sabbākārasampattiṃ dīpeti. Viññūnanti	17251	
PA_atk-s05_05a:1725_11	paṇḍitānaṃ. Tena nindāpasaṃsāsu bālā appamāṇāti dīpeti.	17251	
PA_atk-s05_05a:1726_0	Katamehi catūhīti kathetukamyatāpucchā. Idhāti imasmiṃ sāsane. Bhikkhaveti yesaṃ	1726	
PA_atk-s05_05a:1726_1	kathetukāmo, tadālapanaṃ. Bhikkhūti vuttappakāravācābhāsanakapuggalanidassanaṃ. Subhāsitaṃyeva	1726	
PA_atk-s05_05a:1726_2	bhāsatīti puggalādhiṭṭhānāya desanāya catūsu vācaṅgesu aññataraṅganiddesavacanaṃ.	1726	
PA_atk-s05_05a:1726_3	No dubbhāsitanti tasseva vācaṅgassa paṭipakkhabhāsananivāraṇaṃ. Tena “musāvādādayopi	1726	
PA_atk-s05_05a:1726_4	kadāci vattabbā”ti diṭṭhiṃ nisedheti. “No dubbhāsita”nti iminā vā micchāvācappahānaṃ	1726	
PA_atk-s05_05a:1726_5	dīpeti, “subhāsita”nti iminā pahīnamicchāvācena satā bhāsitabbavacanalakkhaṇaṃ. Tathā	1726	
PA_atk-s05_05a:1726_6	pāpassa akaraṇaṃ, kusalassa upasampadaṃ. Aṅgaparidīpanatthaṃ pana abhāsitabbaṃ pubbe	1726	
PA_atk-s05_05a:1726_7	avatvā bhāsitabbamevāha. Esa nayo dhammaṃyevātiādīsupi.	1726	
PA_atk-s05_05a:1727_0	Ettha ca “subhāsitaṃyeva bhāsati no dubbhāsita”nti iminā pisuṇadosarahitaṃ samaggakaraṇavacanaṃ	1727	
PA_atk-s05_05a:1727_1	vuttaṃ, “dhammaṃyeva bhāsati no adhamma”nti iminā samphadosarahitaṃ dhammato anapetaṃ	1727	
PA_atk-s05_05a:1727_2	mantāvacanaṃ vuttaṃ, itarehi dvīhi pharusālikarahitāni piyasaccavacanāni vuttāni.	1727	
PA_atk-s05_05a:1727_3	Imehi khotiādinā pana tāni aṅgāni paccakkhato dassento taṃ vācaṃ nigameti. Visesato	1727	
PA_atk-s05_05a:1727_4	cettha “imehi kho, bhikkhave, catūhi aṅgehi samannāgatā vācā subhāsitā hotī”ti bhaṇanto	1727	
PA_atk-s05_05a:1727_5	yadaññe paṭiññādīhi avayavehi nāmādīhi padehi liṅgavacanavibhattikālakārakādīhi sampattīhi	1727	
PA_atk-s05_05a:1727_6	ca samannāgataṃ vācaṃ “subhāsita”nti maññanti, taṃ dhammato paṭisedheti. Avayavādisampannāpi	1727	
PA_atk-s05_05a:1727_7	hi pesuññādisamannāgatā vācā dubbhāsitāva hoti attano paresañca anatthāvahattā. Imehi	1727	
PA_atk-s05_05a:1727_8	pana catūhi aṅgehi samannāgatā sacepi milakkhubhāsāpariyāpannā ghaṭaceṭikāgītikapariyāpannā	1727	
PA_atk-s05_05a:1727_9	vā hoti, tathāpi subhāsitā eva lokiyalokuttarahitasukhāvahattā. Sīhaḷadīpe maggapasse	1727	
PA_atk-s05_05a:1727_10	sassaṃ rakkhantiyā sīhaḷaceṭikāya sīhaḷakeneva jātijarāmaraṇapaṭisaṃyuttaṃ gītaṃ	17271	
PA_atk-s05_05a:1727_11	gāyantiyā sutvā maggaṃ gacchantā saṭṭhimattā vipassakabhikkhū cettha arahattaṃ pattā	17271	
PA_atk-s05_05a:1727_12	nidassanaṃ. Tathā tisso nāma āraddhavipassako bhikkhu padumasarasamīpena gacchanto	17271	
PA_atk-s05_05a:1727_13	padumasare padumāni bhañjitvā bhañjitvā –	17271	
PA_atk-s05_05a:1728	“Pāto phullaṃ kokanadaṃ, sūriyālokena bhajjiyate;	172	
PA_atk-s05_05a:1729	Evaṃ manussattagatā sattā, jarābhivegena maddīyantī”ti. –	172	
PA_atk-s05_05a:1730	Imaṃ gītaṃ gāyantiyā ceṭikāya sutvā arahattaṃ patto, buddhantare ca aññataro puriso sattahi puttehi saddhiṃ vanā āgamma aññatarāya itthiyā musalena taṇḍule koṭṭentiyā –	173	
PA_atk-s05_05a:1731	“Jarāya parimadditaṃ etaṃ, milātachavicammanissitaṃ;	173	
PA_atk-s05_05a:1732	Maraṇena bhijjati etaṃ, maccussa ghasamāmisaṃ.	173	
PA_atk-s05_05a:1733	“Kimīnaṃ ālayaṃ etaṃ, nānākuṇapena pūritaṃ;	173	
PA_atk-s05_05a:1734	Asucissa bhājanaṃ etaṃ, kadalikkhandhasamaṃ ida”nti. –	173	
PA_atk-s05_05a:1735_0	Imaṃ gītikaṃ sutvā saha puttehi paccekabodhiṃ patto, aññe ca īdisehi upāyehi ariyabhūmiṃ	1735	
PA_atk-s05_05a:1735_1	pattā nidassanaṃ. Anacchariyaṃ panetaṃ, yaṃ bhagavatā āsayānusayakusalena “sabbe	1735	
PA_atk-s05_05a:1735_2	saṅkhārā aniccā”tiādinā nayena vuttā gāthāyo sutvā pañcasatā bhikkhū arahattaṃ pāpuṇiṃsu,	1735	
PA_atk-s05_05a:1735_3	aññe ca khandhāyatanādipaṭisaṃyuttā kathā sutvā aneke devamanussāti. Evaṃ imehi catūhi	1735	
PA_atk-s05_05a:1735_4	aṅgehi samannāgatā vācā sacepi milakkhubhāsāpariyāpannā, ghaṭaceṭikāgītikapariyāpannā	1735	
PA_atk-s05_05a:1735_5	vā hoti, tathāpi “subhāsitā”ti veditabbā. Subhāsitattā eva ca anavajjā ca ananuvajjā	1735	
PA_atk-s05_05a:1735_6	ca viññūnaṃ atthatthikānaṃ kulaputtānaṃ atthapaṭisaraṇānaṃ, no byañjanapaṭisaraṇānanti.	1735	
PA_atk-s05_05a:1736_0	Idamavoca bhagavāti idaṃ subhāsitalakkhaṇaṃ bhagavā avoca. Idaṃ vatvāna sugato, athāparaṃ	1736	
PA_atk-s05_05a:1736_1	etadavoca satthāti idañca lakkhaṇaṃ vatvā atha aññampi etaṃ avoca satthā. Idāni vattabbagāthaṃ	1736	
PA_atk-s05_05a:1736_2	dassetvā sabbametaṃ saṅgītikārakā āhaṃsu. Tattha aparanti gāthābandhavacanaṃ sandhāya	1736	
PA_atk-s05_05a:1736_3	vuccati. Taṃ duvidhaṃ hoti – pacchā āgataparisaṃ assavanasussavanaādhāraṇadaḷhīkaraṇādīni	1736	
PA_atk-s05_05a:1736_4	vā sandhāya tadatthadīpakameva ca. Pubbe kenaci kāraṇena parihāpitassa atthassa dīpanena	1736	
PA_atk-s05_05a:1736_5	atthavisesadīpakañca “purisassa hi jātassa, kuṭhārī jāyate mukhe”tiādīsu viya. Idha	1736	
PA_atk-s05_05a:1736_6	pana tadatthadīpakameva.	1736	
PA_atk-s05_05a:1737_0	453. Tattha santoti buddhādayo. Te hi subhāsitaṃ “uttamaṃ seṭṭha”nti vaṇṇayanti.	1737	
PA_atk-s05_05a:1737_1	Dutiyaṃ tatiyaṃ catutthanti idaṃ pana pubbe niddiṭṭhakkamaṃ upādāya vuttaṃ. Gāthāpariyosāne	1737	
PA_atk-s05_05a:1737_2	pana vaṅgīsatthero bhagavato subhāsite pasīdi.	1737	
PA_atk-s05_05a:1738_0	So yaṃ pasannākāraṃ akāsi, yañca vacanaṃ bhagavā abhāsi, taṃ dassentā saṅgītikārakā	1738	
PA_atk-s05_05a:1738_1	“atha kho āyasmā”tiādimāhaṃsu. Tattha paṭibhāti manti mama bhāgo pakāsati. Paṭibhātu	1738	
PA_atk-s05_05a:1738_2	tanti tava bhāgo pakāsatu. Sāruppāhīti anucchavikāhi. Abhitthavīti pasaṃsi.	1738	
PA_atk-s05_05a:1739	454. Na tāpayeti vippaṭisārena na tāpeyya. Na vihiṃseyyāti aññamaññaṃ bhindanto na bādheyya. Sā ve vācāti sā vācā ekaṃseneva subhāsitā. Ettāvatā apisuṇavācāya bhagavantaṃ thometi.	173	
PA_atk-s05_05a:1740_0	455. Paṭinanditāti haṭṭhena hadayena paṭimukhaṃ gantvā nanditā sampiyāyitā. Yaṃ anādāya	1740	
PA_atk-s05_05a:1740_1	pāpāni, paresaṃ bhāsate piyanti yaṃ vācaṃ bhāsanto paresaṃ pāpāni appiyāni paṭikkūlāni	1740	
PA_atk-s05_05a:1740_2	pharusavacanāni anādāya atthabyañjanamadhuraṃ piyameva vacanaṃ bhāsati, taṃ piyavācameva	1740	
PA_atk-s05_05a:1740_3	bhāseyyāti vuttaṃ hoti. Imāya gāthāya piyavacanena bhagavantaṃ abhitthavi.	1740	
PA_atk-s05_05a:1741_0	456. Amatāti amatasadisā sādubhāvena. Vuttampi cetaṃ “saccaṃ have sādutaraṃ rasāna”nti.	1741	
PA_atk-s05_05a:1741_1	Nibbānāmatapaccayattā vā amatā. Esa dhammo sanantanoti yāyaṃ saccavācā nāma, esa	1741	
PA_atk-s05_05a:1741_2	porāṇo dhammo cariyā paveṇī, idameva hi porāṇānaṃ āciṇṇaṃ, na te alikaṃ bhāsiṃsu.	1741	
PA_atk-s05_05a:1741_3	Tenevāha – “sacce atthe ca dhamme ca, ahu santo patiṭṭhitā”ti. Tattha sacce patiṭṭhitattā	1741	
PA_atk-s05_05a:1741_4	eva attano ca paresañca atthe patiṭṭhitā. Atthe patiṭṭhitattā eva ca dhamme patiṭṭhitā	1741	
PA_atk-s05_05a:1741_5	hontīti veditabbā. Paraṃ vā dvayaṃ saccavisesanamicceva veditabbaṃ. Sacce patiṭṭhitā.	1741	
PA_atk-s05_05a:1741_6	Kīdise? Atthe ca dhamme ca, yaṃ paresaṃ atthato anapetattā atthaṃ anuparodhaṃ karotīti	1741	
PA_atk-s05_05a:1741_7	vuttaṃ hoti. Satipi ca anuparodhakaratte dhammato anapetattā dhammaṃ, yaṃ dhammikameva	1741	
PA_atk-s05_05a:1741_8	atthaṃ sādhetīti vuttaṃ hoti. Imāya gāthāya saccavacanena bhagavantaṃ abhitthavi.	1741	
PA_atk-s05_05a:1742_0	457. Khemanti abhayaṃ nirupaddavaṃ. Kena kāraṇenāti ce? Nibbānappattiyā dukkhassantakiriyāya,	1742	
PA_atk-s05_05a:1742_1	yasmā kilesanibbānaṃ pāpeti, vaṭṭadukkhassa ca antakiriyāya saṃvattatīti attho. Atha	1742	
PA_atk-s05_05a:1742_2	vā yaṃ buddho nibbānappattiyā dukkhassantakiriyāyāti dvinnaṃ nibbānadhātūnamatthāya	1742	
PA_atk-s05_05a:1742_3	khemamaggappakāsanato khemaṃ vācaṃ bhāsati, sā ve vācānamuttamāti sā vācā sabbavācānaṃ	1742	
PA_atk-s05_05a:1742_4	seṭṭhāti evamettha attho veditabbo. Imāya gāthāya mantāvacanena bhagavantaṃ abhitthavanto	1742	
PA_atk-s05_05a:1742_5	arahattanikūṭena desanaṃ niṭṭhāpesīti ayamettha apubbapadavaṇṇanā. Sesaṃ vuttanayeneva veditabbanti.	1742	
PA_atk-s05_05a:1743	Paramatthajotikāya khuddaka-aṭṭhakathāya	174	
PA_atk-s05_05a:1744	Suttanipāta-aṭṭhakathāya subhāsitasuttavaṇṇanā niṭṭhitā.	174	
PA_atk-s05_05a:1745	4. Pūraḷāsasutta-(sundarikabhāradvājasutta)-vaṇṇanā	174	
PA_atk-s05_05a:1746_0	Evaṃ me sutanti pūraḷāsasuttaṃ. Kā uppatti? Bhagavā pacchābhattakiccāvasāne buddhacakkhunā	1746	
PA_atk-s05_05a:1746_1	lokaṃ volokento sundarikabhāradvājabrāhmaṇaṃ arahattassa upanissayasampannaṃ disvā	1746	
PA_atk-s05_05a:1746_2	“tattha mayi gate kathā pavattissati, tato kathāvasāne dhammadesanaṃ sutvā esa brāhmaṇo	1746	
PA_atk-s05_05a:1746_3	pabbajitvā arahattaṃ pāpuṇissatī”ti ca ñatvā tattha gantvā kathaṃ samuṭṭhāpetvā imaṃ suttamabhāsi.	1746	
PA_atk-s05_05a:1747_0	Tattha evaṃ me sutantiādi saṅgītikārakānaṃ vacanaṃ. Kiṃjacco bhavantiādi tassa brāhmaṇassa,	1747	
PA_atk-s05_05a:1747_1	na brāhmaṇo nomhītiādi bhagavato. Taṃ sabbampi samodhānetvā “pūraḷāsasutta”nti vuccati.	1747	
PA_atk-s05_05a:1747_2	Tattha vuttasadisaṃ vuttanayeneva veditabbaṃ, avuttaṃ vaṇṇayissāma, tañca kho uttānatthāni	1747	
PA_atk-s05_05a:1747_3	padāni anāmasantā. Kosalesūti kosalā nāma jānapadino rājakumārā. Tesaṃ nivāso ekopi	1747	
PA_atk-s05_05a:1747_4	janapado ruḷhisaddena “kosalā”ti vuccati. Tasmiṃ kosalesu janapade. Keci pana “yasmā	1747	
PA_atk-s05_05a:1747_5	pubbe mahāpanādaṃ rājakumāraṃ nānānāṭakādīni disvā sitamattampi akarontaṃ sutvā rājā	1747	
PA_atk-s05_05a:1747_6	āṇāpesi ‘yo mama puttaṃ hasāpeti, sabbābharaṇehi naṃ alaṅkaromī’ti. Tato naṅgalāni	1747	
PA_atk-s05_05a:1747_7	chaḍḍetvā mahājanakāyo sannipati. Te ca manussā atirekasattavassāni nānākīḷikādayo	1747	
PA_atk-s05_05a:1747_8	dassentāpi taṃ nāsakkhiṃsu hasāpetuṃ. Tato sakko devanaṭaṃ pesesi, so dibbanāṭakaṃ	1747	
PA_atk-s05_05a:1747_9	dassetvā hasāpesi. Atha te manussā attano attano vasanokāsābhimukhā pakkamiṃsu. Te	1747	
PA_atk-s05_05a:1747_10	paṭipathe mittasuhajjādayo disvā paṭisanthāramakaṃsu ‘kacci bho kusalaṃ, kacci bho	17471	
PA_atk-s05_05a:1747_11	kusala’nti. Tasmā taṃ ‘kusala’nti saddaṃ upādāya so padeso ‘kosalo’ti vuccatī”ti	17471	
PA_atk-s05_05a:1747_12	vaṇṇayanti. Sundarikāya nadiyā tīreti sundarikāti evaṃnāmikāya nadiyā tīre.	17471	
PA_atk-s05_05a:1748_0	Tena kho panāti yena samayena bhagavā taṃ brāhmaṇaṃ vinetukāmo gantvā tassā nadiyā	1748	
PA_atk-s05_05a:1748_1	tīre sasīsaṃ pārupitvā rukkhamūle nisajjāsaṅkhātena iriyāpathavihārena viharati.	1748	
PA_atk-s05_05a:1748_2	Sundarikabhāradvājoti so brāhmaṇo tassā nadiyā tīre vasati aggiñca juhati, bhāradvājoti	1748	
PA_atk-s05_05a:1748_3	cassa gottaṃ, tasmā evaṃ vuccati. Aggiṃ juhatīti āhutipakkhipanena jāleti. Aggihuttaṃ	1748	
PA_atk-s05_05a:1748_4	paricaratīti agyāyatanaṃ sammajjanūpalepanabalikammādinā payirupāsati. Ko nu kho	1748	
PA_atk-s05_05a:1748_5	imaṃ habyasesaṃ bhuñjeyyāti so kira brāhmaṇo aggimhi juhitvā avasesaṃ pāyāsaṃ disvā	1748	
PA_atk-s05_05a:1748_6	cintesi – “aggimhi tāva pakkhittapāyāso mahābrahmunā bhutto, ayaṃ pana avaseso atthi.	1748	
PA_atk-s05_05a:1748_7	Taṃ yadi brahmuno mukhato jātassa brāhmaṇasseva dadeyyaṃ, evaṃ me pitarā saha puttopi	1748	
PA_atk-s05_05a:1748_8	santappito bhaveyya, suvisodhito ca brahmalokagāmimaggo assa, handāhaṃ brāhmaṇaṃ	1748	
PA_atk-s05_05a:1748_9	gavesāmī”ti. Tato brāhmaṇadassanatthaṃ uṭṭhāyāsanā catuddisā anuvilokesi – “ko nu	1748	
PA_atk-s05_05a:1748_10	kho imaṃ habyasesaṃ bhuñjeyyā”ti.	17481	
PA_atk-s05_05a:1749_0	Aññatarasmiṃ rukkhamūleti tasmiṃ vanasaṇḍe seṭṭharukkhamūle. Sasīsaṃ pārutanti saha	1749	
PA_atk-s05_05a:1749_1	sīsena pārutakāyaṃ. Kasmā pana bhagavā evamakāsi, kiṃ nārāyanasaṅkhātabalopi hutvā	1749	
PA_atk-s05_05a:1749_2	nāsakkhi himapātaṃ sītavātañca paṭibāhitunti? Atthetaṃ kāraṇaṃ. Na hi buddhā sabbaso	1749	
PA_atk-s05_05a:1749_3	kāyapaṭijagganaṃ karonti eva, apica bhagavā “āgate brāhmaṇe sīsaṃ vivarissāmi, maṃ	1749	
PA_atk-s05_05a:1749_4	disvā brāhmaṇo kathaṃ pavattessati, athassa kathānusārena dhammaṃ desessāmī”ti kathāpavattanatthaṃ	1749	
PA_atk-s05_05a:1749_5	evamakāsi. Disvāna vāmena…pe… tenupasaṅkamīti so kira bhagavantaṃ disvā brāhmaṇo	1749	
PA_atk-s05_05a:1749_6	“ayaṃ sasīsaṃ pārupitvā sabbarattiṃ padhānamanuyutto, imassa dakkhiṇodakaṃ datvā	1749	
PA_atk-s05_05a:1749_7	imaṃ habyasesaṃ dassāmī”ti brāhmaṇasaññī hutvā eva upasaṅkami. Muṇḍo ayaṃ bhavaṃ,	1749	
PA_atk-s05_05a:1749_8	muṇḍako ayaṃ bhavanti sīse vivaritamatteva kesantaṃ disvā “muṇḍo”ti āha. Tato suṭṭhutaraṃ	1749	
PA_atk-s05_05a:1749_9	olokento parittampi sikhaṃ adisvā hīḷento “muṇḍako”ti āha. Evarūpā hi nesaṃ brāhmaṇānaṃ	1749	
PA_atk-s05_05a:1749_10	diṭṭhi. Tato vāti yattha ṭhito addasa, tamhā padesā muṇḍāpīti kenaci kāraṇena muṇḍitasīsāpi honti.	17491	
PA_atk-s05_05a:1750_0	458. Na brāhmaṇo nomhīti ettha nakāro paṭisedhe, nokāro avadhāraṇe “na no sama”ntiādīsu	1750	
PA_atk-s05_05a:1750_1	viya. Tena nevamhi brāhmaṇoti dasseti. Na rājaputtoti khattiyo namhi. Na vessāyanoti	1750	
PA_atk-s05_05a:1750_2	vessopi namhi. Udakoci nomhīti aññopi suddo vā caṇḍālo vā koci na homīti evaṃ ekaṃseneva	1750	
PA_atk-s05_05a:1750_3	jātivādasamudācāraṃ paṭikkhipati. Kasmā? Mahāsamuddaṃ pattā viya hi nadiyo pabbajjūpagatā	1750	
PA_atk-s05_05a:1750_4	kulaputtā jahanti purimāni nāmagottāni. Pahārādasuttañcettha sādhakaṃ. Evaṃ jātivādaṃ	1750	
PA_atk-s05_05a:1750_5	paṭikkhipitvā yathābhūtamattānaṃ āvikaronto āha – “gottaṃ pariññāya puthujjanānaṃ,	1750	
PA_atk-s05_05a:1750_6	akiñcano manta carāmi loke”ti. Kathaṃ gottaṃ pariññāsīti ce? Bhagavā hi tīhi pariññāhi	1750	
PA_atk-s05_05a:1750_7	pañcakkhandhe pariññāsi, tesu ca pariññātesu gottaṃ pariññātameva hoti. Rāgādikiñcanānaṃ	1750	
PA_atk-s05_05a:1750_8	pana abhāvena so akiñcano mantā jānitvā ñāṇānuparivattīhi kāyakammādīhi carati. Tenāha	1750	
PA_atk-s05_05a:1750_9	– “gottaṃ…pe… loke”ti. Mantā vuccati paññā, tāya cesa carati. Tenevāha – “mantaṃ	1750	
PA_atk-s05_05a:1750_10	carāmi loke”ti chandavasena rassaṃ katvā.	17501	
PA_atk-s05_05a:1751_0	459-60. Evaṃ attānaṃ āvikatvā idāni “evaṃ oḷārikaṃ liṅgampi disvā pucchitabbāpucchitabbaṃ	1751	
PA_atk-s05_05a:1751_1	na jānāsī”ti brāhmaṇassa upārambhaṃ āropento āha – “saṅghāṭivāsī…pe… gottapañha”nti.	1751	
PA_atk-s05_05a:1751_2	Ettha ca chinnasaṅghaṭitaṭṭhena tīṇipi cīvarāni “saṅghāṭī”ti adhippetāni, tāni nivāseti	1751	
PA_atk-s05_05a:1751_3	paridahatīti saṅghāṭivāsī. Agahoti ageho, nittaṇhoti adhippāyo. Nivāsāgāraṃ pana	1751	
PA_atk-s05_05a:1751_4	bhagavato jetavane mahāgandhakuṭikarerimaṇḍalamāḷakosambakuṭicandanamālādianekappakāraṃ,	1751	
PA_atk-s05_05a:1751_5	taṃ sandhāya na yujjati. Nivuttakesoti apanītakeso, ohāritakesamassūti vuttaṃ hoti.	1751	
PA_atk-s05_05a:1751_6	Abhinibbutattoti atīva vūpasantapariḷāhacitto, guttacitto vā. Alippamāno idha māṇavehīti	1751	
PA_atk-s05_05a:1751_7	upakaraṇasinehassa pahīnattā manussehi alitto asaṃsaṭṭho ekantavivitto. Akallaṃ maṃ	1751	
PA_atk-s05_05a:1751_8	brāhmaṇāti yvāhaṃ evaṃ saṅghāṭivāsī…pe… alippamāno idha māṇavehi, taṃ maṃ tvaṃ, brāhmaṇa,	1751	
PA_atk-s05_05a:1751_9	pākatikāni nāmagottāni atītaṃ pabbajitaṃ samānaṃ appatirūpaṃ gottapañhaṃ pucchasīti.	1751	
PA_atk-s05_05a:1752_0	Evaṃ vutte upārambhaṃ mocento brāhmaṇo āha – pucchanti ve, bho brāhmaṇā, brāhmaṇebhi	1752	
PA_atk-s05_05a:1752_1	saha “brāhmaṇo no bhava”nti. Tattha brāhmaṇo noti brāhmaṇo nūti attho. Idaṃ vuttaṃ	1752	
PA_atk-s05_05a:1752_2	hoti – nāhaṃ bho akallaṃ pucchāmi. Amhākañhi brāhmaṇasamaye brāhmaṇā brāhmaṇehi saha	1752	
PA_atk-s05_05a:1752_3	samāgantvā “brāhmaṇo nu bhavaṃ, bhāradvājo nu bhava”nti evaṃ jātimpi gottampi pucchanti evāti.	1752	
PA_atk-s05_05a:1753_0	461-2. Evaṃ vutte bhagavā brāhmaṇassa cittamudubhāvakaraṇatthaṃ mantesu attano pakataññutaṃ	1753	
PA_atk-s05_05a:1753_1	pakāsento āha – “brāhmaṇo hi ce tvaṃ brūsi…pe… catuvīsatakkhara”nti. Tassattho –	1753	
PA_atk-s05_05a:1753_2	sace tvaṃ “brāhmaṇo ahaṃ”ti brūsi, mañca abrāhmaṇaṃ brūsi, tasmā bhavantaṃ sāvittiṃ	1753	
PA_atk-s05_05a:1753_3	pucchāmi tipadaṃ catuvīsatakkharaṃ, taṃ me brūhīti. Ettha ca bhagavā paramatthavedānaṃ	1753	
PA_atk-s05_05a:1753_4	tiṇṇaṃ piṭakānaṃ ādibhūtaṃ paramatthabrāhmaṇehi sabbabuddhehi pakāsitaṃ atthasampannaṃ	1753	
PA_atk-s05_05a:1753_5	byañjanasampannañca “buddhaṃ saraṇaṃ gacchāmi, dhammaṃ saraṇaṃ gacchāmi, saṅghaṃ	1753	
PA_atk-s05_05a:1753_6	saraṇaṃ gacchāmī”ti imaṃ ariyasāvittiṃ sandhāya pucchati. Yadipi hi brāhmaṇo aññaṃ	1753	
PA_atk-s05_05a:1753_7	vadeyya, addhā naṃ bhagavā “nāyaṃ, brāhmaṇa, ariyassa vinaye sāvittīti vuccatī”ti	1753	
PA_atk-s05_05a:1753_8	tassa asārakattaṃ dassetvā idheva patiṭṭhāpeyya. Brāhmaṇo pana “sāvittiṃ pucchāmi	1753	
PA_atk-s05_05a:1753_9	tipadaṃ catuvīsatakkhara”nti idaṃ attano samayasiddhaṃ sāvittilakkhaṇabyañjanakaṃ	1753	
PA_atk-s05_05a:1753_10	brahmassarena nicchāritavacanaṃ sutvāva “addhāyaṃ samaṇo brāhmaṇasamaye niṭṭhaṃ gato,	17531	
PA_atk-s05_05a:1753_11	ahaṃ pana aññāṇena ‘abrāhmaṇo aya’nti paribhaviṃ, sādhurūpo mantapāragū brāhmaṇova	17531	
PA_atk-s05_05a:1753_12	eso”ti niṭṭhaṃ gantvā “handa naṃ yaññavidhiṃ dakkhiṇeyyavidhiñca pucchāmī”ti tamatthaṃ	17531	
PA_atk-s05_05a:1753_13	pucchanto “kiṃnissitā…pe… loke”ti imaṃ visamagāthāpadattayamāha. Tassattho – kiṃnissitā	17531	
PA_atk-s05_05a:1753_14	kimadhippāyā kiṃ patthentā isayo ca khattiyā ca brāhmaṇā ca aññe ca manujā devatānaṃ	17531	
PA_atk-s05_05a:1753_15	atthāya yaññaṃ akappayiṃsu. Yaññamakappayiṃsūti makāro padasandhikaro. Akappayiṃsūti	17531	
PA_atk-s05_05a:1753_16	saṃvidahiṃsu akaṃsu. Puthūti bahū annapānadānādinā bhedena anekappakāre puthū vā	17531	
PA_atk-s05_05a:1753_17	isayo manujā khattiyā brāhmaṇā ca kiṃnissitā yaññamakappayiṃsu. Kathaṃ nesaṃ taṃ	17531	
PA_atk-s05_05a:1753_18	kammaṃ samijjhatīti iminādhippāyena pucchati.	17531	
PA_atk-s05_05a:1754_0	463. Athassa bhagavā tamatthaṃ byākaronto “yadantagū vedagū yaññakāle. Yassāhutiṃ	1754	
PA_atk-s05_05a:1754_1	labhe tassijjheti brūmī”ti idaṃ sesapadadvayamāha. Tattha yadantagūti yo antagū,	1754	
PA_atk-s05_05a:1754_2	okārassa akāro, dakāro ca padasandhikaro “asādhāraṇamaññesa”ntiādīsu makāro viya.	1754	
PA_atk-s05_05a:1754_3	Ayaṃ pana attho – yo vaṭṭadukkhassa tīhi pariññāhi antagatattā antagū, catūhi ca	1754	
PA_atk-s05_05a:1754_4	maggañāṇavedehi kilese vijjhitvā gatattā vedagū, so yassa isimanujakhattiyabrāhmaṇānaṃ	1754	
PA_atk-s05_05a:1754_5	aññatarassa yaññakāle yasmiṃ kismiñci āhāre paccupaṭṭhite antamaso vanapaṇṇamūlaphalādimhipi	1754	
PA_atk-s05_05a:1754_6	āhutiṃ labhe, tato kiñci deyyadhammaṃ labheyya, tassa taṃ yaññakammaṃ ijjhe samijjheyya,	1754	
PA_atk-s05_05a:1754_7	mahapphalaṃ bhaveyyāti brūmīti.	1754	
PA_atk-s05_05a:1755_0	464. Atha brāhmaṇo taṃ bhagavato paramatthayogagambhīraṃ atimadhuragiranibbikārasarasampannaṃ	1755	
PA_atk-s05_05a:1755_1	desanaṃ sutvā sarīrasampattisūcitañcassa sabbaguṇasampattiṃ sambhāvayamāno pītisomanassajāto	1755	
PA_atk-s05_05a:1755_2	“addhā hi tassā”ti gāthamāha. Tattha iti brāhmaṇoti saṅgītikārānaṃ vacanaṃ, sesaṃ	1755	
PA_atk-s05_05a:1755_3	brāhmaṇassa. Tassattho – addhā hi tassa mayhaṃ hutamijjhe, ayaṃ ajja deyyadhammo	1755	
PA_atk-s05_05a:1755_4	ijjhissati samijjhissati mahapphalo bhavissati yaṃ tādisaṃ vedagumaddasāma, yasmā	1755	
PA_atk-s05_05a:1755_5	tādisaṃ bhavantarūpaṃ vedaguṃ addasāma. Tvaññeva hi so vedagū, na añño. Ito pubbe	1755	
PA_atk-s05_05a:1755_6	pana tumhādisānaṃ vedagūnaṃ antagūnañca adassanena amhādisānaṃ yaññe paṭiyattaṃ añño	1755	
PA_atk-s05_05a:1755_7	jano bhuñjati pūraḷāsaṃ carukañca pūvañcāti.	1755	
PA_atk-s05_05a:1756_0	465. Tato bhagavā attani pasannaṃ vacanapaṭiggahaṇasajjaṃ brāhmaṇaṃ viditvā yathāssa	1756	
PA_atk-s05_05a:1756_1	suṭṭhu pākaṭā honti, evaṃ nānappakārehi dakkhiṇeyye pakāsetukāmo “tasmātiha tva”nti	1756	
PA_atk-s05_05a:1756_2	gāthamāha. Tassattho – yasmā mayi pasannosi, tasmā pana iha tvaṃ, brāhmaṇa, upasaṅkamma	1756	
PA_atk-s05_05a:1756_3	pucchāti attānaṃ dassento āha. Idāni ito pubbaṃ atthenaatthikapadaṃ parapadena sambandhitabbaṃ	1756	
PA_atk-s05_05a:1756_4	– atthena atthiko tassa atthatthikabhāvassa anurūpaṃ kilesaggivūpasamena santaṃ,	1756	
PA_atk-s05_05a:1756_5	kodhadhūmavigamena vidhūmaṃ, dukkhābhāvena anīghaṃ, anekavidhaāsābhāvena nirāsaṃ	1756	
PA_atk-s05_05a:1756_6	appevidha ekaṃsena idha ṭhitova idha vā sāsane abhivinde lacchasi adhigacchissasi	1756	
PA_atk-s05_05a:1756_7	sumedhaṃ varapaññaṃ khīṇāsavadakkhiṇeyyanti. Atha vā yasmā mayi pasannosi, tasmātiha,	1756	
PA_atk-s05_05a:1756_8	tvaṃ brāhmaṇa, atthena atthiko samāno upasaṅkamma puccha santaṃ vidhūmaṃ anīghaṃ	1756	
PA_atk-s05_05a:1756_9	nirāsanti attānaṃ dassento āha. Evaṃ pucchanto appevidha abhivinde sumedhaṃ khīṇāsavadakkhiṇeyyanti	1756	
PA_atk-s05_05a:1756_10	evampettha yojanā veditabbā.	17561	
PA_atk-s05_05a:1757_0	466. Atha brāhmaṇo yathānusiṭṭhaṃ paṭipajjamāno bhagavantaṃ āha – “yaññe ratohaṃ…pe…	1757	
PA_atk-s05_05a:1757_1	brūhi meta”nti. Tattha yañño yāgo dānanti atthato ekaṃ. Tasmā dānarato ahaṃ, tāya	1757	
PA_atk-s05_05a:1757_2	eva dānārāmatāya dānaṃ dātukāmo, na pana jānāmi, evaṃ ajānantaṃ anusāsatu maṃ bhavaṃ.	1757	
PA_atk-s05_05a:1757_3	Anusāsanto ca uttāneneva nayena yattha hutaṃ ijjhate brūhi metanti evamettha atthayojanā	1757	
PA_atk-s05_05a:1757_4	veditabbā. “Yathāhuta”ntipi pāṭho.	1757	
PA_atk-s05_05a:1758_0	467. Athassa bhagavā vattukāmo āha – “tena hi…pe… desessāmī”ti. Ohitasotassa cassa	1758	
PA_atk-s05_05a:1758_1	anusāsanatthaṃ tāva “mā jātiṃ pucchī”ti gāthamāha. Tattha mā jātiṃ pucchīti yadi	1758	
PA_atk-s05_05a:1758_2	hutasamiddhiṃ dānamahapphalataṃ paccāsīsasi, jātiṃ mā puccha. Akāraṇañhi dakkhiṇeyyavicāraṇāya	1758	
PA_atk-s05_05a:1758_3	jāti. Caraṇañca pucchāti apica kho sīlādiguṇabhedaṃ caraṇaṃ puccha. Etañhi dakkhiṇeyyavicāraṇāya kāraṇaṃ.	1758	
PA_atk-s05_05a:1759_0	Idānissa tamatthaṃ vibhāvento nidassanamāha – “kaṭṭhā have jāyati jātavedo”tiādi.	1759	
PA_atk-s05_05a:1759_1	Tatrāyamadhippāyo – idha kaṭṭhā aggi jāyati, na ca so sālādikaṭṭhā jāto eva aggikiccaṃ	1759	
PA_atk-s05_05a:1759_2	karoti, sāpānadoṇiādikaṭṭhā jāto na karoti, apica kho attano acciādiguṇasampannattā	1759	
PA_atk-s05_05a:1759_3	eva karoti. Evaṃ na brāhmaṇakulādīsu jāto eva dakkhiṇeyyo hoti, caṇḍālakulādīsu jāto	1759	
PA_atk-s05_05a:1759_4	na hoti, apica kho nīcākulīnopi uccākulīnopi khīṇāsavamuni dhitimā hirīnisedho ājāniyo	1759	
PA_atk-s05_05a:1759_5	hoti, imāya dhitihiripamukhāya guṇasampattiyā jātimā uttamadakkhiṇeyyo hoti. So hi	1759	
PA_atk-s05_05a:1759_6	dhitiyā guṇe dhārayati, hiriyā dose nisedheti. Vuttañcetaṃ “hiriyā hi santo na karonti	1759	
PA_atk-s05_05a:1759_7	pāpa”nti. Tena te brūmi –	1759	
PA_atk-s05_05a:1760	“Mā jātiṃ pucchī caraṇañca puccha,	176	
PA_atk-s05_05a:1761	Kaṭṭhā have jāyati jātavedo;	176	
PA_atk-s05_05a:1762	Nīcākulīnopi munī dhitīmā,	176	
PA_atk-s05_05a:1763	Ājāniyo hoti hirīnisedho”ti. –	176	
PA_atk-s05_05a:1764	Esa saṅkhepo, vitthāro pana assalāyanasuttānusārena veditabbo.	176	
PA_atk-s05_05a:1765_0	468. Evametaṃ bhagavā cātuvaṇṇisuddhiyā anusāsitvā idāni yattha hutaṃ ijjhate, yathā	1765	
PA_atk-s05_05a:1765_1	ca hutaṃ ijjhate, tamatthaṃ dassetuṃ “saccena danto”tiādigāthamāha. Tattha saccenāti	1765	
PA_atk-s05_05a:1765_2	paramatthasaccena. Tañhi patto danto hoti. Tenāha – “saccena danto”ti. Damasā upetoti	1765	
PA_atk-s05_05a:1765_3	indriyadamena samannāgato. Vedantagūti vedehi vā kilesānaṃ antaṃ gato, vedānaṃ vā	1765	
PA_atk-s05_05a:1765_4	antaṃ catutthamaggañāṇaṃ gato. Vūsitabrahmacariyoti puna vasitabbābhāvato vutthamaggabrahmacariyo.	1765	
PA_atk-s05_05a:1765_5	Kālena tamhi habyaṃ paveccheti attano deyyadhammaṭṭhitakālaṃ tassa sammukhībhāvakālañca	1765	
PA_atk-s05_05a:1765_6	upalakkhetvā tena kālena tādise dakkhiṇeyye deyyadhammaṃ paveccheyya, paveseyya paṭipādeyya.	1765	
PA_atk-s05_05a:1766_0	469-71. Kāmeti vatthukāme ca kilesakāme ca. Susamāhitindriyāti suṭṭhu samāhitaindriyā,	1766	
PA_atk-s05_05a:1766_1	avikkhittaindriyāti vuttaṃ hoti. Candova rāhuggahaṇā pamuttāti yathā cando rāhuggahaṇā,	1766	
PA_atk-s05_05a:1766_2	evaṃ kilesaggahaṇā pamuttā ye atīva bhāsanti ceva tapanti ca. Satāti satisampannā.	1766	
PA_atk-s05_05a:1766_3	Mamāyitānīti taṇhādiṭṭhimamāyitāni.	1766	
PA_atk-s05_05a:1767_0	472. Yo kāme hitvāti ito pabhuti attānaṃ sandhāya vadati. Tattha kāme hitvāti kilesakāme	1767	
PA_atk-s05_05a:1767_1	pahāya. Abhibhuyyacārīti tesaṃ pahīnattā vatthukāme abhibhuyyacārī. Jātimaraṇassa	1767	
PA_atk-s05_05a:1767_2	antaṃ nāma nibbānaṃ vuccati, tañca yo vedi attano paññābalena aññāsi. Udakarahado	1767	
PA_atk-s05_05a:1767_3	vāti ye ime anotattadaho kaṇṇamuṇḍadaho rathakāradaho chaddantadaho kuṇāladaho mandākinidaho	1767	
PA_atk-s05_05a:1767_4	sīhappapātadahoti himavati satta mahārahadā aggisūriyasantāpehi asamphuṭṭhattā niccaṃ	1767	
PA_atk-s05_05a:1767_5	sītalā, tesaṃ aññataro udakarahadova sīto parinibbutakilesapariḷāhattā.	1767	
PA_atk-s05_05a:1768_0	473. Samoti tulyo. Samehīti vipassiādīhi buddhehi. Te hi paṭivedhasamattā “samā”ti	1768	
PA_atk-s05_05a:1768_1	vuccanti. Natthi tesaṃ paṭivedhenādhigantabbesu guṇesu, pahātabbesu vā dosesu vemattatā,	1768	
PA_atk-s05_05a:1768_2	addhānaāyukulappamāṇābhinikkhamanapadhānabodhirasmīhi pana nesaṃ vemattatā hoti.	1768	
PA_atk-s05_05a:1768_3	Tathā hi te heṭṭhimaparicchedena catūhi asaṅkhyeyyehi kappasatasahassena ca pāramiyo	1768	
PA_atk-s05_05a:1768_4	pūrenti, uparimaparicchedena soḷasahi asaṅkhyeyyehi kappasatasahassena ca. Ayaṃ nesaṃ	1768	
PA_atk-s05_05a:1768_5	addhānavemattatā. Heṭṭhimaparicchedena ca vassasatāyukakāle uppajjanti, uparimaparicchedena	1768	
PA_atk-s05_05a:1768_6	vassasatasahassāyukakāle. Ayaṃ nesaṃ āyuvemattatā. Khattiyakule vā brāhmaṇakule vā	1768	
PA_atk-s05_05a:1768_7	uppajjanti. Ayaṃ kulavemattatā. Uccā vā honti aṭṭhāsītihatthappamāṇā, nīcā vā pannarasaaṭṭhārasahatthappamāṇā.	1768	
PA_atk-s05_05a:1768_8	Ayaṃ pamāṇavemattatā. Hatthiassarathasivikādīhi nikkhamanti vehāsena vā. Tathā hi	1768	
PA_atk-s05_05a:1768_9	vipassikakusandhā assarathena nikkhamiṃsu, sikhīkoṇāgamanā hatthikkhandhena, vessabhū	1768	
PA_atk-s05_05a:1768_10	sivikāya, kassapo vehāsena, sakyamuni assapiṭṭhiyā. Ayaṃ nekkhammavemattatā. Sattāhaṃ	17681	
PA_atk-s05_05a:1768_11	vā padhānamanuyuñjanti, aḍḍhamāsaṃ, māsaṃ, dvemāsaṃ, temāsaṃ, catumāsaṃ, pañcamāsaṃ,	17681	
PA_atk-s05_05a:1768_12	chamāsaṃ, ekavassaṃ dviticatupañcachavassāni vā. Ayaṃ padhānavemattatā. Assattho	17681	
PA_atk-s05_05a:1768_13	vā bodhirukkho hoti nigrodhādīnaṃ vā aññataro. Ayaṃ bodhivemattatā. Byāmāsītianantapabhāyuttā	17681	
PA_atk-s05_05a:1768_14	honti. Tattha byāmappabhā vā asītippabhā vā sabbesaṃ samānā, anantappabhā pana dūrampi	17681	
PA_atk-s05_05a:1768_15	gacchati āsannampi, ekagāvutaṃ dvigāvutaṃ yojanaṃ anekayojanaṃ cakkavāḷapariyantampi,	17681	
PA_atk-s05_05a:1768_16	maṅgalassa buddhassa sarīrappabhā dasasahassacakkavāḷaṃ agamāsi. Evaṃ santepi manasā	17681	
PA_atk-s05_05a:1768_17	cintāyattāva sabbabuddhānaṃ, yo yattakamicchati, tassa tattakaṃ gacchati. Ayaṃ rasmivemattatā.	17681	
PA_atk-s05_05a:1768_18	Imā aṭṭha vemattatā ṭhapetvā avasesesu paṭivedhenādhigantabbesu guṇesu, pahātabbesu	17681	
PA_atk-s05_05a:1768_19	vā dosesu natthi nesaṃ viseso, tasmā “samā”ti vuccanti. Evametehi samo samehi.	17681	
PA_atk-s05_05a:1769_0	Visamehi dūreti na samā visamā, paccekabuddhādayo avasesasabbasattā. Tehi visamehi	1769	
PA_atk-s05_05a:1769_1	asadisatāya dūre. Sakalajambudīpaṃ pūretvā pallaṅkena pallaṅkaṃ saṅghaṭṭetvā nisinnā	1769	
PA_atk-s05_05a:1769_2	paccekabuddhāpi hi guṇehi ekassa sammāsambuddhassa kalaṃ nāgghanti soḷasiṃ, ko pana	1769	
PA_atk-s05_05a:1769_3	vādo sāvakādīsu. Tenāha – “visamehi dūre”ti. Tathāgato hotīti ubhayapadehi dūreti	1769	
PA_atk-s05_05a:1769_4	yojetabbaṃ. Anantapaññoti aparimitapañño. Lokiyamanussānañhi paññaṃ upanidhāya aṭṭhamakassa	1769	
PA_atk-s05_05a:1769_5	paññā adhikā, tassa paññaṃ upanidhāya sotāpannassa. Evaṃ yāva arahato paññaṃ upanidhāya	1769	
PA_atk-s05_05a:1769_6	paccekabuddhassa paññā adhikā, paccekabuddhassa paññaṃ pana upanidhāya tathāgatassa	1769	
PA_atk-s05_05a:1769_7	paññā adhikāti na vattabbā, anantā icceva pana vattabbā. Tenāha – “anantapañño”ti.	1769	
PA_atk-s05_05a:1769_8	Anūpalittoti taṇhādiṭṭhilepehi alitto. Idha vā huraṃ vāti idhaloke vā paraloke vā.	1769	
PA_atk-s05_05a:1769_9	Yojanā panettha – samo samehi visamehi dūre tathāgato hoti. Kasmā? Yasmā anantapañño	1769	
PA_atk-s05_05a:1769_10	anupalitto idha vā huraṃ vā, tena tathāgato arahati pūraḷāsanti.	17691	
PA_atk-s05_05a:1770_0	474. Yamhi na māyāti ayaṃ pana gāthā aññā ca īdisā māyādidosayuttesu brāhmaṇesu dakkhiṇeyyasaññāpahānatthaṃ	1770	
PA_atk-s05_05a:1770_1	vuttāti veditabbā. Tattha amamoti sattasaṅkhāresu “idaṃ mamā”ti pahīnamamāyitabhāvo.	1770	
PA_atk-s05_05a:1771_0	475. Nivesananti taṇhādiṭṭhinivesanaṃ. Tena hi mano tīsu bhavesu nivisati, tena taṃ	1771	
PA_atk-s05_05a:1771_1	“nivesanaṃ manaso”ti vuccati. Tattheva vā nivisati taṃ hitvā gantuṃ asamatthatāya.	1771	
PA_atk-s05_05a:1771_2	Tenapi “nivesana”nti vuccati. Pariggahāti taṇhādiṭṭhiyo eva, tāhi pariggahitadhammā	1771	
PA_atk-s05_05a:1771_3	vā. Kecīti appamattakāpi. Anupādiyānoti tesaṃ nivesanapariggahānaṃ abhāvā kañci dhammaṃ anupādiyamāno.	1771	
PA_atk-s05_05a:1772	476. Samāhito maggasamādhinā. Udatārīti uttiṇṇo. Dhammaṃ caññāsīti sabbañca ñeyyadhammaṃ aññāsi. Paramāya diṭṭhiyāti sabbaññutaññāṇena.	177	
PA_atk-s05_05a:1773_0	477. Bhavāsavāti bhavataṇhājhānanikantisassatadiṭṭhisahagatā rāgā. Vacīti vācā. Kharāti	1773	
PA_atk-s05_05a:1773_1	kakkhaḷā pharusā. Vidhūpitāti daḍḍhā. Atthagatāti atthaṅgatā. Na santīti vidhūpitattā	1773	
PA_atk-s05_05a:1773_2	atthaṅgatattā ca. Ubhayehi pana ubhayaṃ yojetabbaṃ sabbadhīti sabbesu khandhāyatanādīsu.	1773	
PA_atk-s05_05a:1774	478. Mānasattesūti mānena laggesu. Dukkhaṃ pariññāyāti vaṭṭadukkhaṃ tīhi pariññāhi parijānitvā. Sakhettavatthunti sahetupaccayaṃ, saddhiṃ kammakilesehīti vuttaṃ hoti.	177	
PA_atk-s05_05a:1775_0	479. Āsaṃ anissāyāti taṇhaṃ anallīyitvā. Vivekadassīti nibbānadassī. Paravediyanti	1775	
PA_atk-s05_05a:1775_1	parehi ñāpetabbaṃ. Diṭṭhimupātivattoti dvāsaṭṭhibhedampi micchādiṭṭhiṃ atikkanto.	1775	
PA_atk-s05_05a:1775_2	Ārammaṇāti paccayā, punabbhavakāraṇānīti vuttaṃ hoti.	1775	
PA_atk-s05_05a:1776_0	480. Paroparāti varāvarā sundarāsundarā. Parā vā bāhirā, aparā ajjhattikā. Sameccāti	1776	
PA_atk-s05_05a:1776_1	ñāṇena paṭivijjhitvā. Dhammāti khandhāyatanādayo dhammā. Upādānakhaye vimuttoti nibbāne	1776	
PA_atk-s05_05a:1776_2	nibbānārammaṇato vimutto, nibbānārammaṇavimuttilābhīti attho.	1776	
PA_atk-s05_05a:1777_0	481. Saṃyojanaṃjātikhayantadassīti saṃyojanakkhayantadassī jātikkhayantadassī ca.	1777	
PA_atk-s05_05a:1777_1	Saṃyojanakkhayantena cettha saupādisesā nibbānadhātu, jātikkhayantena anupādisesā	1777	
PA_atk-s05_05a:1777_2	vuttā. Khayantoti hi accantakhayassa samucchedappahānassetaṃ adhivacanaṃ. Anunāsikalopo	1777	
PA_atk-s05_05a:1777_3	cettha “vivekajaṃ pītisukha”ntiādīsu viya na kato. Yopānudīti yo apanudi. Rāgapathanti	1777	
PA_atk-s05_05a:1777_4	rāgārammaṇaṃ, rāgameva vā. Rāgopi hi duggatīnaṃ pathattā “rāgapatho”ti vuccati kammapatho	1777	
PA_atk-s05_05a:1777_5	viya. Suddho nidoso vimalo akācoti parisuddhakāyasamācārāditāya suddho. Yehi “rāgadosā	1777	
PA_atk-s05_05a:1777_6	ayaṃ pajā, dosadosā, mohadosā”ti vuccati. Tesaṃ abhāvā nidoso. Aṭṭhapurisamalavigamā	1777	
PA_atk-s05_05a:1777_7	vimalo, upakkilesābhāvato akāco. Upakkiliṭṭho hi upakkilesena “sakāco”ti vuccati.	1777	
PA_atk-s05_05a:1777_8	Suddho vā yasmā niddoso, niddosatāya vimalo, bāhiramalābhāvena vimalattā akāco. Samalo	1777	
PA_atk-s05_05a:1777_9	hi “sakāco”ti vuccati. Vimalattā vā āguṃ na karoti, tena akāco. Āgukiriyā hi upaghātakaraṇato “kāco”ti vuccati.	1777	
PA_atk-s05_05a:1778_0	482. Attano attānaṃ nānupassatīti ñāṇasampayuttena cittena vipassanto attano khandhesu	1778	
PA_atk-s05_05a:1778_1	aññaṃ attānaṃ nāma na passati, khandhamattameva passati. Yā cāyaṃ “attanāva attānaṃ	1778	
PA_atk-s05_05a:1778_2	sañjānāmī”ti tassa saccato thetato diṭṭhi uppajjati, tassā abhāvā attano attānaṃ	1778	
PA_atk-s05_05a:1778_3	nānupassati, aññadatthu paññāya khandhe passati. Maggasamādhinā samāhito, kāyavaṅkādīnaṃ	1778	
PA_atk-s05_05a:1778_4	abhāvā ujjugato, lokadhammehi akampanīyato ṭhitatto, taṇhāsaṅkhātāya ejāya pañcannaṃ	1778	
PA_atk-s05_05a:1778_5	cetokhilānañca aṭṭhaṭṭhānāya kaṅkhāya ca abhāvā anejo akhilo akaṅkho.	1778	
PA_atk-s05_05a:1779_0	483. Mohantarāti mohakāraṇā mohapaccayā, sabbakilesānametaṃ adhivacanaṃ. Sabbesu	1779	
PA_atk-s05_05a:1779_1	dhammesu ca ñāṇadassīti sacchikatasabbaññutaññāṇo. Tañhi sabbesu dhammesu ñāṇaṃ,	1779	
PA_atk-s05_05a:1779_2	tañca bhagavā passi, “adhigataṃ me”ti sacchikatvā vihāsi. Tena vuccati “sabbesu dhammesu	1779	
PA_atk-s05_05a:1779_3	ca ñāṇadassī”ti. Sambodhinti arahattaṃ. Anuttaranti paccekabuddhasāvakehi asādhāraṇaṃ.	1779	
PA_atk-s05_05a:1779_4	Sivanti khemaṃ nirupaddavaṃ sassirikaṃ vā. Yakkhassāti purisassa. Suddhīti vodānatā.	1779	
PA_atk-s05_05a:1779_5	Ettha hi mohantarābhāvena sabbadosābhāvo, tena saṃsārakāraṇasamucchedo antimasarīradhāritā,	1779	
PA_atk-s05_05a:1779_6	ñāṇadassitāya sabbaguṇasambhavo. Tena anuttarā sambodhipatti, ito parañca pahātabbamadhigantabbaṃ	1779	
PA_atk-s05_05a:1779_7	vā natthi. Tenāha – “ettāvatā yakkhassa suddhī”ti.	1779	
PA_atk-s05_05a:1780_0	484. Evaṃ vutte brāhmaṇo bhiyyosomattāya bhagavati pasanno pasannākāraṃ karonto āha	1780	
PA_atk-s05_05a:1780_1	“hutañca mayha”nti. Tassattho – yamahaṃ ito pubbe brahmānaṃ ārabbha aggimhi ajuhaṃ,	1780	
PA_atk-s05_05a:1780_2	taṃ me hutaṃ saccaṃ vā hoti, alikaṃ vāti na jānāmi. Ajja pana idaṃ hutañca mayhaṃ	1780	
PA_atk-s05_05a:1780_3	hutamatthu saccaṃ, saccahutameva atthūti yācanto bhaṇati. Yaṃ tādisaṃ vedagunaṃ alatthaṃ,	1780	
PA_atk-s05_05a:1780_4	yasmā idheva ṭhito bhavantarūpaṃ vedaguṃ alatthaṃ. Brahmā hi sakkhi, paccakkhameva	1780	
PA_atk-s05_05a:1780_5	hi tvaṃ brahmā, yato paṭiggaṇhātu me bhagavā, paṭiggahetvā ca bhuñjatu me bhagavā	1780	
PA_atk-s05_05a:1780_6	pūraḷāsanti taṃ habyasesaṃ upanāmento āha.	1780	
PA_atk-s05_05a:1781_0	487. Atha bhagavā kasibhāradvājasutte vuttanayena gāthādvayamabhāsi. Tato brāhmaṇo	1781	
PA_atk-s05_05a:1781_1	“ayaṃ attanā na icchati, kampi caññaṃ sandhāya ‘kevalinaṃ mahesiṃ khīṇāsavaṃ kukkuccavūpasantaṃ	1781	
PA_atk-s05_05a:1781_2	annena pānena upaṭṭhahassū’ti bhaṇatī”ti evaṃ gāthāya atthaṃ asallakkhetvā taṃ ñātukāmo	1781	
PA_atk-s05_05a:1781_3	āha “sādhāhaṃ bhagavā”ti. Tattha sādhūti āyācanatthe nipāto. Tathāti yena tvamāha,	1781	
PA_atk-s05_05a:1781_4	tena pakārena. Vijaññanti jāneyyaṃ. Yanti yaṃ dakkhiṇeyyaṃ yaññakāle pariyesamāno	1781	
PA_atk-s05_05a:1781_5	upaṭṭhaheyyanti pāṭhaseso. Pappuyyāti patvā. Tava sāsananti tava ovādaṃ. Idaṃ vuttaṃ	1781	
PA_atk-s05_05a:1781_6	hoti. Sādhāhaṃ bhagavā tava ovādaṃ āgamma tathā vijaññaṃ ārocehi me taṃ kevalinanti	1781	
PA_atk-s05_05a:1781_7	adhippāyo. Yo dakkhiṇaṃ bhuñjeyya mādisassa, yaṃ cāhaṃ yaññakāle pariyesamāno upaṭṭhaheyyaṃ,	1781	
PA_atk-s05_05a:1781_8	tathārūpaṃ me dakkhiṇeyyaṃ dassehi, sace tvaṃ na bhuñjasīti.	1781	
PA_atk-s05_05a:1782_0	488-90. Athassa bhagavā pākaṭena nayena tathārūpaṃ dakkhiṇeyyaṃ dassento “sārambhā	1782	
PA_atk-s05_05a:1782_1	yassā”ti gāthāttayamāha. Tattha sīmantānaṃ vinetāranti sīmāti mariyādā sādhujanavutti,	1782	
PA_atk-s05_05a:1782_2	tassā antā pariyosānā aparabhāgāti katvā sīmantā vuccanti kilesā, tesaṃ vinetāranti	1782	
PA_atk-s05_05a:1782_3	attho. Sīmantāti buddhaveneyyā sekkhā ca puthujjanā ca, tesaṃ vinetārantipi eke.	1782	
PA_atk-s05_05a:1782_4	Jātimaraṇakovidanti “evaṃ jāti evaṃ maraṇa”nti ettha kusalaṃ. Moneyyasampannanti	1782	
PA_atk-s05_05a:1782_5	paññāsampannaṃ, kāyamoneyyādisampannaṃ vā. Bhakuṭiṃ vinayitvānāti yaṃ ekacce dubbuddhino	1782	
PA_atk-s05_05a:1782_6	yācakaṃ disvā bhakuṭiṃ karonti, taṃ vinayitvā, pasannamukhā hutvāti attho. Pañjalikāti	1782	
PA_atk-s05_05a:1782_7	paggahitaañjalino hutvā.	1782	
PA_atk-s05_05a:1783_0	491. Atha brāhmaṇo bhagavantaṃ thomayamāno “buddho bhava”nti gāthamāha. Tattha āyāgoti	1783	
PA_atk-s05_05a:1783_1	āyajitabbo, tato tato āgamma vā yajitabbametthātipi āyāgo, deyyadhammānaṃ adhiṭṭhānabhūtoti	1783	
PA_atk-s05_05a:1783_2	vuttaṃ hoti. Sesamettha ito purimagāthāsu ca yaṃ na vaṇṇitaṃ, taṃ sakkā avaṇṇitampi	1783	
PA_atk-s05_05a:1783_3	jānitunti uttānatthattāyeva na vaṇṇitaṃ. Ito paraṃ pana kasibhāradvājasutte vuttanayamevāti.	1783	
PA_atk-s05_05a:1784	Paramatthajotikāya khuddaka-aṭṭhakathāya	178	
PA_atk-s05_05a:1785	Suttanipāta-aṭṭhakathāya pūraḷāsasuttavaṇṇanā niṭṭhitā.	178	
PA_atk-s05_05a:1786	5. Māghasuttavaṇṇanā	178	
PA_atk-s05_05a:1787_0	Evaṃ me sutanti māghasuttaṃ. Kā uppatti? Ayameva yāssa nidāne vuttā. Ayañhi māgho	1787	
PA_atk-s05_05a:1787_1	māṇavo dāyako ahosi dānapati. Tassetadahosi – “sampattakapaṇaddhikādīnaṃ dānaṃ dinnaṃ	1787	
PA_atk-s05_05a:1787_2	mahapphalaṃ hoti, udāhu noti samaṇaṃ gotamaṃ etamatthaṃ pucchissāmi, samaṇo kira	1787	
PA_atk-s05_05a:1787_3	gotamo atītānāgatapaccuppannaṃ jānātī”ti. So bhagavantaṃ upasaṅkamitvā pucchi. Bhagavā	1787	
PA_atk-s05_05a:1787_4	cassa pucchānurūpaṃ byākāsi. Tayidaṃ saṅgītikārānaṃ brāhmaṇassa bhagavatoti tiṇṇampi	1787	
PA_atk-s05_05a:1787_5	vacanaṃ samodhānetvā “māghasutta”nti vuccati.	1787	
PA_atk-s05_05a:1788_0	Tattha rājagaheti evaṃnāmake nagare. Tañhi mandhātumahāgovindādīhi pariggahitattā	1788	
PA_atk-s05_05a:1788_1	“rājagaha”nti vuccati. Aññepettha pakāre vaṇṇayanti. Kiṃ tehi, nāmametaṃ tassa nagarassa?	1788	
PA_atk-s05_05a:1788_2	Taṃ panetaṃ buddhakāle ca cakkavattikāle ca nagaraṃ hoti, sesakāle suññaṃ hoti yakkhapariggahitaṃ,	1788	
PA_atk-s05_05a:1788_3	tesaṃ vasantavanaṃ hutvā tiṭṭhati. Evaṃ gocaragāmaṃ dassetvā nivāsaṭṭhānamāha – “gijjhakūṭe	1788	
PA_atk-s05_05a:1788_4	pabbate”ti. So ca gijjhā tassa kūṭesu vasiṃsu, gijjhasadisāni vāssa kūṭāni, tasmā	1788	
PA_atk-s05_05a:1788_5	“gijjhakūṭo”ti vuccatīti veditabbo.	1788	
PA_atk-s05_05a:1789_0	Atha kho…pe… avocāti ettha māghoti tassa brāhmaṇassa nāmaṃ. Māṇavoti antevāsivāsaṃ	1789	
PA_atk-s05_05a:1789_1	anatītabhāvena vuccati, jātiyā pana mahallako. “Pubbāciṇṇavasenā”ti eke piṅgiyo māṇavo	1789	
PA_atk-s05_05a:1789_2	viya. So hi vīsavassasatikopi pubbāciṇṇavasena “piṅgiyo māṇavo” tveva saṅkhaṃ agamāsi.	1789	
PA_atk-s05_05a:1789_3	Sesaṃ vuttanayameva.	1789	
PA_atk-s05_05a:1790_0	Ahañhi, bho gotama…pe… pasavāmīti ettha dāyako dānapatīti dāyako ceva dānapati ca.	1790	
PA_atk-s05_05a:1790_1	Yo hi aññassa santakaṃ tenāṇatto deti, sopi dāyako hoti, tasmiṃ pana dāne issariyābhāvato	1790	
PA_atk-s05_05a:1790_2	na dānapati. Ayaṃ pana attano santakaṃyeva deti. Tenāha – “ahañhi, bho gotama, dāyako	1790	
PA_atk-s05_05a:1790_3	dānapatī”ti. Ayameva hi ettha attho, aññatra pana antarantarā maccherena abhibhuyyamāno	1790	
PA_atk-s05_05a:1790_4	dāyako anabhibhūto dānapatītiādināpi nayena vattuṃ vaṭṭati. Vadaññūti yācakānaṃ vacanaṃ	1790	
PA_atk-s05_05a:1790_5	jānāmi vuttamatteyeva “ayamidamarahati ayamida”nti purisavisesāvadhāraṇena bahūpakārabhāvagahaṇena	1790	
PA_atk-s05_05a:1790_6	vā. Yācayogoti yācituṃ yutto. Yo hi yācake disvāva bhakuṭiṃ katvā pharusavacanādīni	1790	
PA_atk-s05_05a:1790_7	bhaṇati, so na yācayogo hoti. Ahaṃ pana na tādisoti dīpeti. Dhammenāti adinnādānanikativañcanādīni	1790	
PA_atk-s05_05a:1790_8	vajjetvā bhikkhācariyāya, yācanāyāti attho. Yācanā hi brāhmaṇānaṃ bhogapariyesane	1790	
PA_atk-s05_05a:1790_9	dhammo, yācamānānañca nesaṃ parehi anuggahakāmehi dinnā bhogā dhammaladdhā nāma dhammādhigatā	1790	
PA_atk-s05_05a:1790_10	ca honti, so ca tathā pariyesitvā labhi. Tenāha – “dhammena bhoge pariyesāmi…pe…	17901	
PA_atk-s05_05a:1790_11	dhammādhigatehī”ti. Bhiyyopi dadāmīti tato uttaripi dadāmi, pamāṇaṃ natthi, ettha	17901	
PA_atk-s05_05a:1790_12	laddhabhogappamāṇena dadāmīti dasseti.	17901	
PA_atk-s05_05a:1791_0	Tagghāti ekaṃsavacane nipāto. Ekaṃseneva hi sabbabuddhapaccekabuddhasāvakehi pasatthaṃ	1791	
PA_atk-s05_05a:1791_1	dānaṃ antamaso tiracchānagatānampi dīyamānaṃ. Vuttañcetaṃ “sabbattha vaṇṇitaṃ dānaṃ,	1791	
PA_atk-s05_05a:1791_2	na dānaṃ garahitaṃ kvacī”ti. Tasmā bhagavāpi ekaṃseneva taṃ pasaṃsanto āha – “taggha	1791	
PA_atk-s05_05a:1791_3	tvaṃ māṇava…pe… pasavasī”ti. Sesaṃ uttānatthameva. Evaṃ bhagavatā “bahuṃ so puññaṃ	1791	
PA_atk-s05_05a:1791_4	pasavatī”ti vuttepi dakkhiṇeyyato dakkhiṇāvisuddhiṃ sotukāmo brāhmaṇo uttari bhagavantaṃ	1791	
PA_atk-s05_05a:1791_5	pucchi. Tenāhu saṅgītikārā – “atha kho māgho māṇavo bhagavantaṃ gāthāya ajjhabhāsī”ti.	1791	
PA_atk-s05_05a:1791_6	Taṃ atthato vuttanayameva.	1791	
PA_atk-s05_05a:1792_0	492. Pucchāmahantiādigāthāsu pana vadaññunti vacanaviduṃ, sabbākārena sattānaṃ vuttavacanādhippāyaññunti	1792	
PA_atk-s05_05a:1792_1	vuttaṃ hoti. Sujjheti dakkhiṇeyyavasena suddhaṃ mahapphalaṃ bhaveyya. Yojanā panettha	1792	
PA_atk-s05_05a:1792_2	– yo yācayogo dānapati gahaṭṭho puññatthiko hutvā paresaṃ annapānaṃ dadaṃ yajati,	1792	
PA_atk-s05_05a:1792_3	na aggimhi āhutimattaṃ pakkhipanto, tañca kho puññapekkhova na paccupakārakalyāṇakittisaddādiapekkho,	1792	
PA_atk-s05_05a:1792_4	tassa evarūpassa yajamānassa hutaṃ kathaṃ sujjheyyāti?	1792	
PA_atk-s05_05a:1793_0	493. Ārādhaye dakkhiṇeyyebhi tādīti tādiso yācayogo dakkhiṇeyyehi ārādhaye sampādaye	1793	
PA_atk-s05_05a:1793_1	sodhaye, mahapphalaṃ taṃ hutaṃ kareyya, na aññathāti attho. Imināssa “kathaṃ hutaṃ	1793	
PA_atk-s05_05a:1793_2	yajamānassa sujjhe” iccetaṃ byākataṃ hoti.	1793	
PA_atk-s05_05a:1794	494. Akkhāhi me bhagavā dakkhiṇeyyeti ettha yo yācayogo dadaṃ paresaṃ yajati, tassa me bhagavā dakkhiṇeyye akkhāhīti evaṃ yojanā veditabbā.	179	
PA_atk-s05_05a:1795_0	495. Athassa bhagavā nānappakārehi nayehi dakkhiṇeyye pakāsento “ye ve asattā”tiādikā	1795	
PA_atk-s05_05a:1795_1	gāthāyo abhāsi. Tattha asattāti rāgādisaṅgavasena alaggā. Kevalinoti pariniṭṭhitakiccā.	1795	
PA_atk-s05_05a:1795_2	Yatattāti guttacittā.	1795	
PA_atk-s05_05a:1796_0	496-7. Dantā anuttarena damathena, vimuttā paññācetovimuttīhi, anīghā āyatiṃ vaṭṭadukkhābhāvena,	1796	
PA_atk-s05_05a:1796_1	nirāsā sampati kilesābhāvena. Imissā pana gāthāya dutiyagāthā bhāvanānubhāvappakāsananayena	1796	
PA_atk-s05_05a:1796_2	vuttāti veditabbā. “Bhāvanānuyogamanuyuttassa, bhikkhave, bhikkhuno viharato kiñcāpi	1796	
PA_atk-s05_05a:1796_3	na evaṃ icchā uppajjeyya ‘aho vata me anupādāya āsavehi cittaṃ vimucceyyā’ti, atha	1796	
PA_atk-s05_05a:1796_4	khvāssa anupādāya āsavehi cittaṃ vimuccatī”ti idaṃ cettha suttaṃ sādhakaṃ.	1796	
PA_atk-s05_05a:1797_0	498-502. Rāgañca…pe… yesu na māyā…pe… na taṇhāsu upātipannāti kāmataṇhādīsu nādhimuttā.	1797	
PA_atk-s05_05a:1797_1	Vitareyyāti vitaritvā. Taṇhāti rūpataṇhādichabbidhā. Bhavābhavāyāti sassatāya vā	1797	
PA_atk-s05_05a:1797_2	ucchedāya vā. Atha vā bhavassa abhavāya bhavābhavāya, punabbhavābhinibbattiyāti vuttaṃ	1797	
PA_atk-s05_05a:1797_3	hoti. Idha vā huraṃ vāti idaṃ pana “kuhiñci loke”ti imassa vitthāravacanaṃ.	1797	
PA_atk-s05_05a:1798_0	504. Ye vītarāgā…pe… samitāvinoti samitavanto, kilesavūpasamakārinoti attho. Samitāvitattā	1798	
PA_atk-s05_05a:1798_1	ca vītarāgā akopā. Idha vippahāyāti idhaloke vattamāne khandhe vihāya, tato paraṃ	1798	
PA_atk-s05_05a:1798_2	yesaṃ gamanaṃ natthīti vuttaṃ hoti. Ito paraṃ “ye kāme hitvā agahā caranti, susaññatattā	1798	
PA_atk-s05_05a:1798_3	tasaraṃva ujju”nti imampi gāthaṃ keci paṭhanti.	1798	
PA_atk-s05_05a:1799_0	506-8. Jahitvāti hitvā. “Jahitvānā”tipi pāṭho, ayamevattho. Attadīpāti attano guṇe	1799	
PA_atk-s05_05a:1799_1	eva attano dīpaṃ katvā vicarantā khīṇāsavā vuccanti. Ye hetthāti hakāro nipāto padapūraṇamatte.	1799	
PA_atk-s05_05a:1799_2	Ayaṃ panattho – ye ettha khandhāyatanādisantāne yathā idaṃ khandhāyatanādi tathā	1799	
PA_atk-s05_05a:1799_3	jānanti, yaṃsabhāvaṃ taṃsabhāvaṃyeva sañjānanti aniccādivasena jānantā. Ayamantimā	1799	
PA_atk-s05_05a:1799_4	natthi punabbhavoti ayaṃ no antimā jāti, idāni natthi punabbhavoti evañca ye jānantīti.	1799	
PA_atk-s05_05a:1800_0	509. Yo vedagūti idāni attānaṃ sandhāya bhagavā imaṃ gāthamāha. Tattha satimāti chasatatavihārasatiyā	1800	
PA_atk-s05_05a:1800_1	samannāgato. Sambodhipattoti sabbaññutaṃ patto. Saraṇaṃ bahūnanti bahūnaṃ devamanussānaṃ	1800	
PA_atk-s05_05a:1800_2	bhayavihiṃsanena saraṇabhūto.	1800	
PA_atk-s05_05a:1801_0	510. Evaṃ dakkhiṇeyye sutvā attamano brāhmaṇo āha – “addhā amoghā”ti. Tattha tvañhettha	1801	
PA_atk-s05_05a:1801_1	jānāsi yathā tathā idanti tvañhi ettha loke idaṃ sabbampi ñeyyaṃ yathā tathā jānāsi	1801	
PA_atk-s05_05a:1801_2	yāthāvato jānāsi, yādisaṃ taṃ tādisameva jānāsīti vuttaṃ hoti. Tathā hi te vidito	1801	
PA_atk-s05_05a:1801_3	esa dhammoti tathā hi te esā dhammadhātu suppaṭividdhā, yassā suppaṭividdhatā yaṃ	1801	
PA_atk-s05_05a:1801_4	yaṃ icchasi, taṃ taṃ jānāsīti adhippāyo.	1801	
PA_atk-s05_05a:1802_0	511. Evaṃ so brāhmaṇo bhagavantaṃ pasaṃsitvā dakkhiṇeyyasampadāya yaññasampadaṃ ñatvā	1802	
PA_atk-s05_05a:1802_1	dāyakasampadāyapi taṃ chaḷaṅgaparipūraṃ yaññasampadaṃ sotukāmo “yo yācayogo”ti uttaripañhaṃ	1802	
PA_atk-s05_05a:1802_2	pucchi. Tatrāyaṃ yojanā – yo yācayogo dadaṃ paresaṃ yajati, tassa akkhāhi me bhagavā yaññasampadanti.	1802	
PA_atk-s05_05a:1803	512. Athassa bhagavā dvīhi gāthāhi akkhāsi. Tatthāyaṃ atthayojanā – yajassu māgha, yajamāno ca sabbattha vippasādehi cittaṃ, tīsupi kālesu cittaṃ pasādehi. Evaṃ te yāyaṃ –	180	
PA_atk-s05_05a:1804	“Pubbeva dānā sumano, dadaṃ cittaṃ pasādaye;	180	
PA_atk-s05_05a:1805	Datvā attamano hoti, esā yaññassa sampadā”ti. –	180	
PA_atk-s05_05a:1806_0	Yaññasampadā vuttā, tāya sampanno yañño bhavissati. Tattha siyā “kathaṃ cittaṃ pasādetabba”nti?	1806	
PA_atk-s05_05a:1806_1	Dosappahānena. Kathaṃ dosappahānaṃ hoti? Yaññārammaṇatāya. Ayañhi ārammaṇaṃ yajamānassa	1806	
PA_atk-s05_05a:1806_2	yañño ettha patiṭṭhāya jahāti dosaṃ, ayañhi sattesu mettāpubbaṅgamena sammādiṭṭhipadīpavihatamohandhakārena	1806	
PA_atk-s05_05a:1806_3	cittena yajamānassa deyyadhammasaṅkhāto yañño ārammaṇaṃ hoti, so ettha yaññe ārammaṇavasena	1806	
PA_atk-s05_05a:1806_4	pavattiyā patiṭṭhāya deyyadhammapaccayaṃ lobhaṃ, paṭiggāhakapaccayaṃ kodhaṃ, tadubhayanidānaṃ	1806	
PA_atk-s05_05a:1806_5	mohanti evaṃ tividhampi jahāti dosaṃ. So evaṃ bhogesu vītarāgo, sattesu ca pavineyya	1806	
PA_atk-s05_05a:1806_6	dosaṃ tappahāneneva pahīnapañcanīvaraṇo anukkamena upacārappanābhedaṃ aparimāṇasattapharaṇena	1806	
PA_atk-s05_05a:1806_7	ekasatte vā anavasesapharaṇena appamāṇaṃ mettaṃ cittaṃ bhāvento puna bhāvanāvepullatthaṃ,	1806	
PA_atk-s05_05a:1806_8	rattindivaṃ satataṃ sabbairiyāpathesu appamatto hutvā tameva mettajjhānasaṅkhātaṃ	1806	
PA_atk-s05_05a:1806_9	sabbā disā pharate appamaññanti.	1806	
PA_atk-s05_05a:1807_0	514. Atha brāhmaṇo taṃ mettaṃ “brahmalokamaggo aya”nti ajānanto kevalaṃ attano visayātītaṃ	1807	
PA_atk-s05_05a:1807_1	mettābhāvanaṃ sutvā suṭṭhutaraṃ sañjātasabbaññusambhāvano bhagavati attanā brahmalokādhimuttattā	1807	
PA_atk-s05_05a:1807_2	brahmalokūpapattimeva ca suddhiṃ muttiñca maññamāno brahmalokamaggaṃ pucchanto “ko	1807	
PA_atk-s05_05a:1807_3	sujjhatī”ti gāthamāha. Tatra ca brahmalokagāmiṃ puññaṃ karontaṃ sandhāyāha – “ko	1807	
PA_atk-s05_05a:1807_4	sujjhati muccatī”ti, akarontaṃ sandhāya “bajjhatī cā”ti. Kenattanāti kena kāraṇena.	1807	
PA_atk-s05_05a:1807_5	Sakkhi brahmajjadiṭṭhoti brahmā ajja sakkhi diṭṭho. Saccanti bhagavato brahmasamattaṃ	1807	
PA_atk-s05_05a:1807_6	ārabbha accādarena sapathaṃ karoti. Kathaṃ upapajjatīti accādareneva punapi pucchati.	1807	
PA_atk-s05_05a:1807_7	Jutimāti bhagavantaṃ ālapati.	1807	
PA_atk-s05_05a:1808_0	Tattha yasmā yo bhikkhu mettāya tikacatukkajjhānaṃ uppādetvā tameva pādakaṃ katvā	1808	
PA_atk-s05_05a:1808_1	vipassanto arahattaṃ pāpuṇāti, so sujjhati muccati ca, tathārūpo ca brahmalokaṃ na	1808	
PA_atk-s05_05a:1808_2	gacchati. Yo pana mettāya tikacatukkajjhānaṃ uppādetvā “santā esā samāpattī”tiādinā	1808	
PA_atk-s05_05a:1808_3	nayena taṃ assādeti, so bajjhati. Aparihīnajjhāno ca teneva jhānena brahmalokaṃ gacchati,	1808	
PA_atk-s05_05a:1808_4	tasmā bhagavā yo sujjhati muccati ca, tassa brahmalokagamanaṃ ananujānanto anāmasitvāva	1808	
PA_atk-s05_05a:1808_5	taṃ puggalaṃ yo bajjhati. Tassa tena jhānena brahmalokagamanaṃ dassento brāhmaṇassa	1808	
PA_atk-s05_05a:1808_6	sappāyena nayena “yo yajatī”ti imaṃ gāthamāha.	1808	
PA_atk-s05_05a:1809_0	515. Tattha tividhanti tikālappasādaṃ sandhāyāha. Tena dāyakato aṅgattayaṃ dasseti.	1809	
PA_atk-s05_05a:1809_1	Ārādhaye dakkhiṇeyyebhi tādīti tañca so tādiso tividhasampattisādhako puggalo tividhaṃ	1809	
PA_atk-s05_05a:1809_2	yaññasampadaṃ dakkhiṇeyyehi khīṇāsavehi sādheyya sampādeyya. Iminā paṭiggāhakato	1809	
PA_atk-s05_05a:1809_3	aṅgattayaṃ dasseti. Evaṃ yajitvā sammā yācayogoti evaṃ mettajjhānapadaṭṭhānabhāvena	1809	
PA_atk-s05_05a:1809_4	chaḷaṅgasamannāgataṃ yaññaṃ sammā yajitvā so yācayogo tena chaḷaṅgayaññūpanissayena	1809	
PA_atk-s05_05a:1809_5	mettajjhānena upapajjati brahmalokanti brūmīti brāhmaṇaṃ samussāhento desanaṃ samāpesi.	1809	
PA_atk-s05_05a:1809_6	Sesaṃ sabbagāthāsu uttānatthameva. Ito parañca pubbe vuttanayamevāti.	1809	
PA_atk-s05_05a:1810	Paramatthajotikāya khuddaka-aṭṭhakathāya	181	
PA_atk-s05_05a:1811	Suttanipāta-aṭṭhakathāya māghasuttavaṇṇanā niṭṭhitā.	181	
PA_atk-s05_05a:1812	6. Sabhiyasuttavaṇṇanā	181	
PA_atk-s05_05a:1813_0	Evaṃ me sutanti sabhiyasuttaṃ. Kā uppatti? Ayameva yāssa nidāne vuttā. Atthavaṇṇanākkamepi	1813	
PA_atk-s05_05a:1813_1	cassa pubbasadisaṃ pubbe vuttanayeneva veditabbaṃ. Yaṃ pana apubbaṃ, taṃ uttānatthāni	1813	
PA_atk-s05_05a:1813_2	padāni pariharantā vaṇṇayissāma. Veḷuvane kalandakanivāpeti veḷuvananti tassa uyyānassa	1813	
PA_atk-s05_05a:1813_3	nāmaṃ. Taṃ kira veḷūhi ca parikkhittaṃ ahosi aṭṭhārasahatthena ca pākārena, gopuradvāraṭṭālakayuttaṃ	1813	
PA_atk-s05_05a:1813_4	nīlobhāsaṃ manoramaṃ, tena “veḷuvana”nti vuccati. Kalandakānañcettha nivāpaṃ adaṃsu,	1813	
PA_atk-s05_05a:1813_5	tena “kalandakanivāpo”ti vuccati. Kalandakā nāma kāḷakā vuccanti. Pubbe kira aññataro	1813	
PA_atk-s05_05a:1813_6	rājā tattha uyyānakīḷanatthaṃ āgato surāmadena matto divāseyyaṃ supi. Parijanopissa	1813	
PA_atk-s05_05a:1813_7	“sutto rājā”ti pupphaphalādīhi palobhiyamāno ito cito ca pakkāmi. Atha surāgandhena	1813	
PA_atk-s05_05a:1813_8	aññatarasmā susirarukkhā kaṇhasappo nikkhamitvā rañño abhimukho āgacchati. Taṃ disvā	1813	
PA_atk-s05_05a:1813_9	rukkhadevatā “rañño jīvitaṃ dassāmī”ti kāḷakavesena āgantvā kaṇṇamūle saddamakāsi.	1813	
PA_atk-s05_05a:1813_10	Rājā paṭibujjhi, kaṇhasappo nivatto. So taṃ disvā “imāya mama kāḷakāya jīvitaṃ dinna”nti	18131	
PA_atk-s05_05a:1813_11	kāḷakānaṃ tattha nivāpaṃ paṭṭhapesi, abhayaghosanañca ghosāpesi. Tasmā taṃ tato pabhuti	18131	
PA_atk-s05_05a:1813_12	“kalandakanivāpo”ti saṅkhaṃ gataṃ.	18131	
PA_atk-s05_05a:1814_0	Sabhiyassa paribbājakassāti sabhiyoti tassa nāmaṃ, paribbājakoti bāhira pabbajjaṃ	1814	
PA_atk-s05_05a:1814_1	upādāya vuccati. Purāṇasālohitāya devatāyāti na mātā na pitā, apica kho panassa mātā	1814	
PA_atk-s05_05a:1814_2	viya pitā viya ca hitajjhāsayattā so devaputto “purāṇasālohitā devatā”ti vutto. Parinibbute	1814	
PA_atk-s05_05a:1814_3	kira kassape bhagavati patiṭṭhite suvaṇṇacetiye tayo kulaputtā sammukhasāvakānaṃ	1814	
PA_atk-s05_05a:1814_4	santike pabbajitvā cariyānurūpāni kammaṭṭhānāni gahetvā paccantajanapadaṃ gantvā	1814	
PA_atk-s05_05a:1814_5	araññāyatane samaṇadhammaṃ karonti, antarantarā ca cetiyavandanatthāya dhammassavanatthāya	1814	
PA_atk-s05_05a:1814_6	ca nagaraṃ gacchanti. Aparena ca samayena tāvatakampi araññe vippavāsaṃ arocayamānā	1814	
PA_atk-s05_05a:1814_7	tattheva appamattā vihariṃsu, evaṃ viharantāpi na ca kiñci visesaṃ adhigamiṃsu. Tato	1814	
PA_atk-s05_05a:1814_8	nesaṃ ahosi – “mayaṃ piṇḍāya gacchantā jīvite sāpekkhā homa, jīvite sāpekkhena ca	1814	
PA_atk-s05_05a:1814_9	na sakkā lokuttaradhammo adhigantuṃ, puthujjanakālakiriyāpi dukkhā, handa mayaṃ nisseṇiṃ	1814	
PA_atk-s05_05a:1814_10	bandhitvā pabbataṃ abhiruyha kāye ca jīvite ca anapekkhā samaṇadhammaṃ karomā”ti. Te tathā akaṃsu.	18141	
PA_atk-s05_05a:1815_0	Atha nesaṃ mahāthero upanissayasampannattā tadaheva chaḷabhiññāparivāraṃ arahattaṃ	1815	
PA_atk-s05_05a:1815_1	sacchākāsi. So iddhiyā himavantaṃ gantvā anotatte mukhaṃ dhovitvā uttarakurūsu piṇḍāya	1815	
PA_atk-s05_05a:1815_2	caritvā katabhattakicco puna aññampi padesaṃ gantvā pattaṃ pūretvā anotattaudakañca	1815	
PA_atk-s05_05a:1815_3	nāgalatādantapoṇañca gahetvā tesaṃ santikaṃ āgantvā āha – “passathāvuso mamānubhāvaṃ,	1815	
PA_atk-s05_05a:1815_4	ayaṃ uttarakuruto piṇḍapāto, idaṃ himavantato udakadantapoṇaṃ ābhataṃ, imaṃ bhuñjitvā	1815	
PA_atk-s05_05a:1815_5	samaṇadhammaṃ karotha, evāhaṃ tumhe sadā upaṭṭhahissāmī”ti. Te taṃ sutvā āhaṃsu –	1815	
PA_atk-s05_05a:1815_6	“tumhe, bhante, katakiccā, tumhehi saha sallāpamattampi amhākaṃ papañco, mā dāni	1815	
PA_atk-s05_05a:1815_7	tumhe puna amhākaṃ santikaṃ āgamitthā”ti. So kenaci pariyāyena te sampaṭicchāpetuṃ asakkonto pakkāmi.	1815	
PA_atk-s05_05a:1816_0	Tato tesaṃ eko dvīhatīhaccayena pañcābhiñño anāgāmī ahosi. Sopi tatheva akāsi, itarena	1816	
PA_atk-s05_05a:1816_1	ca paṭikkhitto tatheva agamāsi. So taṃ paṭikkhipitvā vāyamanto pabbataṃ āruhanadivasato	1816	
PA_atk-s05_05a:1816_2	sattame divase kiñci visesaṃ anadhigantvāva kālakato devaloke nibbatti. Khīṇāsavattheropi	1816	
PA_atk-s05_05a:1816_3	taṃ divasameva parinibbāyi, anāgāmī suddhāvāsesu uppajji. Devaputto chasu kāmāvacaradevalokesu	1816	
PA_atk-s05_05a:1816_4	anulomapaṭilomena dibbasampattiṃ anubhavitvā amhākaṃ bhagavato kāle devalokā cavitvā	1816	
PA_atk-s05_05a:1816_5	aññatarissā paribbājikāya kucchimhi paṭisandhiṃ aggahesi. Sā kira aññatarassa khattiyassa	1816	
PA_atk-s05_05a:1816_6	dhītā, taṃ mātāpitaro “amhākaṃ dhītā samayantaraṃ jānātū”ti ekassa paribbājakassa	1816	
PA_atk-s05_05a:1816_7	niyyātesuṃ. Tasseko antevāsiko paribbājako tāya saddhiṃ vippaṭipajji. Sā tena gabbhaṃ	1816	
PA_atk-s05_05a:1816_8	gaṇhi. Taṃ gabbhiniṃ disvā paribbājikā nikkaḍḍhiṃsu. Sā aññattha gacchantī antarāmagge	1816	
PA_atk-s05_05a:1816_9	sabhāyaṃ vijāyi, tenassa “sabhiyo”tveva nāmaṃ akāsi. Sopi sabhiyo vaḍḍhitvā paribbājakapabbajjaṃ	1816	
PA_atk-s05_05a:1816_10	pabbajitvā nānāsatthāni uggahetvā mahāvādī hutvā vādakkhittatāya sakalajambudīpe	18161	
PA_atk-s05_05a:1816_11	vicaranto attano sadisaṃ vādiṃ adisvā nagaradvāre assamaṃ kārāpetvā khattiyakumārādayo	18161	
PA_atk-s05_05a:1816_12	sippaṃ sikkhāpento tattha vasati.	18161	
PA_atk-s05_05a:1817_0	Atha bhagavā pavattitavaradhammacakko anupubbena rājagahaṃ āgantvā veḷuvane viharati	1817	
PA_atk-s05_05a:1817_1	kalandakanivāpe. Sabhiyo pana buddhuppādaṃ na jānāti. Atha so suddhāvāsabrahmā samāpattito	1817	
PA_atk-s05_05a:1817_2	vuṭṭhāya “imāhaṃ visesaṃ kassānubhāvena patto”ti āvajjento kassapassa bhagavato sāsane	1817	
PA_atk-s05_05a:1817_3	samaṇadhammakiriyaṃ te ca sahāye anussaritvā “tesu eko parinibbuto, eko idāni katthā”ti	1817	
PA_atk-s05_05a:1817_4	āvajjento “devalokā cavitvā jambudīpe uppanno buddhuppādampi na jānātī”ti ñatvā “handa	1817	
PA_atk-s05_05a:1817_5	naṃ buddhupasevanāya niyojemī”ti vīsati pañhe abhisaṅkharitvā rattibhāge tassa assamamāgamma	1817	
PA_atk-s05_05a:1817_6	ākāse ṭhatvā “sabhiya, sabhiyā”ti pakkosi. So niddāyamāno tikkhattuṃ taṃ saddaṃ sutvā	1817	
PA_atk-s05_05a:1817_7	nikkhamma obhāsaṃ disvā pañjaliko aṭṭhāsi. Tato taṃ brahmā āha – “ahaṃ sabhiya tavatthāya	1817	
PA_atk-s05_05a:1817_8	vīsati pañhe āhariṃ, te tvaṃ uggaṇha. Yo ca te samaṇo vā brāhmaṇo vā ime pañhe puṭṭho	1817	
PA_atk-s05_05a:1817_9	byākaroti, tassa santike brahmacariyaṃ careyyāsī”ti. Imaṃ devaputtaṃ sandhāyetaṃ	1817	
PA_atk-s05_05a:1817_10	vuttaṃ “purāṇasālohitāya devatāya pañhā uddiṭṭhā hontī”ti. Uddiṭṭhāti uddesamatteneva	18171	
PA_atk-s05_05a:1817_11	vuttā, na vibhaṅgena.	18171	
PA_atk-s05_05a:1818_0	Evaṃ vutte ca ne sabhiyo ekavacaneneva padapaṭipāṭiyā uggahesi. Atha so brahmā jānantopi	1818	
PA_atk-s05_05a:1818_1	tassa buddhuppādaṃ nācikkhi. “Atthaṃ gavesamāno paribbājako sayameva satthāraṃ ñassati.	1818	
PA_atk-s05_05a:1818_2	Ito bahiddhā ca samaṇabrāhmaṇānaṃ tucchabhāva”nti iminā panādhippāyena evamāha –	1818	
PA_atk-s05_05a:1818_3	“yo te sabhiya…pe… careyyāsī”ti. Theragāthāsu pana catukkanipāte sabhiyattherāpadānaṃ	1818	
PA_atk-s05_05a:1818_4	vaṇṇentā bhaṇanti “sā cassa mātā attano vippaṭipattiṃ cintetvā taṃ jigucchamānā jhānaṃ	1818	
PA_atk-s05_05a:1818_5	uppādetvā brahmaloke uppannā, tāya brahmadevatāya te pañhā uddiṭṭhā”ti.	1818	
PA_atk-s05_05a:1819_0	Ye teti idāni vattabbānaṃ uddesapaccuddeso. Samaṇabrāhmaṇāti pabbajjūpagamanena lokasammutiyā	1819	
PA_atk-s05_05a:1819_1	ca samaṇā ceva brāhmaṇā ca. Saṅghinoti gaṇavanto. Gaṇinoti satthāro, “sabbaññuno	1819	
PA_atk-s05_05a:1819_2	maya”nti evaṃ paṭiññātāro. Gaṇācariyāti uddesaparipucchādivasena pabbajitagahaṭṭhagaṇassa	1819	
PA_atk-s05_05a:1819_3	ācariyā. Ñātāti abhiññātā, vissutā pākaṭāti vuttaṃ hoti. Yasassinoti lābhaparivārasampannā.	1819	
PA_atk-s05_05a:1819_4	Titthakarāti tesaṃ diṭṭhānugatiṃ āpajjantehi otaritabbānaṃ ogāhitabbānaṃ diṭṭhititthānaṃ	1819	
PA_atk-s05_05a:1819_5	kattāro. Sādhusammatā bahujanassāti “sādhavo ete santo sappurisā”ti evaṃ bahujanassa sammatā.	1819	
PA_atk-s05_05a:1820_0	Seyyathidanti katame teti ce-iccetasmiṃ atthe nipāto. Pūraṇoti nāmaṃ, kassapoti gottaṃ.	1820	
PA_atk-s05_05a:1820_1	So kira jātiyā dāso, dāsasataṃ pūrento jāto. Tenassa “pūraṇo”ti nāmamakaṃsu. Palāyitvā	1820	
PA_atk-s05_05a:1820_2	pana naggesu pabbajitvā “kassapo aha”nti gottaṃ uddisi, sabbaññutañca paccaññāsi.	1820	
PA_atk-s05_05a:1820_3	Makkhalīti nāmaṃ, gosālāya jātattā gosālotipi vuccati. Sopi kira jātiyā dāso eva,	1820	
PA_atk-s05_05a:1820_4	palāyitvā pabbaji, sabbaññutañca paccaññāsi. Ajitoti nāmaṃ, appicchatāya kesakambalaṃ	1820	
PA_atk-s05_05a:1820_5	dhāreti, tena kesakambalotipi vuccati, sopi sabbaññutaṃ paccaññāsi. Pakudhoti nāmaṃ,	1820	
PA_atk-s05_05a:1820_6	kaccāyanoti gottaṃ. Appicchavasena udake jīvasaññāya ca nhānamukhadhovanādi paṭikkhitto,	1820	
PA_atk-s05_05a:1820_7	sopi sabbaññutaṃ paccaññāsi. Sañcayoti nāmaṃ, belaṭṭho panassa pitā, tasmā belaṭṭhaputtoti	1820	
PA_atk-s05_05a:1820_8	vuccati, sopi sabbaññutaṃ paccaññāsi. Nigaṇṭhoti pabbajjānāmena, nāṭaputtoti pitunāmena	1820	
PA_atk-s05_05a:1820_9	vuccati. Nāṭoti kira nāmassa pitā, tassa puttoti nāṭaputto, sopi sabbaññutaṃ paccaññāsi.	1820	
PA_atk-s05_05a:1820_10	Sabbepi pañcasatapañcasatasissaparivārā ahesuṃ. Teti te cha satthāro. Te pañheti	18201	
PA_atk-s05_05a:1820_11	te vīsati pañhe. Teti te cha satthāro. Na sampāyantīti na sampādenti. Kopanti cittacetasikānaṃ	18201	
PA_atk-s05_05a:1820_12	āvilabhāvaṃ. Dosanti paduṭṭhacittataṃ, tadubhayampetaṃ mandatikkhabhedassa kodhassevādhivacanaṃ.	18201	
PA_atk-s05_05a:1820_13	Appaccayanti appatītatā, domanassanti vuttaṃ hoti. Pātukarontīti kāyavacīvikārena	18201	
PA_atk-s05_05a:1820_14	pakāsenti, pākaṭaṃ karonti.	18201	
PA_atk-s05_05a:1821_0	Hīnāyāti gahaṭṭhabhāvāya. Gahaṭṭhabhāvo hi pabbajjaṃ upanidhāya sīlādiguṇahīnato	1821	
PA_atk-s05_05a:1821_1	hīnakāmasukhapaṭisevanato vā “hīno”ti vuccati. Uccā pabbajjā. Āvattitvāti osakkitvā.	1821	
PA_atk-s05_05a:1821_2	Kāme paribhuñjeyyanti kāme paṭiseveyyaṃ. Iti kirassa sabbaññupaṭiññānampi pabbajitānaṃ	1821	
PA_atk-s05_05a:1821_3	tucchakattaṃ disvā ahosi. Uppannaparivitakkavaseneva ca āgantvā punappunaṃ vīmaṃsamānassa	1821	
PA_atk-s05_05a:1821_4	atha kho sabhiyassa paribbājakassa etadahosi – “ayampi kho samaṇo”ti ca “yepi kho	1821	
PA_atk-s05_05a:1821_5	te bhonto”ti ca “samaṇo kho daharoti na uññātabbo”ti cāti evamādi. Tattha jiṇṇātiādīni	1821	
PA_atk-s05_05a:1821_6	padāni vuttanayāneva. Therāti attano samaṇadhamme thirabhāvappattā. Rattaññūti ratanaññū,	1821	
PA_atk-s05_05a:1821_7	“nibbānaratanaṃ jānāma maya”nti evaṃ sakāya paṭiññāya lokenāpi sammatā, bahurattividū	1821	
PA_atk-s05_05a:1821_8	vā. Ciraṃ pabbajitānaṃ etesanti cirapabbajitā. Na uññātabboti na avajānitabbo, na	1821	
PA_atk-s05_05a:1821_9	nīcaṃ katvā jānitabboti vuttaṃ hoti. Na paribhotabboti na paribhavitabbo, “kimesa	1821	
PA_atk-s05_05a:1821_10	ñassatī”ti evaṃ na gahetabboti vuttaṃ hoti.	18211	
PA_atk-s05_05a:1822_0	516. Kaṅkhī vecikicchīti sabhiyo bhagavatā saddhiṃ sammodamāno evaṃ bhagavato rūpasampattidamūpasamasūcitaṃ	1822	
PA_atk-s05_05a:1822_1	sabbaññutaṃ sambhāvayamāno vigatuddhacco hutvā āha – “kaṅkhī vecikicchī”ti. Tattha	1822	
PA_atk-s05_05a:1822_2	“labheyyaṃ nu kho imesaṃ byākaraṇa”nti evaṃ pañhānaṃ byākaraṇakaṅkhāya kaṅkhī. “Ko	1822	
PA_atk-s05_05a:1822_3	nu kho imassimassa ca pañhassa attho”ti evaṃ vicikicchāya vecikicchī. Dubbalavicikicchāya	1822	
PA_atk-s05_05a:1822_4	vā tesaṃ pañhānaṃ atthe kaṅkhanato kaṅkhī, balavatiyā vicinanto kicchatiyeva, na	1822	
PA_atk-s05_05a:1822_5	sakkoti sanniṭṭhātunti vecikicchī. Abhikaṅkhamānoti ativiya patthayamāno. Tesantakaroti	1822	
PA_atk-s05_05a:1822_6	tesaṃ pañhānaṃ antakaro. Bhavantova evaṃ bhavāhīti dassento āha “pañhe me puṭṭho…pe…	1822	
PA_atk-s05_05a:1822_7	byākarohi me”ti. Tattha pañhe meti pañhe mayā. Puṭṭhoti pucchito. Anupubbanti pañhapaṭipāṭiyā	1822	
PA_atk-s05_05a:1822_8	anudhammanti atthānurūpaṃ pāḷiṃ āropento. Byākarohi meti mayhaṃ byākarohi.	1822	
PA_atk-s05_05a:1823	517. Dūratoti so kira ito cito cāhiṇḍanto sattayojanasatamaggato āgato. Tenāha – bhagavā “dūrato āgatosī”ti, kassapassa bhagavato vā sāsanato āgatattā “dūrato āgatosī”ti naṃ āha.	182	
PA_atk-s05_05a:1824	518. Puccha manti imāya panassa gāthāya sabbaññupavāraṇaṃ pavāreti. Tattha manasicchasīti manasā icchasi.	182	
PA_atk-s05_05a:1825_0	Yaṃ vatāhanti yaṃ vata ahaṃ. Attamanoti pītipāmojjasomanassehi phuṭacitto. Udaggoti	1825	
PA_atk-s05_05a:1825_1	kāyena cittena ca abbhunnato. Idaṃ pana padaṃ na sabbapāṭhesu atthi. Idāni yehi dhammehi	1825	
PA_atk-s05_05a:1825_2	attamano, te dassento āha – “pamudito pītisomanassajāto”ti.	1825	
PA_atk-s05_05a:1826_0	519. Kiṃ pattinanti kiṃ pattaṃ kimadhigataṃ. Soratanti suvūpasantaṃ. “Surata”ntipi	1826	
PA_atk-s05_05a:1826_1	pāṭho, suṭṭhu uparatanti attho. Dantanti damitaṃ. Buddhoti vibuddho, buddhaboddhabbo	1826	
PA_atk-s05_05a:1826_2	vā. Evaṃ sabhiyo ekekāya gāthāya cattāro cattāro katvā pañcahi gāthāhi vīsati pañhe	1826	
PA_atk-s05_05a:1826_3	pucchi. Bhagavā panassa ekamekaṃ pañhaṃ ekamekāya gāthāya katvā arahattanikūṭeneva	1826	
PA_atk-s05_05a:1826_4	vīsatiyā gāthāhi byākāsi.	1826	
PA_atk-s05_05a:1827_0	520. Tattha yasmā bhinnakileso paramatthabhikkhu, so ca nibbānappatto hoti, tasmā	1827	
PA_atk-s05_05a:1827_1	assa “kiṃ pattinamāhu bhikkhuna”nti imaṃ pañhaṃ byākaronto “pajjenā”tiādimāha. Tassattho	1827	
PA_atk-s05_05a:1827_2	– yo attanā bhāvitena maggena parinibbānagato kilesaparinibbānaṃ patto, parinibbānagatattā	1827	
PA_atk-s05_05a:1827_3	eva ca vitiṇṇakaṅkho vipattisampattihānibuddhiucchedasassataapuññapuññabhedaṃ vibhavañca	1827	
PA_atk-s05_05a:1827_4	bhavañca vippahāya, maggavāsaṃ vusitavā khīṇapunabbhavoti ca etesaṃ thutivacanānaṃ	1827	
PA_atk-s05_05a:1827_5	araho, so bhikkhūti.	1827	
PA_atk-s05_05a:1828_0	521. Yasmā pana vippaṭipattito suṭṭhu uparatabhāvena nānappakārakilesavūpasamena	1828	
PA_atk-s05_05a:1828_1	ca sorato hoti, tasmā tamatthaṃ dassento “sabbattha upekkhako”tiādinā nayena dutiyapañhabyākaraṇamāha.	1828	
PA_atk-s05_05a:1828_2	Tassattho – yo sabbattha rūpādīsu ārammaṇesu “cakkhunā rūpaṃ disvā neva sumano hoti,	1828	
PA_atk-s05_05a:1828_3	na dummano”ti evaṃ pavattāya chaḷaṅgupekkhāya upekkhako, vepullappattāya satiyā satimā,	1828	
PA_atk-s05_05a:1828_4	na so hiṃsati neva hiṃsati kañci tasathāvarādibhedaṃ sattaṃ sabbaloke sabbasmimpi	1828	
PA_atk-s05_05a:1828_5	loke, tiṇṇoghattā tiṇṇo, samitapāpattā samaṇo, āvilasaṅkappappahānā anāvilo. Yassa	1828	
PA_atk-s05_05a:1828_6	cime rāgadosamohamānadiṭṭhikilesaduccaritasaṅkhātā sattussadā keci oḷārikā vā sukhumā	1828	
PA_atk-s05_05a:1828_7	vā na santi, so imāya upekkhāvihāritāya sativepullatāya ahiṃsakatāya ca vippaṭipattito	1828	
PA_atk-s05_05a:1828_8	suṭṭhu uparatabhāvena iminā oghādinānappakārakilesavūpasamena ca soratoti.	1828	
PA_atk-s05_05a:1829_0	522. Yasmā ca bhāvitindriyo nibbhayo nibbikāro danto hoti, tasmā tamatthaṃ dassento	1829	
PA_atk-s05_05a:1829_1	“yassindriyānī”ti gāthāya tatiyapañhaṃ byākāsi. Tassattho – yassa cakkhādīni chaḷindriyāni	1829	
PA_atk-s05_05a:1829_2	gocarabhāvanāya aniccāditilakkhaṇaṃ āropetvā vāsanābhāvanāya satisampajaññagandhaṃ	1829	
PA_atk-s05_05a:1829_3	gāhāpetvā ca bhāvitāni, tāni ca kho yathā ajjhattaṃ gocarabhāvanāya, evaṃ pana bahiddhā	1829	
PA_atk-s05_05a:1829_4	ca sabbaloketi yattha yattha indriyānaṃ vekallatā vekallatāya vā sambhavo, tattha	1829	
PA_atk-s05_05a:1829_5	tattha nābhijjhādivasena bhāvitānīti evaṃ nibbijjha ñatvā paṭivijjhitvā imaṃ parañca	1829	
PA_atk-s05_05a:1829_6	lokaṃ sakasantatikkhandhalokaṃ parasantatikkhandhalokañca adandhamaraṇaṃ maritukāmo	1829	
PA_atk-s05_05a:1829_7	kālaṃ kaṅkhati, jīvitakkhayakālaṃ āgameti patimāneti, na bhāyati maraṇassa. Yathāha thero –	1829	
PA_atk-s05_05a:1830	“Maraṇe me bhayaṃ natthi, nikanti natthi jīvite”; ;	183	
PA_atk-s05_05a:1831	“Nābhikaṅkhāmi maraṇaṃ, nābhikaṅkhāmi jīvitaṃ;	183	
PA_atk-s05_05a:1832	Kālañca paṭikaṅkhāmi, nibbisaṃ bhatako yathā”ti. ;	183	
PA_atk-s05_05a:1833	Bhāvito sa dantoti evaṃ bhāvitindriyo so dantoti.	183	
PA_atk-s05_05a:1834_0	523. Yasmā pana buddho nāma buddhisampanno kilesaniddā vibuddho ca, tasmā tamatthaṃ	1834	
PA_atk-s05_05a:1834_1	dassento “kappānī”ti gāthāya catutthapañhaṃ byākāsi. Tattha kappānīti taṇhādiṭṭhiyo.	1834	
PA_atk-s05_05a:1834_2	Tā hi tathā tathā vikappanato “kappānī”ti vuccanti. Viceyyāti aniccādibhāvena sammasitvā.	1834	
PA_atk-s05_05a:1834_3	Kevalānīti sakalāni. Saṃsāranti yo cāyaṃ –	1834	
PA_atk-s05_05a:1835	“Khandhānañca paṭipāṭi, dhātuāyatanāna ca;	183	
PA_atk-s05_05a:1836	Abbocchinnaṃ vattamānā, saṃsāroti pavuccatī”ti. –	183	
PA_atk-s05_05a:1837_0	Evaṃ khandhādipaṭipāṭisaṅkhāto saṃsāro, taṃ saṃsārañca kevalaṃ viceyya. Ettāvatā	1837	
PA_atk-s05_05a:1837_1	khandhānaṃ mūlabhūtesu kammakilesesu khandhesu cāti evaṃ tīsupi vaṭṭesu vipassanaṃ	1837	
PA_atk-s05_05a:1837_2	āha. Dubhayaṃ cutūpapātanti sattānaṃ cutiṃ upapātanti imañca ubhayaṃ viceyya ñatvāti	1837	
PA_atk-s05_05a:1837_3	attho. Etena cutūpapātañāṇaṃ āha. Vigatarajamanaṅgaṇaṃ visuddhanti rāgādirajānaṃ	1837	
PA_atk-s05_05a:1837_4	vigamā aṅgaṇānaṃ abhāvā malānañca vigamā vigatarajamanaṅgaṇaṃ visuddhaṃ. Pattaṃ jātikhayanti	1837	
PA_atk-s05_05a:1837_5	nibbānaṃ pattaṃ. Tamāhu buddhanti taṃ imāya lokuttaravipassanāya cutūpapātañāṇabhedāya	1837	
PA_atk-s05_05a:1837_6	buddhiyā sampannattā imāya ca vigatarajāditāya kilesaniddā vibuddhattā tāya paṭipadāya	1837	
PA_atk-s05_05a:1837_7	jātikkhayaṃ pattaṃ buddhamāhu.	1837	
PA_atk-s05_05a:1838_0	Atha vā kappāni viceyya kevalānīti “anekepi saṃvaṭṭavivaṭṭakappe amutrāsi”ntiādinā	1838	
PA_atk-s05_05a:1838_1	nayena vicinitvāti attho. Etena paṭhamavijjamāha. Saṃsāraṃ dubhayaṃ cutūpapātanti	1838	
PA_atk-s05_05a:1838_2	sattānaṃ cutiṃ upapātanti imañca ubhayaṃ saṃsāraṃ “ime vata bhonto sattā”tiādinā	1838	
PA_atk-s05_05a:1838_3	nayena vicinitvāti attho. Etena dutiyavijjamāha. Avasesena tatiyavijjamāha. Āsavakkhayañāṇena	1838	
PA_atk-s05_05a:1838_4	hi vigatarajāditā ca nibbānappatti ca hotīti. Tamāhu buddhanti evaṃ vijjattayabhedabuddhisampannaṃ taṃ buddhamāhūti.	1838	
PA_atk-s05_05a:1839_0	525. Evaṃ paṭhamagāthāya vuttapañhe vissajjetvā dutiyagāthāya vuttapañhesupi yasmā	1839	
PA_atk-s05_05a:1839_1	brahmabhāvaṃ seṭṭhabhāvaṃ patto paramatthabrāhmaṇo bāhitasabbapāpo hoti, tasmā tamatthaṃ	1839	
PA_atk-s05_05a:1839_2	dassento “bāhitvā”ti gāthāya paṭhamaṃ pañhaṃ byākāsi. Tassattho – yo catutthamaggena	1839	
PA_atk-s05_05a:1839_3	bāhitvā sabbapāpakāni ṭhitatto, ṭhito icceva vuttaṃ hoti. Bāhitapāpattā eva ca vimalo,	1839	
PA_atk-s05_05a:1839_4	vimalabhāvaṃ brahmabhāvaṃ seṭṭhabhāvaṃ patto, paṭippassaddhasamādhivikkhepakarakilesamalena	1839	
PA_atk-s05_05a:1839_5	aggaphalasamādhinā sādhusamāhito, saṃsārahetusamatikkamena saṃsāramaticca pariniṭṭhitakiccatāya	1839	
PA_atk-s05_05a:1839_6	kevalī, so taṇhādiṭṭhīhi anissitattā asito, lokadhammehi nibbikārattā “tādī”ti ca	1839	
PA_atk-s05_05a:1839_7	pavuccati. Evaṃ thutiraho sa brahmā so brāhmaṇoti.	1839	
PA_atk-s05_05a:1840_0	526. Yasmā pana samitapāpatāya samaṇo, nhātapāpatāya nhātako, āgūnaṃ akaraṇena ca	1840	
PA_atk-s05_05a:1840_1	nāgoti pavuccati, tasmā tamatthaṃ dassento tato aparāhi tīhi gāthāhi tayo pañhe byākāsi.	1840	
PA_atk-s05_05a:1840_2	Tattha samitāvīti ariyamaggena kilese sametvā ṭhito. Samaṇo pavuccate tathattāti	1840	
PA_atk-s05_05a:1840_3	tathārūpo samaṇo pavuccatīti. Ettāvatā pañho byākato hoti, sesaṃ tasmiṃ samaṇe sabhiyassa	1840	
PA_atk-s05_05a:1840_4	bahumānajananatthaṃ thutivacanaṃ. Yo hi samitāvī, so puññapāpānaṃ apaṭisandhikaraṇena	1840	
PA_atk-s05_05a:1840_5	pahāya puññapāpaṃ rajānaṃ vigamena virajo, aniccādivasena ñatvā imaṃ parañca lokaṃ	1840	
PA_atk-s05_05a:1840_6	jātimaraṇaṃ upātivatto tādi ca hoti.	1840	
PA_atk-s05_05a:1841_0	527. Ninhāya…pe… nhātakoti ettha pana yo ajjhattabahiddhāsaṅkhāte sabbasmimpi āyatanaloke	1841	
PA_atk-s05_05a:1841_1	ajjhattabahiddhārammaṇavasena uppattirahāni sabbapāpakāni maggañāṇena ninhāya dhovitvā	1841	
PA_atk-s05_05a:1841_2	tāya ninhātapāpakatāya taṇhādiṭṭhikappehi kappiyesu devamanussesu kappaṃ na eti,	1841	
PA_atk-s05_05a:1841_3	taṃ nhātakamāhūti evamattho daṭṭhabbo.	1841	
PA_atk-s05_05a:1842_0	528. Catutthagāthāyapi āguṃ na karoti kiñci loketi yo loke appamattakampi pāpasaṅkhātaṃ	1842	
PA_atk-s05_05a:1842_1	āguṃ na karoti, nāgo pavuccate tathattāti. Ettāvatā pañho byākato hoti, sesaṃ pubbanayeneva	1842	
PA_atk-s05_05a:1842_2	thutivacanaṃ. Yo hi maggena pahīnaāguttā āguṃ na karoti, so kāmayogādike sabbayoge	1842	
PA_atk-s05_05a:1842_3	dasasaññojanabhedāni ca sabbabandhanāni visajja jahitvā sabbattha khandhādīsu kenaci	1842	
PA_atk-s05_05a:1842_4	saṅgena na sajjati, dvīhi ca vimuttīhi vimutto, tādi ca hotīti.	1842	
PA_atk-s05_05a:1843_0	530. Evaṃ dutiyagāthāya vuttapañhe vissajjetvā tatiyagāthāya vuttapañhesupi yasmā	1843	
PA_atk-s05_05a:1843_1	“khettānī”ti āyatanāni vuccanti. Yathāha – “cakkhupetaṃ cakkhāyatanaṃpetaṃ…pe… khettampetaṃ	1843	
PA_atk-s05_05a:1843_2	vatthupeta”nti. Tāni vijeyya vijetvā abhibhavitvā, viceyya vā aniccādibhāvena vicinitvā	1843	
PA_atk-s05_05a:1843_3	upaparikkhitvā kevalāni anavasesāni, visesato pana saṅgahetubhūtaṃ dibbaṃ mānusakañca	1843	
PA_atk-s05_05a:1843_4	brahmakhettaṃ, yaṃ dibbaṃ dvādasāyatanabhedaṃ tathā mānusakañca, yañca brahmakhettaṃ	1843	
PA_atk-s05_05a:1843_5	chaḷāyatane cakkhāyatanādidvādasāyatanabhedaṃ, taṃ sabbampi vijeyya viceyya vā. Yato	1843	
PA_atk-s05_05a:1843_6	yadetaṃ sabbesaṃ khettānaṃ mūlabandhanaṃ avijjābhavataṇhādi, tasmā sabbakhettamūlabandhanā	1843	
PA_atk-s05_05a:1843_7	pamutto. Evametesaṃ khettānaṃ vijitattā vicinitattā vā khettajino nāma hoti, tasmā	1843	
PA_atk-s05_05a:1843_8	“khettānī”ti imāya gāthāya paṭhamapañhaṃ byākāsi. Tattha keci “kammaṃ khettaṃ, viññāṇaṃ	1843	
PA_atk-s05_05a:1843_9	bījaṃ, taṇhā sneho”ti vacanato kammāni khettānīti vadanti. Dibbaṃ mānusakañca brahmakhettanti	1843	
PA_atk-s05_05a:1843_10	ettha ca devūpagaṃ kammaṃ dibbaṃ, manussūpagaṃ kammaṃ mānusakaṃ, brahmūpagaṃ kammaṃ	18431	
PA_atk-s05_05a:1843_11	brahmakhettanti vaṇṇayanti. Sesaṃ vuttanayameva.	18431	
PA_atk-s05_05a:1844_0	531. Yasmā pana sakaṭṭhena kosasadisattā “kosānī”ti kammāni vuccanti, tesañca lunanā	1844	
PA_atk-s05_05a:1844_1	samucchedanā kusalo hoti, tasmā tamatthaṃ dassento “kosānī”ti gāthāya dutiyapañhaṃ	1844	
PA_atk-s05_05a:1844_2	byākāsi. Tassattho – lokiyalokuttaravipassanāya visayato kiccato ca aniccādibhāvena	1844	
PA_atk-s05_05a:1844_3	kusalākusalakammasaṅkhātāni kosāni viceyya kevalāni, visesato pana saṅgahetubhūtaṃ	1844	
PA_atk-s05_05a:1844_4	aṭṭhakāmāvacarakusalacetanābhedaṃ dibbaṃ mānusakañca navamahaggatakusalacetanābhedañca	1844	
PA_atk-s05_05a:1844_5	brahmakosaṃ viceyya. Tato imāya maggabhāvanāya avijjābhavataṇhādibhedā sabbakosānaṃ	1844	
PA_atk-s05_05a:1844_6	mūlabandhanā pamutto, evametesaṃ kosānaṃ lunanā “kusalo”ti pavuccati, tathattā tādī	1844	
PA_atk-s05_05a:1844_7	ca hotīti. Atha vā sattānaṃ dhammānañca nivāsaṭṭhena asikosasadisattā “kosānī”ti	1844	
PA_atk-s05_05a:1844_8	tayo bhavā dvādasāyatanāni ca veditabbāni. Evamettha yojanā kātabbā.	1844	
PA_atk-s05_05a:1845_0	532. Yasmā ca na kevalaṃ paṇḍatīti imināva “paṇḍito”ti vuccati, apica kho pana paṇḍarāni	1845	
PA_atk-s05_05a:1845_1	ito upagato pavicayapaññāya allīnotipi “paṇḍito”ti vuccati, tasmā tamatthaṃ dassento	1845	
PA_atk-s05_05a:1845_2	“dubhayānī”ti gāthāya tatiyapañhaṃ byākāsi. Tassattho – ajjhattaṃ bahiddhā cāti evaṃ	1845	
PA_atk-s05_05a:1845_3	ubhayāni aniccādibhāvena viceyya. Paṇḍarānīti āyatanāni. Tāni hi pakatiparisuddhattā	1845	
PA_atk-s05_05a:1845_4	ruḷhiyā ca evaṃ vuccanti, tāni viceyya imāya paṭipattiyā niddhantamalattā suddhipañño	1845	
PA_atk-s05_05a:1845_5	paṇḍitoti pavuccati tathattā, yasmā tāni paṇḍarāni paññāya ito hoti, sesamassa thutivacanaṃ.	1845	
PA_atk-s05_05a:1845_6	So hi pāpapuññasaṅkhātaṃ kaṇhasukkaṃ upātivatto tādī ca hoti, tasmā evaṃ thuto.	1845	
PA_atk-s05_05a:1846_0	533. Yasmā pana “monaṃ vuccati ñāṇaṃ, yā paññā pajānanā…pe… sammādiṭṭhi, tena ñāṇena	1846	
PA_atk-s05_05a:1846_1	samannāgato munī”ti vuttaṃ, tasmā tamatthaṃ dassento “asatañcā”ti gāthāya catutthapañhaṃ	1846	
PA_atk-s05_05a:1846_2	byākāsi. Tassattho – yvāyaṃ akusalakusalappabhedo asatañca satañca dhammo, taṃ ajjhattaṃ	1846	
PA_atk-s05_05a:1846_3	bahiddhāti imasmiṃ sabbaloke pavicayañāṇena asatañca satañca ñatvā dhammaṃ tassa	1846	
PA_atk-s05_05a:1846_4	ñātattā eva rāgādibhedato sattavidhaṃ saṅgaṃ taṇhādiṭṭhibhedato duvidhaṃ jālañca	1846	
PA_atk-s05_05a:1846_5	aticca atikkamitvā ṭhito. So tena monasaṅkhātena pavicayañāṇena samannāgatattā muni.	1846	
PA_atk-s05_05a:1846_6	Devamanussehi pūjanīyoti idaṃ panassa thutivacanaṃ. So hi khīṇāsavamunittā devamanussānaṃ	1846	
PA_atk-s05_05a:1846_7	pūjāraho hoti, tasmā evaṃ thuto.	1846	
PA_atk-s05_05a:1847_0	535. Evaṃ tatiyagāthāya vuttapañhe vissajjetvā catutthagāthāya vuttapañhesupi yasmā	1847	
PA_atk-s05_05a:1847_1	yo catūhi maggañāṇavedehi kilesakkhayaṃ karonto gato, so paramatthato vedagū nāma	1847	
PA_atk-s05_05a:1847_2	hoti. Yo ca sabbasamaṇabrāhmaṇānaṃ satthasaññitāni vedāni, tāyeva maggabhāvanāya	1847	
PA_atk-s05_05a:1847_3	kiccato aniccādivasena viceyya. Tattha chandarāgappahānena tameva sabbaṃ vedamaticca	1847	
PA_atk-s05_05a:1847_4	yā vedapaccayā vā aññathā vā uppajjanti vedanā, tāsu sabbavedanāsu vītarāgo hoti,	1847	
PA_atk-s05_05a:1847_5	tasmā tamatthaṃ dassento “idaṃ pattina”nti avatvā “vedānī”ti gāthāya paṭhamapañhaṃ	1847	
PA_atk-s05_05a:1847_6	byākāsi. Yasmā vā yo pavicayapaññāya vedāni viceyya, tattha chandarāgappahānena sabbaṃ	1847	
PA_atk-s05_05a:1847_7	vedamaticca vattati, so satthasaññitāni vedāni gato ñāto atikkanto ca hoti. Yo vedanāsu	1847	
PA_atk-s05_05a:1847_8	vītarāgo, sopi vedanāsaññitāni vedāni gato atikkanto ca hoti. Vedāni gatotipi vedagū,	1847	
PA_atk-s05_05a:1847_9	tasmā tampi atthaṃ dassento “idaṃ pattina”nti avatvā imāya gāthāya paṭhamapañhaṃ byākāsi.	1847	
PA_atk-s05_05a:1848_0	536. Yasmā pana dutiyapañhe “anuvidito”ti anubuddho vuccati, so ca anuvicca papañcanāmarūpaṃ	1848	
PA_atk-s05_05a:1848_1	ajjhattaṃ attano santāne taṇhāmānadiṭṭhibhedaṃ papañcaṃ tappaccayā nāmarūpañca aniccānupassanādīhi	1848	
PA_atk-s05_05a:1848_2	anuvicca anuviditvā, na kevalañca ajjhattaṃ, bahiddhā ca rogamūlaṃ, parasantāne ca	1848	
PA_atk-s05_05a:1848_3	imassa nāmarūparogassa mūlaṃ avijjābhavataṇhādiṃ, tameva vā papañcaṃ anuvicca tāya	1848	
PA_atk-s05_05a:1848_4	bhāvanāya sabbesaṃ rogānaṃ mūlabandhanā, sabbasmā vā rogānaṃ mūlabandhanā, avijjābhavataṇhādibhedā,	1848	
PA_atk-s05_05a:1848_5	tasmā eva vā papañcā pamutto hoti, tasmā taṃ dassento “anuviccā”ti gāthāya dutiyapañhaṃ byākāsi.	1848	
PA_atk-s05_05a:1849_0	537. “Kathañca vīriyavā”ti ettha pana yasmā yo ariyamaggena sabbapāpakehi virato,	1849	
PA_atk-s05_05a:1849_1	tathā viratattā ca āyatiṃ apaṭisandhitāya nirayadukkhaṃ aticca ṭhito vīriyavāso vīriyaniketo,	1849	
PA_atk-s05_05a:1849_2	so khīṇāsavo “vīriyavā”ti vattabbataṃ arahati, tasmā tamatthaṃ dassento “virato”ti	1849	
PA_atk-s05_05a:1849_3	gāthāya tatiyapañhaṃ byākāsi. Padhānavā dhīro tādīti imāni panassa thutivacanāni.	1849	
PA_atk-s05_05a:1849_4	So hi padhānavā maggajhānapadhānena, dhīro kilesārividdhaṃsanasamatthatāya, tādī	1849	
PA_atk-s05_05a:1849_5	nibbikāratāya, tasmā evaṃ thuto. Sesaṃ yojetvā vattabbaṃ.	1849	
PA_atk-s05_05a:1850_0	538. “Ājāniyo kinti nāma hotī”ti ettha pana yasmā pahīnasabbavaṅkadoso kāraṇākāraṇaññū	1850	
PA_atk-s05_05a:1850_1	asso vā hatthī vā “ājāniyo hotī”ti loke vuccati, na ca tassa sabbaso te dosā pahīnā	1850	
PA_atk-s05_05a:1850_2	eva, khīṇāsavassa pana te pahīnā, tasmā so “ājāniyo”ti paramatthato vattabbataṃ arahatīti	1850	
PA_atk-s05_05a:1850_3	dassento “yassā”ti gāthāya catutthapañhaṃ byākāsi. Tassattho – ajjhattaṃ bahiddhā	1850	
PA_atk-s05_05a:1850_4	cāti evaṃ ajjhattabahiddhāsaññojanasaṅkhātāni yassa assu lunāni bandhanāni paññāsatthena	1850	
PA_atk-s05_05a:1850_5	chinnāni padālitāni. Saṅgamūlanti yāni tesu tesu vatthūsu saṅgassa sajjanāya anatikkamanāya	1850	
PA_atk-s05_05a:1850_6	mūlaṃ honti, atha vā yassa assu lunāni rāgādīni bandhanāni yāni ajjhattaṃ bahiddhā	1850	
PA_atk-s05_05a:1850_7	ca saṅgamūlāni honti, so sabbasmā saṅgānaṃ mūlabhūtā sabbasaṅgānaṃ vā mūlabhūtā bandhanā	1850	
PA_atk-s05_05a:1850_8	pamutto “ājāniyo”ti vuccati, tathattā tādi ca hotīti.	1850	
PA_atk-s05_05a:1851_0	540. Evaṃ catutthagāthāya vuttapañhe vissajjetvā pañcamagāthāya vuttapañhesupi yasmā	1851	
PA_atk-s05_05a:1851_1	yaṃ chandajjhenamattena akkharacintakā sottiyaṃ vaṇṇayanti, vohāramattasottiyo so.	1851	
PA_atk-s05_05a:1851_2	Ariyo pana bāhusaccena nissutapāpatāya ca paramatthasottiyo hoti, tasmā tamatthaṃ	1851	
PA_atk-s05_05a:1851_3	dassento “idaṃ pattina”nti avatvā “sutvā”ti gāthāya paṭhamapañhaṃ byākāsi. Tassattho	1851	
PA_atk-s05_05a:1851_4	– yo imasmiṃ loke sutamayapaññākiccavasena sutvā kātabbakiccavasena vā sutvā vipassanūpagaṃ	1851	
PA_atk-s05_05a:1851_5	sabbadhammaṃ aniccādivasena abhiññāya sāvajjānavajjaṃ yadatthi kiñci, imāya paṭipadāya	1851	
PA_atk-s05_05a:1851_6	kilese kilesaṭṭhāniye ca dhamme abhibhavitvā abhibhūti saṅkhaṃ gato, taṃ sutvā sabbadhammaṃ	1851	
PA_atk-s05_05a:1851_7	abhiññāya loke sāvajjānavajjaṃ yadatthi kiñci, abhibhuṃ sutavattā sottiyoti āhu.	1851	
PA_atk-s05_05a:1851_8	Yasmā ca yo akathaṃkathī kilesabandhanehi vimutto, rāgādīhi īghehi anīgho ca hoti	1851	
PA_atk-s05_05a:1851_9	sabbadhi sabbesu dhammesu khandhāyatanādīsu, tasmā taṃ akathaṃkathiṃ vimuttaṃ anīghaṃ	1851	
PA_atk-s05_05a:1851_10	sabbadhi nissutapāpakattāpi “sottiyo”ti āhūti.	18511	
PA_atk-s05_05a:1852_0	541. Yasmā pana hitakāmena janena araṇīyato ariyo hoti, abhigamanīyatoti attho. Tasmā	1852	
PA_atk-s05_05a:1852_1	yehi guṇehi so araṇīyo hoti, te dassentā “chetvā”ti gāthāya dutiyapañhaṃ byākāsi.	1852	
PA_atk-s05_05a:1852_2	Tassattho – cattāri āsavāni dve ca ālayāni paññāsatthena chetvā vidvā viññū vibhāvī	1852	
PA_atk-s05_05a:1852_3	catumaggañāṇī so punabbhavavasena na upeti gabbhaseyyaṃ, kañci yoniṃ na upagacchati,	1852	
PA_atk-s05_05a:1852_4	kāmādibhedañca saññaṃ tividhaṃ. Kāmaguṇasaṅkhātañca paṅkaṃ panujja panuditvā taṇhādiṭṭhikappānaṃ	1852	
PA_atk-s05_05a:1852_5	aññatarampi kappaṃ na eti, evaṃ āsavacchedādiguṇasamannāgataṃ tamāhu ariyoti. Yasmā	1852	
PA_atk-s05_05a:1852_6	vā pāpakehi ārakattā ariyo hoti anaye ca anirīyanā, tasmā tampi atthaṃ dassento imāya	1852	
PA_atk-s05_05a:1852_7	gāthāya dutiyapañhaṃ byākāsi. Āsavādayo hi pāpakā dhammā anayasammatā, te cānena	1852	
PA_atk-s05_05a:1852_8	chinnā panunnā, na ca tehi kampati, iccassa te ārakā honti, na ca tesu irīyati tasmā	1852	
PA_atk-s05_05a:1852_9	ārakāssa honti pāpakā dhammāti imināpatthena. Anaye na irīyatīti imināpatthena tamāhu	1852	
PA_atk-s05_05a:1852_10	ariyoti ca evampettha yojanā veditabbā. “Vidvā so na upeti gabbhaseyya”nti idaṃ pana	18521	
PA_atk-s05_05a:1852_11	imasmiṃ atthavikappe thutivacanameva hoti.	18521	
PA_atk-s05_05a:1853_0	542. “Kathaṃ caraṇavā”ti ettha pana yasmā caraṇehi pattabbaṃ patto “caraṇavā”ti vattabbataṃ	1853	
PA_atk-s05_05a:1853_1	arahati, tasmā taṃ dassento “yo idhā”ti gāthāya tatiyapañhaṃ byākāsi. Tattha yo idhāti	1853	
PA_atk-s05_05a:1853_2	yo imasmiṃ sāsane. Caraṇesūti sīlādīsu hemavatasutte vuttapannarasadhammesu. Nimittatthe	1853	
PA_atk-s05_05a:1853_3	bhummavacanaṃ. Pattipattoti pattabbaṃ patto. Yo caraṇanimittaṃ caraṇahetu caraṇapaccayā	1853	
PA_atk-s05_05a:1853_4	pattabbaṃ arahattaṃ pattoti vuttaṃ hoti. Caraṇavā soti so imāya caraṇehi pattabbapattiyā	1853	
PA_atk-s05_05a:1853_5	caraṇavā hotīti. Ettāvatā pañho byākato hoti, sesamassa thutivacanaṃ. Yo hi caraṇehi	1853	
PA_atk-s05_05a:1853_6	pattipatto, so kusalo ca hoti cheko, sabbadā ca ājānāti nibbānadhammaṃ, niccaṃ nibbānaninnacittatāya	1853	
PA_atk-s05_05a:1853_7	sabbattha ca khandhādīsu na sajjati. Dvīhi ca vimuttīhi vimuttacitto hoti, paṭighā yassa na santīti.	1853	
PA_atk-s05_05a:1854_0	543. Yasmā pana kammādīnaṃ paribbājanena paribbājako nāma hoti, tasmā tamatthaṃ dassento	1854	
PA_atk-s05_05a:1854_1	“dukkhavepakka”nti gāthāya catutthapañhaṃ byākāsi. Tattha vipāko eva vepakkaṃ, dukkhaṃ	1854	
PA_atk-s05_05a:1854_2	vepakkamassāti dukkhavepakkaṃ. Pavattidukkhajananato sabbampi tedhātukakammaṃ vuccati.	1854	
PA_atk-s05_05a:1854_3	Uddhanti atītaṃ. Adhoti anāgataṃ. Tiriyaṃ vāpi majjheti paccuppannaṃ. Tañhi na uddhaṃ	1854	
PA_atk-s05_05a:1854_4	na adho, tiriyaṃ ubhinnañca antarā, tena “majjhe”ti vuttaṃ. Paribbājayitvāti nikkhāmetvā	1854	
PA_atk-s05_05a:1854_5	niddhametvā. Pariññacārīti paññāya paricchinditvā caranto. Ayaṃ tāva apubbapadavaṇṇanā.	1854	
PA_atk-s05_05a:1854_6	Ayaṃ pana adhippāyayojanā – yo tiyaddhapariyāpannampi dukkhajanakaṃ yadatthi kiñci	1854	
PA_atk-s05_05a:1854_7	kammaṃ, taṃ sabbampi ariyamaggena taṇhāvijjāsinehe sosento apaṭisandhijanakabhāvakaraṇena	1854	
PA_atk-s05_05a:1854_8	paribbājayitvā tathā paribbājitattā eva ca taṃ kammaṃ pariññāya caraṇato pariññacārī.	1854	
PA_atk-s05_05a:1854_9	Na kevalañca kammameva, māyaṃ mānamathopi lobhakodhaṃ imepi dhamme pahānapariññāya	1854	
PA_atk-s05_05a:1854_10	pariññacārī, pariyantamakāsi nāmarūpaṃ, nāmarūpassa ca pariyantamakāsi paribbājesi	18541	
PA_atk-s05_05a:1854_11	iccevattho. Imesaṃ kammādīnaṃ paribbājanena taṃ paribbājakamāhu. Pattipattanti idaṃ	18541	
PA_atk-s05_05a:1854_12	panassa thutivacanaṃ.	18541	
PA_atk-s05_05a:1855_0	544. Evaṃ pañhabyākaraṇena tuṭṭhassa pana sabhiyassa “yāni ca tīṇī”tiādīsu abhitthavanagāthāsu	1855	
PA_atk-s05_05a:1855_1	osaraṇānīti ogahaṇāni titthāni, diṭṭhiyoti attho. Tāni yasmā sakkāyadiṭṭhiyā saha	1855	
PA_atk-s05_05a:1855_2	brahmajāle vuttadvāsaṭṭhidiṭṭhigatāni gahetvā tesaṭṭhi honti, yasmā ca tāni aññatitthiyasamaṇānaṃ	1855	
PA_atk-s05_05a:1855_3	pavādabhūtāni satthāni sitāni upadisitabbavasena, na uppattivasena. Uppattivasena	1855	
PA_atk-s05_05a:1855_4	pana yadetaṃ “itthī puriso”ti saññakkharaṃ vohāranāmaṃ, yā cāyaṃ micchāparivitakkānussavādivasena	1855	
PA_atk-s05_05a:1855_5	“evarūpena attanā bhavitabba”nti bālānaṃ viparītasaññā uppajjati, tadubhayanissitāni	1855	
PA_atk-s05_05a:1855_6	tesaṃ vasena uppajjanti, na attapaccakkhāni. Tāni ca bhagavā vineyya vinayitvā oghatamagā	1855	
PA_atk-s05_05a:1855_7	oghatamaṃ oghandhakāraṃ agā atikkanto. “Oghantamagā”tipi pāṭho, oghānaṃ antaṃ agā,	1855	
PA_atk-s05_05a:1855_8	tasmā āha “yāni ca tīṇi…pe… tamagā”ti.	1855	
PA_atk-s05_05a:1856_0	545. Tato paraṃ vaṭṭadukkhassa antaṃ pārañca nibbānaṃ tappattiyā dukkhābhāvato tappaṭipakkhato	1856	
PA_atk-s05_05a:1856_1	ca taṃ sandhāyāha, “antagūsi pāragū dukkhassā”ti. Atha vā pāragū bhagavā nibbānaṃ	1856	
PA_atk-s05_05a:1856_2	gatattā, taṃ ālapanto āha, “pāragū antagūsi dukkhassā”ti ayamettha sambandho. Sammā	1856	
PA_atk-s05_05a:1856_3	ca buddho sāmañca buddhoti sammāsambuddho. Taṃ maññeti tameva maññāmi, na aññanti	1856	
PA_atk-s05_05a:1856_4	accādarena bhaṇati. Jutimāti paresampi andhakāravidhamanena jutisampanno. Mutimāti	1856	
PA_atk-s05_05a:1856_5	aparappaccayañeyyañāṇasamatthāya mutiyā paññāya sampanno. Pahūtapaññoti anantapañño.	1856	
PA_atk-s05_05a:1856_6	Idha sabbaññutaññāṇamadhippetaṃ. Dukkhassantakarāti āmantento āha. Atāresi manti	1856	
PA_atk-s05_05a:1856_7	kaṅkhāto maṃ tāresi.	1856	
PA_atk-s05_05a:1857_0	546-9. Yaṃ metiādigāthāya namakkārakaraṇaṃ bhaṇati. Tattha kaṅkhittanti vīsatipañhanissitaṃ	1857	
PA_atk-s05_05a:1857_1	atthaṃ sandhāyāha. So hi tena kaṅkhito ahosi. Monapathesūti ñāṇapathesu. Vinaḷīkatāti	1857	
PA_atk-s05_05a:1857_2	vigatanaḷā katā, ucchinnāti vuttaṃ hoti. Nāga nāgassāti ekaṃ āmantanavacanaṃ, ekassa	1857	
PA_atk-s05_05a:1857_3	“bhāsato anumodantī”ti iminā sambandho. “Dhammadesana”nti pāṭhaseso. Sabbe devāti	1857	
PA_atk-s05_05a:1857_4	ākāsaṭṭhā ca bhūmaṭṭhā ca. Nāradapabbatāti tepi kira dve devagaṇā paññavanto, tepi	1857	
PA_atk-s05_05a:1857_5	anumodantīti sabbaṃ pasādena ca namakkārakaraṇaṃ bhaṇati.	1857	
PA_atk-s05_05a:1858_0	550-53. Anumodanārahaṃ byākaraṇasampadaṃ sutvā “namo te”ti añjaliṃ paggahetvā āha.	1858	
PA_atk-s05_05a:1858_1	Purisājaññāti purisesu jātisampannaṃ. Paṭipuggaloti paṭibhāgo puggalo tuvaṃ buddho	1858	
PA_atk-s05_05a:1858_2	catusaccapaṭivedhena, satthā anusāsaniyā satthavāhatāya ca, mārābhibhū catumārābhibhavena,	1858	
PA_atk-s05_05a:1858_3	muni buddhamuni. Upadhīti khandhakilesakāmaguṇābhisaṅkhārabhedā cattāro. Vaggūti	1858	
PA_atk-s05_05a:1858_4	abhirūpaṃ. Puññe cāti lokiye na limpasi tesaṃ akaraṇena, pubbe katānampi vā āyatiṃ	1858	
PA_atk-s05_05a:1858_5	phalūpabhogābhāvena. Taṃnimittena vā taṇhādiṭṭhilepena. Vandati satthunoti evaṃ bhaṇanto	1858	
PA_atk-s05_05a:1858_6	gopphakesu pariggahetvā pañcapatiṭṭhitaṃ vandi.	1858	
PA_atk-s05_05a:1859_0	Aññatitthiyapubboti aññatitthiyo eva. Ākaṅkhatīti icchati. Āraddhacittāti abhirādhitacittā.	1859	
PA_atk-s05_05a:1859_1	Apica mettha puggalavemattatā viditāti apica mayā ettha aññatitthiyānaṃ parivāse	1859	
PA_atk-s05_05a:1859_2	puggalanānattaṃ viditaṃ, na sabbeneva parivasitabbanti. Kena pana na parivasitabbaṃ?	1859	
PA_atk-s05_05a:1859_3	Aggiyehi jaṭilehi, sākiyena jātiyā, liṅgaṃ vijahitvā āgatena. Avijahitvā āgatopi	1859	
PA_atk-s05_05a:1859_4	ca yo maggaphalapaṭilābhāya hetusampanno hoti, tādisova sabhiyo paribbājako. Tasmā	1859	
PA_atk-s05_05a:1859_5	bhagavā “tava pana, sabhiya, titthiyavattapūraṇatthāya parivāsakāraṇaṃ natthi, atthatthiko	1859	
PA_atk-s05_05a:1859_6	tvaṃ ‘maggaphalapaṭilābhāya hetusampanno’ti viditametaṃ mayā”ti tassa pabbajjaṃ anujānanto	1859	
PA_atk-s05_05a:1859_7	āha – “apica mettha puggalavemattatā viditā”ti. Sabhiyo pana attano ādaraṃ dassento	1859	
PA_atk-s05_05a:1859_8	āha “sace bhante”ti. Taṃ sabbaṃ aññañca tathārūpaṃ uttānatthattā pubbe vuttanayattā	1859	
PA_atk-s05_05a:1859_9	ca idha na vaṇṇitaṃ, yato pubbe vaṇṇitānusārena veditabbanti.	1859	
PA_atk-s05_05a:1860	Paramatthajotikāya khuddaka-aṭṭhakathāya	186	
PA_atk-s05_05a:1861	Suttanipāta-aṭṭhakathāya sabhiyasuttavaṇṇanā niṭṭhitā.	186	
PA_atk-s05_05a:1862	7. Selasuttavaṇṇanā	186	
PA_atk-s05_05a:1863_0	Evaṃ me sutanti selasuttaṃ. Kā uppatti? Ayameva yāssa nidāne vuttā. Atthavaṇṇanākkamepi	1863	
PA_atk-s05_05a:1863_1	cassa pubbasadisaṃ pubbe vuttanayeneva veditabbaṃ. Yaṃ pana apubbaṃ, taṃ uttānatthāni	1863	
PA_atk-s05_05a:1863_2	padāni pariharantā vaṇṇayissāma. Aṅguttarāpesūti aṅgā eva so janapado, gaṅgāya pana	1863	
PA_atk-s05_05a:1863_3	yā uttarena āpo, tāsaṃ avidūrattā “uttarāpo”tipi vuccati. Kataragaṅgāya uttarena	1863	
PA_atk-s05_05a:1863_4	yā āpoti? Mahāmahīgaṅgāya.	1863	
PA_atk-s05_05a:1864_0	Tatrāyaṃ tassā nadiyā āvibhāvatthaṃ ādito pabhuti vaṇṇanā – ayaṃ kira jambudīpo dasasahassayojanaparimāṇo.	1864	
PA_atk-s05_05a:1864_1	Tattha catusahassayojanaparimāṇo padeso udakena ajjhotthaṭo “samuddo”ti saṅkhaṃ gato.	1864	
PA_atk-s05_05a:1864_2	Tisahassayojanapamāṇe manussā vasanti. Tisahassayojanapamāṇe himavā patiṭṭhito ubbedhena	1864	
PA_atk-s05_05a:1864_3	pañcayojanasatiko caturāsītisahassakūṭehi paṭimaṇḍito samantato sandamānapañcasatanadīvicitto.	1864	
PA_atk-s05_05a:1864_4	Yattha āyāmavitthārena gambhīratāya ca paññāsapaññāsayojanā diyaḍḍhayojanasataparimaṇḍalā	1864	
PA_atk-s05_05a:1864_5	pūraḷāsasuttavaṇṇanāyaṃ vuttā anotattādayo satta mahāsarā patiṭṭhitā.	1864	
PA_atk-s05_05a:1865_0	Tesu anotatto sudassanakūṭaṃ, citrakūṭaṃ, kāḷakūṭaṃ, gandhamādanakūṭaṃ, kelāsakūṭanti	1865	
PA_atk-s05_05a:1865_1	imehi pañcahi pabbatehi parikkhitto. Tattha sudassanakūṭaṃ suvaṇṇamayaṃ dviyojanasatubbedhaṃ	1865	
PA_atk-s05_05a:1865_2	antovaṅkaṃ kākamukhasaṇṭhānaṃ tameva saraṃ paṭicchādetvā ṭhitaṃ, citrakūṭaṃ sabbaratanamayaṃ,	1865	
PA_atk-s05_05a:1865_3	kāḷakūṭaṃ añjanamayaṃ, gandhamādanakūṭaṃ sānumayaṃ abbhantare muggavaṇṇaṃ nānappakāraosadhasañchannaṃ	1865	
PA_atk-s05_05a:1865_4	kāḷapakkhuposathadivase ādittamiva aṅgāraṃ jalantaṃ tiṭṭhati, kelāsakūṭaṃ rajatamayaṃ.	1865	
PA_atk-s05_05a:1865_5	Sabbāni sudassanena samānubbedhasaṇṭhānāni tameva saraṃ paṭicchādetvā ṭhitāni. Sabbāni	1865	
PA_atk-s05_05a:1865_6	devānubhāvena nāgānubhāvena ca vassanti, nadiyo ca tesu sandanti. Taṃ sabbampi udakaṃ	1865	
PA_atk-s05_05a:1865_7	anotattameva pavisati. Candimasūriyā dakkhiṇena vā uttarena vā gacchantā pabbatantarena	1865	
PA_atk-s05_05a:1865_8	taṃ obhāsenti, ujuṃ gacchantā na obhāsenti. Tenevassa “anotatta”nti saṅkhā udapādi.	1865	
PA_atk-s05_05a:1866_0	Tattha manoharasilātalāni nimmacchakacchapāni phalikasadisanimmalūdakāni nahānatitthāni	1866	
PA_atk-s05_05a:1866_1	suppaṭiyattāni honti, yesu buddhapaccekabuddhakhīṇāsavā isigaṇā ca nhāyanti, devayakkhādayo	1866	
PA_atk-s05_05a:1866_2	ca uyyānakīḷikaṃ kīḷanti.	1866	
PA_atk-s05_05a:1867_0	Catūsu cassa passesu sīhamukhaṃ, hatthimukhaṃ, assamukhaṃ, usabhamukhanti cattāri	1867	
PA_atk-s05_05a:1867_1	mukhāni honti, yehi catasso nadiyo sandanti. Sīhamukhena nikkhantanadītīre sīhā bahutarā	1867	
PA_atk-s05_05a:1867_2	honti, hatthimukhādīhi hatthiassausabhā. Puratthimadisato nikkhantanadī anotattaṃ	1867	
PA_atk-s05_05a:1867_3	tikkhattuṃ padakkhiṇaṃ katvā itarā tisso nadiyo anupagamma pācīnahimavanteneva amanussapathaṃ	1867	
PA_atk-s05_05a:1867_4	gantvā mahāsamuddaṃ pavisati. Pacchimadisato ca uttaradisato ca nikkhantanadiyopi	1867	
PA_atk-s05_05a:1867_5	tatheva padakkhiṇaṃ katvā pacchimahimavanteneva uttarahimavanteneva ca amanussapathaṃ	1867	
PA_atk-s05_05a:1867_6	gantvā mahāsamuddaṃ pavisanti. Dakkhiṇadisato nikkhantanadī pana taṃ tikkhattuṃ padakkhiṇaṃ	1867	
PA_atk-s05_05a:1867_7	katvā dakkhiṇena ujukaṃ pāsāṇapiṭṭheneva saṭṭhiyojanāni gantvā pabbataṃ paharitvā	1867	
PA_atk-s05_05a:1867_8	vuṭṭhāya pariṇāhena tigāvutapamāṇā udakadhārā hutvā ākāsena saṭṭhi yojanāni gantvā	1867	
PA_atk-s05_05a:1867_9	tiyaggaḷe nāma pāsāṇe patitā, pāsāṇo udakadhārāvegena bhinno. Tatra paññāsayojanapamāṇā	1867	
PA_atk-s05_05a:1867_10	tiyaggaḷā nāma pokkharaṇī jātā. Pokkharaṇiyā kūlaṃ bhinditvā pāsāṇaṃ pavisiya saṭṭhi	18671	
PA_atk-s05_05a:1867_11	yojanāni gatā. Tato ghanapathaviṃ bhinditvā umaṅgena saṭṭhi yojanāni gantvā viñjhaṃ	18671	
PA_atk-s05_05a:1867_12	nāma tiracchānapabbataṃ paharitvā hatthatale pañcaṅgulisadisā pañcadhārā hutvā pavattati.	18671	
PA_atk-s05_05a:1867_13	Sā tikkhattuṃ anotattaṃ padakkhiṇaṃ katvā gataṭṭhāne “āvaṭṭagaṅgā”ti vuccati. Ujukaṃ	18671	
PA_atk-s05_05a:1867_14	pāsāṇapiṭṭhena saṭṭhi yojanāni gataṭṭhāne “kaṇhagaṅgā”ti vuccati. Ākāsena saṭṭhi	18671	
PA_atk-s05_05a:1867_15	yojanāni gataṭṭhāne “ākāsagaṅgā”ti vuccati. Tiyaggaḷapāsāṇe paññāsayojanokāse “tiyaggaḷapokkharaṇī”ti	18671	
PA_atk-s05_05a:1867_16	vuccati. Kūlaṃ bhinditvā pāsāṇaṃ pavisiya saṭṭhi yojanāni gataṭṭhāne “bahalagaṅgā”ti	18671	
PA_atk-s05_05a:1867_17	vuccati. Pathaviṃ bhinditvā umaṅgena saṭṭhi yojanāni gataṭṭhāne “umaṅgagaṅgā”ti vuccati.	18671	
PA_atk-s05_05a:1867_18	Viñjhaṃ nāma tiracchānapabbataṃ paharitvā pañcadhārā hutvā pavattaṭṭhāne “gaṅgā,	18671	
PA_atk-s05_05a:1867_19	yamunā, aciravatī, sarabhū, mahī”ti pañcadhā vuccati. Evametā pañca mahāgaṅgā himavatā	18671	
PA_atk-s05_05a:1867_20	sambhavanti. Tāsu yā ayaṃ pañcamī mahī nāma, sā idha “mahāmahīgaṅgā”ti adhippetā.	18672	
PA_atk-s05_05a:1867_21	Tassā gaṅgāya uttarena yā āpo, tāsaṃ avidūrattā so janapado “aṅguttarāpo”ti veditabbo.	18672	
PA_atk-s05_05a:1867_22	Tasmiṃ janapade aṅguttarāpesu.	18672	
PA_atk-s05_05a:1868_0	Cārikaṃ caramānoti addhānagamanaṃ kurumāno. Tattha bhagavato duvidhā cārikā turitacārikā,	1868	
PA_atk-s05_05a:1868_1	aturitacārikā ca. Tattha dūrepi bhabbapuggale disvā sahasā gamanaṃ turitacārikā.	1868	
PA_atk-s05_05a:1868_2	Sā mahākassapapaccuggamanādīsu daṭṭhabbā. Taṃ paccuggacchanto hi bhagavā muhutteneva	1868	
PA_atk-s05_05a:1868_3	tigāvutaṃ agamāsi, āḷavakadamanatthaṃ tiṃsayojanaṃ, tathā aṅgulimālassatthāya. Pukkusātissa	1868	
PA_atk-s05_05a:1868_4	pana pañcattālīsayojanaṃ, mahākappinassa vīsayojanasataṃ, dhaniyassatthāya sattayojanasataṃ	1868	
PA_atk-s05_05a:1868_5	addhānaṃ agamāsi. Ayaṃ turitacārikā nāma. Gāmanigamanagarapaṭipāṭiyā pana piṇḍapātacariyādīhi	1868	
PA_atk-s05_05a:1868_6	lokaṃ anuggaṇhantassa gamanaṃ aturitacārikā nāma. Ayaṃ idha adhippetā. Evaṃ cārikaṃ	1868	
PA_atk-s05_05a:1868_7	caramāno. Mahatāti saṅkhyāmahatā guṇamahatā ca. Bhikkhusaṅghenāti samaṇagaṇena. Aḍḍhateḷasehīti	1868	
PA_atk-s05_05a:1868_8	aḍḍhena teḷasahi, dvādasahi satehi paññāsāya ca bhikkhūhi saddhinti vuttaṃ hoti.	1868	
PA_atk-s05_05a:1868_9	Yena…pe… tadavasarīti āpaṇabahulatāya so nigamo “āpaṇo” tveva nāmaṃ labhi. Tasmiṃ	1868	
PA_atk-s05_05a:1868_10	kira vīsatiāpaṇamukhasahassāni vibhattāni ahesuṃ. Yena disābhāgena maggena vā so	18681	
PA_atk-s05_05a:1868_11	aṅguttarāpānaṃ raṭṭhassa nigamo osaritabbo, tena avasari tadavasari agamāsi, taṃ	18681	
PA_atk-s05_05a:1868_12	nigamaṃ anupāpuṇīti vuttaṃ hoti.	18681	
PA_atk-s05_05a:1869_0	Keṇiyo jaṭiloti keṇiyoti nāmena, jaṭiloti tāpaso. So kira brāhmaṇamahāsālo, dhanarakkhaṇatthāya	1869	
PA_atk-s05_05a:1869_1	pana tāpasapabbajjaṃ samādāya rañño paṇṇākāraṃ datvā bhūmibhāgaṃ gahetvā tattha assamaṃ	1869	
PA_atk-s05_05a:1869_2	kāretvā vasati kulasahassassa nissayo hutvā. Assamepi cassa eko tālarukkho divase	1869	
PA_atk-s05_05a:1869_3	divase ekaṃ suvaṇṇaphalaṃ muñcatīti vadanti. So divā kāsāyāni dhāreti jaṭā ca bandhati,	1869	
PA_atk-s05_05a:1869_4	rattiṃ yathāsukhaṃ pañcahi kāmaguṇehi samappito samaṅgībhūto paricāreti. Sakyaputtoti	1869	
PA_atk-s05_05a:1869_5	uccākulaparidīpanaṃ. Sakyakulā pabbajitoti saddhāya pabbajitabhāvaparidīpanaṃ, kenaci	1869	
PA_atk-s05_05a:1869_6	pārijuññena anabhibhūto aparikkhīṇaṃyeva taṃ kulaṃ pahāya saddhāya pabbajitoti vuttaṃ	1869	
PA_atk-s05_05a:1869_7	hoti. Taṃ kho panāti itthambhūtākhyānatthe upayogavacanaṃ, tassa kho pana bhoto gotamassāti	1869	
PA_atk-s05_05a:1869_8	attho. Kalyāṇoti kalyāṇaguṇasamannāgato, seṭṭhoti vuttaṃ hoti. Kittisaddoti kittiyeva thutighoso vā.	1869	
PA_atk-s05_05a:1870_0	Itipi so bhagavāti ādimhi pana ayaṃ tāva yojanā – so bhagavā itipi arahaṃ, itipi	1870	
PA_atk-s05_05a:1870_1	sammāsambuddho…pe… itipi bhagavāti, iminā ca iminā ca kāraṇenāti vuttaṃ hoti. Tattha	1870	
PA_atk-s05_05a:1870_2	ārakattā, arīnaṃ arānañca hatattā paccayādīnaṃ arahattā, pāpakaraṇe rahābhāvāti imehi	1870	
PA_atk-s05_05a:1870_3	tāva kāraṇehi so bhagavā arahanti veditabbo. Ārakā hi so sabbakilesehi maggena savāsanānaṃ	1870	
PA_atk-s05_05a:1870_4	kilesānaṃ viddhaṃsitattāti ārakattā arahaṃ. Te cānena kilesārayo maggena hatāti arīnaṃ	1870	
PA_atk-s05_05a:1870_5	hatattāpi arahaṃ. Yañcetaṃ avijjābhavataṇhāmayanābhi, puññādiabhisaṅkhārānaṃ jarāmaraṇanemi,	1870	
PA_atk-s05_05a:1870_6	āsavasamudayamayena akkhena vijjhitvā tibhavarathe samāyojitaṃ anādikālapavattaṃ	1870	
PA_atk-s05_05a:1870_7	saṃsāracakkaṃ. Tassānena bodhimaṇḍe vīriyapādehi sīlapathaviyaṃ patiṭṭhāya saddhāhatthena	1870	
PA_atk-s05_05a:1870_8	kammakkhayakarañāṇapharasuṃ gahetvā sabbe arā hatāti arānaṃ hatattātipi arahaṃ. Aggadakkhiṇeyyattā	1870	
PA_atk-s05_05a:1870_9	ca cīvarādipaccaye sakkāragarukārādīni ca arahatīti paccayādīnaṃ arahattāpi arahaṃ.	1870	
PA_atk-s05_05a:1870_10	Yathā ca loke keci paṇḍitamānino bālā asilokabhayena raho pāpaṃ karonti, evaṃ nāyaṃ	18701	
PA_atk-s05_05a:1870_11	kadāci karotīti pāpakaraṇe rahābhāvatopi arahaṃ. Hoti cettha –	18701	
PA_atk-s05_05a:1871	“Ārakattā hatattā ca, kilesārīna so muni;	187	
PA_atk-s05_05a:1872	Hatasaṃsāracakkāro, paccayādīna cāraho;	187	
PA_atk-s05_05a:1873	Na raho karoti pāpāni, arahaṃ tena pavuccatī”ti.	187	
PA_atk-s05_05a:1874_0	Sammā sāmañca saccānaṃ buddhattā sammāsambuddho. Atisayavisuddhāhi vijjāhi abbhuttamena	1874	
PA_atk-s05_05a:1874_1	caraṇena ca samannāgatattā vijjācaraṇasampanno. Sobhanagamanattā sundaraṃ ṭhānaṃ	1874	
PA_atk-s05_05a:1874_2	gatattā suṭṭhu gatattā sammā gadattā ca sugato. Sabbathāpi viditalokattā lokavidū.	1874	
PA_atk-s05_05a:1874_3	So hi bhagavā sabhāvato samudayato nirodhato nirodhūpāyatoti sabbathā khandhāyatanādibhedaṃ	1874	
PA_atk-s05_05a:1874_4	saṅkhāralokaṃ avedi, “eko loko sabbe sattā āhāraṭṭhitikā. Dve lokā nāmañca rūpañca.	1874	
PA_atk-s05_05a:1874_5	Tayo lokā tisso vedanā. Cattāro lokā cattāro āhārā. Pañca lokā pañcupādānakkhandhā.	1874	
PA_atk-s05_05a:1874_6	Cha lokā cha ajjhattikāni āyatanāni. Satta lokā satta viññāṇaṭṭhitiyo. Aṭṭha lokā	1874	
PA_atk-s05_05a:1874_7	aṭṭha lokadhammā. Nava lokā nava sattāvāsā. Dasa lokā dasāyatanāni. Dvādasa lokā	1874	
PA_atk-s05_05a:1874_8	dvādasāyatanāni. Aṭṭhārasa lokā aṭṭhārasa dhātuyo”ti evaṃ sabbathā saṅkhāralokaṃ	1874	
PA_atk-s05_05a:1874_9	avedi. Sattānaṃ āsayaṃ jānāti, anusayaṃ jānāti, caritaṃ jānāti, adhimuttiṃ jānāti,	1874	
PA_atk-s05_05a:1874_10	apparajakkhe mahārajakkhe tikkhindriye mudindriye svākāre dvākāre suviññāpaye duviññāpaye	18741	
PA_atk-s05_05a:1874_11	bhabbe abhabbe satte jānātīti sabbathā sattalokaṃ avedi. Tathā ekaṃ cakkavāḷaṃ āyāmato	18741	
PA_atk-s05_05a:1874_12	vitthārato ca yojanānaṃ dvādasa satasahassāni tīṇi sahassāni aḍḍhapañcamāni ca satāni,	18741	
PA_atk-s05_05a:1874_13	parikkhepato chattiṃsa satasahassāni dasa sahassāni aḍḍhuḍḍhāni ca satāni.	18741	
PA_atk-s05_05a:1875	Tattha –	187	
PA_atk-s05_05a:1876	Duve satasahassāni, cattāri nahutāni ca;	187	
PA_atk-s05_05a:1877	Ettakaṃ bahalattena, saṅkhātāyaṃ vasundharā.	187	
PA_atk-s05_05a:1878	Cattāri satasahassāni, aṭṭheva nahutāni ca;	187	
PA_atk-s05_05a:1879	Ettakaṃ bahalattena, jalaṃ vāte patiṭṭhitaṃ.	187	
PA_atk-s05_05a:1880	Nava satasahassāni, māluto nabhamuggato;	188	
PA_atk-s05_05a:1881	Saṭṭhi ceva sahassāni, esā lokassa saṇṭhiti”.	188	
PA_atk-s05_05a:1882	Evaṃ saṇṭhite cettha yojanānaṃ –	188	
PA_atk-s05_05a:1883	Caturāsīti sahassāni, ajjhogāḷho mahaṇṇave;	188	
PA_atk-s05_05a:1884	Accuggato tāvadeva, sineru pabbatuttamo.	188	
PA_atk-s05_05a:1885	Tato upaḍḍhupaḍḍhena, pamāṇena yathākkamaṃ;	188	
PA_atk-s05_05a:1886	Ajjhogāḷhuggatā dibbā, nānāratanacittitā.	188	
PA_atk-s05_05a:1887	Yugandharo īsadharo, karavīko sudassano;	188	
PA_atk-s05_05a:1888	Nemindharo vinatako, assakaṇṇo giri brahā.	188	
PA_atk-s05_05a:1889	Ete satta mahāselā, sinerussa samantato;	188	
PA_atk-s05_05a:1890	Mahārājānamāvāsā, devayakkhanisevitā.	189	
PA_atk-s05_05a:1891	Yojanānaṃ satānucco, himavā pañca pabbato;	189	
PA_atk-s05_05a:1892	Yojanānaṃ sahassāni, tīṇi āyatavitthato.	189	
PA_atk-s05_05a:1893	Caturāsītisahassehi, kūṭehi paṭimaṇḍito;	189	
PA_atk-s05_05a:1894	Tipañcayojanakkhandha-parikkhepā nagavhayā.	189	
PA_atk-s05_05a:1895	Paññāsayojanakkhandha-sākhāyāmā samantato;	189	
PA_atk-s05_05a:1896	Sattayojanavitthiṇṇā, tāvadeva ca uggatā.	189	
PA_atk-s05_05a:1897	Jambū yassānubhāvena, jambudīpo pakāsito;	189	
PA_atk-s05_05a:1898	Dve asītisahassāni, ajjhogāḷho mahaṇṇave.	189	
PA_atk-s05_05a:1899	Accuggato tāvadeva, cakkavāḷasiluccayo;	189	
PA_atk-s05_05a:1900	Parikkhipitvā taṃ sabbaṃ, cakkavāḷamayaṃ ṭhito”.	190	
PA_atk-s05_05a:1901_0	Tattha candamaṇḍalaṃ ekūnapaññāsayojanaṃ, sūriyamaṇḍalaṃ paññāsayojanaṃ, tāvatiṃsabhavanaṃ	1901	
PA_atk-s05_05a:1901_1	dasasahassayojanaṃ, tathā asurabhavanaṃ avīcimahānirayo jambudīpo ca. Aparagoyānaṃ	1901	
PA_atk-s05_05a:1901_2	sattasahassayojanaṃ, tathā pubbavideho, uttarakuru aṭṭhasahassayojano. Ekameko cettha	1901	
PA_atk-s05_05a:1901_3	mahādīpo pañcasatapañcasataparittadīpaparivāro. Taṃ sabbampi ekaṃ cakkavāḷaṃ ekā	1901	
PA_atk-s05_05a:1901_4	lokadhātu. Cakkavāḷantaresu lokantarikanirayā. Evaṃ anantāni cakkavāḷāni anantā lokadhātuyo,	1901	
PA_atk-s05_05a:1901_5	anantena buddhañāṇena aññāsīti sabbathā okāsalokaṃ avedi. Evaṃ so bhagavā sabbathā.	1901	
PA_atk-s05_05a:1901_6	Viditalokattā lokavidūti veditabbo.	1901	
PA_atk-s05_05a:1902_0	Attano pana guṇehi visiṭṭhatarassa kassaci abhāvā anuttaro. Vicittehi vinayanūpāyehi	1902	
PA_atk-s05_05a:1902_1	purisadamme sāretīti purisadammasārathi. Diṭṭhadhammikasamparāyikaparamatthehi yathārahaṃ	1902	
PA_atk-s05_05a:1902_2	anusāsati nitthāreti cāti satthā. Devamanussaggahaṇaṃ ukkaṭṭhaparicchedavasena bhabbapuggalapariggahavasena	1902	
PA_atk-s05_05a:1902_3	ca kataṃ, nāgādikepi pana esa lokiyatthena anusāsati. Yadatthi neyyaṃ nāma, sabbassa	1902	
PA_atk-s05_05a:1902_4	buddhattā vimokkhantikañāṇavasena buddho. Yato pana so –	1902	
PA_atk-s05_05a:1903	“Bhagyavā bhaggavā yutto, bhagehi ca vibhattavā;	190	
PA_atk-s05_05a:1904	Bhattavā vantagamano, bhavesu bhagavā tato”ti.	190	
PA_atk-s05_05a:1905	Ayamettha saṅkhepo, vitthārato panetāni padāni visuddhimagge vuttāni.	190	
PA_atk-s05_05a:1906_0	So imaṃ lokanti so bhagavā imaṃ lokaṃ. Idāni vattabbaṃ nidasseti. Sadevakantiādīni	1906	
PA_atk-s05_05a:1906_1	kasibhāradvājaāḷavakasuttesu vuttanayāneva. Sayanti sāmaṃ aparaneyyo hutvā. Abhiññāti	1906	
PA_atk-s05_05a:1906_2	abhiññāya. Sacchikatvāti paccakkhaṃ katvā. Pavedetīti bodheti ñāpeti pakāseti. So	1906	
PA_atk-s05_05a:1906_3	dhammaṃ deseti…pe… pariyosānakalyāṇanti so bhagavā sattesu kāruññataṃ paṭicca anuttaraṃ	1906	
PA_atk-s05_05a:1906_4	vivekasukhaṃ hitvāpi dhammaṃ deseti. Tañca kho appaṃ vā bahuṃ vā desento ādikalyāṇādippakārameva	1906	
PA_atk-s05_05a:1906_5	deseti. Kathaṃ? Ekagāthāpi hi samantabhaddakattā dhammassa paṭhamapādena ādikalyāṇā,	1906	
PA_atk-s05_05a:1906_6	dutiyatatiyapādehi majjhekalyāṇā, pacchimapādena pariyosānakalyāṇā. Ekānusandhikaṃ	1906	
PA_atk-s05_05a:1906_7	suttaṃ nidānena ādikalyāṇaṃ, nigamanena pariyosānakalyāṇaṃ, sesena majjhekalyāṇaṃ.	1906	
PA_atk-s05_05a:1906_8	Nānānusandhikaṃ paṭhamānusandhinā ādikalyāṇaṃ, pacchimena pariyosānakalyāṇaṃ, sesehi	1906	
PA_atk-s05_05a:1906_9	majjhekalyāṇaṃ. Sakalopi sāsanadhammo attano atthabhūtena sīlena ādikalyāṇo, samathavipassanāmaggaphalehi	1906	
PA_atk-s05_05a:1906_10	majjhekalyāṇo, nibbānena pariyosānakalyāṇo. Sīlasamādhīhi vā ādikalyāṇo, vipassanāmaggehi	19061	
PA_atk-s05_05a:1906_11	majjhekalyāṇo, phalanibbānehi pariyosānakalyāṇo. Buddhasubodhitāya vā ādikalyāṇo,	19061	
PA_atk-s05_05a:1906_12	dhammasudhammatāya majjhekalyāṇo, saṅghasuppaṭipattiyā pariyosānakalyāṇo. Taṃ sutvā	19061	
PA_atk-s05_05a:1906_13	tathattāya paṭipannena adhigantabbāya abhisambodhiyā vā ādikalyāṇo, paccekabodhiyā	19061	
PA_atk-s05_05a:1906_14	majjhekalyāṇo, sāvakabodhiyā pariyosānakalyāṇo. Suyyamāno cesa nīvaraṇādivikkhambhanato	19061	
PA_atk-s05_05a:1906_15	savanenapi kalyāṇameva āvahatīti ādikalyāṇo, paṭipajjamāno samathavipassanāsukhāvahanato	19061	
PA_atk-s05_05a:1906_16	paṭipattiyāpi kalyāṇameva āvahatīti majjhekalyāṇo, tathā paṭipanno ca paṭipattiphale	19061	
PA_atk-s05_05a:1906_17	niṭṭhite tādibhāvāvahanato paṭipattiphalenapi kalyāṇameva āvahatīti pariyosānakalyāṇo.	19061	
PA_atk-s05_05a:1906_18	Nāthappabhavattā ca pabhavasuddhiyā ādikalyāṇo, atthasuddhiyā majjhekalyāṇo, kiccasuddhiyā	19061	
PA_atk-s05_05a:1906_19	pariyosānakalyāṇo. Yato appaṃ vā bahuṃ vā desento ādikalyāṇādippakārameva desetīti veditabbo.	19061	
PA_atk-s05_05a:1907_0	Sātthaṃ sabyañjananti evamādīsu pana yasmā imaṃ dhammaṃ desento sāsanabrahmacariyaṃ	1907	
PA_atk-s05_05a:1907_1	maggabrahmacariyañca pakāseti, nānānayehi dīpeti, tañca yathāsambhavaṃ atthasampattiyā	1907	
PA_atk-s05_05a:1907_2	sātthaṃ, byañjanasampattiyā sabyañjanaṃ. Saṅkāsanapakāsanavivaraṇavibhajanauttānīkaraṇapaññattiatthapadasamāyogato	1907	
PA_atk-s05_05a:1907_3	sātthaṃ, akkharapadabyañjanākāraniruttiniddesasampattiyā sabyañjanaṃ. Atthagambhīratāpaṭivedhagambhīratāhi	1907	
PA_atk-s05_05a:1907_4	sātthaṃ, dhammagambhīratādesanāgambhīratāhi sabyañjanaṃ. Atthapaṭibhānapaṭisambhidāvisayato	1907	
PA_atk-s05_05a:1907_5	sātthaṃ, dhammaniruttipaṭisambhidāvisayato sabyañjanaṃ. Paṇḍitavedanīyato sarikkhakajanappasādakanti	1907	
PA_atk-s05_05a:1907_6	sātthaṃ, saddheyyato lokiyajanappasādakanti sabyañjanaṃ. Gambhīrādhippāyato sātthaṃ,	1907	
PA_atk-s05_05a:1907_7	uttānapadato sabyañjanaṃ. Upanetabbassābhāvato sakalaparipuṇṇabhāvena kevalaparipuṇṇaṃ,	1907	
PA_atk-s05_05a:1907_8	apanetabbassa abhāvato niddosabhāvena parisuddhaṃ. Sikkhattayapariggahitattā brahmabhūtehi	1907	
PA_atk-s05_05a:1907_9	seṭṭhehi caritabbato tesañca cariyabhāvato brahmacariyaṃ. Tasmā “sātthaṃ sabyañjanaṃ…pe…	1907	
PA_atk-s05_05a:1907_10	brahmacariyaṃ pakāsetī”ti vuccati.	19071	
PA_atk-s05_05a:1908_0	Apica yasmā sanidānaṃ sauppattikañca desento ādikalyāṇaṃ deseti, vineyyānaṃ anurūpato	1908	
PA_atk-s05_05a:1908_1	atthassa aviparītatāya hetudāharaṇayogato ca majjhekalyāṇaṃ, sotūnaṃ saddhāpaṭilābhena	1908	
PA_atk-s05_05a:1908_2	nigamanena ca pariyosānakalyāṇaṃ. Evaṃ desento ca brahmacariyaṃ pakāseti. Tañca paṭipattiyā	1908	
PA_atk-s05_05a:1908_3	adhigamabyattito sātthaṃ, pariyattiyā āgamabyattito sabyañjanaṃ, sīlādipañcadhammakkhandhayuttato	1908	
PA_atk-s05_05a:1908_4	kevalaparipuṇṇaṃ, nirupakkilesato nittharaṇatthāya pavattito lokāmisanirapekkhato	1908	
PA_atk-s05_05a:1908_5	ca parisuddhaṃ, seṭṭhaṭṭhena brahmabhūtānaṃ buddhapaccekabuddhasāvakānaṃ cariyato	1908	
PA_atk-s05_05a:1908_6	brahmacariyanti vuccati, tasmāpi “so dhammaṃ deseti…pe… brahmacariyaṃ pakāsetī”ti vuccati.	1908	
PA_atk-s05_05a:1909_0	Sādhu kho panāti sundaraṃ kho pana, atthāvahaṃ sukhāvahanti vuttaṃ hoti. Dhammiyā	1909	
PA_atk-s05_05a:1909_1	kathāyāti pānakānisaṃsapaṭisaṃyuttāya. Ayañhi keṇiyo sāyanhasamaye bhagavato āgamanaṃ	1909	
PA_atk-s05_05a:1909_2	assosi. “Tucchahattho bhagavantaṃ dassanāya gantuṃ lajjamāno vikālabhojanā viratānampi	1909	
PA_atk-s05_05a:1909_3	pānakaṃ kappatī”ti cintetvā pañcahi kājasatehi susaṅkhataṃ badarapānaṃ gāhāpetvā	1909	
PA_atk-s05_05a:1909_4	agamāsi. Yathāha bhesajjakkhandhake “atha kho keṇiyassa jaṭilassa etadahosi, kiṃ	1909	
PA_atk-s05_05a:1909_5	nu kho ahaṃ samaṇassa gotamassa harāpeyya”nti sabbaṃ veditabbaṃ. Tato naṃ bhagavā	1909	
PA_atk-s05_05a:1909_6	yathā sekkhasutte sākiye āvasathānisaṃsapaṭisaṃyuttāya kathāya, gosiṅgasālavane tayo	1909	
PA_atk-s05_05a:1909_7	kulaputte sāmaggirasānisaṃsapaṭisaṃyuttāya, rathavinīte jātibhūmake bhikkhū dasakathāvatthupaṭisaṃyuttāya,	1909	
PA_atk-s05_05a:1909_8	evaṃ taṅkhaṇānurūpāya pānakānisaṃsapaṭisaṃyuttāya kathāya pānakadānānisaṃsaṃ sandassesi,	1909	
PA_atk-s05_05a:1909_9	tathārūpānaṃ puññānaṃ punapi kattabbatāya niyojento samādapesi, abbhussāhaṃ janento	1909	
PA_atk-s05_05a:1909_10	samuttejesi, sandiṭṭhikasamparāyikena phalavisesena pahaṃsento sampahaṃsesi. Tenāha	19091	
PA_atk-s05_05a:1909_11	“dhammiyā kathāya…pe… sampahaṃsesī”ti. So bhiyyosomattāya bhagavati pasanno bhagavantaṃ	19091	
PA_atk-s05_05a:1909_12	nimantesi, bhagavā cassa tikkhattuṃ paṭikkhipitvā adhivāsesi. Tenāha “atha kho keṇiyo	19091	
PA_atk-s05_05a:1909_13	jaṭilo…pe… adhivāsesi bhagavā tuṇhībhāvenā”ti.	19091	
PA_atk-s05_05a:1910_0	Kimatthaṃ pana paṭikkhipi bhagavāti? Punappunaṃ yācanāya cassa puññavuḍḍhi bhavissati,	1910	
PA_atk-s05_05a:1910_1	bahutarañca paṭiyādessati, tato aḍḍhatelasānaṃ bhikkhusatānaṃ paṭiyattaṃ aḍḍhasoḷasannaṃ	1910	
PA_atk-s05_05a:1910_2	pāpuṇissatīti. Kuto aparāni tīṇi satānīti ce? Appaṭiyatteyeva hi bhatte selo brāhmaṇo	1910	
PA_atk-s05_05a:1910_3	tīhi māṇavakasatehi saddhiṃ pabbajissati, taṃ disvā bhagavā evamāhāti. Mittāmacceti	1910	
PA_atk-s05_05a:1910_4	mitte ca kammakare ca. Ñātisālohiteti samānalohite ekayonisambandhe puttadhītādayo	1910	
PA_atk-s05_05a:1910_5	avasesabandhave ca. Yenāti yasmā. Meti mayhaṃ. Kāyaveyyāvaṭikanti kāyena veyyāvaccaṃ.	1910	
PA_atk-s05_05a:1910_6	Maṇḍalamāḷaṃ paṭiyādetīti setavitānamaṇḍapaṃ karoti.	1910	
PA_atk-s05_05a:1911_0	Tiṇṇaṃ vedānanti irubbedayajubbedasāmavedānaṃ. Saha nighaṇḍunā ca keṭubhena ca sanighaṇḍukeṭubhānaṃ.	1911	
PA_atk-s05_05a:1911_1	Nighaṇḍūti nāmanighaṇḍurukkhādīnaṃ vevacanappakāsakaṃ satthaṃ. Keṭubhanti kiriyākappavikappo	1911	
PA_atk-s05_05a:1911_2	kavīnaṃ upakārāya satthaṃ. Saha akkharappabhedena sākkharappabhedānaṃ. Akkharappabhedoti	1911	
PA_atk-s05_05a:1911_3	sikkhā ca nirutti ca. Itihāsapañcamānanti athabbanavedaṃ catutthaṃ katvā “itiha āsa	1911	
PA_atk-s05_05a:1911_4	itiha āsā”ti īdisavacanapaṭisaṃyutto purāṇakathāsaṅkhāto itihāso pañcamo etesanti	1911	
PA_atk-s05_05a:1911_5	itihāsapañcamā. Tesaṃ itihāsapañcamānaṃ. Padaṃ tadavasesañca byākaraṇaṃ ajjheti vedeti	1911	
PA_atk-s05_05a:1911_6	cāti padako veyyākaraṇo. Lokāyate vitaṇḍavādasatthe mahāpurisalakkhaṇādhikāre ca	1911	
PA_atk-s05_05a:1911_7	dvādasasahasse mahāpurisalakkhaṇasatthe anūno paripūrakārīti lokāyatamahāpurisalakkhaṇesu	1911	
PA_atk-s05_05a:1911_8	anavayo, avayo na hotīti vuttaṃ hoti. Avayo nāma yo tāni atthato ca ganthato ca sandhāretuṃ na sakkoti.	1911	
PA_atk-s05_05a:1912_0	Jaṅghāya hitaṃ vihāraṃ jaṅghāvihāraṃ, cirāsanādijanitaṃ parissamaṃ vinodetuṃ jaṅghāpasāraṇatthaṃ	1912	
PA_atk-s05_05a:1912_1	adīghacārikanti vuttaṃ hoti. Anucaṅkamamānoti caṅkamamāno eva. Anuvicaramānoti ito	1912	
PA_atk-s05_05a:1912_2	cito ca caramāno. Keṇiyassa jaṭilassa assamoti keṇiyassa assamaṃ nivesanaṃ. Āvāhoti	1912	
PA_atk-s05_05a:1912_3	kaññāgahaṇaṃ. Vivāhoti kaññādānaṃ. Mahāyaññoti mahāyajanaṃ. Māgadhoti magadhānaṃ	1912	
PA_atk-s05_05a:1912_4	issaro. Mahatiyā senāya samannāgatattā seniyo. Bimbīti suvaṇṇaṃ, tasmā sārasuvaṇṇasadisavaṇṇatāya	1912	
PA_atk-s05_05a:1912_5	bimbisāro. So me nimantitoti so mayā nimantito.	1912	
PA_atk-s05_05a:1913_0	Atha brāhmaṇo pubbe katādhikārattā buddhasaddaṃ sutvāva amatenevābhisitto vimhayarūpattā	1913	
PA_atk-s05_05a:1913_1	āha – “buddhoti, bho keṇiya, vadesī”ti. Itaro yathābhūtaṃ ācikkhanto āha – “buddhoti,	1913	
PA_atk-s05_05a:1913_2	bho sela, vadāmī”ti. Tato naṃ punapi daḷhīkaraṇatthaṃ pucchi, itaropi tatheva ārocesi.	1913	
PA_atk-s05_05a:1913_3	Atha kappasatasahassehipi buddhasaddassa dullabhabhāvaṃ dassento āha – “ghosopi kho	1913	
PA_atk-s05_05a:1913_4	eso dullabho lokasmiṃ yadidaṃ buddho”ti. Tattha yadidanti nipāto, yo esoti vuttaṃ hoti.	1913	
PA_atk-s05_05a:1914_0	Atha brāhmaṇo buddhasaddaṃ sutvā “kiṃ nu kho so saccameva buddho, udāhu nāmamattamevassa	1914	
PA_atk-s05_05a:1914_1	buddho”ti vīmaṃsitukāmo cintesi, abhāsi eva vā “āgatāni kho pana…pe… vivaṭṭacchado”ti.	1914	
PA_atk-s05_05a:1914_2	Tattha “mantesū”ti vedesu. “Tathāgato kira uppajjissatī”ti paṭikacceva suddhāvāsadevā	1914	
PA_atk-s05_05a:1914_3	brāhmaṇavesena lakkhaṇāni pakkhipitvā vede vācenti “tadanusārena mahesakkhā sattā	1914	
PA_atk-s05_05a:1914_4	tathāgataṃ jānissantī”ti. Tena pubbe vedesu mahāpurisalakkhaṇāni āgacchanti. Parinibbute	1914	
PA_atk-s05_05a:1914_5	pana tathāgate kamena antaradhāyanti, tena etarahi natthi. Mahāpurisassāti paṇidhisamādānañāṇasamādānakaruṇādiguṇamahato	1914	
PA_atk-s05_05a:1914_6	purisassa. Dveva gatiyoti dve eva niṭṭhā. Kāmañcāyaṃ gatisaddo “pañca kho imā, sāriputta,	1914	
PA_atk-s05_05a:1914_7	gatiyo”tiādīsu bhavabhede, “gatī migānaṃ pavana”ntiādīsu nivāsaṭṭhāne, “evaṃ adhimattagatimanto”tiādīsu	1914	
PA_atk-s05_05a:1914_8	paññāyaṃ, “gatigata”ntiādīsu visaṭabhāve vattati, idha pana niṭṭhāyaṃ veditabbo.	1914	
PA_atk-s05_05a:1914_9	Tattha kiñcāpi yehi lakkhaṇehi samannāgato rājā hoti cakkavatti, na tehi eva buddho.	1914	
PA_atk-s05_05a:1914_10	Jātisāmaññato pana tāniyeva tānīti vuccanti. Tasmā vuttaṃ “yehi samannāgatassā”ti.	19141	
PA_atk-s05_05a:1915_0	Sace agāraṃ ajjhāvasatīti yadi agāre vasati. Rājā hoti cakkavattīti catūhi acchariyadhammehi	1915	
PA_atk-s05_05a:1915_1	saṅgahavatthūhi ca lokaṃ rañjanato rājā. Cakkaratanaṃ vatteti, catūhi sampatticakkehi,	1915	
PA_atk-s05_05a:1915_2	vattati, tehi ca paraṃ vatteti, parahitāya ca iriyāpathacakkānaṃ vatto etasmiṃ atthīti	1915	
PA_atk-s05_05a:1915_3	cakkavatti. Ettha ca rājāti sāmaññaṃ, cakkavattīti visesanaṃ. Dhammena caratīti dhammiko,	1915	
PA_atk-s05_05a:1915_4	ñāyena samena vattatīti attho. Dhammena rajjaṃ labhitvā rājā jātoti dhammarājā. Parahitadhammakaraṇena	1915	
PA_atk-s05_05a:1915_5	vā dhammiko, attahitadhammakaraṇena dhammarājā. Caturantāya issaroti cāturanto, catusamuddantāya	1915	
PA_atk-s05_05a:1915_6	cattubbidhadīpavibhūsitāya ca pathaviyā issaroti attho. Ajjhattaṃ kodhādipaccatthike	1915	
PA_atk-s05_05a:1915_7	bahiddhā ca sabbarājāno vijesīti vijitāvī. Janapadatthāvariyappattoti janapade dhuvabhāvaṃ	1915	
PA_atk-s05_05a:1915_8	thāvarabhāvaṃ patto, na sakkā kenaci cāletuṃ, janapado vā tamhi thāvariyappatto anussukko	1915	
PA_atk-s05_05a:1915_9	sakammanirato acalo asampavedhītipi janapadatthāvariyappatto.	1915	
PA_atk-s05_05a:1916_0	Seyyathidanti nipāto, tassa etāni katamānīti attho. Cakkaratanaṃ…pe… pariṇāyakaratanameva	1916	
PA_atk-s05_05a:1916_1	sattamanti tāni sabbappakārato ratanasuttavaṇṇanāyaṃ vuttāni. Tesu ayaṃ cakkavattirājā	1916	
PA_atk-s05_05a:1916_2	cakkaratanena ajitaṃ jināti, hatthiassaratanehi vijite yathāsukhamanuvicarati, pariṇāyakaratanena	1916	
PA_atk-s05_05a:1916_3	vijitamanurakkhati, sesehi upabhogasukhamanubhavati. Paṭhamena cassa ussāhasattiyogo,	1916	
PA_atk-s05_05a:1916_4	hatthiassagahapatiratanehi pabhusattiyogo, pariṇāyakaratanena mantasattiyogo suparipuṇṇo	1916	
PA_atk-s05_05a:1916_5	hoti, itthimaṇiratanehi ca tividhasattiyogaphalaṃ. So itthimaṇiratanehi bhogasukhamanubhoti,	1916	
PA_atk-s05_05a:1916_6	sesehi issariyasukhaṃ. Visesato cassa purimāni tīṇi adosakusalamūlajanitakammānubhāvena	1916	
PA_atk-s05_05a:1916_7	sampajjanti, majjhimāni alobhakusalamūlajanitakammānubhāvena, pacchimamekaṃ amohakusalamūlajanitakammānubhāvenāti veditabbaṃ.	1916	
PA_atk-s05_05a:1917_0	Parosahassanti atirekasahassaṃ. Sūrāti abhīrukajātikā. Vīraṅgarūpāti devaputtasadisakāyā,	1917	
PA_atk-s05_05a:1917_1	evaṃ tāveke. Ayaṃ panettha sabhāvo vīrāti uttamasūrā vuccanti, vīrānaṃ aṅgaṃ vīraṅgaṃ,	1917	
PA_atk-s05_05a:1917_2	vīrakāraṇaṃ vīriyanti vuttaṃ hoti. Vīraṅgaṃ rūpaṃ etesanti vīraṅgarūpā, vīriyamayasarīrā	1917	
PA_atk-s05_05a:1917_3	viyāti vuttaṃ hoti. Parasenappamaddanāti sace paṭimukhaṃ tiṭṭheyya parasenā, taṃ	1917	
PA_atk-s05_05a:1917_4	pamaddituṃ samatthāti adhippāyo. Dhammenāti “pāṇo na hantabbo”tiādinā pañcasīladhammena.	1917	
PA_atk-s05_05a:1917_5	Arahaṃ hoti sammāsambuddho loke vivaṭṭacchadoti ettha rāgadosamohamānadiṭṭhiavijjāduccaritachadanehi	1917	
PA_atk-s05_05a:1917_6	sattahi paṭicchanne kilesandhakāre loke taṃ chadanaṃ vivaṭṭetvā samantato sañjātāloko	1917	
PA_atk-s05_05a:1917_7	hutvā ṭhitoti vivaṭṭacchado. Tattha paṭhamena padena pūjārahatā, dutiyena tassā hetu	1917	
PA_atk-s05_05a:1917_8	yasmā sammāsambuddhoti. Tatiyena buddhattahetu vivaṭṭacchadatā vuttāti veditabbā.	1917	
PA_atk-s05_05a:1917_9	Atha vā vivaṭṭo ca vicchado cāti vivaṭṭacchado, vaṭṭarahito chadanarahito cāti vuttaṃ	1917	
PA_atk-s05_05a:1917_10	hoti. Tena arahaṃ vaṭṭābhāvena sammāsambuddho chadanābhāvenāti evaṃ purimapadadvayasseva	19171	
PA_atk-s05_05a:1917_11	hetudvayaṃ vuttaṃ hoti. Dutiyena vesārajjena cettha purimasiddhi, paṭhamena dutiyasiddhi,	19171	
PA_atk-s05_05a:1917_12	tatiyacatutthehi tatiyasiddhi hoti. Purimañca dhammacakkhuṃ, dutiyaṃ buddhacakkhuṃ,	19171	
PA_atk-s05_05a:1917_13	tatiyaṃ samantacakkhuṃ sādhetīti veditabbaṃ.	19171	
PA_atk-s05_05a:1918_0	Idāni bhagavato santikaṃ gantukāmo āha – “kahaṃ pana bho…pe… sammāsambuddho”ti. Evaṃ	1918	
PA_atk-s05_05a:1918_1	vuttetiādīsu yenesāti yena disābhāgena esā. Nīlavanarājīti nīlavaṇṇarukkhapanti.	1918	
PA_atk-s05_05a:1918_2	Vanaṃ kira meghapantisadisaṃ. Yattha bhagavā tadā vihāsi, taṃ niddisanto āha – “yenesā	1918	
PA_atk-s05_05a:1918_3	bho, sela, nīlavanarājī”ti. Tattha “so viharatī”ti ayaṃ panettha pāṭhaseso, bhummatthe	1918	
PA_atk-s05_05a:1918_4	vā karaṇavacanaṃ. Pade padanti padasamīpe padaṃ. Tena turitagamanaṃ paṭisedheti.	1918	
PA_atk-s05_05a:1918_5	Durāsadā hīti kāraṇaṃ āha, yasmā te durāsadā, tasmā evaṃ bhonto āgacchantūti. Kiṃ	1918	
PA_atk-s05_05a:1918_6	pana kāraṇā durāsadāti ce? Sīhāva ekacarā. Yathā hi sīhā sahāyakiccābhāvato ekacarā,	1918	
PA_atk-s05_05a:1918_7	evaṃ tepi vivekakāmatāya. “Yadā cāha”ntiādinā pana te māṇavake upacāraṃ sikkhāpeti.	1918	
PA_atk-s05_05a:1918_8	Tattha mā opātethāti mā pavesetha, mā kathethāti vuttaṃ hoti. Āgamentūti paṭimānentu,	1918	
PA_atk-s05_05a:1918_9	yāva kathā pariyosānaṃ gacchati, tāva tuṇhī bhavantūti attho.	1918	
PA_atk-s05_05a:1919_0	Samannesīti gavesi. Yebhuyyenāti bahukāni addasa, appakāni nāddasa. Tato yāni na	1919	
PA_atk-s05_05a:1919_1	addasa, tāni dīpento āha “ṭhapetvā dve”ti. Kaṅkhatīti kaṅkhaṃ uppādeti patthanaṃ	1919	
PA_atk-s05_05a:1919_2	“aho vata passeyya”nti. Vicikicchatīti tato tato tāni vicinanto kicchati na sakkoti	1919	
PA_atk-s05_05a:1919_3	daṭṭhuṃ. Nādhimuccatīti tāya vicikicchāya sanniṭṭhānaṃ na gacchati. Na sampasīdatīti	1919	
PA_atk-s05_05a:1919_4	tato “paripuṇṇalakkhaṇo aya”nti bhagavati pasādaṃ nāpajjati. Kaṅkhāya vā sudubbalavimati	1919	
PA_atk-s05_05a:1919_5	vuttā, vicikicchāya majjhimā, anadhimuccanatāya balavatī, asampasādena tehi tīhi	1919	
PA_atk-s05_05a:1919_6	dhammehi cittassa kālussiyabhāvo.	1919	
PA_atk-s05_05a:1920_0	Kosohiteti vatthikosena paṭicchanne. Vatthaguyheti aṅgajāte. Bhagavato hi varavāraṇasseva	1920	
PA_atk-s05_05a:1920_1	kosohitaṃ vatthaguyhaṃ suvaṇṇavaṇṇaṃ padumagabbhasamānaṃ. Taṃ so vatthapaṭicchannattā	1920	
PA_atk-s05_05a:1920_2	apassanto antomukhagatāya ca jivhāya pahūtabhāvaṃ asallakkhento tesu dvīsu lakkhaṇesu	1920	
PA_atk-s05_05a:1920_3	kaṅkhī ahosi vicikicchī. Tathārūpanti kathaṃ rūpaṃ? Kimettha amhehi vattabbaṃ, vuttametaṃ	1920	
PA_atk-s05_05a:1920_4	nāgasenatthereneva milindaraññā puṭṭhena –	1920	
PA_atk-s05_05a:1921_0	“Dukkaraṃ, bhante nāgasena, bhagavatā katanti. Kiṃ, mahārājāti? Mahājanena hirikaraṇokāsaṃ	1921	
PA_atk-s05_05a:1921_1	brahmāyubrāhmaṇassa ca antevāsiuttarassa ca bāvarissa antevāsīnaṃ soḷasannaṃ brāhmaṇānañca	1921	
PA_atk-s05_05a:1921_2	selassa brāhmaṇassa antevāsīnaṃ tisatamāṇavānañca dassesi, bhanteti. Na, mahārāja,	1921	
PA_atk-s05_05a:1921_3	bhagavā guyhaṃ dasseti, chāyaṃ bhagavā dasseti, iddhiyā abhisaṅkharitvā nivāsananivatthaṃ	1921	
PA_atk-s05_05a:1921_4	kāyabandhanabaddhaṃ cīvarapārutaṃ chāyārūpakamattaṃ dasseti, mahārājāti. Chāyārūpe	1921	
PA_atk-s05_05a:1921_5	diṭṭhe sati diṭṭho eva nanu, bhanteti. Tiṭṭhatetaṃ, mahārāja, hadayarūpaṃ disvā bujjhanakasatto	1921	
PA_atk-s05_05a:1921_6	bhaveyya, hadayamaṃsaṃ nīharitvā dasseyya sammāsambuddhoti. Kallosi, bhante, nāgasenā”ti.	1921	
PA_atk-s05_05a:1922_0	Ninnāmetvāti nīharitvā. Kaṇṇasotānumasanena cettha dīghabhāvo, nāsikāsotānumasanena	1922	
PA_atk-s05_05a:1922_1	tanubhāvo, nalāṭacchādanena puthulabhāvo pakāsitoti veditabbo. Ācariyapācariyānanti	1922	
PA_atk-s05_05a:1922_2	ācariyānañceva ācariyācariyānañca. Sake vaṇṇeti attano guṇe.	1922	
PA_atk-s05_05a:1923_0	554. Paripuṇṇakāyoti lakkhaṇehi paripuṇṇatāya ahīnaṅgapaccaṅgatāya ca paripuṇṇasarīro.	1923	
PA_atk-s05_05a:1923_1	Surucīti sundarasarīrappabho. Sujātoti ārohapariṇāhasampattiyā saṇṭhānasampattiyā	1923	
PA_atk-s05_05a:1923_2	ca sunibbatto. Cārudassanoti sucirampi passantānaṃ atittijanakaṃ appaṭikūlaṃ ramaṇīyaṃ	1923	
PA_atk-s05_05a:1923_3	cāru eva dassanaṃ assāti cārudassano. Keci pana bhaṇanti “cārudassanoti sundaranetto”ti.	1923	
PA_atk-s05_05a:1923_4	Suvaṇṇavaṇṇoti suvaṇṇasadisavaṇṇo. Asīti bhavasi. Etaṃ sabbapadehi yojetabbaṃ. Susukkadāṭhoti	1923	
PA_atk-s05_05a:1923_5	suṭṭhu sukkadāṭho. Bhagavato hi dāṭhāhi candakiraṇā viya ativiya paṇḍararaṃsiyo niccharanti.	1923	
PA_atk-s05_05a:1923_6	Tenāha – “susukkadāṭhosī”ti.	1923	
PA_atk-s05_05a:1924	555. Mahāpurisalakkhaṇāti pubbe vuttabyañjanāneva vacanantarena nigamento āha.	192	
PA_atk-s05_05a:1925_0	556. Idāni tesu lakkhaṇesu attano abhirucitehi lakkhaṇehi bhagavantaṃ thunanto āha	1925	
PA_atk-s05_05a:1925_1	– “pasannanetto”tiādi. Bhagavā hi pañcavaṇṇapasādasampattiyā pasannanetto, paripuṇṇacandamaṇḍalasadisamukhattā	1925	
PA_atk-s05_05a:1925_2	sumukho, ārohapariṇāhasampattiyā brahā, bahmujugattatāya uju, jutimantatāya patāpavā.	1925	
PA_atk-s05_05a:1925_3	Yampi cettha pubbe vuttaṃ, taṃ “majjhe samaṇasaṅghassā”ti iminā pariyāyena thunatā	1925	
PA_atk-s05_05a:1925_4	puna vuttaṃ. Īdiso hi evaṃ virocati. Esa nayo uttaragāthāyapi.	1925	
PA_atk-s05_05a:1926	557-8. Uttamavaṇṇinoti uttamavaṇṇasampannassa. Jambusaṇḍassāti jambudīpassa. Pākaṭena issariyaṃ vaṇṇayanto āha, apica cakkavatti catunnampi dīpānaṃ issaro hoti.	192	
PA_atk-s05_05a:1927_0	559. Khattiyāti jātikhattiyā. Bhojāti bhogiyā. Rājānoti ye keci rajjaṃ kārentā. Anuyantāti	1927	
PA_atk-s05_05a:1927_1	anugāmino sevakā. Rājābhirājāti rājūnaṃ pūjaniyo rājā hutvā, cakkavattīti adhippāyo.	1927	
PA_atk-s05_05a:1927_2	Manujindoti manussādhipati paramissaro hutvā.	1927	
PA_atk-s05_05a:1928_0	560. Evaṃ vutte bhagavā “ye te bhavanti arahanto sammāsambuddhā, te sake vaṇṇe bhaññamāne	1928	
PA_atk-s05_05a:1928_1	attānaṃ pātukarontī”ti imaṃ selassa manorathaṃ pūrento āha “rājāhamasmī”ti. Tatrāyamadhippāyo	1928	
PA_atk-s05_05a:1928_2	– yaṃ kho maṃ tvaṃ sela yācasi “rājā arahasi bhavituṃ cakkavattī”ti, ettha appossukko	1928	
PA_atk-s05_05a:1928_3	hoti, rājāhamasmi, sati ca rājatte yathā añño rājā samānopi yojanasataṃ vā anusāsati,	1928	
PA_atk-s05_05a:1928_4	dve tīṇi vā cattāri vā pañca vā yojanasatāni yojanasahassaṃ vā cakkavatti hutvāpi	1928	
PA_atk-s05_05a:1928_5	catudīpapariyantamattaṃ vā, nāhamevaṃ paricchinnavisayo. Ahañhi dhammarājā anuttaro	1928	
PA_atk-s05_05a:1928_6	bhavaggato avīcipariyantaṃ katvā tiriyaṃ appameyyā lokadhātuyo anusāsāmi. Yāvatā	1928	
PA_atk-s05_05a:1928_7	hi apadadvipadādibhedā sattā, ahaṃ tesaṃ aggo. Na hi me koci sīlena vā…pe… vimuttiñāṇadassanena	1928	
PA_atk-s05_05a:1928_8	vā paṭibhāgo atthi. Svāhaṃ evaṃ dhammarājā anuttaro anuttareneva catusatipaṭṭhānādibhedabodhipakkhiyasaṅkhātena	1928	
PA_atk-s05_05a:1928_9	dhammena cakkaṃ vattemi “idaṃ pajahatha, idaṃ upasampajja viharathā”tiādinā āṇācakkaṃ,	1928	
PA_atk-s05_05a:1928_10	“idaṃ kho pana, bhikkhave, dukkhaṃ ariyasacca”ntiādinā pariyattidhammena dhammacakkameva	19281	
PA_atk-s05_05a:1928_11	vā. Cakkaṃ appaṭivattiyanti yaṃ cakkaṃ appaṭivattiyaṃ hoti samaṇena vā…pe… kenaci lokasminti.	19281	
PA_atk-s05_05a:1929_0	561-2. Evaṃ attānaṃ āvikarontaṃ bhagavantaṃ disvā pītisomanassajāto selo daḷhikaraṇatthaṃ	1929	
PA_atk-s05_05a:1929_1	“sambuddho paṭijānāsī”ti gāthādvayamāha. Tattha ko nu senāpatīti dhammarañño bhoto,	1929	
PA_atk-s05_05a:1929_2	dhammena pavattitassa dhammacakkassa anuppavattako senāpati koti pucchi.	1929	
PA_atk-s05_05a:1930_0	563. Tena ca samayena bhagavato dakkhiṇapasse āyasmā sāriputto nisinno hoti suvaṇṇapuñjo	1930	
PA_atk-s05_05a:1930_1	viya siriyā sobhamāno, taṃ dassento bhagavā “mayā pavattita”nti gāthamāha. Tattha	1930	
PA_atk-s05_05a:1930_2	anujāto tathāgatanti tathāgatahetu anujāto, tathāgatena hetunā jātoti attho.	1930	
PA_atk-s05_05a:1931_0	564. Evaṃ “ko nu senāpatī”ti pañhaṃ byākaritvā yaṃ selo āha – “sambuddho paṭijānāsī”ti,	1931	
PA_atk-s05_05a:1931_1	tatra naṃ nikkaṅkhaṃ kātukāmo “nāhaṃ paṭiññāmatteneva paṭijānāmi, apicāhaṃ iminā	1931	
PA_atk-s05_05a:1931_2	kāraṇena buddho”ti ñāpetuṃ “abhiññeyya”nti gāthamāha. Tattha abhiññeyyanti vijjā	1931	
PA_atk-s05_05a:1931_3	ca vimutti ca. Maggasaccasamudayasaccāni pana bhāvetabbapahātabbāni, hetuvacanena	1931	
PA_atk-s05_05a:1931_4	pana phalasiddhito tesaṃ phalāni nirodhasaccadukkhasaccānipi vuttāneva bhavanti.	1931	
PA_atk-s05_05a:1931_5	Yato sacchikātabbaṃ sacchikataṃ, pariññeyyaṃ pariññātanti evampettha vuttameva hoti.	1931	
PA_atk-s05_05a:1931_6	Evaṃ catusaccabhāvanāphalañca vijjāvimuttiṃ dassento “bujjhitabbaṃ bujjhitvā buddho	1931	
PA_atk-s05_05a:1931_7	jātosmī”ti yuttena hetunā buddhattaṃ sādheti.	1931	
PA_atk-s05_05a:1932_0	565-7. Evaṃ nippariyāyena attānaṃ pātukatvā attani kaṅkhāvitaraṇatthaṃ brāhmaṇaṃ	1932	
PA_atk-s05_05a:1932_1	abhittharayamāno “vinayassū”ti gāthāttayamāha. Tattha sallakattoti rāgasallādisattasallakattano.	1932	
PA_atk-s05_05a:1932_2	Brahmabhūtoti seṭṭhabhūto. Atituloti tulaṃ atīto upamaṃ atīto, nirūpamoti attho.	1932	
PA_atk-s05_05a:1932_3	Mārasenappamaddanoti “kāmā te paṭhamā senā”tiādikāya “pare ca avajānātī”ti evaṃ vuttāya	1932	
PA_atk-s05_05a:1932_4	māraparisasaṅkhātāya mārasenāya pamaddano. Sabbāmitteti khandhakilesābhisaṅkhāramaccudevaputtamārādike	1932	
PA_atk-s05_05a:1932_5	sabbapaccatthike. Vasīkatvāti attano vase vattetvā. Akutobhayoti kutoci abhayo.	1932	
PA_atk-s05_05a:1933_0	568-70. Evaṃ vutte selo brāhmaṇo tāvadeva bhagavati sañjātappasādo pabbajjāpekkho	1933	
PA_atk-s05_05a:1933_1	hutvā “imaṃ bhavanto”ti gāthāttayamāha yathā taṃ paripākagatāya upanissayasampattiyā	1933	
PA_atk-s05_05a:1933_2	sammā codiyamāno. Tattha kaṇhābhijātikoti caṇḍālādinīcakule jāto.	1933	
PA_atk-s05_05a:1934	571. Tato tepi māṇavakā tatheva pabbajjāpekkhā hutvā “etañce ruccati bhoto”ti gāthamāhaṃsu yathā taṃ tena saddhiṃ katādhikārā kulaputtā.	193	
PA_atk-s05_05a:1935	572. Atha selo tesu māṇavakesu tuṭṭhacitto te dassento pabbajjaṃ yācamāno “brāhmaṇā”ti gāthamāha.	193	
PA_atk-s05_05a:1936_0	573. Tato bhagavā yasmā selo atīte padumuttarassa bhagavato sāsane tesaṃyeva tiṇṇaṃ	1936	
PA_atk-s05_05a:1936_1	purisasatānaṃ gaṇaseṭṭho hutvā tehi saddhiṃ pariveṇaṃ kārāpetvā dānādīni puññāni	1936	
PA_atk-s05_05a:1936_2	ca katvā kamena devamanussasampattiṃ anubhavamāno pacchime bhave tesaṃyeva ācariyo	1936	
PA_atk-s05_05a:1936_3	hutvā nibbatto, tañca nesaṃ kammaṃ vimuttiparipākāya paripakkaṃ ehibhikkhubhāvassa	1936	
PA_atk-s05_05a:1936_4	ca upanissayabhūtaṃ, tasmā te sabbeva ehibhikkhupabbajjāya pabbājento “svākkhāta”nti	1936	
PA_atk-s05_05a:1936_5	gāthamāha. Tattha sandiṭṭhikanti paccakkhaṃ. Akālikanti maggānantaraphaluppattito	1936	
PA_atk-s05_05a:1936_6	na kālantare pattabbaphalaṃ. Yatthāti yannimittā. Maggabrahmacariyanimittā hi pabbajjā	1936	
PA_atk-s05_05a:1936_7	appamattassa sativippavāsavirahitassa tīsu sikkhāsu sikkhato amoghā hoti. Tenāha	1936	
PA_atk-s05_05a:1936_8	– “svākkhātaṃ…pe… sikkhato”ti.	1936	
PA_atk-s05_05a:1937_0	Evañca vatvā “etha bhikkhavo”ti bhagavā avoca. Te sabbe pattacīvaradharā hutvā ākāsenāgamma	1937	
PA_atk-s05_05a:1937_1	bhagavantaṃ abhivādesuṃ. Evamimaṃ tesaṃ ehibhikkhubhāvaṃ sandhāya saṅgītikārā “alattha	1937	
PA_atk-s05_05a:1937_2	kho selo…pe… upasampada”nti āhaṃsu.	1937	
PA_atk-s05_05a:1938_0	Bhuttāvinti bhuttavantaṃ. Onītapattapāṇinti pattato onītapāṇiṃ, apanītahatthanti	1938	
PA_atk-s05_05a:1938_1	vuttaṃ hoti. Tattha “upagantvā”ti pāṭhaseso daṭṭhabbo. Itarathā hi bhagavantaṃ ekamantaṃ	1938	
PA_atk-s05_05a:1938_2	nisīdīti na yujjati.	1938	
PA_atk-s05_05a:1939_0	574. Aggihuttamukhāti bhagavā keṇiyassa cittānukūlavasena anumodanto evamāha. Tattha	1939	
PA_atk-s05_05a:1939_1	aggiparicariyaṃ vinā brāhmaṇānaṃ yaññābhāvato “aggihuttamukhā yaññā”ti vuttaṃ. Aggihuttaseṭṭhā	1939	
PA_atk-s05_05a:1939_2	aggihuttapadhānāti attho. Vede sajjhāyantehi paṭhamaṃ sajjhāyitabbato sāvittī “chandaso	1939	
PA_atk-s05_05a:1939_3	mukha”nti vuttā. Manussānaṃ seṭṭhato rājā “mukha”nti vutto. Nadīnaṃ ādhārato paṭisaraṇato	1939	
PA_atk-s05_05a:1939_4	ca sāgaro “mukha”nti vutto. Candayogavasena “ajja kattikā ajja rohinī”ti sañjānanato	1939	
PA_atk-s05_05a:1939_5	ālokakaraṇato sommabhāvato ca “nakkhattānaṃ mukhaṃ cando”ti vutto. Tapantānaṃ aggattā	1939	
PA_atk-s05_05a:1939_6	ādicco “tapataṃ mukha”nti vutto. Dakkhiṇeyyānaṃ pana aggattā visesena tasmiṃ samaye	1939	
PA_atk-s05_05a:1939_7	buddhappamukhaṃ saṅghaṃ sandhāya “puññaṃ ākaṅkhamānānaṃ, saṅgho ve yajataṃ mukha”nti	1939	
PA_atk-s05_05a:1939_8	vutto. Tena saṅgho puññassa āyamukhanti dasseti.	1939	
PA_atk-s05_05a:1940_0	576. Yaṃ taṃ saraṇanti aññabyākaraṇagāthamāha. Tassattho – pañcahi cakkhūhi cakkhumā	1940	
PA_atk-s05_05a:1940_1	bhagavā, yasmā mayaṃ ito aṭṭhame divase taṃ saraṇaṃ agamamha, tasmā sattarattena	1940	
PA_atk-s05_05a:1940_2	tava sāsane anuttarena damathena dantamha. Aho te saraṇassa ānubhāvoti.	1940	
PA_atk-s05_05a:1941	577-8. Tato paraṃ bhagavantaṃ dvīhi gāthāhi thunitvā tatiyāya vandanaṃ yācati –	194	
PA_atk-s05_05a:1943	“Bhikkhavo tisatā ime, tiṭṭhanti pañjalīkatā;	194	
PA_atk-s05_05a:1944	Pāde vīra pasārehi, nāgā vandantu satthuno”ti.	194	
PA_atk-s05_05a:1945	Paramatthajotikāya khuddaka-aṭṭhakathāya	194	
PA_atk-s05_05a:1946	Suttanipāta-aṭṭhakathāya selasuttavaṇṇanā niṭṭhitā.	194	
PA_atk-s05_05a:1947	8. Sallasuttavaṇṇanā	194	
PA_atk-s05_05a:1948_0	580. Animittanti sallasuttaṃ. Kā uppatti? Bhagavato kira upaṭṭhāko eko upāsako, tassa	1948	
PA_atk-s05_05a:1948_1	putto kālamakāsi. So puttasokābhibhūto sattāhaṃ nirāhāro ahosi. Taṃ anukampanto bhagavā	1948	
PA_atk-s05_05a:1948_2	tassa gharaṃ gantvā sokavinodanatthaṃ imaṃ suttamabhāsi.	1948	
PA_atk-s05_05a:1949_0	Tattha animattanti kiriyākāranimittavirahitaṃ. Yathā hi “yadāhaṃ akkhiṃ vā nikhaṇissāmi,	1949	
PA_atk-s05_05a:1949_1	bhamukaṃ vā ukkhipissāmi, tena nimittena taṃ bhaṇḍaṃ avaharā”tiādīsu kiriyākāranimittamatthi,	1949	
PA_atk-s05_05a:1949_2	na evaṃ jīvite. Na hi sakkā laddhuṃ “yāvāhaṃ idaṃ vā idaṃ vā karomi, tāva tvaṃ jīva,	1949	
PA_atk-s05_05a:1949_3	mā mīyā”ti. Anaññātanti ato eva na sakkā ekaṃsena aññātuṃ “ettakaṃ vā ettakaṃ vā	1949	
PA_atk-s05_05a:1949_4	kālaṃ iminā jīvitabba”nti gatiyā āyupariyantavasena vā. Yathā hi cātumahārājikādīnaṃ	1949	
PA_atk-s05_05a:1949_5	parimitaṃ āyu, na tathā maccānaṃ, evampi ekaṃsena anaññātaṃ.	1949	
PA_atk-s05_05a:1950_0	Kasiranti anekapaccayapaṭibaddhavuttibhāvato kicchaṃ na sukhayāpanīyaṃ. Tathā hi	1950	
PA_atk-s05_05a:1950_1	taṃ assāsapaṭibaddhañca, passāsapaṭibaddhañca, mahābhūtapaṭibaddhañca, kabaḷīkārāhārapaṭibaddhañca,	1950	
PA_atk-s05_05a:1950_2	usmāpaṭibaddhañca, viññāṇapaṭibaddhañca. Anassasantopi hi na jīvati apassasantopi.	1950	
PA_atk-s05_05a:1950_3	Catūsu ca dhātūsu kaṭṭhamukhādiāsīvisadaṭṭho viya kāyo pathavīdhātuppakopena tāva	1950	
PA_atk-s05_05a:1950_4	thaddho hoti kaliṅgarasadiso. Yathāha –	1950	
PA_atk-s05_05a:1951	“Patthaddho bhavatī kāyo, daṭṭho kaṭṭhamukhena vā;	195	
PA_atk-s05_05a:1952	Pathavīdhātuppakopena, hoti kaṭṭhamukheva so”ti. ;	195	
PA_atk-s05_05a:1953	Āpodhātuppakopena pūtibhāvaṃ āpajjitvā paggharitapubbamaṃsalohito aṭṭhicammāvaseso hoti. Yathāha –	195	
PA_atk-s05_05a:1954	“Pūtiko bhavatī kāyo, daṭṭho pūtimukhena vā;	195	
PA_atk-s05_05a:1955	Āpodhātuppakopena, hoti pūtimukheva so”ti. ;	195	
PA_atk-s05_05a:1956	Tejodhātuppakopena aṅgārakāsuyaṃ pakkhitto viya samantā pariḍayhati. Yathāha –	195	
PA_atk-s05_05a:1957	“Santatto bhavatī kāyo, daṭṭho aggimukhena vā;	195	
PA_atk-s05_05a:1958	Tejodhātuppakopena, hoti aggimukheva so”ti. ;	195	
PA_atk-s05_05a:1959	Vāyodhātuppakopena sañchijjamānasandhibandhano pāsāṇehi koṭṭetvā sañcuṇṇiyamānaṭṭhiko viya ca hoti. Yathāha –	195	
PA_atk-s05_05a:1960	“Sañchinno bhavatī kāyo, daṭṭho satthamukhena vā;	196	
PA_atk-s05_05a:1961	Vāyodhātuppakopena, hoti satthamukheva so”ti. ;	196	
PA_atk-s05_05a:1962_0	Dhātuppakopabyāpannakāyopi ca na jīvati. Yadā pana tā dhātuyo aññamaññaṃ patiṭṭhānādikiccaṃ	1962	
PA_atk-s05_05a:1962_1	sādhentāpi samaṃ vahanti, tadā jīvitaṃ pavattati. Evaṃ mahābhūtapaṭibaddhañca jīvitaṃ.	1962	
PA_atk-s05_05a:1962_2	Dubbhikkhādīsu pana āhārupacchedena sattānaṃ jīvitakkhayo pākaṭo eva. Evaṃ kabaḷīkārāhārapaṭibaddhañca	1962	
PA_atk-s05_05a:1962_3	jīvitaṃ. Tathā asitapītādiparipāke kammajateje khīṇe sattā jīvitakkhayaṃ pāpuṇantāpi	1962	
PA_atk-s05_05a:1962_4	pākaṭā eva. Evaṃ usmāpaṭibaddhañca jīvitaṃ. Viññāṇe pana niruddhe niruddhato pabhuti	1962	
PA_atk-s05_05a:1962_5	sattānaṃ na hoti jīvitanti evampi loke pākaṭameva. Evaṃ viññāṇapaṭibaddhañca jīvitaṃ.	1962	
PA_atk-s05_05a:1962_6	Evaṃ anekapaccayapaṭibaddhavuttibhāvato kasiraṃ veditabbaṃ.	1962	
PA_atk-s05_05a:1963_0	Parittañcāti appakaṃ, devānaṃ jīvitaṃ upanidhāya tiṇagge ussāvabindusadisaṃ, cittakkhaṇato	1963	
PA_atk-s05_05a:1963_1	uddhaṃ abhāvena vā parittaṃ. Atidīghāyukopi hi satto atītena cittena jīvittha na	1963	
PA_atk-s05_05a:1963_2	jīvati na jīvissati, anāgatena jīvissati na jīvati na jīvittha, paccuppannena jīvati	1963	
PA_atk-s05_05a:1963_3	na jīvittha na jīvissati. Vuttañcetaṃ –	1963	
PA_atk-s05_05a:1964	“Jīvitaṃ attabhāvo ca, sukhadukkhā ca kevalā;	196	
PA_atk-s05_05a:1965	Ekacittasamāyuttā, lahuso vattate khaṇo.	196	
PA_atk-s05_05a:1966	“Cullāsītisahassāni, kappā tiṭṭhanti ye marū;	196	
PA_atk-s05_05a:1967	Natveva tepi jīvanti, dvīhi cittehi saṃyutā”ti. ;	196	
PA_atk-s05_05a:1968_0	Tañca dukkhena saṃyutanti tañca jīvitaṃ evaṃ animittamanaññātaṃ kasiraṃ parittañca	1968	
PA_atk-s05_05a:1968_1	samānampi sītuṇhaḍaṃsamakasādisamphassakhuppipāsāsaṅkhāradukkhavipariṇāmadukkhadukkhadukkhehi	1968	
PA_atk-s05_05a:1968_2	saṃyutaṃ. Kiṃ vuttaṃ hoti? Yasmā īdisaṃ maccānaṃ jīvitaṃ, tasmā tvaṃ yāva taṃ parikkhayaṃ	1968	
PA_atk-s05_05a:1968_3	na gacchati, tāva dhammacariyameva brūhaya, mā puttamanusocāti.	1968	
PA_atk-s05_05a:1969_0	581. Athāpi maññeyyāsi “sabbūpakaraṇehi puttaṃ anurakkhantassāpi me so mato, tena	1969	
PA_atk-s05_05a:1969_1	socāmī”ti, evampi mā soci. Na hi so upakkamo atthi, yena jātā na miyyare, na hi sakkā	1969	
PA_atk-s05_05a:1969_2	kenaci upakkamena jātā sattā mā marantūti rakkhitunti vuttaṃ hoti. Tato yasmā so	1969	
PA_atk-s05_05a:1969_3	“jaraṃ patvā nāma, bhante, maraṇaṃ anurūpaṃ, atidaharo me putto mato”ti cintesi,	1969	
PA_atk-s05_05a:1969_4	tasmā āha “jarampi patvā maraṇaṃ, evaṃdhammā hi pāṇino”ti, jaraṃ patvāpi appatvāpi	1969	
PA_atk-s05_05a:1969_5	maraṇaṃ, natthi ettha niyamoti vuttaṃ hoti.	1969	
PA_atk-s05_05a:1970_0	582. Idāni tamatthaṃ nidassanena sādhento “phalānamiva pakkāna”ntiādimāha. Tassattho	1970	
PA_atk-s05_05a:1970_1	– yathā phalānaṃ pakkānaṃ yasmā sūriyuggamanato pabhuti sūriyātapena santappamāne	1970	
PA_atk-s05_05a:1970_2	rukkhe pathaviraso ca āporaso ca pattato sākhaṃ sākhato khandhaṃ khandhato mūlanti	1970	
PA_atk-s05_05a:1970_3	evaṃ anukkamena mūlato pathavimeva pavisati, ogamanato pabhuti pana pathavito mūlaṃ	1970	
PA_atk-s05_05a:1970_4	mūlato khandhanti evaṃ anukkamena sākhāpattapallavādīni puna ārohati, evaṃ ārohanto	1970	
PA_atk-s05_05a:1970_5	ca paripākagate phale vaṇṭamūlaṃ na pavisati. Atha sūriyātapena tappamāne vaṇṭamūle	1970	
PA_atk-s05_05a:1970_6	pariḷāho uppajjati. Tena tāni phalāni pāto pāto niccakālaṃ patanti, nesaṃ pāto patanato	1970	
PA_atk-s05_05a:1970_7	bhayaṃ hoti, patanā bhayaṃ hotīti attho. Evaṃ jātānaṃ maccānaṃ niccaṃ maraṇato bhayaṃ.	1970	
PA_atk-s05_05a:1970_8	Pakkaphalasadisā hi sattāti.	1970	
PA_atk-s05_05a:1971_0	583-6. Kiñca bhiyyo “yathāpi kumbhakārassa…pe… jīvita”nti. Tasmā “daharā ca…pe… parāyaṇā”ti	1971	
PA_atk-s05_05a:1971_1	evaṃ gaṇha, evañca gahetvā “tesaṃ maccu…pe… ñātī vā pana ñātake”ti evampi gaṇha.	1971	
PA_atk-s05_05a:1971_2	Yasmā ca na pitā tāyate puttaṃ, ñātī vā pana ñātake, tasmā pekkhataṃyeva…pe… nīyati.	1971	
PA_atk-s05_05a:1972_0	Tattha ayaṃ yojanā – passamānānaṃyeva ñātīnaṃ “amma, tātā”tiādinā nayena puthu anekappakārakaṃ	1972	
PA_atk-s05_05a:1972_1	lālapataṃyeva maccānaṃ ekameko macco yathā go vajjho evaṃ nīyati, evaṃ passa, upāsaka, yāva atāṇo lokoti.	1972	
PA_atk-s05_05a:1973_0	587. Tattha ye buddhapaccekabuddhādayo dhitisampannā, te “evamabbhāhato loko maccunā	1973	
PA_atk-s05_05a:1973_1	ca jarāya ca, so na sakkā kenaci parittāṇaṃ kātu”nti yasmā jānanti, tasmā dhīrā na	1973	
PA_atk-s05_05a:1973_2	socanti viditvā lokapariyāyaṃ. Imaṃ lokasabhāvaṃ ñatvā na socantīti vuttaṃ hoti.	1973	
PA_atk-s05_05a:1974_0	588. Tvaṃ pana yassa maggaṃ…pe… paridevasi. Kiṃ vuttaṃ hoti? Yassa mātukucchiṃ āgatassa	1974	
PA_atk-s05_05a:1974_1	āgatamaggaṃ vā ito cavitvā aññattha gatassa gatamaggaṃ vā na jānāsi, tassa ime ubho	1974	
PA_atk-s05_05a:1974_2	ante asampassaṃ niratthaṃ paridevasi. Dhīrā pana te passantā viditvā lokapariyāyaṃ na socantīti.	1974	
PA_atk-s05_05a:1975_0	589. Idāni “niratthaṃ paridevasī”ti ettha vuttaparidevanāya niratthakabhāvaṃ sādhento	1975	
PA_atk-s05_05a:1975_1	“paridevayamāno ce”tiādimāha. Tattha udabbaheti ubbaheyya dhāreyya, attani sañjaneyyāti	1975	
PA_atk-s05_05a:1975_2	attho. Sammūḷho hiṃsamattānanti sammūḷho hutvā attānaṃ bādhento. Kayirā ce naṃ vicakkhaṇoti	1975	
PA_atk-s05_05a:1975_3	yadi tādiso kañci atthaṃ udabbahe, vicakkhaṇopi naṃ paridevaṃ kareyya.	1975	
PA_atk-s05_05a:1976_0	590. Na hi ruṇṇenāti etthāyaṃ yojanā – na pana koci ruṇṇena vā sokena vā cetaso santiṃ	1976	
PA_atk-s05_05a:1976_1	pappoti, apica kho pana rodato socato ca bhiyyo assa uppajjate dukkhaṃ, sarīrañca	1976	
PA_atk-s05_05a:1976_2	dubbaṇṇiyādīhi upahaññatīti.	1976	
PA_atk-s05_05a:1977	591. Na tena petāti tena paridevanena kālakatā na pālenti na yāpenti, na taṃ tesaṃ upakārāya hoti. Tasmā niratthā paridevanāti.	197	
PA_atk-s05_05a:1978	592. Na kevalañca niratthā, anatthampi āvahati. Kasmā? Yasmā sokamappajahaṃ …pe… vasamanvagū. Tattha anutthunantoti anusocanto. Vasamanvagūti vasaṃ gato.	197	
PA_atk-s05_05a:1979_0	593. Evampi niratthakattaṃ anatthāvahattañca sokassa dassetvā idāni sokavinayatthaṃ	1979	
PA_atk-s05_05a:1979_1	ovadanto “aññepi passā”tiādimāha. Tattha gamineti gamike, paralokagamanasajje ṭhiteti	1979	
PA_atk-s05_05a:1979_2	vuttaṃ hoti. Phandantevidha pāṇinoti maraṇabhayena phandamāneyeva idha satte.	1979	
PA_atk-s05_05a:1980_0	594. Yena yenāti yenākārena maññanti “dīghāyuko bhavissati, arogo bhavissatī”ti.	1980	
PA_atk-s05_05a:1980_1	Tato taṃ aññathāyeva hoti, so evaṃ maññito maratipi, rogīpi hoti. Etādiso ayaṃ vinābhāvo	1980	
PA_atk-s05_05a:1980_2	maññitappaccanīkena hoti, passa, upāsaka, lokasabhāvanti evamettha adhippāyayojanā veditabbā.	1980	
PA_atk-s05_05a:1981_0	596. Arahato sutvāti imaṃ evarūpaṃ arahato dhammadesanaṃ sutvā. Neso labbhā mayā	1981	
PA_atk-s05_05a:1981_1	itīti so peto “idāni mayā puna jīvatū”ti na labbhā iti parijānanto, vineyya paridevitanti vuttaṃ hoti.	1981	
PA_atk-s05_05a:1982_0	597. Kiñca bhiyyo – “yathā saraṇamādittaṃ…pe… dhaṃsaye”ti. Tattha dhīro dhitisampadāya,	1982	
PA_atk-s05_05a:1982_1	sapañño sābhāvikapaññāya, paṇḍito bāhusaccapaññāya, kusalo cintakajātikatāya veditabbo.	1982	
PA_atk-s05_05a:1982_2	Cintāmayasutamayabhāvanāmayapaññāhi vā yojetabbaṃ.	1982	
PA_atk-s05_05a:1983_0	598-9. Na kevalañca sokameva, paridevaṃ…pe… sallamattano. Tattha pajappanti taṇhaṃ.	1983	
PA_atk-s05_05a:1983_1	Domanassanti cetasikadukkhaṃ. Abbaheti uddhare. Sallanti etameva tippakāraṃ dunnīharaṇaṭṭhena	1983	
PA_atk-s05_05a:1983_2	antovijjhanaṭṭhena ca sallaṃ. Pubbe vuttaṃ sattavidhaṃ rāgādisallaṃ vā. Etasmiñhi	1983	
PA_atk-s05_05a:1983_3	abbūḷhe salle abbūḷhasallo…pe… nibbutoti arahattanikūṭena desanaṃ niṭṭhāpesi. Tattha	1983	
PA_atk-s05_05a:1983_4	asitoti taṇhādiṭṭhīhi anissito. Pappuyyāti pāpuṇitvā. Sesaṃ idha ito pubbe vuttattā	1983	
PA_atk-s05_05a:1983_5	uttānatthameva, tasmā na vaṇṇitaṃ.	1983	
PA_atk-s05_05a:1984	Paramatthajotikāya khuddaka-aṭṭhakathāya	198	
PA_atk-s05_05a:1985	Suttanipāta-aṭṭhakathāya sallasuttavaṇṇanā niṭṭhitā.	198	
PA_atk-s05_05a:1986	9. Vāseṭṭhasuttavaṇṇanā	198	
PA_atk-s05_05a:1987_0	Evaṃ me sutanti vāseṭṭhasuttaṃ. Kā uppatti? Ayameva yāssa nidāne vuttā atthavaṇṇanaṃ	1987	
PA_atk-s05_05a:1987_1	panassa vuttanayāni uttānatthāni ca padāni pariharantā karissāma. Icchānaṅgaloti	1987	
PA_atk-s05_05a:1987_2	gāmassa nāmaṃ. Brāhmaṇamahāsālānaṃ caṅkī tārukkho todeyyoti vohāranāmametaṃ. Pokkharasāti	1987	
PA_atk-s05_05a:1987_3	jāṇussoṇīti nemittikaṃ. Tesu kira eko himavantapasse pokkharaṇiyā padume nibbatto,	1987	
PA_atk-s05_05a:1987_4	aññataro tāpaso taṃ padumaṃ gahetvā tattha sayitaṃ dārakaṃ disvā saṃvaḍḍhetvā rañño	1987	
PA_atk-s05_05a:1987_5	dassesi. Pokkhare sayitattā “pokkharasātī”ti cassa nāmamakāsi. Ekassa ṭhānantare	1987	
PA_atk-s05_05a:1987_6	nemittikaṃ. Tena kira jāṇussoṇināmakaṃ purohitaṭṭhānaṃ laddhaṃ, so teneva paññāyi.	1987	
PA_atk-s05_05a:1988_0	Te sabbepi aññe ca abhiññātā abhiññātā brāhmaṇamahāsālā kasmā icchānaṅgale paṭivasantīti?	1988	
PA_atk-s05_05a:1988_1	Vedasajjhāyanaparivīmaṃsanatthaṃ. Tena kira samayena kosalajanapade vedakā brāhmaṇā	1988	
PA_atk-s05_05a:1988_2	vedānaṃ sajjhāyakaraṇatthañca atthūpaparikkhaṇatthañca tasmiṃyeva gāme sannipatanti.	1988	
PA_atk-s05_05a:1988_3	Tena tepi antarantarā attano bhogagāmato āgamma tattha paṭivasanti.	1988	
PA_atk-s05_05a:1989_0	Vāseṭṭhabhāradvājānanti vāseṭṭhassa ca bhāradvājassa ca. Ayamantarākathāti yaṃ attano	1989	
PA_atk-s05_05a:1989_1	sahāyakabhāvānurūpaṃ kathaṃ kathentā anuvicariṃsu, tassā kathāya antarā vemajjheyeva	1989	
PA_atk-s05_05a:1989_2	ayaṃ aññā kathā udapādīti vuttaṃ hoti. Saṃsuddhagahaṇikoti saṃsuddhakucchiko, saṃsuddhāya	1989	
PA_atk-s05_05a:1989_3	brāhmaṇiyā eva kucchismiṃ nibbattoti adhippāyo. “Samavepākiniyā gahaṇiyā”tiādīsu	1989	
PA_atk-s05_05a:1989_4	hi udaraggi “gahaṇī”ti vuccati. Idha pana mātukucchi. Yāva sattamāti mātu mātā, pitu	1989	
PA_atk-s05_05a:1989_5	pitāti evaṃ paṭilomena yāva satta jātiyo. Ettha ca pitāmaho ca pitāmahī ca pitāmahā,	1989	
PA_atk-s05_05a:1989_6	tathā mātāmaho ca mātāmahī ca mātāmahā, pitāmahā ca mātāmahā ca pitāmahāyeva. Pitāmahānaṃ	1989	
PA_atk-s05_05a:1989_7	yugaṃ pitāmahayugaṃ. Yuganti āyuppamāṇaṃ. Abhilāpamattameva cetaṃ, atthato pana pitāmahāyeva	1989	
PA_atk-s05_05a:1989_8	pitāmahayugaṃ. Akkhittoti jātiṃ ārabbha “kiṃ so”ti kenaci anavaññāto. Anupakkuṭṭhoti	1989	
PA_atk-s05_05a:1989_9	jātisandosavādena anupakkuṭṭhapubbo. Vatasampannoti ācārasampanno. Saññāpetunti ñāpetuṃ	1989	
PA_atk-s05_05a:1989_10	bodhetuṃ, nirantaraṃ kātunti vuttaṃ hoti. Āyāmāti gacchāma.	19891	
PA_atk-s05_05a:1990_0	600. Anuññātapaṭiññātāti “tevijjā tumhe”ti evaṃ mayaṃ ācariyehi ca anuññātā attanā	1990	
PA_atk-s05_05a:1990_1	ca paṭijānimhāti attho. Asmāti bhavāma. Ubhoti dvepi janā. Ahaṃ pokkharasātissa,	1990	
PA_atk-s05_05a:1990_2	tārukkhassāyaṃ māṇavoti ahaṃ pokkharasātissa jeṭṭhantevāsī aggasisso, ayaṃ tārukkhassāti	1990	
PA_atk-s05_05a:1990_3	adhippāyena bhaṇati ācariyasampattiṃ attano sampattiñca dīpento.	1990	
PA_atk-s05_05a:1991_0	601. Tevijjānanti tivedānaṃ. Kevalinoti niṭṭhaṅgatā. Asmaseti amha bhavāma. Idāni	1991	
PA_atk-s05_05a:1991_1	taṃ kevalibhāvaṃ vitthārento āha – “padakasmā…pe… sādisā”ti. Tattha jappeti vede.	1991	
PA_atk-s05_05a:1991_2	Kammunāti dasavidhena kusalakammapathakammunā. Ayañhi pubbe sattavidhaṃ kāyavacīkammaṃ	1991	
PA_atk-s05_05a:1991_3	sandhāya “yato kho bho sīlavā hotī”ti āha. Tividhaṃ manokammaṃ sandhāya “vatasampanno”ti	1991	
PA_atk-s05_05a:1991_4	āha. Tena samannāgato hi ācārasampanno hoti.	1991	
PA_atk-s05_05a:1992_0	602-5. Idāni taṃ vacanantarena dassento āha – “ahañca kammunā brūmī”ti. Khayātītanti	1992	
PA_atk-s05_05a:1992_1	ūnabhāvaṃ atītaṃ, paripuṇṇanti attho. Peccāti upagantvā. Namassantīti namo karonti.	1992	
PA_atk-s05_05a:1992_2	Cakkhuṃ loke samuppannanti avijjandhakāre loke, taṃ andhakāraṃ vidhamitvā lokassa	1992	
PA_atk-s05_05a:1992_3	diṭṭhadhammikādiatthasandassanena cakkhu hutvā samuppannaṃ.	1992	
PA_atk-s05_05a:1993_0	606. Evaṃ abhitthavitvā vāseṭṭhena yācito bhagavā dvepi jane saṅgaṇhanto āha – “tesaṃ	1993	
PA_atk-s05_05a:1993_1	vo ahaṃ byakkhissa”ntiādi. Tattha byakkhissanti byākarissāmi. Anupubbanti tiṭṭhatu	1993	
PA_atk-s05_05a:1993_2	tāva brāhmaṇacintā, kīṭapaṭaṅgatiṇarukkhato pabhuti vo anupubbaṃ byakkhissanti evamettha	1993	
PA_atk-s05_05a:1993_3	adhippāyo veditabbo, evaṃ vitthārakathāya vinetabbā hi te māṇavakā. Jātivibhaṅganti	1993	
PA_atk-s05_05a:1993_4	jātivitthāraṃ. Aññamaññā hi jātiyoti tesaṃ tesañhi pāṇānaṃ jātiyo aññā aññā nānappakārāti attho.	1993	
PA_atk-s05_05a:1994_0	607. Tato pāṇānaṃ jātivibhaṅge kathetabbe “tiṇarukkhepi jānāthā”ti anupādinnakānaṃ	1994	
PA_atk-s05_05a:1994_1	tāva kathetuṃ āraddho. Taṃ kimatthamiti ce? Upādinnesu sukhañāpanatthaṃ. Anupādinnesu	1994	
PA_atk-s05_05a:1994_2	hi jātibhede gahite upādinnesu so pākaṭataro hoti. Tattha tiṇāni nāma antopheggūni	1994	
PA_atk-s05_05a:1994_3	bahisārāni. Tasmā tālanāḷikerādayopi tiṇasaṅgahaṃ gacchanti. Rukkhā nāma bahipheggū	1994	
PA_atk-s05_05a:1994_4	antosārā. Tiṇāni ca rukkhā ca tiṇarukkhā. Te upayogabahuvacanena dassento āha – “tiṇarukkhepi	1994	
PA_atk-s05_05a:1994_5	jānāthā”ti. Na cāpi paṭijānareti “mayaṃ tiṇā, mayaṃ rukkhā”ti evampi na paṭijānanti.	1994	
PA_atk-s05_05a:1994_6	Liṅgaṃ jātimayanti apaṭijānantānampi ca tesaṃ jātimayameva saṇṭhānaṃ attano mūlabhūtatiṇādisadisameva	1994	
PA_atk-s05_05a:1994_7	hoti. Kiṃ kāraṇaṃ? Aññamaññā hi jātiyo, yasmā aññā tiṇajāti, aññā rukkhajāti; tiṇesupi	1994	
PA_atk-s05_05a:1994_8	aññā tālajāti, aññā nāḷikerajātīti evaṃ vitthāretabbaṃ.	1994	
PA_atk-s05_05a:1995_0	Tena kiṃ dīpeti? Yaṃ jātivasena nānā hoti, taṃ attano paṭiññaṃ paresaṃ vā upadesaṃ	1995	
PA_atk-s05_05a:1995_1	vināpi aññajātito visesena gayhati. Yadi ca jātiyā brāhmaṇo bhaveyya, sopi attano	1995	
PA_atk-s05_05a:1995_2	paṭiññaṃ paresaṃ vā upadesaṃ vinā khattiyato vessasuddato vā visesena gayheyya, na	1995	
PA_atk-s05_05a:1995_3	ca gayhati, tasmā na jātiyā brāhmaṇoti. Parato pana “yathā etāsu jātīsū”ti imāya	1995	
PA_atk-s05_05a:1995_4	gāthāya etamatthaṃ vacībhedeneva āvikarissati.	1995	
PA_atk-s05_05a:1996_0	608. Evaṃ anupādinnesu jātibhedaṃ dassetvā upādinnesu taṃ dassento “tato kīṭe”ti	1996	
PA_atk-s05_05a:1996_1	evamādimāha. Tattha kīṭāti kimayo. Paṭaṅgāti paṭaṅgāyeva. Yāva kunthakipilliketi	1996	
PA_atk-s05_05a:1996_2	kunthakipillikaṃ pariyantaṃ katvāti attho.	1996	
PA_atk-s05_05a:1997	609. Khuddaketi kāḷakakaṇḍakādayo. Mahallaketi sasabiḷārādayo. Sabbe hi te anekavaṇṇā.	199	
PA_atk-s05_05a:1998_0	610. Pādūdareti udarapāde, udaraṃyeva yesaṃ pādāti vuttaṃ hoti. Dīghapiṭṭhiketi sappānañhi	1998	
PA_atk-s05_05a:1998_1	sīsato yāva naṅguṭṭhā piṭṭhi eva hoti, tena te “dīghapiṭṭhikā”ti vuccanti. Tepi anekappakārā āsīvisādibhedena.	1998	
PA_atk-s05_05a:1999	611. Odaketi udakamhi jāte. Macchāpi anekappakārā rohitamacchādibhedena.	199	
PA_atk-s05_05a:2000	612. Pakkhīti sakuṇe. Te hi pakkhānaṃ atthitāya “pakkhī”ti vuccanti. Pattehi yantīti pattayānā. Vehāse gacchantīti vihaṅgamā. Tepi anekappakārā kākādibhedena.	200	
PA_atk-s05_05a:2001_0	613. Evaṃ thalajalākāsagocarānaṃ pāṇānaṃ jātibhedaṃ dassetvā idāni yenādhippāyena	2001	
PA_atk-s05_05a:2001_1	taṃ dassesi, taṃ āvikaronto “yathā etāsū”ti gāthamāha. Tassattho saṅkhepato pubbe	2001	
PA_atk-s05_05a:2001_2	vuttādhippāyavaṇṇanāvaseneva veditabbo.	2001	
PA_atk-s05_05a:2002_0	614-6. Vitthārato panettha yaṃ vattabbaṃ, taṃ sayameva dassento “na kesehī”tiādimāha.	2002	
PA_atk-s05_05a:2002_1	Tatrāyaṃ yojanā – yaṃ vuttaṃ “natthi manussesu liṅgaṃ jātimayaṃ puthū”ti, taṃ evaṃ	2002	
PA_atk-s05_05a:2002_2	natthīti veditabbaṃ. Seyyathidaṃ, na kesehīti. Na hi “brāhmaṇānaṃ īdisā kesā honti,	2002	
PA_atk-s05_05a:2002_3	khattiyānaṃ īdisā”ti niyamo atthi yathā hatthiassamigādīnanti iminā nayena sabbaṃ	2002	
PA_atk-s05_05a:2002_4	yojetabbaṃ. Liṅgaṃ jātimayaṃ neva, yathā aññāsu jātisūti idaṃ pana vuttassevatthassa	2002	
PA_atk-s05_05a:2002_5	nigamananti veditabbaṃ. Tassa yojanā – tadeva yasmā imehi kesādīhi natthi manussesu	2002	
PA_atk-s05_05a:2002_6	liṅgaṃ jātimayaṃ puthu, tasmā veditabbametaṃ “brāhmaṇādibhedesu manussesu liṅgaṃ	2002	
PA_atk-s05_05a:2002_7	jātimayaṃ neva yathā aññāsu jātīsū”ti.	2002	
PA_atk-s05_05a:2003_0	617. Idāni evaṃ jātibhede asantepi brāhmaṇo khattiyoti idaṃ nānattaṃ yathā jātaṃ,	2003	
PA_atk-s05_05a:2003_1	taṃ dassetuṃ “paccatta”nti gāthamāha. Tassattho – etaṃ tiracchānānaṃ viya yonisiddhameva	2003	
PA_atk-s05_05a:2003_2	kesādisaṇṭhānānattaṃ manussesu brāhmaṇādīnaṃ attano attano sarīresu na vijjati. Avijjamānepi	2003	
PA_atk-s05_05a:2003_3	pana etasmiṃ yadetaṃ brāhmaṇo khattiyoti nānattavidhānapariyāyaṃ vokāraṃ, taṃ vokārañca	2003	
PA_atk-s05_05a:2003_4	manussesu samaññāya pavuccati, vohāramattena vuccatīti.	2003	
PA_atk-s05_05a:2004_0	619-625. Ettāvatā bhagavā bhāradvājassa vādaṃ niggahetvā idāni yadi jātiyā brāhmaṇo	2004	
PA_atk-s05_05a:2004_1	bhaveyya, ājīvasīlācāravipannopi brāhmaṇo bhaveyya. Yasmā pana porāṇā brāhmaṇā tassa	2004	
PA_atk-s05_05a:2004_2	brāhmaṇabhāvaṃ na icchanti loke ca aññepi paṇḍitamanussā, tasmā vāseṭṭhassa vādapaggahaṇatthaṃ	2004	
PA_atk-s05_05a:2004_3	taṃ dassento “yo hi koci manussesū”tiādikā aṭṭha gāthāyo āha. Tattha gorakkhanti	2004	
PA_atk-s05_05a:2004_4	khettarakkhaṃ, kasikammanti vuttaṃ hoti. Pathavī hi “go”ti vuccati, tappabhedo ca	2004	
PA_atk-s05_05a:2004_5	khettaṃ. Puthusippenāti tantavāyakammādinānāsippena. Vohāranti vaṇijjaṃ. Parapessenāti	2004	
PA_atk-s05_05a:2004_6	paresaṃ veyyāvaccena. Issatthanti āvudhajīvikaṃ, usuñca sattiñcāti vuttaṃ hoti. Porohiccenāti purohitakammena.	2004	
PA_atk-s05_05a:2005_0	626. Evaṃ brāhmaṇasamayena ca lokavohārena ca ājīvasīlācāravipannassa abrāhmaṇabhāvaṃ	2005	
PA_atk-s05_05a:2005_1	sādhetvā evaṃ sante na jātiyā brāhmaṇo, guṇehi pana brāhmaṇo hoti. Tasmā yattha yattha	2005	
PA_atk-s05_05a:2005_2	kule jāto yo guṇavā, so brāhmaṇo, ayamettha ñāyoti evametaṃ ñāyaṃ atthato āpādetvā	2005	
PA_atk-s05_05a:2005_3	puna tadeva ñāyaṃ vacībhedena pakāsento āha “na cāhaṃ brāhmaṇaṃ brūmī”ti.	2005	
PA_atk-s05_05a:2006_0	Tassattho – ahaṃ pana yvāyaṃ catūsu yonīsu yattha katthaci jāto, tatrāpi vā visesena	2006	
PA_atk-s05_05a:2006_1	yo brāhmaṇasamaññitāya mātari sambhūto, taṃ yonijaṃ mattisambhavaṃ yā cāyaṃ “ubhato	2006	
PA_atk-s05_05a:2006_2	sujāto”tiādinā nayena brāhmaṇehi brāhmaṇassa parisuddhauppattimaggasaṅkhātā yoni	2006	
PA_atk-s05_05a:2006_3	kathīyati, “saṃsuddhagahaṇiko”ti iminā ca mātusampatti, tatopi jātasambhūtattā “yonijo	2006	
PA_atk-s05_05a:2006_4	mattisambhavo”ti ca vuccati, tampi yonijaṃ mattisambhavaṃ iminā ca yonijamattisambhavamattena	2006	
PA_atk-s05_05a:2006_5	brāhmaṇaṃ na brūmi. Kasmā? Yasmā “bho bho”ti vacanamattena aññehi sakiñcanehi visiṭṭhattā	2006	
PA_atk-s05_05a:2006_6	bhovādī nāma so hoti, sace hoti sakiñcano. Yo panāyaṃ yattha katthaci kule jātopi	2006	
PA_atk-s05_05a:2006_7	rāgādikiñcanābhāvena akiñcano, sabbagahaṇapaṭinissaggena ca anādāno, akiñcanaṃ anādānaṃ	2006	
PA_atk-s05_05a:2006_8	tamahaṃ brūmi brāhmaṇaṃ. Kasmā? Yasmā bāhitapāpoti.	2006	
PA_atk-s05_05a:2007_0	627. Kiñca bhiyyo – “sabbasaṃyojanaṃ chetvā”tiādikā sattavīsati gāthā. Tattha sabbasaṃyojananti	2007	
PA_atk-s05_05a:2007_1	dasavidhaṃ saṃyojanaṃ. Na paritassatīti taṇhāya na tassati. Tamahanti taṃ ahaṃ rāgādīnaṃ	2007	
PA_atk-s05_05a:2007_2	saṅgānaṃ atikkantattā saṅgātigaṃ, catunnampi yogānaṃ abhāvena visaṃyuttaṃ brāhmaṇaṃ vadāmīti attho.	2007	
PA_atk-s05_05a:2008_0	628. Naddhinti nayhanabhāvena pavattaṃ kodhaṃ. Varattanti bandhanabhāvena pavattaṃ	2008	
PA_atk-s05_05a:2008_1	taṇhaṃ. Sandānaṃ sahanukkamanti anusayānukkamasahitaṃ dvāsaṭṭhidiṭṭhisandānaṃ, idaṃ	2008	
PA_atk-s05_05a:2008_2	sabbampi chinditvā ṭhitaṃ avijjāpalighassa ukkhittattā ukkhittapalighaṃ catunnaṃ	2008	
PA_atk-s05_05a:2008_3	saccānnaṃ buddhattā buddhaṃ ahaṃ brāhmaṇaṃ vadāmīti attho.	2008	
PA_atk-s05_05a:2009_0	629. Aduṭṭhoti evaṃ dasahi akkosavatthūhi akkosañca pāṇiādīhi pothanañca andubandhanādīhi	2009	
PA_atk-s05_05a:2009_1	bandhanañca yo akuddhamānaso hutvā adhivāsesi, khantibalena samannāgatattā khantībalaṃ,	2009	
PA_atk-s05_05a:2009_2	punappunaṃ uppattiyā anīkabhūtena teneva khantībalānīkena samannāgatattā balānīkaṃ	2009	
PA_atk-s05_05a:2009_3	taṃ evarūpaṃ ahaṃ brāhmaṇaṃ vadāmīti attho.	2009	
PA_atk-s05_05a:2010_0	630. Vatantanti dhutavatena samannāgataṃ, catupārisuddhisīlena sīlavantaṃ, taṇhāussadābhāvena	2010	
PA_atk-s05_05a:2010_1	anussadaṃ, chaḷindriyadamanena dantaṃ, koṭiyaṃ ṭhitena attabhāvena antimasārīraṃ	2010	
PA_atk-s05_05a:2010_2	tamahaṃ brāhmaṇaṃ vadāmīti attho.	2010	
PA_atk-s05_05a:2011	631. Yo na limpatīti evameva yo abbhantare duvidhepi kāme na limpati, tasmiṃ kāme na saṇṭhāti, tamahaṃ brāhmaṇaṃ vadāmīti attho.	201	
PA_atk-s05_05a:2012	632. Dukkhassāti khandhadukkhassa. Pannabhāranti ohitakkhandhabhāraṃ catūhi yogehi sabbakilesehi vā visaṃyuttaṃ tamahaṃ brāhmaṇaṃ vadāmīti attho.	201	
PA_atk-s05_05a:2013_0	633. Gambhīrapaññanti gambhīresu khandhādīsu pavattāya paññāya samannāgataṃ, dhammojapaññāya	2013	
PA_atk-s05_05a:2013_1	medhāviṃ, “ayaṃ duggatiyā, ayaṃ sugatiyā, ayaṃ nibbānassa maggo, ayaṃ amaggo”ti evaṃ	2013	
PA_atk-s05_05a:2013_2	magge amagge ca chekatāya maggāmaggassa kovidaṃ, arahattasaṅkhātaṃ uttamatthamanuppattaṃ	2013	
PA_atk-s05_05a:2013_3	tamahaṃ brāhmaṇaṃ vadāmīti attho.	2013	
PA_atk-s05_05a:2014_0	634. Asaṃsaṭṭhanti dassanasavanasamullāpaparibhogakāyasaṃsaggānaṃ abhāvena asaṃsaṭṭhaṃ.	2014	
PA_atk-s05_05a:2014_1	Ubhayanti gihīhi ca anagārehi cāti ubhayehipi asaṃsaṭṭhaṃ. Anokasārinti anālayacāriṃ,	2014	
PA_atk-s05_05a:2014_2	taṃ evarūpaṃ ahaṃ brāhmaṇaṃ vadāmīti attho.	2014	
PA_atk-s05_05a:2015_0	635. Nidhāyāti nikkhipitvā oropetvā. Tasesu thāvaresu cāti taṇhātāsena tasesu taṇhābhāvena	2015	
PA_atk-s05_05a:2015_1	thiratāya thāvaresu. Yo na hantīti yo evaṃ sabbasattesu vigatapaṭighatāya nikkhittadaṇḍo	2015	
PA_atk-s05_05a:2015_2	neva kañci sayaṃ hanati, na aññena ghāteti, tamahaṃ brāhmaṇaṃ vadāmīti attho.	2015	
PA_atk-s05_05a:2016_0	636. Aviruddhanti āghātavasena viruddhesupi lokiyamahājanesu āghātābhāvena aviruddhaṃ,	2016	
PA_atk-s05_05a:2016_1	hatthagate daṇḍe vā satthe vā avijjamānepi paresaṃ pahāradānato aviratattā attadaṇḍesu	2016	
PA_atk-s05_05a:2016_2	janesu nibbutaṃ nikkhittadaṇḍaṃ, pañcannaṃ khandhānaṃ “ahaṃ mama”nti gahitattā sādānesu,	2016	
PA_atk-s05_05a:2016_3	tassa gahaṇassa abhāvena anādānaṃ taṃ evarūpaṃ ahaṃ brāhmaṇaṃ vadāmīti attho.	2016	
PA_atk-s05_05a:2017_0	637. Āraggāti yassete rāgādayo ayañca paraguṇamakkhaṇalakkhaṇo makkho āraggā sāsapo	2017	
PA_atk-s05_05a:2017_1	viya papatito, yathā sāsapo āragge na santiṭṭhati, evaṃ citte na tiṭṭhati, tamahaṃ	2017	
PA_atk-s05_05a:2017_2	brāhmaṇaṃ vadāmīti attho.	2017	
PA_atk-s05_05a:2018_0	638. Akakkasanti apharusaṃ. Viññāpaninti atthaviññāpaniṃ. Saccanti bhūtaṃ. Nābhisajeti	2018	
PA_atk-s05_05a:2018_1	yāya girāya aññaṃ kujjhāpanavasena na laggāpeyya. Khīṇāsavo nāma evarūpameva giraṃ	2018	
PA_atk-s05_05a:2018_2	bhāseyya. Tasmā tamahaṃ brāhmaṇaṃ vadāmīti attho.	2018	
PA_atk-s05_05a:2019_0	639. Sāṭakābharaṇādīsu dīghaṃ vā rassaṃ vā, maṇimuttādīsu aṇuṃ vā thūlaṃ vā mahagghaappagghavasena	2019	
PA_atk-s05_05a:2019_1	subhaṃ vā asubhaṃ vā yo puggalo imasmiṃ loke parapariggahitaṃ nādiyati, tamahaṃ brāhmaṇaṃ vadāmīti attho.	2019	
PA_atk-s05_05a:2020	640. Nirāsāsanti nittaṇhaṃ. Visaṃyuttanti sabbakilesehi viyuttaṃ tamahaṃ brāhmaṇaṃ vadāmīti attho.	202	
PA_atk-s05_05a:2021_0	641. Ālayāti taṇhā. Aññāya akathaṃkathīti aṭṭha vatthūni yathābhūtaṃ jānitvā aṭṭhavatthukāya	2021	
PA_atk-s05_05a:2021_1	vicikicchāya nibbicikiccho. Amatogadhamanuppattanti amataṃ nibbānaṃ ogahetvā anuppattaṃ	2021	
PA_atk-s05_05a:2021_2	tamahaṃ brāhmaṇaṃ vadāmīti attho.	2021	
PA_atk-s05_05a:2022_0	642. Ubhoti dvepi puññāni pāpāni ca chaḍḍetvāti attho. Saṅganti rāgādibhedaṃ saṅgaṃ.	2022	
PA_atk-s05_05a:2022_1	Upaccagāti atikkanto. Tamahaṃ vaṭṭamūlasokena asokaṃ, abbhantare rāgarajādīnaṃ abhāvena	2022	
PA_atk-s05_05a:2022_2	virajaṃ, nirupakkilesatāya suddhaṃ brāhmaṇaṃ vadāmīti attho.	2022	
PA_atk-s05_05a:2023_0	643. Vimalanti abbhādimalavirahitaṃ. Suddhanti nirupakkilesaṃ. Vippasannanti pasannacittaṃ.	2023	
PA_atk-s05_05a:2023_1	Anāvilanti kilesāvilattavirahitaṃ. Nandībhavaparikkhīṇanti tīsu bhavesu parikkhīṇataṇhaṃ	2023	
PA_atk-s05_05a:2023_2	tamahaṃ brāhmaṇaṃ vadāmīti attho.	2023	
PA_atk-s05_05a:2024_0	644. Yo bhikkhu imaṃ rāgapalipathañceva kilesaduggañca saṃsāravaṭṭañca catunnaṃ saccānaṃ	2024	
PA_atk-s05_05a:2024_1	appaṭivijjhanakamohañca atīto, cattāro oghe tiṇṇo hutvā pāraṃ anuppatto, duvidhena	2024	
PA_atk-s05_05a:2024_2	jhānena jhāyī, taṇhāya abhāvena anejo, kathaṃkathāya abhāvena akathaṃkathī, upādānānaṃ	2024	
PA_atk-s05_05a:2024_3	abhāvena anupādiyitvā kilesanibbānena nibbuto, tamahaṃ brāhmaṇaṃ vadāmīti attho.	2024	
PA_atk-s05_05a:2025	645. Yo puggalo, idha loke, ubhopi kāme hitvā anāgāro hutvā paribbajati, taṃ parikkhīṇakāmañceva parikkhīṇabhavañca ahaṃ brāhmaṇaṃ vadāmīti attho.	202	
PA_atk-s05_05a:2026_0	646. Yo idha loke chadvārikaṃ taṇhaṃ jahitvā gharāvāsena anatthiko anāgāro hutvā	2026	
PA_atk-s05_05a:2026_1	paribbajati, taṇhāya ceva bhavassa ca parikkhīṇattā taṇhābhavaparikkhīṇaṃ tamahaṃ	2026	
PA_atk-s05_05a:2026_2	brāhmaṇaṃ vadāmīti attho.	2026	
PA_atk-s05_05a:2027_0	647. Mānusakaṃ yoganti mānusakaṃ āyuñceva pañcavidhakāmaguṇe ca. Dibbayogepi eseva	2027	
PA_atk-s05_05a:2027_1	nayo. Upaccagāti yo mānusakaṃ yogaṃ hitvā dibbaṃ atikkanto, taṃ sabbehi catūhi yogehi	2027	
PA_atk-s05_05a:2027_2	visaṃyuttaṃ ahaṃ brāhmaṇaṃ vadāmīti attho.	2027	
PA_atk-s05_05a:2028_0	648. Ratinti pañcakāmaguṇaratiṃ. Aratinti araññavāse ukkaṇṭhitattaṃ. Sītibhūtanti	2028	
PA_atk-s05_05a:2028_1	nibbutaṃ, nirupadhinti nirupakkilesaṃ, vīranti taṃ evarūpaṃ sabbaṃ khandhalokaṃ abhibhavitvā	2028	
PA_atk-s05_05a:2028_2	ṭhitaṃ vīriyavantaṃ ahaṃ brāhmaṇaṃ vadāmīti attho.	2028	
PA_atk-s05_05a:2029_0	649. Yo vedīti yo sattānaṃ sabbākārena cutiñca paṭisandhiñca pākaṭaṃ katvā jānāti,	2029	
PA_atk-s05_05a:2029_1	tamahaṃ alaggatāya asattaṃ, paṭipattiyā suṭṭhu gatattā sugataṃ, catunnaṃ saccānaṃ	2029	
PA_atk-s05_05a:2029_2	buddhatāya buddhaṃ brāhmaṇaṃ vadāmīti attho.	2029	
PA_atk-s05_05a:2030	650. Yassāti yassete devādayo gatiṃ na jānanti, tamahaṃ āsavānaṃ khīṇatāya khīṇāsavaṃ, kilesehi ārakattā arahantaṃ brāhmaṇaṃ vadāmīti attho.	203	
PA_atk-s05_05a:2031_0	651. Pureti atītakkhandhesu. Pacchāti anāgatesu. Majjheti paccuppannesu. Kiñcananti	2031	
PA_atk-s05_05a:2031_1	yassetesu ṭhānesu taṇhāgāhasaṅkhātaṃ kiñcanaṃ natthi. Tamahaṃ rāgakiñcanādīhi akiñcanaṃ.	2031	
PA_atk-s05_05a:2031_2	Kassaci gahaṇassa abhāvena anādānaṃ brāhmaṇaṃ vadāmīti attho.	2031	
PA_atk-s05_05a:2032_0	652. Acchambhitattena usabhasadisatāya usabhaṃ, uttamaṭṭhena pavaraṃ, vīriyasampattiyā	2032	
PA_atk-s05_05a:2032_1	vīraṃ, mahantānaṃ sīlakkhandhādīnaṃ esitattā mahesiṃ, tiṇṇaṃ mārānaṃ vijitattā vijitāvinaṃ,	2032	
PA_atk-s05_05a:2032_2	ninhātakilesatāya nhātakaṃ, catusaccabuddhatāya buddhaṃ taṃ evarūpaṃ brāhmaṇaṃ vadāmīti attho.	2032	
PA_atk-s05_05a:2033_0	653. Yo pubbenivāsaṃ pākaṭaṃ katvā jānāti, chabbīsatidevalokabhedaṃ saggaṃ, catubbidhaṃ	2033	
PA_atk-s05_05a:2033_1	apāyañca dibbacakkhunā passati, atho jātikkhayasaṅkhātaṃ arahattaṃ patto, tamahaṃ	2033	
PA_atk-s05_05a:2033_2	brāhmaṇaṃ vadāmīti attho.	2033	
PA_atk-s05_05a:2034_0	654. Evaṃ bhagavā guṇato brāhmaṇaṃ vatvā “ye ‘jātito brāhmaṇo’ti abhinivesaṃ karonti,	2034	
PA_atk-s05_05a:2034_1	te idaṃ vohāramattaṃ ajānantā, sā ca nesaṃ diṭṭhi duddiṭṭhī”ti dassento “samaññā	2034	
PA_atk-s05_05a:2034_2	hesā”ti gāthādvayamāha. Tassattho – “yadidaṃ brāhmaṇo khattiyo bhāradvājo vāseṭṭho”ti	2034	
PA_atk-s05_05a:2034_3	nāmagottaṃ pakappitaṃ, samaññā hesā lokasmiṃ, paññattivohāramattanti veditabbaṃ.	2034	
PA_atk-s05_05a:2034_4	Kasmā? Yasmā sammuccā samudāgataṃ samanuññāya āgataṃ. Tañhi tattha tattha jātakāleyevassa	2034	
PA_atk-s05_05a:2034_5	ñātisālohitehi pakappitaṃ kataṃ. No cetaṃ evaṃ pakappeyyuṃ, na koci kañci disvā “ayaṃ	2034	
PA_atk-s05_05a:2034_6	brāhmaṇo”ti vā “bhāradvājo”ti vā jāneyya.	2034	
PA_atk-s05_05a:2035_0	655. Evaṃ pakappitañcetaṃ dīgharattamanusayitaṃ diṭṭhigatamajānataṃ, “pakappitaṃ	2035	
PA_atk-s05_05a:2035_1	nāmagottaṃ, nāmagottamattametaṃ saṃvohāratthaṃ pakappita”nti ajānantānaṃ sattānaṃ	2035	
PA_atk-s05_05a:2035_2	hadaye dīgharattaṃ diṭṭhigatamanusayitaṃ, tassa anusayitattā taṃ nāmagottaṃ ajānantā	2035	
PA_atk-s05_05a:2035_3	te pabruvanti “jātiyā hoti brāhmaṇo”ti, ajānantāyeva evaṃ vadantīti vuttaṃ hoti.	2035	
PA_atk-s05_05a:2036_0	656-7. Evaṃ “ye ‘jātito brāhmaṇo’ti abhinivesaṃ karonti, te idaṃ vohāramattamajānantā,	2036	
PA_atk-s05_05a:2036_1	sā ca nesaṃ diṭṭhi duddiṭṭhī”ti dassetvā idāni nippariyāyameva jātivādaṃ paṭikkhipanto	2036	
PA_atk-s05_05a:2036_2	kammavādañca niropento “na jaccā”tiādimāha. Tattha “kammunā brāhmaṇo hoti, kammunā	2036	
PA_atk-s05_05a:2036_3	hoti abrāhmaṇo”ti imissā upaḍḍhagāthāya atthavitthāraṇatthaṃ “kassako kammunā”tiādi	2036	
PA_atk-s05_05a:2036_4	vuttaṃ. Tattha kammunāti paccuppannena kasikammādinibbattakacetanākammunā.	2036	
PA_atk-s05_05a:2037_0	659. Paṭiccasamuppādadassāti “iminā paccayena evaṃ hotī”ti evaṃ paṭiccasamuppādadassāvino.	2037	
PA_atk-s05_05a:2037_1	Kammavipākakovidāti sammānāvamānārahe kule kammavasena uppatti hoti, aññāpi hīnapaṇītatā	2037	
PA_atk-s05_05a:2037_2	hīnapaṇīte kamme vipaccamāne hotīti evaṃ kammavipākakusalā.	2037	
PA_atk-s05_05a:2038_0	660. “Kammunāvattatī”ti gāthāya pana “loko”ti vā “pajā”ti vā “sattā”ti vā ekoyeva	2038	
PA_atk-s05_05a:2038_1	attho, vacanamattameva nānaṃ. Purimapadena cettha “atthi brahmā mahābrahmā…pe… seṭṭho	2038	
PA_atk-s05_05a:2038_2	sajitā vasī pitā bhūtabhabyāna”nti imissā diṭṭhiyā nisedho veditabbo. Kammunā hi	2038	
PA_atk-s05_05a:2038_3	vattati tāsu tāsu gatīsu uppajjati loko, tassa ko sajitāti? Dutiyena “evaṃ kammunā	2038	
PA_atk-s05_05a:2038_4	uppannopi ca pavattiyampi atītapaccuppannabhedena kammunā eva pavattati, sukhadukkhāni	2038	
PA_atk-s05_05a:2038_5	paccanubhonto hīnapaṇītādibhāvaṃ āpajjanto pavattatī”ti dasseti. Tatiyena tamevatthaṃ	2038	
PA_atk-s05_05a:2038_6	nigameti “evaṃ sabbathāpi kammanibandhanā sattā kammeneva baddhā hutvā pavattanti,	2038	
PA_atk-s05_05a:2038_7	na aññathā”ti. Catutthena tamatthaṃ upamāya vibhāveti rathassāṇīva yāyatoti. Yathā	2038	
PA_atk-s05_05a:2038_8	rathassa yāyato āṇi nibandhanaṃ hoti, na tāya anibaddho yāti, evaṃ lokassa uppajjato	2038	
PA_atk-s05_05a:2038_9	ca pavattato ca kammaṃ nibandhanaṃ, na tena anibaddho uppajjati nappavattati.	2038	
PA_atk-s05_05a:2039_0	661. Idāni yasmā evaṃ kammanibandhano loko, tasmā seṭṭhena kammunā seṭṭhabhāvaṃ dassento	2039	
PA_atk-s05_05a:2039_1	“tapenā”ti gāthādvayamāha. Tattha tapenāti indriyasaṃvarena. Brahmacariyenāti sikkhānissitena	2039	
PA_atk-s05_05a:2039_2	vuttāvasesaseṭṭhacariyena. Saṃyamenāti sīlena. Damenāti paññāya. Etena seṭṭhaṭṭhena	2039	
PA_atk-s05_05a:2039_3	brahmabhūtena kammunā brāhmaṇo hoti. Kasmā? Yasmā etaṃ brāhmaṇamuttamaṃ, yasmā etaṃ	2039	
PA_atk-s05_05a:2039_4	kammaṃ uttamo brāhmaṇabhāvoti vuttaṃ hoti. “Brahmāna”ntipi pāṭho, tassattho – brahmaṃ	2039	
PA_atk-s05_05a:2039_5	ānetīti brahmānaṃ, brahmabhāvaṃ āneti āvahati detīti vuttaṃ hoti.	2039	
PA_atk-s05_05a:2040_0	662. Dutiyagāthāya santoti santakileso. Brahmā sakkoti brahmā ca sakko ca. Yo evarūpo,	2040	
PA_atk-s05_05a:2040_1	so na kevalaṃ brāhmaṇo, apica kho brahmā ca sakko ca so vijānataṃ paṇḍitānaṃ, evaṃ	2040	
PA_atk-s05_05a:2040_2	vāseṭṭha jānāhīti vuttaṃ hoti. Sesaṃ vuttanayamevāti.	2040	
PA_atk-s05_05a:2041	Paramatthajotikāya khuddaka-aṭṭhakathāya	204	
PA_atk-s05_05a:2042	Suttanipāta-aṭṭhakathāya vāseṭṭhasuttavaṇṇanā niṭṭhitā.	204	
PA_atk-s05_05a:2043	10. Kokālikasuttavaṇṇanā	204	
PA_atk-s05_05a:2044_0	Evaṃ me sutanti kokālikasuttaṃ. Kā uppatti? Imassa suttassa uppatti atthavaṇṇanāyameva	2044	
PA_atk-s05_05a:2044_1	āvi bhavissati. Atthavaṇṇanāya cassa evaṃ me sutantiādi vuttanayameva. Atha kho kokālikoti	2044	
PA_atk-s05_05a:2044_2	ettha pana ko ayaṃ kokāliko, kasmā ca upasaṅkamīti? Vuccate – ayaṃ kira kokālikaraṭṭhe	2044	
PA_atk-s05_05a:2044_3	kokālikanagare kokālikaseṭṭhissa putto pabbajitvā pitarā kārāpite vihāreyeva paṭivasati	2044	
PA_atk-s05_05a:2044_4	“cūḷakokāliko”ti nāmena, na devadattassa sisso. So hi brāhmaṇaputto “mahākokāliko”ti paññāyi.	2044	
PA_atk-s05_05a:2045_0	Bhagavati kira sāvatthiyaṃ viharante dve aggasāvakā pañcamattehi bhikkhusatehi saddhiṃ	2045	
PA_atk-s05_05a:2045_1	janapadacārikaṃ caramānā upakaṭṭhāya vassūpanāyikāya vivekavāsaṃ vasitukāmā te bhikkhū	2045	
PA_atk-s05_05a:2045_2	uyyojetvā attano pattacīvaramādāya tasmiṃ janapade taṃ nagaraṃ patvā taṃ vihāraṃ	2045	
PA_atk-s05_05a:2045_3	agamaṃsu. Tattha te kokālikena saddhiṃ sammoditvā taṃ āhaṃsu – “āvuso, mayaṃ idha	2045	
PA_atk-s05_05a:2045_4	temāsaṃ vasissāma, mā kassaci āroceyyāsī”ti. So “sādhū”ti paṭissuṇitvā temāse atīte	2045	
PA_atk-s05_05a:2045_5	itaradivasaṃ pageva nagaraṃ pavisitvā ārocesi – “tumhe aggasāvake idhāgantvā vasamāne	2045	
PA_atk-s05_05a:2045_6	na jānittha, na te koci paccayenāpi nimantetī”ti. Nagaravāsino “kasmā no, bhante,	2045	
PA_atk-s05_05a:2045_7	nārocayitthā”ti. Kiṃ ārocitena, kiṃ nāddasatha dve bhikkhū vasante, nanu ete aggasāvakāti.	2045	
PA_atk-s05_05a:2045_8	Te khippaṃ sannipatitvā sappiguḷavatthādīni ānetvā kokālikassa purato nikkhipiṃsu.	2045	
PA_atk-s05_05a:2045_9	So cintesi – “paramappicchā aggasāvakā ‘payuttavācāya uppanno lābho’ti ñatvā na sādiyissanti,	2045	
PA_atk-s05_05a:2045_10	asādiyantā addhā ‘āvāsikassa dethā’ti bhaṇissanti, handāhaṃ imaṃ lābhaṃ gāhāpetvā	20451	
PA_atk-s05_05a:2045_11	gacchāmī”ti. So tathā akāsi, therā disvāva payuttavācāya uppannabhāvaṃ ñatvā “ime	20451	
PA_atk-s05_05a:2045_12	paccayā neva amhākaṃ na kokālikassa vaṭṭantī”ti cintetvā “āvāsikassa dethā”ti avatvā	20451	
PA_atk-s05_05a:2045_13	paṭikkhipitvā pakkamiṃsu. Tena kokāliko “kathañhi nāma attanā aggaṇhantā mayhampi	20451	
PA_atk-s05_05a:2045_14	na dāpesu”nti domanassaṃ uppādesi.	20451	
PA_atk-s05_05a:2046_0	Te bhagavato santikaṃ agamaṃsu. Bhagavā ca pavāretvā sace attanā janapadacārikaṃ	2046	
PA_atk-s05_05a:2046_1	na gacchati, aggasāvake peseti – “caratha, bhikkhave, cārikaṃ bahujanahitāyā”tiādīni	2046	
PA_atk-s05_05a:2046_2	vatvā. Idamāciṇṇaṃ tathāgatānaṃ. Tena kho pana samayena attanā agantukāmo hoti. Atha	2046	
PA_atk-s05_05a:2046_3	kho ime punadeva uyyojesi – “gacchatha, bhikkhave, caratha cārika”nti. Te pañcamattehi	2046	
PA_atk-s05_05a:2046_4	bhikkhusatehi saddhiṃ cārikaṃ caramānā anupubbena tasmiṃ raṭṭhe tameva nagaraṃ agamaṃsu.	2046	
PA_atk-s05_05a:2046_5	Nāgarā there sañjānitvā saha parikkhārehi dānaṃ sajjetvā nagaramajjhe maṇḍapaṃ katvā	2046	
PA_atk-s05_05a:2046_6	dānaṃ adaṃsu, therānañca parikkhāre upanāmesuṃ. Therā gahetvā bhikkhusaṅghassa adaṃsu.	2046	
PA_atk-s05_05a:2046_7	Taṃ disvā kokāliko cintesi – “ime pubbe appicchā ahesuṃ, idāni lobhābhibhūtā pāpicchā	2046	
PA_atk-s05_05a:2046_8	jātā, pubbepi appicchasantuṭṭhapavivittasadisā maññe, ime pāpicchā asantaguṇaparidīpakā	2046	
PA_atk-s05_05a:2046_9	pāpabhikkhū”ti. So there upasaṅkamitvā “āvuso, tumhe pubbe appicchā santuṭṭhā pavivittā	2046	
PA_atk-s05_05a:2046_10	viya ahuvattha, idāni panattha pāpabhikkhū jātā”ti vatvā pattacīvaramādāya tāvadeva	20461	
PA_atk-s05_05a:2046_11	taramānarūpo nikkhamitvā gantvā “bhagavato etamatthaṃ ārocessāmī”ti sāvatthābhimukho	20461	
PA_atk-s05_05a:2046_12	gantvā anupubbena bhagavantaṃ upasaṅkami. Ayamettha kokāliko, iminā kāraṇena upasaṅkami.	20461	
PA_atk-s05_05a:2046_13	Tena vuttaṃ “atha kho kokāliko bhikkhu yena bhagavā tenupasaṅkamī”tiādi.	20461	
PA_atk-s05_05a:2047_0	Bhagavā taṃ turitaturitaṃ āgacchantaṃ disvāva āvajjetvā aññāsi – “aggasāvake akkositukāmo	2047	
PA_atk-s05_05a:2047_1	āgato”ti. “Sakkā nu kho paṭisedhetu”nti ca āvajjento “na sakkā, theresu aparajjhitvā	2047	
PA_atk-s05_05a:2047_2	āgato, ekaṃsena padumaniraye uppajjissatī”ti addasa. Evaṃ disvāpi pana “sāriputtamoggallānepi	2047	
PA_atk-s05_05a:2047_3	nāma garahantaṃ sutvā na nisedhetī”ti parūpavādamocanatthaṃ ariyūpavādassa mahāsāvajjabhāvadassanatthañca	2047	
PA_atk-s05_05a:2047_4	“mā heva”ntiādinā nayena tikkhattuṃ paṭisedhesi. Tattha mā hevanti mā evamāha, mā	2047	
PA_atk-s05_05a:2047_5	evaṃ abhaṇīti attho. Pesalāti piyasīlā. Saddhāyikoti saddhāgamakaro, pasādāvahoti	2047	
PA_atk-s05_05a:2047_6	vuttaṃ hoti. Paccayikoti paccayakaro, “evameta”nti sanniṭṭhāvahoti vuttaṃ hoti.	2047	
PA_atk-s05_05a:2048_0	Acirapakkantassāti pakkantassa sato na cireneva sabbo kāyo phuṭo ahosīti kesaggamattampi	2048	
PA_atk-s05_05a:2048_1	okāsaṃ avajjetvā sakalasarīraṃ aṭṭhīni bhinditvā uggatāhi pīḷakāhi ajjhotthaṭaṃ ahosi.	2048	
PA_atk-s05_05a:2048_2	Tattha yasmā buddhānubhāvena tathārūpaṃ kammaṃ buddhānaṃ sammukhībhāve vipākaṃ na	2048	
PA_atk-s05_05a:2048_3	deti, dassanūpacāre pana vijahitamatte deti, tasmā tassa acirapakkantassa pīḷakā	2048	
PA_atk-s05_05a:2048_4	uṭṭhahiṃsu. Teneva vuttaṃ “acirapakkantassa ca kokālikassā”ti. Atha kasmā tattheva	2048	
PA_atk-s05_05a:2048_5	na aṭṭhāsīti ce? Kammānubhāvena. Okāsakatañhi kammaṃ avassaṃ vipaccati, taṃ tassa	2048	
PA_atk-s05_05a:2048_6	tattha ṭhātuṃ na deti. So kammānubhāvena codiyamāno uṭṭhāyāsanā pakkāmi. Kaḷāyamattiyoti	2048	
PA_atk-s05_05a:2048_7	caṇakamattiyo. Beluvasalāṭukamattiyoti taruṇabeluvamattiyo. Pabhijjiṃsūti bhijjiṃsu.	2048	
PA_atk-s05_05a:2048_8	Tāsu bhinnāsu sakalasarīraṃ panasapakkaṃ viya ahosi. So pakkena gattena anayabyasanaṃ	2048	
PA_atk-s05_05a:2048_9	patvā dukkhābhibhūto jetavanadvārakoṭṭhake sayi. Atha dhammassavanatthaṃ āgatāgatā	2048	
PA_atk-s05_05a:2048_10	manussā taṃ disvā “dhi kokālika, dhi kokālika, ayuttamakāsi, attanoyeva mukhaṃ nissāya	20481	
PA_atk-s05_05a:2048_11	anayabyasanaṃ pattosī”ti āhaṃsu. Tesaṃ sutvā ārakkhadevatā dhikkāraṃ akaṃsu, ārakkhadevatānaṃ	20481	
PA_atk-s05_05a:2048_12	ākāsaṭṭhadevatāti iminā upāyena yāva akaniṭṭhabhavanā ekadhikkāro udapādi.	20481	
PA_atk-s05_05a:2049_0	Tadā ca turū nāma bhikkhu kokālikassa upajjhāyo anāgāmiphalaṃ patvā suddhāvāsesu	2049	
PA_atk-s05_05a:2049_1	nibbatto hoti. Sopi samāpattiyā vuṭṭhito taṃ dhikkāraṃ sutvā āgamma kokālikaṃ ovadi	2049	
PA_atk-s05_05a:2049_2	sāriputtamoggallānesu cittappasādajananatthaṃ. So tassāpi vacanaṃ aggahetvā aññadatthu	2049	
PA_atk-s05_05a:2049_3	tameva aparādhetvā kālaṃ katvā padumaniraye uppajji. Tenāha – “atha kho kokāliko	2049	
PA_atk-s05_05a:2049_4	bhikkhu tenevābādhena…pe… āghātetvā”ti.	2049	
PA_atk-s05_05a:2050_0	Atha kho brahmā sahampatīti ko ayaṃ brahmā, kasmā ca bhagavantaṃ upasaṅkamitvā etadavocāti?	2050	
PA_atk-s05_05a:2050_1	Ayaṃ kassapassa bhagavato sāsane sahako nāma bhikkhu anāgāmī hutvā suddhāvāsesu uppanno,	2050	
PA_atk-s05_05a:2050_2	tattha naṃ “sahampati brahmā”ti sañjānanti. So pana “ahaṃ bhagavantaṃ upasaṅkamitvā	2050	
PA_atk-s05_05a:2050_3	padumanirayaṃ kittessāmi, tato bhagavā bhikkhūnaṃ ārocessati. Kathānusandhikusalā	2050	
PA_atk-s05_05a:2050_4	bhikkhū tatthāyuppamāṇaṃ pucchissanti, bhagavā ācikkhanto ariyūpavāde ādīnavaṃ pakāsessatī”ti	2050	
PA_atk-s05_05a:2050_5	iminā kāraṇena bhagavantaṃ upasaṅkamitvā etadavoca. Bhagavā tatheva akāsi, aññataropi	2050	
PA_atk-s05_05a:2050_6	bhikkhu pucchi. Tena ca puṭṭho “seyyathāpi bhikkhū”tiādimāha.	2050	
PA_atk-s05_05a:2051_0	Tattha vīsatikhārikoti māgadhakena patthena cattāro patthā kosalaraṭṭhe eko pattho	2051	
PA_atk-s05_05a:2051_1	hoti, tena patthena cattāro patthā āḷhakaṃ, cattāri āḷhakāni doṇaṃ, catudoṇā mānikā,	2051	
PA_atk-s05_05a:2051_2	catumānikā khārī, tāya khāriyā vīsatikhāriko. Tilavāhoti tilasakaṭaṃ. Abbudo nirayoti	2051	
PA_atk-s05_05a:2051_3	abbudo nāma koci paccekanirayo natthi, avīcimhiyeva abbudagaṇanāya paccanokāso pana	2051	
PA_atk-s05_05a:2051_4	“abbudo nirayo”ti vutto. Esa nayo nirabbudādīsu.	2051	
PA_atk-s05_05a:2052_0	Tattha vassagaṇanāpi evaṃ veditabbā – yatheva hi sataṃ satasahassāni koṭi hoti, evaṃ	2052	
PA_atk-s05_05a:2052_1	sataṃ satasahassakoṭiyo pakoṭi nāma hoti, sataṃ satasahassapakoṭiyo koṭippakoṭi nāma,	2052	
PA_atk-s05_05a:2052_2	sataṃ satasahassakoṭippakoṭiyo nahutaṃ, sataṃ satasahassanahutāni ninnahutaṃ, sataṃ	2052	
PA_atk-s05_05a:2052_3	satasahassaninnahutāni ekaṃ abbudaṃ, tato vīsatiguṇaṃ nirabbudaṃ. Esa nayo sabbattha.	2052	
PA_atk-s05_05a:2052_4	Keci pana “tattha tattha paridevanānattenapi kammakaraṇanānattenapi imāni nāmāni	2052	
PA_atk-s05_05a:2052_5	laddhānī”ti vadanti, apare “sītanarakā eva ete”ti.	2052	
PA_atk-s05_05a:2053_0	Athāparanti tadatthavisesatthadīpakaṃ gāthābandhaṃ sandhāya vuttaṃ. Pāṭhavasena vuttavīsatigāthāsu	2053	
PA_atk-s05_05a:2053_1	hi ettha “sataṃ sahassāna”nti ayamekā eva gāthā vuttatthadīpikā, sesā visesatthadīpikā	2053	
PA_atk-s05_05a:2053_2	eva, avasāne gāthādvayameva pana mahāaṭṭhakathāyaṃ vinicchitapāṭhe natthi. Tenāvocumha “vīsatigāthāsū”ti.	2053	
PA_atk-s05_05a:2054	663. Tattha kuṭhārīti attacchedakaṭṭhena kuṭhārisadisā pharusavācā. Chindatīti kusalamūlasaṅkhātaṃ attano mūlaṃyeva nikantati.	205	
PA_atk-s05_05a:2055	664. Nindiyanti ninditabbaṃ. Taṃ vā nindati yo pasaṃsiyoti yo uttamaṭṭhena pasaṃsāraho puggalo, taṃ vā so pāpicchatādīni āropetvā garahati. Vicinātīti upacināti. Kalinti aparādhaṃ.	205	
PA_atk-s05_05a:2056_0	665. Ayaṃ kalīti ayaṃ aparādho. Akkhesūti jūtakīḷanaakkhesu. Sabbassāpi sahāpi attanāti	2056	
PA_atk-s05_05a:2056_1	sabbena attano dhanenapi attanāpi saddhiṃ. Sugatesūpi suṭṭhu gatattā, sundarañca	2056	
PA_atk-s05_05a:2056_2	ṭhānaṃ gatattā sugatanāmakesu buddhapaccekabuddhasāvakesu. Manaṃ padosayeti yo manaṃ	2056	
PA_atk-s05_05a:2056_3	padūseyya. Tassāyaṃ manopadoso eva mahattaro kalīti vuttaṃ hoti.	2056	
PA_atk-s05_05a:2057_0	666. Kasmā? Yasmā sataṃ sahassānaṃ…pe… pāpakaṃ, yasmā vassagaṇanāya ettako so kālo,	2057	
PA_atk-s05_05a:2057_1	yaṃ kālaṃ ariyagarahī vācaṃ manañca paṇidhāya pāpakaṃ nirayaṃ upeti, tattha paccatīti	2057	
PA_atk-s05_05a:2057_2	vuttaṃ hoti. Idañhi saṅkhepena padumaniraye āyuppamāṇaṃ.	2057	
PA_atk-s05_05a:2058_0	667. Idāni aparenapi nayena “ayameva mahattaro kali, yo sugatesu manaṃ padūsaye”ti	2058	
PA_atk-s05_05a:2058_1	imamatthaṃ vibhāvento “abhūtavādī”ti ādimāha. Tattha abhūtavādīti ariyūpavādavasena	2058	
PA_atk-s05_05a:2058_2	alikavādī. Nirayanti padumādiṃ. Pecca samā bhavantīti ito paṭigantvā nirayūpapattiyā	2058	
PA_atk-s05_05a:2058_3	samā bhavanti. Paratthāti paraloke.	2058	
PA_atk-s05_05a:2059_0	668. Kiñca bhiyyo – yo appaduṭṭhassāti. Tattha manopadosābhāvena appaduṭṭho, avijjāmalābhāvena	2059	
PA_atk-s05_05a:2059_1	suddho, pāpicchābhāvena anaṅgaṇoti veditabbo. Appaduṭṭhattā vā suddhassa, suddhattā	2059	
PA_atk-s05_05a:2059_2	anaṅgaṇassāti evampettha yojetabbaṃ.	2059	
PA_atk-s05_05a:2060_0	669. Evaṃ sugatesu manopadosassa mahattarakalibhāvaṃ sādhetvā idāni vāritavatthugāthā	2060	
PA_atk-s05_05a:2060_1	nāma cuddasa gāthā āha. Imā kira kokālikaṃ mīyamānameva ovadantenāyasmatā mahāmoggallānena	2060	
PA_atk-s05_05a:2060_2	vuttā, “mahābrahmunā”ti eke. Tāsaṃ iminā suttena saddhiṃ ekasaṅgahatthaṃ ayamuddeso	2060	
PA_atk-s05_05a:2060_3	“yo lobhaguṇe anuyutto”tiādi. Tattha paṭhamagāthāya tāva “guṇo”ti niddiṭṭhattā anekakkhattuṃ	2060	
PA_atk-s05_05a:2060_4	pavattattā vā lobhoyeva lobhaguṇo, taṇhāyetaṃ adhivacanaṃ. Avadaññūti avacanaññū	2060	
PA_atk-s05_05a:2060_5	buddhānampi ovādaṃ aggahaṇena. Maccharīti pañcavidhamacchariyena. Pesuṇiyaṃ anuyuttoti	2060	
PA_atk-s05_05a:2060_6	aggasāvakānaṃ bhedakāmatāya. Sesaṃ pākaṭameva. Idaṃ vuttaṃ hoti – yo, āvuso kokālika,	2060	
PA_atk-s05_05a:2060_7	tumhādiso anuyuttalobhataṇhāya lobhaguṇe anuyutto assaddho kadariyo avadaññū maccharī	2060	
PA_atk-s05_05a:2060_8	pesuṇiyaṃ anuyutto, so vacasā paribhāsati aññaṃ abhāsaneyyampi puggalaṃ. Tena taṃ	2060	
PA_atk-s05_05a:2060_9	vadāmi “mukhaduggā”ti gāthāttayaṃ.	2060	
PA_atk-s05_05a:2061_0	670. Tassāyaṃ anuttānapadattho – mukhadugga mukhavisama, vibhūta vigatabhūta, alikavādi,	2061	
PA_atk-s05_05a:2061_1	anariya asappurisa, bhūnahu bhūtihanaka, vuḍḍhināsaka, purisanta antimapurisa, kali	2061	
PA_atk-s05_05a:2061_2	alakkhipurisa, avajāta buddhassa avajātaputta.	2061	
PA_atk-s05_05a:2062	671. Rajamākirasīti kilesarajaṃ attani pakkhipasi. Papatanti sobbhaṃ. “Papāta”ntipi pāṭho, so evattho. “Papada”ntipi pāṭho, mahānirayanti attho.	206	
PA_atk-s05_05a:2063_0	672. Eti hatanti ettha ha-iti nipāto, tanti taṃ kusalākusalakammaṃ. Atha vā hatanti	2063	
PA_atk-s05_05a:2063_1	gataṃ paṭipannaṃ, upacitanti attho. Suvāmīti sāmi tassa kammassa katattā. So hi taṃ	2063	
PA_atk-s05_05a:2063_2	kammaṃ labhateva, nāssa taṃ nassatīti vuttaṃ hoti. Yasmā ca labhati, tasmā dukkhaṃ	2063	
PA_atk-s05_05a:2063_3	mando…pe… kibbisakārī.	2063	
PA_atk-s05_05a:2064_0	673. Idāni yaṃ dukkhaṃ mando passati, taṃ pakāsento “ayosaṅkusamāhataṭṭhāna”ntiādimāha.	2064	
PA_atk-s05_05a:2064_1	Tattha purimaupaḍḍhagāthāya tāva attho – yaṃ taṃ ayosaṅkusamāhataṭṭhānaṃ sandhāya	2064	
PA_atk-s05_05a:2064_2	bhagavatā “tamenaṃ, bhikkhave, nirayapālā pañcavidhabandhanaṃ nāma kāraṇaṃ karontī”ti	2064	
PA_atk-s05_05a:2064_3	vuttaṃ, taṃ upeti, evaṃ upento ca tattheva ādittāya lohapathaviyā nipajjāpetvā nirayapālehi	2064	
PA_atk-s05_05a:2064_4	pañcasu ṭhānesu ākoṭiyamānaṃ tattaṃ khilasaṅkhātaṃ tiṇhadhāramayasūlamupeti, yaṃ	2064	
PA_atk-s05_05a:2064_5	sandhāya bhagavatā vuttaṃ “tattaṃ ayokhilaṃ hatthe gamentī”tiādi. Tato parā upaḍḍhagāthā	2064	
PA_atk-s05_05a:2064_6	anekāni vassasahassāni tattha paccitvā pakkāvasesānubhavanatthaṃ anupubbena khārodakanadītīraṃ	2064	
PA_atk-s05_05a:2064_7	gatassa yaṃ taṃ “tattaṃ ayoguḷaṃ mukhe pakkhipanti, tattaṃ tambalohaṃ mukhe āsiñcantī”ti	2064	
PA_atk-s05_05a:2064_8	vuttaṃ, taṃ sandhāya vuttaṃ. Tattha ayoti lohaṃ. Guḷasannibhanti beluvasaṇṭhānaṃ.	2064	
PA_atk-s05_05a:2064_9	Ayogahaṇena cettha tambalohaṃ, itarena ayoguḷaṃ veditabbaṃ. Patirūpanti katakammānurūpaṃ.	2064	
PA_atk-s05_05a:2065_0	674. Tato parāsu gāthāsu na hi vaggūti “gaṇhatha, paharathā”tiādīni vadantā nirayapālā	2065	
PA_atk-s05_05a:2065_1	madhuravācaṃ na vadanti. Nābhijavantīti na sumukhabhāvena abhimukhā javanti, na sumukhā	2065	
PA_atk-s05_05a:2065_2	upasaṅkamanti, anayabyasanamāvahantā eva upasaṅkamantīti vuttaṃ hoti. Na tāṇamupentīti	2065	
PA_atk-s05_05a:2065_3	tāṇaṃ leṇaṃ paṭisaraṇaṃ hutvā na upagacchanti, gaṇhantā hanantā eva upentīti vuttaṃ	2065	
PA_atk-s05_05a:2065_4	hoti. Aṅgāre santhate sayantīti aṅgārapabbataṃ āropitā samānā anekāni vassasahassāni	2065	
PA_atk-s05_05a:2065_5	santhate aṅgāre senti. Ginisampajjalitanti samantato jalitaṃ sabbadisāsu ca sampajjalitaṃ	2065	
PA_atk-s05_05a:2065_6	aggiṃ. Pavisantīti mahāniraye pakkhittā samānā ogāhanti. Mahānirayo nāma yo so “catukkaṇṇo”ti	2065	
PA_atk-s05_05a:2065_7	vutto, naṃ yojanasate ṭhatvā passataṃ akkhīni bhijjanti.	2065	
PA_atk-s05_05a:2066_0	675. Jālena ca onahiyānāti ayojālena paliveṭhetvā migaluddakā migaṃ viya hananti.	2066	
PA_atk-s05_05a:2066_1	Idaṃ devadūte avuttakammakāraṇaṃ. Andhaṃva timisamāyantīti andhakaraṇena andhameva	2066	
PA_atk-s05_05a:2066_2	bahalandhakārattā “timisa”nti saññitaṃ dhūmaroruvaṃ nāma narakaṃ gacchanti. Tatra	2066	
PA_atk-s05_05a:2066_3	kira nesaṃ kharadhūmaṃ ghāyitvā akkhīni bhijjanti, tena “andhaṃvā”ti vuttaṃ. Taṃ	2066	
PA_atk-s05_05a:2066_4	vitatañhi yathā mahikāyoti tañca andhatimisaṃ mahikāyo viya vitataṃ hotīti attho.	2066	
PA_atk-s05_05a:2066_5	“Vitthata”ntipi pāṭho. Idampi devadūte avuttakammakāraṇameva.	2066	
PA_atk-s05_05a:2067_0	676. Atha lohamayanti ayaṃ pana lohakumbhī pathavipariyantikā catunahutādhikāni dveyojanasatasahassāni	2067	
PA_atk-s05_05a:2067_1	gambhīrā samatittikā tatralohapūrā hoti. Paccanti hi tāsu cirarattanti tāsu kumbhīsu	2067	
PA_atk-s05_05a:2067_2	dīgharattaṃ paccanti. Agginisamāsūti aggisamāsu. Samuppilavāteti samuppilavantā,	2067	
PA_atk-s05_05a:2067_3	sakimpi uddhaṃ sakimpi adho gacchamānā pheṇuddehakaṃ paccantīti vuttaṃ hoti. Devadūte	2067	
PA_atk-s05_05a:2067_4	vuttanayeneva taṃ veditabbaṃ.	2067	
PA_atk-s05_05a:2068_0	677. Pubbalohitamisseti pubbalohitamissāya lohakumbhiyā. Tattha kinti tattha. Yaṃ	2068	
PA_atk-s05_05a:2068_1	yaṃ disakanti disaṃ vidisaṃ. Adhisetīti gacchati. “Abhisetī”tipi pāṭho, tattha yaṃ	2068	
PA_atk-s05_05a:2068_2	yaṃ disaṃ allīyati apassayatīti attho. Kilissatīti bādhīyati. “Kilijjatī”tipi pāṭho,	2068	
PA_atk-s05_05a:2068_3	pūti hotīti attho. Samphusamānoti tena pubbalohitena phuṭṭho samāno. Idampi devadūte avuttakammakāraṇaṃ.	2068	
PA_atk-s05_05a:2069_0	678. Puḷavāvasatheti puḷavānaṃ āvāse. Ayampi lohakumbhīyeva devadūte “gūthanirayo”ti	2069	
PA_atk-s05_05a:2069_1	vuttā, tattha patitassa sūcimukhapāṇā chaviādīni chinditvā aṭṭhimiñjaṃ khādanti.	2069	
PA_atk-s05_05a:2069_2	Gantuṃ na hi tīramapatthīti apagantuṃ na hi tīraṃ atthi. “Tīravamatthī”tipi pāṭho,	2069	
PA_atk-s05_05a:2069_3	soyevattho. Tīrameva ettha “tīrava”nti vuttaṃ. Sabbasamā hi samantakapallāti yasmā	2069	
PA_atk-s05_05a:2069_4	tassā kumbhiyā uparibhāgepi nikujjitattā sabbattha samā samantato kaṭāhā, tasmā apagantuṃ	2069	
PA_atk-s05_05a:2069_5	tīraṃ natthīti vuttaṃ hoti.	2069	
PA_atk-s05_05a:2070_0	679. Asipattavanaṃ devadūte vuttanayameva. Tañhi dūrato ramaṇīyaṃ ambavanaṃ viya	2070	
PA_atk-s05_05a:2070_1	dissati, athettha lobhena nerayikā pavisanti, tato nesaṃ vāteritāni pattāni patitvā	2070	
PA_atk-s05_05a:2070_2	aṅgapaccaṅgāni chindanti. Tenāha – “taṃ pavisanti samucchidagattā”ti. Taṃ pavisanti	2070	
PA_atk-s05_05a:2070_3	tato suṭṭhu chinnagattā hontīti. Jivhaṃ baḷisena gahetvā ārajayārajayā vihanantīti	2070	
PA_atk-s05_05a:2070_4	tattha asipattavane vegena dhāvitvā patitānaṃ musāvādīnaṃ nerayikānaṃ nirayapālā	2070	
PA_atk-s05_05a:2070_5	jivhaṃ baḷisena nikkaḍḍhitvā yathā manussā allacammaṃ bhūmiyaṃ pattharitvā khilehi	2070	
PA_atk-s05_05a:2070_6	ākoṭenti, evaṃ ākoṭetvā pharasūhi phāletvā phāletvā ekamekaṃ koṭiṃ chindetvā vihananti,	2070	
PA_atk-s05_05a:2070_7	chinnachinnā koṭi punappunaṃ samuṭṭhāti. “Āracayāracayā”tipi pāṭho, āviñchitvā āviñchitvāti	2070	
PA_atk-s05_05a:2070_8	attho. Etampi devadūte avuttakammakāraṇaṃ.	2070	
PA_atk-s05_05a:2071_0	680. Vetaraṇinti devadūte “mahatī khārodakā nadī”ti vuttanadiṃ. Sā kira gaṅgā viya	2071	
PA_atk-s05_05a:2071_1	udakabharitā dissati. Athettha nhāyissāma pivissāmāti nerayikā patanti. Tiṇhadhārakhuradhāranti	2071	
PA_atk-s05_05a:2071_2	tiṇhadhāraṃ khuradhāraṃ, tikkhadhārakhuradhāravatinti vuttaṃ hoti. Tassā kira nadiyā	2071	
PA_atk-s05_05a:2071_3	uddhamadho ubhayatīresu ca tiṇhadhārā khurā paṭipāṭiyā ṭhapitā viya tiṭṭhanti, tena	2071	
PA_atk-s05_05a:2071_4	sā “tiṇhadhārā khuradhārā”ti vuccati. Taṃ tiṇhadhārakhuradhāraṃ udakāsāya upenti	2071	
PA_atk-s05_05a:2071_5	allīyantīti attho. Evaṃ upentā ca pāpakammena coditā tattha mandā papatanti bālāti attho.	2071	
PA_atk-s05_05a:2072_0	681. Sāmā sabalāti etaṃ parato “soṇā”ti iminā yojetabbaṃ. Sāmavaṇṇā kammāsavaṇṇā	2072	
PA_atk-s05_05a:2072_1	ca soṇā khādantīti vuttaṃ hoti. Kākolagaṇāti kaṇhakākagaṇā. Paṭigiddhāti suṭṭhu sañjātagedhā	2072	
PA_atk-s05_05a:2072_2	hutvā, “mahāgijjhā”ti eke. Kulalāti kulalapakkhino, “senānametaṃ nāma”nti eke. Vāyasāti	2072	
PA_atk-s05_05a:2072_3	akaṇhakākā. Idampi devadūte avuttakammakāraṇaṃ. Tattha vuttānipi pana kānici idha	2072	
PA_atk-s05_05a:2072_4	na vuttāni, tāni etesaṃ purimapacchimabhāgattā vuttāneva hontīti veditabbāni.	2072	
PA_atk-s05_05a:2073_0	682. Idāni sabbamevetaṃ narakavuttiṃ dassetvā ovadanto “kicchā vatāya”nti gāthamāha.	2073	
PA_atk-s05_05a:2073_1	Tassattho – kicchā vata ayaṃ idha narake nānappakārakammakaraṇabhedā vutti, yaṃ jano	2073	
PA_atk-s05_05a:2073_2	phusati kibbisakārī. Tasmā idha jīvitasese jīvitasantatiyā vijjamānāya idha loke	2073	
PA_atk-s05_05a:2073_3	ṭhitoyeva samāno saraṇagamanādikusaladhammānuṭṭhānena kiccakaro naro siyā bhaveyya.	2073	
PA_atk-s05_05a:2073_4	Kiccakaro bhavantopi ca sātaccakāritāvaseneva bhaveyya, na pamajje muhuttampi na	2073	
PA_atk-s05_05a:2073_5	pamādamāpajjeyyāti ayamettha samuccayavaṇṇanā. Yasmā pana vuttāvasesāni padāni pubbe	2073	
PA_atk-s05_05a:2073_6	vuttanayattā uttānatthattā ca suviññeyyāneva, tasmā anupadavaṇṇanā na katāti.	2073	
PA_atk-s05_05a:2074	Paramatthajotikāya khuddaka-aṭṭhakathāya	207	
PA_atk-s05_05a:2075	Suttanipāta-aṭṭhakathāya kokālikasuttavaṇṇanā niṭṭhitā.	207	
PA_atk-s05_05a:2076	11. Nālakasuttavaṇṇanā	207	
PA_atk-s05_05a:2077_0	685. Ānandajāteti nālakasuttaṃ. Kā uppatti? Padumuttarassa kira bhagavato sāvakaṃ	2077	
PA_atk-s05_05a:2077_1	moneyyapaṭipadaṃ paṭipannaṃ disvā tathattaṃ abhikaṅkhamāno tato pabhuti kappasatasahassaṃ	2077	
PA_atk-s05_05a:2077_2	pāramiyo pūretvā asitassa isino bhāgineyyo nālako nāma tāpaso bhagavantaṃ dhammacakkappavattitadivasato	2077	
PA_atk-s05_05a:2077_3	sattame divase “aññātameta”ntiādīhi dvīhi gāthāhi moneyyapaṭipadaṃ pucchi. Tassa	2077	
PA_atk-s05_05a:2077_4	bhagavā “moneyyaṃ te upaññissa”ntiādinā nayena taṃ byākāsi. Parinibbute pana bhagavati	2077	
PA_atk-s05_05a:2077_5	saṅgītiṃ karontenāyasmatā mahākassapena āyasmā ānando tameva moneyyapaṭipadaṃ puṭṭho	2077	
PA_atk-s05_05a:2077_6	yena yadā ca samādapito nālako bhagavantaṃ pucchi. Taṃ sabbaṃ pākaṭaṃ katvā dassetukāmo	2077	
PA_atk-s05_05a:2077_7	“ānandajāte”tiādikā vīsati vatthugāthāyo vatvā abhāsi. Taṃ sabbampi “nālakasutta”nti vuccati.	2077	
PA_atk-s05_05a:2078_0	Tattha ānandajāteti samiddhijāte vuddhippatte. Patīteti tuṭṭhe. Atha vā ānandajāteti	2078	
PA_atk-s05_05a:2078_1	pamudite. Patīteti somanassajāte. Sucivasaneti akiliṭṭhavasane. Devānañhi kapparukkhanibbattāni	2078	
PA_atk-s05_05a:2078_2	vasanāni rajaṃ vā malaṃ vā na gaṇhanti. Dussaṃ gahetvāti idha dussasadisattā “dussa”nti	2078	
PA_atk-s05_05a:2078_3	laddhavohāraṃ dibbavatthaṃ ukkhipitvā. Asito isīti kaṇhasarīravaṇṇattā evaṃladdhanāmo	2078	
PA_atk-s05_05a:2078_4	isi. Divāvihāreti divāvihāraṭṭhāne. Sesaṃ padato uttānameva.	2078	
PA_atk-s05_05a:2079_0	Sambandhato pana – ayaṃ kira suddhodanassa pitu sīhahanurañño purohito suddhodanassapi	2079	
PA_atk-s05_05a:2079_1	anabhisittakāle sippācariyo hutvā abhisittakāle purohitoyeva ahosi. Tassa sāyaṃ pātaṃ	2079	
PA_atk-s05_05a:2079_2	rājupaṭṭhānaṃ āgatassa rājā daharakāle viya nipaccakāraṃ akatvā añjalikammamattameva	2079	
PA_atk-s05_05a:2079_3	karoti. Dhammatā kiresā pattābhisekānaṃ sakyarājūnaṃ. Purohito tena nibbijjitvā “pabbajjāmahaṃ	2079	
PA_atk-s05_05a:2079_4	mahārājā”ti āha. Rājā tassa nicchayaṃ ñatvā “tena hi, ācariya, mameva uyyāne vasitabbaṃ,	2079	
PA_atk-s05_05a:2079_5	yathā te ahaṃ abhiṇhaṃ passeyya”nti yāci. So “evaṃ hotū”ti paṭissuṇitvā tāpasapabbajjaṃ	2079	
PA_atk-s05_05a:2079_6	pabbajitvā raññā upaṭṭhahiyamāno uyyāneyeva vasanto kasiṇaparikammaṃ katvā aṭṭha	2079	
PA_atk-s05_05a:2079_7	samāpattiyo pañcābhiññāyo ca nibbattesi. So tato pabhuti rājakule bhattakiccaṃ katvā	2079	
PA_atk-s05_05a:2079_8	himavantacātumahārājikabhavanādīnaṃ aññataraṃ gantvā divāvihāraṃ karoti. Athekadivasaṃ	2079	
PA_atk-s05_05a:2079_9	tāvatiṃsabhavanaṃ gantvā ratanavimānaṃ pavisitvā dibbaratanapallaṅke nisinno samādhisukhaṃ	2079	
PA_atk-s05_05a:2079_10	anubhavitvā sāyanhasamayaṃ vuṭṭhāya vimānadvāre ṭhatvā ito cito ca vilokento saṭṭhiyojanāya	20791	
PA_atk-s05_05a:2079_11	mahāvīthiyā celukkhepaṃ katvā bodhisattaguṇapasaṃsitāni thutivacanāni vatvā kīḷante	20791	
PA_atk-s05_05a:2079_12	sakkappamukhe deve addasa. Tenāha āyasmā ānando – “ānandajāte…pe… divāvihāre”ti.	20791	
PA_atk-s05_05a:2080	686. Tato so evaṃ disvāna deve…pe… kiṃ paṭicca. Tattha udaggeti abbhunnatakāye. Cittiṃ karitvānāti ādaraṃ katvā. Kalyarūpoti tuṭṭharūpo. Sesaṃ uttānatthameva.	208	
PA_atk-s05_05a:2081	687. Idāni “yadāpi āsī”tiādigāthā uttānasambandhā eva. Padattho pana paṭhamagāthāya tāva saṅgamoti saṅgāmo. Jayo surānanti devānaṃ jayo.	208	
PA_atk-s05_05a:2082_0	Tassāvibhāvatthaṃ ayamanupubbikathā veditabbā – sakko kira magadharaṭṭhe macalagāmavāsī	2082	
PA_atk-s05_05a:2082_1	tettiṃsamanussaseṭṭho magho nāma māṇavo hutvā satta vattapadāni pūretvā tāvatiṃsabhavane	2082	
PA_atk-s05_05a:2082_2	nibbatti saddhiṃ parisāya. Tato pubbadevā “āgantukadevaputtā āgatā, sakkāraṃ nesaṃ	2082	
PA_atk-s05_05a:2082_3	karissāmā”ti vatvā dibbapadumāni upanāmesuṃ, upaḍḍharajjena ca nimantesuṃ. Sakko	2082	
PA_atk-s05_05a:2082_4	upaḍḍharajjena asantuṭṭho sakaparisaṃ saññāpetvā ekadivasaṃ surāmadamatte te pāde	2082	
PA_atk-s05_05a:2082_5	gahetvā sinerupabbatapāde khipi. Tesaṃ sinerussa heṭṭhimatale dasasahassayojanaṃ	2082	
PA_atk-s05_05a:2082_6	asurabhavanaṃ nibbatti pāricchattakapaṭicchannabhūtāya citrapāṭaliyā upasobhitaṃ.	2082	
PA_atk-s05_05a:2082_7	Tato te satiṃ paṭilabhitvā tāvatiṃsabhavanaṃ apassantā “aho re naṭṭhā mayaṃ pānamadadosena,	2082	
PA_atk-s05_05a:2082_8	na dāni mayaṃ suraṃ pivimhā, asuraṃ pivimhā, na dānimhā surā, asurā dāni jātamhā”ti.	2082	
PA_atk-s05_05a:2082_9	Tato pabhuti “asurā”icceva uppannasamaññā hutvā “handa dāni devehi saddhiṃ saṅgāmemā”ti	2082	
PA_atk-s05_05a:2082_10	sineruṃ parito ārohiṃsu. Tato sakko asure yuddhena abbhuggantvā punapi samudde pakkhipitvā	20821	
PA_atk-s05_05a:2082_11	catūsu dvāresu attanā sadisaṃ indapaṭimaṃ māpetvā ṭhapesi. Tato asurā “appamatto	20821	
PA_atk-s05_05a:2082_12	vatāyaṃ sakko niccaṃ rakkhanto tiṭṭhatī”ti cintetvā punadeva nagaraṃ agamiṃsu. Tato	20821	
PA_atk-s05_05a:2082_13	devā attano jayaṃ ghosentā mahāvīthiyaṃ celukkhepaṃ karontā nakkhattaṃ kīḷiṃsu. Atha	20821	
PA_atk-s05_05a:2082_14	asito atītānāgate cattālīsakappe anussarituṃ samatthatāya “kiṃ nu kho imehi pubbepi	20821	
PA_atk-s05_05a:2082_15	evaṃ kīḷitapubba”nti āvajjento taṃ devāsurasaṅgāme devavijayaṃ disvā āha –	20821	
PA_atk-s05_05a:2083	“Yadāpi āsī asurehi saṅgamo,	208	
PA_atk-s05_05a:2084	Jayo surānaṃ asurā parājitā;	208	
PA_atk-s05_05a:2085	Tadāpi netādiso lomahaṃsano”ti.	208	
PA_atk-s05_05a:2086	Tasmimpi kāle etādiso lomahaṃsano pamodo na āsi. Kimabbhutaṃ daṭṭhu marū pamoditāti ajja pana kiṃ abbhutaṃ disvā evaṃ devā pamuditāti.	208	
PA_atk-s05_05a:2087_0	688. Dutiyagāthāya seḷentīti mukhena usseḷanasaddaṃ muñcanti. Gāyanti nānāvidhāni	2087	
PA_atk-s05_05a:2087_1	gītāni, vādayanti aṭṭhasaṭṭhi tūriyasahassāni, phoṭentīti apphoṭenti. Pucchāmi vohanti	2087	
PA_atk-s05_05a:2087_2	attanā āvajjetvā ñātuṃ samatthopi tesaṃ vacanaṃ sotukāmatāya pucchati. Merumuddhavāsineti	2087	
PA_atk-s05_05a:2087_3	sinerumuddhani vasante. Sinerussa hi heṭṭhimatale dasayojanasahassaṃ asurabhavanaṃ,	2087	
PA_atk-s05_05a:2087_4	majjhimatale dvisahassaparittadīpaparivārā cattāro mahādīpā, uparimatale dasayojanasahassaṃ	2087	
PA_atk-s05_05a:2087_5	tāvatiṃsabhavanaṃ. Tasmā devā “merumuddhavāsino”ti vuccanti. Mārisāti deve āmanteti,	2087	
PA_atk-s05_05a:2087_6	nidukkhā nirābādhāti vuttaṃ hoti.	2087	
PA_atk-s05_05a:2088_0	689. Athassa tamatthaṃ ārocentehi devehi vuttāya tatiyagāthāya bodhisattoti bujjhanakasatto,	2088	
PA_atk-s05_05a:2088_1	sammāsambodhiṃ gantuṃ araho satto ratanavaroti vararatanabhūto. Tenamha tuṭṭhāti	2088	
PA_atk-s05_05a:2088_2	tena kāraṇena mayaṃ tuṭṭhā. So hi buddhattaṃ patvā tathā dhammaṃ desessati, yathā	2088	
PA_atk-s05_05a:2088_3	mayañca aññe ca devagaṇā sekkhāsekkhabhūmiṃ pāpuṇissāma. Manussāpissa dhammaṃ sutvā	2088	
PA_atk-s05_05a:2088_4	ye na sakkhissanti parinibbātuṃ, te dānādīni katvā devaloke paripūressantīti ayaṃ	2088	
PA_atk-s05_05a:2088_5	kira nesaṃ adhippāyo. Tattha “tuṭṭhā kalyarūpā”ti kiñcāpi idaṃ padadvayaṃ atthato	2088	
PA_atk-s05_05a:2088_6	abhinnaṃ, tathāpi “kimabbhutaṃ daṭṭhu marū pamoditā, kiṃ devasaṅgho atiriva kalyarūpo”ti	2088	
PA_atk-s05_05a:2088_7	imassa pañhadvayassa vissajjanatthaṃ vuttanti veditabbaṃ.	2088	
PA_atk-s05_05a:2089_0	690. Idāni yena adhippāyena bodhisatte jāte tuṭṭhā ahesuṃ, taṃ āvikarontehi vuttāya	2089	
PA_atk-s05_05a:2089_1	catutthagāthāya sattaggahaṇena devamanussaggahaṇaṃ, pajāgahaṇena sesagatiggahaṇaṃ.	2089	
PA_atk-s05_05a:2089_2	Evaṃ dvīhi padehi pañcasupi gatīsu seṭṭhabhāvaṃ dasseti. Tiracchānāpi hi sīhādayo	2089	
PA_atk-s05_05a:2089_3	asantāsādiguṇayuttā, tepi ayameva atiseti. Tasmā “pajānamuttamo”ti vutto. Devamanussesu	2089	
PA_atk-s05_05a:2089_4	pana ye attahitāya paṭipannādayo cattāro puggalā, tesu ubhayahitapaṭipanno aggapuggalo	2089	
PA_atk-s05_05a:2089_5	ayaṃ, naresu ca usabhasadisattā narāsabho. Tenassa thutiṃ bhaṇantā idampi padadvayamāhaṃsu.	2089	
PA_atk-s05_05a:2090	691. Pañcamagāthāya taṃ saddanti taṃ devehi vuttavacanasaddaṃ. Avasarīti otari. Tada bhavananti tadā bhavanaṃ.	209	
PA_atk-s05_05a:2091_0	692. Chaṭṭhagāthāya tatoti asitassa vacanato anantaraṃ. Ukkāmukhevāti ukkāmukhe eva,	2091	
PA_atk-s05_05a:2091_1	mūsāmukheti vuttaṃ hoti. Sukusalasampahaṭṭhanti sukusalena suvaṇṇakārena saṅghaṭṭitaṃ,	2091	
PA_atk-s05_05a:2091_2	saṅghaṭṭentena tāpitanti adhippāyo. Daddallamānanti vijjotamānaṃ. Asitavhayassāti	2091	
PA_atk-s05_05a:2091_3	asitanāmassa dutiyena nāmena kaṇhadevilassa isino.	2091	
PA_atk-s05_05a:2092_0	693. Sattamagāthāya tārāsabhaṃ vāti tārānaṃ usabhasadisaṃ, candanti adhippāyo. Visuddhanti	2092	
PA_atk-s05_05a:2092_1	abbhādiupakkilesarahitaṃ. Saradarivāti sarade iva. Ānandajātoti savanamatteneva uppannāya	2092	
PA_atk-s05_05a:2092_2	pītiyā pītijāto. Alattha pītinti disvā punapi pītiṃ labhi.	2092	
PA_atk-s05_05a:2093_0	694. Tato paraṃ bodhisattassa devehi sadā payujjamānasakkāradīpanatthaṃ vuttaaṭṭhamagāthāya	2093	
PA_atk-s05_05a:2093_1	anekasākhanti anekasalākaṃ. Sahassamaṇḍalanti rattasuvaṇṇamayasahassamaṇḍalayuttaṃ.	2093	
PA_atk-s05_05a:2093_2	Chattanti dibbasetacchattaṃ. Vītipatantīti sarīraṃ bījamānā patanuppatanaṃ karonti.	2093	
PA_atk-s05_05a:2094_0	695. Navamagāthāya jaṭīti jaṭilo. Kaṇhasirivhayoti kaṇhasaddena ca sirisaddena ca	2094	
PA_atk-s05_05a:2094_1	avhayamāno. Taṃ kira “sirikaṇho”tipi avhayanti āmantenti, ālapantīti vuttaṃ hoti.	2094	
PA_atk-s05_05a:2094_2	Paṇḍukambaleti rattakambale. Adhikārato cettha “kumāra”nti vattabbaṃ, pāṭhaseso vā	2094	
PA_atk-s05_05a:2094_3	kātabbo. Purimagāthāya ca ahatthapāsagataṃ sandhāya “disvā”ti vuttaṃ. Idha pana hatthapāsagataṃ	2094	
PA_atk-s05_05a:2094_4	paṭiggahaṇatthaṃ upanītaṃ, tasmā puna vacanaṃ “disvā”ti. Purimaṃ vā dassanapītilābhāpekkhaṃ	2094	
PA_atk-s05_05a:2094_5	gāthāvasāne “vipulamalattha pīti”nti vacanato, idaṃ paṭiggahāpekkhaṃ avasāne “sumano	2094	
PA_atk-s05_05a:2094_6	paṭiggahe”ti vacanato. Purimañca kumārasambandhameva, idaṃ setacchattasambandhampi.	2094	
PA_atk-s05_05a:2094_7	Disvāti satasahassagghanake gandhārarattakambale suvaṇṇanikkhaṃ viya kumāraṃ “chattaṃ	2094	
PA_atk-s05_05a:2094_8	marū”ti ettha vuttappakāraṃ setacchattaṃ dhāriyantaṃ muddhani disvā. Keci pana “idaṃ	2094	
PA_atk-s05_05a:2094_9	mānusakaṃ chattaṃ sandhāya vutta”nti bhaṇanti. Yatheva hi devā, evaṃ manussāpi chattacāmaramorahatthatālavaṇṭavāḷabījanihatthā	2094	
PA_atk-s05_05a:2094_10	mahāpurisaṃ upagacchantīti. Evaṃ santepi na tassa vacanena kocipi atisayo atthi,	20941	
PA_atk-s05_05a:2094_11	tasmā yathāvuttameva sundaraṃ. Paṭiggaheti ubhohi hatthehi paṭiggahesi. Isiṃ kira	20941	
PA_atk-s05_05a:2094_12	vandāpetuṃ kumāraṃ upanesuṃ. Athassa pādā parivattitvā isissa matthake patiṭṭhahiṃsu.	20941	
PA_atk-s05_05a:2094_13	So tampi acchariyaṃ disvā udaggacitto sumano paṭiggahesi.	20941	
PA_atk-s05_05a:2095_0	696. Dasamagāthāyaṃ jigīsakoti jigīsanto magganto pariyesanto, upaparikkhantoti vuttaṃ	2095	
PA_atk-s05_05a:2095_1	hoti. Lakkhaṇamantapāragūti lakkhaṇānaṃ vedānañca pāraṃ gato. Anuttarāyanti anuttaro	2095	
PA_atk-s05_05a:2095_2	ayaṃ. So kira attano abhimukhāgatesu mahāsattassa pādatalesu cakkāni disvā tadanusārena	2095	
PA_atk-s05_05a:2095_3	sesalakkhaṇāni jigīsanto sabbaṃ lakkhaṇasampattiṃ disvā “addhāyaṃ buddho bhavissatī”ti ñatvā evamāha.	2095	
PA_atk-s05_05a:2096_0	697. Ekādasāyaṃ athattano gamananti paṭisandhivasena arūpagamanaṃ. Akalyarūpo gaḷayati	2096	
PA_atk-s05_05a:2096_1	assukānīti taṃ attano arūpūpapattiṃ anussaritvā “na dānāhaṃ assa dhammadesanaṃ sotuṃ	2096	
PA_atk-s05_05a:2096_2	lacchāmī”ti atuṭṭharūpo balavasokābhibhavena domanassajāto hutvā assūni pāteti gaḷayati.	2096	
PA_atk-s05_05a:2096_3	“Garayatī”tipi pāṭho. Yadi panesa rūpabhave cittaṃ nameyya, kiṃ tattha na uppajjeyya,	2096	
PA_atk-s05_05a:2096_4	yenevaṃ rodatīti? Na na uppajjeyya, akusalatāya panetaṃ vidhiṃ na jānāti. Evaṃ santepi	2096	
PA_atk-s05_05a:2096_5	domanassuppattiyevassa ayuttā samāpattilābhena vikkhambhitattāti ce? Na, vikkhambhitattā	2096	
PA_atk-s05_05a:2096_6	eva. Maggabhāvanāya samucchinnā hi kilesā na uppajjanti, samāpattilābhīnaṃ pana balavapaccayena	2096	
PA_atk-s05_05a:2096_7	uppajjanti. Uppanne kilese parihīnajjhānattā kutassa arūpagamananti ce? Appakasirena	2096	
PA_atk-s05_05a:2096_8	punādhigamato. Samāpattilābhino hi uppanne kilese balavavītikkamaṃ anāpajjantā vūpasantamatteyeva	2096	
PA_atk-s05_05a:2096_9	kilesavege puna taṃ visesaṃ appakasirenevādhigacchanti, “parihīnavisesā ime”tipi	2096	
PA_atk-s05_05a:2096_10	duviññeyyā honti, tādiso ca eso. No ce kumāre bhavissati antarāyoti na bhavissati	20961	
PA_atk-s05_05a:2096_11	nu kho imasmiṃ kumāre antarāyo.	20961	
PA_atk-s05_05a:2097	698. Dvādasāyaṃ na orakāyanti ayaṃ orako paritto na hoti. Uttaragāthāya vattabbaṃ buddhabhāvaṃ sandhāyāha.	209	
PA_atk-s05_05a:2098_0	699. Terasāyaṃ sambodhiyagganti sabbaññutaññāṇaṃ. Tañhi aviparītabhāvena sammā bujjhanato	2098	
PA_atk-s05_05a:2098_1	sambodhi, katthaci āvaraṇābhāvena sabbañāṇuttamato “agga”nti vuccati. Phusissatīti	2098	
PA_atk-s05_05a:2098_2	pāpuṇissati. Paramavisuddhadassīti nibbānadassī. Tañhi ekantavisuddhattā paramavisuddhaṃ.	2098	
PA_atk-s05_05a:2098_3	Vitthārikassāti vitthārikaṃ assa. Brahmacariyanti sāsanaṃ.	2098	
PA_atk-s05_05a:2099_0	700. Cuddasāyaṃ athantarāti antarāyeva assa, sambodhippattito orato evāti vuttaṃ	2099	
PA_atk-s05_05a:2099_1	hoti. Na sossanti na suṇissaṃ. Asamadhurassāti asamavīriyassa. Aṭṭoti āturo. Byasanaṃ	2099	
PA_atk-s05_05a:2099_2	gatoti sukhavināsaṃ patto. Aghāvīti dukkhito, sabbaṃ domanassuppādameva sandhāyāha.	2099	
PA_atk-s05_05a:2099_3	Domanassena hi so āturo. Tañcassa sukhabyasanato byasanaṃ, sukhavināsanatoti vuttaṃ	2099	
PA_atk-s05_05a:2099_4	hoti. Tena ca so cetasikaaghabhūtena aghāvī.	2099	
PA_atk-s05_05a:2100_0	701. Pannarasāyaṃ vipulaṃ janetvānāti vipulaṃ janetvā. Ayameva vā pāṭho. Niggamāti	2100	
PA_atk-s05_05a:2100_1	niggato. Evaṃ niggato ca so bhāgineyyaṃ sayanti sakaṃ bhāgineyyaṃ, attano bhaginiyā	2100	
PA_atk-s05_05a:2100_2	puttanti vuttaṃ hoti. Samādapesīti attano appāyukabhāvaṃ ñatvā kaniṭṭhabhaginiyā	2100	
PA_atk-s05_05a:2100_3	ca puttassa nālakassa māṇavakassa upacitapuññataṃ attano balena ñatvā “vuḍḍhippatto	2100	
PA_atk-s05_05a:2100_4	pamādampi āpajjeyyā”ti naṃ anukampamāno bhaginiyā gharaṃ gantvā “kahaṃ nālako”ti.	2100	
PA_atk-s05_05a:2100_5	“Bahi, bhante, kīḷatī”ti. “Ānetha na”nti āṇāpetvā taṅkhaṇaṃyeva tāpasapabbajjaṃ pabbājetvā	2100	
PA_atk-s05_05a:2100_6	samādapesi ovadi anusāsi. Kathaṃ? “Buddhoti ghosaṃ…pe… brahmacariya”nti soḷasamagāthamāha.	2100	
PA_atk-s05_05a:2101_0	702. Tattha yada paratoti yadā parato. Dhammamagganti paramadhammassa nibbānassa	2101	
PA_atk-s05_05a:2101_1	maggaṃ, dhammaṃ vā aggaṃ saha paṭipadāya nibbānaṃ. Tasminti tassa santike. Brahmacariyanti samaṇadhammaṃ.	2101	
PA_atk-s05_05a:2102_0	703. Sattarasāyaṃ tādināti tassaṇṭhitena, tasmiṃ samaye kilesavikkhambhane samādhilābhe	2102	
PA_atk-s05_05a:2102_1	ca sati vikkhambhitakilesena samāhitacittena cāti adhippāyo. Anāgate paramavisuddhadassināti	2102	
PA_atk-s05_05a:2102_2	“ayaṃ nālako anāgate kāle bhagavato santike paramavisuddhaṃ nibbānaṃ passissatī”ti	2102	
PA_atk-s05_05a:2102_3	evaṃ diṭṭhattā so isi iminā pariyāyena “anāgate paramavisuddhadassī”ti vutto. Tena	2102	
PA_atk-s05_05a:2102_4	anāgate paramavisuddhadassinā. Upacitapuññasañcayoti padumuttarato pabhuti katapuññasañcayo.	2102	
PA_atk-s05_05a:2102_5	Patikkhanti āgamayamāno. Parivasīti pabbajitvā tāpasavesena vasi. Rakkhitindriyoti	2102	
PA_atk-s05_05a:2102_6	rakkhitasotindriyo hutvā. So kira tato pabhuti udake na nimujji “udakaṃ pavisitvā	2102	
PA_atk-s05_05a:2102_7	sotindriyaṃ vināseyya, tato dhammassavanabāhiro bhaveyya”nti cintetvā.	2102	
PA_atk-s05_05a:2103_0	704. Aṭṭhārasāyaṃ sutvāna ghosanti so nālako evaṃ parivasanto anupubbena bhagavatā	2103	
PA_atk-s05_05a:2103_1	sambodhiṃ patvā bārāṇasiyaṃ dhammacakke pavattite taṃ “bhagavatā dhammacakkaṃ pavattitaṃ,	2103	
PA_atk-s05_05a:2103_2	sammāsambuddho vata so bhagavā uppanno”tiādinā nayena jinavaracakkavattane pavattaghosaṃ	2103	
PA_atk-s05_05a:2103_3	attano atthakāmāhi devatāhi āgantvā ārocitaṃ sutvā. Gantvāna disvā isinisabhanti	2103	
PA_atk-s05_05a:2103_4	sattāhaṃ devatāhi moneyyakolāhale kayiramāne sattame divase isipatanaṃ gantvā “nālako	2103	
PA_atk-s05_05a:2103_5	āgamissati, tassa dhammaṃ desessāmī”ti iminā ca abhisandhinā varabuddhāsane nisinnaṃ	2103	
PA_atk-s05_05a:2103_6	disvā nisabhasadisaṃ isinisabhaṃ bhagavantaṃ. Pasannoti saha dassaneneva pasannacitto	2103	
PA_atk-s05_05a:2103_7	hutvā. Moneyyaseṭṭhanti ñāṇuttamaṃ, maggañāṇanti vuttaṃ hoti. Samāgate asitāvhayassa	2103	
PA_atk-s05_05a:2103_8	sāsaneti asitassa isino ovādakāle anuppatte. Tena hi – “yadā vivarati dhammamaggaṃ,	2103	
PA_atk-s05_05a:2103_9	tadā gantvā samayaṃ paripucchamāno carassu tasmiṃ bhagavati brahmacariya”nti anusiṭṭho,	2103	
PA_atk-s05_05a:2103_10	ayañca so kālo. Tena vuttaṃ – “samāgate asitāvhayassa sāsane”ti. Sesamettha pākaṭameva.	21031	
PA_atk-s05_05a:2104	Ayaṃ tāva vatthugāthāvaṇṇanā.	210	
PA_atk-s05_05a:2105_0	705. Pucchāgāthādvaye aññātametanti viditaṃ mayā etaṃ. Yathātathanti aviparītaṃ.	2105	
PA_atk-s05_05a:2105_1	Ko adhippāyo? Yaṃ asito “sambodhiyaggaṃ phusissatāyaṃ kumāro”ti ñatvā “buddhoti ghosaṃ	2105	
PA_atk-s05_05a:2105_2	yada parato suṇosi, sambodhippatto vivarati dhammamagga”nti maṃ avaca, tadetaṃ mayā	2105	
PA_atk-s05_05a:2105_3	asitassa vacanaṃ ajja bhagavantaṃ sakkhiṃ disvā “yathātathamevā”ti aññātanti. Taṃ	2105	
PA_atk-s05_05a:2105_4	tanti tasmā taṃ. Sabbadhammāna pāragunti hemavatasutte vuttanayena chahi ākārehi.	2105	
PA_atk-s05_05a:2105_5	Sabbadhammānaṃ pāragataṃ.	2105	
PA_atk-s05_05a:2106_0	706. Anagāriyupetassāti anagāriyaṃ upetassa, pabbajitassāti attho. Bhikkhācariyaṃ	2106	
PA_atk-s05_05a:2106_1	jigīsatoti ariyehi āciṇṇaṃ anupakkiliṭṭhaṃ bhikkhācariyaṃ pariyesamānassa. Moneyyanti	2106	
PA_atk-s05_05a:2106_2	munīnaṃ santakaṃ. Uttamaṃ padanti uttamapaṭipadaṃ. Sesamettha pākaṭameva.	2106	
PA_atk-s05_05a:2107_0	707. Athassa evaṃ puṭṭho bhagavā “moneyyaṃ te upaññissa”ntiādinā nayena moneyyapaṭipadaṃ	2107	
PA_atk-s05_05a:2107_1	byākāsi. Tattha upaññissanti upaññāpeyyaṃ, vivareyyaṃ paññāpeyyanti attho. Dukkaraṃ	2107	
PA_atk-s05_05a:2107_2	durabhisambhavanti kātuñca dukkhaṃ kayiramānañca sambhavituṃ sahituṃ dukkhanti vuttaṃ	2107	
PA_atk-s05_05a:2107_3	hoti. Ayaṃ panettha adhippāyo – ahaṃ te moneyyaṃ paññāpeyyaṃ, yadi naṃ kātuṃ vā abhisambhotuṃ	2107	
PA_atk-s05_05a:2107_4	vā sukhaṃ bhaveyya, evaṃ pana dukkaraṃ durabhisambhavaṃ puthujjanakālato pabhuti	2107	
PA_atk-s05_05a:2107_5	kiliṭṭhacittaṃ anuppādetvā paṭipajjitabbato. Tathā hi naṃ ekassa buddhassa ekova	2107	
PA_atk-s05_05a:2107_6	sāvako karoti ca sambhoti cāti.	2107	
PA_atk-s05_05a:2108_0	Evaṃ bhagavā moneyyassa dukkarabhāvaṃ durabhisambhavatañca dassento nālakassa ussāhaṃ	2108	
PA_atk-s05_05a:2108_1	janetvā tamassa vattukāmo āha “handa te naṃ pavakkhāmi, santhambhassu daḷho bhavā”ti.	2108	
PA_atk-s05_05a:2108_2	Tattha handāti byavasāyatthe nipāto. Te naṃ pavakkhāmīti tuyhaṃ taṃ moneyyaṃ pavakkhāmi.	2108	
PA_atk-s05_05a:2108_3	Santhambhassūti dukkarakaraṇasamatthena vīriyūpatthambhena attānaṃ upatthambhaya.	2108	
PA_atk-s05_05a:2108_4	Daḷho bhavāti durabhisambhavasahanasamatthāya asithilaparakkamatāya thiro hoti. Kiṃ	2108	
PA_atk-s05_05a:2108_5	vuttaṃ hoti? Yasmā tvaṃ upacitapuññasambhāro, tasmāhaṃ ekantabyavasitova hutvā evaṃ	2108	
PA_atk-s05_05a:2108_6	dukkaraṃ durabhisambhavampi samānaṃ tuyhaṃ taṃ moneyyaṃ pavakkhāmi, santhambhassu daḷho bhavāti.	2108	
PA_atk-s05_05a:2109_0	708. Evaṃ paramasallekhaṃ moneyyavattaṃ vattukāmo nālakaṃ santhambhane daḷhībhāve	2109	
PA_atk-s05_05a:2109_1	ca niyojetvā paṭhamaṃ tāva gāmūpanibaddhakilesappahānaṃ dassento “samānabhāga”nti	2109	
PA_atk-s05_05a:2109_2	upaḍḍhagāthamāha. Tattha samānabhāganti samabhāgaṃ ekasadisaṃ ninnānākaraṇaṃ. Akkuṭṭhavanditanti	2109	
PA_atk-s05_05a:2109_3	akkosañca vandanañca.	2109	
PA_atk-s05_05a:2110_0	Idāni yathā taṃ samānabhāgaṃ kayirati, taṃ upāyaṃ dassento “manopadosa”nti upaḍḍhagāthamāha.	2110	
PA_atk-s05_05a:2110_1	Tassattho – akkuṭṭho manopadosaṃ rakkheyya, vandito santo anuṇṇato care, raññāpi	2110	
PA_atk-s05_05a:2110_2	vandito samāno “maṃ vandatī”ti uddhaccaṃ nāpajjeyya.	2110	
PA_atk-s05_05a:2111_0	709. Idāni araññūpanibaddhakilesappahānaṃ dassento “uccāvacā”ti gāthamāha. Tassattho	2111	
PA_atk-s05_05a:2111_1	– araññasaññite dāyepi iṭṭhāniṭṭhavasena uccāvacā nānappakārā ārammaṇā niccharanti,	2111	
PA_atk-s05_05a:2111_2	cakkhādīnaṃ āpāthamāgacchanti, te ca kho aggisikhūpamā pariḷāhajanakaṭṭhena. Yathā	2111	
PA_atk-s05_05a:2111_3	vā ḍayhamāne vane aggisikhā nānappakāratāya uccāvacā niccharanti, sadhūmāpi, vidhūmāpi,	2111	
PA_atk-s05_05a:2111_4	nīlāpi, pītāpi, rattāpi, khuddakāpi, mahantāpi, evaṃ sīhabyagghamanussāmanussavividhavihaṅgavirutapupphaphalapallavādibhedavasena	2111	
PA_atk-s05_05a:2111_5	nānappakāratāya dāye uccāvacā ārammaṇā niccharanti bhiṃsanakāpi, rajanīyāpi, dosanīyāpi,	2111	
PA_atk-s05_05a:2111_6	mohanīyāpi. Tenāha – “uccāvacā niccharanti, dāye aggisikhūpamā”ti. Evaṃ niccharantesu	2111	
PA_atk-s05_05a:2111_7	ca uccāvacesu ārammaṇesu yā kāci uyyānavanacārikaṃ gatā samānā pakatiyā vā vanacāriniyo	2111	
PA_atk-s05_05a:2111_8	kaṭṭhahārikādayo rahogataṃ disvā hasitalapitaruditadunnivatthādīhi nāriyo muniṃ palobhenti,	2111	
PA_atk-s05_05a:2111_9	tā su taṃ mā palobhayuṃ, tā nāriyo taṃ mā palobhayuṃ. Yathā na palobhenti, tathā	2111	
PA_atk-s05_05a:2111_10	karohīti vuttaṃ hoti.	21111	
PA_atk-s05_05a:2112_0	710-11. Evamassa bhagavā gāme ca araññe ca paṭipattividhiṃ dassetvā idāni sīlasaṃvaraṃ	2112	
PA_atk-s05_05a:2112_1	dassento “virato methunā dhammā”ti gāthādvayamāha. Tattha hitvā kāme paropareti methunadhammato	2112	
PA_atk-s05_05a:2112_2	avasesepi sundare ca asundare ca pañca kāmaguṇe hitvā. Tappahānena hi methunavirati	2112	
PA_atk-s05_05a:2112_3	susampannā hoti. Tenāha – “hitvā kāme paropare”ti. Ayamettha adhippāyo. “Aviruddho”tiādīni	2112	
PA_atk-s05_05a:2112_4	pana padāni “na haneyya, na ghātaye”ti ettha vuttāya pāṇātipātāveramaṇiyā sampattidassanatthaṃ	2112	
PA_atk-s05_05a:2112_5	vuttāni. Tatrāyaṃ saṅkhepavaṇṇanā – parapakkhiyesu pāṇesu aviruddho, attapakkhiyesu	2112	
PA_atk-s05_05a:2112_6	asāratto, sabbepi sataṇhanittaṇhatāya tasathāvare pāṇe jīvitukāmatāya amaritukāmatāya	2112	
PA_atk-s05_05a:2112_7	sukhakāmatāya dukkhapaṭikūlatāya ca “yathā ahaṃ tathā ete”ti attasamānatāya tesu	2112	
PA_atk-s05_05a:2112_8	virodhaṃ vinento teneva pakārena “yathā ete tathā aha”nti paresaṃ samānatāya ca attani	2112	
PA_atk-s05_05a:2112_9	anurodhaṃ vinento evaṃ ubhayathāpi anurodhavirodhavippahīno hutvā maraṇapaṭikūlatāya	2112	
PA_atk-s05_05a:2112_10	attānaṃ upamaṃ katvā pāṇesu ye keci tase vā thāvare vā pāṇe na haneyya sāhatthikādīhi	21121	
PA_atk-s05_05a:2112_11	payogehi, na ghātaye āṇattikādīhīti.	21121	
PA_atk-s05_05a:2113_0	712. Evamassa methunaviratipāṇātipātaviratimukhena saṅkhepato pātimokkhasaṃvarasīlaṃ	2113	
PA_atk-s05_05a:2113_1	vatvā “hitvā kāme”tiādīhi indriyasaṃvarañca dassetvā idāni ājīvapārisuddhiṃ dassento	2113	
PA_atk-s05_05a:2113_2	“hitvā icchañcā”tiādimāha. Tassattho – yāyaṃ taṇhā ekaṃ laddhā dutiyaṃ icchati, dve	2113	
PA_atk-s05_05a:2113_3	laddhā tatiyaṃ, satasahassaṃ laddhā taduttarimpi icchatīti evaṃ appaṭiladdhavisayaṃ	2113	
PA_atk-s05_05a:2113_4	icchanato “icchā”ti vuccati, yo cāyaṃ paṭiladdhavisayalubbhano lobho. Taṃ hitvā icchañca	2113	
PA_atk-s05_05a:2113_5	lobhañca yattha satto puthujjano, yasmiṃ cīvarādipaccaye tehi icchālobhehi puthujjano	2113	
PA_atk-s05_05a:2113_6	satto laggo paṭibaddho tiṭṭhati, tattha taṃ ubhayampi hitvā paccayatthaṃ ājīvapārisuddhiṃ	2113	
PA_atk-s05_05a:2113_7	avirodhento ñāṇacakkhunā cakkhumā hutvā imaṃ moneyyapaṭipadaṃ paṭipajjeyya. Evañhi	2113	
PA_atk-s05_05a:2113_8	paṭipanno tareyya narakaṃ imaṃ, duppūraṇaṭṭhena narakasaññitaṃ micchājīvahetubhūtaṃ	2113	
PA_atk-s05_05a:2113_9	imaṃ paccayataṇhaṃ tareyya, imāya vā paṭipadāya tareyyāti vuttaṃ hoti.	2113	
PA_atk-s05_05a:2114_0	713. Evaṃ paccayataṇhāpahānamukhena ājīvapārisuddhiṃ dassetvā idāni bhojane mattaññutāmukhena	2114	
PA_atk-s05_05a:2114_1	paccayaparibhogasīlaṃ tadanusārena ca yāva arahattappatti, tāva paṭipadaṃ dassento	2114	
PA_atk-s05_05a:2114_2	“ūnūdaro”ti gāthamāha. Tassattho – dhammena samena laddhesu itarītaracīvarādīsu paccayesu	2114	
PA_atk-s05_05a:2114_3	āhāraṃ tāva āhārento –	2114	
PA_atk-s05_05a:2115	“Cattāro pañca ālope, abhutvā udakaṃ pive;	211	
PA_atk-s05_05a:2116	Alaṃ phāsuvihārāya, pahitattassa bhikkhuno”ti. –	211	
PA_atk-s05_05a:2117_0	Vuttanayena ūnaudaro assa, na vātabharitabhastā viya uddhumātudaro, bhattasammadapaccayā	2117	
PA_atk-s05_05a:2117_1	thinamiddhaṃ parihareyyāti vuttaṃ hoti. Ūnūdaro hontopi ca mitāhāro assa bhojane	2117	
PA_atk-s05_05a:2117_2	mattaññū, “neva davāyā”tiādinā paccavekkhaṇena guṇato dosato ca paricchinnāhāro.	2117	
PA_atk-s05_05a:2117_3	Evaṃ mitāhāro samānopi paccayadhutaṅgapariyattiadhigamavasena catubbidhāya appicchatāya	2117	
PA_atk-s05_05a:2117_4	appiccho assa. Ekaṃsena hi moneyyapaṭipadaṃ paṭipannena bhikkhunā evaṃ appicchena	2117	
PA_atk-s05_05a:2117_5	bhavitabbaṃ. Tattha ekekasmiṃ paccaye tīhi santosehi santussanā paccayappicchatā.	2117	
PA_atk-s05_05a:2117_6	Dhutaṅgadharasseva sato “dhutavāti maṃ pare jānantū”ti anicchanatā dhutaṅgappicchatā.	2117	
PA_atk-s05_05a:2117_7	Bahussutasseva sato “bahussutoti maṃ pare jānantū”ti anicchanatā pariyattiappicchatā	2117	
PA_atk-s05_05a:2117_8	majjhantikattherassa viya. Adhigamasampannasseva sato “adhigato ayaṃ kusalaṃ dhammanti	2117	
PA_atk-s05_05a:2117_9	maṃ pare jānantū”ti anicchanatā adhigamappicchatā. Sā ca arahattādhigamato oraṃ veditabbā.	2117	
PA_atk-s05_05a:2117_10	Arahattādhigamatthañhi ayaṃ paṭipadāti. Evaṃ appicchopi ca arahattamaggena taṇhāloluppaṃ	21171	
PA_atk-s05_05a:2117_11	hitvā alolupo assa. Evaṃ alolupo hi sadā icchāya nicchāto aniccho hoti nibbuto, yāya	21171	
PA_atk-s05_05a:2117_12	icchāya chātā honti sattā khuppipāsāturā viya atittā, tāya icchāya aniccho hoti anicchattā	21171	
PA_atk-s05_05a:2117_13	ca nicchāto hoti anāturo paramatittippatto. Evaṃ nicchātattā nibbuto hoti vūpasantasabbakilesapariḷāhoti	21171	
PA_atk-s05_05a:2117_14	evamettha uppaṭipāṭiyā yojanā veditabbā.	21171	
PA_atk-s05_05a:2118_0	714. Evaṃ yāva arahattappatti, tāvapaṭipadaṃ kathetvā idāni taṃ paṭipadaṃ paṭipannassa	2118	
PA_atk-s05_05a:2118_1	bhikkhuno arahattappattiniṭṭhaṃ dhutaṅgasamādānaṃ senāsanavattañca kathento “sa piṇḍacāra”nti	2118	
PA_atk-s05_05a:2118_2	gāthādvayamāha. Tattha sa piṇḍacāraṃ caritvāti so bhikkhu bhikkhaṃ caritvā bhattakiccaṃ	2118	
PA_atk-s05_05a:2118_3	vā katvā. Vanantamabhihārayeti apapañcito gihipapañcena vanaṃ eva gaccheyya. Upaṭṭhito	2118	
PA_atk-s05_05a:2118_4	rukkhamūlasminti rukkhamūle ṭhito vā hutvā. Āsanūpagatoti āsanaṃ upagato vā hutvā,	2118	
PA_atk-s05_05a:2118_5	nisinnoti vuttaṃ hoti. Munīti moneyyapaṭipadaṃ paṭipanno. Ettha ca “piṇḍacāraṃ caritvā”ti	2118	
PA_atk-s05_05a:2118_6	iminā piṇḍapātikaṅgaṃ vuttaṃ. Yasmā pana ukkaṭṭhapiṇḍapātiko sapadānacārī ekāsaniko	2118	
PA_atk-s05_05a:2118_7	pattapiṇḍiko khalupacchābhattiko ca hotiyeva, tecīvarikapaṃsukūlampi ca samādiyateva,	2118	
PA_atk-s05_05a:2118_8	tasmā imānipi cha vuttāneva honti. “Vanantamabhihāraye”ti iminā pana āraññikaṅgaṃ	2118	
PA_atk-s05_05a:2118_9	vuttaṃ, “upaṭṭhito rukkhamūlasmi”nti iminā rukkhamūlikaṅgaṃ, “āsanūpagato”ti iminā	2118	
PA_atk-s05_05a:2118_10	nesajjikaṅgaṃ. Yathākkamaṃ pana etesaṃ anulomattā abbhokāsikayathāsanthatikasosānikaṅgāni	21181	
PA_atk-s05_05a:2118_11	vuttāniyeva hontīti evametāya gāthāya terasa dhutaṅgāni nālakattherassa kathesi.	21181	
PA_atk-s05_05a:2119_0	715. Sa jhānapasuto dhīroti so anuppannassa jhānassa uppādanena uppannassa āvajjanasamāpajjanādhiṭṭhānavuṭṭhānapaccavekkhaṇehi	2119	
PA_atk-s05_05a:2119_1	ca jhānesu pasuto anuyutto. Dhīroti dhitisampanno. Vanante ramito siyāti vane abhirato	2119	
PA_atk-s05_05a:2119_2	siyā, gāmantasenāsane nābhirameyyāti vuttaṃ hoti. Jhāyetha rukkhamūlasmiṃ, attānamabhitosayanti	2119	
PA_atk-s05_05a:2119_3	na kevalaṃ lokiyajjhānapasutoyeva siyā, apica kho tasmiṃyeva rukkhamūle sotāpattimaggādisampayuttena	2119	
PA_atk-s05_05a:2119_4	lokuttarajjhānenāpi attānaṃ atīva tosento jhāyetha. Paramassāsappattiyā hi lokuttarajjhāneneva	2119	
PA_atk-s05_05a:2119_5	cittaṃ atīva tussati, na aññena. Tenāha – “attānamabhitosaya”nti. Evamimāya gāthāya	2119	
PA_atk-s05_05a:2119_6	jhānapasutatāya vanantasenāsanābhiratiṃ arahattañca kathesi.	2119	
PA_atk-s05_05a:2120_0	716. Idāni yasmā imaṃ dhammadesanaṃ sutvā nālakatthero vanantamabhihāretvā nirāhāropi	2120	
PA_atk-s05_05a:2120_1	paṭipadāpūraṇe atīva ussukko ahosi, nirāhārena ca samaṇadhammaṃ kātuṃ na sakkā. Tathā	2120	
PA_atk-s05_05a:2120_2	karontassa hi jīvitaṃ nappavattati, kilese pana anuppādentena āhāro pariyesitabbo,	2120	
PA_atk-s05_05a:2120_3	ayamettha ñāyo. Tasmā tassa bhagavā aparāparesupi divasesu piṇḍāya caritabbaṃ, kilesā	2120	
PA_atk-s05_05a:2120_4	pana na uppādetabbāti dassanatthaṃ arahattappattiniṭṭhaṃyeva bhikkhācāravattaṃ kathento	2120	
PA_atk-s05_05a:2120_5	“tato ratyā vivasāne”tiādikā cha gāthāyo abhāsi. Tattha tatoti “sa piṇḍacāraṃ caritvā,	2120	
PA_atk-s05_05a:2120_6	vanantamabhihāraye”ti ettha vuttapiṇḍacāravanantābhihārato uttaripi. Ratyā vivasāneti	2120	
PA_atk-s05_05a:2120_7	rattisamatikkame, dutiyadivaseti vuttaṃ hoti. Gāmantamabhihārayeti ābhisamācārikavattaṃ	2120	
PA_atk-s05_05a:2120_8	katvā yāva bhikkhācāravelā, tāva vivekamanubrūhetvā gatapaccāgatavatte vuttanayena	2120	
PA_atk-s05_05a:2120_9	kammaṭṭhānaṃ manasi karonto gāmaṃ gaccheyya. Avhānaṃ nābhinandeyyāti “bhante, amhākaṃ	2120	
PA_atk-s05_05a:2120_10	ghare bhuñjitabba”nti nimantanaṃ, “deti nu kho na deti nu kho sundaraṃ nu kho deti	21201	
PA_atk-s05_05a:2120_11	asundaraṃ nu kho detī”ti evarūpaṃ vitakkaṃ bhojanañca paṭipadāpūrako bhikkhu nābhinandeyya,	21201	
PA_atk-s05_05a:2120_12	nappaṭiggaṇheyyāti vuttaṃ hoti. Yadi pana balakkārena pattaṃ gahetvā pūretvā denti,	21201	
PA_atk-s05_05a:2120_13	paribhuñjitvā samaṇadhammo kātabbo, dhutaṅgaṃ na kuppati, tadupādāya pana taṃ gāmaṃ	21201	
PA_atk-s05_05a:2120_14	na pavisitabbaṃ. Abhihārañca gāmatoti sace gāmaṃ paviṭṭhassa pātisatehipi bhattaṃ	21201	
PA_atk-s05_05a:2120_15	abhiharanti, tampi nābhinandeyya, tato ekasitthampi nappaṭiggaṇheyya, aññadatthu	21201	
PA_atk-s05_05a:2120_16	gharapaṭipāṭiyā piṇḍapātameva careyyāti.	21201	
PA_atk-s05_05a:2121_0	717. Na munī gāmamāgamma, kulesu sahasā careti so ca monatthāya paṭipannako muni	2121	
PA_atk-s05_05a:2121_1	gāmaṃ gato samāno kulesu sahasā na care, sahasokitādiananulomikaṃ gihisaṃsaggaṃ na	2121	
PA_atk-s05_05a:2121_2	āpajjeyyāti vuttaṃ hoti. Ghāsesanaṃ chinnakatho, na vācaṃ payutaṃ bhaṇeti chinnakatho	2121	
PA_atk-s05_05a:2121_3	viya hutvā obhāsaparikathānimittaviññattipayuttaṃ ghāsesanavācaṃ na bhaṇeyya. Sace	2121	
PA_atk-s05_05a:2121_4	ākaṅkheyya, gilāno samāno gelaññapaṭibāhanatthāya bhaṇeyya. Senāsanatthāya vā viññattiṃ	2121	
PA_atk-s05_05a:2121_5	ṭhapetvā obhāsaparikathānimittapayuttaṃ, avasesapaccayatthāya pana agilāno neva kiñci bhaṇeyyāti.	2121	
PA_atk-s05_05a:2122_0	718-9. Alatthaṃ yadidanti imissā pana gāthāya ayamattho – gāmaṃ piṇḍāya paviṭṭho	2122	
PA_atk-s05_05a:2122_1	appamattakepi kismiñci laddhe “alatthaṃ yaṃ idaṃ sādhū”ti cintetvā aladdhe “nālatthaṃ	2122	
PA_atk-s05_05a:2122_2	kusala”nti tampi “sundara”nti cintetvā ubhayeneva lābhālābhena so tādī nibbikāro	2122	
PA_atk-s05_05a:2122_3	hutvā rukkhaṃvupanivattati, yathāpi puriso phalagavesī rukkhaṃ upagamma phalaṃ laddhāpi	2122	
PA_atk-s05_05a:2122_4	aladdhāpi ananunīto appaṭihato majjhattoyeva hutvā gacchati, evaṃ kulaṃ upagamma	2122	
PA_atk-s05_05a:2122_5	lābhaṃ laddhāpi aladdhāpi majjhattova hutvā gacchatīti. Sa pattapāṇī ti gāthā uttānatthāva.	2122	
PA_atk-s05_05a:2123_0	720. Uccāvacāti imissā gāthāya sambandho – evaṃ bhikkhācāravattasampanno hutvāpi	2123	
PA_atk-s05_05a:2123_1	tāvatakeneva tuṭṭhiṃ anāpajjitvā paṭipadaṃ ārodheyya. Paṭipattisārañhi sāsanaṃ. Sā	2123	
PA_atk-s05_05a:2123_2	cāyaṃ uccāvacā…pe… mutanti. Tassattho – sā cāyaṃ maggapaṭipadā uttamanihīnabhedato	2123	
PA_atk-s05_05a:2123_3	uccāvacā buddhasamaṇena pakāsitā. Sukhāpaṭipadā hi khippābhiññā uccā, dukkhāpaṭipadā	2123	
PA_atk-s05_05a:2123_4	dandhābhiññā avacā. Itarā dve ekenaṅgena uccā, ekena avacā. Paṭhamā eva vā uccā,	2123	
PA_atk-s05_05a:2123_5	itarā tissopi avacā. Tāya cetāya uccāya avacāya vā paṭipadāya na pāraṃ diguṇaṃ yanti.	2123	
PA_atk-s05_05a:2123_6	“Duguṇa”nti vā pāṭho, ekamaggena dvikkhattuṃ nibbānaṃ na yantīti attho. Kasmā? Yena	2123	
PA_atk-s05_05a:2123_7	maggena ye kilesā pahīnā, tesaṃ puna appahātabbato. Etena parihānadhammābhāvaṃ dīpeti.	2123	
PA_atk-s05_05a:2123_8	Nayidaṃ ekaguṇaṃ mutanti tañca idaṃ pāraṃ ekakkhattuṃyeva phusanārahampi na hoti.	2123	
PA_atk-s05_05a:2123_9	Kasmā? Ekena maggena sabbakilesappahānābhāvato. Etena ekamaggeneva arahattābhāvaṃ dīpeti.	2123	
PA_atk-s05_05a:2124_0	721. Idāni paṭipadānisaṃsaṃ dassento “yassa ca visatā”ti gāthamāha. Tassattho – yassa	2124	
PA_atk-s05_05a:2124_1	ca evaṃ paṭipannassa bhikkhuno tāya paṭipadāya pahīnattā aṭṭhasatataṇhāvicaritabhāvena	2124	
PA_atk-s05_05a:2124_2	visatattā visatā taṇhā natthi, tassa kilesasotacchedena chinnasotassa kusalākusalappahānena	2124	
PA_atk-s05_05a:2124_3	kiccākiccappahīnassa rāgajo vā dosajo vā appamattakopi pariḷāho na vijjatīti.	2124	
PA_atk-s05_05a:2125_0	722. Idāni yasmā imā gāthāyo sutvā nālakattherassa cittaṃ udapādi – “yadi ettakaṃ	2125	
PA_atk-s05_05a:2125_1	moneyyaṃ sukaraṃ na dukkaraṃ, sakkā appakasirena pūretu”nti, tasmāssa bhagavā “dukkarameva	2125	
PA_atk-s05_05a:2125_2	moneyya”nti dassento puna “moneyyaṃ te upaññissa”ntiādimāha. Tattha upaññissanti	2125	
PA_atk-s05_05a:2125_3	upaññāpeyyaṃ, kathayissanti vuttaṃ hoti. Khuradhārā upamā assāti khuradhārūpamo.	2125	
PA_atk-s05_05a:2125_4	Bhaveti bhaveyya. Ko adhippāyo? Moneyyaṃ paṭipanno bhikkhu khuradhāraṃ upamaṃ katvā	2125	
PA_atk-s05_05a:2125_5	paccayesu vatteyya. Yathā madhudiddhaṃ khuradhāraṃ lihanto, chedato, jivhaṃ rakkhati,	2125	
PA_atk-s05_05a:2125_6	evaṃ dhammena laddhe paccaye paribhuñjanto cittaṃ kilesuppattito rakkheyyāti vuttaṃ	2125	
PA_atk-s05_05a:2125_7	hoti. Paccayā hi parisuddhena ñāyena laddhuñca anavajjaparibhogena paribhuñjituñca	2125	
PA_atk-s05_05a:2125_8	na sukhena sakkāti bhagavā paccayanissitameva bahuso bhaṇati. Jivhāya tālumāhacca,	2125	
PA_atk-s05_05a:2125_9	udare saññato siyāti jivhāya tāluṃ uppīḷetvāpi rasataṇhaṃ vinodento kiliṭṭhena maggena	2125	
PA_atk-s05_05a:2125_10	uppannapaccaye asevanto udare saṃyato siyā.	21251	
PA_atk-s05_05a:2126_0	723. Alīnacitto ca siyāti niccaṃ kusalānaṃ dhammānaṃ bhāvanāya aṭṭhitakāritāya akusītacitto	2126	
PA_atk-s05_05a:2126_1	ca bhaveyya. Na cāpi bahu cintayeti ñātijanapadāmaravitakkavasena ca bahuṃ na cinteyya.	2126	
PA_atk-s05_05a:2126_2	Nirāmagandho asito, brahmacariyaparāyaṇoti nikkileso ca hutvā taṇhādiṭṭhīhi kismiñci	2126	
PA_atk-s05_05a:2126_3	bhave anissito sikkhāttayasakalasāsanabrahmacariyaparāyaṇo eva bhaveyya.	2126	
PA_atk-s05_05a:2127_0	724-5. Ekāsanassāti vivittāsanassa. Āsanamukhena cettha sabbairiyāpathā vuttā. Yato	2127	
PA_atk-s05_05a:2127_1	sabbairiyāpathesu ekībhāvassa sikkheyyāti vuttaṃ hotīti veditabbaṃ. Ekāsanassāti	2127	
PA_atk-s05_05a:2127_2	ca sampadānavacanametaṃ. Samaṇūpāsanassa cāti samaṇehi upāsitabbassa aṭṭhatiṃsārammaṇabhāvanānuyogassa,	2127	
PA_atk-s05_05a:2127_3	samaṇānaṃ vā upāsanabhūtassa aṭṭhatiṃsārammaṇabhedasseva. Idampi sampadānavacanameva,	2127	
PA_atk-s05_05a:2127_4	upāsanatthanti vuttaṃ hoti. Ettha ca ekāsanena kāyaviveko, samaṇūpāsanena cittaviveko	2127	
PA_atk-s05_05a:2127_5	vutto hotīti veditabbo. Ekattaṃ monamakkhātanti evamidaṃ kāyacittavivekavasena “ekattaṃ	2127	
PA_atk-s05_05a:2127_6	mona”nti akkhātaṃ. Eko ce abhiramissasīti idaṃ pana uttaragāthāpekkhaṃ padaṃ, “atha	2127	
PA_atk-s05_05a:2127_7	bhāhisi dasadisā”ti iminā assa sambandho.	2127	
PA_atk-s05_05a:2128_0	Bhāhisīti bhāsissasi pakāsessasi. Imaṃ paṭipadaṃ bhāvento sabbadisāsu kittiyā pākaṭo	2128	
PA_atk-s05_05a:2128_1	bhavissasīti vuttaṃ hoti. Sutvā dhīrānantiādīnaṃ pana catunnaṃ padānaṃ ayamattho	2128	
PA_atk-s05_05a:2128_2	– yena ca kittighosena bhāhisi dasadisā taṃ dhīrānaṃ jhāyīnaṃ kāmacāginaṃ nighosaṃ	2128	
PA_atk-s05_05a:2128_3	sutvā atha tvaṃ tena uddhaccaṃ anāpajjitvā bhiyyo hiriñca saddhañca kareyyāsi, tena	2128	
PA_atk-s05_05a:2128_4	ghosena harāyamāno “niyyānikapaṭipadā aya”nti saddhaṃ uppādetvā uttari paṭipattimeva	2128	
PA_atk-s05_05a:2128_5	brūheyyāsi. Māmakoti evañhi sante mama sāvako hotīti.	2128	
PA_atk-s05_05a:2129_0	726. Taṃ nadīhīti yaṃ taṃ mayā “hiriñca saddhañca bhiyyo kubbethā”ti vadatā “uddhaccaṃ	2129	
PA_atk-s05_05a:2129_1	na kātabba”nti vuttaṃ, taṃ iminā nadīnidassanenāpi jānātha, tabbipariyāyañca sobbhesu	2129	
PA_atk-s05_05a:2129_2	ca padaresuca jānātha. Sobbhesūti mātikāsu. Padaresūti darīsu. Kathaṃ? Saṇantā yanti	2129	
PA_atk-s05_05a:2129_3	kusobbhā, tuṇhī yanti mahodadhīti. Kusobbhā hi sobbhapadarādibhedā sabbāpi kunnadiyo	2129	
PA_atk-s05_05a:2129_4	saṇantā saddaṃ karontā uddhatā hutvā yanti, gaṅgādibhedā pana mahānadiyo tuṇhī yanti,	2129	
PA_atk-s05_05a:2129_5	evaṃ “moneyyaṃ pūremī”ti uddhato hoti amāmako, māmako pana hiriñca saddhañca uppādetvā nīcacittova hoti.	2129	
PA_atk-s05_05a:2130_0	727-9. Kiñca bhiyyo – yadūnakaṃ…pe… paṇḍitoti. Tattha siyā – sace aḍḍhakumbhūpamo	2130	
PA_atk-s05_05a:2130_1	bālo saṇantatāya, rahado pūrova paṇḍito santatāya, atha kasmā buddhasamaṇo evaṃ dhammadesanābyāvaṭo	2130	
PA_atk-s05_05a:2130_2	hutvā bahuṃ bhāsatīti iminā sambandhena “yaṃ samaṇo”ti gāthamāha. Tassattho – yaṃ	2130	
PA_atk-s05_05a:2130_3	buddhasamaṇo bahuṃ bhāsati upetaṃ atthasañhitaṃ, atthupetaṃ dhammupetañca hitena	2130	
PA_atk-s05_05a:2130_4	ca saṃhitaṃ, taṃ na uddhaccena, apica kho jānaṃ so dhammaṃ deseti divasampi desento	2130	
PA_atk-s05_05a:2130_5	nippapañcova hutvā. Tassa hi sabbaṃ vacīkammaṃ ñāṇānuparivatti. Evaṃ desento ca “idamassa	2130	
PA_atk-s05_05a:2130_6	hitaṃ idamassa hita”nti nānappakārato jānaṃ so bahu bhāsati, na kevalaṃ bahubhāṇitāya.	2130	
PA_atk-s05_05a:2130_7	Avasānagāthāya sambandho – evaṃ tāva sabbaññutaññāṇena samannāgato buddhasamaṇo jānaṃ	2130	
PA_atk-s05_05a:2130_8	so dhammaṃ deseti, jānaṃ so bahu bhāsati. Tena desitaṃ pana dhammaṃ nibbedhabhāgiyeneva	2130	
PA_atk-s05_05a:2130_9	ñāṇena yo ca jānaṃ saṃyatatto, jānaṃ na bahu bhāsati, sa muni monamarahati, sa muni	2130	
PA_atk-s05_05a:2130_10	monamajjhagāti. Tassattho – taṃ dhammaṃ jānanto saṃyatatto guttacitto hutvā yaṃ bhāsitaṃ	21301	
PA_atk-s05_05a:2130_11	sattānaṃ hitasukhāvahaṃ na hoti, taṃ jānaṃ na bahu bhāsati. So evaṃvidho monatthaṃ	21301	
PA_atk-s05_05a:2130_12	paṭipannako muni moneyyapaṭipadāsaṅkhātaṃ monaṃ arahati. Na kevalañca arahatiyeva,	21301	
PA_atk-s05_05a:2130_13	apica kho pana sa muni arahattamaggañāṇasaṅkhātaṃ monaṃ ajjhagā icceva veditabboti	21301	
PA_atk-s05_05a:2130_14	arahattanikūṭena desanaṃ niṭṭhāpesi.	21301	
PA_atk-s05_05a:2131_0	Taṃ sutvā nālakatthero tīsu ṭhānesu appiccho ahosi dassane savane pucchāyāti. So	2131	
PA_atk-s05_05a:2131_1	hi desanāpariyosāne pasannacitto bhagavantaṃ vanditvā vanaṃ paviṭṭho, puna “aho vatāhaṃ	2131	
PA_atk-s05_05a:2131_2	bhagavantaṃ passeyya”nti lolabhāvaṃ na janesi. Ayamassa dassane appicchatā. Tathā	2131	
PA_atk-s05_05a:2131_3	“aho vatāhaṃ puna dhammadesanaṃ suṇeyya”nti lolabhāvaṃ na janesi. Ayamassa savane	2131	
PA_atk-s05_05a:2131_4	appicchatā. Tathā “aho vatāhaṃ puna moneyyapaṭipadaṃ puccheyya”nti lolabhāvaṃ na	2131	
PA_atk-s05_05a:2131_5	janesi. Ayamassa pucchāya appicchatā.	2131	
PA_atk-s05_05a:2132_0	So evaṃ appiccho samāno pabbatapādaṃ pavisitvā ekavanasaṇḍe dve divasāni na vasi,	2132	
PA_atk-s05_05a:2132_1	ekarukkhamūle dve divasāni na nisīdi, ekagāme dve divasāni piṇḍāya na pāvisi. Iti	2132	
PA_atk-s05_05a:2132_2	vanato vanaṃ, rukkhato rukkhaṃ, gāmato gāmaṃ āhiṇḍanto anurūpapaṭipadaṃ paṭipajjitvā	2132	
PA_atk-s05_05a:2132_3	aggaphale patiṭṭhāsi. Atha yasmā moneyyapaṭipadaṃ ukkaṭṭhaṃ katvā pūrento bhikkhu	2132	
PA_atk-s05_05a:2132_4	satteva māsāni jīvati, majjhimaṃ katvā pūrento satta vassāni, mandaṃ katvā pūrento	2132	
PA_atk-s05_05a:2132_5	soḷasa vassāni. Ayañca ukkaṭṭhaṃ katvā pūresi, tasmā satta māse ṭhatvā attano āyusaṅkhāraparikkhayaṃ	2132	
PA_atk-s05_05a:2132_6	ñatvā nhāyitvā nivāsetvā kāyabandhanaṃ bandhitvā diguṇaṃ saṅghāṭiṃ pārupitvā dasabalābhimukho	2132	
PA_atk-s05_05a:2132_7	pañcapatiṭṭhitaṃ vanditvā añjaliṃ paggahetvā hiṅgulakapabbataṃ nissāya ṭhitakova	2132	
PA_atk-s05_05a:2132_8	anupādisesāya nibbānadhātuyā parinibbāyi. Tassa parinibbutabhāvaṃ ñatvā bhagavā bhikkhusaṅghena	2132	
PA_atk-s05_05a:2132_9	saddhiṃ tattha gantvā sarīrakiccaṃ katvā dhātuyo gāhāpetvā cetiyaṃ patiṭṭhāpetvā agamāsīti.	2132	
PA_atk-s05_05a:2133	Paramatthajotikāya khuddaka-aṭṭhakathāya	213	
PA_atk-s05_05a:2134	Suttanipāta-aṭṭhakathāya nālakasuttavaṇṇanā niṭṭhitā.	213	
PA_atk-s05_05a:2135	12. Dvayatānupassanāsuttavaṇṇanā	213	
PA_atk-s05_05a:2136_0	Evaṃ me sutanti dvayatānupassanāsuttaṃ. Kā uppatti? Imassa suttassa attajjhāsayato	2136	
PA_atk-s05_05a:2136_1	uppatti. Attajjhāsayena hi bhagavā imaṃ suttaṃ desesi. Ayamettha saṅkhepo, vitthāro	2136	
PA_atk-s05_05a:2136_2	panassa atthavaṇṇanāyameva āvi bhavissati. Tattha evaṃ me sutantiādīni vuttanayāneva.	2136	
PA_atk-s05_05a:2136_3	Pubbārāmeti sāvatthinagarassa puratthimadisāyaṃ ārāme. Migāramātu pāsādeti ettha	2136	
PA_atk-s05_05a:2136_4	visākhā upāsikā attano sasurena migārena seṭṭhinā mātuṭṭhāne ṭhapitattā “migāramātā”ti	2136	
PA_atk-s05_05a:2136_5	vuccati. Tāya migāramātuyā navakoṭiagghanakaṃ mahālatāpiḷandhanaṃ vissajjetvā kārāpito	2136	
PA_atk-s05_05a:2136_6	pāsādo heṭṭhā ca upari ca pañca pañca gabbhasatāni katvā sahassakūṭāgāragabbho, so	2136	
PA_atk-s05_05a:2136_7	“migāramātupāsādo”ti vuccati. Tasmiṃ migāramātu pāsāde.	2136	
PA_atk-s05_05a:2137_0	Tena kho pana samayena bhagavāti yaṃ samayaṃ bhagavā sāvatthiṃ nissāya pubbārāme	2137	
PA_atk-s05_05a:2137_1	migāramātu pāsāde viharati, tena samayena. Tadahuposatheti tasmiṃ ahu uposathe, uposathadivaseti	2137	
PA_atk-s05_05a:2137_2	vuttaṃ hoti. Pannaraseti idaṃ uposathaggahaṇena sampattāvasesuposathapaṭikkhepavacanaṃ.	2137	
PA_atk-s05_05a:2137_3	Puṇṇāya puṇṇamāya rattiyāti pannarasadivasattā divasagaṇanāya abbhādiupakkilesavirahattā	2137	
PA_atk-s05_05a:2137_4	rattiguṇasampattiyā ca puṇṇattā puṇṇāya, paripuṇṇacandattā puṇṇamāya ca rattiyā.	2137	
PA_atk-s05_05a:2137_5	Bhikkhusaṅghaparivutoti bhikkhusaṅghena parivuto. Abbhokāse nisinno hotīti migāramātu	2137	
PA_atk-s05_05a:2137_6	ratanapāsādapariveṇe abbhokāse upari appaṭicchanne okāse paññattavarabuddhāsane nisinno	2137	
PA_atk-s05_05a:2137_7	hoti. Tuṇhībhūtaṃ tuṇhībhūtanti atīva tuṇhībhūtaṃ, yato yato vā anuviloketi, tato	2137	
PA_atk-s05_05a:2137_8	tato tuṇhībhūtaṃ, tuṇhībhūtaṃ vācāya, puna tuṇhībhūtaṃ kāyena. Bhikkhusaṅghaṃ anuviloketvāti	2137	
PA_atk-s05_05a:2137_9	taṃ parivāretvā nisinnaṃ anekasahassabhikkhuparimāṇaṃ tuṇhībhūtaṃ tuṇhībhūtaṃ bhikkhusaṅghaṃ	2137	
PA_atk-s05_05a:2137_10	“ettakā ettha sotāpannā, ettakā sakadāgāmino, ettakā anāgāmino ettakā āraddhavipassakā	21371	
PA_atk-s05_05a:2137_11	kalyāṇaputhujjanā, imassa bhikkhusaṅghassa kīdisī dhammadesanā sappāyā”ti sappāyadhammadesanāparicchedanatthaṃ	21371	
PA_atk-s05_05a:2137_12	ito cito ca viloketvā.	21371	
PA_atk-s05_05a:2138_0	Ye te, bhikkhave, kusalā dhammāti ye te ārogyaṭṭhena anavajjaṭṭhena iṭṭhaphalaṭṭhena	2138	
PA_atk-s05_05a:2138_1	kosallasambhūtaṭṭhena ca kusalā sattatiṃsabodhipakkhiyadhammā, tajjotakā vā pariyattidhammā.	2138	
PA_atk-s05_05a:2138_2	Ariyā niyyānikā sambodhagāminoti upagantabbaṭṭhena ariyā, lokato niyyānaṭṭhena niyyānikā,	2138	
PA_atk-s05_05a:2138_3	sambodhasaṅkhātaṃ arahattaṃ gamanaṭṭhena sambodhagāmino. Tesaṃ vo bhikkhave…pe… savanāya,	2138	
PA_atk-s05_05a:2138_4	tesaṃ bhikkhave kusalānaṃ…pe… sambodhagāmīnaṃ kā upanisā, kiṃ kāraṇaṃ, kiṃ payojanaṃ	2138	
PA_atk-s05_05a:2138_5	tumhākaṃ savanāya, kimatthaṃ tumhe te dhamme suṇāthāti vuttaṃ hoti. Yāvadeva dvayatānaṃ	2138	
PA_atk-s05_05a:2138_6	dhammānaṃ yathābhūtaṃ ñāṇāyāti ettha yāvadevāti paricchedāvadhāraṇavacanaṃ. Dve avayavā	2138	
PA_atk-s05_05a:2138_7	etesanti dvayā, dvayā eva dvayatā, tesaṃ dvayatānaṃ. “Dvayāna”ntipi pāṭho. Yathābhūtaṃ	2138	
PA_atk-s05_05a:2138_8	ñāṇāyāti aviparītañāṇāya. Kiṃ vuttaṃ hoti? Yadetaṃ lokiyalokuttarādibhedena dvidhā	2138	
PA_atk-s05_05a:2138_9	vavatthitānaṃ dhammānaṃ vipassanāsaṅkhātaṃ yathābhūtañāṇaṃ, etadatthāya na ito bhiyyoti,	2138	
PA_atk-s05_05a:2138_10	savanena hi ettakaṃ hoti, taduttari visesādhigamo bhāvanāyāti. Kiñca dvayataṃ vadethāti	21381	
PA_atk-s05_05a:2138_11	ettha pana sace, vo bhikkhave, siyā, kiñca tumhe, bhante, dvayataṃ vadethāti ayamadhippāyo.	21381	
PA_atk-s05_05a:2138_12	Padattho pana “kiñca dvayatābhāvaṃ vadethā”ti.	21381	
PA_atk-s05_05a:2139_0	(1) Tato bhagavā dvayataṃ dassento “idaṃ dukkha”nti evamādimāha. Tattha dvayatānaṃ	2139	
PA_atk-s05_05a:2139_1	catusaccadhammānaṃ “idaṃ dukkhaṃ, ayaṃ dukkhasamudayo”ti evaṃ lokiyassa ekassa avayavassa	2139	
PA_atk-s05_05a:2139_2	sahetukassa vā dukkhassa dassanena ayaṃ ekānupassanā, itarā lokuttarassa dutiyassa	2139	
PA_atk-s05_05a:2139_3	avayavassa saupāyassa vā nirodhassa dassanena dutiyānupassanā. Paṭhamā cettha tatiyacatutthavisuddhīhi	2139	
PA_atk-s05_05a:2139_4	hoti, dutiyā pañcamavisuddhiyā. Evaṃ sammā dvayatānupassinoti iminā vuttanayena sammā	2139	
PA_atk-s05_05a:2139_5	dvayadhamme anupassantassa satiyā avippavāsena appamattassa, kāyikacetasikavīriyātāpena	2139	
PA_atk-s05_05a:2139_6	ātāpino kāye ca jīvite ca nirapekkhattā, pahitattassa. Pāṭikaṅkhanti icchitabbaṃ.	2139	
PA_atk-s05_05a:2139_7	Diṭṭheva dhamme aññāti asmiṃyeva attabhāve arahattaṃ. Sati vā upādisese anāgāmitāti	2139	
PA_atk-s05_05a:2139_8	“upādisesa”nti punabbhavavasena upādātabbakkhandhasesaṃ vuccati, tasmiṃ vā sati anāgāmibhāvo	2139	
PA_atk-s05_05a:2139_9	paṭikaṅkhoti dasseti. Tattha kiñcāpi heṭṭhimaphalānipi evaṃ dvayatānupassinova honti,	2139	
PA_atk-s05_05a:2139_10	uparimaphalesu pana ussāhaṃ janento evamāha.	21391	
PA_atk-s05_05a:2140_0	Idamavocātiādi saṅgītikārānaṃ vacanaṃ. Tattha idanti “ye te, bhikkhave”tiādivuttanidassanaṃ.	2140	
PA_atk-s05_05a:2140_1	Etanti idāni “ye dukkha”nti evamādivattabbagāthābandhanidassanaṃ. Imā ca gāthā catusaccadīpakattā	2140	
PA_atk-s05_05a:2140_2	vuttatthadīpikā eva, evaṃ santepi gāthārucikānaṃ pacchā āgatānaṃ pubbe vuttaṃ asamatthatāya	2140	
PA_atk-s05_05a:2140_3	anuggahetvā “idāni yadi vadeyya sundara”nti ākaṅkhantānaṃ vikkhittacittānañca atthāya	2140	
PA_atk-s05_05a:2140_4	vuttā. Visesatthadīpikā vāti avipassake vipassake ca dassetvā tesaṃ vaṭṭavivaṭṭadassanato,	2140	
PA_atk-s05_05a:2140_5	tasmā visesatthadassanatthameva vuttā. Esa nayo ito parampi gāthāvacanesu.	2140	
PA_atk-s05_05a:2141_0	730. Tattha yattha cāti nibbānaṃ dasseti. Nibbāne hi dukkhaṃ sabbaso uparujjhati,	2141	
PA_atk-s05_05a:2141_1	sabbappakāraṃ uparujjhati, sahetukaṃ uparujjhati, asesañca uparujjhati. Tañca magganti	2141	
PA_atk-s05_05a:2141_2	tañca aṭṭhaṅgikaṃ maggaṃ.	2141	
PA_atk-s05_05a:2142_0	731-3. Cetovimuttihīnā te, atho paññāvimuttiyāti ettha arahattaphalasamādhi rāgavirāgā	2142	
PA_atk-s05_05a:2142_1	cetovimutti, arahattaphalapaññā avijjāvirāgā paññāvimuttīti veditabbā. Taṇhācaritena	2142	
PA_atk-s05_05a:2142_2	vā appanājhānabalena kilese vikkhambhetvā adhigataṃ arahattaphalaṃ rāgavirāgā cetovimutti,	2142	
PA_atk-s05_05a:2142_3	diṭṭhicaritena upacārajjhānamattaṃ nibbattetvā vipassitvā adhigataṃ arahattaphalaṃ	2142	
PA_atk-s05_05a:2142_4	avijjāvirāgā paññāvimutti. Anāgāmiphalaṃ vā kāmarāgaṃ sandhāya rāgavirāgā cetovimutti,	2142	
PA_atk-s05_05a:2142_5	arahattaphalaṃ sabbappakārato avijjāvirāgā paññāvimuttīti. Antakiriyāyāti vaṭṭadukkhassa	2142	
PA_atk-s05_05a:2142_6	antakaraṇatthāya. Jātijarūpagāti jātijaraṃ upagatā, jātijarāya vā upagatā, na parimuccanti	2142	
PA_atk-s05_05a:2142_7	jātijarāyāti evaṃ veditabbā. Sesamettha ādito pabhuti pākaṭameva. Gāthāpariyosāne	2142	
PA_atk-s05_05a:2142_8	ca saṭṭhimattā bhikkhū taṃ desanaṃ uggahetvā vipassitvā tasmiṃyeva āsane arahattaṃ	2142	
PA_atk-s05_05a:2142_9	pāpuṇiṃsu. Yathā cettha, evaṃ sabbavāresu.	2142	
PA_atk-s05_05a:2143_0	(2) Ato eva bhagavā “siyā aññenapi pariyāyenā”tiādinā nayena nānappakārato dvayatānupassanaṃ	2143	
PA_atk-s05_05a:2143_1	āha. Tattha dutiyavāre upadhipaccayāti sāsavakammapaccayā. Sāsavakammañhi idha “upadhī”ti	2143	
PA_atk-s05_05a:2143_2	adhippetaṃ. Asesavirāganirodhāti asesaṃ virāgena nirodhā, asesavirāgasaṅkhātā vā nirodhā.	2143	
PA_atk-s05_05a:2144_0	734. Upadhinidānāti kammapaccayā. Dukkhassa jātippabhavānupassīti vaṭṭadukkhassa	2144	
PA_atk-s05_05a:2144_1	jātikāraṇaṃ “upadhī”ti anupassanto. Sesamettha pākaṭameva. Evaṃ ayampi vāro cattāri	2144	
PA_atk-s05_05a:2144_2	saccāni dīpetvā arahattanikūṭeneva vutto. Yathā cāyaṃ, evaṃ sabbavārā.	2144	
PA_atk-s05_05a:2145	(3) Tattha tatiyavāre avijjāpaccayāti bhavagāmikammasambhāraavijjāpaccayā. Dukkhaṃ pana sabbattha vaṭṭadukkhameva.	214	
PA_atk-s05_05a:2146_0	735. Jātimaraṇasaṃsāranti khandhanibbattiṃ jātiṃ khandhabhedaṃ maraṇaṃ khandhapaṭipāṭiṃ	2146	
PA_atk-s05_05a:2146_1	saṃsārañca. Vajantīti gacchanti upenti. Itthabhāvaññathābhāvanti imaṃ manussabhāvaṃ	2146	
PA_atk-s05_05a:2146_2	ito avasesaaññanikāyabhāvañca. Gatīti paccayabhāvo.	2146	
PA_atk-s05_05a:2147	736. Avijjā hāyanti avijjā hi ayaṃ. Vijjāgatā ca ye sattāti ye ca arahattamaggavijjāya kilese vijjhitvā gatā khīṇāsavasattā. Sesamuttānatthameva.	214	
PA_atk-s05_05a:2148	(4) Catutthavāre saṅkhārapaccayāti puññāpuññāneñjābhisaṅkhārapaccayā.	214	
PA_atk-s05_05a:2149_0	738-9. Etamādīnavaṃ ñatvāti yadidaṃ dukkhaṃ saṅkhārapaccayā, etaṃ ādīnavanti ñatvā.	2149	
PA_atk-s05_05a:2149_1	Sabbasaṅkhārasamathāti sabbesaṃ vuttappakārānaṃ saṅkhārānaṃ maggañāṇena samathā,	2149	
PA_atk-s05_05a:2149_2	upahatatāya phalasamatthatāyāti vuttaṃ hoti. Saññānanti kāmasaññādīnaṃ maggeneva	2149	
PA_atk-s05_05a:2149_3	uparodhanā. Etaṃ ñatvā yathātathanti etaṃ dukkhakkhayaṃ aviparītaṃ ñatvā. Sammaddasāti	2149	
PA_atk-s05_05a:2149_4	sammādassanā. Sammadaññāyāti saṅkhataṃ aniccādito, asaṅkhatañca niccādito ñatvā.	2149	
PA_atk-s05_05a:2149_5	Mārasaṃyoganti tebhūmakavaṭṭaṃ. Sesamuttānatthameva.	2149	
PA_atk-s05_05a:2150	(5) Pañcamavāre viññāṇapaccayāti kammasahajātaabhisaṅkhāraviññāṇapaccayā.	215	
PA_atk-s05_05a:2151	741. Nicchātoti nittaṇho. Parinibbutoti kilesaparinibbānena parinibbuto hoti. Sesaṃ pākaṭameva.	215	
PA_atk-s05_05a:2152_0	(6) Chaṭṭhavāre phassapaccayāti abhisaṅkhāraviññāṇasampayuttaphassapaccayāti attho.	2152	
PA_atk-s05_05a:2152_1	Evaṃ ettha padapaṭipāṭiyā vattabbāni nāmarūpasaḷāyatanāni avatvā phasso vutto. Tāni	2152	
PA_atk-s05_05a:2152_2	hi rūpamissakattā kammasampayuttāneva na honti, idañca vaṭṭadukkhaṃ kammato vā sambhaveyya	2152	
PA_atk-s05_05a:2152_3	kammasampayuttadhammato vāti.	2152	
PA_atk-s05_05a:2153_0	742-3. Bhavasotānusārinanti taṇhānusārinaṃ. Pariññāyāti tīhi pariññāhi parijānitvā.	2153	
PA_atk-s05_05a:2153_1	Aññāyāti arahattamaggapaññāya ñatvā. Upasame ratāti phalasamāpattivasena nibbāne	2153	
PA_atk-s05_05a:2153_2	ratā. Phassābhisamayāti phassanirodhā. Sesaṃ pākaṭameva.	2153	
PA_atk-s05_05a:2154	(7) Sattamavāre vedanāpaccayāti kammasampayuttavedanāpaccayā.	215	
PA_atk-s05_05a:2155_0	744-5. Adukkhamasukhaṃ sahāti adukkhamasukhena saha. Etaṃ dukkhanti ñatvānāti etaṃ	2155	
PA_atk-s05_05a:2155_1	sabbaṃ vedayitaṃ “dukkhakāraṇa”nti ñatvā, vipariṇāmaṭṭhitiaññāṇadukkhatāhi vā dukkhaṃ	2155	
PA_atk-s05_05a:2155_2	ñatvā. Mosadhammanti nassanadhammaṃ. Palokinanti jarāmaraṇehi palujjanadhammaṃ. Phussa	2155	
PA_atk-s05_05a:2155_3	phussāti udayabbayañāṇena phusitvā phusitvā. Vayaṃ passanti ante bhaṅgameva passanto.	2155	
PA_atk-s05_05a:2155_4	Evaṃ tattha vijānatīti evaṃ tā vedanā vijānāti, tattha vā dukkhabhāvaṃ vijānāti.	2155	
PA_atk-s05_05a:2155_5	Vedanānaṃ khayāti tato paraṃ maggañāṇena kammasampayuttānaṃ vedanānaṃ khayā. Sesamuttānameva.	2155	
PA_atk-s05_05a:2156	(8) Aṭṭhamavāre taṇhāpaccayāti kammasambhārataṇhāpaccayā.	215	
PA_atk-s05_05a:2157	747. Etamādīnavaṃ ñatvā, taṇhaṃ dukkhassa sambhavanti etaṃ dukkhassa sambhavaṃ taṇhāya ādīnavaṃ ñatvā. Sesamuttānameva.	215	
PA_atk-s05_05a:2158	(9) Navamavāre upādānapaccayāti kammasambhāraupādānapaccayā.	215	
PA_atk-s05_05a:2159_0	748-9. Bhavoti vipākabhavo khandhapātubhāvo. Bhūto dukkhanti bhūto sambhūto vaṭṭadukkhaṃ	2159	
PA_atk-s05_05a:2159_1	nigacchati. Jātassa maraṇanti yatrāpi “bhūto sukhaṃ nigacchatī”ti bālā maññanti,	2159	
PA_atk-s05_05a:2159_2	tatrāpi dukkhameva dassento āha – “jātassa maraṇaṃ hotī”ti. Dutiyagāthāya yojanā	2159	
PA_atk-s05_05a:2159_3	– aniccādīhi sammadaññāya paṇḍitā upādānakkhayā jātikkhayaṃ nibbānaṃ abhiññāya na	2159	
PA_atk-s05_05a:2159_4	gacchanti punabbhavanti.	2159	
PA_atk-s05_05a:2160	(10) Dasamavāre ārambhapaccayāti kammasampayuttavīriyapaccayā.	216	
PA_atk-s05_05a:2161	751. Anārambhe vimuttinoti anārambhe nibbāne vimuttassa. Sesamuttānameva.	216	
PA_atk-s05_05a:2162_0	(11) Ekādasamavāre āhārapaccayāti kammasampayuttāhārapaccayā. Aparo nayo – catubbidhā	2162	
PA_atk-s05_05a:2162_1	sattā rūpūpagā, vedanūpagā, saññūpagā, saṅkhārūpagāti. Tattha ekādasavidhāya kāmadhātuyā	2162	
PA_atk-s05_05a:2162_2	sattā rūpūpagā kabaḷīkārāhārasevanato. Rūpadhātuyā sattā aññatra asaññehi vedanūpagā	2162	
PA_atk-s05_05a:2162_3	phassāhārasevanato. Heṭṭhā tividhāya arūpadhātuyā sattā saññūpagā saññābhinibbattamanosañcetanāhārasevanato.	2162	
PA_atk-s05_05a:2162_4	Bhavagge sattā saṅkhārūpagā saṅkhārābhinibbattaviññāṇāhārasevanatoti. Evampi yaṃ	2162	
PA_atk-s05_05a:2162_5	kiñci dukkhaṃ sambhoti, sabbaṃ āhārapaccayāti veditabbaṃ.	2162	
PA_atk-s05_05a:2163_0	755. Ārogyanti nibbānaṃ. Saṅkhāya sevīti cattāro paccaye paccavekkhitvā sevamāno,	2163	
PA_atk-s05_05a:2163_1	“pañcakkhandhā dvādasāyatanāni aṭṭhārasadhātuyo”ti evaṃ vā lokaṃ saṅkhāya “aniccaṃ	2163	
PA_atk-s05_05a:2163_2	dukkhaṃ anattā”ti ñāṇena sevamāno. Dhammaṭṭhoti catusaccadhamme ṭhito. Saṅkhyaṃ nopetīti	2163	
PA_atk-s05_05a:2163_3	“devo”ti vā “manusso”ti vā ādikaṃ saṅkhyaṃ na gacchati. Sesamuttānameva.	2163	
PA_atk-s05_05a:2164	(12) Dvādasamavāre iñjitapaccayāti taṇhāmānadiṭṭhikammakilesaiñjitesu yato kutoci kammasambhāriñjitapaccayā.	216	
PA_atk-s05_05a:2165	757. Ejaṃ vossajjāti taṇhaṃ cajitvā. Saṅkhāre uparundhiyāti kammaṃ kammasampayutte ca saṅkhāre nirodhetvā. Sesamuttānameva.	216	
PA_atk-s05_05a:2166	(13) Terasamavāre nissitassa calitanti taṇhāya taṇhādiṭṭhimānehi vā khandhe nissitassa sīhasutte devānaṃ viya bhayacalanaṃ hoti. Sesamuttānameva.	216	
PA_atk-s05_05a:2167	(14) Cuddasamavāre rūpehīti rūpabhavehi rūpasamāpattīhi vā. Arūpāti arūpabhavā arūpasamāpattiyo vā. Nirodhoti nibbānaṃ.	216	
PA_atk-s05_05a:2168	761. Maccuhāyinoti maraṇamaccu kilesamaccu devaputtamaccuhāyino, tividhampi taṃ maccuṃ hitvā gāminoti vuttaṃ hoti. Sesamuttānameva.	216	
PA_atk-s05_05a:2169_0	(15) Pannarasamavāre yanti nāmarūpaṃ sandhāyāha. Tañhi lokena dhuvasubhasukhattavasena	2169	
PA_atk-s05_05a:2169_1	“idaṃ sacca”nti upanijjhāyitaṃ diṭṭhamālokitaṃ. Tadamariyānanti idaṃ ariyānaṃ, anunāsikaikāralopaṃ	2169	
PA_atk-s05_05a:2169_2	katvā vuttaṃ. Etaṃ musāti etaṃ dhuvādivasena gahitampi musā, na tādisaṃ hotīti. Puna	2169	
PA_atk-s05_05a:2169_3	yanti nibbānaṃ sandhāyāha. Tañhi lokena rūpavedanādīnamabhāvato “idaṃ musā natthi	2169	
PA_atk-s05_05a:2169_4	kiñcī”ti upanijjhāyitaṃ. Tadamariyānaṃ etaṃ saccanti taṃ idaṃ ariyānaṃ etaṃ nikkilesasaṅkhātā	2169	
PA_atk-s05_05a:2169_5	subhabhāvā, pavattidukkhapaṭipakkhasaṅkhātā sukhabhāvā, accantasantisaṅkhātā niccabhāvā	2169	
PA_atk-s05_05a:2169_6	ca anapagamanena paramatthato “sacca”nti yathābhūtaṃ sammappaññāya sudiṭṭhaṃ.	2169	
PA_atk-s05_05a:2170_0	762-3. Anattani attamāninti anattani nāmarūpe attamāniṃ. Idaṃ saccanti maññatīti	2170	
PA_atk-s05_05a:2170_1	idaṃ nāmarūpaṃ dhuvādivasena “sacca”nti maññati. Yena yena hīti yena yena rūpe vā	2170	
PA_atk-s05_05a:2170_2	vedanāya vā “mama rūpaṃ, mama vedanā”tiādinā nayena maññanti. Tato tanti tato maññitākārā	2170	
PA_atk-s05_05a:2170_3	taṃ nāmarūpaṃ hoti aññathā. Kiṃ kāraṇaṃ? Tañhi tassa musā hoti, yasmā taṃ yathāmaññitākārā	2170	
PA_atk-s05_05a:2170_4	musā hoti, tasmā aññathā hotīti attho. Kasmā pana musā hotīti? Mosadhammañhi ittaraṃ,	2170	
PA_atk-s05_05a:2170_5	yasmā yaṃ ittaraṃ parittapaccupaṭṭhānaṃ, taṃ mosadhammaṃ nassanadhammaṃ hoti, tathārūpañca	2170	
PA_atk-s05_05a:2170_6	nāmarūpanti. Saccābhisamayāti saccāvabodhā. Sesamuttānameva.	2170	
PA_atk-s05_05a:2171_0	(16) Soḷasamavāre yanti chabbidhamiṭṭhārammaṇaṃ sandhāyāha. Tañhi lokena salabhamacchamakkaṭādīhi	2171	
PA_atk-s05_05a:2171_1	padīpabaḷisalepādayo viya “idaṃ sukha”nti upanijjhāyitaṃ. Tadamariyānaṃ etaṃ dukkhanti	2171	
PA_atk-s05_05a:2171_2	taṃ idaṃ ariyānaṃ “kāmā hi citrā madhurā manoramā, virūparūpena mathenti citta”ntiādinā	2171	
PA_atk-s05_05a:2171_3	nayena “etaṃ dukkha”nti yathābhūtaṃ sammappaññāya sudiṭṭhaṃ. Puna yanti nibbānameva	2171	
PA_atk-s05_05a:2171_4	sandhāyāha. Tañhi lokena kāmaguṇābhāvā “dukkha”nti upanijjhāyitaṃ. Tadamariyānanti	2171	
PA_atk-s05_05a:2171_5	taṃ idaṃ ariyānaṃ paramatthasukhato “etaṃ sukha”nti yathābhūtaṃ sammappaññāya sudiṭṭhaṃ.	2171	
PA_atk-s05_05a:2172_0	765-6. Kevalāti anavasesā. Iṭṭhāti icchitā patthitā. Kantāti piyā. Manāpāti manavuḍḍhikarā.	2172	
PA_atk-s05_05a:2172_1	Yāvatatthīti vuccatīti yāvatā ete cha ārammaṇā atthīti vuccanti. Vacanabyattayo veditabbo.	2172	
PA_atk-s05_05a:2172_2	Ete voti ettha voti nipātamattaṃ.	2172	
PA_atk-s05_05a:2173_0	767-8. Sukhanti diṭṭhamariyehi, sakkāyassuparodhananti “sukha”miti ariyehi pañcakkhandhanirodho	2173	
PA_atk-s05_05a:2173_1	diṭṭho, nibbānanti vuttaṃ hoti. Paccanīkamidaṃ hotīti paṭilomamidaṃ dassanaṃ hoti.	2173	
PA_atk-s05_05a:2173_2	Passatanti passantānaṃ, paṇḍitānanti vuttaṃ hoti. Yaṃ pareti ettha yanti vatthukāme	2173	
PA_atk-s05_05a:2173_3	sandhāyāha. Puna yaṃ pareti ettha nibbānaṃ.	2173	
PA_atk-s05_05a:2174_0	769-71. Passāti sotāraṃ ālapati. Dhammanti nibbānadhammaṃ. Sampamūḷhetthaviddasūti	2174	
PA_atk-s05_05a:2174_1	sampamūḷhā ettha aviddasū bālā. Kiṃkāraṇaṃ sampamūḷhā? Nivutānaṃ tamo hoti, andhakāro	2174	
PA_atk-s05_05a:2174_2	apassataṃ, bālānaṃ avijjāya nivutānaṃ otthaṭānaṃ andhabhāvakaraṇo tamo hoti, yena	2174	
PA_atk-s05_05a:2174_3	nibbānadhammaṃ daṭṭhuṃ na sakkonti. Satañca vivaṭaṃ hoti, āloko passatāmivāti satañca	2174	
PA_atk-s05_05a:2174_4	sappurisānaṃ paññādassanena passataṃ ālokova vivaṭaṃ hoti nibbānaṃ. Santike na vijānanti,	2174	
PA_atk-s05_05a:2174_5	magā dhammassakovidāti yaṃ attano sarīre tacapañcakamattaṃ paricchinditvā anantarameva	2174	
PA_atk-s05_05a:2174_6	adhigantabbato, attano khandhānaṃ vā nirodhamattato santike nibbānaṃ, taṃ evaṃ santike	2174	
PA_atk-s05_05a:2174_7	santampi na vijānanti magabhūtā janā maggāmaggadhammassa saccadhammassa vā akovidā,	2174	
PA_atk-s05_05a:2174_8	sabbathā bhavarāga…pe… susambudho. Tattha māradheyyānupannehīti tebhūmakavaṭṭaṃ anupannehi.	2174	
PA_atk-s05_05a:2175_0	772. Pacchimagāthāya sambandho “evaṃ asusambudhaṃ ko nu aññatra mariyehī”ti. Tassattho	2175	
PA_atk-s05_05a:2175_1	– ṭhapetvā ariye ko nu añño nibbānapadaṃ jānituṃ arahati, yaṃ padaṃ catutthena ariyamaggena	2175	
PA_atk-s05_05a:2175_2	sammadaññāya anantarameva anāsavā hutvā kilesaparinibbānena parinibbanti, sammadaññāya	2175	
PA_atk-s05_05a:2175_3	vā anāsavā hutvā ante anupādisesāya nibbānadhātuyā parinibbantīti arahattanikūṭena desanaṃ niṭṭhāpesi.	2175	
PA_atk-s05_05a:2176	Attamanāti tuṭṭhamanā. Abhinandunti abhinandiṃsu. Imasmiñca pana veyyākaraṇasminti imasmiṃ soḷasame veyyākaraṇe. Bhaññamāneti bhaṇiyamāne. Sesaṃ pākaṭameva.	217	
PA_atk-s05_05a:2177_0	Evaṃ sabbesupi soḷasasu veyyākaraṇesu saṭṭhimatte saṭṭhimatte katvā saṭṭhiadhikānaṃ	2177	
PA_atk-s05_05a:2177_1	navannaṃ bhikkhusatānaṃ anupādāya āsavehi cittāni vimucciṃsu, soḷasakkhattuṃ cattāri	2177	
PA_atk-s05_05a:2177_2	cattāri katvā catusaṭṭhi saccānettha veneyyavasena nānappakārato desitānīti.	2177	
PA_atk-s05_05a:2178	Paramatthajotikāya khuddaka-aṭṭhakathāya	217	
PA_atk-s05_05a:2179	Suttanipāta-aṭṭhakathāya dvayatānupassanāsuttavaṇṇanā	217	
PA_atk-s05_05a:2180	Niṭṭhittā.	218	
PA_atk-s05_05a:2181	Niṭṭhito ca tatiyo vaggo atthavaṇṇanānayato, nāmena	218	
PA_atk-s05_05a:2182	Mahāvaggoti.	218	
PA_atk-s05_05a:2183	4. Aṭṭhakavaggo	218	
PA_atk-s05_05a:2184	1. Kāmasuttavaṇṇanā	218	
PA_atk-s05_05a:2185_0	773. Kāmaṃ kāmayamānassāti kāmasuttaṃ. Kā uppatti? Bhagavati kira sāvatthiyaṃ viharante	2185	
PA_atk-s05_05a:2185_1	aññataro brāhmaṇo sāvatthiyā jetavanassa ca antare aciravatīnadītīre “yavaṃ vapissāmī”ti	2185	
PA_atk-s05_05a:2185_2	khettaṃ kasati. Bhagavā bhikkhusaṅghaparivuto piṇḍāya pavisanto taṃ disvā āvajjento	2185	
PA_atk-s05_05a:2185_3	addasa – “assa brāhmaṇassa yavā vinassissantī”ti, puna upanissayasampattiṃ āvajjento	2185	
PA_atk-s05_05a:2185_4	cassa sotāpattiphalassa upanissayaṃ addasa. “Kadā pāpuṇeyyā”ti āvajjento “sasse vinaṭṭhe	2185	
PA_atk-s05_05a:2185_5	sokābhibhūto dhammadesanaṃ sutvā”ti addasa. Tato cintesi – “sacāhaṃ tadā eva brāhmaṇaṃ	2185	
PA_atk-s05_05a:2185_6	upasaṅkamissāmi, na me ovādaṃ sotabbaṃ maññissati. Nānārucikā hi brāhmaṇā, handa,	2185	
PA_atk-s05_05a:2185_7	naṃ ito pabhutiyeva saṅgaṇhāmi, evaṃ mayi muducitto hutvā tadā ovādaṃ sossatī”ti	2185	
PA_atk-s05_05a:2185_8	brāhmaṇaṃ upasaṅkamitvā āha – “kiṃ, brāhmaṇa, karosī”ti. Brāhmaṇo “evaṃ uccākulīno	2185	
PA_atk-s05_05a:2185_9	samaṇo gotamo mayā saddhiṃ paṭisanthāraṃ karotī”ti tāvatakeneva bhagavati pasannacitto	2185	
PA_atk-s05_05a:2185_10	hutvā “khettaṃ, bho gotama, kasāmi yavaṃ vapissāmī”ti āha. Atha sāriputtatthero cintesi	21851	
PA_atk-s05_05a:2185_11	– “bhagavā brāhmaṇena saddhiṃ paṭisanthāraṃ akāsi, na ca ahetu appaccayā tathāgatā	21851	
PA_atk-s05_05a:2185_12	evaṃ karonti, handāhampi tena saddhiṃ paṭisanthāraṃ karomī”ti brāhmaṇaṃ upasaṅkamitvā	21851	
PA_atk-s05_05a:2185_13	tatheva paṭisanthāramakāsi. Evaṃ mahāmoggallānatthero sesā ca asīti mahāsāvakā. Brāhmaṇo	21851	
PA_atk-s05_05a:2185_14	atīva attamano ahosi.	21851	
PA_atk-s05_05a:2186_0	Atha bhagavā sampajjamānepi sasse ekadivasaṃ katabhattakicco sāvatthito jetavanaṃ	2186	
PA_atk-s05_05a:2186_1	gacchanto maggā okkamma brāhmaṇassa santikaṃ gantvā āha – “sundaraṃ te, brāhmaṇa,	2186	
PA_atk-s05_05a:2186_2	yavakkhetta”nti. “Evaṃ, bho gotama, sundaraṃ, sace sampajjissati, tumhākampi saṃvibhāgaṃ	2186	
PA_atk-s05_05a:2186_3	karissāmī”ti. Athassa catumāsaccayena yavā nipphajjiṃsu. Tassa “ajja vā sve vā lāyissāmī”ti	2186	
PA_atk-s05_05a:2186_4	ussukkaṃ kurumānasseva mahāmegho uṭṭhahitvā sabbarattiṃ vassi. Aciravatī nadī pūrā	2186	
PA_atk-s05_05a:2186_5	āgantvā sabbaṃ yavaṃ vahi. Brāhmaṇo sabbarattiṃ anattamano hutvā pabhāte nadītīraṃ	2186	
PA_atk-s05_05a:2186_6	gato sabbaṃ sassavipattiṃ disvā “vinaṭṭhomhi, kathaṃ dāni jīvissāmī”ti balavasokaṃ	2186	
PA_atk-s05_05a:2186_7	uppādesi. Bhagavāpi tameva rattiṃ paccūsasamaye buddhacakkhunā lokaṃ volokento “ajja	2186	
PA_atk-s05_05a:2186_8	brāhmaṇassa dhammadesanākālo”ti ñatvā bhikkhācāravattena sāvatthiṃ pavisitvā brāhmaṇassa	2186	
PA_atk-s05_05a:2186_9	gharadvāre aṭṭhāsi. Brāhmaṇo bhagavantaṃ disvā “sokābhibhūtaṃ maṃ assāsetukāmo samaṇo	2186	
PA_atk-s05_05a:2186_10	gotamo āgato”ti cintetvā āsanaṃ paññāpetvā pattaṃ gahetvā bhagavantaṃ nisīdāpesi.	21861	
PA_atk-s05_05a:2186_11	Bhagavā jānantova brāhmaṇaṃ pucchi – “kiṃ brāhmaṇa paduṭṭhacitto vihāsī”ti? Āma,	21861	
PA_atk-s05_05a:2186_12	bho gotama, sabbaṃ me yavakkhettaṃ udakena vūḷhanti. Atha bhagavā “na, brāhmaṇa,	21861	
PA_atk-s05_05a:2186_13	vipanne domanassaṃ, sampanne ca somanassaṃ kātabbaṃ. Kāmā hi nāma sampajjantipi vipajjantipī”ti	21861	
PA_atk-s05_05a:2186_14	vatvā tassa brāhmaṇassa sappāyaṃ ñatvā dhammadesanāvasena imaṃ suttamabhāsi. Tattha	21861	
PA_atk-s05_05a:2186_15	saṅkhepato padatthasambandhamattameva vaṇṇayissāma, vitthāro pana niddese vuttanayeneva	21861	
PA_atk-s05_05a:2186_16	veditabbo. Yathā ca imasmiṃ sutte, evaṃ ito paraṃ sabbasuttesu.	21861	
PA_atk-s05_05a:2187_0	Tattha kāmanti manāpiyarūpāditebhūmakadhammasaṅkhātaṃ vatthukāmaṃ, kāmayamānassāti	2187	
PA_atk-s05_05a:2187_1	icchamānassa. Tassa ce taṃ samijjhatīti tassa kāmayamānassa sattassa taṃ kāmasaṅkhātaṃ	2187	
PA_atk-s05_05a:2187_2	vatthu samijjhati ce, sace so taṃ labhatīti vuttaṃ hoti. Addhā pītimano hotīti ekaṃsaṃ	2187	
PA_atk-s05_05a:2187_3	tuṭṭhacitto hoti. Laddhāti labhitvā. Maccoti satto. Yadicchatīti yaṃ icchati.	2187	
PA_atk-s05_05a:2188_0	774. Tassa ce kāmayānassāti tassa puggalassa kāme icchamānassa, kāmena vā yāyamānassa.	2188	
PA_atk-s05_05a:2188_1	Chandajātassāti jātataṇhassa. Jantunoti sattassa. Te kāmā parihāyantīti te kāmā parihāyanti	2188	
PA_atk-s05_05a:2188_2	ce. Sallaviddhova ruppatīti atha ayomayādinā sallena viddho viya pīḷīyati.	2188	
PA_atk-s05_05a:2189_0	775. Tatiyagāthāya saṅkhepattho – yo pana ime kāme tattha chandarāgavikkhambhanena	2189	
PA_atk-s05_05a:2189_1	vā samucchedena vā attano pādena sappassa siraṃ iva parivajjeti. So bhikkhu sabbaṃ	2189	
PA_atk-s05_05a:2189_2	lokaṃ visaritvā ṭhitattā loke visattikāsaṅkhātaṃ taṇhaṃ sato hutvā samativattatīti.	2189	
PA_atk-s05_05a:2190_0	776-8. Tato parāsaṃ tissannaṃ gāthānaṃ ayaṃ saṅkhepattho – yo etaṃ sālikkhettādiṃ	2190	
PA_atk-s05_05a:2190_1	khettaṃ vā gharavatthādiṃ vatthuṃ vā kahāpaṇasaṅkhātaṃ hiraññaṃ vā goassabhedaṃ gavāssaṃ	2190	
PA_atk-s05_05a:2190_2	vā itthisaññikā thiyo vā ñātibandhavādī bandhū vā aññe vā manāpiyarūpādī puthu kāme	2190	
PA_atk-s05_05a:2190_3	anugijjhati, taṃ puggalaṃ abalasaṅkhātā kilesā balīyanti sahanti maddanti, saddhābalādivirahena	2190	
PA_atk-s05_05a:2190_4	vā abalaṃ taṃ puggalaṃ abalā kilesā balīyanti, abalattā balīyantīti attho. Atha taṃ	2190	
PA_atk-s05_05a:2190_5	kāmagiddhaṃ kāme rakkhantaṃ pariyesantañca sīhādayo ca pākaṭaparissayā kāyaduccaritādayo	2190	
PA_atk-s05_05a:2190_6	ca apākaṭaparissayā maddanti, tato apākaṭaparissayehi abhibhūtaṃ taṃ puggalaṃ jātiādidukkhaṃ	2190	
PA_atk-s05_05a:2190_7	bhinnaṃ nāvaṃ udakaṃ viya anveti. Tasmā kāyagatāsatiādibhāvanāya jantu sadā sato	2190	
PA_atk-s05_05a:2190_8	hutvā vikkhambhanasamucchedavasena rūpādīsu vatthukāmesu sabbappakārampi kilesakāmaṃ	2190	
PA_atk-s05_05a:2190_9	parivajjento kāmāni parivajjaye. Evaṃ te kāme pahāya tappahānakaramaggeneva catubbidhampi	2190	
PA_atk-s05_05a:2190_10	tare oghaṃ tareyya tarituṃ sakkuṇeyya. Tato yathā puriso udakagarukaṃ nāvaṃ siñcitvā	21901	
PA_atk-s05_05a:2190_11	lahukāya nāvāya appakasireneva pāragū bhaveyya, pāraṃ gaccheyya, evameva attabhāvanāvaṃ	21901	
PA_atk-s05_05a:2190_12	kilesūdakagarukaṃ siñcitvā lahukena attabhāvena pāragū bhaveyya, sabbadhammapāraṃ	21901	
PA_atk-s05_05a:2190_13	nibbānaṃ gato bhaveyya, arahattappattiyā gaccheyya ca, anupādisesāya nibbānadhātuyā	21901	
PA_atk-s05_05a:2190_14	parinibbātīti arahattanikūṭena desanaṃ niṭṭhāpesi. Desanāpariyosāne brāhmaṇo ca brāhmaṇī	21901	
PA_atk-s05_05a:2190_15	ca sotāpattiphale patiṭṭhahiṃsūti.	21901	
PA_atk-s05_05a:2191	Paramatthajotikāya khuddaka-aṭṭhakathāya	219	
PA_atk-s05_05a:2192	Suttanipāta-aṭṭhakathāya kāmasuttavaṇṇanā niṭṭhitā.	219	
PA_atk-s05_05a:2193	2. Guhaṭṭhakasuttavaṇṇanā	219	
PA_atk-s05_05a:2194_0	779. Satto guhāyanti guhaṭṭhakasuttaṃ. Kā uppatti? Bhagavati kira sāvatthiyaṃ viharante	2194	
PA_atk-s05_05a:2194_1	āyasmā piṇḍolabhāradvājo kosambiyaṃ gaṃṅgātīre āvaṭṭakaṃ nāma utenassa uyyānaṃ, tattha	2194	
PA_atk-s05_05a:2194_2	agamāsi sītale padese divāvihāraṃ nisīditukāmo. Aññadāpi cāyaṃ gacchateva tattha	2194	
PA_atk-s05_05a:2194_3	pubbāsevanena yathā gavampatitthero tāvatiṃsabhavananti vuttanayametaṃ vaṅgīsasuttavaṇṇanāyaṃ.	2194	
PA_atk-s05_05a:2194_4	So tattha gaṅgātīre sītale rukkhamūle samāpattiṃ appetvā divāvihāraṃ nisīdi. Rājāpi	2194	
PA_atk-s05_05a:2194_5	kho uteno taṃ divasaṃyeva uyyānakīḷikaṃ gantvā bahudeva divasabhāgaṃ naccagītādīhi	2194	
PA_atk-s05_05a:2194_6	uyyāne kīḷitvā pānamadamatto ekissā itthiyā aṅke sīsaṃ katvā sayi. Sesitthiyo “sutto	2194	
PA_atk-s05_05a:2194_7	rājā”ti uṭṭhahitvā uyyāne pupphaphalādīni gaṇhantiyo theraṃ disvā hirottappaṃ upaṭṭhāpetvā	2194	
PA_atk-s05_05a:2194_8	“mā saddaṃ akatthā”ti aññamaññaṃ nivāretvā appasaddā upasaṅkamitvā vanditvā theraṃ	2194	
PA_atk-s05_05a:2194_9	samparivāretvā nisīdiṃsu. Thero samāpattito vuṭṭhāya tāsaṃ dhammaṃ desesi, tā tuṭṭhā	2194	
PA_atk-s05_05a:2194_10	“sādhu sādhū”ti vatvā suṇanti.	21941	
PA_atk-s05_05a:2195_0	Rañño sīsaṃ aṅkenādāya nisinnitthī “imā maṃ ohāya kīḷantī”ti tāsu issāpakatā ūruṃ	2195	
PA_atk-s05_05a:2195_1	cāletvā rājānaṃ pabodhesi. Rājā paṭibujjhitvā itthāgāraṃ apassanto “kuhiṃ imā vasaliyo”ti	2195	
PA_atk-s05_05a:2195_2	āha. Sā āha – “tumhesu abahukatā ‘samaṇaṃ ramayissāmā’ti gatā”ti. So kuddho therābhimukho	2195	
PA_atk-s05_05a:2195_3	agamāsi. Tā itthiyo rājānaṃ disvā ekaccā uṭṭhahiṃsu, ekaccā “mahārāja, pabbajitassa	2195	
PA_atk-s05_05a:2195_4	santike dhammaṃ suṇāmā”ti na uṭṭhahiṃsu. So tena bhiyyosomattāya kuddho theraṃ avanditvāva	2195	
PA_atk-s05_05a:2195_5	“kimatthaṃ āgatosī”ti āha. “Vivekatthaṃ mahārājā”ti. So “vivekatthāya āgatā evaṃ	2195	
PA_atk-s05_05a:2195_6	itthāgāraparivutā nisīdantī”ti vatvā “tava vivekaṃ kathehī”ti āha. Thero visāradopi	2195	
PA_atk-s05_05a:2195_7	vivekakathāya “nāyaṃ aññātukāmo pucchatī”ti tuṇhī ahosi. Rājā “sace na kathesi, tambakipillikehi	2195	
PA_atk-s05_05a:2195_8	taṃ khādāpessāmī”ti aññatarasmiṃ asokarukkhe tambakipillikapuṭaṃ gaṇhanto attanova	2195	
PA_atk-s05_05a:2195_9	upari vikiri. So sarīraṃ puñchitvā aññaṃ puṭaṃ gahetvā therābhimukho agamāsi. Thero	2195	
PA_atk-s05_05a:2195_10	“sacāyaṃ rājā mayi aparajjheyya, apāyābhimukho bhaveyyā”ti taṃ anukampamāno iddhiyā	21951	
PA_atk-s05_05a:2195_11	ākāsaṃ abbhuggantvā gato.	21951	
PA_atk-s05_05a:2196_0	Tato itthiyo āhaṃsu – “mahārāja, aññe rājāno īdisaṃ pabbajitaṃ disvā pupphagandhādīhi	2196	
PA_atk-s05_05a:2196_1	pūjenti, tvaṃ tambakipillikapuṭena āsādetuṃ āraddho ahosi, kulavaṃsaṃ nāsetuṃ uṭṭhito”ti.	2196	
PA_atk-s05_05a:2196_2	So attano dosaṃ ñatvā tuṇhī hutvā uyyānapālaṃ pucchi – “aññampi divasaṃ thero idhāgacchatī”ti?	2196	
PA_atk-s05_05a:2196_3	“Āma, mahārājā”ti. Tena hi yadā āgacchati, tadā me āroceyyāsīti. So ekadivasaṃ there	2196	
PA_atk-s05_05a:2196_4	āgate ārocesi. Rājāpi theraṃ upasaṅkamitvā pañhaṃ pucchitvā pāṇehi saraṇaṃ gato ahosi.	2196	
PA_atk-s05_05a:2196_5	Tambakipillikapuṭena āsāditadivase pana thero ākāsenāgantvā puna pathaviyaṃ nimujjitvā	2196	
PA_atk-s05_05a:2196_6	bhagavato gandhakuṭiyaṃ ummujji. Bhagavāpi kho dakkhiṇena passena sato sampajāno	2196	
PA_atk-s05_05a:2196_7	sīhaseyyaṃ kappayamāno theraṃ disvā “kiṃ, bhāradvāja, akāle āgatosī”ti āha. Thero	2196	
PA_atk-s05_05a:2196_8	“āma bhagavā”ti vatvā sabbaṃ taṃ pavattiṃ ārocesi. Taṃ sutvā bhagavā “kiṃ karissati	2196	
PA_atk-s05_05a:2196_9	tassa vivekakathā kāmaguṇagiddhassā”ti vatvā dakkhiṇena passena nipanno eva therassa	2196	
PA_atk-s05_05a:2196_10	dhammadesanatthaṃ imaṃ suttamabhāsi.	21961	
PA_atk-s05_05a:2197_0	Tattha sattoti laggo. Guhāyanti kāye. Kāyo hi rāgādīnaṃ vāḷānaṃ vasanokāsato “guhā”ti	2197	
PA_atk-s05_05a:2197_1	vuccati. Bahunābhichannoti bahunā rāgādikilesajālena abhicchanno. Etena ajjhattabandhanaṃ	2197	
PA_atk-s05_05a:2197_2	vuttaṃ. Tiṭṭhanti rāgādivasena tiṭṭhanto. Naroti satto. Mohanasmiṃ pagāḷhoti mohanaṃ	2197	
PA_atk-s05_05a:2197_3	vuccati kāmaguṇā. Ettha hi devamanussā muyhanti, tesu ajjhogāḷho hutvā. Etena bahiddhābandhanaṃ	2197	
PA_atk-s05_05a:2197_4	vuttaṃ. Dūre vivekā hi tathāvidho soti so tathārūpo naro tividhāpi kāyavivekādikā	2197	
PA_atk-s05_05a:2197_5	vivekā dūre anāsanne. Kiṃkāraṇā? Kāmā hi loke na hi suppahāyā, yasmā loke kāmā suppahāyā	2197	
PA_atk-s05_05a:2197_6	na hontīti vuttaṃ hoti.	2197	
PA_atk-s05_05a:2198_0	780. Evaṃ paṭhamagāthāya “dūre vivekā tathāvidho”ti sādhetvā puna tathāvidhānaṃ sattānaṃ	2198	
PA_atk-s05_05a:2198_1	dhammataṃ āvikaronto “icchānidānā”ti gāthamāha. Tattha icchānidānāti taṇhāhetukā.	2198	
PA_atk-s05_05a:2198_2	Bhavasātabaddhāti sukhavedanādimhi bhavasāte baddhā. Te duppamuñcāti te bhavasātavatthubhūtā	2198	
PA_atk-s05_05a:2198_3	dhammā, te vā tattha baddhā icchānidānā sattā duppamocayā. Na hi aññamokkhāti aññena	2198	
PA_atk-s05_05a:2198_4	ca mocetuṃ na sakkonti. Kāraṇavacanaṃ vā etaṃ, te sattā duppamuñcā. Kasmā? Yasmā	2198	
PA_atk-s05_05a:2198_5	aññena mocetabbā na honti. Yadi pana muñceyyuṃ, sakena thāmena muñceyyunti ayamassa	2198	
PA_atk-s05_05a:2198_6	attho. Pacchā pure vāpi apekkhamānāti anāgate atīte vā kāme apekkhamānā. Imeva kāme	2198	
PA_atk-s05_05a:2198_7	purimeva jappanti ime vā paccuppanne kāme purime vā duvidhepi atītānāgate balavataṇhāya	2198	
PA_atk-s05_05a:2198_8	patthayamānā. Imesañca dvinnaṃ padānaṃ “te duppamuñcā na hi aññamokkhā”ti iminā saha	2198	
PA_atk-s05_05a:2198_9	sambandho veditabbo, itarathā “apekkhamānā jappaṃ kiṃ karonti kiṃ vā katā”ti na paññāyeyyuṃ.	2198	
PA_atk-s05_05a:2199_0	781-2. Evaṃ paṭhamagāthāya “dūre vivekā tathāvidho”ti sādhetvā dutiyagāthāya ca tathāvidhānaṃ	2199	
PA_atk-s05_05a:2199_1	sattānaṃ dhammataṃ āvikatvā idāni nesaṃ pāpakammakaraṇaṃ āvikaronto “kāmesu giddhā”ti	2199	
PA_atk-s05_05a:2199_2	gāthamāha. Tassattho – te sattā kāmesu paribhogataṇhāya giddhā pariyesanādimanuyuttattā	2199	
PA_atk-s05_05a:2199_3	pasutā sammohamāpannattā pamūḷhā avagamanatāya maccharitāya buddhādīnaṃ vacanaṃ anādiyanatāya	2199	
PA_atk-s05_05a:2199_4	ca avadāniyā. Kāyavisamādimhi visame niviṭṭhā antakāle maraṇadukkhūpanītā “kiṃsū	2199	
PA_atk-s05_05a:2199_5	bhavissāma ito cutāse”ti paridevayantīti. Yasmā etadeva, tasmā hi sikkhetha…pe… māhu	2199	
PA_atk-s05_05a:2199_6	dhīrāti. Tattha sikkhethāti tisso sikkhā āpajjeyya. Idhevāti imasmiṃyeva sāsane. Sesamuttānameva.	2199	
PA_atk-s05_05a:2200_0	783. Idāni ye tathā na karonti, tesaṃ byasanappattiṃ dassento “passāmī”ti gāthamāha.	2200	
PA_atk-s05_05a:2200_1	Tattha passāmīti maṃsacakkhuādīhi pekkhāmi. Loketi apāyādimhi. Pariphandamānanti	2200	
PA_atk-s05_05a:2200_2	ito cito ca phandamānaṃ. Pajaṃ imanti imaṃ sattakāyaṃ. Taṇhagatanti taṇhāya gataṃ	2200	
PA_atk-s05_05a:2200_3	abhibhūtaṃ, nipātitanti adhippāyo. Bhavesūti kāmabhavādīsu. Hīnā narāti hīnakammantā	2200	
PA_atk-s05_05a:2200_4	narā. Maccumukhe lapantīti antakāle sampatte maraṇamukhe paridevanti. Avītataṇhāseti	2200	
PA_atk-s05_05a:2200_5	avigatataṇhā. Bhavābhavesūti kāmabhavādīsu. Atha vā bhavābhavesūti bhavabhavesu,	2200	
PA_atk-s05_05a:2200_6	punappunabhavesūti vuttaṃ hoti.	2200	
PA_atk-s05_05a:2201_0	784. Idāni yasmā avītataṇhā evaṃ phandanti ca lapanti ca, tasmā taṇhāvinaye samādapento	2201	
PA_atk-s05_05a:2201_1	“mamāyite”ti gāthamāha. Tattha mamāyiteti taṇhādiṭṭhimamattehi “mama”nti pariggahite	2201	
PA_atk-s05_05a:2201_2	vatthusmiṃ. Passathāti sotāre ālapanto āha. Etampīti etampi ādīnavaṃ. Sesaṃ pākaṭameva.	2201	
PA_atk-s05_05a:2202_0	785. Evamettha paṭhamagāthāya assādaṃ, tato parāhi catūhi ādīnavañca dassetvā idāni	2202	
PA_atk-s05_05a:2202_1	saupāyaṃ nissaraṇaṃ nissaraṇānisaṃsañca dassetuṃ sabbāhi vā etāhi kāmānaṃ ādīnavaṃ	2202	
PA_atk-s05_05a:2202_2	okāraṃ saṃkilesañca dassetvā idāni nekkhamme ānisaṃsaṃ dassetuṃ “ubhosu antesū”ti	2202	
PA_atk-s05_05a:2202_3	gāthādvayamāha. Tattha ubhosu antesūti phassaphassasamudayādīsu dvīsu paricchedesu.	2202	
PA_atk-s05_05a:2202_4	Vineyya chandanti chandarāgaṃ vinetvā. Phassaṃ pariññāyāti cakkhusamphassādiphassaṃ,	2202	
PA_atk-s05_05a:2202_5	phassānusārena vā taṃsampayutte sabbepi arūpadhamme, tesaṃ vatthudvārārammaṇavasena	2202	
PA_atk-s05_05a:2202_6	rūpadhamme cāti sakalampi nāmarūpaṃ tīhi pariññāhi parijānitvā. Anānugiddhoti rūpādīsu	2202	
PA_atk-s05_05a:2202_7	sabbadhammesu agiddho. Yadattagarahī tadakubbamānoti yaṃ attanā garahati, taṃ akurumāno.	2202	
PA_atk-s05_05a:2202_8	Nalippatī diṭṭhasutesu dhīroti so evarūpo dhitisampanno dhīro diṭṭhesu ca sutesu	2202	
PA_atk-s05_05a:2202_9	ca dhammesu dvinnaṃ lepānaṃ ekenapi lepena na lippati. Ākāsamiva nirupalitto accantavodānappatto hoti.	2202	
PA_atk-s05_05a:2203_0	786. Saññaṃ pariññāti gāthāya pana ayaṃ saṅkhepattho – na kevalañca phassameva, apica	2203	
PA_atk-s05_05a:2203_1	kho pana kāmasaññādibhedaṃ saññampi, saññānusārena vā pubbe vuttanayeneva nāmarūpaṃ	2203	
PA_atk-s05_05a:2203_2	tīhi pariññāhi parijānitvā imāya paṭipadāya catubbidhampi vitareyya oghaṃ, tato so	2203	
PA_atk-s05_05a:2203_3	tiṇṇogho taṇhādiṭṭhipariggahesu taṇhādiṭṭhilepappahānena nopalitto khīṇāsavamuni	2203	
PA_atk-s05_05a:2203_4	rāgādisallānaṃ abbūḷhattā abbūḷhasallo sativepullappattiyā appamatto caraṃ, pubbabhāge	2203	
PA_atk-s05_05a:2203_5	vā appamatto caraṃ tena appamādacārena abbūḷhasallo hutvā sakaparattabhāvādibhedaṃ	2203	
PA_atk-s05_05a:2203_6	nāsīsatī lokamimaṃ parañca, aññadatthu carimacittanirodhā nirupādāno jātavedova parinibbātīti	2203	
PA_atk-s05_05a:2203_7	arahattanikūṭena desanaṃ niṭṭhāpesi dhammanettiṭṭhapanameva karonto, na uttariṃ imāya	2203	
PA_atk-s05_05a:2203_8	desanāya maggaṃ vā phalaṃ vā uppādesi khīṇāsavassa desitattāti.	2203	
PA_atk-s05_05a:2204	Paramatthajotikāya khuddaka-aṭṭhakathāya	220	
PA_atk-s05_05a:2205	Suttanipāta-aṭṭhakathāya guhaṭṭhakasuttavaṇṇanā niṭṭhitā.	220	
PA_atk-s05_05a:2206	3. Duṭṭhaṭṭhakasuttavaṇṇanā	220	
PA_atk-s05_05a:2207_0	787. Vadanti ve duṭṭhamanāpīti duṭṭhaṭṭhakasuttaṃ. Kā uppatti? Ādigāthāya tāva uppatti	2207	
PA_atk-s05_05a:2207_1	– munisuttanayena bhagavato bhikkhusaṅghassa ca uppannalābhasakkāraṃ asahamānā titthiyā	2207	
PA_atk-s05_05a:2207_2	sundariṃ paribbājikaṃ uyyojesuṃ. Sā kira janapadakalyāṇī setavatthaparibbājikāva	2207	
PA_atk-s05_05a:2207_3	ahosi. Sā sunhātā sunivatthā mālāgandhavilepanavibhūsitā bhagavato dhammaṃ sutvā	2207	
PA_atk-s05_05a:2207_4	sāvatthivāsīnaṃ jetavanato nikkhamanavelāya sāvatthito nikkhamitvā jetavanābhimukhī	2207	
PA_atk-s05_05a:2207_5	gacchati. Manussehi ca “kuhiṃ gacchasī”ti pucchitā “samaṇaṃ gotamaṃ sāvake cassa	2207	
PA_atk-s05_05a:2207_6	ramayituṃ gacchāmī”ti vatvā jetavanadvārakoṭṭhake vicaritvā jetavanadvārakoṭṭhake	2207	
PA_atk-s05_05a:2207_7	pidahite nagaraṃ pavisitvā pabhāte puna jetavanaṃ gantvā gandhakuṭisamīpe pupphāni	2207	
PA_atk-s05_05a:2207_8	vicinantī viya carati. Buddhupaṭṭhānaṃ āgatehi ca manussehi “kimatthaṃ āgatāsī”ti	2207	
PA_atk-s05_05a:2207_9	pucchitā yaṃkiñcideva bhaṇati. Evaṃ aḍḍhamāsamatte vītikkante titthiyā taṃ jīvitā	2207	
PA_atk-s05_05a:2207_10	voropetvā parikhātaṭe nikkhipitvā pabhāte “sundariṃ na passāmā”ti kolāhalaṃ katvā	22071	
PA_atk-s05_05a:2207_11	rañño ca ārocetvā tena anuññātā jetavanaṃ pavisitvā vicinantā viya taṃ nikkhittaṭṭhānā	22071	
PA_atk-s05_05a:2207_12	uddharitvā mañcakaṃ āropetvā nagaraṃ abhiharitvā upakkosaṃ akaṃsu. Sabbaṃ pāḷiyaṃ	22071	
PA_atk-s05_05a:2207_13	āgatanayeneva veditabbaṃ.	22071	
PA_atk-s05_05a:2208_0	Bhagavā taṃ divasaṃ paccūsasamaye buddhacakkhunā lokaṃ volokento “titthiyā ajja ayasaṃ	2208	
PA_atk-s05_05a:2208_1	uppādessantī”ti ñatvā “tesaṃ saddahitvā mādise cittaṃ pakopetvā mahājano apāyābhimukho	2208	
PA_atk-s05_05a:2208_2	mā ahosī”ti gandhakuṭidvāraṃ pidahitvā antogandhakuṭiyaṃyeva acchi, na nagaraṃ piṇḍāya	2208	
PA_atk-s05_05a:2208_3	pāvisi. Bhikkhū pana dvāraṃ pidahitaṃ disvā pubbasadisameva pavisiṃsu. Manussā bhikkhū	2208	
PA_atk-s05_05a:2208_4	disvā nānappakārehi akkosiṃsu. Atha āyasmā ānando bhagavato taṃ pavattiṃ ārocetvā	2208	
PA_atk-s05_05a:2208_5	“titthiyehi, bhante, mahāayaso uppādito, na sakkā idha vasituṃ, vipulo jambudīpo,	2208	
PA_atk-s05_05a:2208_6	aññattha gacchāmā”ti āha. Tatthapi ayase uṭṭhite kuhiṃ gamissasi ānandāti? “Aññaṃ	2208	
PA_atk-s05_05a:2208_7	nagaraṃ bhagavā”ti. Atha bhagavā “āgamehi, ānanda, sattāhamevāyaṃ saddo bhavissati,	2208	
PA_atk-s05_05a:2208_8	sattāhaccayena yehi ayaso kato, tesaṃyeva upari patissatī”ti vatvā ānandattherassa	2208	
PA_atk-s05_05a:2208_9	dhammadesanatthaṃ “vadanti ve”ti imaṃ gāthamabhāsi.	2208	
PA_atk-s05_05a:2209_0	Tattha vadantīti bhagavantaṃ bhikkhusaṅghañca upavadanti. Duṭṭhamanāpi eke athopi	2209	
PA_atk-s05_05a:2209_1	ve saccamanāti ekacce duṭṭhacittā, ekacce tathasaññinopi hutvā, titthiyā duṭṭhacittā,	2209	
PA_atk-s05_05a:2209_2	ye tesaṃ vacanaṃ sutvā saddahiṃsu, te saccamanāti adhippāyo. Vādañca jātanti etaṃ	2209	
PA_atk-s05_05a:2209_3	akkosavādaṃ uppannaṃ. Muni no upetīti akārakatāya ca akuppanatāya ca buddhamuni na	2209	
PA_atk-s05_05a:2209_4	upeti. Tasmā munī natthi khilo kuhiñcīti tena kāraṇena ayaṃ muni rāgādikhilehi natthi	2209	
PA_atk-s05_05a:2209_5	khilo kuhiñcīti veditabbo.	2209	
PA_atk-s05_05a:2210_0	788. Imañca gāthaṃ vatvā bhagavā ānandattheraṃ pucchi, “evaṃ khuṃsetvā vambhetvā	2210	
PA_atk-s05_05a:2210_1	vuccamānā bhikkhū, ānanda, kiṃ vadantī”ti. Na kiñci bhagavāti. “Na, ānanda, ‘ahaṃ	2210	
PA_atk-s05_05a:2210_2	sīlavā’ti sabbattha tuṇhī bhavitabbaṃ, loke hi nābhāsamānaṃ jānanti missaṃ bālehi	2210	
PA_atk-s05_05a:2210_3	paṇḍita”nti vatvā, “bhikkhū, ānanda, te manusse evaṃ paṭicodentū”ti dhammadesanatthāya	2210	
PA_atk-s05_05a:2210_4	“abhūtavādī nirayaṃ upetī”ti imaṃ gāthamabhāsi. Thero taṃ uggahetvā bhikkhū āha –	2210	
PA_atk-s05_05a:2210_5	“manussā tumhehi imāya gāthāya paṭicodetabbā”ti. Bhikkhū tathā akaṃsu. Paṇḍitamanussā	2210	
PA_atk-s05_05a:2210_6	tuṇhī ahesuṃ. Rājāpi rājapurise sabbato pesetvā yesaṃ dhuttānaṃ lañjaṃ datvā titthiyā	2210	
PA_atk-s05_05a:2210_7	taṃ mārāpesuṃ, te gahetvā niggayha taṃ pavattiṃ ñatvā titthiye paribhāsi. Manussāpi	2210	
PA_atk-s05_05a:2210_8	titthiye disvā leḍḍunā paharanti, paṃsunā okiranti “bhagavato ayasaṃ uppādesu”nti.	2210	
PA_atk-s05_05a:2210_9	Ānandatthero taṃ disvā bhagavato ārocesi, bhagavā therassa imaṃ gāthamabhāsi “sakañhi	2210	
PA_atk-s05_05a:2210_10	diṭṭhiṃ…pe… vadeyyā”ti.	22101	
PA_atk-s05_05a:2211_0	Tassattho – yāyaṃ diṭṭhi titthiyajanassa “sundariṃ māretvā samaṇānaṃ sakyaputtiyānaṃ	2211	
PA_atk-s05_05a:2211_1	avaṇṇaṃ pakāsetvā etenupāyena laddhaṃ sakkāraṃ sādiyissāmā”ti, so taṃ diṭṭhiṃ kathaṃ	2211	
PA_atk-s05_05a:2211_2	atikkameyya, atha kho so ayaso tameva titthiyajanaṃ paccāgato taṃ diṭṭhiṃ accetuṃ	2211	
PA_atk-s05_05a:2211_3	asakkontaṃ. Yo vā sassatādivādī, sopi sakaṃ diṭṭhiṃ kathaṃ accayeyya tena diṭṭhicchandena	2211	
PA_atk-s05_05a:2211_4	anunīto tāya ca diṭṭhiruciyā niviṭṭho, apica kho pana sayaṃ samattāni pakubbamāno	2211	
PA_atk-s05_05a:2211_5	attanāva paripuṇṇāni tāni diṭṭhigatāni karonto yathā jāneyya, tatheva vadeyyāti.	2211	
PA_atk-s05_05a:2212_0	789. Atha rājā sattāhaccayena taṃ kuṇapaṃ chaḍḍāpetvā sāyanhasamayaṃ vihāraṃ gantvā	2212	
PA_atk-s05_05a:2212_1	bhagavantaṃ abhivādetvā āha – “nanu, bhante, īdise ayase uppanne mayhampi ārocetabbaṃ	2212	
PA_atk-s05_05a:2212_2	siyā”ti. Evaṃ vutte bhagavā, “na, mahārāja, ‘ahaṃ sīlavā guṇasampanno’ti paresaṃ	2212	
PA_atk-s05_05a:2212_3	ārocetuṃ ariyānaṃ patirūpa”nti vatvā tassā aṭṭhuppattiyaṃ “yo attano sīlavatānī”ti	2212	
PA_atk-s05_05a:2212_4	avasesagāthāyo abhāsi.	2212	
PA_atk-s05_05a:2213_0	Tattha sīlavatānīti pātimokkhādīni sīlāni āraññikādīni dhutaṅgavatāni ca. Anānupuṭṭhoti	2213	
PA_atk-s05_05a:2213_1	apucchito. Pāvāti vadati. Anariyadhammaṃ kusalā tamāhu, yo ātumānaṃ sayameva pāvāti	2213	
PA_atk-s05_05a:2213_2	yo evaṃ attānaṃ sayameva vadati, tassa taṃ vādaṃ “anariyadhammo eso”ti kusalā evaṃ kathenti.	2213	
PA_atk-s05_05a:2214_0	790. Santoti rāgādikilesavūpasamena santo, tathā abhinibbutatto. Itihanti sīlesu	2214	
PA_atk-s05_05a:2214_1	akatthamānoti “ahamasmi sīlasampanno”tiādinā nayena iti sīlesu akatthamāno, sīlanimittaṃ	2214	
PA_atk-s05_05a:2214_2	attūpanāyikaṃ vācaṃ abhāsamānoti vuttaṃ hoti. Tamariyadhammaṃ kusalā vadantīti tassa	2214	
PA_atk-s05_05a:2214_3	taṃ akatthanaṃ “ariyadhammo eso”ti buddhādayo khandhādikusalā vadanti. Yassussadā	2214	
PA_atk-s05_05a:2214_4	natthi kuhiñci loketi yassa khīṇāsavassa rāgādayo satta ussadā kuhiñci loke natthi,	2214	
PA_atk-s05_05a:2214_5	tassa taṃ akatthanaṃ “ariyadhammo eso”ti evaṃ kusalā vadantīti sambandho.	2214	
PA_atk-s05_05a:2215_0	791. Evaṃ khīṇāsavapaṭipattiṃ dassetvā idāni diṭṭhigatikānaṃ titthiyānaṃ paṭipattiṃ	2215	
PA_atk-s05_05a:2215_1	rañño dassento āha – “pakappitā saṅkhatā”ti. Tattha pakappitāti parikappitā. Saṅkhatāti	2215	
PA_atk-s05_05a:2215_2	paccayābhisaṅkhatā. Yassāti yassa kassaci diṭṭhigatikassa. Dhammāti diṭṭhiyo. Purakkhatāti	2215	
PA_atk-s05_05a:2215_3	purato katā. Santīti saṃvijjanti. Avīvadātāti avodātā. Yadattani passati ānisaṃsaṃ,	2215	
PA_atk-s05_05a:2215_4	taṃ nissito kuppapaṭiccasantinti yassete diṭṭhidhammā purakkhatā avodātā santi, so	2215	
PA_atk-s05_05a:2215_5	evaṃvidho yasmā attani tassā diṭṭhiyā diṭṭhidhammikañca sakkārādiṃ, samparāyikañca	2215	
PA_atk-s05_05a:2215_6	gativisesādiṃ ānisaṃsaṃ passati, tasmā tañca ānisaṃsaṃ, tañca kuppatāya ca paṭiccasamuppannatāya	2215	
PA_atk-s05_05a:2215_7	ca sammutisantitāya ca kuppapaṭiccasantisaṅkhātaṃ diṭṭhiṃ nissitova hoti, so tannissitattā	2215	
PA_atk-s05_05a:2215_8	attānaṃ vā ukkaṃseyya pare vā vambheyya abhūtehipi guṇadosehi.	2215	
PA_atk-s05_05a:2216_0	792. Evaṃ nissitena ca diṭṭhīnivesā…pe… ādiyatī ca dhammanti. Tattha diṭṭhīnivesāti	2216	
PA_atk-s05_05a:2216_1	idaṃsaccābhinivesasaṅkhātāni diṭṭhinivesanāni. Na hi svātivattāti sukhena ativattitabbā	2216	
PA_atk-s05_05a:2216_2	na honti. Dhammesu niccheyya samuggahītanti dvāsaṭṭhidiṭṭhidhammesu taṃ taṃ samuggahitaṃ	2216	
PA_atk-s05_05a:2216_3	abhiniviṭṭhaṃ dhammaṃ nicchinitvā pavattattā diṭṭhinivesā na hi svātivattāti vuttaṃ	2216	
PA_atk-s05_05a:2216_4	hoti. Tasmā naro tesu nivesanesu, nirassatī ādiyatī ca dhammanti yasmā na hi svātivattā,	2216	
PA_atk-s05_05a:2216_5	tasmā naro tesuyeva diṭṭhinivesanesu ajasīlagosīlakukkurasīlapañcātapamaruppapātaukkuṭikappadhānakaṇṭakāpassayādibhedaṃ	2216	
PA_atk-s05_05a:2216_6	satthāradhammakkhānagaṇādibhedañca taṃ taṃ dhammaṃ nirassati ca ādiyati ca jahati	2216	
PA_atk-s05_05a:2216_7	ca gaṇhāti ca vanamakkaṭo viya taṃ taṃ sākhanti vuttaṃ hoti. Evaṃ nirassanto ca ādiyanto	2216	
PA_atk-s05_05a:2216_8	ca anavaṭṭhitacittattā asantehipi guṇadosehi attano vā parassa vā yasāyasaṃ uppādeyya.	2216	
PA_atk-s05_05a:2217_0	793. Yo panāyaṃ sabbadiṭṭhigatādidosadhunanāya paññāya samannāgatattā dhono, tassa	2217	
PA_atk-s05_05a:2217_1	dhonassa hi…pe… anūpayo so. Kiṃ vuttaṃ hoti? Dhonadhammasamannāgamā dhonassa dhutasabbapāpassa	2217	
PA_atk-s05_05a:2217_2	arahato katthaci loke tesu tesu bhavesu pakappitā diṭṭhi natthi, so tassā diṭṭhiyā	2217	
PA_atk-s05_05a:2217_3	abhāvena, yāya ca attanā kataṃ pāpakammaṃ paṭicchādentā titthiyā māyāya mānena vā	2217	
PA_atk-s05_05a:2217_4	etaṃ agatiṃ gacchanti, tampi māyañca mānañca pahāya dhono rāgādīnaṃ dosānaṃ kena	2217	
PA_atk-s05_05a:2217_5	gaccheyya, diṭṭhadhamme samparāye vā nirayādīsu gativisesesu kena saṅkhaṃ gaccheyya,	2217	
PA_atk-s05_05a:2217_6	anūpayo so, so hi taṇhādiṭṭhiupayānaṃ dvinnaṃ abhāvena anūpayoti.	2217	
PA_atk-s05_05a:2218_0	794. Yo pana tesaṃ dvinnaṃ bhāvena upayo hoti, so upayo hi…pe… diṭṭhimidheva sabbanti.	2218	
PA_atk-s05_05a:2218_1	Tattha upayoti taṇhādiṭṭhinissito. Dhammesu upeti vādanti “ratto”ti vā “duṭṭho”ti	2218	
PA_atk-s05_05a:2218_2	vā evaṃ tesu tesu dhammesu upeti vādaṃ. Anūpayaṃ kena kathaṃ vadeyyāti taṇhādiṭṭhipahānena	2218	
PA_atk-s05_05a:2218_3	anūpayaṃ khīṇāsavaṃ kena rāgena vā dosena vā kathaṃ “ratto”ti vā “duṭṭho”ti vā vadeyya,	2218	
PA_atk-s05_05a:2218_4	evaṃ anupavajjo ca so kiṃ titthiyā viya katapaṭicchādako bhavissatīti adhippāyo.	2218	
PA_atk-s05_05a:2218_5	Attā nirattā na hi tassa atthīti tassa hi attadiṭṭhi vā ucchedadiṭṭhi vā natthi,	2218	
PA_atk-s05_05a:2218_6	gahaṇaṃ muñcanaṃ vāpi attanirattasaññitaṃ natthi. Kiṃkāraṇā natthīti ce? Adhosi so	2218	
PA_atk-s05_05a:2218_7	diṭṭhimidheva sabbaṃ, yasmā so idheva attabhāve ñāṇavātena sabbaṃ diṭṭhigataṃ adhosi,	2218	
PA_atk-s05_05a:2218_8	pajahi, vinodesīti arahattanikūṭena desanaṃ niṭṭhāpesi. Taṃ sutvā rājā attamano bhagavantaṃ	2218	
PA_atk-s05_05a:2218_9	abhivādetvā pakkāmīti.	2218	
PA_atk-s05_05a:2219	Paramatthajotikāya khuddaka-aṭṭhakathāya	221	
PA_atk-s05_05a:2220	Suttanipāta-aṭṭhakathāya duṭṭhaṭṭhakasuttavaṇṇanā niṭṭhitā.	222	
PA_atk-s05_05a:2221	4. Suddhaṭṭhakasuttavaṇṇanā	222	
PA_atk-s05_05a:2222_0	795. Passāmi suddhanti suddhaṭṭhakasuttaṃ. Kā uppatti? Atīte kira kassapassa bhagavato	2222	
PA_atk-s05_05a:2222_1	kāle bārāṇasivāsī aññataro kuṭumbiko pañcahi sakaṭasatehi paccantajanapadaṃ agamāsi	2222	
PA_atk-s05_05a:2222_2	bhaṇḍaggahaṇatthaṃ. Tattha vanacarakena saddhiṃ mittaṃ katvā tassa paṇṇākāraṃ datvā	2222	
PA_atk-s05_05a:2222_3	pucchi – “kacci, te samma, candanasāraṃ diṭṭhapubba”nti? “Āma sāmī”ti ca vutte teneva	2222	
PA_atk-s05_05a:2222_4	saddhiṃ candanavanaṃ pavisitvā sabbasakaṭāni candanasārassa pūretvā tampi vanacarakaṃ	2222	
PA_atk-s05_05a:2222_5	“yadā, samma, bārāṇasiṃ āgacchasi, tadā candanasāraṃ gahetvā āgaccheyyāsī”ti vatvā	2222	
PA_atk-s05_05a:2222_6	bārāṇasiṃyeva agamāsi. Athāparena samayena sopi vanacarako candanasāraṃ gahetvā tassa	2222	
PA_atk-s05_05a:2222_7	gharaṃ agamāsi. So taṃ disvā sabbaṃ paṭisanthāraṃ katvā sāyanhasamaye candanasāraṃ	2222	
PA_atk-s05_05a:2222_8	pisāpetvā samuggaṃ pūretvā “gaccha, samma, nhāyitvā āgacchā”ti attano purisena saddhiṃ	2222	
PA_atk-s05_05a:2222_9	nhānatitthaṃ pesesi. Tena ca samayena bārāṇasiyaṃ ussavo hoti. Atha bārāṇasivāsino	2222	
PA_atk-s05_05a:2222_10	pātova dānaṃ datvā sāyaṃ suddhavatthanivatthā mālāgandhādīni gahetvā kassapassa bhagavato	22221	
PA_atk-s05_05a:2222_11	mahācetiyaṃ vandituṃ gacchanti. So vanacarako te disvā “mahājano kuhiṃ gacchatī”ti	22221	
PA_atk-s05_05a:2222_12	pucchi. “Vihāraṃ cetiyavandanatthāyā”ti ca sutvā sayampi agamāsi. Tattha manusse	22221	
PA_atk-s05_05a:2222_13	haritālamanosilādīhi nānappakārehi cetiye pūjaṃ karonte disvā kiñci citraṃ kātuṃ	22221	
PA_atk-s05_05a:2222_14	ajānanto taṃ candanaṃ gahetvā mahācetiye suvaṇṇiṭṭhakānaṃ. Upari kaṃsapātimattaṃ	22221	
PA_atk-s05_05a:2222_15	maṇḍalaṃ akāsi. Atha tattha sūriyuggamanavelāyaṃ sūriyarasmiyo uṭṭhahiṃsu. So taṃ	22221	
PA_atk-s05_05a:2222_16	disvā pasīdi, patthanañca akāsi “yattha yattha nibbattāmi, īdisā me rasmiyo ure uṭṭhahantū”ti.	22221	
PA_atk-s05_05a:2222_17	So kālaṃ katvā tāvatiṃsesu nibbatti. Tassa ure rasmiyo uṭṭhahiṃsu, candamaṇḍalaṃ	22221	
PA_atk-s05_05a:2222_18	viyassa uramaṇḍalaṃ virocati, “candābho devaputto”tveva ca naṃ sañjāniṃsu.	22221	
PA_atk-s05_05a:2223_0	So tāya sampattiyā chasu devalokesu anulomapaṭilomato ekaṃ buddhantaraṃ khepetvā	2223	
PA_atk-s05_05a:2223_1	amhākaṃ bhagavati uppanne sāvatthiyaṃ brāhmaṇamahāsālakule nibbatti, tathevassa ure	2223	
PA_atk-s05_05a:2223_2	candamaṇḍalasadisaṃ rasmimaṇḍalaṃ ahosi. Nāmakaraṇadivase cassa maṅgalaṃ katvā brāhmaṇā	2223	
PA_atk-s05_05a:2223_3	taṃ maṇḍalaṃ disvā “dhaññapuññalakkhaṇo ayaṃ kumāro”ti vimhitā “candābho” tveva nāmaṃ	2223	
PA_atk-s05_05a:2223_4	akaṃsu. Taṃ vayappattaṃ brāhmaṇā gahetvā alaṅkaritvā rattakañcukaṃ pārupāpetvā rathe	2223	
PA_atk-s05_05a:2223_5	āropetvā “mahābrahmā aya”nti pūjetvā “yo candābhaṃ passati, so yasadhanādīni labhati,	2223	
PA_atk-s05_05a:2223_6	samparāyañca saggaṃ gacchatī”ti ugghosentā gāmanigamarājadhānīsu āhiṇḍanti. Gatagataṭṭhāne	2223	
PA_atk-s05_05a:2223_7	manussā “esa kira bho candābho nāma, yo etaṃ passati, so yasadhanasaggādīni labhatī”ti	2223	
PA_atk-s05_05a:2223_8	uparūpari āgacchanti, sakalajambudīpo cali. Brāhmaṇā tucchahatthakānaṃ āgatānaṃ na	2223	
PA_atk-s05_05a:2223_9	dassenti, sataṃ vā sahassaṃ vā gahetvā āgatānameva dassenti. Evaṃ candābhaṃ gahetvā	2223	
PA_atk-s05_05a:2223_10	anuvicarantā brāhmaṇā kamena sāvatthiṃ anuppattā.	22231	
PA_atk-s05_05a:2224_0	Tena ca samayena bhagavā pavattitavaradhammacakko anupubbena sāvatthiṃ āgantvā sāvatthiyaṃ	2224	
PA_atk-s05_05a:2224_1	viharati jetavane bahujanahitāya dhammaṃ desento. Atha candābho sāvatthiṃ patvā samuddapakkhantakunnadī	2224	
PA_atk-s05_05a:2224_2	viya apākaṭo ahosi, candābhoti bhaṇantopi natthi. So sāyanhasamaye mahājanakāyaṃ	2224	
PA_atk-s05_05a:2224_3	mālāgandhādīni ādāya jetavanābhimukhaṃ gacchantaṃ disvā “kuhiṃ gacchathā”ti pucchi.	2224	
PA_atk-s05_05a:2224_4	“Buddho loke uppanno, so bahujanahitāya dhammaṃ deseti, taṃ sotuṃ jetavanaṃ gacchāmā”ti	2224	
PA_atk-s05_05a:2224_5	ca tesaṃ vacanaṃ sutvā sopi brāhmaṇagaṇaparivuto tattheva agamāsi. Bhagavā ca tasmiṃ	2224	
PA_atk-s05_05a:2224_6	samaye dhammasabhāyaṃ varabuddhāsane nisinnova hoti. Candābho bhagavantaṃ upasaṅkamma	2224	
PA_atk-s05_05a:2224_7	madhurapaṭisanthāraṃ katvā ekamantaṃ nisīdi, tāvadeva cassa so āloko antarahito.	2224	
PA_atk-s05_05a:2224_8	Buddhālokassa hi samīpe asītihatthabbhantare añño āloko nābhibhoti. So “āloko me	2224	
PA_atk-s05_05a:2224_9	naṭṭho”ti nisīditvāva uṭṭhāsi, uṭṭhahitvā ca gantumāraddho. Atha naṃ aññataro puriso	2224	
PA_atk-s05_05a:2224_10	āha – “kiṃ bho candābha, samaṇassa gotamassa bhīto gacchasī”ti. Nāhaṃ bhīto gacchāmi,	22241	
PA_atk-s05_05a:2224_11	apica me imassa tejena āloko na sampajjatīti punadeva bhagavato purato nisīditvā	22241	
PA_atk-s05_05a:2224_12	pādatalā paṭṭhāya yāva kesaggā rūparaṃsilakkhaṇādisampattiṃ disvā “mahesakkho samaṇo	22241	
PA_atk-s05_05a:2224_13	gotamo, mama ure appamattako āloko uṭṭhito, tāvatakenapi maṃ gahetvā brāhmaṇā sakalajambudīpaṃ	22241	
PA_atk-s05_05a:2224_14	vicaranti. Evaṃ varalakkhaṇasampattisamannāgatassa samaṇassa gotamassa neva māno	22241	
PA_atk-s05_05a:2224_15	uppanno, addhā ayaṃ anomaguṇasamannāgato bhavissati satthā devamanussāna”nti ativiya	22241	
PA_atk-s05_05a:2224_16	pasannacitto bhagavantaṃ vanditvā pabbajjaṃ yāci. Bhagavā aññataraṃ theraṃ āṇāpesi	22241	
PA_atk-s05_05a:2224_17	– “pabbājehi na”nti. So taṃ pabbājetvā tacapañcakakammaṭṭhānaṃ ācikkhi. So vipassanaṃ	22241	
PA_atk-s05_05a:2224_18	ārabhitvā na cireneva arahattaṃ patvā “candābhatthero”ti vissuto ahosi. Taṃ ārabbha	22241	
PA_atk-s05_05a:2224_19	bhikkhū kathaṃ samuṭṭhāpesuṃ “kiṃ nu kho, āvuso, ye candābhaṃ addasaṃsu. Te yasaṃ	22241	
PA_atk-s05_05a:2224_20	vā dhanaṃ vā labhiṃsu, saggaṃ vā gacchiṃsu, visuddhiṃ vā pāpuṇiṃsu tena cakkhudvārikarūpadassanenā”ti.	22242	
PA_atk-s05_05a:2224_21	Bhagavā tassaṃ aṭṭhuppattiyaṃ imaṃ suttamabhāsi.	22242	
PA_atk-s05_05a:2225_0	Tattha paṭhamagāthāya tāvattho – na, bhikkhave, evarūpena dassanena suddhi hoti.	2225	
PA_atk-s05_05a:2225_1	Apica kho kilesamalinattā asuddhaṃ, kilesarogānaṃ avigamā sarogameva candābhaṃ brāhmaṇaṃ	2225	
PA_atk-s05_05a:2225_2	aññaṃ vā evarūpaṃ disvā diṭṭhigatiko bālo abhijānāti “passāmi suddhaṃ paramaṃ arogaṃ,	2225	
PA_atk-s05_05a:2225_3	tena ca diṭṭhisaṅkhātena dassanena saṃsuddhi narassa hotī”ti, so evaṃ abhijānanto	2225	
PA_atk-s05_05a:2225_4	taṃ dassanaṃ “parama”nti ñatvā tasmiṃ dassane suddhānupassī samāno taṃ dassanaṃ “maggañāṇa”nti	2225	
PA_atk-s05_05a:2225_5	pacceti. Taṃ pana maggañāṇaṃ na hoti. Tenāha – “diṭṭhena ce suddhī”ti dutiyagāthaṃ.	2225	
PA_atk-s05_05a:2226_0	796. Tassattho – tena rūpadassanasaṅkhātena diṭṭhena yadi kilesasuddhi narassa hoti.	2226	
PA_atk-s05_05a:2226_1	Tena vā ñāṇena so yadi jātiādidukkhaṃ pajahāti. Evaṃ sante ariyamaggato aññena asuddhimaggeneva	2226	
PA_atk-s05_05a:2226_2	so sujjhati, rāgādīhi upadhīhi saupadhiko eva samāno sujjhatīti āpannaṃ hoti, na	2226	
PA_atk-s05_05a:2226_3	ca evaṃvidho sujjhati. Tasmā diṭṭhī hi naṃ pāva tathā vadānaṃ, sā naṃ diṭṭhiyeva	2226	
PA_atk-s05_05a:2226_4	“micchādiṭṭhiko aya”nti katheti diṭṭhianurūpaṃ “sassato loko”tiādinā nayena tathā tathā vadanti.	2226	
PA_atk-s05_05a:2227_0	797. Na brāhmaṇoti tatiyagāthā. Tassattho – yo pana bāhitapāpattā brāhmaṇo hoti,	2227	
PA_atk-s05_05a:2227_1	so maggena adhigatāsavakkhayo khīṇāsavabrāhmaṇo ariyamaggañāṇato aññena abhimaṅgalasammatarūpasaṅkhāte	2227	
PA_atk-s05_05a:2227_2	diṭṭhe tathāvidhasaddasaṅkhāte sute avītikkamasaṅkhāte sīle hatthivatādibhede vate	2227	
PA_atk-s05_05a:2227_3	pathaviādibhede mute ca uppannena micchāñāṇena suddhiṃ na āha. Sesamassa brāhmaṇassa	2227	
PA_atk-s05_05a:2227_4	vaṇṇabhaṇanatthaṃ vuttaṃ. So hi tedhātukapuññe sabbasmiñca pāpe anūpalitto, tassa	2227	
PA_atk-s05_05a:2227_5	pahīnattā attadiṭṭhiyā yassa kassaci vā gahaṇassa pahīnattā attañjaho, puññābhisaṅkhārādīnaṃ	2227	
PA_atk-s05_05a:2227_6	akaraṇato nayidha pakubbamānoti vuccati. Tasmā naṃ evaṃ pasaṃsanto āha. Sabbasseva	2227	
PA_atk-s05_05a:2227_7	cassa purimapādena sambandho veditabbo – puññe ca pāpe ca anūpalitto, attañjaho nayidha	2227	
PA_atk-s05_05a:2227_8	pakubbamāno, na brāhmaṇo aññato suddhimāhāti.	2227	
PA_atk-s05_05a:2228_0	798. Evaṃ na brāhmaṇo aññato suddhimāhāti vatvā idāni ye diṭṭhigatikā aññato suddhiṃ	2228	
PA_atk-s05_05a:2228_1	bruvanti, tesaṃ tassā diṭṭhiyā anibbāhakabhāvaṃ dassento “purimaṃ pahāyā”ti gāthamāha.	2228	
PA_atk-s05_05a:2228_2	Tassattho – te hi aññato suddhivādā samānāpi yassā diṭṭhiyā appahīnattā gahaṇamuñcanaṃ	2228	
PA_atk-s05_05a:2228_3	hoti. Tāya purimaṃ satthārādiṃ pahāya aparaṃ nissitā ejāsaṅkhātāya taṇhāya anugatā	2228	
PA_atk-s05_05a:2228_4	abhibhūtā rāgādibhedaṃ na taranti saṅgaṃ, tañca atarantā taṃ taṃ dhammaṃ uggaṇhanti	2228	
PA_atk-s05_05a:2228_5	ca nirassajanti ca makkaṭova sākhanti.	2228	
PA_atk-s05_05a:2229_0	799. Pañcamagāthāya sambandho – yo ca so “diṭṭhī hi naṃ pāva tathā vadāna”nti vutto,	2229	
PA_atk-s05_05a:2229_1	so sayaṃ samādāyāti. Tattha sayanti sāmaṃ. Samādāyāti gahetvā. Vatānīti hatthivatādīni.	2229	
PA_atk-s05_05a:2229_2	Uccāvacanti aparāparaṃ hīnapaṇītaṃ vā satthārato satthārādiṃ. Saññasattoti kāmasaññādīsu	2229	
PA_atk-s05_05a:2229_3	laggo. Vidvā ca vedehi samecca dhammanti paramatthavidvā ca arahā catūhi maggañāṇavedehi	2229	
PA_atk-s05_05a:2229_4	catusaccadhammaṃ abhisameccāti. Sesaṃ pākaṭameva.	2229	
PA_atk-s05_05a:2230_0	800. Sa sabbadhammesu visenibhūto, yaṃ kiñci diṭṭhaṃva sutaṃ mutaṃ vāti sobhūripañño	2230	
PA_atk-s05_05a:2230_1	khīṇāsavo yaṃ kiñci diṭṭhaṃ vā sutaṃ vā mutaṃ vā tesu sabbadhammesu mārasenaṃ vināsetvā	2230	
PA_atk-s05_05a:2230_2	ṭhitabhāvena visenibhūto. Tamevadassinti taṃ evaṃ visuddhadassiṃ. Vivaṭaṃ carantanti	2230	
PA_atk-s05_05a:2230_3	taṇhacchadanādivigamena vivaṭaṃ hutvā carantaṃ. Kenīdha lokasmiṃ vikappayeyyāti kena	2230	
PA_atk-s05_05a:2230_4	idha loke taṇhākappena vā diṭṭhikappena vā koci vikappeyya, tesaṃ vā pahīnattā rāgādinā pubbe vuttenāti.	2230	
PA_atk-s05_05a:2231_0	801. Na kappayantīti gāthāya sambandho attho ca – kiñca bhiyyo? Te hi tādisā santo	2231	
PA_atk-s05_05a:2231_1	dvinnaṃ kappānaṃ purekkhārānañca kenaci na kappayanti na purekkharonti, paramatthaaccantasuddhiadhigatattā	2231	
PA_atk-s05_05a:2231_2	anaccantasuddhiṃyeva akiriyasassatadiṭṭhiṃ accanta suddhīti na te vadanti. Ādānaganthaṃ	2231	
PA_atk-s05_05a:2231_3	gathitaṃ visajjāti catubbidhampi rūpādīnaṃ ādāyakattā ādānaganthaṃ attano cittasantāne	2231	
PA_atk-s05_05a:2231_4	gathitaṃ baddhaṃ ariyamaggasatthena visajja chinditvā. Sesaṃ pākaṭameva.	2231	
PA_atk-s05_05a:2232_0	802. Sīmātigoti gāthā ekapuggalādhiṭṭhānāya desanāya vuttā. Pubbasadiso eva panassā	2232	
PA_atk-s05_05a:2232_1	sambandho, so evaṃ atthavaṇṇanāya saddhiṃ veditabbo – kiñca bhiyyo so īdiso bhūripañño	2232	
PA_atk-s05_05a:2232_2	catunnaṃ kilesasīmānaṃ atītattā sīmātigo bāhitapāpattā ca brāhmaṇo, itthambhūtassa	2232	
PA_atk-s05_05a:2232_3	ca tassa natthi paracittapubbenivāsañāṇehi ñatvā vā maṃsacakkhudibbacakkhūhi disvā	2232	
PA_atk-s05_05a:2232_4	vā kiñci samuggahītaṃ, abhiniviṭṭhanti vuttaṃ hoti. So ca kāmarāgābhāvato na rāgarāgī,	2232	
PA_atk-s05_05a:2232_5	rūpārūparāgābhāvato na virāgaratto. Yato evaṃvidhassa “idaṃ para”nti kiñci idha uggahitaṃ	2232	
PA_atk-s05_05a:2232_6	natthīti arahattanikūṭena desanaṃ niṭṭhāpesi.	2232	
PA_atk-s05_05a:2233	Paramatthajotikāya khuddaka-aṭṭhakathāya	223	
PA_atk-s05_05a:2234	Suttanipāta-aṭṭhakathāya suddhaṭṭhakasuttavaṇṇanā niṭṭhitā.	223	
PA_atk-s05_05a:2235	5. Paramaṭṭhakasuttavaṇṇanā	223	
PA_atk-s05_05a:2236_0	803. Paramanti diṭṭhīsūti paramaṭṭhakasuttaṃ. Kā uppatti? Bhagavati kira sāvatthiyaṃ	2236	
PA_atk-s05_05a:2236_1	viharante nānātitthiyā sannipatitvā attano attano diṭṭhiṃ dīpentā “idaṃ paramaṃ,	2236	
PA_atk-s05_05a:2236_2	idaṃ parama”nti kalahaṃ katvā rañño ārocesuṃ. Rājā sambahule jaccandhe sannipātāpetvā	2236	
PA_atk-s05_05a:2236_3	“imesaṃ hatthiṃ dassethā”ti āṇāpesi. Rājapurisā andhe sannipātāpetvā hatthiṃ purato	2236	
PA_atk-s05_05a:2236_4	sayāpetvā “passathā”ti āhaṃsu. Te hatthissa ekamekaṃ aṅgaṃ parāmasiṃsu. Tato raññā	2236	
PA_atk-s05_05a:2236_5	“kīdiso, bhaṇe, hatthī”ti puṭṭho yo soṇḍaṃ parāmasi, so “seyyathāpi, mahārāja, naṅgalīsā”ti	2236	
PA_atk-s05_05a:2236_6	bhaṇi. Ye dantādīni parāmasiṃsu, te itaraṃ “mā bho rañño purato musā bhaṇī”ti paribhāsitvā	2236	
PA_atk-s05_05a:2236_7	“seyyathāpi, mahārāja, bhittikhilo”tiādīni āhaṃsu. Rājā taṃ sabbaṃ sutvā “īdiso tumhākaṃ	2236	
PA_atk-s05_05a:2236_8	samayo”ti titthiye uyyojesi. Aññataro piṇḍacāriko taṃ pavattiṃ ñatvā bhagavato ārocesi.	2236	
PA_atk-s05_05a:2236_9	Bhagavā tassaṃ aṭṭhuppattiyaṃ bhikkhū āmantetvā “yathā, bhikkhave, jaccandhā hatthiṃ	2236	
PA_atk-s05_05a:2236_10	ajānantā taṃ taṃ aṅgaṃ parāmasitvā vivadiṃsu, evaṃ titthiyā vimokkhantikadhammaṃ	22361	
PA_atk-s05_05a:2236_11	ajānantā taṃ taṃ diṭṭhiṃ parāmasitvā vivadantī”ti vatvā dhammadesanatthaṃ imaṃ suttamabhāsi.	22361	
PA_atk-s05_05a:2237_0	Tattha paramanti diṭṭhīsu paribbasānoti “idaṃ parama”nti gahetvā sakāya sakāya diṭṭhiyā	2237	
PA_atk-s05_05a:2237_1	vasamāno. Yaduttari kuruteti yaṃ attano satthārādiṃ seṭṭhaṃ karoti. Hīnāti aññe tato	2237	
PA_atk-s05_05a:2237_2	sabbamāhāti taṃ attano satthārādiṃ ṭhapetvā tato aññe sabbe “hīnā ime”ti āha. Tasmā	2237	
PA_atk-s05_05a:2237_3	vivādāni avītivattoti tena kāraṇena so diṭṭhikalahe avītivattova hoti.	2237	
PA_atk-s05_05a:2238_0	804. Dutiyagāthāya attho – evaṃ avītivatto ca yaṃ diṭṭhe sute sīlavate muteti etesu	2238	
PA_atk-s05_05a:2238_1	vatthūsu uppannadiṭṭhisaṅkhāte attani pubbe vuttappakāraṃ ānisaṃsaṃ passati. Tadeva	2238	
PA_atk-s05_05a:2238_2	so tattha sakāya diṭṭhiyā ānisaṃsaṃ “idaṃ seṭṭha”nti abhinivisitvā aññaṃ sabbaṃ parasatthārādikaṃ nihīnato passati.	2238	
PA_atk-s05_05a:2239_0	805. Tatiyagāthāya attho – evaṃ passato cassa yaṃ attano satthārādiṃ nissito aññaṃ	2239	
PA_atk-s05_05a:2239_1	parasatthārādiṃ hīnaṃ passati taṃ pana dassanaṃ ganthameva kusalā vadanti, bandhananti	2239	
PA_atk-s05_05a:2239_2	vuttaṃ hoti. Yasmā etadeva, tasmā hi diṭṭhaṃva sutaṃ mutaṃ vā sīlabbataṃ bhikkhu	2239	
PA_atk-s05_05a:2239_3	na nissayeyya, nābhiniveseyyāti vuttaṃ hoti.	2239	
PA_atk-s05_05a:2240_0	806. Catutthagāthāya attho – na kevalaṃ diṭṭhasutādiṃ na nissayeyya, apica kho pana	2240	
PA_atk-s05_05a:2240_1	asañjātaṃ uparūpari diṭṭhimpi lokasmiṃ na kappayeyya, na janeyyāti vuttaṃ hoti. Kīdisaṃ?	2240	
PA_atk-s05_05a:2240_2	Ñāṇena vā sīlavatena vāpi, samāpattiñāṇādinā ñāṇena vā sīlavatena vā yā kappiyati,	2240	
PA_atk-s05_05a:2240_3	etaṃ diṭṭhiṃ na kappeyya. Na kevalañca diṭṭhiṃ na kappayeyya, apica kho pana mānenapi	2240	
PA_atk-s05_05a:2240_4	jātiādīhi vatthūhi samoti attānamanūpaneyya, hīno na maññetha visesi vāpīti.	2240	
PA_atk-s05_05a:2241_0	807. Pañcamagāthāya attho – evañhi diṭṭhiṃ akappento amaññamāno ca attaṃ pahāya anupādiyāno	2241	
PA_atk-s05_05a:2241_1	idha vā yaṃ pubbe gahitaṃ, taṃ pahāya aparaṃ aggaṇhanto tasmimpi vuttappakāre ñāṇe	2241	
PA_atk-s05_05a:2241_2	duvidhaṃ nissayaṃ no karoti. Akaronto ca sa ve viyattesu nānādiṭṭhivasena bhinnesu	2241	
PA_atk-s05_05a:2241_3	sattesu na vaggasārī chandādivasena agacchanadhammo hutvā dvāsaṭṭhiyā diṭṭhīsu kiñcipi	2241	
PA_atk-s05_05a:2241_4	diṭṭhiṃ na pacceti, na paccāgacchatīti vuttaṃ hoti.	2241	
PA_atk-s05_05a:2242_0	808-10. Idāni yo so imāya gāthāya vutto khīṇāsavo, tassa vaṇṇabhaṇanatthaṃ “yassūbhayante”tiādikā	2242	
PA_atk-s05_05a:2242_1	tisso gāthāyo āha. Tattha ubhayanteti pubbe vuttaphassādibhede. Paṇidhīti taṇhā.	2242	
PA_atk-s05_05a:2242_2	Bhavābhavāyāti punappunabhavāya. Idha vā huraṃ vāti sakattabhāvādibhede idha vā parattabhāvādibhede	2242	
PA_atk-s05_05a:2242_3	parattha vā. Diṭṭhe vāti diṭṭhasuddhiyā vā. Esa nayo sutādīsu. Saññāti saññāsamuṭṭhāpikā	2242	
PA_atk-s05_05a:2242_4	diṭṭhi. Dhammāpi tesaṃ na paṭicchitāseti dvāsaṭṭhidiṭṭhigatadhammāpi tesaṃ “idameva	2242	
PA_atk-s05_05a:2242_5	saccaṃ moghamañña”nti evaṃ na paṭicchitā. Pāraṅgato na pacceti tādīti nibbānapāraṃ	2242	
PA_atk-s05_05a:2242_6	gato tena tena maggena pahīne kilese puna nāgacchati, pañcahi ca ākārehi tādī hotīti. Sesaṃ pākaṭamevāti.	2242	
PA_atk-s05_05a:2243	Paramatthajotikāya khuddaka-aṭṭhakathāya	224	
PA_atk-s05_05a:2244	Suttanipāta-aṭṭhakathāya paramaṭṭhakasuttavaṇṇanā niṭṭhitā.	224	
PA_atk-s05_05a:2245	6. Jarāsuttavaṇṇanā	224	
PA_atk-s05_05a:2246_0	811. Appaṃ vata jīvitanti jarāsuttaṃ. Kā uppatti? Ekaṃ samayaṃ bhagavā sāvatthiyaṃ	2246	
PA_atk-s05_05a:2246_1	vassaṃ vasitvā yāni tāni buddhānaṃ sarīrārogyasampādanaṃ anuppannasikkhāpadapaññāpanaṃ	2246	
PA_atk-s05_05a:2246_2	veneyyadamanaṃ tathārūpāya aṭṭhuppattiyā jātakādikathanantiādīni janapadacārikānimittāni,	2246	
PA_atk-s05_05a:2246_3	tāni samavekkhitvā janapadacārikaṃ pakkāmi. Anupubbena cārikaṃ caramāno sāyaṃ sāketaṃ	2246	
PA_atk-s05_05a:2246_4	anuppatto añjanavanaṃ pāvisi. Sāketavāsino sutvā “akālo idāni bhagavantaṃ dassanāyā”ti	2246	
PA_atk-s05_05a:2246_5	vibhātāya rattiyā mālāgandhādīni gahetvā bhagavato santikaṃ gantvā pūjanavandanasammodanādīni	2246	
PA_atk-s05_05a:2246_6	katvā parivāretvā aṭṭhaṃsu yāva bhagavato gāmappavesanavelā, atha bhagavā bhikkhusaṅghaparivuto	2246	
PA_atk-s05_05a:2246_7	piṇḍāya pāvisi. Taṃ aññataro sāketako brāhmaṇamahāsālo nagarā nikkhanto nagaradvāre	2246	
PA_atk-s05_05a:2246_8	addasa. Disvā puttasinehaṃ uppādetvā “ciradiṭṭhosi, putta, mayā”ti paridevayamāno	2246	
PA_atk-s05_05a:2246_9	abhimukho agamāsi. Bhagavā bhikkhū saññāpesi – “ayaṃ, bhikkhave, brāhmaṇo yaṃ icchati,	2246	
PA_atk-s05_05a:2246_10	taṃ karotu, na vāretabbo”ti.	22461	
PA_atk-s05_05a:2247_0	Brāhmaṇopi vacchagiddhinīva gāvī āgantvā bhagavato kāyaṃ purato ca pacchato ca dakkhiṇato	2247	
PA_atk-s05_05a:2247_1	ca vāmato cāti samantā āliṅgi “ciradiṭṭhosi, putta, ciraṃ vinā ahosī”ti bhaṇanto.	2247	
PA_atk-s05_05a:2247_2	Yadi pana so tathā kātuṃ na labheyya, hadayaṃ phāletvā mareyya. So bhagavantaṃ avoca	2247	
PA_atk-s05_05a:2247_3	– “bhagavā tumhehi saddhiṃ āgatabhikkhūnaṃ ahameva bhikkhaṃ dātuṃ samattho, mameva	2247	
PA_atk-s05_05a:2247_4	anuggahaṃ karothā”ti. Adhivāsesi bhagavā tuṇhībhāvena. Brāhmaṇo bhagavato pattaṃ	2247	
PA_atk-s05_05a:2247_5	gahetvā purato gacchanto brāhmaṇiyā pesesi – “putto me āgato, āsanaṃ paññāpetabba”nti.	2247	
PA_atk-s05_05a:2247_6	Sā tathā katvā āgamanaṃ passantī ṭhitā bhagavantaṃ antaravīthiyaṃyeva disvā puttasinehaṃ	2247	
PA_atk-s05_05a:2247_7	uppādetvā “ciradiṭṭhosi, putta, mayā”ti pādesu gahetvā roditvā gharaṃ atinetvā sakkaccaṃ	2247	
PA_atk-s05_05a:2247_8	bhojesi. Bhuttāvino brāhmaṇo pattaṃ apanāmesi. Bhagavā tesaṃ sappāyaṃ viditvā dhammaṃ	2247	
PA_atk-s05_05a:2247_9	desesi, desanāpariyosāne ubhopi sotāpannā ahesuṃ. Atha bhagavantaṃ yāciṃsu – “yāva,	2247	
PA_atk-s05_05a:2247_10	bhante, bhagavā imaṃ nagaraṃ upanissāya viharati, amhākaṃyeva ghare bhikkhā gahetabbā”ti.	22471	
PA_atk-s05_05a:2247_11	Bhagavā “na buddhā evaṃ ekaṃ nibaddhaṭṭhānaṃyeva gacchantī”ti paṭikkhipi. Te āhaṃsu	22471	
PA_atk-s05_05a:2247_12	– “tena hi, bhante, bhikkhusaṅghena saddhiṃ piṇḍāya caritvāpi tumhe idheva bhattakiccaṃ	22471	
PA_atk-s05_05a:2247_13	katvā dhammaṃ desetvā vihāraṃ gacchathā”ti. Bhagavā tesaṃ anuggahatthāya tathā akāsi.	22471	
PA_atk-s05_05a:2247_14	Manussā brāhmaṇañca brāhmaṇiñca “buddhapitā buddhamātā” tveva vohariṃsu. Tampi kulaṃ	22471	
PA_atk-s05_05a:2247_15	“buddhakula”nti nāmaṃ labhi.	22471	
PA_atk-s05_05a:2248_0	Ānandatthero bhagavantaṃ pucchi – “ahaṃ bhagavato mātāpitaro jānāmi, ime pana kasmā	2248	
PA_atk-s05_05a:2248_1	vadanti ‘ahaṃ buddhamātā ahaṃ buddhapitā”’ti. Bhagavā āha – “nirantaraṃ me, ānanda,	2248	
PA_atk-s05_05a:2248_2	brāhmaṇī ca brāhmaṇo ca pañca jātisatāni mātāpitaro ahesuṃ, pañca jātisatāni mātāpitūnaṃ	2248	
PA_atk-s05_05a:2248_3	jeṭṭhakā, pañca jātisatāni kaniṭṭhakā. Te pubbasineheneva kathentī”ti imañca gāthamabhāsi –	2248	
PA_atk-s05_05a:2249	“Pubbeva sannivāsena, paccuppannahitena vā;	224	
PA_atk-s05_05a:2250	Evaṃ taṃ jāyate pemaṃ, uppalaṃva yathodake”ti. ;	225	
PA_atk-s05_05a:2251_0	Tato bhagavā sākete yathābhirantaṃ viharitvā puna cārikaṃ caramāno sāvatthimeva agamāsi.	2251	
PA_atk-s05_05a:2251_1	Sopi brāhmaṇo ca brāhmaṇī ca bhikkhū upasaṅkamitvā patirūpaṃ dhammadesanaṃ sutvā	2251	
PA_atk-s05_05a:2251_2	sesamagge pāpuṇitvā anupādisesāya nibbānadhātuyā parinibbāyiṃsu. Nagare brāhmaṇā	2251	
PA_atk-s05_05a:2251_3	sannipatiṃsu “amhākaṃ ñātake sakkarissāmā”ti. Sotāpannasakadāgāmianāgāmino upāsakāpi	2251	
PA_atk-s05_05a:2251_4	sannipatiṃsu upāsikāyo ca “amhākaṃ sahadhammike sakkarissāmā”ti. Te sabbepi kambalakūṭāgāraṃ	2251	
PA_atk-s05_05a:2251_5	āropetvā mālāgandhādīhi pūjentā nagarā nikkhāmesuṃ.	2251	
PA_atk-s05_05a:2252_0	Bhagavāpi taṃ divasaṃ paccūsasamaye buddhacakkhunā lokaṃ volokento tesaṃ parinibbānabhāvaṃ	2252	
PA_atk-s05_05a:2252_1	ñatvā “tattha mayi gate dhammadesanaṃ sutvā bahujanassa dhammābhisamayo bhavissatī”ti	2252	
PA_atk-s05_05a:2252_2	ñatvā pattacīvaramādāya sāvatthito āgantvā āḷāhanameva pāvisi. Manussā disvā “mātāpitūnaṃ	2252	
PA_atk-s05_05a:2252_3	sarīrakiccaṃ kātukāmo bhagavā āgato”ti vanditvā aṭṭhaṃsu. Nāgarāpi kūṭāgāraṃ pūjentā	2252	
PA_atk-s05_05a:2252_4	āḷāhanaṃ ānetvā bhagavantaṃ pucchiṃsu – “gahaṭṭhaariyasāvakā kathaṃ pūjetabbā”ti.	2252	
PA_atk-s05_05a:2252_5	Bhagavā “yathā asekkhā pūjiyanti, tathā pūjetabbā ime”ti adhippāyena tesaṃ asekkhamunibhāvaṃ	2252	
PA_atk-s05_05a:2252_6	dīpento imaṃ gāthamāha –	2252	
PA_atk-s05_05a:2253	“Ahiṃsakā ye munayo, niccaṃ kāyena saṃvutā;	225	
PA_atk-s05_05a:2254	Te yanti accutaṃ ṭhānaṃ, yattha gantvā na socare”ti. ;	225	
PA_atk-s05_05a:2255	Tañca parisaṃ oloketvā taṅkhaṇānurūpaṃ dhammaṃ desento imaṃ suttamabhāsi.	225	
PA_atk-s05_05a:2256_0	Tattha appaṃ vata jīvitaṃ idanti “idaṃ vata manussānaṃ jīvitaṃ appaṃ parittaṃ ṭhitiparittatāya	2256	
PA_atk-s05_05a:2256_1	sarasaparittatāyā”ti sallasuttepi vuttanayametaṃ. Oraṃ vassasatāpi miyyatīti vassasatā	2256	
PA_atk-s05_05a:2256_2	oraṃ kalalādikālepi miyyati. Aticcāti vassasataṃ atikkamitvā. Jarasāpi miyyatīti jarāyapi miyyati.	2256	
PA_atk-s05_05a:2257_0	812-6. Mamāyiteti mamāyitavatthukāraṇā. Vinābhāvasantamevidanti santavinābhāvaṃ vijjamānavinābhāvameva	2257	
PA_atk-s05_05a:2257_1	idaṃ, na sakkā avinābhāvena bhavitunti vuttaṃ hoti. Māmakoti mama upāsako bhikkhu	2257	
PA_atk-s05_05a:2257_2	vāti saṅkhaṃ gato, buddhādīni vā vatthūni mamāyamāno. Saṅgatanti samāgataṃ diṭṭhapubbaṃ	2257	
PA_atk-s05_05a:2257_3	vā. Piyāyitanti piyaṃ kataṃ. Nāmaṃyevāvasissati akkheyyanti sabbaṃ rūpādidhammajātaṃ	2257	
PA_atk-s05_05a:2257_4	pahīyati, nāmamattameva tu avasissati “buddharakkhito, dhammarakkhito”ti evaṃ saṅkhātuṃ	2257	
PA_atk-s05_05a:2257_5	kathetuṃ. Munayoti khīṇāsavamunayo. Khemadassinoti nibbānadassino.	2257	
PA_atk-s05_05a:2258_0	817. Sattamagāthā evaṃ maraṇabbhāhate loke anurūpapaṭipattidassanatthaṃ vuttā. Tattha	2258	
PA_atk-s05_05a:2258_1	patilīnacarassāti tato tato patilīnaṃ cittaṃ katvā carantassa. Bhikkhunoti kalyāṇaputhujjanassa	2258	
PA_atk-s05_05a:2258_2	sekkhassa vā. Sāmaggiyamāhu tassa taṃ, yo attānaṃ bhavane na dassayeti tassetaṃ patirūpamāhu,	2258	
PA_atk-s05_05a:2258_3	yo evaṃpaṭipanno nirayādibhede bhavane attānaṃ na dasseyya. Evañhi so imamhā maraṇā	2258	
PA_atk-s05_05a:2258_4	mucceyyāti adhippāyo.	2258	
PA_atk-s05_05a:2259_0	818-20. Idāni yo “attānaṃ bhavane na dassaye”ti evaṃ khīṇāsavo vibhāvito, tassa vaṇṇabhaṇanatthaṃ	2259	
PA_atk-s05_05a:2259_1	ito parā tisso gāthāyo āha. Tattha sabbatthāti dvādasasu āyatanesu. Yadidaṃ diṭṭhasutaṃ	2259	
PA_atk-s05_05a:2259_2	mutesu vāti ettha pana yadidaṃ diṭṭhasutaṃ, ettha vā mutesu vā dhammesu evaṃ muni	2259	
PA_atk-s05_05a:2259_3	na upalimpatīti evaṃ sambandho veditabbo. Dhono na hi tena maññati, yadidaṃ diṭṭhasutaṃ	2259	
PA_atk-s05_05a:2259_4	mutesu vāti atrāpi yadidaṃ diṭṭhasuttaṃ, tena vatthunā na maññati, mutesu vā dhammesu	2259	
PA_atk-s05_05a:2259_5	na maññatīti evameva sambandho veditabbo. Na hi so rajjati no virajjatīti. Bālaputhujjanā	2259	
PA_atk-s05_05a:2259_6	viya na rajjati, kalyāṇaputhujjanasekkhā viya na virajjati, rāgassa pana khīṇattā	2259	
PA_atk-s05_05a:2259_7	“virāgo”tveva saṅkhaṃ gacchati. Sesaṃ sabbattha pākaṭamevāti. Desanāpariyosāne caturāsītiyā	2259	
PA_atk-s05_05a:2259_8	pāṇasahassānaṃ dhammābhisamayo ahosīti.	2259	
PA_atk-s05_05a:2260	Paramatthajotikāya khuddaka-aṭṭhakathāya	226	
PA_atk-s05_05a:2261	Suttanipāta-aṭṭhakathāya jarāsuttavaṇṇanā niṭṭhitā.	226	
PA_atk-s05_05a:2262	7. Tissametteyyasuttavaṇṇanā	226	
PA_atk-s05_05a:2263_0	821. Methunamanuyuttassāti tissametteyyasuttaṃ. Kā uppatti? Bhagavati kira sāvatthiyaṃ	2263	
PA_atk-s05_05a:2263_1	viharante tissametteyyā nāma dve sahāyā sāvatthiṃ agamaṃsu. Te sāyanhasamayaṃ mahājanaṃ	2263	
PA_atk-s05_05a:2263_2	jetavanābhimukhaṃ gacchantaṃ disvā “kuhiṃ gacchathā”ti pucchiṃsu. Tato tehi “buddho	2263	
PA_atk-s05_05a:2263_3	loke uppanno, bahujanahitāya dhammaṃ deseti, taṃ sotuṃ jetavanaṃ gacchāmā”ti vutte	2263	
PA_atk-s05_05a:2263_4	“mayampi sossāmā”ti agamaṃsu. Te avañjhadhammadesakassa bhagavato dhammadesanaṃ sutvā	2263	
PA_atk-s05_05a:2263_5	parisantare nisinnāva cintesuṃ – “na sakkā agāramajjhe ṭhitenāyaṃ dhammo paripūretu”nti.	2263	
PA_atk-s05_05a:2263_6	Atha pakkante mahājane bhagavantaṃ pabbajjaṃ yāciṃsu. Bhagavā “ime pabbājehī”ti aññataraṃ	2263	
PA_atk-s05_05a:2263_7	bhikkhuṃ āṇāpesi. So te pabbājetvā tacapañcakakammaṭṭhānaṃ datvā araññavāsaṃ gantumāraddho.	2263	
PA_atk-s05_05a:2263_8	Metteyyo tissaṃ āha – “āvuso, upajjhāyo araññaṃ gacchati, mayampi gacchāmā”ti. Tisso	2263	
PA_atk-s05_05a:2263_9	“alaṃ āvuso, bhagavato dassanaṃ dhammassavanañca ahaṃ pihemi, gaccha tva”nti vatvā	2263	
PA_atk-s05_05a:2263_10	na agamāsi. Metteyyo upajjhāyena saha gantvā araññe samaṇadhammaṃ karonto na cirasseva	22631	
PA_atk-s05_05a:2263_11	arahattaṃ pāpuṇi saddhiṃ ācariyupajjhāyehi. Tissassāpi jeṭṭhabhātā byādhinā kālamakāsi.	22631	
PA_atk-s05_05a:2263_12	So taṃ sutvā attano gāmaṃ agamāsi, tatra naṃ ñātakā palobhetvā uppabbājesuṃ. Metteyyopi	22631	
PA_atk-s05_05a:2263_13	ācariyupajjhāyehi saddhiṃ sāvatthiṃ āgato. Atha bhagavā vutthavasso janapadacārikaṃ	22631	
PA_atk-s05_05a:2263_14	caramāno anupubbena taṃ gāmaṃ pāpuṇi. Tattha metteyyo bhagavantaṃ vanditvā “imasmiṃ,	22631	
PA_atk-s05_05a:2263_15	bhante, gāme mama gihisahāyo atthi, muhuttaṃ tāva āgametha anukampaṃ upādāyā”ti vatvā	22631	
PA_atk-s05_05a:2263_16	gāmaṃ pavisitvā taṃ bhagavato santikaṃ ānetvā ekamantaṃ ṭhito tassatthāya ādigāthāya	22631	
PA_atk-s05_05a:2263_17	bhagavantaṃ pañhaṃ pucchi. Tassa bhagavā byākaronto avasesagāthāyo abhāsi. Ayamassa suttassa uppatti.	22631	
PA_atk-s05_05a:2264_0	Tattha methunamanuyuttassāti methunadhammasamāyuttassa. Itīti evamāha. Āyasmāti piyavacanametaṃ,	2264	
PA_atk-s05_05a:2264_1	tissoti nāmaṃ tassa therassa. So hi tissoti nāmena. Metteyyoti gottaṃ, gottavaseneva	2264	
PA_atk-s05_05a:2264_2	cesa pākaṭo ahosi. Tasmā aṭṭhuppattiyaṃ vuttaṃ “tissametteyyā nāma dve sahāyā”ti.	2264	
PA_atk-s05_05a:2264_3	Vighātanti upaghātaṃ. Brūhīti ācikkha. Mārisāti piyavacanametaṃ, nidukkhāti vuttaṃ	2264	
PA_atk-s05_05a:2264_4	hoti. Sutvāna tava sāsananti tava vacanaṃ sutvā. Viveke sikkhissāmaseti sahāyaṃ ārabbha	2264	
PA_atk-s05_05a:2264_5	dhammadesanaṃ yācanto bhaṇati. So pana sikkhitasikkhoyeva.	2264	
PA_atk-s05_05a:2265	822. Mussate vāpi sāsananti pariyattipaṭipattito duvidhampi sāsanaṃ nassati. Vāpīti padapūraṇamattaṃ. Etaṃ tasmiṃ anāriyanti tasmiṃ puggale etaṃ anariyaṃ, yadidaṃ micchāpaṭipadā.	226	
PA_atk-s05_05a:2266_0	823. Eko pubbe caritvānāti pabbajjāsaṅkhātena vā gaṇavossaggaṭṭhena vā pubbe eko	2266	
PA_atk-s05_05a:2266_1	viharitvā. Yānaṃ bhantaṃva taṃ loke, hīnamāhu puthujjananti taṃ vibbhantakaṃ puggalaṃ	2266	
PA_atk-s05_05a:2266_2	yathā hatthiyānādiyānaṃ adantaṃ visamaṃ ārohati, ārohakampi bhañjati, papātepi papatati.	2266	
PA_atk-s05_05a:2266_3	Evaṃ kāyaduccaritādivisamārohanena narakādīsu, atthabhañjanena jātipapātādīsu papatanena	2266	
PA_atk-s05_05a:2266_4	ca yānaṃ bhantaṃva āhu hīnaṃ puthujjanañca āhūti.	2266	
PA_atk-s05_05a:2267_0	824-5. Yaso kitti cāti lābhasakkāro pasaṃsā ca. Pubbeti pabbajitabhāve. Hāyate vāpi	2267	
PA_atk-s05_05a:2267_1	tassa sāti tassa vibbhantakassa sato so ca yaso sā ca kitti hāyati. Etampi disvāti	2267	
PA_atk-s05_05a:2267_2	etampi pubbe yasakittīnaṃ bhāvaṃ pacchā ca hāniṃ disvā. Sikkhetha methunaṃ vippahātaveti	2267	
PA_atk-s05_05a:2267_3	tisso sikkhā sikkhetha. Kiṃ kāraṇaṃ? Methunaṃ vippahātave, methunappahānatthāyāti	2267	
PA_atk-s05_05a:2267_4	vuttaṃ hoti. Yo hi methunaṃ na vippajahati, saṅkappehi…pe… tathāvidho. Tattha paretoti	2267	
PA_atk-s05_05a:2267_5	samannāgato. Paresaṃ nigghosanti upajjhāyādīnaṃ nindāvacanaṃ. Maṅku hotīti dummano hoti.	2267	
PA_atk-s05_05a:2268_0	826. Ito parā gāthā pākaṭasambandhā eva. Tāsu satthānīti kāyaduccaritādīni. Tāni	2268	
PA_atk-s05_05a:2268_1	hi attano paresañca chedanaṭṭhena “satthānī”ti vuccanti. Tesu cāyaṃ visesato codito	2268	
PA_atk-s05_05a:2268_2	musāvacanasatthāneva karoti – “iminā kāraṇenāhaṃ vibbhanto”ti bhaṇanto. Tenevāha	2268	
PA_atk-s05_05a:2268_3	– “esa khvassa mahāgedho, mosavajjaṃ pagāhatī”ti. Tattha esa khvassāti esa kho assa.	2268	
PA_atk-s05_05a:2268_4	Mahāgedhoti mahābandhanaṃ. Katamoti ce? Yadidaṃ mosavajjaṃ pagāhati, svāssa musāvādajjhogāho	2268	
PA_atk-s05_05a:2268_5	mahāgedhoti veditabbo.	2268	
PA_atk-s05_05a:2269	827. Mandova parikissatīti pāṇavadhādīni karonto tatonidānañca dukkhamanubhonto bhogapariyesanarakkhanāni ca karonto momūho viya parikilissati.	226	
PA_atk-s05_05a:2270_0	828-9. “Etamādīnavaṃ ñatvā, muni pubbāpare idhā”ti etaṃ “yaso kitti ca yā pubbe,	2270	
PA_atk-s05_05a:2270_1	hāyatevāpi tassa sā”ti ito pabhuti vutte pubbāpare idha imasmiṃ sāsane pubbato apare	2270	
PA_atk-s05_05a:2270_2	samaṇabhāvato vibbhantakabhāve ādīnavaṃ muni ñatvā. Etadariyānamuttamanti yadidaṃ	2270	
PA_atk-s05_05a:2270_3	vivekacariyā, etaṃ buddhādīnaṃ ariyānaṃ uttamaṃ, tasmā vivekaññeva sikkhethāti adhippāyo.	2270	
PA_atk-s05_05a:2270_4	Na tena seṭṭho maññethāti tena ca vivekena na attānaṃ “seṭṭho aha”nti maññeyya, tena	2270	
PA_atk-s05_05a:2270_5	thaddho na bhaveyyāti vuttaṃ hoti.	2270	
PA_atk-s05_05a:2271_0	830. Rittassāti vivittassa kāyaduccaritādīhi virahitassa. Oghatiṇṇassa pihayanti,	2271	
PA_atk-s05_05a:2271_1	kāmesu gadhitā pajāti vatthukāmesu laggā sattā tassa caturoghatiṇṇassa pihayanti	2271	
PA_atk-s05_05a:2271_2	iṇāyikā viya āṇaṇyassāti arahattanikūṭena desanaṃ niṭṭhāpesi. Desanāpariyosāne tisso	2271	
PA_atk-s05_05a:2271_3	sotāpattiphalaṃ patvā pacchā pabbajitvā arahattaṃ sacchākāsīti.	2271	
PA_atk-s05_05a:2272	Paramatthajotikāya khuddaka-aṭṭhakathāya	227	
PA_atk-s05_05a:2273	Suttanipāta-aṭṭhakathāya tissametteyyasuttavaṇṇanā niṭṭhitā.	227	
PA_atk-s05_05a:2274	8. Pasūrasuttavaṇṇanā	227	
PA_atk-s05_05a:2275_0	831. Idheva suddhīti pasūrasuttaṃ. Kā uppatti? Bhagavati kira sāvatthiyaṃ viharante	2275	
PA_atk-s05_05a:2275_1	pasūro nāma paribbājako mahāvādī, so “ahamasmi sakalajambudīpe vādena aggo, tasmā	2275	
PA_atk-s05_05a:2275_2	yathā jambudīpassa jambupaññāṇaṃ, evaṃ mamāpi bhavituṃ arahatī”ti jambusākhaṃ dhajaṃ	2275	
PA_atk-s05_05a:2275_3	katvā sakalajambudīpe paṭivādaṃ anāsādento anupubbena sāvatthiṃ āgantvā nagaradvāre	2275	
PA_atk-s05_05a:2275_4	vālikatthalaṃ katvā tattha sākhaṃ ussāpetvā “yo mayā saddhiṃ vādaṃ kātuṃ samattho,	2275	
PA_atk-s05_05a:2275_5	so imaṃ sākhaṃ bhañjatū”ti vatvā nagaraṃ pāvisi. Taṃ ṭhānaṃ mahājano parivāretvā	2275	
PA_atk-s05_05a:2275_6	aṭṭhāsi. Tena ca samayena āyasmā sāriputto bhattakiccaṃ katvā sāvatthito nikkhamati.	2275	
PA_atk-s05_05a:2275_7	So taṃ disvā sambahule gāmadārake pucchi – “kiṃ etaṃ dārakā”ti, te sabbaṃ ācikkhiṃsu.	2275	
PA_atk-s05_05a:2275_8	“Tena hi naṃ tumhe uddharitvā pādehi bhañjatha, ‘vādatthiko vihāraṃ āgacchatū’ti	2275	
PA_atk-s05_05a:2275_9	ca bhaṇathā”ti vatvā pakkāmi.	2275	
PA_atk-s05_05a:2276_0	Paribbājako piṇḍāya caritvā katabhattakicco āgantvā uddharitvā bhaggaṃ sākhaṃ disvā	2276	
PA_atk-s05_05a:2276_1	“kenidaṃ kārita”nti pucchi. “Buddhasāvakena sāriputtenā”ti ca vutte pamudito hutvā	2276	
PA_atk-s05_05a:2276_2	“ajja mama jayaṃ samaṇassa ca parājayaṃ paṇḍitā passantū”ti pañhavīmaṃsake kāraṇike	2276	
PA_atk-s05_05a:2276_3	ānetuṃ sāvatthiṃ pavisitvā vīthisiṅghāṭakacaccaresu vicaranto “samaṇassa gotamassa	2276	
PA_atk-s05_05a:2276_4	aggasāvakena saha vāde paññāpaṭibhānaṃ sotukāmā bhonto nikkhamantū”ti ugghosesi.	2276	
PA_atk-s05_05a:2276_5	“Paṇḍitānaṃ vacanaṃ sossāmā”ti sāsane pasannāpi appasannāpi bahū manussā nikkhamiṃsu.	2276	
PA_atk-s05_05a:2276_6	Tato pasūro mahājanaparivuto “evaṃ vutte evaṃ bhaṇissāmī”tiādīni vitakkento vihāraṃ	2276	
PA_atk-s05_05a:2276_7	agamāsi. Thero “vihāre uccāsaddamahāsaddo janabyākulañca mā ahosī”ti jetavanadvārakoṭṭhake	2276	
PA_atk-s05_05a:2276_8	āsanaṃ paññāpetvā nisīdi.	2276	
PA_atk-s05_05a:2277_0	Paribbājako theraṃ upasaṅkamitvā “tvaṃ, bho, pabbajita, mayhaṃ jambudhajaṃ bhañjāpesī”ti	2277	
PA_atk-s05_05a:2277_1	āha. “Āma paribbājakā”ti ca vutte “hotu no, bho, kāci kathāpavattī”ti āha. “Hotu	2277	
PA_atk-s05_05a:2277_2	paribbājakā”ti ca therena sampaṭicchite “tvaṃ, samaṇa, puccha, ahaṃ vissajjessāmī”ti	2277	
PA_atk-s05_05a:2277_3	āha. Tato naṃ thero avaca “kiṃ, paribbājaka, dukkaraṃ pucchā, udāhu vissajjana”nti.	2277	
PA_atk-s05_05a:2277_4	Vissajjanaṃ bho, pabbajita, pucchāya kiṃ dukkaraṃ. Taṃ yo hi koci yaṃkiñci pucchatīti.	2277	
PA_atk-s05_05a:2277_5	“Tena hi, paribbājaka, tvaṃ puccha, ahaṃ vissajjessāmī”ti evaṃ vutte paribbājako	2277	
PA_atk-s05_05a:2277_6	“sādhurūpo bhikkhu ṭhāne sākhaṃ bhañjāpesī”ti vimhitacitto hutvā theraṃ pucchi –	2277	
PA_atk-s05_05a:2277_7	“ko purisassa kāmo”ti. “Saṅkapparāgo purisassa kāmo”ti thero āha. So taṃ sutvā there	2277	
PA_atk-s05_05a:2277_8	viruddhasaññī hutvā parājayaṃ āropetukāmo āha – “citravicitrārammaṇaṃ pana bho, pabbajita,	2277	
PA_atk-s05_05a:2277_9	purisassa kāmaṃ na vadesī”ti? “Āma, paribbājaka, na vademī”ti. Tato naṃ paribbājako	2277	
PA_atk-s05_05a:2277_10	yāva tikkhattuṃ paṭiññaṃ kārāpetvā “suṇantu bhonto samaṇassa vāde dosa”nti pañhavīmaṃsake	22771	
PA_atk-s05_05a:2277_11	ālapitvā āha – “bho, pabbajita, tumhākaṃ sabrahmacārino araññe viharantī”ti? “Āma,	22771	
PA_atk-s05_05a:2277_12	paribbājaka, viharantī”ti. “Te tattha viharantā kāmavitakkādayo vitakke vitakkentī”ti?	22771	
PA_atk-s05_05a:2277_13	“Āma, paribbājaka, puthujjanā sahasā vitakkentī”ti. “Yadi evaṃ tesaṃ samaṇabhāvo	22771	
PA_atk-s05_05a:2277_14	kuto? Nanu te agārikā kāmabhogino hontī”ti evañca pana vatvā athāparaṃ etadavoca –	22771	
PA_atk-s05_05a:2278	“Na te ve kāmā yāni citrāni loke,	227	
PA_atk-s05_05a:2279	Saṅkapparāgañca vadesi kāmaṃ;	227	
PA_atk-s05_05a:2280	Saṅkappayaṃ akusale vitakke,	228	
PA_atk-s05_05a:2281	Bhikkhupi te hessati kāmabhogī”ti. ;	228	
PA_atk-s05_05a:2282_0	Atha thero paribbājakassa vāde dosaṃ dassento āha – “kiṃ, paribbājaka, saṅkapparāgaṃ	2282	
PA_atk-s05_05a:2282_1	purisassa kāmaṃ na vadesi, citravicitrārammaṇaṃ vadesī”ti? “Āma, bho, pabbajitā”ti.	2282	
PA_atk-s05_05a:2282_2	Tato naṃ thero yāva tikkhattuṃ paṭiññaṃ kārāpetvā “suṇātha, āvuso, paribbājakassa	2282	
PA_atk-s05_05a:2282_3	vāde dosa”nti pañhavīmaṃsake ālapitvā āha – “āvuso pasūra, tava satthā atthī”ti?	2282	
PA_atk-s05_05a:2282_4	“Āma, pabbajita, atthī”ti. “So cakkhuviññeyyaṃ rūpārammaṇaṃ passati saddārammaṇādīni	2282	
PA_atk-s05_05a:2282_5	vā sevatī”ti? “Āma, pabbajita, sevatī”ti. “Yadi evaṃ tassa satthubhāvo kuto, nanu	2282	
PA_atk-s05_05a:2282_6	so agāriko kāmabhogī hotī”ti evañca pana vatvā athāparaṃ etadavoca –	2282	
PA_atk-s05_05a:2283	“Te ve kāmā yāni citrāni loke,	228	
PA_atk-s05_05a:2284	Saṅkapparāgaṃ na vadesi kāmaṃ;	228	
PA_atk-s05_05a:2285	Passanto rūpāni manoramāni,	228	
PA_atk-s05_05a:2286	Suṇanto saddāni manoramāni.	228	
PA_atk-s05_05a:2287	“Ghāyanto gandhāni manoramāni,	228	
PA_atk-s05_05a:2288	Sāyanto rasāni manoramāni;	228	
PA_atk-s05_05a:2289	Phusanto phassāni manoramāni,	228	
PA_atk-s05_05a:2290	Satthāpi te hessati kāmabhogī”ti.	229	
PA_atk-s05_05a:2291_0	Evaṃ vutte nippaṭibhāno paribbājako “ayaṃ pabbajito mahāvādī, imassa santike pabbajitvā	2291	
PA_atk-s05_05a:2291_1	vādasatthaṃ sikkhissāmī”ti sāvatthiṃ pavisitvā pattacīvaraṃ pariyesitvā jetavanaṃ	2291	
PA_atk-s05_05a:2291_2	paviṭṭho tattha lāludāyiṃ suvaṇṇavaṇṇaṃ kāyūpapannaṃ sarīrākārākappesu samantapāsādikaṃ	2291	
PA_atk-s05_05a:2291_3	disvā “ayaṃ bhikkhu mahāpañño mahāvādī”ti mantvā tassa santike pabbajitvā taṃ vādena	2291	
PA_atk-s05_05a:2291_4	niggahetvā saliṅgena taṃyeva titthāyatanaṃ pakkamitvā puna “samaṇena gotamena saddhiṃ	2291	
PA_atk-s05_05a:2291_5	vādaṃ karissāmī”ti sāvatthiyaṃ purimanayeneva ugghosetvā mahājanaparivuto “evaṃ samaṇaṃ	2291	
PA_atk-s05_05a:2291_6	gotamaṃ niggahessāmī”tiādīni vadanto jetavanaṃ agamāsi. Jetavanadvārakoṭṭhake adhivatthā	2291	
PA_atk-s05_05a:2291_7	devatā “ayaṃ abhājanabhūto”ti mukhabandhamassa akāsi. So bhagavantaṃ upasaṅkamitvā	2291	
PA_atk-s05_05a:2291_8	mūgo viya nisīdi. Manussā “idāni pucchissati, idāni pucchissatī”ti tassa mukhaṃ ulloketvā	2291	
PA_atk-s05_05a:2291_9	“vadehi, bho pasūra, vadehi, bho pasūrā”ti uccāsaddamahāsaddā ahesuṃ. Atha bhagavā	2291	
PA_atk-s05_05a:2291_10	“kiṃ pasūro vadissatī”ti vatvā tattha sampattaparisāya dhammadesanatthaṃ imaṃ suttaṃ abhāsi.	22911	
PA_atk-s05_05a:2292_0	Tattha paṭhamagāthāya tāva ayaṃ saṅkhepo – ime diṭṭhigatikā attano diṭṭhiṃ sandhāya	2292	
PA_atk-s05_05a:2292_1	idheva suddhī iti vādayanti nāññesu dhammesu visuddhimāhu. Evaṃ sante attano satthārādīni	2292	
PA_atk-s05_05a:2292_2	nissitā tattheva “esa vādo subho”ti evaṃ subhaṃ vadānā hutvā puthū samaṇabrāhmaṇā	2292	
PA_atk-s05_05a:2292_3	“sassato loko”tiādīsu paccekasaccesu niviṭṭhā.	2292	
PA_atk-s05_05a:2293_0	832. Evaṃ niviṭṭhā ca – te vādakāmāti gāthā. Tattha bālaṃ dahantī mithu aññamaññanti	2293	
PA_atk-s05_05a:2293_1	“ayaṃ bālo ayaṃ bālo”ti evaṃ dvepi janā aññamaññaṃ bālaṃ dahanti, bālato passanti.	2293	
PA_atk-s05_05a:2293_2	Vadanti te aññasitā kathojjanti te aññamaññaṃ satthārādiṃ nissitā kalahaṃ vadanti.	2293	
PA_atk-s05_05a:2293_3	Pasaṃsakāmā kusalā vadānāti pasaṃsatthikā ubhopi “mayaṃ kusalavādā paṇḍitavādā”ti evaṃsaññino hutvā.	2293	
PA_atk-s05_05a:2294_0	833. Evaṃ vadānesu ca tesu eko niyamato eva – yutto kathāyanti gāthā. Tattha yutto	2294	
PA_atk-s05_05a:2294_1	kathāyanti vivādakathāya ussukko. Pasaṃsamicchaṃ vinighāti hotīti attano pasaṃsaṃ	2294	
PA_atk-s05_05a:2294_2	icchanto “kathaṃ nu kho niggahessāmī”tiādinā nayena pubbeva sallāpā kathaṃkathī vinighātī	2294	
PA_atk-s05_05a:2294_3	hoti. Apāhatasminti pañhavīmaṃsakehi “atthāpagataṃ te bhaṇitaṃ, byañjanāpagataṃ te	2294	
PA_atk-s05_05a:2294_4	bhaṇita”ntiādinā nayena apahārite vāde. Nindāya so kuppatīti evaṃ apāhatasmiñca vāde	2294	
PA_atk-s05_05a:2294_5	uppannāya nindāya so kuppati. Randhamesīti parassa randhameva gavesanto.	2294	
PA_atk-s05_05a:2295_0	834. Na kevalañca kuppati, apica kho pana yamassa vādanti gāthā. Tattha parihīnamāhu	2295	
PA_atk-s05_05a:2295_1	apāhatanti atthabyañjanādito apāhataṃ parihīnaṃ vadanti. Paridevatīti tato nimittaṃ	2295	
PA_atk-s05_05a:2295_2	so “aññaṃ mayā āvajjita”ntiādīhi vippalapati. Socatīti “tassa jayo”tiādīni ārabbha	2295	
PA_atk-s05_05a:2295_3	socati. Upaccagā manti anutthunātīti “so maṃ vādena vādaṃ atikkanto”tiādinā nayena	2295	
PA_atk-s05_05a:2295_4	suṭṭhutaraṃ vippalapati.	2295	
PA_atk-s05_05a:2296_0	835. Ete vivādā samaṇesūti ettha pana samaṇā vuccanti bāhiraparibbājakā. Etesu ugghāti	2296	
PA_atk-s05_05a:2296_1	nighāti hotīti etesu vādesu jayaparājayādivasena cittassa ugghātaṃ nighātañca pāpuṇanto	2296	
PA_atk-s05_05a:2296_2	ugghātī nighātī ca hoti. Virame kathojjanti pajaheyya kalahaṃ. Na haññadatthatthi	2296	
PA_atk-s05_05a:2296_3	pasaṃsalābhāti na hi ettha pasaṃsalābhato añño attho atthi.	2296	
PA_atk-s05_05a:2297_0	836-7. Chaṭṭhagāthāya attho – yasmā ca na haññadatthatthi pasaṃsalābhā, tasmā paramaṃ	2297	
PA_atk-s05_05a:2297_1	lābhaṃ labhantopi “sundaro aya”nti tattha diṭṭhiyā pasaṃsito vā pana hoti taṃ vādaṃ	2297	
PA_atk-s05_05a:2297_2	parisāya majjhe dīpetvā, tato so tena jayatthena tuṭṭhiṃ vā dantavidaṃsakaṃ vā āpajjanto	2297	
PA_atk-s05_05a:2297_3	hasati, mānena ca uṇṇamati. Kiṃ kāraṇaṃ? Yasmā taṃ jayatthaṃ pappuyya yathāmāno jāto,	2297	
PA_atk-s05_05a:2297_4	evaṃ uṇṇamato ca yā uṇṇatīti gāthā. Tattha mānātimānaṃ vadate panesoti eso pana taṃ	2297	
PA_atk-s05_05a:2297_5	uṇṇatiṃ “vighātabhūmī”ti abujjhamāno mānañca atimānañca vadatiyeva.	2297	
PA_atk-s05_05a:2298_0	838. Evaṃ vāde dosaṃ dassetvā idāni tassa vādaṃ asampaṭicchanto “sūro”ti gāthamāha.	2298	
PA_atk-s05_05a:2298_1	Tattha rājakhādāyāti rājakhādanīyena, bhattavetanenāti vuttaṃ hoti. Abhigajjameti	2298	
PA_atk-s05_05a:2298_2	paṭisūramicchanti yathā so paṭisūraṃ icchanto abhigajjanto eti, evaṃ diṭṭhigatiko	2298	
PA_atk-s05_05a:2298_3	diṭṭhigatikanti dasseti. Yeneva so, tena palehīti yena so tuyhaṃ paṭisūro, tena gaccha.	2298	
PA_atk-s05_05a:2298_4	Pubbeva natthi yadidaṃ yudhāyāti yaṃ pana idaṃ kilesajātaṃ yuddhāya siyā, taṃ etaṃ	2298	
PA_atk-s05_05a:2298_5	pubbeva natthi, bodhimūleyeva pahīnanti dasseti. Sesagāthā pākaṭasambandhāyeva.	2298	
PA_atk-s05_05a:2299_0	839-40. Tattha vivādayantīti vivadanti. Paṭisenikattāti paṭilomakārako. Visenikatvāti	2299	
PA_atk-s05_05a:2299_1	kilesasenaṃ vināsetvā. Kiṃ labhethoti paṭimallaṃ kiṃ labhissasi. Pasūrāti taṃ paribbājakaṃ	2299	
PA_atk-s05_05a:2299_2	ālapati. Yesīdha natthīti yesaṃ idha natthi.	2299	
PA_atk-s05_05a:2300_0	841. Pavitakkanti “jayo nu kho me bhavissatī”ti ādīni vitakkento. Dhonena yugaṃ samāgamāti	2300	
PA_atk-s05_05a:2300_1	dhutakilesena buddhena saddhiṃ yugaggāhaṃ samāpanno. Na hi tvaṃ sakkhasi sampayātaveti	2300	
PA_atk-s05_05a:2300_2	kotthukādayo viya sīhādīhi, dhonena saha yugaṃ gahetvā ekapadampi sampayātuṃ yugaggāhameva	2300	
PA_atk-s05_05a:2300_3	vā sampādetuṃ na sakkhissasīti. Sesaṃ sabbattha pākaṭamevāti.	2300	
PA_atk-s05_05a:2301	Paramatthajotikāya khuddaka-aṭṭhakathāya	230	
PA_atk-s05_05a:2302	Suttanipāta-aṭṭhakathāya pasūrasuttavaṇṇanā niṭṭhitā.	230	
PA_atk-s05_05a:2303	9. Māgaṇḍiyasuttavaṇṇanā	230	
PA_atk-s05_05a:2304_0	842. Disvāna taṇhanti māgaṇḍiyasuttaṃ. Kā uppatti? Ekaṃ samayaṃ bhagavā sāvatthiyaṃ	2304	
PA_atk-s05_05a:2304_1	viharanto paccūsasamaye buddhacakkhunā lokaṃ volokento kurūsu kammāsadhammanigamavāsino	2304	
PA_atk-s05_05a:2304_2	māgaṇḍiyassa nāma brāhmaṇassa sapajāpatikassa arahattūpanissayaṃ disvā tāvadeva sāvatthito	2304	
PA_atk-s05_05a:2304_3	tattha gantvā kammāsadhammassa avidūre aññatarasmiṃ vanasaṇḍe nisīdi suvaṇṇobhāsaṃ	2304	
PA_atk-s05_05a:2304_4	muñcamāno. Māgaṇḍiyopi taṅkhaṇaṃ tattha mukhadhovanatthaṃ gato suvaṇṇobhāsaṃ disvā	2304	
PA_atk-s05_05a:2304_5	“kiṃ ida”nti ito cito ca pekkhamāno bhagavantaṃ disvā attamano ahosi. Tassa kira	2304	
PA_atk-s05_05a:2304_6	dhītā suvaṇṇavaṇṇā, taṃ bahū khattiyakumārādayo vārayantā na labhanti. Brāhmaṇo evaṃladdhiko	2304	
PA_atk-s05_05a:2304_7	hoti “samaṇasseva naṃ suvaṇṇavaṇṇassa dassāmī”ti. So bhagavantaṃ disvā “ayaṃ me dhītāya	2304	
PA_atk-s05_05a:2304_8	samānavaṇṇo, imassa naṃ dassāmī”ti cittaṃ uppādesi. Tasmā disvāva attamano ahosi.	2304	
PA_atk-s05_05a:2304_9	So vegena gharaṃ gantvā brāhmaṇiṃ āha – “bhoti bhoti mayā dhītāya samānavaṇṇo puriso	2304	
PA_atk-s05_05a:2304_10	diṭṭho, alaṅkarohi dārikaṃ, tassa naṃ dassāmā”ti. Brāhmaṇiyā dārikaṃ gandhodakena	23041	
PA_atk-s05_05a:2304_11	nhāpetvā vatthapupphālaṅkārādīhi alaṅkarontiyā eva bhagavato bhikkhācāravelā sampattā.	23041	
PA_atk-s05_05a:2304_12	Atha bhagavā kammāsadhammaṃ piṇḍāya pāvisi.	23041	
PA_atk-s05_05a:2305_0	Tepi kho dhītaraṃ gahetvā bhagavato nisinnokāsaṃ agamaṃsu. Tattha bhagavantaṃ adisvā	2305	
PA_atk-s05_05a:2305_1	brāhmaṇī ito cito ca vilokentī bhagavato nisajjaṭṭhānaṃ tiṇasanthārakaṃ addasa. Buddhānañca	2305	
PA_atk-s05_05a:2305_2	adhiṭṭhānabalena nisinnokāso padanikkhepo ca abyākulā honti. Sā brāhmaṇaṃ āha – “esa,	2305	
PA_atk-s05_05a:2305_3	brāhmaṇa, tassa tiṇasanthāro”ti? “Āma, bhotī”ti. “Tena hi, brāhmaṇa, amhākaṃ āgamanakammaṃ	2305	
PA_atk-s05_05a:2305_4	na sampajjissatī”ti. “Kasmā bhotī”ti? “Passa, brāhmaṇa, abyākulo tiṇasanthāro, neso	2305	
PA_atk-s05_05a:2305_5	kāmabhogino paribhutto”ti. Brāhmaṇo “mā, bhoti maṅgale pariyesiyamāne avamaṅgalaṃ	2305	
PA_atk-s05_05a:2305_6	abhaṇī”ti āha. Punapi brāhmaṇī ito cito ca vicarantī bhagavato padanikkhepaṃ disvā	2305	
PA_atk-s05_05a:2305_7	brāhmaṇaṃ āha “ayaṃ tassa padanikkhepo”ti? “Āma, bhotī”ti. “Passa, brāhmaṇa, padanikkhepaṃ,	2305	
PA_atk-s05_05a:2305_8	nāyaṃ satto kāmesu gadhito”ti. “Kathaṃ tvaṃ bhoti jānāsī”ti ca vuttā attano ñāṇabalaṃ dassentī āha –	2305	
PA_atk-s05_05a:2306	“Rattassa hi ukkuṭikaṃ padaṃ bhave,	230	
PA_atk-s05_05a:2307	Duṭṭhassa hoti anukaḍḍhitaṃ padaṃ;	230	
PA_atk-s05_05a:2308	Mūḷhassa hoti sahasānupīḷitaṃ,	230	
PA_atk-s05_05a:2309	Vivaṭṭacchadassa idamīdisaṃ pada”nti. ;	230	
PA_atk-s05_05a:2310_0	Ayañcarahi tesaṃ kathā vippakatā, atha bhagavā katabhattakicco tameva vanasaṇḍaṃ	2310	
PA_atk-s05_05a:2310_1	āgato. Brāhmaṇī bhagavato varalakkhaṇakhacitaṃ byāmappabhāparikkhittaṃ rūpaṃ disvā	2310	
PA_atk-s05_05a:2310_2	brāhmaṇaṃ āha – “esa tayā, brāhmaṇa, diṭṭho”ti? “Āma bhotī”ti. “Āgatakammaṃ na sampajjissateva,	2310	
PA_atk-s05_05a:2310_3	evarūpo nāma kāme paribhuñjissatīti netaṃ ṭhānaṃ vijjatī”ti. Tesaṃ evaṃ vadantānaññeva	2310	
PA_atk-s05_05a:2310_4	bhagavā tiṇasanthārake nisīdi. Atha brāhmaṇo dhītaraṃ vāmena hatthena gahetvā kamaṇḍaluṃ	2310	
PA_atk-s05_05a:2310_5	dakkhiṇena hatthena gahetvā bhagavantaṃ upasaṅkamitvā “bho, pabbajita, tvañca suvaṇṇavaṇṇo	2310	
PA_atk-s05_05a:2310_6	ayañca dārikā, anucchavikā esā tava, imāhaṃ bhoto bhariyaṃ posāvanatthāya dammī”ti	2310	
PA_atk-s05_05a:2310_7	vatvā bhagavato santikaṃ gantvā dātukāmo aṭṭhāsi. Bhagavā brāhmaṇaṃ anālapitvā aññena	2310	
PA_atk-s05_05a:2310_8	saddhiṃ sallapamāno viya “disvāna taṇha”nti imaṃ gāthaṃ abhāsi.	2310	
PA_atk-s05_05a:2311_0	Tassattho – ajapālanigrodhamūle nānārūpāni nimminitvā abhikāmamāgataṃ māradhītaraṃ	2311	
PA_atk-s05_05a:2311_1	disvāna taṇhaṃ aratiṃ ragañca chandamattampi me methunasmiṃ nāhosi, kimevidaṃ imissā	2311	
PA_atk-s05_05a:2311_2	dārikāya muttakarīsapuṇṇaṃ rūpaṃ disvā bhavissati sabbathā pādāpi naṃ samphusituṃ	2311	
PA_atk-s05_05a:2311_3	na icche, kutonena saṃvasitunti.	2311	
PA_atk-s05_05a:2312_0	843. Tato māgaṇḍiyo “pabbajitā nāma mānusake kāme pahāya dibbakāmatthāya pabbajanti,	2312	
PA_atk-s05_05a:2312_1	ayañca dibbepi kāme na icchati, idampi itthiratanaṃ, kā nu assa diṭṭhī”ti pucchituṃ	2312	
PA_atk-s05_05a:2312_2	dutiyaṃ gāthamāha. Tattha etādisaṃ ce ratananti dibbitthiratanaṃ sandhāya bhaṇati,	2312	
PA_atk-s05_05a:2312_3	nārinti attano dhītaraṃ sandhāya. Diṭṭhigataṃ sīlavataṃ nu jīvitanti diṭṭhiñca sīlañca	2312	
PA_atk-s05_05a:2312_4	vatañca jīvitañca. Bhavūpapattiñca vadesi kīdisanti attano bhavūpapattiñca kīdisaṃ vadasīti.	2312	
PA_atk-s05_05a:2313_0	844. Ito parā dve gāthā visajjanapucchānayena pavattattā pākaṭasambandhāyeva. Tāsu	2313	
PA_atk-s05_05a:2313_1	paṭhamagāthāya saṅkhepattho – tassa mayhaṃ, māgaṇḍiya, dvāsaṭṭhidiṭṭhigatadhammesu	2313	
PA_atk-s05_05a:2313_2	nicchinitvā “idameva saccaṃ, moghamañña”nti evaṃ idaṃ vadāmīti samuggahitaṃ na hoti	2313	
PA_atk-s05_05a:2313_3	natthi na vijjati. Kiṃkāraṇā? Ahañhi passanto diṭṭhīsu ādīnavaṃ kañci diṭṭhiṃ aggahetvā	2313	
PA_atk-s05_05a:2313_4	saccāni pavicinanto ajjhattaṃ rāgādīnaṃ santibhāvena ajjhattasantisaṅkhātaṃ nibbānameva addasanti.	2313	
PA_atk-s05_05a:2314_0	845. Dutiyagāthāya saṅkhepattho – yānimāni diṭṭhigatāni tehi tehi sattehi vinicchinitvā	2314	
PA_atk-s05_05a:2314_1	gahitattā vinicchayāti ca attano paccayehi abhisaṅkhatabhāvādinā nayena pakappitāni	2314	
PA_atk-s05_05a:2314_2	cāti vuccanti. Te tvaṃ muni diṭṭhigatadhamme aggahetvā ajjhattasantīti yametamatthaṃ	2314	
PA_atk-s05_05a:2314_3	brūsi, ācikkha me, kathaṃ nu dhīrehi paveditaṃ kathaṃ pakāsitaṃ dhīrehi taṃ padanti.	2314	
PA_atk-s05_05a:2315_0	846. Athassa bhagavā yathā yena upāyena taṃ padaṃ dhīrehi pakāsitaṃ, taṃ upāyaṃ sapaṭipakkhaṃ	2315	
PA_atk-s05_05a:2315_1	dassento “na diṭṭhiyā”ti gāthamāha. Tattha “na diṭṭhiyā”tiādīhi diṭṭhisutiaṭṭhasamāpattiñāṇabāhirasīlabbatāni	2315	
PA_atk-s05_05a:2315_2	paṭikkhipati. “Suddhimāhā”ti ettha vuttaṃ āha-saddaṃ sabbattha nakārena saddhiṃ yojetvā	2315	
PA_atk-s05_05a:2315_3	purisabyattayaṃ katvā “diṭṭhiyā suddhiṃ nāhaṃ kathemī”ti evamattho veditabbo. Yathā	2315	
PA_atk-s05_05a:2315_4	cettha, evaṃ uttarapadesupi. Tattha ca adiṭṭhiyā nāhāti dasavatthukaṃ sammādiṭṭhiṃ	2315	
PA_atk-s05_05a:2315_5	vinā na kathemi. Tathā assutiyāti navaṅgaṃ savanaṃ vinā. Añāṇāti kammassa katasaccānulomikañāṇaṃ	2315	
PA_atk-s05_05a:2315_6	vinā. Asīlatāti pātimokkhasaṃvaraṃ vinā. Abbatāti dhutaṅgavataṃ vinā. Nopi tenāti	2315	
PA_atk-s05_05a:2315_7	tesu ekamekena diṭṭhiādimattenāpi no kathemīti evamattho veditabbo. Ete ca nissajja	2315	
PA_atk-s05_05a:2315_8	anuggahāyāti ete ca purime diṭṭhiādibhede kaṇhapakkhiye dhamme samugghātakaraṇena	2315	
PA_atk-s05_05a:2315_9	nissajja, pacchime adiṭṭhiādibhede sukkapakkhiye atammayatāpajjanena anuggahāya.	2315	
PA_atk-s05_05a:2315_10	Santo anissāya bhavaṃ na jappeti imāya paṭipattiyā rāgādivūpasamena santo cakkhādīsu	23151	
PA_atk-s05_05a:2315_11	kañci dhammaṃ anissāya ekampi bhavaṃ apihetuṃ apatthetuṃ samattho siyā, ayamassa	23151	
PA_atk-s05_05a:2315_12	ajjhattasantīti adhippāyo.	23151	
PA_atk-s05_05a:2316_0	847. Evaṃ vutte vacanatthaṃ asallakkhento māgaṇḍiyo “no ce kirā”ti gāthamāha. Tattha	2316	
PA_atk-s05_05a:2316_1	diṭṭhādīni vuttanayāneva. Kaṇhapakkhiyāniyeva pana sandhāya ubhayatrāpi āha. Āha-saddaṃ	2316	
PA_atk-s05_05a:2316_2	pana nocekira-saddena yojetvā “no ce kirāha no ce kira kathesī”ti evaṃ attho daṭṭhabbo.	2316	
PA_atk-s05_05a:2316_3	Momuhanti atimūḷhaṃ, mohanaṃ vā. Paccentīti jānanti.	2316	
PA_atk-s05_05a:2317_0	848. Athassa bhagavā taṃ diṭṭhiṃ nissāya pucchaṃ paṭikkhipanto “diṭṭhiñca nissāyā”ti	2317	
PA_atk-s05_05a:2317_1	gāthamāha. Tassattho – tvaṃ, māgaṇḍiya, diṭṭhiṃ nissāya punappunaṃ pucchamāno yāni	2317	
PA_atk-s05_05a:2317_2	te diṭṭhigatāni samuggahitāni, tesveva samuggahītesu evaṃ pamohaṃ āgato, ito ca mayā	2317	
PA_atk-s05_05a:2317_3	vuttaajjhattasantito paṭipattito dhammadesanato vā aṇumpi yuttasaññaṃ na passasi,	2317	
PA_atk-s05_05a:2317_4	tena kāraṇena tvaṃ imaṃ dhammaṃ momuhato passasīti.	2317	
PA_atk-s05_05a:2318_0	849. Evaṃ samuggahitesu pamohena māgaṇḍiyassa vivādāpattiṃ dassetvā idāni tesu aññesu	2318	
PA_atk-s05_05a:2318_1	ca dhammesu vigatappamohassa attano nibbivādataṃ dassento “samo visesī”ti gāthamāha.	2318	
PA_atk-s05_05a:2318_2	Tassattho – yo evaṃ tividhamānena vā diṭṭhiyā vā maññati, so tena mānena tāya diṭṭhiyā	2318	
PA_atk-s05_05a:2318_3	tena vā puggalena vivadeyya. Yo pana amhādiso imāsu tīsu vidhāsu avikampamāno, samo	2318	
PA_atk-s05_05a:2318_4	visesīti na tassa hoti, na ca hīnoti pāṭhaseso.	2318	
PA_atk-s05_05a:2319_0	850. Kiñca bhiyyo – saccanti soti gāthā. Tassattho – so evarūpo pahīnamānadiṭṭhiko	2319	
PA_atk-s05_05a:2319_1	mādiso bāhitapāpattādinā nayena brāhmaṇo “idameva sacca”nti kiṃ vadeyya kiṃ vatthuṃ	2319	
PA_atk-s05_05a:2319_2	bhaṇeyya, kena vā kāraṇena bhaṇeyya, “mayhaṃ saccaṃ, tuyhaṃ musā”ti vā kena mānena	2319	
PA_atk-s05_05a:2319_3	diṭṭhiyā puggalena vā vivadeyya? Yasmiṃ mādise khīṇāsave “sadisohamasmī”ti pavattiyā	2319	
PA_atk-s05_05a:2319_4	samaṃ vā, itaradvayabhāvena pavattiyā visamaṃ vā maññitaṃ natthi, so samānādīsu kena	2319	
PA_atk-s05_05a:2319_5	vādaṃ paṭisaṃyujeyya paṭipphareyyāti. Nanu ekaṃseneva evarūpo puggalo – okaṃ pahāyāti gāthā?	2319	
PA_atk-s05_05a:2320_0	851. Tattha okaṃ pahāyāti rūpavatthādiviññāṇassa okāsaṃ tatra chandarāgappahānena	2320	
PA_atk-s05_05a:2320_1	chaḍḍetvā. Aniketasārīti rūpanimittaniketādīni taṇhāvasena asaranto. Gāme akubbaṃ	2320	
PA_atk-s05_05a:2320_2	muni santhavānīti gāme gihisanthavāni akaronto. Kāmehi rittoti kāmesu chandarāgābhāvena	2320	
PA_atk-s05_05a:2320_3	sabbakāmehi puthubhūto. Apurekkharānoti āyatiṃ attabhāvaṃ anabhinibbattento. Kathaṃ	2320	
PA_atk-s05_05a:2320_4	na viggayha janena kayirāti janena saddhiṃ viggāhikakathaṃ na katheyya. So evarūpo	2320	
PA_atk-s05_05a:2320_5	– yehi vivittoti gāthā.	2320	
PA_atk-s05_05a:2321_0	852. Tattha yehīti yehi diṭṭhigatehi. Vivitto vicareyyāti ritto careyya. Na tāni	2321	
PA_atk-s05_05a:2321_1	uggayha vadeyya nāgoti “āguṃ na karotī”tiādinā nayena nāgo tāni diṭṭhigatāni uggahetvā	2321	
PA_atk-s05_05a:2321_2	na vadeyya. Jalambujanti jalasaññite ambumhi jātaṃ kaṇṭakanāḷaṃ vārijaṃ, padumanti	2321	
PA_atk-s05_05a:2321_3	vuttaṃ hoti. Yathā jalena paṅkena ca nūpalittanti taṃ padumaṃ yathā jalena ca paṅkena	2321	
PA_atk-s05_05a:2321_4	ca anupalittaṃ hoti, evaṃ muni santivādo agiddhoti evaṃ ajjhattasantivādo muni gedhābhāvena	2321	
PA_atk-s05_05a:2321_5	agiddho. Kāme ca loke ca anūpalittoti duvidhepi kāme apāyādike ca loke dvīhipi lepehi anupalitto hoti.	2321	
PA_atk-s05_05a:2322_0	853. Kiñca bhiyyo – na vedagūti gāthā. Tattha na vedagū diṭṭhiyāyakoti catumaggavedagū	2322	
PA_atk-s05_05a:2322_1	mādiso diṭṭhiyāyako na hoti, diṭṭhiyā gacchanto vā, taṃ sārato paccento vā na hoti.	2322	
PA_atk-s05_05a:2322_2	Tattha vacanattho – yāyatīti yāyako, karaṇavacanena diṭṭhiyā yātīti diṭṭhiyāyako.	2322	
PA_atk-s05_05a:2322_3	Upayogatthe sāmivacanena diṭṭhiyā yātītipi diṭṭhiyāyako. Na mutiyā sa mānametīti	2322	
PA_atk-s05_05a:2322_4	mutarūpādibhedāya mutiyāpi so mānaṃ na eti. Na hi tammayo soti taṇhādiṭṭhivasena	2322	
PA_atk-s05_05a:2322_5	tammayo hoti tapparāyaṇo, ayaṃ pana na tādiso. Na kammunā nopi sutena neyyoti puññābhisaṅkhārādinā	2322	
PA_atk-s05_05a:2322_6	kammunā vā sutasuddhiādinā sutena vā so netabbo na hoti. Anūpanīto sa nivesanesūti	2322	
PA_atk-s05_05a:2322_7	so dvinnampi upayānaṃ pahīnattā sabbesu taṇhādiṭṭhinivesanesu anūpanīto. Tassa ca	2322	
PA_atk-s05_05a:2322_8	evaṃvidhassa – saññāvirattassāti gāthā.	2322	
PA_atk-s05_05a:2323_0	854. Tattha saññāvirattassāti nekkhammasaññāpubbaṅgamāya bhāvanāya pahīnakāmādisaññassa.	2323	
PA_atk-s05_05a:2323_1	Iminā padena ubhatobhāgavimutto samathayāniko adhippeto. Paññāvimuttassāti vipassanāpubbaṅgamāya	2323	
PA_atk-s05_05a:2323_2	bhāvanāya sabbakilesehi vimuttassa. Iminā sukkhavipassako adhippeto. Saññañca diṭṭhiñca	2323	
PA_atk-s05_05a:2323_3	ye aggahesuṃ, te ghaṭṭayantā vicaranti loketi ye kāmasaññādikaṃ saññaṃ aggahesuṃ,	2323	
PA_atk-s05_05a:2323_4	te visesato gahaṭṭhā kāmādhikaraṇaṃ, ye ca diṭṭhiṃ aggahesuṃ, te visesato pabbajitā	2323	
PA_atk-s05_05a:2323_5	dhammādhikaraṇaṃ aññamaññaṃ ghaṭṭentā vicarantīti. Sesamettha yaṃ avuttaṃ, taṃ vuttānusāreneva	2323	
PA_atk-s05_05a:2323_6	veditabbaṃ. Desanāpariyosāne brāhmaṇo ca brāhmaṇī ca pabbajitvā arahattaṃ pāpuṇiṃsūti.	2323	
PA_atk-s05_05a:2324	Paramatthajotikāya khuddaka-aṭṭhakathāya	232	
PA_atk-s05_05a:2325	Suttanipāta-aṭṭhakathāya māgaṇḍiyasuttavaṇṇanā niṭṭhitā.	232	
PA_atk-s05_05a:2326	10. Purābhedasuttavaṇṇanā	232	
PA_atk-s05_05a:2327_0	855. Kathaṃdassīti purābhedasuttaṃ. Kā uppatti? Imassa suttassa ito paresañca pañcannaṃ	2327	
PA_atk-s05_05a:2327_1	kalahavivādacūḷabyūhamahābyūhatuvaṭakaattadaṇḍasuttānaṃ sammāparibbājanīyassa uppattiyaṃ	2327	
PA_atk-s05_05a:2327_2	vuttanayeneva sāmaññato uppatti vuttā. Visesato pana yatheva tasmiṃ mahāsamaye rāgacaritadevatānaṃ	2327	
PA_atk-s05_05a:2327_3	sappāyavasena dhammaṃ desetuṃ nimmitabuddhena attānaṃ pucchāpetvā sammāparibbājanīyasuttamabhāsi,	2327	
PA_atk-s05_05a:2327_4	evaṃ tasmiṃyeva mahāsamaye “kiṃ nu kho purā sarīrabhedā kattabba”nti uppannacittānaṃ	2327	
PA_atk-s05_05a:2327_5	devatānaṃ cittaṃ ñatvā tāsaṃ anuggahatthaṃ aḍḍhateḷasabhikkhusataparivāraṃ nimmitabuddhaṃ	2327	
PA_atk-s05_05a:2327_6	ākāsena ānetvā tena attānaṃ pucchāpetvā imaṃ suttamabhāsi.	2327	
PA_atk-s05_05a:2328	Tattha pucchāya tāva so nimmito kathaṃdassīti adhipaññaṃ kathaṃsīloti adhisīlaṃ, upasantoti adhicittaṃ pucchati. Sesaṃ pākaṭameva.	232	
PA_atk-s05_05a:2329_0	856. Vissajjane pana bhagavā sarūpena adhipaññādīni avissajjetvāva adhipaññādippabhāvena	2329	
PA_atk-s05_05a:2329_1	yesaṃ kilesānaṃ upasamā “upasanto”ti vuccati, nānādevatānaṃ āsayānulomena tesaṃ upasamameva	2329	
PA_atk-s05_05a:2329_2	dīpento “vītataṇho”tiādikā gāthāyo abhāsi. Tattha ādito aṭṭhannaṃ gāthānaṃ “taṃ brūmi	2329	
PA_atk-s05_05a:2329_3	upasanto”ti imāya gāthāya sambandho veditabbo. Tato parāsaṃ “sa ve santoti vuccatī”ti	2329	
PA_atk-s05_05a:2329_4	iminā sabbapacchimena padena.	2329	
PA_atk-s05_05a:2330_0	Anupadavaṇṇanānayena ca – vītataṇho purā bhedāti yo sarīrabhedā pubbameva pahīnataṇho.	2330	
PA_atk-s05_05a:2330_1	Pubbamantamanissitoti atītaddhādibhedaṃ pubbantamanissito. Vemajjhenupasaṅkheyyoti	2330	
PA_atk-s05_05a:2330_2	paccuppannepi addhani “ratto”tiādinā nayena na upasaṅkhātabbo. Tassa natthi purakkhatanti	2330	
PA_atk-s05_05a:2330_3	tassa arahato dvinnaṃ purekkhārānaṃ abhāvā anāgate addhani purakkhatampi natthi,	2330	
PA_atk-s05_05a:2330_4	taṃ brūmi upasantoti evamettha yojanā veditabbā. Esa nayo sabbattha. Ito paraṃ pana	2330	
PA_atk-s05_05a:2330_5	yojanaṃ adassetvā anuttānapadavaṇṇanaṃyeva karissāma.	2330	
PA_atk-s05_05a:2331_0	857. Asantāsīti tena tena alābhakena asantasanto. Avikatthīti sīlādīhi avikatthanasīlo.	2331	
PA_atk-s05_05a:2331_1	Akukkucoti hatthakukkucādivirahito. Mantabhāṇīti mantāya pariggahetvā vācaṃ bhāsitā.	2331	
PA_atk-s05_05a:2331_2	Anuddhatoti uddhaccavirahito. Sa ve vācāyatoti so vācāya yato saṃyato catudosavirahitaṃ vācaṃ bhāsitā hoti.	2331	
PA_atk-s05_05a:2332	858. Nirāsattīti nittaṇho. Vivekadassī phassesūti paccuppannesu cakkhusamphassādīsu attādibhāvavivekaṃ passati. Diṭṭhīsu ca na nīyatīti dvāsaṭṭhidiṭṭhīsu kāyaci diṭṭhiyā na nīyati.	233	
PA_atk-s05_05a:2333_0	859. Patilīnoti rāgādīnaṃ pahīnattā tato apagato. Akuhakoti avimhāpako tīhi kuhanavatthūhi.	2333	
PA_atk-s05_05a:2333_1	Apihālūti apihanasīlo, patthanātaṇhāya rahitoti vuttaṃ hoti. Amaccharīti pañcamaccheravirahito.	2333	
PA_atk-s05_05a:2333_2	Appagabbhoti kāyapāgabbhiyādivirahito. Ajegucchoti sampannasīlāditāya ajegucchanīyo	2333	
PA_atk-s05_05a:2333_3	asecanako manāpo. Pesuṇeyye ca no yutoti dvīhi ākārehi upasaṃharitabbe pisuṇakamme ayutto.	2333	
PA_atk-s05_05a:2334_0	860. Sātiyesu anassāvīti sātavatthūsu kāmaguṇesu taṇhāsanthavavirahito. Saṇhoti saṇhehi	2334	
PA_atk-s05_05a:2334_1	kāyakammādīhi samannāgato. Paṭibhānavāti pariyattiparipucchādhigamapaṭibhānehi samannāgato.	2334	
PA_atk-s05_05a:2334_2	Na saddhoti sāmaṃ adhigatadhammaṃ na kassaci saddahati. Na virajjatīti khayā rāgassa	2334	
PA_atk-s05_05a:2334_3	virattattā idāni na virajjati.	2334	
PA_atk-s05_05a:2335_0	861. Lābhakamyā na sikkhatīti na lābhapatthanāya suttantādīni sikkhati. Aviruddho	2335	
PA_atk-s05_05a:2335_1	ca taṇhāya, rasesu nānugijjhatīti virodhābhāvena ca aviruddho hutvā taṇhāya mūlarasādīsu gedhaṃ nāpajjati.	2335	
PA_atk-s05_05a:2336	862. Upekkhakoti chaḷaṅgupekkhāya samannāgato. Satoti kāyānupassanādisatiyutto.	233	
PA_atk-s05_05a:2337_0	863. Nissayanāti taṇhādiṭṭhinissayā. Ñatvā dhammanti aniccādīhi ākārehi dhammaṃ jānitvā.	2337	
PA_atk-s05_05a:2337_1	Anissitoti evaṃ tehi nissayehi anissito. Tena aññatra dhammañāṇā natthi nissayānaṃ	2337	
PA_atk-s05_05a:2337_2	abhāvoti dīpeti bhavāya vibhavāya vāti sassatāya ucchedāya vā.	2337	
PA_atk-s05_05a:2338	864. Taṃ brūmi upasantoti taṃ evarūpaṃ ekekagāthāya vuttaṃ upasantoti kathemi. Atarī so visattikanti so imaṃ visatādibhāvena visattikāsaṅkhātaṃ mahātaṇhaṃ atari.	233	
PA_atk-s05_05a:2339_0	865. Idāni tameva upasantaṃ pasaṃsanto āha “na tassa puttā”ti evamādi. Tattha puttā	2339	
PA_atk-s05_05a:2339_1	atrajādayo cattāro. Ettha ca puttapariggahādayo puttādināmena vuttāti veditabbā.	2339	
PA_atk-s05_05a:2339_2	Te hissa na vijjanti, tesaṃ vā abhāvena puttādayo na vijjantīti.	2339	
PA_atk-s05_05a:2340_0	866. Yena naṃ vajjuṃ puthujjanā, atho samaṇabrāhmaṇāti yena taṃ rāgādinā vajjena	2340	
PA_atk-s05_05a:2340_1	puthujjanā sabbepi devamanussā ito bahiddhā samaṇabrāhmaṇā ca ratto vā duṭṭho vāti,	2340	
PA_atk-s05_05a:2340_2	vadeyyuṃ. Taṃ tassa apurakkhatanti taṃ rāgādivajjaṃ tassa arahato apurakkhataṃ tasmā	2340	
PA_atk-s05_05a:2340_3	vādesu nejatīti taṃ kāraṇā nindāvacanesu na kampati.	2340	
PA_atk-s05_05a:2341_0	867. Na ussesu vadateti visiṭṭhesu attānaṃ antokatvā “ahaṃ visiṭṭho”ti atimānavasena	2341	
PA_atk-s05_05a:2341_1	na vadati. Esa nayo itaresu dvīsu. Kappaṃ neti akappiyoti so evarūpo duvidhampi kappaṃ	2341	
PA_atk-s05_05a:2341_2	na eti. Kasmā? Yasmā akappiyo, pahīnakappoti vuttaṃ hoti.	2341	
PA_atk-s05_05a:2342_0	868. Sakanti mayhanti pariggahitaṃ. Asatā ca na socatīti avijjamānādinā asatā ca	2342	
PA_atk-s05_05a:2342_1	na socati. Dhammesu ca na gacchatīti sabbesu dhammesu chandādivasena na gacchati.	2342	
PA_atk-s05_05a:2342_2	Sa ve santoti vuccatīti so evarūpo naruttamo “santo”ti vuccatīti arahattanikūṭena	2342	
PA_atk-s05_05a:2342_3	desanaṃ niṭṭhāpesi. Desanāpariyosāne koṭisatasahassadevatānaṃ arahattappatti ahosi,	2342	
PA_atk-s05_05a:2342_4	sotāpannādīnaṃ gaṇanā natthīti.	2342	
PA_atk-s05_05a:2343	Paramatthajotikāya khuddaka-aṭṭhakathāya	234	
PA_atk-s05_05a:2344	Suttanipāta-aṭṭhakathāya purābhedasuttavaṇṇanā niṭṭhitā.	234	
PA_atk-s05_05a:2345	11. Kalahavivādasuttavaṇṇanā	234	
PA_atk-s05_05a:2346_0	869. Kuto pahūtā kalahā vivādāti kalahavivādasuttaṃ. Kā uppatti? Idampi tasmiṃyeva	2346	
PA_atk-s05_05a:2346_1	mahāsamaye “kuto nu, kho, kalahādayo aṭṭha dhammā pavattantī”ti uppannacittānaṃ ekaccānaṃ	2346	
PA_atk-s05_05a:2346_2	devatānaṃ te dhamme āvikātuṃ purimanayeneva nimmitabuddhena attānaṃ pucchāpetvā vuttaṃ	2346	
PA_atk-s05_05a:2346_3	tattha pucchāvissajjanakkamena ṭhitattā sabbagāthā pākaṭasambandhāyeva.	2346	
PA_atk-s05_05a:2347_0	Anuttānapadavaṇṇanā panetāsaṃ evaṃ veditabbā – kutopahūtā kalahā vivādāti kalaho	2347	
PA_atk-s05_05a:2347_1	ca tassa pubbabhāgo vivādo cāti ime kuto jātā. Paridevasokā sahamaccharā cāti paridevasokā	2347	
PA_atk-s05_05a:2347_2	ca maccharā ca kutopahūtā. Mānātimānā sahapesuṇā cāti mānā ca atimānā ca pesuṇā ca	2347	
PA_atk-s05_05a:2347_3	kutopahūtā. Teti te sabbepi aṭṭha kilesadhammā. Tadiṅgha brūhīti taṃ mayā pucchitamatthaṃ	2347	
PA_atk-s05_05a:2347_4	brūhi yācāmi taṃ ahanti. Yācanattho hi iṅghāti nipāto.	2347	
PA_atk-s05_05a:2348_0	870. Piyappahūtāti piyavatthuto jātā. Yutti panettha niddese vuttā eva. Maccherayuttā	2348	
PA_atk-s05_05a:2348_1	kalahā vivādāti iminā kalahavivādādīnaṃ na kevalaṃ piyavatthumeva, macchariyampi	2348	
PA_atk-s05_05a:2348_2	paccayaṃ dasseti. Kalahavivādasīsena cettha sabbepi te dhammā vuttāti veditabbā.	2348	
PA_atk-s05_05a:2348_3	Yathā ca etesaṃ macchariyaṃ, tathā pesuṇānañca vivādaṃ. Tenāha – “vivādajātesu ca pesuṇānī”ti.	2348	
PA_atk-s05_05a:2349_0	871. Piyāsu lokasmiṃ kutonidānā ye cāpi lobhā vicaranti loketi “piyā pahūtā kalahā”ti	2349	
PA_atk-s05_05a:2349_1	ye ettha vuttā. Te piyā lokasmiṃ kutonidānā, na kevalañca piyā, ye cāpi khattiyādayo	2349	
PA_atk-s05_05a:2349_2	lobhā vicaranti lobhahetukā lobhenābhibhūtā vicaranti, tesaṃ so lobho ca kutonidānoti	2349	
PA_atk-s05_05a:2349_3	dve atthe ekāya pucchāya pucchati. Āsā ca niṭṭhā cāti āsā ca tassā āsāya samiddhi	2349	
PA_atk-s05_05a:2349_4	ca. Ye samparāyāya narassa hontīti ye narassa samparāyāya honti, parāyanā hontīti	2349	
PA_atk-s05_05a:2349_5	vuttaṃ hoti. Ekā evāyampi pucchā.	2349	
PA_atk-s05_05a:2350_0	872. Chandānidānānīti kāmacchandādichandanidānāni. Ye cāpi lobhā vicarantīti ye cāpi	2350	
PA_atk-s05_05a:2350_1	khattiyādayo lobhā vicaranti tesaṃ lobhopi chandanidānoti dvepi atthe ekato vissajjeti.	2350	
PA_atk-s05_05a:2350_2	Itonidānāti chandanidānā evāti vuttaṃ hoti. “Kutonidānā kutonidānā”ti etesu ca saddasiddhi	2350	
PA_atk-s05_05a:2350_3	sūcilomasutte vuttanayeneva veditabbā.	2350	
PA_atk-s05_05a:2351	873. Vinicchayāti taṇhādiṭṭhivinicchayā. Ye vāpi dhammā samaṇena vuttāti ye ca aññepi kodhādīhi sampayuttā, tathārūpā vā akusalā dhammā buddhasamaṇena vuttā, te kutopahūtāti.	235	
PA_atk-s05_05a:2352_0	874. Tamūpanissāya pahoti chandoti taṃ sukhadukkhavedanaṃ. Tadubhayavatthusaṅkhātaṃ	2352	
PA_atk-s05_05a:2352_1	sātāsātaṃ upanissāya saṃyogaviyogapatthanāvasena chando pahoti. Ettāvatā “chando	2352	
PA_atk-s05_05a:2352_2	nu lokasmiṃ kutonidāno”ti ayaṃ pañho vissajjito hoti. Rūpesu disvā vibhavaṃ bhavañcāti	2352	
PA_atk-s05_05a:2352_3	rūpesu vayañca uppādañca disvā. Vinicchayaṃ kubbati jantu loketi apāyādike loke ayaṃ	2352	
PA_atk-s05_05a:2352_4	jantu bhogādhigamanatthaṃ taṇhāvinicchayaṃ “attā me uppanno”tiādinā nayena diṭṭhivinicchayañca	2352	
PA_atk-s05_05a:2352_5	kurute. Yutti panettha niddese vuttā eva. Ettāvatā “vinicchayā cāpi kutopahūtā”ti	2352	
PA_atk-s05_05a:2352_6	ayaṃ pañho vissajjito hoti.	2352	
PA_atk-s05_05a:2353_0	875. Etepi dhammā dvayameva santeti etepi kodhādayo dhammā sātāsātadvaye sante eva	2353	
PA_atk-s05_05a:2353_1	pahonti uppajjanti. Uppatti ca nesaṃ niddese vuttāyeva. Ettāvatā tatiyapañhopi vissajjito	2353	
PA_atk-s05_05a:2353_2	hoti. Idāni yo evaṃ vissajjitesu etesu pañhesu kathaṃkathī bhaveyya, tassa kathaṃkathāpahānūpāyaṃ	2353	
PA_atk-s05_05a:2353_3	dassento āha – “kathaṃkathī ñāṇapathāya sikkhe”ti, ñāṇadassanañāṇādhigamanatthaṃ	2353	
PA_atk-s05_05a:2353_4	tisso sikkhā sikkheyyāti vuttaṃ hoti. Kiṃ kāraṇaṃ? Ñatvā pavuttā samaṇena dhammā.	2353	
PA_atk-s05_05a:2353_5	Buddhasamaṇena hi ñatvāva dhammā vuttā, natthi tassa dhammesu aññāṇaṃ. Attano pana	2353	
PA_atk-s05_05a:2353_6	ñāṇābhāvena te ajānanto na jāneyya, na desanā dosena, tasmā kathaṃkathī ñāṇapathāya	2353	
PA_atk-s05_05a:2353_7	sikkhe, ñatvā pavuttā samaṇena dhammāti.	2353	
PA_atk-s05_05a:2354_0	876-7. Sātaṃ asātañca kutonidānāti ettha sātaṃ asātanti sukhadukkhavedanā eva adhippetā.	2354	
PA_atk-s05_05a:2354_1	Na bhavanti heteti na bhavanti ete. Vibhavaṃ bhavañcāpi yametamatthaṃ etaṃ me pabrūhi	2354	
PA_atk-s05_05a:2354_2	yatonidānanti sātāsātānaṃ vibhavaṃ bhavañca etampi yaṃ atthaṃ. Liṅgabyattayo ettha	2354	
PA_atk-s05_05a:2354_3	kato. Idaṃ pana vuttaṃ hoti – sātāsātānaṃ vibhavo bhavo cāti yo esa attho, evaṃ me	2354	
PA_atk-s05_05a:2354_4	pabrūhi yatonidānanti. Ettha ca sātāsātānaṃ vibhavabhavavatthukā vibhavabhavadiṭṭhiyo	2354	
PA_atk-s05_05a:2354_5	eva vibhavabhavāti atthato veditabbā. Tathā hi imassa pañhassa vissajjanapakkhe “bhavadiṭṭhipi	2354	
PA_atk-s05_05a:2354_6	phassanidānā, vibhavadiṭṭhipi phassanidānā”ti niddese vuttaṃ. Itonidānanti phassanidānaṃ.	2354	
PA_atk-s05_05a:2355	878. Kismiṃ vibhūte na phusanti phassāti kismiṃ vītivatte cakkhusamphassādayo pañca phassā na phusanti.	235	
PA_atk-s05_05a:2356	879. Nāmañca rūpañca paṭiccāti sampayuttakanāmaṃ vatthārammaṇarūpañca paṭicca. Rūpe vibhūte na phusanti phassāti rūpe vītivatte pañca phassā na phusanti.	235	
PA_atk-s05_05a:2357	880. Kathaṃ sametassāti kathaṃ paṭipannassa. Vibhoti rūpanti rūpa vibhavati, na bhaveyya vā. Sukhaṃ dukhañcāti iṭṭhāniṭṭhaṃ rūpameva pucchati.	235	
PA_atk-s05_05a:2358_0	881. Na saññasaññīti yathā sametassa vibhoti rūpaṃ, so pakatisaññāya saññīpi na hoti.	2358	
PA_atk-s05_05a:2358_1	Na visaññasaññīti visaññāyapi virūpāya saññāya saññī na hoti ummattako vā khittacitto	2358	
PA_atk-s05_05a:2358_2	vā. Nopi asaññīti saññāvirahitopi na hoti nirodhasamāpanno vā asaññasatto vā. Na	2358	
PA_atk-s05_05a:2358_3	vibhūtasaññīti “sabbaso rūpasaññāna”ntiādinā (dha sa. 265; vibha. 602) nayena samatikkantasaññīpi	2358	
PA_atk-s05_05a:2358_4	na hoti arūpajjhānalābhī. Evaṃ sametassa vibhoti rūpanti etasmiṃ saññasaññitādibhāve	2358	
PA_atk-s05_05a:2358_5	aṭṭhatvā yadetaṃ vuttaṃ “so evaṃ samāhite citte…pe… ākāsānañcāyatanasamāpattipaṭilābhatthāya	2358	
PA_atk-s05_05a:2358_6	cittaṃ abhinīharatī”ti. Evaṃ sametassa arūpamaggasamaṅgino vibhoti rūpaṃ. Saññānidānā	2358	
PA_atk-s05_05a:2358_7	hi papañcasaṅkhāti evaṃ paṭipannassāpi yā saññā, tannidānā taṇhādiṭṭhipapañcā appahīnā	2358	
PA_atk-s05_05a:2358_8	eva hontīti dasseti.	2358	
PA_atk-s05_05a:2359_0	882-3. Ettāvataggaṃ nu vadanti, heke yakkhassa suddhiṃ idha paṇḍitāse. Udāhu aññampi	2359	
PA_atk-s05_05a:2359_1	vadanti ettoti ettāvatā nu idha paṇḍitā samaṇabrāhmaṇā aggaṃ suddhiṃ sattassa vadanti,	2359	
PA_atk-s05_05a:2359_2	udāhu aññampi etto arūpasamāpattito adhikaṃ vadantīti pucchati. Ettāvataggampi vadanti	2359	
PA_atk-s05_05a:2359_3	heketi eke sassatavādā samaṇabrāhmaṇā paṇḍitamānino ettāvatāpi aggaṃ suddhiṃ vadanti.	2359	
PA_atk-s05_05a:2359_4	Tesaṃ paneke samayaṃ vadantīti tesaṃyeva eke ucchedavādā samayaṃ ucchedaṃ vadanti.	2359	
PA_atk-s05_05a:2359_5	Anupādisese kusalā vadānāti anupādisese kusalavādā samānā.	2359	
PA_atk-s05_05a:2360_0	884. Ete ca ñatvā upanissitāti ete ca diṭṭhigatike sassatucchedadiṭṭhiyo nissitāti	2360	
PA_atk-s05_05a:2360_1	ñatvā. Ñatvā munī nissaye so vimaṃsīti nissaye ca ñatvā so vīmaṃsī paṇḍito buddhamuni.	2360	
PA_atk-s05_05a:2360_2	Ñatvā vimuttoti dukkhāniccādito dhamme ñatvā vimutto. Bhavābhavāya na sametīti punappunaṃ	2360	
PA_atk-s05_05a:2360_3	upapattiyā na samāgacchatīti arahattanikūṭena desanaṃ niṭṭhāpesi. Desanāpariyosāne	2360	
PA_atk-s05_05a:2360_4	purābhedasutte vuttasadisoyevābhisamayo ahosīti.	2360	
PA_atk-s05_05a:2361	Paramatthajotikāya khuddaka-aṭṭhakathāya	236	
PA_atk-s05_05a:2362	Suttanipāta-aṭṭhakathāya kalahavivādasuttavaṇṇanā niṭṭhitā.	236	
PA_atk-s05_05a:2363	12. Cūḷabyūhasuttavaṇṇanā	236	
PA_atk-s05_05a:2364_0	885-6. Sakaṃsakaṃdiṭṭhiparibbasānāti cūḷabyūhasuttaṃ. Kā uppatti? Idampi tasmiṃyeva	2364	
PA_atk-s05_05a:2364_1	mahāsamaye “sabbepi ime diṭṭhigatikā ‘sādhurūpamhā’ti bhaṇanti, kiṃ nu kho sādhurūpāva	2364	
PA_atk-s05_05a:2364_2	ime attanoyeva diṭṭhiyā patiṭṭhahanti, udāhu aññampi diṭṭhiṃ gaṇhantī”ti uppannacittānaṃ	2364	
PA_atk-s05_05a:2364_3	ekaccānaṃ devatānaṃ tamatthaṃ pakāsetuṃ purimanayeneva nimmitabuddhena attānaṃ pucchāpetvā vuttaṃ.	2364	
PA_atk-s05_05a:2365_0	Tattha ādito dvepi gāthā pucchāgāthāyeva. Tāsu sakaṃsakaṃdiṭṭhiparibbasānāti attano	2365	
PA_atk-s05_05a:2365_1	attano diṭṭhiyā vasamānā. Viggayha nānā kusalā vadantīti diṭṭhibalaggāhaṃ gahetvā,	2365	
PA_atk-s05_05a:2365_2	tattha “kusalāmhā”ti paṭijānamānā puthu puthu vadanti ekaṃ na vadanti. Yo evaṃ jānāti	2365	
PA_atk-s05_05a:2365_3	sa vedi dhammaṃ idaṃ paṭikosamakevalī soti tañca diṭṭhiṃ sandhāya yo evaṃ jānāti,	2365	
PA_atk-s05_05a:2365_4	so dhammaṃ vedi. Idaṃ pana paṭikkosanto hīno hotīti vadanti. Bāloti hīno. Akkusaloti avidvā.	2365	
PA_atk-s05_05a:2366_0	887-8. Idāni tisso vissajjanagāthā honti. Tā purimaḍḍhena vuttamatthaṃ pacchimaḍḍhena	2366	
PA_atk-s05_05a:2366_1	paṭibyūhitvā ṭhitā. Tena byūhena uttarasuttato ca appakattā idaṃ suttaṃ “cūḷabyūha”nti	2366	
PA_atk-s05_05a:2366_2	nāmaṃ labhati. Tattha parassa ce dhammanti parassa diṭṭhiṃ. Sabbeva bālāti evaṃ sante	2366	
PA_atk-s05_05a:2366_3	sabbeva ime bālā hontīti adhippāyo. Kiṃ kāraṇaṃ? Sabbevime diṭṭhiparibbasānāti sandiṭṭhiyā	2366	
PA_atk-s05_05a:2366_4	ceva na vīvadātā. Saṃsuddhapaññā kusalā mutīmāti sakāya diṭṭhiyā na vivadātā na vodātā	2366	
PA_atk-s05_05a:2366_5	saṃkiliṭṭhāva samānā saṃsuddhapaññā ca kusalā ca mutimanto ca te honti ce. Atha vā	2366	
PA_atk-s05_05a:2366_6	“sandiṭṭhiyā ce pana vīvadātā” tipi pāṭho. Tassattho – sakāya pana diṭṭhiyā vodātā	2366	
PA_atk-s05_05a:2366_7	saṃsuddhapaññā kusalā mutimanto honti ce. Na tesaṃ kocīti evaṃ sante tesaṃ ekopi	2366	
PA_atk-s05_05a:2366_8	hīnapañño na hoti. Kiṃkāraṇā? Diṭṭhī hi tesampi tathā samattā, yathā itaresanti.	2366	
PA_atk-s05_05a:2367_0	889. Na vāhametanti gāthāya saṅkhepattho – yaṃ te mithu dve dve janā aññamaññaṃ “bālo”ti	2367	
PA_atk-s05_05a:2367_1	āhu, ahaṃ etaṃ tathiyaṃ tacchanti neva brūmi. Kiṃkāraṇā? Yasmā sabbe te sakaṃ sakaṃ	2367	
PA_atk-s05_05a:2367_2	diṭṭhiṃ “idameva saccaṃ moghamañña”nti akaṃsu. Tena ca kāraṇena paraṃ “bālo”ti dahanti.	2367	
PA_atk-s05_05a:2367_3	Ettha ca “tathiya”nti “kathiva”nti dvepi pāṭhā.	2367	
PA_atk-s05_05a:2368	890. Yamāhūti pucchāgāthāya yaṃ diṭṭhisaccaṃ tathiyanti eke āhu.	236	
PA_atk-s05_05a:2369	891. Ekañhi saccanti vissajjanagāthāya ekaṃ saccaṃ nirodho maggo vā. Yasmiṃ pajā no vivade pajānanti yamhi sacce pajānanto pajā no vivadeyya. Sayaṃ thunantīti attanā vadanti.	236	
PA_atk-s05_05a:2370	892. Kasmā nūti pucchāgāthāya pavādiyāseti vādino. Udāhu te takkamanussarantīti te vādino udāhu attano takkamattaṃ anugacchanti.	237	
PA_atk-s05_05a:2371_0	893. Na hevāti vissajjanagāthāya aññatra saññāya niccānīti ṭhapetvā saññāmattena	2371	
PA_atk-s05_05a:2371_1	niccanti gahitaggahaṇāni. Takkañca diṭṭhīsu pakappayitvāti attano micchāsaṅkappamattaṃ	2371	
PA_atk-s05_05a:2371_2	diṭṭhīsu janetvā. Yasmā pana diṭṭhīsu vitakkaṃ janentā diṭṭhiyopi janenti, tasmā	2371	
PA_atk-s05_05a:2371_3	niddese vuttaṃ “diṭṭhigatāni janenti sañjanentī”tiādi.	2371	
PA_atk-s05_05a:2372_0	894-5. Idāni evaṃ nānāsaccesu asantesu takkamattamanussarantānaṃ diṭṭhigatikānaṃ	2372	
PA_atk-s05_05a:2372_1	vippaṭipattiṃ dassetuṃ “diṭṭhe sute”tiādikā gāthāyo abhāsi. Tattha diṭṭheti diṭṭhaṃ,	2372	
PA_atk-s05_05a:2372_2	diṭṭhasuddhinti adhippāyo. Esa nayo sutādīsu. Ete ca nissāya vimānadassīti ete diṭṭhidhamme	2372	
PA_atk-s05_05a:2372_3	nissayitvā suddhibhāvasaṅkhātaṃ vimānaṃ asammānaṃ passantopi. Vinicchaye ṭhatvā pahassamāno,	2372	
PA_atk-s05_05a:2372_4	bālo paro akkusaloti cāhāti evaṃ vimānadassīpi tasmiṃ diṭṭhivinicchaye ṭhatvā tuṭṭhijāto	2372	
PA_atk-s05_05a:2372_5	hāsajāto hutvā “paro hīno ca avidvā cā”ti evaṃ vadatiyeva. Evaṃ sante yenevāti gāthā.	2372	
PA_atk-s05_05a:2372_6	Tattha sayamattanāti sayameva attānaṃ. Vimānetīti garahati. Tadeva pāvāti tadeva	2372	
PA_atk-s05_05a:2372_7	vacanaṃ diṭṭhiṃ vadati, taṃ vā puggalaṃ.	2372	
PA_atk-s05_05a:2373_0	896. Atisāradiṭṭhiyāti gāthāyattho – so evaṃ tāya lakkhaṇātisāriniyā atisāradiṭṭhiyā	2373	
PA_atk-s05_05a:2373_1	samatto puṇṇo uddhumāto, tena ca diṭṭhimānena matto “paripuṇṇo ahaṃ kevalī”ti evaṃ	2373	
PA_atk-s05_05a:2373_2	paripuṇṇamānī sayameva attānaṃ manasā “ahaṃ paṇḍito”ti abhisiñcati. Kiṃkāraṇā? Diṭṭhī	2373	
PA_atk-s05_05a:2373_3	hi sā tassa tathā samattāti.	2373	
PA_atk-s05_05a:2374_0	897. Parassa ceti gāthāya sambandho attho ca – kiñca bhiyyo? Yo so vinicchaye ṭhatvā	2374	
PA_atk-s05_05a:2374_1	pahassamāno “bālo paro akkusalo”ti cāha. Tassa parassa ce hi vacasā so tena vuccamāno	2374	
PA_atk-s05_05a:2374_2	nihīno hoti. Tumo sahā hoti nihīnapañño, sopi teneva saha nihīnapañño hoti. Sopi	2374	
PA_atk-s05_05a:2374_3	hi naṃ “bālo”ti vadati. Athassa vacanaṃ appamāṇaṃ, so pana sayameva vedagū ca dhīro	2374	
PA_atk-s05_05a:2374_4	ca hoti. Evaṃ sante na koci bālo samaṇesu atthi. Sabbepi hi te attano icchāya paṇḍitā.	2374	
PA_atk-s05_05a:2375_0	898. Aññaṃ itoti gāthāya sambandho attho ca – “atha ce sayaṃ vedagū hoti dhīro, na	2375	
PA_atk-s05_05a:2375_1	koci bālo samaṇesu atthī”ti evañhi vuttepi siyā kassaci “kasmā”ti. Tattha vuccate	2375	
PA_atk-s05_05a:2375_2	– yasmā aññaṃ ito yābhivadanti dhammaṃ aparaddhā suddhimakevalī te, evampi titthiyā	2375	
PA_atk-s05_05a:2375_3	puthuso vadanti, ye ito aññaṃ diṭṭhiṃ abhivadanti, ye aparaddhā viraddhā suddhimaggaṃ,	2375	
PA_atk-s05_05a:2375_4	akevalino ca teti evaṃ puthutitthiyā yasmā vadantīti vuttaṃ hoti. Kasmā panevaṃ vadantīti	2375	
PA_atk-s05_05a:2375_5	ce? Sandiṭṭhirāgena hi te bhirattā, yasmā sakena diṭṭhirāgena abhirattāti vuttaṃ hoti.	2375	
PA_atk-s05_05a:2376_0	899-900. Evaṃ abhirattā ca – idheva suddhinti gāthā. Tattha sakāyaneti sakamagge	2376	
PA_atk-s05_05a:2376_1	daḷhaṃ vadānāti daḷhavādā. Evañca daḷhavādesu tesu yo koci titthiyo sakāyane vāpi	2376	
PA_atk-s05_05a:2376_2	daḷhaṃ vadāno kamettha bāloti paraṃ daheyya, saṅkhepato tattha sassatucchedasaṅkhāte	2376	
PA_atk-s05_05a:2376_3	vitthārato vā natthikaissarakāraṇaniyatādibhede sake āyatane “idameva sacca”nti daḷhaṃ	2376	
PA_atk-s05_05a:2376_4	vadāno kaṃ paraṃ ettha diṭṭhigate “bālo”ti saha dhammena passeyya, nanu sabbopi tassa	2376	
PA_atk-s05_05a:2376_5	matena paṇḍito eva suppaṭipanno eva ca. Evaṃ sante ca sayameva so medhagamāvaheyya	2376	
PA_atk-s05_05a:2376_6	paraṃ vadaṃ bālamasuddhidhammaṃ, sopi paraṃ “bālo ca asuddhidhammo ca aya”nti vadanto	2376	
PA_atk-s05_05a:2376_7	attanāva kalahaṃ āvaheyya. Kasmā? Yasmā sabbopi tassa matena paṇḍito eva suppaṭipanno eva ca.	2376	
PA_atk-s05_05a:2377_0	901. Evaṃ sabbathāpi vinicchaye ṭhatvā sayaṃ pamāya uddhaṃsa lokasmiṃ vivādameti,	2377	
PA_atk-s05_05a:2377_1	diṭṭhiyaṃ ṭhatvā sayañca satthārādīni minitvā so bhiyyo vivādametīti. Evaṃ pana vinicchayesu	2377	
PA_atk-s05_05a:2377_2	ādīnavaṃ ñatvā ariyamaggena hitvāna sabbāni vinicchayāni na medhagaṃ kubbati jantu	2377	
PA_atk-s05_05a:2377_3	loketi arahattanikūṭena desanaṃ niṭṭhāpesi. Desanāpariyosāne purābhedasutte vuttasadiso	2377	
PA_atk-s05_05a:2377_4	evābhisamayo ahosīti.	2377	
PA_atk-s05_05a:2378	Paramatthajotikāya khuddaka-aṭṭhakathāya	237	
PA_atk-s05_05a:2379	Suttanipāta-aṭṭhakathāya cūḷabyūhasuttavaṇṇanā niṭṭhitā.	237	
PA_atk-s05_05a:2380	13. Mahābyūhasuttavaṇṇanā	238	
PA_atk-s05_05a:2381_0	902. Ye kecimeti mahābyūhasuttaṃ. Kā uppatti? Idampi tasmiṃyeva mahāsamaye “kiṃ nu	2381	
PA_atk-s05_05a:2381_1	kho ime diṭṭhiparibbasānā viññūnaṃ santikā nindameva labhanti, udāhu pasaṃsampī”ti	2381	
PA_atk-s05_05a:2381_2	uppannacittānaṃ ekaccānaṃ devatānaṃ tamatthaṃ āvikātuṃ purimanayena nimmitabuddhena	2381	
PA_atk-s05_05a:2381_3	attānaṃ pucchāpetvā vuttaṃ. Tattha anvānayantīti anu ānayanti, punappunaṃ āharanti.	2381	
PA_atk-s05_05a:2382_0	903. Idāni yasmā te “idameva sacca”nti vadantā diṭṭhigatikā vādino kadāci katthaci	2382	
PA_atk-s05_05a:2382_1	pasaṃsampi labhanti, yaṃ etaṃ pasaṃsāsaṅkhātaṃ vādaphalaṃ, taṃ appaṃ rāgādīnaṃ samāya	2382	
PA_atk-s05_05a:2382_2	samatthaṃ na hoti, ko pana vādo dutiye nindāphale, tasmā etamatthaṃ dassento imaṃ	2382	
PA_atk-s05_05a:2382_3	tāva vissajjanagāthamāha. “Appañhi etaṃ na alaṃ samāya, duve vivādassa phalāni brūmī”tiādi.	2382	
PA_atk-s05_05a:2382_4	Tattha duve vivādassa phalānīti nindā pasaṃsā ca, jayaparājayādīni vā taṃsabhāgāni.	2382	
PA_atk-s05_05a:2382_5	Etampi disvāti “nindā aniṭṭhā eva, pasaṃsā nālaṃ samāyā”ti etampi vivādaphale ādīnavaṃ	2382	
PA_atk-s05_05a:2382_6	disvā. Khemābhipassaṃ avivādabhūminti avivādabhūmiṃ nibbānaṃ “khema”nti passamāno.	2382	
PA_atk-s05_05a:2383_0	904. Evañhi avivadamāno – yā kācimāti gāthā. Tattha sammutiyoti diṭṭhiyo. Puthujjāti	2383	
PA_atk-s05_05a:2383_1	puthujjanasambhavā. So upayaṃ kimeyyāti so upagantabbaṭṭhena upayaṃ rūpādīsu ekampi	2383	
PA_atk-s05_05a:2383_2	dhammaṃ kiṃ upeyya, kena vā kāraṇena upeyya. Diṭṭhe sute khantimakubbamānoti diṭṭhasutasuddhīsu pemaṃ akaronto.	2383	
PA_atk-s05_05a:2384_0	905. Ito bāhirā pana – sīluttamāti gāthā. Tassattho – sīlaṃyeva “uttama”nti maññamānā	2384	
PA_atk-s05_05a:2384_1	sīluttamā eke bhonto saṃyamamattena suddhiṃ vadanti, hatthivatādiñca vataṃ samādāya	2384	
PA_atk-s05_05a:2384_2	upaṭṭhitā, idheva diṭṭhiyaṃ assa satthuno suddhinti bhavūpanītā bhavajjhositā samānā	2384	
PA_atk-s05_05a:2384_3	vadanti, apica te kusalā vadānā “kusalā maya”nti evaṃ vādā.	2384	
PA_atk-s05_05a:2385_0	906. Evaṃ sīluttamesu ca tesu tathā paṭipanno yo koci – sace cutoti gāthā. Tassattho	2385	
PA_atk-s05_05a:2385_1	– sace tato sīlavatato paravicchandanena vā anabhisambhuṇanto vā cuto hoti, so taṃ	2385	
PA_atk-s05_05a:2385_2	sīlabbatādikammaṃ puññābhisaṅkhārādikammaṃ vā virādhayitvā pavedhatī. Na kevalañca	2385	
PA_atk-s05_05a:2385_3	vedhati, apica kho taṃ sīlabbatasuddhiṃ pajappatī ca vippalapati patthayatī ca. Kimiva?	2385	
PA_atk-s05_05a:2385_4	Satthāva hīno pavasaṃ gharamhā. Gharamhā pavasanto satthato hīno yathā taṃ gharaṃ	2385	
PA_atk-s05_05a:2385_5	vā satthaṃ vā pattheyyāti.	2385	
PA_atk-s05_05a:2386_0	907. Evaṃ pana sīluttamānaṃ vedhakāraṇaṃ ariyasāvako – sīlabbataṃ vāpi pahāya sabbanti	2386	
PA_atk-s05_05a:2386_1	gāthā. Tattha sāvajjanavajjanti sabbākusalaṃ lokiyakusalañca. Etaṃ suddhiṃ asuddhinti	2386	
PA_atk-s05_05a:2386_2	apatthayānoti pañcakāmaguṇādibhedaṃ etaṃ suddhiṃ, akusalādibhedaṃ asuddhiñca apatthayamāno.	2386	
PA_atk-s05_05a:2386_3	Virato careti suddhiyā asuddhiyā ca virato careyya. Santimanuggahāyāti diṭṭhiṃ agahetvā.	2386	
PA_atk-s05_05a:2387_0	908. Evaṃ ito bāhirake sīluttame saṃyamena visuddhivāde tesaṃ vighātaṃ sīlabbatappahāyino	2387	
PA_atk-s05_05a:2387_1	arahato ca paṭipattiṃ dassetvā idāni aññathāpi suddhivāde bāhirake dassento “tamūpanissāyā”ti	2387	
PA_atk-s05_05a:2387_2	gāthamāha. Tassattho – santaññepi samaṇabrāhmaṇā, te jigucchitaṃ amarantapaṃ vā diṭṭhasuddhiādīsu	2387	
PA_atk-s05_05a:2387_3	vā aññataraññataraṃ upanissāya akiriyadiṭṭhiyā vā uddhaṃsarā hutvā bhavābhavesu avītataṇhāse	2387	
PA_atk-s05_05a:2387_4	suddhimanutthunanti vadanti kathentīti.	2387	
PA_atk-s05_05a:2388_0	909. Evaṃ tesaṃ avītataṇhānaṃ suddhiṃ anutthunantānaṃ yopi suddhippattameva attānaṃ	2388	
PA_atk-s05_05a:2388_1	maññeyya, tassapi avītataṇhattā bhavābhavesu taṃ taṃ vatthuṃ patthayamānassa hi jappitāni	2388	
PA_atk-s05_05a:2388_2	punappunaṃ hontiyevāti adhippāyo. Taṇhā hi āsevitā taṇhaṃ vaḍḍhayateva. Na kevalañca	2388	
PA_atk-s05_05a:2388_3	jappitāni, pavedhitaṃ vāpi pakappitesu, taṇhādiṭṭhīhi cassa pakappitesu vatthūsu	2388	
PA_atk-s05_05a:2388_4	pavedhitampi hotīti vuttaṃ hoti. Bhavābhavesu pana vītataṇhattā āyatiṃ cutūpapāto	2388	
PA_atk-s05_05a:2388_5	idha yassa natthi, sakena vedheyya kuhiṃva jappeti ayametissā gāthāya sambandho.	2388	
PA_atk-s05_05a:2388_6	Sesaṃ niddese vuttanayameva.	2388	
PA_atk-s05_05a:2389_0	910-11. Yamāhūti pucchāgāthā. Idāni yasmā ekopi ettha vādo sacco natthi, kevalaṃ	2389	
PA_atk-s05_05a:2389_1	diṭṭhimattakena hi te vadanti, tasmā tamatthaṃ dassento “sakañhī”ti imaṃ tāva vissajjanagāthamāha.	2389	
PA_atk-s05_05a:2389_2	Tattha sammutinti diṭṭhiṃ.	2389	
PA_atk-s05_05a:2390_0	912. Evametesu sakaṃ dhammaṃ paripuṇṇaṃ bruvantesu aññassa pana dhammaṃ “hīna”nti	2390	
PA_atk-s05_05a:2390_1	vadantesu yassa kassaci – parassa ce vambhayitena hīnoti gāthā. Tassattho – yadi	2390	
PA_atk-s05_05a:2390_2	parassa ninditakāraṇā hīno bhaveyya, na koci dhammesu visesi aggo bhaveyya. Kiṃ kāraṇaṃ?	2390	
PA_atk-s05_05a:2390_3	Puthū hi aññassa vadanti dhammaṃ, nihīnato sabbeva te samhi daḷhaṃ vadānā sakadhamme daḷhavādā eva.	2390	
PA_atk-s05_05a:2391_0	913. Kiñca bhiyyo – saddhammapūjāti gāthā. Tassattho – te ca titthiyā yathā pasaṃsanti	2391	
PA_atk-s05_05a:2391_1	sakāyanāni, saddhammapūjāpi nesaṃ tatheva vattati. Te hi ativiya satthārādīni sakkaronti.	2391	
PA_atk-s05_05a:2391_2	Tattha yadi te pamāṇā siyuṃ, evaṃ sante sabbeva vādā tathiyā bhaveyyuṃ. Kiṃ kāraṇaṃ?	2391	
PA_atk-s05_05a:2391_3	Suddhī hi nesaṃ paccattameva, na sā aññatra sijjhati, nāpi paramatthato. Attani diṭṭhigāhamattameva	2391	
PA_atk-s05_05a:2391_4	hi taṃ tesaṃ parapaccayaneyyabuddhīnaṃ.	2391	
PA_atk-s05_05a:2392_0	914. Yo vā pana viparīto bāhitapāpattā brāhmaṇo, tassa – na brāhmaṇassa paraneyyamatthīti	2392	
PA_atk-s05_05a:2392_1	gāthā. Tassattho – brāhmaṇassa hi “sabbe saṅkhārā aniccā”tiādinā nayena sudiṭṭhattā	2392	
PA_atk-s05_05a:2392_2	parena netabbaṃ ñāṇaṃ natthi, diṭṭhidhammesu “idameva sacca”nti nicchinitvā samuggahītampi	2392	
PA_atk-s05_05a:2392_3	natthi. Taṃkāraṇā so diṭṭhikalahāni atīto, na ca so seṭṭhato passati dhammamaññaṃ	2392	
PA_atk-s05_05a:2392_4	aññatra satipaṭṭhānādīhi.	2392	
PA_atk-s05_05a:2393_0	915. Jānāmīti gāthāya sambandho attho ca – evaṃ tāva paramatthabrāhmaṇo na hi seṭṭhato	2393	
PA_atk-s05_05a:2393_1	passati dhammamaññaṃ, aññe pana titthiyā paracittañāṇādīhi jānantā passantāpi “jānāmi	2393	
PA_atk-s05_05a:2393_2	passāmi tatheva eta”nti evaṃ vadantāpi ca diṭṭhiyā suddhiṃ paccenti. Kasmā? Yasmā	2393	
PA_atk-s05_05a:2393_3	tesu ekopi addakkhi ce addasa cepi tena paracittañāṇādinā yathābhūtaṃ atthaṃ, kiñhi	2393	
PA_atk-s05_05a:2393_4	tumassa tena tassa tena dassanena kiṃ kataṃ, kiṃ dukkhapariññā sādhitā, udāhu samudayapahānādīnaṃ	2393	
PA_atk-s05_05a:2393_5	aññataraṃ, yato sabbathāpi atikkamitvā ariyamaggaṃ te titthiyā aññeneva vadanti suddhiṃ,	2393	
PA_atk-s05_05a:2393_6	atikkamitvā vā te titthiye buddhādayo aññeneva vadanti suddhinti.	2393	
PA_atk-s05_05a:2394_0	916. Passaṃ naroti gāthāya sambandho attho ca. Kiñca bhiyyo? Yvāyaṃ paracittañāṇādīhi	2394	
PA_atk-s05_05a:2394_1	addakkhi, so passaṃ naro dakkhati nāmarūpaṃ, na tato paraṃ disvāna vā ñassati tānimeva	2394	
PA_atk-s05_05a:2394_2	nāmarūpāni niccato sukhato vā na aññathā. So evaṃ passanto kāmaṃ bahuṃ passatu appakaṃ	2394	
PA_atk-s05_05a:2394_3	vā nāmarūpaṃ niccato sukhato ca, athassa evarūpena dassanena na hi tena suddhiṃ kusalā vadantīti.	2394	
PA_atk-s05_05a:2395_0	917. Nivissavādīti gāthāya sambandho attho ca – tena ca dassanena suddhiyā asatiyāpi	2395	
PA_atk-s05_05a:2395_1	yo “jānāmi passāmi tatheva eta”nti evaṃ nivissavādī, etaṃ vā dassanaṃ paṭicca diṭṭhiyā	2395	
PA_atk-s05_05a:2395_2	suddhiṃ paccento “idameva sacca”nti evaṃ nivissavādī, so subbinayo na hoti taṃ tathā	2395	
PA_atk-s05_05a:2395_3	pakappitaṃ abhisaṅkhataṃ diṭṭhiṃ purekkharāno. So hi yaṃ satthārādiṃ nissito, tattheva	2395	
PA_atk-s05_05a:2395_4	subhaṃ vadāno suddhiṃ vado, “parisuddhavādo parisuddhadassano vā aha”nti attānaṃ	2395	
PA_atk-s05_05a:2395_5	maññamāno tattha tathaddasā so, tattha sakāya diṭṭhiyā aviparītameva so addasa. Yathā	2395	
PA_atk-s05_05a:2395_6	sā diṭṭhi pavattati, tatheva naṃ addasa, na aññathā passituṃ icchatīti adhippāyo.	2395	
PA_atk-s05_05a:2396_0	918. Evaṃ pakappitaṃ diṭṭhiṃ purekkharānesu titthiyesu – na brāhmaṇo kappamupeti	2396	
PA_atk-s05_05a:2396_1	saṅkhāti gāthā. Tattha saṅkhāti saṅkhāya, jānitvāti attho. Napi ñāṇabandhūti samāpattiñāṇādinā	2396	
PA_atk-s05_05a:2396_2	akatataṇhādiṭṭhibandhu. Tattha viggaho – nāpi assa ñāṇena kato bandhu atthīti napi	2396	
PA_atk-s05_05a:2396_3	ñāṇabandhu. Sammutiyoti diṭṭhisammutiyo. Puthujjāti puthujjanasambhavā. Uggahaṇanti	2396	
PA_atk-s05_05a:2396_4	maññeti uggahaṇanti aññe, aññe tā sammutiyo uggaṇhantīti vuttaṃ hoti.	2396	
PA_atk-s05_05a:2397	919. Kiñca bhiyyo – vissajja ganthānīti gāthā. Tattha anuggahoti uggahaṇavirahito, sopi nāssa uggahoti anuggaho, na vā uggaṇhātīti anuggaho.	239	
PA_atk-s05_05a:2398_0	920. Kiñca bhiyyo – so evarūpo – pubbāsaveti gāthā. Tattha pubbāsaveti atītarūpādīni	2398	
PA_atk-s05_05a:2398_1	ārabbha uppajjamānadhamme kilese. Naveti paccuppannarūpādīni ārabbha uppajjamānadhamme.	2398	
PA_atk-s05_05a:2398_2	Na chandagūti chandādivasena na gacchati. Anattagarahīti katākatavasena attānaṃ agarahanto.	2398	
PA_atk-s05_05a:2399_0	921. Evaṃ anattagarahī ca – sa sabbadhammesūti gāthā. Tattha sabbadhammesūti dvāsaṭṭhidiṭṭhidhammesu	2399	
PA_atk-s05_05a:2399_1	“yaṃ kiñci diṭṭhaṃ vā”ti evaṃpabhedesu. Pannabhāroti patitabhāro. Na kappetīti na	2399	
PA_atk-s05_05a:2399_2	kappiyo, duvidhampi kappaṃ na karotīti attho. Nūparatoti puthujjanakalyāṇakasekkhā	2399	
PA_atk-s05_05a:2399_3	viya uparatisamaṅgīpi na hoti. Na patthiyoti nittaṇho. Taṇhā hi patthiyatīti patthiyā,	2399	
PA_atk-s05_05a:2399_4	nāssa patthiyāti na patthiyoti. Sesaṃ tattha tattha pākaṭamevāti na vuttaṃ. Evaṃ	2399	
PA_atk-s05_05a:2399_5	arahattanikūṭena desanaṃ niṭṭhāpesi, desanāpariyosāne purābhedasutte vuttasadiso	2399	
PA_atk-s05_05a:2399_6	evābhisamayo ahosīti.	2399	
PA_atk-s05_05a:2400	Paramatthajotikāya khuddaka-aṭṭhakathāya	240	
PA_atk-s05_05a:2401	Suttanipāta-aṭṭhakathāya mahābyūhasuttavaṇṇanā niṭṭhitā.	240	
PA_atk-s05_05a:2402	14. Tuvaṭakasuttavaṇṇanā	240	
PA_atk-s05_05a:2403_0	922. Pucchāmi tanti tuvaṭakasuttaṃ. Kā uppatti? Idampi tasmiṃyeva mahāsamaye “kā	2403	
PA_atk-s05_05a:2403_1	nu kho arahattappattiyā paṭipattī”ti uppannacittānaṃ ekaccānaṃ devatānaṃ tamatthaṃ	2403	
PA_atk-s05_05a:2403_2	pakāsetuṃ purimanayeneva nimmitabuddhena attānaṃ pucchāpetvā vuttaṃ.	2403	
PA_atk-s05_05a:2404_0	Tattha ādigāthāya tāva pucchāmīti ettha adiṭṭhajotanādivasena pucchā vibhajitā. Ādiccabandhunti	2404	
PA_atk-s05_05a:2404_1	ādiccassa gottabandhuṃ. Vivekaṃ santipadañcāti vivekañca santipadañca. Kathaṃ disvāti	2404	
PA_atk-s05_05a:2404_2	kena kāraṇena disvā, kathaṃ pavattadassano hutvāti vuttaṃ hoti.	2404	
PA_atk-s05_05a:2405_0	923. Atha bhagavā yasmā yathā passanto kilese uparundhati, tathā pavattadassano hutvā	2405	
PA_atk-s05_05a:2405_1	parinibbāti, tasmā tamatthaṃ āvikaronto nānappakārena taṃ devaparisaṃ kilesappahāne	2405	
PA_atk-s05_05a:2405_2	niyojento “mūlaṃ papañcasaṅkhāyā”ti ārabhitvā pañca gāthā abhāsi.	2405	
PA_atk-s05_05a:2406_0	Tattha ādigāthāya tāva saṅkhepattho – papañcāti saṅkhātattā papañcā eva papañcasaṅkhā.	2406	
PA_atk-s05_05a:2406_1	Tassā avijjādayo kilesā mūlaṃ, taṃ papañcasaṅkhāya mūlaṃ asmīti pavattamānañca sabbaṃ	2406	
PA_atk-s05_05a:2406_2	mantāya uparundhe. Yā kāci ajjhattaṃ taṇhā upajjeyyuṃ, tāsaṃ vinayā sadā sato sikkhe	2406	
PA_atk-s05_05a:2406_3	upaṭṭhitassati hutvā sikkheyyāti.	2406	
PA_atk-s05_05a:2407_0	924. Evaṃ tāva paṭhamagāthāya eva tisikkhāyuttaṃ desanaṃ arahattanikūṭena desetvā	2407	
PA_atk-s05_05a:2407_1	puna mānappahānavasena desetuṃ “yaṃ kiñcī”ti gāthamāha. Tattha yaṃ kiñci dhammamabhijaññā	2407	
PA_atk-s05_05a:2407_2	ajjhattanti yaṃ kiñci uccākulīnatādikaṃ attano guṇaṃ jāneyya atha vāpi bahiddhāti	2407	
PA_atk-s05_05a:2407_3	atha vā bahiddhāpi ācariyupajjhāyānaṃ vā guṇaṃ jāneyya. Na tena thāmaṃ kubbethāti	2407	
PA_atk-s05_05a:2407_4	tena guṇena thāmaṃ na kareyya.	2407	
PA_atk-s05_05a:2408_0	925. Idānissa akaraṇavidhiṃ dassento “seyyo na tenā”ti gāthamāha. Tassattho – tena	2408	
PA_atk-s05_05a:2408_1	ca mānena “seyyoha”nti vā “nīcoha”nti vā “sarikkhoha”nti vāpi na maññeyya, tehi ca	2408	
PA_atk-s05_05a:2408_2	uccākulīnatādīhi guṇehi phuṭṭho anekarūpehi “ahaṃ uccākulā pabbajito”tiādinā nayena	2408	
PA_atk-s05_05a:2408_3	attānaṃ vikappento na tiṭṭheyya.	2408	
PA_atk-s05_05a:2409_0	926. Evaṃ mānappahānavasenapi desetvā idāni sabbakilesūpasamavasenapi desetuṃ “ajjhattamevā”ti	2409	
PA_atk-s05_05a:2409_1	gāthamāha. Tattha ajjhattamevupasameti attani eva rāgādisabbakilese upasameyya. Na	2409	
PA_atk-s05_05a:2409_2	aññato bhikkhu santimeseyyāti ṭhapetvā ca satipaṭṭhānādīni aññena upāyena santiṃ	2409	
PA_atk-s05_05a:2409_3	na pariyeseyya. Kuto nirattā vāti nirattā kuto eva.	2409	
PA_atk-s05_05a:2410_0	927. Idāni ajjhattaṃ upasantassa khīṇāsavassa tādibhāvaṃ dassento “majjhe yathā”ti	2410	
PA_atk-s05_05a:2410_1	gāthamāha. Tassattho – yathā mahāsamuddassa uparimaheṭṭhimabhāgānaṃ vemajjhasaṅkhāte	2410	
PA_atk-s05_05a:2410_2	catuyojanasahassappamāṇe majjhe pabbatantare ṭhitassa vā majjhe samuddassa ūmi na	2410	
PA_atk-s05_05a:2410_3	jāyati, ṭhitova so hoti avikampamāno, evaṃ anejo khīṇāsavo lābhādīsu ṭhito assa avikampamāno,	2410	
PA_atk-s05_05a:2410_4	so tādiso rāgādiussadaṃ bhikkhu na kareyya kuhiñcīti.	2410	
PA_atk-s05_05a:2411_0	928. Idāni etaṃ arahattanikūṭena desitaṃ dhammadesanaṃ abbhanumodanto tassa ca arahattassa	2411	
PA_atk-s05_05a:2411_1	ādipaṭipadaṃ pucchanto nimmitabuddho “akittayī”ti gāthamāha. Tattha akittayīti ācikkhi.	2411	
PA_atk-s05_05a:2411_2	Vivaṭacakkhūti vivaṭehi anāvaraṇehi pañcahi cakkhūhi samannāgato. Sakkhidhammanti	2411	
PA_atk-s05_05a:2411_3	sayaṃ abhiññātaṃ attapaccakkhaṃ dhammaṃ. Parissayavinayanti parissayavinayanaṃ. Paṭipadaṃ	2411	
PA_atk-s05_05a:2411_4	vadehīti idāni paṭipattiṃ vadehi. Bhaddanteti “bhaddaṃ tava atthū”ti bhagavantaṃ	2411	
PA_atk-s05_05a:2411_5	ālapanto āha. Atha vā bhaddaṃ sundaraṃ tava paṭipadaṃ vadehīti vuttaṃ hoti. Pātimokkhaṃ	2411	
PA_atk-s05_05a:2411_6	atha vāpi samādhinti tameva paṭipadaṃ bhinditvā pucchati. Paṭipadanti etena vā maggaṃ	2411	
PA_atk-s05_05a:2411_7	pucchati. Itarehi sīlaṃ samādhiñca pucchati.	2411	
PA_atk-s05_05a:2412_0	929-30. Athassa bhagavā yasmā indriyasaṃvaro sīlassa rakkhā, yasmā vā iminā anukkamena	2412	
PA_atk-s05_05a:2412_1	desiyamānā ayaṃ desanā tāsaṃ devatānaṃ sappāyā, tasmā indriyasaṃvarato pabhuti paṭipadaṃ	2412	
PA_atk-s05_05a:2412_2	dassento “cakkhūhī”tiādimāraddho. Tattha cakkhūhi neva lolassāti adiṭṭhadakkhitabbādivasena	2412	
PA_atk-s05_05a:2412_3	cakkhūhi lolo nevassa. Gāmakathāya āvaraye sotanti tiracchānakathāto sotaṃ āvareyya.	2412	
PA_atk-s05_05a:2412_4	Phassenāti rogaphassena. Bhavañca nābhijappeyyāti tassa phassassa vinodanatthāya	2412	
PA_atk-s05_05a:2412_5	kāmabhavādibhavañca na pattheyya. Bheravesu ca na sampavedheyyāti tassa phassassa	2412	
PA_atk-s05_05a:2412_6	paccayabhūtesu sīhabyagghādīsu bheravesu ca na sampavedheyya, avasesesu vā ghānindriyamanindriyavisayesu	2412	
PA_atk-s05_05a:2412_7	nappavedheyya. Evaṃ paripūro indriyasaṃvaro vutto hoti. Purimehi vā indriyasaṃvaraṃ	2412	
PA_atk-s05_05a:2412_8	dassetvā iminā “araññe vasatā bheravaṃ disvā vā sutvā vā na vedhitabba”nti dasseti.	2412	
PA_atk-s05_05a:2413	931. Laddhā na sannidhiṃ kayirāti etesaṃ annādīnaṃ yaṃkiñci dhammena labhitvā “araññe ca senāsane vasatā sadā dullabha”nti cintetvā sannidhiṃ na kareyya.	241	
PA_atk-s05_05a:2414	932. Jhāyī na pādalolassāti jhānābhirato ca na pādalolo assa. Virame kukkuccā nappamajjeyyāti hatthakukkuccādikukkuccaṃ vinodeyya. Sakkaccakāritāya cettha nappamajjeyya.	241	
PA_atk-s05_05a:2415	933. Tandiṃ māyaṃ hassaṃ khiḍḍanti ālasiyañca māyañca hassañca kāyikacetasikakhiḍḍañca. Savibhūsanti saddhiṃ vibhūsāya.	241	
PA_atk-s05_05a:2416_0	934-7. Āthabbaṇanti āthabbaṇikamantappayogaṃ. Supinanti supinasatthaṃ. Lakkhaṇanti	2416	
PA_atk-s05_05a:2416_1	maṇilakkhaṇādiṃ. No vidaheti nappayojeyya. Virutanti migādīnaṃ vassitaṃ. Pesuṇiyanti	2416	
PA_atk-s05_05a:2416_2	pesuññaṃ. Kayavikkayeti pañcahi sahadhammikehi saddhiṃ vañcanāvasena vā udayapatthanāvasena	2416	
PA_atk-s05_05a:2416_3	vā na tiṭṭheyya. Upavādaṃ bhikkhu na kareyyāti upavādakare kilese anibbattento attani	2416	
PA_atk-s05_05a:2416_4	parehi samaṇabrāhmaṇehi upavādaṃ na janeyya. Gāme ca nābhisajjeyyāti gāme ca gihisaṃsaggādīhi	2416	
PA_atk-s05_05a:2416_5	nābhisajjeyya. Lābhakamyā janaṃ na lapayeyyāti lābhakāmatāya janaṃ nālapayeyya. Payuttanti	2416	
PA_atk-s05_05a:2416_6	cīvarādīhi sampayuttaṃ, tadatthaṃ vā payojitaṃ.	2416	
PA_atk-s05_05a:2417_0	938-9. Mosavajje na nīyethāti musāvāde na nīyetha. Jīvitenāti jīvikāya. Sutvā rusito	2417	
PA_atk-s05_05a:2417_1	bahuṃ vācaṃ, samaṇānaṃ vā puthujanānanti rusito ghaṭṭito parehi tesa samaṇānaṃ vā	2417	
PA_atk-s05_05a:2417_2	khattiyādibhedānaṃ vā aññesaṃ puthujanānaṃ bahumpi aniṭṭhavācaṃ sutvā. Na paṭivajjāti	2417	
PA_atk-s05_05a:2417_3	na paṭivadeyya. Kiṃ kāraṇaṃ? Na hi santo paṭisenikaronti.	2417	
PA_atk-s05_05a:2418	940. Etañca dhammamaññāyāti sabbametaṃ yathāvuttaṃ dhammaṃ ñatvā. Vicinanti vicinanto. Santīti nibbutiṃ ñatvāti nibbutiṃ rāgādīnaṃ santīti ñatvā.	241	
PA_atk-s05_05a:2419_0	941. Kiṃkāraṇā nappamajjeiti ce – abhibhū hi soti gāthā. Tattha abhibhūti rūpādīnaṃ	2419	
PA_atk-s05_05a:2419_1	abhibhavitā. Anabhibhūtoti tehi anabhibhūto. Sakkhidhammamanītihamadassīti paccakkhameva	2419	
PA_atk-s05_05a:2419_2	anītihaṃ dhammamaddakkhi. Sadā namassamanusikkheti sadā namassanto tisso sikkhāyo	2419	
PA_atk-s05_05a:2419_3	sikkheyya. Sesaṃ sabbattha pākaṭameva.	2419	
PA_atk-s05_05a:2420_0	Kevalaṃ pana ettha “cakkhūhi neva lolo”tiādīhi indriyasaṃvaro, “annānamatho pānāna”ntiādīhi	2420	
PA_atk-s05_05a:2420_1	sannidhipaṭikkhepamukhena paccayapaṭisevanasīlaṃ, methunamosavajjapesuṇiyādīhi pātimokkhasaṃvarasīlaṃ,	2420	
PA_atk-s05_05a:2420_2	“āthabbaṇaṃ supinaṃ lakkhaṇa”ntiādīhi ājīvapārisuddhisīlaṃ, “jhāyī assā”ti iminā	2420	
PA_atk-s05_05a:2420_3	samādhi, “vicinaṃ bhikkhū”ti iminā paññā, “sadā sato sikkhe”ti iminā puna saṅkhepato	2420	
PA_atk-s05_05a:2420_4	tissopi sikkhā, “atha āsanesu sayanesu, appasaddesu bhikkhu vihareyya, niddaṃ na	2420	
PA_atk-s05_05a:2420_5	bahulīkareyyā”tiādīhi sīlasamādhipaññānaṃ upakārāpakārasaṅgaṇhanavinodanāni vuttānīti.	2420	
PA_atk-s05_05a:2420_6	Evaṃ bhagavā nimmitassa paripuṇṇapaṭipadaṃ vatvā arahattanikūṭena desanaṃ niṭṭhāpesi,	2420	
PA_atk-s05_05a:2420_7	desanāpariyosāne purābhedasutte vuttasadisoyevābhisamayo ahosīti.	2420	
PA_atk-s05_05a:2421	Paramatthajotikāya khuddaka-aṭṭhakathāya	242	
PA_atk-s05_05a:2422	Suttanipāta-aṭṭhakathāya tuvaṭakasuttavaṇṇanā niṭṭhitā.	242	
PA_atk-s05_05a:2423	15. Attadaṇḍasuttavaṇṇanā	242	
PA_atk-s05_05a:2424_0	942. Attadaṇḍā bhayaṃ jātanti attadaṇḍasuttaṃ. Kā uppatti? Yo so sammāparibbājanīyasuttassa	2424	
PA_atk-s05_05a:2424_1	uppattiyaṃ vuccamānāya sākiyakoliyānaṃ udakaṃ paṭicca kalaho vaṇṇito, taṃ ñatvā bhagavā	2424	
PA_atk-s05_05a:2424_2	“ñātakā kalahaṃ karonti, handa ne vāressāmī”ti dvinnaṃ senānaṃ majjhe ṭhatvā imaṃ suttamabhāsi.	2424	
PA_atk-s05_05a:2425_0	Tattha paṭhamagāthāyattho – yaṃ lokassa diṭṭhadhammikaṃ vā samparāyikaṃ vā bhayaṃ	2425	
PA_atk-s05_05a:2425_1	jātaṃ, taṃ sabbaṃ attadaṇḍā bhayaṃ jātaṃ attano duccaritakāraṇā jātaṃ, evaṃ santepi	2425	
PA_atk-s05_05a:2425_2	janaṃ passatha medhagaṃ, imaṃ sākiyādijanaṃ passatha aññamaññaṃ medhagaṃ hiṃsakaṃ	2425	
PA_atk-s05_05a:2425_3	bādhakanti. Evaṃ taṃ paṭiviruddhaṃ vippaṭipannaṃ janaṃ paribhāsitvā attano sammāpaṭipattidassanena	2425	
PA_atk-s05_05a:2425_4	tassa saṃvegaṃ janetuṃ āha “saṃvegaṃ kittayissāmi, yathā saṃvijitaṃ mayā”ti, pubbe	2425	
PA_atk-s05_05a:2425_5	bodhisatteneva satāti adhippāyo.	2425	
PA_atk-s05_05a:2426_0	943. Idāni yathānena saṃvijitaṃ, taṃ pakāraṃ dassento “phandamāna”ntiādimāha. Tattha	2426	
PA_atk-s05_05a:2426_1	phandamānanti taṇhādīhi kampamānaṃ. Appodaketi appaudake. Aññamaññehi byāruddhe disvāti	2426	
PA_atk-s05_05a:2426_2	nānāsatte ca aññamaññehi saddhiṃ viruddhe disvā. Maṃ bhayamāvisīti maṃ bhayaṃ paviṭṭhaṃ.	2426	
PA_atk-s05_05a:2427_0	944. Samantamasāro lokoti nirayaṃ ādiṃ katvā samantato loko asāro niccasārādirahito.	2427	
PA_atk-s05_05a:2427_1	Disā sabbā sameritāti sabbā disā aniccatāya kampitā. Icchaṃ bhavanamattanoti attano	2427	
PA_atk-s05_05a:2427_2	tāṇaṃ icchanto. Nāddasāsiṃ anositanti kiñci ṭhānaṃ jarādīhi anajjhāvutthaṃ nāddakkhiṃ.	2427	
PA_atk-s05_05a:2428_0	945. Osānetveva byāruddhe, disvā me aratī ahūti yobbaññādīnaṃ osāne eva antagamake	2428	
PA_atk-s05_05a:2428_1	eva vināsake eva jarādīhi byāruddhe āhatacitte satte disvā arati me ahosi. Athettha	2428	
PA_atk-s05_05a:2428_2	sallanti atha etesu sattesu rāgādisallaṃ. Hadayanissitanti cittanissitaṃ.	2428	
PA_atk-s05_05a:2429_0	946. “Kathaṃānubhāvaṃ salla”nti ce – yena sallena otiṇṇoti gāthā. Tattha disā sabbā	2429	
PA_atk-s05_05a:2429_1	vidhāvatīti sabbā duccaritadisāpi puratthimādidisāvidisāpi dhāvati. Tameva sallamabbuyha,	2429	
PA_atk-s05_05a:2429_2	na dhāvati na sīdatīti tameva sallaṃ uddharitvā tā ca disā na dhāvati, caturoghe ca na sīdatīti.	2429	
PA_atk-s05_05a:2430_0	947. Evaṃmahānubhāvena sallena otiṇṇesvapi ca sattesu – tattha sikkhānugīyanti, yāni	2430	
PA_atk-s05_05a:2430_1	loke gadhitānīti gāthā. Tassattho – ye loke pañca kāmaguṇā paṭilābhāya gijjhantīti	2430	
PA_atk-s05_05a:2430_2	katvā “gadhitānī”ti vuccanti, cirakālāsevitattā vā “gadhitānī”ti vuccanti, tattha	2430	
PA_atk-s05_05a:2430_3	taṃ nimittaṃ hatthisikkhādikā anekā sikkhā kathīyanti uggayhanti vā. Passatha yāva	2430	
PA_atk-s05_05a:2430_4	pamatto vāyaṃ loko, yato paṇḍito kulaputto tesu vā gadhitesu tāsu vā sikkhāsu adhimutto	2430	
PA_atk-s05_05a:2430_5	na siyā, aññadatthu aniccādidassanena nibbijjha sabbaso kāme attano nibbānameva sikkheti.	2430	
PA_atk-s05_05a:2431_0	948. Idāni yathā nibbānāya sikkhitabbaṃ, taṃ dassento “sacco siyā”tiādimāha. Tattha	2431	
PA_atk-s05_05a:2431_1	saccoti vācāsaccena ñāṇasaccena maggasaccena ca samannāgato. Rittapesuṇoti pahīnapesuṇo.	2431	
PA_atk-s05_05a:2431_2	Vevicchanti macchariyaṃ.	2431	
PA_atk-s05_05a:2432	949. Niddaṃ tandiṃ sahe thīnanti pacalāyikañca kāyālasiyañca cittālasiyañcāti ime tayo dhamme abhibhaveyya. Nibbānamanasoti nibbānaninnacitto.	243	
PA_atk-s05_05a:2433_0	950-51. Sāhasāti rattassa rāgacariyādibhedā sāhasakaraṇā. Purāṇaṃ nābhinandeyyāti	2433	
PA_atk-s05_05a:2433_1	atītarūpādiṃ nābhinandeyya. Naveti paccuppanne. Hiyyamāneti vinassamāne. Ākāsaṃ na	2433	
PA_atk-s05_05a:2433_2	sito siyāti taṇhānissito na bhaveyya. Taṇhā hi rūpādīnaṃ ākāsanato “ākāso”ti vuccati.	2433	
PA_atk-s05_05a:2434_0	952. “Kiṃkāraṇā ākāsaṃ na sito siyā”ti ce – “gedhaṃ brūmī”ti gāthā. Tassattho – ahañhi	2434	
PA_atk-s05_05a:2434_1	imaṃ ākāsasaṅkhātaṃ taṇhaṃ rūpādīsu gijjhanato gedhaṃ brūmi “gedho”ti vadāmi. Kiñca	2434	
PA_atk-s05_05a:2434_2	bhiyyo – avahananaṭṭhena “ogho”ti ca ājavanaṭṭhena “ājava”nti ca “idaṃ mayhaṃ, idaṃ	2434	
PA_atk-s05_05a:2434_3	mayha”nti jappakāraṇato “jappana”nti ca dummuñcanaṭṭhena “ārammaṇa”nti ca kampakaraṇena	2434	
PA_atk-s05_05a:2434_4	“pakampana”nti ca brūmi, esā ca lokassa palibodhaṭṭhena duratikkamanīyaṭṭhena ca	2434	
PA_atk-s05_05a:2434_5	kāmapaṅko duraccayoti. “Ākāsaṃ na sito siyā”ti evaṃ vutte vā “kimetaṃ ākāsa”nti ce?	2434	
PA_atk-s05_05a:2434_6	Gedhaṃ brūmīti. Evampi tassā gāthāya sambandho veditabbo. Tattha padayojanā – ākāsanti	2434	
PA_atk-s05_05a:2434_7	gedhaṃ brūmīti. Tathā yvāyaṃ mahoghoti vuccati. Taṃ brūmi, ājavaṃ brūmi, jappanaṃ	2434	
PA_atk-s05_05a:2434_8	brūmi, pakampanaṃ brūmi, yvāyaṃ sadevake loke kāmapaṅko duraccayo, taṃ brūmīti.	2434	
PA_atk-s05_05a:2435_0	953. Evametaṃ gedhādipariyāyaṃ ākāsaṃ anissito – saccā avokkammāti gāthā. Tassattho	2435	
PA_atk-s05_05a:2435_1	– pubbe vuttā tividhāpi saccā avokkamma moneyyappattiyā munīti saṅkhyaṃ gato nibbānatthale	2435	
PA_atk-s05_05a:2435_2	tiṭṭhati brāhmaṇo, sa ve evarūpo sabbāni āyatanāni nissajjitvā “santo”ti vuccatīti.	2435	
PA_atk-s05_05a:2436_0	954. Kiñca bhiyyo – sa ve vidvāti gāthā. Tattha ñatvā dhammanti aniccādinayena saṅkhatadhammaṃ	2436	
PA_atk-s05_05a:2436_1	ñatvā. Sammā so loke iriyānoti asammāiriyanakarānaṃ kilesānaṃ pahānā sammā so loke iriyamāno.	2436	
PA_atk-s05_05a:2437	955. Evaṃ apihento ca – yodha kāmeti gāthā. Tattha saṅganti sattavidhaṃ saṅgañca yo accatari nājjhetīti nābhijjhāyati.	243	
PA_atk-s05_05a:2438_0	956. Tasmā tumhesupi yo evarūpo hotumicchati, taṃ vadāmi – yaṃ pubbeti gāthā. Tattha	2438	
PA_atk-s05_05a:2438_1	yaṃ pubbeti atīte saṅkhāre ārabbha uppajjanadhammaṃ kilesajātaṃ atītakammañca. Pacchā	2438	
PA_atk-s05_05a:2438_2	te māhu kiñcananti anāgatepi saṅkhāre ārabbha uppajjanadhammaṃ rāgādikiñcanaṃ māhu.	2438	
PA_atk-s05_05a:2438_3	Majjhe ce no gahessasīti paccuppanne rūpādidhammepi na gahessasi ce.	2438	
PA_atk-s05_05a:2439_0	957. Evaṃ “upasanto carissasī”ti arahattappattiṃ dassetvā idāni arahato thutivasena	2439	
PA_atk-s05_05a:2439_1	ito parā gāthāyo abhāsi. Tattha sabbasoti gāthāya mamāyitanti mamattakaraṇaṃ, “mama	2439	
PA_atk-s05_05a:2439_2	ida”nti gahitaṃ vā vatthu. Asatā ca na socatīti avijjamānakāraṇā asantakāraṇā na	2439	
PA_atk-s05_05a:2439_3	socati. Na jīyatīti jānimpi na gacchati.	2439	
PA_atk-s05_05a:2440_0	958-9. Kiñca bhiyyo – yassa natthīti gāthā. Tattha kiñcananti kiñci rūpādidhammajātaṃ.	2440	
PA_atk-s05_05a:2440_1	Kiñca bhiyyo – aniṭṭhurīti gāthā. Tattha aniṭṭhurīti anissukī. “Aniddhurī”tipi keci	2440	
PA_atk-s05_05a:2440_2	paṭhanti. Sabbadhī samoti sabbattha samo, upekkhakoti adhippāyo. Kiṃ vuttaṃ hoti?	2440	
PA_atk-s05_05a:2440_3	Yo so “natthi me”ti na socati, tamahaṃ avikampinaṃ puggalaṃ puṭṭho samāno aniṭṭhurī	2440	
PA_atk-s05_05a:2440_4	ananugiddho anejo sabbadhi samoti imaṃ tasmiṃ puggale catubbidhamānisaṃsaṃ brūmīti.	2440	
PA_atk-s05_05a:2441_0	960. Kiñca bhiyyo – anejassāti gāthā. Tattha nisaṅkhatīti puññābhisaṅkhārādīsu yo	2441	
PA_atk-s05_05a:2441_1	koci saṅkhāro. So hi yasmā nisaṅkhariyati nisaṅkharoti vā, tasmā “nisaṅkhatī”ti vuccati.	2441	
PA_atk-s05_05a:2441_2	Viyārambhāti vividhā puññābhisaṅkhārādikā ārambhā. Khemaṃ passati sabbadhīti sabbattha abhayameva passati.	2441	
PA_atk-s05_05a:2442_0	961. Evaṃ passanto na samesūti gāthā. Tattha na vadateti “sadisohamasmī”tiādinā mānavasena	2442	
PA_atk-s05_05a:2442_1	samesupi attānaṃ na vadati omesupi ussesupi. Nādeti na nirassatīti rūpādīsu kañci	2442	
PA_atk-s05_05a:2442_2	dhammaṃ na gaṇhāti; na nissajjati. Sesaṃ sabbattha pākaṭameva. Evaṃ arahattanikūṭena	2442	
PA_atk-s05_05a:2442_3	desanaṃ niṭṭhāpesi, desanāpariyosāne pañcasatā sākiyakumārā ca koliyakumārā ca ehibhikkhupabbajjāya	2442	
PA_atk-s05_05a:2442_4	pabbajitā, te gahetvā bhagavā mahāvanaṃ pāvisīti.	2442	
PA_atk-s05_05a:2443	Paramatthajotikāya khuddaka-aṭṭhakathāya	244	
PA_atk-s05_05a:2444	Suttanipāta-aṭṭhakathāya attadaṇḍasuttavaṇṇanā niṭṭhitā.	244	
PA_atk-s05_05a:2445	16. Sāriputtasuttavaṇṇanā	244	
PA_atk-s05_05a:2446_0	962. Na me diṭṭhoti sāriputtasuttaṃ, “therapañhasutta”ntipi vuccati. Kā uppatti?	2446	
PA_atk-s05_05a:2446_1	Imassa suttassa uppatti – rājagahakassa seṭṭhissa candanaghaṭikāya paṭilābhaṃ ādiṃ	2446	
PA_atk-s05_05a:2446_2	katvā tāya candanaghaṭikāya katassa pattassa ākāse ussāpanaṃ āyasmato piṇḍolabhāradvājassa	2446	
PA_atk-s05_05a:2446_3	iddhiyā pattaggahaṇaṃ, tasmiṃ vatthusmiṃ sāvakānaṃ iddhipaṭikkhepo, titthiyānaṃ bhagavatā	2446	
PA_atk-s05_05a:2446_4	saddhiṃ pāṭihāriyaṃ kattukāmatā, pāṭihāriyakaraṇaṃ, bhagavato sāvatthigamanaṃ, titthiyānubandhanaṃ,	2446	
PA_atk-s05_05a:2446_5	sāvatthiyaṃ pasenadino buddhūpagamanaṃ kaṇḍambapātubhāvo, catunnaṃ parisānaṃ titthiyajayatthaṃ	2446	
PA_atk-s05_05a:2446_6	pāṭihāriyakaraṇussukkanivāraṇaṃ, yamakapāṭihāriyakaraṇaṃ, katapāṭihāriyassa bhagavato	2446	
PA_atk-s05_05a:2446_7	tāvatiṃsabhavanagamanaṃ, tattha temāsaṃ dhammadesanā, āyasmatā mahāmoggallānattherena	2446	
PA_atk-s05_05a:2446_8	yācitassa devalokato saṅkassanagare orohaṇanti imāni vatthūni antarantare ca jātakāni	2446	
PA_atk-s05_05a:2446_9	vitthāretvā yāva dasasahassacakkavāḷadevatāhi pūjiyamāno bhagavā majjhe maṇimayena	2446	
PA_atk-s05_05a:2446_10	sopānena saṅkassanagare oruyha sopānakaḷevare aṭṭhāsi –	24461	
PA_atk-s05_05a:2447	“Ye jhānappasutā dhīrā, nekkhammūpasame ratā;	244	
PA_atk-s05_05a:2448	Devāpi tesaṃ pihayanti, sambuddhānaṃ satīmata”nti. –	244	
PA_atk-s05_05a:2449_0	Imissā dhammapadagāthāya vuccamānāya vuttā. Sopānakaḷevare ṭhitaṃ pana bhagavantaṃ	2449	
PA_atk-s05_05a:2449_1	sabbapaṭhamaṃ āyasmā sāriputto vandi, tato uppalavaṇṇā bhikkhunī, athāparo janakāyo.	2449	
PA_atk-s05_05a:2449_2	Tatra bhagavā cintesi – “imissaṃ parisati moggallāno iddhiyā aggoti pākaṭo, anuruddho	2449	
PA_atk-s05_05a:2449_3	dibbacakkhunā, puṇṇo dhammakathikattena, sāriputtaṃ panāyaṃ parisā na kenaci guṇena	2449	
PA_atk-s05_05a:2449_4	evaṃ aggoti jānāti, yaṃnūnāhaṃ sāriputtaṃ paññāguṇena pakāseyya”nti. Atha theraṃ	2449	
PA_atk-s05_05a:2449_5	pañhaṃ pucchi. Thero bhagavatā pucchitaṃ pucchitaṃ puthujjanapañhaṃ, sekkhapañhaṃ,	2449	
PA_atk-s05_05a:2449_6	asekkhapañhañca, sabbaṃ vissajjesi. Tadā naṃ jano “paññāya aggo”ti aññāsi. Atha bhagavā	2449	
PA_atk-s05_05a:2449_7	“sāriputto na idāneva paññāya aggo, atītepi paññāya aggo”ti jātakaṃ ānesi.	2449	
PA_atk-s05_05a:2450_0	Atīte parosahassā isayo vanamūlaphalāhārā pabbatapāde vasanti. Tesaṃ ācariyassa ābādho	2450	
PA_atk-s05_05a:2450_1	uppajji, upaṭṭhānāni vattanti. Jeṭṭhantevāsī “sappāyabhesajjaṃ āharissāmi, ācariyaṃ	2450	
PA_atk-s05_05a:2450_2	appamattā upaṭṭhahathā”ti vatvā manussapathaṃ agamāsi. Tasmiṃ anāgateyeva ācariyo	2450	
PA_atk-s05_05a:2450_3	kālamakāsi. Taṃ “idāni kālaṃ karissatī”ti antevāsikā samāpattimārabbha pucchiṃsu.	2450	
PA_atk-s05_05a:2450_4	So ākiñcaññāyatanasamāpattiṃ sandhāyāha – “natthi kiñcī”ti, antevāsino “natthi ācariyassa	2450	
PA_atk-s05_05a:2450_5	adhigamo”ti aggahesuṃ. Atha jeṭṭhantevāsī bhesajjaṃ ādāya āgantvā taṃ kālakataṃ disvā	2450	
PA_atk-s05_05a:2450_6	ācariyaṃ “kiñci pucchitthā”ti āha. Āma pucchimhā, “natthi kiñcī”ti āha, na kiñci	2450	
PA_atk-s05_05a:2450_7	ācariyena adhigatanti. Natthi kiñcīti vadanto ācariyo ākiñcaññāyatanaṃ pavedesi,	2450	
PA_atk-s05_05a:2450_8	sakkātabbo ācariyoti.	2450	
PA_atk-s05_05a:2451	“Parosahassampi samāgatānaṃ,	245	
PA_atk-s05_05a:2452	Kandeyyuṃ te vassasataṃ apaññā;	245	
PA_atk-s05_05a:2453	Ekopi seyyo puriso sapañño,	245	
PA_atk-s05_05a:2454	Yo bhāsitassa vijānāti attha”nti. ;	245	
PA_atk-s05_05a:2455_0	Kathite ca pana bhagavatā jātake āyasmā sāriputto attano saddhivihārikānaṃ pañcannaṃ	2455	
PA_atk-s05_05a:2455_1	bhikkhusatānamatthāya sappāyasenāsanagocarasīlavatādīni pucchituṃ “na me diṭṭho ito	2455	
PA_atk-s05_05a:2455_2	pubbe”ti imaṃ thutigāthaṃ ādiṃ katvā aṭṭha gāthāyo abhāsi. Tamatthaṃ vissajjento	2455	
PA_atk-s05_05a:2455_3	bhagavā tato parā sesagāthāti.	2455	
PA_atk-s05_05a:2456_0	Tattha ito pubbeti ito saṅkassanagare otaraṇato pubbe. Vagguvadoti sundaravado. Tusitā	2456	
PA_atk-s05_05a:2456_1	gaṇimāgatoti tusitakāyā cavitvā mātukucchiṃ āgatattā tusitā āgato, gaṇācariyattā	2456	
PA_atk-s05_05a:2456_2	gaṇī. Santuṭṭhaṭṭhena vā tusitasaṅkhātā devalokā gaṇiṃ āgato tusitānaṃ vā arahantānaṃ gaṇiṃ āgatoti.	2456	
PA_atk-s05_05a:2457_0	963. Dutiyagāthāya sadevakassa lokassa yathā dissatīti sadevakassa lokassa viya manussānampi	2457	
PA_atk-s05_05a:2457_1	dissati. Yathā vā dissatīti tacchato aviparītato dissati cakkhumāti uttamacakkhu.	2457	
PA_atk-s05_05a:2457_2	Ekoti pabbajjāsaṅkhātādīhi eko. Ratinti nekkhammaratiādiṃ.	2457	
PA_atk-s05_05a:2458_0	964. Tatiyagāthāya bahūnamidha baddhānanti idha bahūnaṃ khattiyādīnaṃ sissānaṃ. Sissā	2458	
PA_atk-s05_05a:2458_1	hi ācariye paṭibaddhavuttittā “baddhā”ti vuccanti atthi pañhena āgamanti atthiko	2458	
PA_atk-s05_05a:2458_2	pañhena āgatomhi, atthikānaṃ vā pañhena āgamanaṃ, pañhena atthi āgamanaṃ vāti.	2458	
PA_atk-s05_05a:2459	965. Catutthagāthāya vijigucchatoti jātiādīhi aṭṭīyato rittamāsananti vivittaṃ mañcapīṭhaṃ. Pabbatānaṃ guhāsu vāti pabbataguhāsu vā rittamāsanaṃ bhajatoti sambandhitabbaṃ.	245	
PA_atk-s05_05a:2460_0	966. Pañcamagāthāya uccāvacesūti hīnapaṇītesu. Sayanesūti vihārādīsu senāsanesu.	2460	
PA_atk-s05_05a:2460_1	Kīvanto tattha bheravāti kittakā tattha bhayakāraṇā. “Kuvanto”tipi pāṭho, kūjantoti	2460	
PA_atk-s05_05a:2460_2	cassa attho. Na pana pubbenāparaṃ sandhiyati.	2460	
PA_atk-s05_05a:2461_0	967. Chaṭṭhagāthāya katī parissayāti kittakā upaddavā. Agataṃ disanti nibbānaṃ. Tañhi	2461	
PA_atk-s05_05a:2461_1	agatapubbattā agataṃ tathā niddisitabbato disā cāti. Tena vuttaṃ “agataṃ disa”nti.	2461	
PA_atk-s05_05a:2461_2	Abhisambhaveti abhibhaveyya. Pantamhīti pariyante.	2461	
PA_atk-s05_05a:2462	968-9. Sattamagāthāya kyāssa byappathayo assūti kīdisāni tassa vacanāni assu. Aṭṭhamagāthāya ekodi nipakoti ekaggacitto paṇḍito.	246	
PA_atk-s05_05a:2463_0	970. Evaṃ āyasmatā sāriputtena tīhi gāthāhi bhagavantaṃ thometvā pañcahi gāthāhi	2463	
PA_atk-s05_05a:2463_1	– pañcasatānaṃ sissānamatthāya senāsanagocarasīlavatādīni pucchito bhagavā tamatthaṃ	2463	
PA_atk-s05_05a:2463_2	pakāsetuṃ “vijigucchamānassā”tiādinā nayena vissajjanamāraddho. Tattha paṭhamagāthāya	2463	
PA_atk-s05_05a:2463_3	tāvattho – jātiādīhi vijigucchamānassa rittāsanaṃ sayanaṃ sevato ce sambodhikāmassa	2463	
PA_atk-s05_05a:2463_4	sāriputta, bhikkhuno yadidaṃ phāsu yo phāsuvihāro yathānudhammaṃ yo ca anudhammo,	2463	
PA_atk-s05_05a:2463_5	taṃ te pavakkhāmi yathā pajānaṃ yathā pajānanto vadeyya, evaṃ vadāmīti.	2463	
PA_atk-s05_05a:2464_0	971. Dutiyagāthāya pariyantacārīti sīlādīsu catūsu pariyantesu caramāno. Ḍaṃsādhipātānanti	2464	
PA_atk-s05_05a:2464_1	piṅgalamakkhikānañca sesamakkhikānañca. Sesamakkhikā hi tato tato adhipatitvā khādanti,	2464	
PA_atk-s05_05a:2464_2	tasmā “adhipātā”ti vuccanti. Manussaphassānanti corādiphassānaṃ.	2464	
PA_atk-s05_05a:2465	972. Tatiyagāthāya paradhammikā nāma satta sahadhammikavajjā sabbepi bāhirakā. Kusalānuesīti kusaladhamme anvesamāno.	246	
PA_atk-s05_05a:2466_0	973. Catutthagāthāya ātaṅkaphassenāti rogaphassena. Sītaṃ atuṇhanti sītañca uṇhañca.	2466	
PA_atk-s05_05a:2466_1	So tehi phuṭṭho bahudhāti so tehi ātaṅkādīhi anekehi ākārehi phuṭṭho samānopi. Anokoti	2466	
PA_atk-s05_05a:2466_2	abhisaṅkhāraviññāṇādīnaṃ anokāsabhūto.	2466	
PA_atk-s05_05a:2467_0	974. Evaṃ “bhikkhuno vijigucchato”tiādīhi tīhi gāthāhi puṭṭhamatthaṃ vissajjetvā	2467	
PA_atk-s05_05a:2467_1	idāni “kyāssa byappathayo”tiādinā nayena puṭṭhaṃ vissajjento “theyyaṃ na kāre”tiādimāha.	2467	
PA_atk-s05_05a:2467_2	Tattha phasseti phareyya. Yadāvilattaṃ manaso vijaññāti yaṃ cittassa āvilattaṃ vijāneyya,	2467	
PA_atk-s05_05a:2467_3	taṃ sabbaṃ “kaṇhassa pakkho”ti vinodayeyya.	2467	
PA_atk-s05_05a:2468_0	975. Mūlampi tesaṃ palikhañña tiṭṭheti tesaṃ kodhātimānānaṃ yaṃ avijjādikaṃ mūlaṃ,	2468	
PA_atk-s05_05a:2468_1	tampi palikhaṇitvā tiṭṭheyya. Addhā bhavanto abhisambhaveyyāti evaṃ piyappiyaṃ abhibhavanto	2468	
PA_atk-s05_05a:2468_2	ekaṃseneva abhibhaveyya, na tatra sithilaṃ parakkameyyāti adhippāyo.	2468	
PA_atk-s05_05a:2469_0	976. Paññaṃ purakkhatvāti paññaṃ pubbaṅgamaṃ katvā. Kalyāṇapītīti kalyāṇāya pītiyā	2469	
PA_atk-s05_05a:2469_1	samannāgato. Caturo sahetha paridevadhammeti anantaragāthāya vuccamāne paridevanīyadhamme saheyya.	2469	
PA_atk-s05_05a:2470_0	977. Kiṃsū asissāmīti kiṃ bhuñjissāmi. Kuvaṃ vā asissanti kuhiṃ vā asissāmi. Dukkhaṃ	2470	
PA_atk-s05_05a:2470_1	vata settha kvajja sessanti imaṃ rattiṃ dukkhaṃ sayiṃ, ajja āgamanarattiṃ kattha	2470	
PA_atk-s05_05a:2470_2	sayissaṃ. Ete vitakketi ete piṇḍapātanissite dve, senāsananissite dveti cattāro vitakke.	2470	
PA_atk-s05_05a:2470_3	Aniketacārīti apalibodhacārī nittaṇhacārī.	2470	
PA_atk-s05_05a:2471_0	978. Kāleti piṇḍapātakāle piṇḍapātasaṅkhātaṃ annaṃ vā cīvarakāle cīvarasaṅkhātaṃ	2471	
PA_atk-s05_05a:2471_1	vasanaṃ vā laddhā dhammena samenāti adhippāyo. Mattaṃ so jaññāti paṭiggahaṇe ca paribhoge	2471	
PA_atk-s05_05a:2471_2	ca so pamāṇaṃ jāneyya. Idhāti sāsane, nipātamattameva vā etaṃ. Tosanatthanti santosatthaṃ,	2471	
PA_atk-s05_05a:2471_3	etadatthaṃ mattaṃ jāneyyāti vuttaṃ hoti. So tesu guttoti so bhikkhu tesu paccayesu	2471	
PA_atk-s05_05a:2471_4	gutto. Yatacārīti saṃyatavihāro, rakkhitiriyāpatho rakkhitakāyavacīmanodvāro cāti	2471	
PA_atk-s05_05a:2471_5	vuttaṃ hoti. “Yaticārī”tipi pāṭho, soyevattho. Rusitoti rosito, ghaṭṭitoti vuttaṃ hoti.	2471	
PA_atk-s05_05a:2472_0	979. Jhānānuyuttoti anupannuppādanena uppannāsevanena ca jhāne anuyutto. Upekkhamārabbha	2472	
PA_atk-s05_05a:2472_1	samāhitattoti catutthajjhānupekkhaṃ uppādetvā samāhitacitto. Takkāsayaṃ kukkucciyūpachindeti	2472	
PA_atk-s05_05a:2472_2	kāmavitakkādiṃ takkañca, kāmasaññādiṃ tassa takkassa āsayañca, hatthakukkuccādiṃ	2472	
PA_atk-s05_05a:2472_3	kukkucciyañca upacchindeyya.	2472	
PA_atk-s05_05a:2473_0	980. Cudito vacībhi satimābhinandeti upajjhāyādīhi vācāhi codito samāno satimā hutvā	2473	
PA_atk-s05_05a:2473_1	taṃ codanaṃ abhinandeyya. Vācaṃ pamuñce kusalanti ñāṇasamuṭṭhitaṃ vācaṃ pamuñceyya.	2473	
PA_atk-s05_05a:2473_2	Nātivelanti ativelaṃ pana vācaṃ kālavelañca sīlavelañca atikkantaṃ nappamuñceyya.	2473	
PA_atk-s05_05a:2473_3	Janavādadhammāyāti janavādakathāya. Na cetayeyyāti cetanaṃ na uppādeyya.	2473	
PA_atk-s05_05a:2474_0	981. Athāparanti atha idāni ito parampi. Pañca rajānīti rūparāgādīni pañca rajāni.	2474	
PA_atk-s05_05a:2474_1	Yesaṃ satīmā vinayāya sikkheti yesaṃ upaṭṭhitassati hutvā vinayanatthaṃ tisso sikkhā	2474	
PA_atk-s05_05a:2474_2	sikkheyya. Evaṃ sikkhanto hi rūpesu…pe… phassesu sahetha rāgaṃ, na aññeti.	2474	
PA_atk-s05_05a:2475_0	982. Tato so tesaṃ vinayāya sikkhanto anukkamena – etesu dhammesūti gāthā. Tattha	2475	
PA_atk-s05_05a:2475_1	etesūti rūpādīsu. Kālena so sammā dhammaṃ parivīmaṃsamānoti so bhikkhu yvāyaṃ “uddhate	2475	
PA_atk-s05_05a:2475_2	citte samādhissa kālo”tiādinā nayena kālo vutto, tena kālena sabbaṃ saṅkhatadhammaṃ	2475	
PA_atk-s05_05a:2475_3	aniccādinayena parivīmaṃsamāno. Ekodibhūto vihane tamaṃ soti so ekaggacitto sabbaṃ	2475	
PA_atk-s05_05a:2475_4	mohāditamaṃ vihaneyya. Natthi ettha saṃsayo. Sesaṃ sabbattha pākaṭameva.	2475	
PA_atk-s05_05a:2476	Evaṃ bhagavā arahattanikūṭena desanaṃ niṭṭhāpesi. Desanāpariyosāne pañcasatā bhikkhū arahattaṃ pattā, tiṃsakoṭisaṅkhyānañca devamanussānaṃ dhammābhisamayo ahosīti.	247	
PA_atk-s05_05a:2477	Paramatthajotikāya khuddaka-aṭṭhakathāya	247	
PA_atk-s05_05a:2478	Suttanipāta-aṭṭhakathāya sāriputtasuttavaṇṇanā niṭṭhitā.	247	
PA_atk-s05_05a:2479	Niṭṭhito ca catuttho vaggo atthavaṇṇanānayato, nāmena	247	
PA_atk-s05_05a:2480	Aṭṭhakavaggoti.	248	
PA_atk-s05_05a:2481	5. Pārāyanavaggo	248	
PA_atk-s05_05a:2482	Vatthugāthāvaṇṇanā	248	
PA_atk-s05_05a:2483_0	983. Kosalānaṃ purā rammāti pārāyanavaggassa vatthugāthā. Tāsaṃ uppatti – atīte kira	2483	
PA_atk-s05_05a:2483_1	bārāṇasivāsī eko rukkhavaḍḍhakī sake ācariyake adutiyo, tassa soḷasa sissā, ekamekassa	2483	
PA_atk-s05_05a:2483_2	sahassaṃ antevāsikā. Evaṃ te sattarasādhikasoḷasasahassā ācariyantevāsino sabbepi	2483	
PA_atk-s05_05a:2483_3	bārāṇasiṃ upanissāya jīvikaṃ kappentā pabbatasamīpaṃ gantvā rukkhe gahetvā tattheva	2483	
PA_atk-s05_05a:2483_4	nānāpāsādavikatiyo niṭṭhāpetvā kullaṃ bandhitvā gaṅgāya bārāṇasiṃ ānetvā sace rājā	2483	
PA_atk-s05_05a:2483_5	atthiko hoti, rañño, ekabhūmikaṃ vā…pe… sattabhūmikaṃ vā pāsādaṃ yojetvā denti. No	2483	
PA_atk-s05_05a:2483_6	ce, aññesampi vikiṇitvā puttadāraṃ posenti. Atha nesaṃ ekadivasaṃ ācariyo “na sakkā	2483	
PA_atk-s05_05a:2483_7	vaḍḍhakikammena niccaṃ jīvikaṃ kappetuṃ, dukkarañhi jarākāle etaṃ kamma”nti cintetvā	2483	
PA_atk-s05_05a:2483_8	antevāsike āmantesi – “tātā, udumbarādayo, appasārarukkhe ānethā”ti. Te “sādhū”ti	2483	
PA_atk-s05_05a:2483_9	paṭissuṇitvā ānayiṃsu. So tehi kaṭṭhasakuṇaṃ katvā tassa abbhantaraṃ pavisitvā yantaṃ	2483	
PA_atk-s05_05a:2483_10	pūresi. Kaṭṭhasakuṇo supaṇṇarājā viya ākāsaṃ laṅghitvā vanassa upari caritvā antevāsīnaṃ	24831	
PA_atk-s05_05a:2483_11	purato oruhi. Atha ācariyo sisse āha – “tātā, īdisāni kaṭṭhavāhanāni katvā sakkā	24831	
PA_atk-s05_05a:2483_12	sakalajambudīpe rajjaṃ gahetuṃ, tumhepi, tātā, etāni karotha, rajjaṃ gahetvā jīvissāma,	24831	
PA_atk-s05_05a:2483_13	dukkhaṃ vaḍḍhakisippena jīvitu”nti. Te tathā katvā ācariyassa paṭivedesuṃ. Tato ne	24831	
PA_atk-s05_05a:2483_14	ācariyo āha – “katamaṃ, tātā, rajjaṃ gaṇhāmā”ti? “Bārāṇasirajjaṃ ācariyā”ti. “Alaṃ,	24831	
PA_atk-s05_05a:2483_15	tātā, mā etaṃ rucci, mayañhi taṃ gahetvāpi ‘vaḍḍhakirājā vaḍḍhakiyuvarājā’ti vaḍḍhakivādā	24831	
PA_atk-s05_05a:2483_16	na muccissāma, mahanto jambudīpo, aññattha gacchāmā”ti.	24831	
PA_atk-s05_05a:2484_0	Tato saputtadārā kaṭṭhavāhanāni, abhiruhitvā sajjāvudhā hutvā himavantābhimukhā gantvā	2484	
PA_atk-s05_05a:2484_1	himavati aññataraṃ nagaraṃ pavisitvā rañño nivesaneyeva paccuṭṭhahaṃsu. Te tattha	2484	
PA_atk-s05_05a:2484_2	rajjaṃ gahetvā ācariyaṃ rajje abhisiñciṃsu. So “kaṭṭhavāhano rājā”ti pākaṭo ahosi.	2484	
PA_atk-s05_05a:2484_3	Tampi nagaraṃ tena gahitattā “kaṭṭhavāhananagara”ntveva nāmaṃ labhi, tathā sakalaraṭṭhampi.	2484	
PA_atk-s05_05a:2484_4	Kaṭṭhavāhano rājā dhammiko ahosi, tathā yuvarājā amaccaṭṭhānesu ca ṭhapitā soḷasa	2484	
PA_atk-s05_05a:2484_5	sissā. Taṃ raṭṭhaṃ raññā catūhi saṅgahavatthūhi saṅgayhamānaṃ ativiya iddhaṃ phītaṃ	2484	
PA_atk-s05_05a:2484_6	nirupaddavañca ahosi. Nāgarā jānapadā rājānañca rājaparisañca ativiya mamāyiṃsu “bhaddako	2484	
PA_atk-s05_05a:2484_7	no rājā laddho, bhaddikā rājaparisā”ti.	2484	
PA_atk-s05_05a:2485_0	Athekadivasaṃ majjhimadesato vāṇijā bhaṇḍaṃ gahetvā kaṭṭhavāhananagaraṃ āgamaṃsu	2485	
PA_atk-s05_05a:2485_1	paṇṇākārañca gahetvā rājānaṃ passiṃsu. Rājā “kuto āgatatthā”ti sabbaṃ pucchi. “Bārāṇasito	2485	
PA_atk-s05_05a:2485_2	devā”ti. So tattha sabbaṃ pavattiṃ pucchitvā – “tumhākaṃ raññā saddhiṃ mama mittabhāvaṃ	2485	
PA_atk-s05_05a:2485_3	karothā”ti āha. Te “sādhū”ti sampaṭicchiṃsu. So tesaṃ paribbayaṃ datvā gamanakāle	2485	
PA_atk-s05_05a:2485_4	sampatte puna ādarena vatvā vissajjesi. Te bārāṇasiṃ gantvā tassa rañño ārocesuṃ.	2485	
PA_atk-s05_05a:2485_5	Rājā “kaṭṭhavāhanaraṭṭhā āgatānaṃ vāṇijakānaṃ ajjatagge suṅkaṃ muñcāmī”ti bheriṃ	2485	
PA_atk-s05_05a:2485_6	carāpetvā “atthu me kaṭṭhavāhano mitto”ti dvepi adiṭṭhamittā ahesuṃ. Kaṭṭhavāhanopi	2485	
PA_atk-s05_05a:2485_7	ca sakanagare bheriṃ carāpesi – “ajjatagge bārāṇasito āgatānaṃ vāṇijakānaṃ suṅkaṃ	2485	
PA_atk-s05_05a:2485_8	muñcāmi, paribbayo ca nesaṃ dātabbo”ti. Tato bārāṇasirājā kaṭṭhavāhanassa lekhaṃ	2485	
PA_atk-s05_05a:2485_9	pesesi “sace tasmiṃ janapade daṭṭhuṃ vā sotuṃ vā araharūpaṃ kiñci acchariyaṃ uppajjati,	2485	
PA_atk-s05_05a:2485_10	amhepi dakkhāpetu ca sāvetu cā”ti. Sopissa tatheva paṭilekhaṃ pesesi. Evaṃ tesaṃ	24851	
PA_atk-s05_05a:2485_11	katikaṃ katvā vasantānaṃ kadāci kaṭṭhavāhanassa atimahagghā accantasukhumā kambalā	24851	
PA_atk-s05_05a:2485_12	uppajjiṃsu bālasūriyarasmisadisā vaṇṇena. Te disvā rājā “mama sahāyassa pesemī”ti	24851	
PA_atk-s05_05a:2485_13	dantakārehi aṭṭha dantakaraṇḍake likhāpetvā tesu karaṇḍakesu te kambale pakkhipitvā	24851	
PA_atk-s05_05a:2485_14	lākhācariyehi bahi lākhāgoḷakasadise kārāpetvā aṭṭhapi lākhāgoḷake samugge pakkhipitvā	24851	
PA_atk-s05_05a:2485_15	vatthena veṭhetvā rājamuddikāya lañchetvā “bārāṇasirañño dethā”ti amacce pesesi.	24851	
PA_atk-s05_05a:2485_16	Lekhañca adāsi “ayaṃ paṇṇākāro nagaramajjhe amaccaparivutena pekkhitabbo”ti.	24851	
PA_atk-s05_05a:2486_0	Te gantvā bārāṇasirañño adaṃsu. So lekhaṃ vācetvā amacce sannipātetvā nagaramajjhe	2486	
PA_atk-s05_05a:2486_1	rājaṅgaṇe lañchanaṃ bhinditvā paliveṭhanaṃ apanetvā samuggaṃ vivaritvā aṭṭha lākhāgoḷake	2486	
PA_atk-s05_05a:2486_2	disvā “mama sahāyo lākhāgoḷakehi kīḷanakabālakānaṃ viya mayhaṃ lākhāgoḷake pesesī”ti	2486	
PA_atk-s05_05a:2486_3	maṅku hutvā ekaṃ lākhāgoḷakaṃ attano nisinnāsane pahari. Tāvadeva lākhā paripati,	2486	
PA_atk-s05_05a:2486_4	dantakaraṇḍako vivaraṃ datvā dvebhāgo ahosi. So abbhantare kambalaṃ disvā itarepi	2486	
PA_atk-s05_05a:2486_5	vivari sabbattha tatheva ahosi. Ekameko kambalo dīghato soḷasahattho vitthārato aṭṭhahattho.	2486	
PA_atk-s05_05a:2486_6	Pasārite kambale rājaṅgaṇaṃ sūriyappabhāya obhāsitamiva ahosi. Taṃ disvā mahājano	2486	
PA_atk-s05_05a:2486_7	aṅguliyo vidhuni, celukkhepañca akāsi, “amhākaṃ rañño adiṭṭhasahāyo kaṭṭhavāhanarājā	2486	
PA_atk-s05_05a:2486_8	evarūpaṃ paṇṇākāraṃ pesesi, yuttaṃ evarūpaṃ mittaṃ kātu”nti attamano ahosi. Rājā	2486	
PA_atk-s05_05a:2486_9	vohārike pakkosāpetvā ekamekaṃ kambalaṃ agghāpesi, sabbepi anagghā ahesuṃ. Tato cintesi	2486	
PA_atk-s05_05a:2486_10	– “pacchā pesentena paṭhamaṃ pesitapaṇṇākārato atirekaṃ pesetuṃ vaṭṭati, sahāyena	24861	
PA_atk-s05_05a:2486_11	ca me anaggho paṇṇākāro pesito, kiṃ nu, kho, ahaṃ sahāyassa peseyya”nti? Tena ca	24861	
PA_atk-s05_05a:2486_12	samayena kassapo bhagavā uppajjitvā bārāṇasiyaṃ viharati. Atha rañño etadahosi –	24861	
PA_atk-s05_05a:2486_13	“vatthuttayaratanato aññaṃ uttamaratanaṃ natthi, handāhaṃ vatthuttayaratanassa uppannabhāvaṃ	24861	
PA_atk-s05_05a:2486_14	sahāyassa pesemī”ti. So –	24861	
PA_atk-s05_05a:2487	“Buddho loke samuppanno, hitāya sabbapāṇinaṃ;	248	
PA_atk-s05_05a:2488	Dhammo loke samuppanno, sukhāya sabbapāṇinaṃ;	248	
PA_atk-s05_05a:2489	Saṅgho loke samuppanno, puññakkhettaṃ anuttara”nti. –	248	
PA_atk-s05_05a:2490_0	Imaṃ gāthaṃ, yāva arahattaṃ, tāva ekabhikkhussa paṭipattiñca suvaṇṇapaṭṭe jātihiṅgulakena	2490	
PA_atk-s05_05a:2490_1	likhāpetvā sattaratanamaye samugge pakkhipitvā taṃ samuggaṃ maṇimaye samugge, maṇimayaṃ	2490	
PA_atk-s05_05a:2490_2	masāragallamaye, masāragallamayaṃ lohitaṅgamaye, lohitaṅgamayaṃ, suvaṇṇamaye, suvaṇṇamayaṃ	2490	
PA_atk-s05_05a:2490_3	rajatamaye, rajatamayaṃ dantamaye, dantamayaṃ sāramaye, sāramayaṃ samuggaṃ peḷāya	2490	
PA_atk-s05_05a:2490_4	pakkhipitvā peḷaṃ dussena veṭhetvā lañchetvā mattavaravāraṇaṃ sovaṇṇaddhajaṃ sovaṇṇālaṅkāra	2490	
PA_atk-s05_05a:2490_5	hemajālasañchannaṃ kāretvā tassupari pallaṅkaṃ paññāpetvā pallaṅke peḷaṃ āropetvā	2490	
PA_atk-s05_05a:2490_6	setacchattena dhāriyamānena sabbagandhapupphādīhi pūjāya kariyamānāya sabbatāḷāvacarehi	2490	
PA_atk-s05_05a:2490_7	thutisatāni gāyamānehi yāva attano rajjasīmā, tāva maggaṃ alaṅkārāpetvā sayameva	2490	
PA_atk-s05_05a:2490_8	nesi. Tatra ca ṭhatvā sāmantarājūnaṃ paṇṇākāraṃ pesesi – “evaṃ sakkarontehi ayaṃ	2490	
PA_atk-s05_05a:2490_9	paṇṇākāro pesetabbo”ti. Taṃ sutvā te te rājāno paṭimaggaṃ āgantvā yāva kaṭṭhavāhanassa	2490	
PA_atk-s05_05a:2490_10	rajjasīmā, tāva nayiṃsu.	24901	
PA_atk-s05_05a:2491_0	Kaṭṭhavāhanopi sutvā paṭimaggaṃ āgantvā tatheva pūjento nagaraṃ pavesetvā amacce	2491	
PA_atk-s05_05a:2491_1	ca nāgare ca sannipātāpetvā rājaṅgaṇe paliveṭhanadussaṃ apanetvā peḷaṃ vivaritvā	2491	
PA_atk-s05_05a:2491_2	peḷāya samuggaṃ passitvā anupubbena sabbasamugge vivaritvā suvaṇṇapaṭṭe lekhaṃ passitvā	2491	
PA_atk-s05_05a:2491_3	“kappasatasahassehi atidullabhaṃ mama sahāyo paṇṇākāraratanaṃ pesesī”ti attamano	2491	
PA_atk-s05_05a:2491_4	hutvā “asutapubbaṃ vata suṇimhā ‘buddho loke uppanno’ti, yaṃnūnāhaṃ gantvā buddhañca	2491	
PA_atk-s05_05a:2491_5	passeyyaṃ dhammañca suṇeyya”nti cintetvā amacce āmantesi – “buddhadhammasaṅgharatanāni	2491	
PA_atk-s05_05a:2491_6	kira loke uppannāni, kiṃ kātabbaṃ maññathā”ti. Te āhaṃsu – “idheva tumhe, mahārāja,	2491	
PA_atk-s05_05a:2491_7	hotha, mayaṃ gantvā pavattiṃ jānissāmā”ti.	2491	
PA_atk-s05_05a:2492_0	Tato soḷasasahassaparivārā soḷasa amaccā rājānaṃ abhivādetvā “yadi buddho loke uppanno	2492	
PA_atk-s05_05a:2492_1	puna dassanaṃ natthi, yadi na uppanno, āgamissāmā”ti niggatā. Rañño pana bhāgineyyo	2492	
PA_atk-s05_05a:2492_2	pacchā rājānaṃ vanditvā “ahampi gacchāmī”ti āha. Tāta, tvaṃ tattha buddhuppādaṃ ñatvā	2492	
PA_atk-s05_05a:2492_3	puna āgantvā mama ārocehīti. So “sādhū”ti sampaṭicchitvā agamāsi. Te sabbepi sabbattha	2492	
PA_atk-s05_05a:2492_4	ekarattivāsena gantvā bārāṇasiṃ pattā. Asampattesveva ca tesu bhagavā parinibbāyi.	2492	
PA_atk-s05_05a:2492_5	Te “ko buddho, kuhiṃ buddho”ti sakalavihāraṃ āhiṇḍantā sammukhasāvake disvā pucchiṃsu.	2492	
PA_atk-s05_05a:2492_6	Te nesaṃ “buddho parinibbuto”ti ācikkhiṃsu. Te “aho dūraddhānaṃ āgantvā dassanamattampi	2492	
PA_atk-s05_05a:2492_7	na labhimhā”ti paridevamānā “kiṃ, bhante, koci bhagavatā dinnaovādo atthī”ti pucchiṃsu.	2492	
PA_atk-s05_05a:2492_8	Āma, upāsakā atthi, saraṇattaye patiṭṭhātabbaṃ, pañcasīlāni samādātabbāni, aṭṭhaṅgasamannāgato	2492	
PA_atk-s05_05a:2492_9	uposatho upavasitabbo, dānaṃ dātabbaṃ, pabbajitabbanti. Te sutvā taṃ bhāgineyyaṃ	2492	
PA_atk-s05_05a:2492_10	amaccaṃ ṭhapetvā sabbe pabbajiṃsu. Bhāgineyyo paribhogadhātuṃ gahetvā kaṭṭhavāhanaraṭṭhābhimukho	24921	
PA_atk-s05_05a:2492_11	pakkāmi. Paribhogadhātu nāma bodhirukkhapattacīvarādīni. Ayaṃ pana bhagavato dhammakaraṇaṃ	24921	
PA_atk-s05_05a:2492_12	dhammadharaṃ vinayadharamekaṃ therañca gahetvā pakkāmi, anupubbena ca nagaraṃ gantvā	24921	
PA_atk-s05_05a:2492_13	“buddho loke uppanno ca parinibbutto cā”ti rañño ārocetvā bhagavatā dinnovādaṃ ācikkhi.	24921	
PA_atk-s05_05a:2492_14	Rājā theraṃ upasaṅkamitvā dhammaṃ sutvā vihāraṃ kārāpetvā cetiyaṃ patiṭṭhāpetvā bodhirukkhaṃ	24921	
PA_atk-s05_05a:2492_15	ropetvā saraṇattaye pañcasu ca niccasīlesu patiṭṭhāya aṭṭhaṅgupetaṃ uposathaṃ upavasanto	24921	
PA_atk-s05_05a:2492_16	dānādīni dento yāvatāyukaṃ ṭhatvā kāmāvacaradevaloke nibbatti. Tepi soḷasasahassā	24921	
PA_atk-s05_05a:2492_17	pabbajitvā puthujjanakālakiriyaṃ katvā tasseva rañño parivārā sampajjiṃsu.	24921	
PA_atk-s05_05a:2493_0	Te ekaṃ buddhantaraṃ devaloke khepetvā amhākaṃ bhagavati anuppanneyeva devalokato	2493	
PA_atk-s05_05a:2493_1	cavitvā ācariyo pasenadirañño pitu purohitassa putto jāto nāmena “bāvarī”ti, tīhi	2493	
PA_atk-s05_05a:2493_2	mahāpurisalakkhaṇehi samannāgato tiṇṇaṃ vedānaṃ pāragū, pituno ca accayena purohitaṭṭhāne	2493	
PA_atk-s05_05a:2493_3	aṭṭhāsi. Avasesāpi soḷasādhikasoḷasasahassā tattheva sāvatthiyā brāhmaṇakule nibbattā.	2493	
PA_atk-s05_05a:2493_4	Tesu soḷasa jeṭṭhantevāsino bāvarissa santike sippaṃ uggahesuṃ, itare soḷasasahassā	2493	
PA_atk-s05_05a:2493_5	tesaṃyeva santiketi evaṃ te punapi sabbe samāgacchiṃsu. Mahākosalarājāpi kālamakāsi,	2493	
PA_atk-s05_05a:2493_6	tato pasenadiṃ rajje abhisiñciṃsu. Bāvarī tassāpi purohito ahosi. Rājā pitarā dinnañca	2493	
PA_atk-s05_05a:2493_7	aññañca bhogaṃ bāvarissa adāsi. So hi daharakāle tasseva santike sippaṃ uggahesi.	2493	
PA_atk-s05_05a:2493_8	Tato bāvarī rañño ārocesi – “pabbajissāmahaṃ, mahārājā”ti. “Ācariya, tumhesu ṭhitesu	2493	
PA_atk-s05_05a:2493_9	mama pitā ṭhito viya hoti, mā pabbajitthā”ti. “Alaṃ, mahārāja, pabbajissāmī”ti. Rājā	2493	
PA_atk-s05_05a:2493_10	vāretuṃ asakkonto “sāyaṃ pātaṃ mama dassanaṭṭhāne rājuyyāne pabbajathā”ti yāci. Ācariyo	24931	
PA_atk-s05_05a:2493_11	soḷasasahassaparivārehi soḷasahi sissehi saddhiṃ tāpasapabbajjaṃ pabbajitvā rājuyyāne	24931	
PA_atk-s05_05a:2493_12	vasi, rājā catūhi paccayehi upaṭṭhahati. Sāyaṃ pātañcassa upaṭṭhānaṃ gacchati.	24931	
PA_atk-s05_05a:2494_0	Athekadivasaṃ antevāsino ācariyaṃ āhaṃsu – “nagarasamīpe vāso nāma mahāpalibodho,	2494	
PA_atk-s05_05a:2494_1	vijanasampātaṃ ācariya okāsaṃ gacchāma, pantasenāsanavāso nāma bahūpakāro pabbajitāna”nti.	2494	
PA_atk-s05_05a:2494_2	Ācariyo “sādhū”ti sampaṭicchitvā rañño ārocesi. Rājā tikkhattuṃ vāretvā vāretuṃ asakkonto	2494	
PA_atk-s05_05a:2494_3	dvesatasahassāni kahāpaṇāni datvā dve amacce āṇāpesi “yattha isigaṇo vāsaṃ icchati,	2494	
PA_atk-s05_05a:2494_4	tattha assamaṃ katvā dethā”ti. Tato ācariyo soḷasādhikasoḷasasahassajaṭilaparivuto	2494	
PA_atk-s05_05a:2494_5	amaccehi anuggahamāno uttarajanapadā dakkhiṇajanapadābhimukho agamāsi. Tamatthaṃ	2494	
PA_atk-s05_05a:2494_6	gahetvā āyasmā ānando saṅgītikāle pārāyanavaggassa nidānaṃ āropento imā gāthāyo abhāsi.	2494	
PA_atk-s05_05a:2495	Tattha kosalānaṃ purāti kosalaraṭṭhassa nagarā, sāvatthitoti vuttaṃ hoti. Ākiñcaññanti akiñcanabhāvaṃ, pariggahūpakaraṇavivekanti vuttaṃ hoti.	249	
PA_atk-s05_05a:2496_0	984. So assakassa visaye, aḷakassa samāsaneti so brāhmaṇo assakassa ca aḷakassa cāti	2496	
PA_atk-s05_05a:2496_1	dvinnampi rājūnaṃ samāsanne visaye āsanne raṭṭhe, dvinnampi raṭṭhānaṃ majjheti adhippāyo.	2496	
PA_atk-s05_05a:2496_2	Godhāvarī kūleti godhāvariyā nadiyā kūle. Yattha godhāvarī dvidhā bhijjitvā tiyojanappamāṇaṃ	2496	
PA_atk-s05_05a:2496_3	antaradīpamakāsi sabbaṃ kapiṭṭhavanasañchannaṃ, yattha pubbesarabhaṅgādayo vasiṃsu,	2496	
PA_atk-s05_05a:2496_4	tasmiṃ deseti adhippāyo. So kira taṃ padesaṃ disvā “ayaṃ pubbasamaṇālayo pabbajitasāruppa”nti	2496	
PA_atk-s05_05a:2496_5	amaccānaṃ nivedesi. Amaccā bhūmiggahaṇatthaṃ assakarañño satasahassaṃ, aḷakarañño	2496	
PA_atk-s05_05a:2496_6	satasahassaṃ adaṃsu. Te tañca padesaṃ aññañca dviyojanamattanti sabbampi pañcayojanamattaṃ	2496	
PA_atk-s05_05a:2496_7	padesaṃ adaṃsu. Tesaṃ kira rajjasīmantare so padeso hoti. Amaccā tattha assamaṃ kāretvā	2496	
PA_atk-s05_05a:2496_8	sāvatthito ca aññampi dhanaṃ āharāpetvā gocaragāmaṃ nivesetvā agamaṃsu. Uñche na	2496	
PA_atk-s05_05a:2496_9	ca phalena cāti uñchācariyāya ca vanamūlaphalena ca. Tasmā vuttaṃ “tasseva upanissāya,	2496	
PA_atk-s05_05a:2496_10	gāmo ca vipulo ahū”ti.	24961	
PA_atk-s05_05a:2497_0	985. Tattha tassāti tassa godhāvarīkūlassa, tassa vā brāhmaṇassa upayogatthe cetaṃ	2497	
PA_atk-s05_05a:2497_1	sāmivacanaṃ, taṃ upanissāyāti attho. Tato jātena āyena, mahāyaññamakappayīti tasmiṃ	2497	
PA_atk-s05_05a:2497_2	gāme kasikammādinā satasahassaṃ āyo uppajji, taṃ gahetvā kuṭumbikā rañño assakassa	2497	
PA_atk-s05_05a:2497_3	santikaṃ agamaṃsu “sādiyatu devo āya”nti. So “nāhaṃ sādiyāmi, ācariyasseva upanethā”ti	2497	
PA_atk-s05_05a:2497_4	āha. Ācariyopi taṃ attano aggahetvā dānayaññaṃ akappayi. Evaṃ so saṃvacchare saṃvacchare dānamadāsi.	2497	
PA_atk-s05_05a:2498_0	986. Mahāyaññanti gāthāyattho – so evaṃ saṃvacchare saṃvacchare dānayaññaṃ yajanto	2498	
PA_atk-s05_05a:2498_1	ekasmiṃ saṃvacchare taṃ mahāyaññaṃ yajitvā tato gāmā nikkhamma puna pāvisi assamaṃ.	2498	
PA_atk-s05_05a:2498_2	Paviṭṭho ca paṇṇasālaṃ pavisitvā “suṭṭhu dinna”nti dānaṃ anumajjanto nisīdi. Evaṃ	2498	
PA_atk-s05_05a:2498_3	tasmiṃ paṭipaviṭṭhamhi taruṇāya brāhmaṇiyā ghare kammaṃ akātukāmāya “eso, brāhmaṇa,	2498	
PA_atk-s05_05a:2498_4	bāvarī godhāvarītīre anusaṃvaccharaṃ satasahassaṃ vissajjeti, gaccha tato pañcasatāni	2498	
PA_atk-s05_05a:2498_5	yācitvā dāsiṃ me ānehī”ti pesito añño āgañchi brāhmaṇoti.	2498	
PA_atk-s05_05a:2499_0	987-8. Ugghaṭṭapādoti maggagamanena ghaṭṭapādatalo, paṇhikāya vā paṇhikaṃ, gopphakena	2499	
PA_atk-s05_05a:2499_1	vā gopphakaṃ, jaṇṇukena vā jaṇṇukaṃ āhacca ghaṭṭapādo. Sukhañca kusalaṃ pucchīti	2499	
PA_atk-s05_05a:2499_2	sukhañca kusalañca pucchi “kacci te, brāhmaṇa, sukhaṃ, kacci kusala”nti.	2499	
PA_atk-s05_05a:2500_0	989-91. Anujānāhīti anumaññāhi saddahāhi. Sattadhāti sattavidhena. Abhisaṅkharitvāti	2500	
PA_atk-s05_05a:2500_1	gomayavanapupphakusatiṇādīni ādāya sīghaṃ sīghaṃ bāvarissa assamadvāraṃ gantvā gomayena	2500	
PA_atk-s05_05a:2500_2	bhūmiṃ upalimpitvā pupphāni vikiritvā tiṇāni santharitvā vāmapādaṃ kamaṇḍalūdakena	2500	
PA_atk-s05_05a:2500_3	dhovitvā sattapādamattaṃ gantvā attano pādatale parāmasanto evarūpaṃ kuhanaṃ katvāti	2500	
PA_atk-s05_05a:2500_4	vuttaṃ hoti. Bheravaṃ so akittayīti bhayajanakaṃ vacanaṃ akittayi, “sace me yācamānassā”ti	2500	
PA_atk-s05_05a:2500_5	imaṃ gāthamabhāsīti adhippāyo. Dukkhitoti domanassajāto.	2500	
PA_atk-s05_05a:2501	992-4. Ussussatīti tassa taṃ vacanaṃ kadāci saccaṃ bhaveyyāti maññamāno sussati. Devatāti assame adhivatthā devatā eva. Muddhani muddhapāte vāti muddhe vā muddhapāte vā.	250	
PA_atk-s05_05a:2502	995-6. Bhotī carahi jānātīti bhotī ce jānāti. Muddhādhipātañcāti muddhapātañca. Ñāṇametthāti ñāṇaṃ me ettha.	250	
PA_atk-s05_05a:2503	998. Purāti ekūnatiṃsavassavayakāle. Bāvaribrāhmaṇe pana godhāvarītīre vasamāne aṭṭhannaṃ vassānaṃ accayena buddho loke udapādi. Apaccoti anuvaṃso.	250	
PA_atk-s05_05a:2504	999. Sabbābhiññābalappattoti sabbābhiññāya balappatto, sabbā vā abhiññāyo ca balāni ca patto. Vimuttoti ārammaṇaṃ katvā pavattiyā vimuttacitto.	250	
PA_atk-s05_05a:2505	1001-3. Sokassāti soko assa. Pahūtapaññoti mahāpañño. Varabhūrimedhasoti uttamavipulapañño bhūte abhiratavarapañño vā. Vidhuroti vigatadhuro, appaṭimoti vuttaṃ hoti.	250	
PA_atk-s05_05a:2506_0	1004-9. Mantapārageti vedapārage. Passavhoti passatha ajānatanti ajānantānaṃ. Lakkhaṇāti	2506	
PA_atk-s05_05a:2506_1	lakkhaṇāni. Byākkhātāti kathitāni, vitthāritānīti vuttaṃ hoti. Samattāti samattāni,	2506	
PA_atk-s05_05a:2506_2	paripuṇṇānīti vuttaṃ hoti. Dhammena manusāsatīti dhammena anusāsati.	2506	
PA_atk-s05_05a:2507_0	1011. Jātiṃ gottañca lakkhaṇanti “kīva ciraṃ jāto”ti mama jātiñca gottañca lakkhaṇañca.	2507	
PA_atk-s05_05a:2507_1	Mante sisseti mayā paricitavede ca mama sisse ca. Manasāyeva pucchathāti ime satta	2507	
PA_atk-s05_05a:2507_2	pañhe citteneva pucchatha.	2507	
PA_atk-s05_05a:2508_0	1013-8. Tissametteyyoti ekoyeva esa nāmagottavasena vutto. Dubhayoti ubho. Paccekagaṇinoti	2508	
PA_atk-s05_05a:2508_1	visuṃ visuṃ gaṇavanto. Pubbavāsanavāsitāti pubbe kassapassa bhagavato sāsane pabbajitvā.	2508	
PA_atk-s05_05a:2508_2	Gatapaccāgatavattapuññavāsanāya vāsitacittā. Puramāhissatinti māhissatināmikaṃ puraṃ,	2508	
PA_atk-s05_05a:2508_3	nagaranti vuttaṃ hoti. Tañca nagaraṃ paviṭṭhāti adhippāyo, evaṃ sabbattha. Gonaddhanti	2508	
PA_atk-s05_05a:2508_4	godhapurassa nāmaṃ. Vanasavhayanti pavananagaraṃ vuccati, “vanasāvatthi”nti eke.	2508	
PA_atk-s05_05a:2508_5	Evaṃ vanasāvatthito kosambiṃ, kosambito ca sāketaṃ anuppattānaṃ kira tesaṃ soḷasannaṃ	2508	
PA_atk-s05_05a:2508_6	jaṭilānaṃ chayojanamattā parisā ahosi.	2508	
PA_atk-s05_05a:2509_0	1019. Atha bhagavā “bāvarissa jaṭilā mahājanaṃ saṃvaḍḍhentā āgacchanti, na ca tāva	2509	
PA_atk-s05_05a:2509_1	nesaṃ indriyāni paripākaṃ gacchanti, nāpi ayaṃ deso sappāyo, magadhakhette pana tesaṃ	2509	
PA_atk-s05_05a:2509_2	pāsāṇakacetiyaṃ sappāyaṃ. Tatra hi mayi dhammaṃ desente mahājanassa dhammābhisamayo	2509	
PA_atk-s05_05a:2509_3	bhavissati, sabbanagarāni ca pavisitvā āgacchantā bahutarena janena āgamissantī”ti	2509	
PA_atk-s05_05a:2509_4	bhikkhusaṅghaparivuto sāvatthito rājagahābhimukho agamāsi. Tepi jaṭilā sāvatthiṃ	2509	
PA_atk-s05_05a:2509_5	āgantvā vihāraṃ pavisitvā “ko buddho, kuhiṃ buddho”ti vicinantā gandhakuṭimūlaṃ gantvā	2509	
PA_atk-s05_05a:2509_6	bhagavato padanikkhepaṃ disvā “rattassa hi ukkuṭikaṃ padaṃ bhave…pe… vivaṭṭacchadassa	2509	
PA_atk-s05_05a:2509_7	idamīdisaṃ pada”nti “sabbaññu buddho”ti niṭṭhaṃ gatā. Bhagavāpi anupubbena setabyakapilavatthuādīni	2509	
PA_atk-s05_05a:2509_8	nagarāni pavisitvā mahājanaṃ saṃvaḍḍhento pāsāṇakacetiyaṃ gato. Jaṭilāpi tāvadeva	2509	
PA_atk-s05_05a:2509_9	sāvatthito nikkhamitvā sabbāni tāni nagarāni pavisitvā pāsāṇakacetiyameva agamaṃsu.	2509	
PA_atk-s05_05a:2509_10	Tena vuttaṃ “kosambiñcāpi sāketaṃ, sāvatthiñca puruttamaṃ. Setabyaṃ kapilavatthu”ntiādi.	25091	
PA_atk-s05_05a:2510_0	1020. Tattha māgadhaṃ puranti magadhapuraṃ rājagahanti adhippāyo. Pāsāṇakaṃ cetiyanti	2510	
PA_atk-s05_05a:2510_1	mahato pāsāṇassa upari pubbe devaṭṭhānaṃ ahosi. Uppanne pana bhagavati vihāro jāto.	2510	
PA_atk-s05_05a:2510_2	So teneva purimavohārena “pāsāṇakaṃ cetiya”nti vuccati.	2510	
PA_atk-s05_05a:2511_0	1021. Tasitovudakanti te hi jaṭilā vegasā bhagavantaṃ anubandhamānā sāyaṃ gatamaggaṃ	2511	
PA_atk-s05_05a:2511_1	pāto, pāto gatamaggañca sāyaṃ gacchantā “ettha bhagavā”ti sutvā ativiya pītipāmojjajātā	2511	
PA_atk-s05_05a:2511_2	taṃ cetiyaṃ abhiruhiṃsu. Tena vuttaṃ “turitā pabbatamāruhu”nti.	2511	
PA_atk-s05_05a:2512_0	1024. Ekamantaṃ ṭhito haṭṭhoti tasmiṃ pāsāṇake cetiye sakkena māpitamahāmaṇḍape nisinnaṃ	2512	
PA_atk-s05_05a:2512_1	bhagavantaṃ disvā “kacci isayo khamanīya”ntiādinā nayena bhagavatā paṭisammodanīye	2512	
PA_atk-s05_05a:2512_2	kate “khamanīyaṃ bho gotamā”tiādīhi sayampi paṭisanthāraṃ katvā ajito jeṭṭhantevāsī	2512	
PA_atk-s05_05a:2512_3	ekamantaṃ ṭhito haṭṭhacitto hutvā manopañhe pucchi.	2512	
PA_atk-s05_05a:2513	1025. Tattha ādissāti “kativasso”ti evaṃ uddissa. Jammananti “amhākaṃ ācariyassa jātiṃ brūhī”ti pucchati. Pāraminti niṭṭhāgamanaṃ.	251	
PA_atk-s05_05a:2514_0	1026-7. Vīsaṃ vassasatanti vīsativassādhikaṃ vassasataṃ. Lakkhaṇeti mahāpurisalakkhaṇe.	2514	
PA_atk-s05_05a:2514_1	Etasmiṃ ito paresu ca itihāsādīsu anavayoti adhippāyo parapadaṃ vā ānetvā tesu pāramiṃ	2514	
PA_atk-s05_05a:2514_2	gatoti yojetabbaṃ. Pañcasatāni vācetīti pakatialasadummedhamāṇavakānaṃ pañcasatāni	2514	
PA_atk-s05_05a:2514_3	sayaṃ mante vāceti. Sadhammeti eke brāhmaṇadhamme, tevijjake pāvacaneti vuttaṃ hoti.	2514	
PA_atk-s05_05a:2515	1028. Lakkhaṇānaṃ pavicayanti lakkhaṇānaṃ vitthāraṃ, “katamāni tānissa gatte tīṇi lakkhaṇānī”ti pucchati.	251	
PA_atk-s05_05a:2516	1030-31. Pucchañhīti pucchamānaṃ kametaṃ paṭibhāsatīti devādīsu kaṃ puggalaṃ etaṃ pañhavacanaṃ paṭibhāsatīti.	251	
PA_atk-s05_05a:2517_0	1032-33. Evaṃ brāhmaṇo pañcannaṃ pañhānaṃ veyyākaraṇaṃ sutvā avasese dve pucchanto	2517	
PA_atk-s05_05a:2517_1	“muddhaṃ muddhādhipātañcā”ti āha. Athassa bhagavā te byākaronto “avijjā muddhā”ti	2517	
PA_atk-s05_05a:2517_2	gāthamāha. Tattha yasmā catūsu saccesu aññāṇabhūtā avijjā saṃsārassa sīsaṃ, tasmā	2517	
PA_atk-s05_05a:2517_3	“avijjā muddhā”ti āha. Yasmā ca arahattamaggavijjā attanā sahajātehi saddhāsatisamādhikattukamyatāchandavīriyehi	2517	
PA_atk-s05_05a:2517_4	samannāgatā indriyānaṃ ekarasaṭṭhabhāvamupagatattā taṃ muddhaṃ adhipāteti, tasmā	2517	
PA_atk-s05_05a:2517_5	“dhijjā muddhādhipātinī”tiādimāha.	2517	
PA_atk-s05_05a:2518_0	1034-8. Tato vedena mahatāti atha imaṃ pañhaveyyākaraṇaṃ sutvā uppannāya mahāpītiyā	2518	
PA_atk-s05_05a:2518_1	santhambhitvā alīnabhāvaṃ, kāyacittānaṃ udaggaṃ patvāti attho. Patitvā ca “bāvarī”ti	2518	
PA_atk-s05_05a:2518_2	imaṃ gāthamāha. Atha naṃ anukampamāno bhagavā “sukhito”ti gāthamāha. Vatvā ca “bāvarissa	2518	
PA_atk-s05_05a:2518_3	cā”ti sabbaññupavāraṇaṃ pavāresi. Tattha sabbesanti anavasesānaṃ soḷasasahassānaṃ.	2518	
PA_atk-s05_05a:2518_4	Tattha pucchi tathāgatanti tattha pāsāṇake cetiye, tattha vā parisāya, tesu vā pavāritesu	2518	
PA_atk-s05_05a:2518_5	ajito paṭhamaṃ pañhaṃ pucchīti. Sesaṃ sabbagāthāsu pākaṭamevāti.	2518	
PA_atk-s05_05a:2519	Paramatthajotikāya khuddaka-aṭṭhakathāya	251	
PA_atk-s05_05a:2520	Suttanipāta-aṭṭhakathāya vatthugāthāvaṇṇanā niṭṭhitā.	252	
PA_atk-s05_05a:2521	1. Ajitasuttavaṇṇanā	252	
PA_atk-s05_05a:2522	1039. Tasmiṃ pana pañhe nivutoti paṭicchādito. Kissābhilepanaṃ brūsīti kiṃ assa lokassa abhilepanaṃ vadesi.	252	
PA_atk-s05_05a:2523_0	1040. Vevicchā pamādā nappakāsatīti macchariyahetu ca pamādahetu ca nappakāsati.	2523	
PA_atk-s05_05a:2523_1	Macchariyaṃ hissa dānādiguṇehi pakāsituṃ na deti, pamādo sīlādīhi. Jappābhilepananti	2523	
PA_atk-s05_05a:2523_2	taṇhā assa lokassa makkaṭalepo viya makkaṭassa abhilepanaṃ. Dukkhanti jātiādikaṃ dukkhaṃ.	2523	
PA_atk-s05_05a:2524_0	1041. Savanti sabbadhi sotāti sabbesu rūpādiāyatanesu taṇhādikā sotā sandanti. Kiṃ	2524	
PA_atk-s05_05a:2524_1	nivāraṇanti tesaṃ kiṃ āvaraṇaṃ kā rakkhāti? Saṃvaraṃ brūhīti taṃ tesaṃ nivāraṇasaṅkhātaṃ	2524	
PA_atk-s05_05a:2524_2	saṃvaraṃ brūhi. Etena sāvasesappahānaṃ pucchati. Kena sotā pidhiyyareti kena dhammena	2524	
PA_atk-s05_05a:2524_3	ete sotā pidhiyyanti pacchijjanti. Etena anavasesappahānaṃ pucchati.	2524	
PA_atk-s05_05a:2525_0	1042. Sati tesaṃ nivāraṇanti vipassanāyuttā. Kusalānaṃ dhammānaṃ gatiyo samannesamānā	2525	
PA_atk-s05_05a:2525_1	sati tesaṃ sotānaṃ nivāraṇaṃ. Sotānaṃ saṃvaraṃ brūmīti tamevāhaṃ satiṃ sotānaṃ saṃvaraṃ	2525	
PA_atk-s05_05a:2525_2	brūmīti adhippāyo. Paññāyete pidhiyyareti rūpādīsu pana aniccatādipaṭivedhasādhikāya	2525	
PA_atk-s05_05a:2525_3	maggapaññāya ete sotā sabbaso pidhiyyantīti.	2525	
PA_atk-s05_05a:2526_0	1043. Paññā cevāti pañhagāthāya, yā cāyaṃ tayā vuttā paññā yā ca sati, yañca tadavasesaṃ	2526	
PA_atk-s05_05a:2526_1	nāmarūpaṃ, etaṃ sabbampi kattha nirujjhati, etaṃ me pañhaṃ puṭṭho brūhīti evaṃ saṅkhepattho veditabbo.	2526	
PA_atk-s05_05a:2527_0	1044. Vissajjanagāthāya panassa yasmā paññāsatiyo nāmeneva saṅgahaṃ gacchanti, tasmā	2527	
PA_atk-s05_05a:2527_1	tā visuṃ na vuttā. Ayamettha saṅkhepattho – yaṃ maṃ tvaṃ, ajita, etaṃ pañhaṃ apucchi	2527	
PA_atk-s05_05a:2527_2	“katthetaṃ uparujjhatī”ti, taṃ te yattha nāmañca rūpañca asesaṃ uparujjhati, taṃ	2527	
PA_atk-s05_05a:2527_3	vadanto vadāmi, tassa, tassa hi viññāṇassa nirodhena saheva apubbaṃ acarimaṃ etthetaṃ	2527	
PA_atk-s05_05a:2527_4	uparujjhati. Ettheva viññāṇanirodhe nirujjhati etaṃ, viññāṇanirodhā tassa nirodho	2527	
PA_atk-s05_05a:2527_5	hoti. Taṃ nātivattatīti vuttaṃ hoti.	2527	
PA_atk-s05_05a:2528_0	1045. Ettāvatā ca “dukkhamassa mahabbhaya”nti iminā pakāsitaṃ dukkhasaccaṃ, “yāni	2528	
PA_atk-s05_05a:2528_1	sotānī”ti iminā samudayasaccaṃ paññāyete pidhiyyareti iminā maggasaccaṃ, “asesaṃ	2528	
PA_atk-s05_05a:2528_2	uparujjhatī”ti iminā nirodhasaccanti evaṃ cattāri saccāni sutvāpi ariyabhūmiṃ anadhigato	2528	
PA_atk-s05_05a:2528_3	puna sekhāsekhapaṭipadaṃ pucchanto “ye ca saṅkhātadhammāse”ti gāthamāha. Tattha saṅkhātadhammāti	2528	
PA_atk-s05_05a:2528_4	aniccādivasena parivīmaṃsitadhammā, arahataṃ etaṃ adhivacanaṃ. Sekhāti sīlādīni sikkhamānā	2528	
PA_atk-s05_05a:2528_5	avasesā ariyapuggalā. Puthūti bahū sattajanā. Tesaṃ me nipako iriyaṃ puṭṭho pabrūhīti	2528	
PA_atk-s05_05a:2528_6	tesaṃ me sekhāsekhānaṃ nipako paṇḍito tvaṃ puṭṭho paṭipattiṃ brūhīti.	2528	
PA_atk-s05_05a:2529_0	1046. Athassa bhagavā yasmā sekhena kāmacchandanīvaraṇaṃ ādiṃ katvā sabbakilesā pahātabbā	2529	
PA_atk-s05_05a:2529_1	eva, tasmā “kāmesū”ti upaḍḍhagāthāya sekhapaṭipadaṃ dasseti. Tassattho – vatthu “kāmesu”	2529	
PA_atk-s05_05a:2529_2	kilesakāmena nābhigijjheyya kāyaduccaritādayo ca manaso āvilabhāvakare dhamme pajahanto	2529	
PA_atk-s05_05a:2529_3	manasā nāvilo siyāti. Yasmā pana asekho aniccādivasena sabbasaṅkhārādīnaṃ paritulitattā	2529	
PA_atk-s05_05a:2529_4	kusalo sabbadhammesu kāyānupassanāsatiādīhi ca sato sakkāyadiṭṭhiādīnaṃ bhinnattā	2529	
PA_atk-s05_05a:2529_5	bhikkhubhāvaṃ patto ca hutvā sabbiriyāpathesu paribbajati, tasmā “kusalo”ti upaḍḍhagāthāya	2529	
PA_atk-s05_05a:2529_6	asekhapaṭipadaṃ dasseti. Sesaṃ sabbattha pākaṭameva.	2529	
PA_atk-s05_05a:2530_0	Evaṃ bhagavā arahattanikūṭena desanaṃ niṭṭhāpesi, desanāpariyosāne ajito arahatte	2530	
PA_atk-s05_05a:2530_1	patiṭṭhāsi saddhiṃ antevāsisahassena, aññesañca anekasahassānaṃ dhammacakkhuṃ udapādi.	2530	
PA_atk-s05_05a:2530_2	Saha arahattappattiyā ca āyasmato ajitassa antevāsisahassassa ca ajinajaṭāvākacīrādīni	2530	
PA_atk-s05_05a:2530_3	antaradhāyiṃsu. Sabbeva iddhimayapattacīvaradharā, dvaṅgulakesā ehibhikkhū hutvā	2530	
PA_atk-s05_05a:2530_4	bhagavantaṃ namassamānā pañjalikā nisīdiṃsūti.	2530	
PA_atk-s05_05a:2531	Paramatthajotikāya khuddaka-aṭṭhakathāya	253	
PA_atk-s05_05a:2532	Suttanipāta-aṭṭhakathāya ajitasuttavaṇṇanā niṭṭhitā.	253	
PA_atk-s05_05a:2533	2. Tissametteyyasuttavaṇṇanā	253	
PA_atk-s05_05a:2534_0	1047. Kodha santussitoti tissametteyyasuttaṃ. Kā uppatti? Sabbasuttānaṃ pucchāvasikā	2534	
PA_atk-s05_05a:2534_1	eva uppatti. Te hi brāhmaṇā “katāvakāsā pucchavho”ti bhagavatā pavāritattā attano	2534	
PA_atk-s05_05a:2534_2	attano saṃsayaṃ pucchiṃsu. Puṭṭho puṭṭho ca tesaṃ bhagavā byākāsi. Evaṃ pucchāvasikānevetāni	2534	
PA_atk-s05_05a:2534_3	suttānīti veditabbāni.	2534	
PA_atk-s05_05a:2535_0	Niṭṭhite pana ajitapañhe “kathaṃ lokaṃ avekkhantaṃ, maccurājā na passatī”ti evaṃ	2535	
PA_atk-s05_05a:2535_1	mogharājā pucchituṃ ārabhi. Taṃ “na tāvassa indriyāni paripākaṃ gatānī”ti ñatvā bhagavā	2535	
PA_atk-s05_05a:2535_2	“tiṭṭha tvaṃ, mogharāja, añño pucchatū”ti paṭikkhipi. Tato tissametteyyo attano saṃsayaṃ	2535	
PA_atk-s05_05a:2535_3	pucchanto “kodhā”ti gāthamāha. Tattha kodha santussitoti ko idha tuṭṭho. Iñjitāti	2535	
PA_atk-s05_05a:2535_4	taṇhādiṭṭhivipphanditāni. Ubhantamabhiññāyāti ubho ante abhijānitvā. Mantā na lippatīti paññāya na lippati.	2535	
PA_atk-s05_05a:2536_0	1048-9. Tassetamatthaṃ byākaronto bhagavā “kāmesū”ti gāthādvayamāha. Tattha kāmesu	2536	
PA_atk-s05_05a:2536_1	brahmacariyavāti kāmanimittaṃ brahmacariyavā, kāmesu ādīnavaṃ disvā maggabrahmacariyena	2536	
PA_atk-s05_05a:2536_2	samannāgatoti vuttaṃ hoti. Ettāvatā santusitaṃ dasseti, “vītataṇho”tiādīhi aniñjitaṃ.	2536	
PA_atk-s05_05a:2536_3	Tattha saṅkhāya nibbutoti aniccādivasena dhamme vīmaṃsitvā rāgādinibbānena nibbuto.	2536	
PA_atk-s05_05a:2536_4	Sesaṃ tattha tattha vuttanayattā pākaṭameva.	2536	
PA_atk-s05_05a:2537_0	Evaṃ bhagavā imampi suttaṃ arahattanikūṭeneva desesi. Desanāpariyosāne ayampi brāhmaṇo	2537	
PA_atk-s05_05a:2537_1	arahatte patiṭṭhāsi saddhiṃ antevāsisahassena, aññesañca anekasahassānaṃ dhammacakkhuṃ	2537	
PA_atk-s05_05a:2537_2	udapādi. Sesaṃ pubbasadisamevāti.	2537	
PA_atk-s05_05a:2538	Paramatthajotikāya khuddaka-aṭṭhakathāya	253	
PA_atk-s05_05a:2539	Suttanipāta-aṭṭhakathāya tissametteyyasuttavaṇṇanā niṭṭhitā.	253	
PA_atk-s05_05a:2540	3. Puṇṇakasuttavaṇṇanā	254	
PA_atk-s05_05a:2541_0	1050. Anejanti puṇṇakasuttaṃ. Imampi purimanayeneva mogharājānaṃ paṭikkhipitvā vuttaṃ.	2541	
PA_atk-s05_05a:2541_1	Tattha mūladassāvinti akusalamūlādidassāviṃ. Isayoti isināmakā jaṭilā. Yaññanti deyyadhammaṃ.	2541	
PA_atk-s05_05a:2541_2	Akappayiṃsūti pariyesanti.	2541	
PA_atk-s05_05a:2542_0	1051. Āsīsamānāti rūpādīni patthayamānā. Itthattanti itthabhāvañca patthayamānā,	2542	
PA_atk-s05_05a:2542_1	manussādibhāvaṃ icchantāti vuttaṃ hoti. Jaraṃ sitāti jaraṃ nissitā. Jarāmukhena cettha	2542	
PA_atk-s05_05a:2542_2	sabbavaṭṭadukkhaṃ vuttaṃ. Tena vaṭṭadukkhanissitā tato aparimuccamānā eva kappayiṃsūti dīpeti.	2542	
PA_atk-s05_05a:2543_0	1052. Kaccissu te bhagavā yaññapathe appamattā, atāruṃ jātiñca jarañca mārisāti ettha	2543	
PA_atk-s05_05a:2543_1	yaññoyeva yaññapatho. Idaṃ vuttaṃ hoti – kacci te yaññe appamattā hutvā yaññaṃ kappayantā	2543	
PA_atk-s05_05a:2543_2	vaṭṭadukkhamatariṃsūti.	2543	
PA_atk-s05_05a:2544_0	1053. Āsīsantīti rūpapaṭilābhādayo patthenti. Thomayantīti “suyiṭṭhaṃ suci dinna”ntiādinā	2544	
PA_atk-s05_05a:2544_1	nayena yaññādīni pasaṃsanti. Abhijappantīti rūpādipaṭilābhāya vācaṃ bhindanti. Juhantīti	2544	
PA_atk-s05_05a:2544_2	denti. Kāmābhijappanti paṭicca lābhanti rūpādipaṭilābhaṃ paṭicca punappunaṃ kāme	2544	
PA_atk-s05_05a:2544_3	eva abhijappanti, “aho vata amhākaṃ siyu”nti vadanti, taṇhañca tattha vaḍḍhentīti	2544	
PA_atk-s05_05a:2544_4	vuttaṃ hoti. Yājayogāti yāgādhimuttā. Bhavarāgarattāti evamimehi āsīsanādīhi bhavarāgeneva	2544	
PA_atk-s05_05a:2544_5	rattā, bhavarāgarattā vā hutvā etāni āsīsanādīni karontā nātariṃsu jātiādivaṭṭadukkhaṃ na uttariṃsūti.	2544	
PA_atk-s05_05a:2545_0	1054-5. Athakocarahīti atha idāni ko añño atārīti. Saṅkhāyāti ñāṇena vīmaṃsitvā.	2545	
PA_atk-s05_05a:2545_1	Paroparānīti parāni ca orāni ca, parattabhāvasakattabhāvādīni parāni ca orāni cāti	2545	
PA_atk-s05_05a:2545_2	vuttaṃ hoti. Vidhūmoti kāyaduccaritādidhūmavirahito. Anīghoti rāgādiīghavirahito.	2545	
PA_atk-s05_05a:2545_3	Atāri soti so evarūpo arahā jātijaraṃ atāri. Sesamettha pākaṭameva.	2545	
PA_atk-s05_05a:2546_0	Evaṃ bhagavā imampi suttaṃ arahattanikūṭeneva desesi. Desanāpariyosāne ayampi brāhmaṇo	2546	
PA_atk-s05_05a:2546_1	arahatte patiṭṭhāsi saddhiṃ antevāsisahassena, aññesañca anekasatānaṃ dhammacakkhuṃ	2546	
PA_atk-s05_05a:2546_2	udapādi. Sesaṃ vuttasadisamevāti.	2546	
PA_atk-s05_05a:2547	Paramatthajotikāya khuddaka-aṭṭhakathāya	254	
PA_atk-s05_05a:2548	Suttanipāta-aṭṭhakathāya puṇṇakasuttavaṇṇanā niṭṭhitā.	254	
PA_atk-s05_05a:2549	4. Mettagūsuttavaṇṇanā	254	
PA_atk-s05_05a:2550	1056. Pucchāmi tanti mettagusuttaṃ. Tattha maññāmi taṃ vedaguṃ bhāvitattanti “ayaṃ vedagū”ti ca “bhāvitatto”ti ca evaṃ taṃ maññāmi.	255	
PA_atk-s05_05a:2551_0	1057. Apucchasīti ettha a-iti padapūraṇamatte nipāto, pucchasicceva attho. Pavakkhāmi	2551	
PA_atk-s05_05a:2551_1	yathā pajānanti yathā pajānanto ācikkhati, evaṃ ācikkhissāmi. Upadhinidānā pabhavanti	2551	
PA_atk-s05_05a:2551_2	dukkhāti taṇhādiupadhinidānā jātiādidukkhavisesā pabhavanti.	2551	
PA_atk-s05_05a:2552_0	1058. Evaṃ upadhinidānato pabhavantesu dukkhesu – yo ve avidvāti gāthā. Tattha pajānanti	2552	
PA_atk-s05_05a:2552_1	saṅkhāre aniccādivasena jānanto. Dukkhassa jātippabhavānupassīti vaṭṭadukkhassa jātikāraṇaṃ	2552	
PA_atk-s05_05a:2552_2	“upadhī”ti anupassanto.	2552	
PA_atk-s05_05a:2553	1059. Sokapariddavañcāti sokañca paridevañca. Tathā hi te vidito esa dhammoti yathā yathā sattā jānanti, tathā tathā paññāpanavasena vidito esa dhammoti.	255	
PA_atk-s05_05a:2554_0	1060-61. Kittayissāmi te dhammanti nibbānadhammaṃ nibbānagāminipaṭipadādhammañca	2554	
PA_atk-s05_05a:2554_1	te desayissāmi. Diṭṭhe dhammeti diṭṭhe dukkhādidhamme, imasmiṃyeva vā attabhāve.	2554	
PA_atk-s05_05a:2554_2	Anītihanti attapaccakkhaṃ. Yaṃ viditvāti yaṃ dhammaṃ “sabbe saṅkhārā aniccā”tiādinā	2554	
PA_atk-s05_05a:2554_3	nayena sammasanto viditvā. Tañcāhaṃ abhinandāmīti taṃ vuttapakāradhammajotakaṃ tava	2554	
PA_atk-s05_05a:2554_4	vacanaṃ ahaṃ patthayāmi. Dhammamuttamanti tañca dhammamuttamaṃ abhinandāmīti.	2554	
PA_atk-s05_05a:2555_0	1062. Uddhaṃ adho tiriyañcāpi majjheti ettha uddhanti anāgataddhā vuccati, adhoti	2555	
PA_atk-s05_05a:2555_1	atītaddhā, tiriyañcāpi majjheti paccuppannaddhā. Etesu nandiñca nivesanañca, panujja	2555	
PA_atk-s05_05a:2555_2	viññāṇanti etesu uddhādīsu taṇhañca diṭṭhinivesanañca abhisaṅkhāraviññāṇañca panudehi,	2555	
PA_atk-s05_05a:2555_3	panuditvā ca bhave na tiṭṭhe, evaṃ sante duvidhepi bhave na tiṭṭheyya. Evaṃ tāva	2555	
PA_atk-s05_05a:2555_4	panujjasaddassa panudehīti imasmiṃ atthavikappe sambandho, panuditvāti etasmiṃ pana	2555	
PA_atk-s05_05a:2555_5	atthavikappe bhave na tiṭṭheti ayameva sambandho. Etāni nandinivesanaviññāṇāni panuditvā	2555	
PA_atk-s05_05a:2555_6	duvidhepi bhave na tiṭṭheyyāti vuttaṃ hoti.	2555	
PA_atk-s05_05a:2556_0	1063-4. Etāni vinodetvā bhave atiṭṭhanto eso – evaṃvihārīti gāthā. Tattha idhevāti	2556	
PA_atk-s05_05a:2556_1	imasmiṃyeva sāsane, imasmiṃyeva vā attabhāve. Sukittitaṃ gotamanūpadhīkanti ettha	2556	
PA_atk-s05_05a:2556_2	anupadhikanti nibbānaṃ. Taṃ sandhāya bhagavantaṃ ālapanto āha – “sukittitaṃ gotamanūpadhīka”nti.	2556	
PA_atk-s05_05a:2557_0	1065. Na kevalaṃ dukkhameva pahāsi – te cāpīti gāthā. Tattha aṭṭhitanti sakkaccaṃ,	2557	
PA_atk-s05_05a:2557_1	sadā vā. Taṃ taṃ namassāmīti tasmā taṃ namassāmi. Sameccāti upagantvā. Nāgāti bhagavantaṃ ālapanto āha.	2557	
PA_atk-s05_05a:2558_0	1066. Idāni taṃ bhagavā “addhā hi bhagavā pahāsi dukkha”nti evaṃ tena brāhmaṇena	2558	
PA_atk-s05_05a:2558_1	viditopi attānaṃ anupanetvāva pahīnadukkhena puggalena ovadanto “yaṃ brāhmaṇa”nti	2558	
PA_atk-s05_05a:2558_2	gāthamāha. Tassattho – yaṃ tvaṃ abhijānanto “ayaṃ bāhitapāpattā brāhmaṇo, vedehi	2558	
PA_atk-s05_05a:2558_3	gatattā vedagū, kiñcanābhāvena akiñcano, kāmesu ca bhavesu ca asattattā kāmabhave	2558	
PA_atk-s05_05a:2558_4	asatto”ti jaññā jāneyyāsi. Addhā hi so imaṃ oghaṃ atāri, tiṇṇo ca pāraṃ akhilo akaṅkho.	2558	
PA_atk-s05_05a:2559	1067. Kiñca bhiyyo – vidvā ca yoti gāthā. Tattha idhāti imasmiṃ sāsane, attabhāve vā. Visajjāti vossajjitvā. Sesaṃ sabbattha pākaṭameva.	255	
PA_atk-s05_05a:2560	Evaṃ bhagavā imampi suttaṃ arahattanikūṭeneva desesi. Desanāpariyosāne ca vuttasadiso eva dhammābhisamayo ahosīti.	256	
PA_atk-s05_05a:2561	Paramatthajotikāya khuddaka-aṭṭhakathāya	256	
PA_atk-s05_05a:2562	Suttanipāta-aṭṭhakathāya mettagūsuttavaṇṇanā niṭṭhitā.	256	
PA_atk-s05_05a:2563	5. Dhotakasuttavaṇṇanā	256	
PA_atk-s05_05a:2564_0	1068-9. Pucchāmi tanti dhotakasuttaṃ. Tattha vācābhikaṅkhāmīti vācaṃ abhikaṅkhāmi.	2564	
PA_atk-s05_05a:2564_1	Sikkhe nibbānamattanoti attano rāgādīnaṃ nibbānatthāya adhisīlādīni sikkheyya. Itoti mama mukhato.	2564	
PA_atk-s05_05a:2565_0	1070. Evaṃ vutte attamano dhotako bhagavantaṃ abhitthavamāno kathaṃkathāpamokkhaṃ	2565	
PA_atk-s05_05a:2565_1	yācanto “passāmaha”nti gāthamāha. Tattha passāmahaṃ devamanussaloketi passāmi ahaṃ	2565	
PA_atk-s05_05a:2565_2	devamanussaloke. Taṃ taṃ namassāmīti taṃ evarūpaṃ namassāmi. Pamuñcāti pamocehi.	2565	
PA_atk-s05_05a:2566_0	1071. Athassa bhagavā attādhīnameva kathaṃkathāpamokkhaṃ oghataraṇamukhena dassento	2566	
PA_atk-s05_05a:2566_1	“nāha”nti gāthamāha. Tattha nāhaṃ sahissāmīti ahaṃ na sahissāmi na sakkhissāmi, na	2566	
PA_atk-s05_05a:2566_2	vāyamissāmīti vuttaṃ hoti. Pamocanāyāti pamācetuṃ. Kathaṃkathinti sakaṅkhaṃ. Taresīti tareyyāsi.	2566	
PA_atk-s05_05a:2567_0	1072-5. Evaṃ vutte attamanataro dhotako bhagavantaṃ abhitthavamāno anusāsaniṃ yācanto	2567	
PA_atk-s05_05a:2567_1	“anusāsa brahme”ti gāthamāha. Tattha brahmāti seṭṭhavacanametaṃ. Tena bhagavantaṃ	2567	
PA_atk-s05_05a:2567_2	āmantayamāno āha – “anusāsa brahme”ti. Vivekadhammanti sabbasaṅkhāravivekanibbānadhammaṃ.	2567	
PA_atk-s05_05a:2567_3	Abyāpajjamānoti nānappakārataṃ anāpajjamāno. Idheva santoti idheva samāno. Asitoti	2567	
PA_atk-s05_05a:2567_4	anissito. Ito parā dve gāthā mettagusutte vuttanayā eva. Kevalañhi tattha dhammaṃ,	2567	
PA_atk-s05_05a:2567_5	idha santinti ayaṃ viseso. Tatiyagāthāyapi pubbaḍḍhaṃ tattha vutanayameva aparaḍḍhe	2567	
PA_atk-s05_05a:2567_6	saṅgoti sajjanaṭṭhānaṃ, laggananti vuttaṃ hoti. Sesaṃ sabbattha pākaṭameva.	2567	
PA_atk-s05_05a:2568	Evaṃ bhagavā imampi suttaṃ arahattanikūṭeneva desesi. Desanāpariyosāne ca vuttasadiso eva dhammābhisamayo ahosīti.	256	
PA_atk-s05_05a:2569	Paramatthajotikāya khuddaka-aṭṭhakathāya	256	
PA_atk-s05_05a:2570	Suttanipāta-aṭṭhakathāya dhotakasuttavaṇṇanā niṭṭhitā.	257	
PA_atk-s05_05a:2571	6. Upasīvasuttavaṇṇanā	257	
PA_atk-s05_05a:2572_0	1076. Eko ahanti upasīvasuttaṃ. Tattha mahantamoghanti mahantaṃ oghaṃ. Anissitoti	2572	
PA_atk-s05_05a:2572_1	puggalaṃ vā dhammaṃ vā anissito. No visahāmīti na sakkomi. Ārammaṇanti nissayaṃ.	2572	
PA_atk-s05_05a:2572_2	Yaṃ nissitoti yaṃ puggalaṃ vā dhammaṃ vā nissito.	2572	
PA_atk-s05_05a:2573_0	1077. Idāni yasmā so brāhmaṇo ākiñcaññāyatanalābhī tañca santampi nissayaṃ na jānāti,	2573	
PA_atk-s05_05a:2573_1	tenassa bhagavā tañca nissayaṃ uttari ca niyyānapathaṃ dassento “ākiñcañña”nti gāthamāha.	2573	
PA_atk-s05_05a:2573_2	Tattha pekkhamānoti taṃ ākiñcaññāyatanasamāpattiṃ sato samāpajjitvā vuṭṭhahitvā ca	2573	
PA_atk-s05_05a:2573_3	aniccādivasena passamāno. Natthīti nissāyāti taṃ “natthi kiñcī”ti pavattasamāpattiṃ	2573	
PA_atk-s05_05a:2573_4	ārammaṇaṃ katvā. Tarassu oghanti tato pabhuti pavattāya vipassanāya yathānurūpaṃ	2573	
PA_atk-s05_05a:2573_5	catubbidhampi oghaṃ tarassu. Kathāhīti kathaṃkathāhi. Taṇhakkhayaṃ nattamahābhipassāti	2573	
PA_atk-s05_05a:2573_6	rattindivaṃ nibbānaṃ vibhūtaṃ katvā passa. Etenassa diṭṭhadhammasukhavihāraṃ katheti.	2573	
PA_atk-s05_05a:2574_0	1078-9. Idāni “kāme pahāyā”ti sutvā vikkhambhanavasena attanā pahīne kāme sampassamāno	2574	
PA_atk-s05_05a:2574_1	“sabbesū”ti gāthamāha. Tattha hitvā maññanti aññaṃ tato heṭṭhā chabbidhampi samāpattiṃ	2574	
PA_atk-s05_05a:2574_2	hitvā. Saññāvimokkhe parameti sattasu saññāvimokkhesu uttame ākiñcaññāyatane. Tiṭṭhe	2574	
PA_atk-s05_05a:2574_3	nu so tattha anānuyāyīti so puggalo tattha ākiñcaññāyatanabrahmaloke avigacchamāno	2574	
PA_atk-s05_05a:2574_4	tiṭṭheyya nūti pucchati. Athassa bhagavā saṭṭhikappasahassamattaṃyeva ṭhānaṃ anujānanto tatiyagāthamāha.	2574	
PA_atk-s05_05a:2575_0	1080. Evaṃ tassa tattha ṭhānaṃ sutvā idānissa sassatucchedabhāvaṃ pucchanto “tiṭṭhe	2575	
PA_atk-s05_05a:2575_1	ce”ti gāthamāha. Tattha pūgampi vassānanti anekasaṅkhyampi vassānaṃ, gaṇarāsinti	2575	
PA_atk-s05_05a:2575_2	attho. “Pūgampi vassānī”tipi pāṭho, tattha vibhattibyattayena sāmivacanassa paccattavacanaṃ	2575	
PA_atk-s05_05a:2575_3	kattabbaṃ, pūganti vā etassa bahūnīti attho vattabbo. “Pūgānī”ti vāpi paṭhanti, purimapāṭhoyeva	2575	
PA_atk-s05_05a:2575_4	sabbasundaro. Tattheva so sīti siyā vimuttoti so puggalo tatthevākiñcaññāyatane nānādukkhehi	2575	
PA_atk-s05_05a:2575_5	vimutto sītibhāvappatto bhaveyya, nibbānappatto sassato hutvā tiṭṭheyyāti adhippāyo.	2575	
PA_atk-s05_05a:2575_6	Cavetha viññāṇaṃ tathāvidhassāti udāhu tathāvidhassa viññāṇaṃ anupādāya parinibbāyeyyāti	2575	
PA_atk-s05_05a:2575_7	ucchedaṃ pucchati, paṭisandhiggahaṇatthaṃ vāpi bhaveyyāti paṭisandhimpi tassa pucchati.	2575	
PA_atk-s05_05a:2576_0	1081. Athassa bhagavā ucchedasassataṃ anupagamma tattha uppannassa ariyasāvakassa	2576	
PA_atk-s05_05a:2576_1	anupādāya parinibbānaṃ dassento “accī yathā”ti gāthamāha. Tattha atthaṃ paletīti	2576	
PA_atk-s05_05a:2576_2	atthaṃ gacchati. Na upeti saṅkhanti “asukaṃ nāma disaṃ gato”ti vohāraṃ na gacchati.	2576	
PA_atk-s05_05a:2576_3	Evaṃ munī nāmakāyā vimuttoti evaṃ tattha uppanno sekkhamuni pakatiyā pubbeva rūpakāyā	2576	
PA_atk-s05_05a:2576_4	vimutto tattha catutthamaggaṃ nibbattetvā dhammakāyassa pariññātattā puna nāmakāyāpi	2576	
PA_atk-s05_05a:2576_5	vimutto ubhatobhāgavimutto khīṇāsavo hutvā anupādāparinibbānasaṅkhātaṃ atthaṃ paleti,	2576	
PA_atk-s05_05a:2576_6	na upeti saṅkhaṃ “khattiyo vā brāhmaṇo vā”ti evamādikaṃ.	2576	
PA_atk-s05_05a:2577_0	1082. Idāni “atthaṃ paletī”ti sutvā tassa yoniso atthaṃ asallakkhento “atthaṅgato	2577	
PA_atk-s05_05a:2577_1	so”ti gāthamāha. Tassattho – so atthaṅgato udāhu natthi, udāhu ve sassatiyā sassatabhāvena	2577	
PA_atk-s05_05a:2577_2	arogo avipariṇāmadhammo soti evaṃ taṃ me munī sādhu viyākarohi. Kiṃ kāraṇaṃ? Tathā	2577	
PA_atk-s05_05a:2577_3	hi te vidito esa dhammoti.	2577	
PA_atk-s05_05a:2578_0	1083. Athassa bhagavā tathā avattabbataṃ dassento “atthaṅgatassā”ti gāthamāha. Tattha	2578	
PA_atk-s05_05a:2578_1	atthaṅgatassāti anupādāparinibbutassa. Na pamāṇamatthīti rūpādippamāṇaṃ natthi. Yena	2578	
PA_atk-s05_05a:2578_2	naṃ vajjunti yena rāgādinā naṃ vadeyyuṃ. Sabbesu dhammesūti sabbesu khandhādidhammesu.	2578	
PA_atk-s05_05a:2578_3	Sesaṃ sabbattha pākaṭameva.	2578	
PA_atk-s05_05a:2579	Evaṃ bhagavā imaṃ suttaṃ arahattanikūṭeneva desesi. Desanāpariyosāne ca vuttasadiso eva dhammābhisamayo ahosīti.	257	
PA_atk-s05_05a:2580	Paramatthajotikāya khuddaka-aṭṭhakathāya	258	
PA_atk-s05_05a:2581	Suttanipāta-aṭṭhakathāya upasīvasuttavaṇṇanā niṭṭhitā.	258	
PA_atk-s05_05a:2582	7. Nandasuttavaṇṇanā	258	
PA_atk-s05_05a:2583_0	1084-5. Santi loketi nandasuttaṃ. Tattha paṭhamagāthāya attho – loke khattiyādayo	2583	
PA_atk-s05_05a:2583_1	janā ājīvakanigaṇṭhādike sandhāya “santi munayo”ti vadanti, tayidaṃ kathaṃsūti kiṃ	2583	
PA_atk-s05_05a:2583_2	nu kho te samāpattiñāṇādinā ñāṇena uppannattā ñāṇūpapannaṃ no muniṃ vadanti, evaṃvidhaṃ	2583	
PA_atk-s05_05a:2583_3	nu vadanti, udāhu ve nānappakārakena lūkhajīvitasaṅkhātena jīvitenūpapannanti athassa	2583	
PA_atk-s05_05a:2583_4	bhagavā tadubhayaṃ paṭikkhipitvā muniṃ dassento “na diṭṭhiyā”ti gāthamāha.	2583	
PA_atk-s05_05a:2584_0	1086-7. Idāni “diṭṭhādīhi suddhī”ti vadantānaṃ vāde kaṅkhāpahānatthaṃ “ye kecime”ti	2584	
PA_atk-s05_05a:2584_1	pucchati. Tattha anekarūpenāti kotūhalamaṅgalādinā. Tattha yatā carantāti tattha	2584	
PA_atk-s05_05a:2584_2	sakāya diṭṭhiyā guttā viharantā. Athassa tathā suddhiabhāvaṃ dīpento bhagavā dutiyaṃ gāthamāha.	2584	
PA_atk-s05_05a:2585_0	1088-90. Evaṃ “nātariṃsū”ti sutvā idāni yo atari, taṃ sotukāmo “ye kecime”ti pucchati.	2585	
PA_atk-s05_05a:2585_1	Athassa bhagavā oghatiṇṇamukhena jātijarātiṇṇe dassento tatiyaṃ gāthamāha. Tattha	2585	
PA_atk-s05_05a:2585_2	nivutāti ovuṭā pariyonaddhā. Yesīdhāti yesu idha. Ettha ca su-iti nipātamattaṃ. Taṇhaṃ	2585	
PA_atk-s05_05a:2585_3	pariññāyāti tīhi pariññāhi taṇhaṃ parijānitvā. Sesaṃ sabbattha pubbe vuttanayattā pākaṭameva.	2585	
PA_atk-s05_05a:2586_0	Evaṃ bhagavā arahattanikūṭeneva desanaṃ niṭṭhāpesi, desanāpariyosāne pana nando bhagavato	2586	
PA_atk-s05_05a:2586_1	bhāsitaṃ abhinandamāno “etābhinandāmī”ti gāthamāha. Idhāpi ca pubbe vuttasadiso eva	2586	
PA_atk-s05_05a:2586_2	dhammābhisamayo ahosīti.	2586	
PA_atk-s05_05a:2587	Paramatthajotikāya khuddaka-aṭṭhakathāya	258	
PA_atk-s05_05a:2588	Suttanipāta-aṭṭhakathāya nandasuttavaṇṇanā niṭṭhitā.	258	
PA_atk-s05_05a:2589	8. Hemakasuttavaṇṇanā	258	
PA_atk-s05_05a:2590_0	1091-4. Ye me pubbeti hemakasuttaṃ. Tattha ye me pubbe viyākaṃsūti ye bāvariādayo	2590	
PA_atk-s05_05a:2590_1	pubbe mayhaṃ sakaṃ laddhiṃ viyākaṃsu. Huraṃ gotamasāsanāti gotamasāsanā pubbataraṃ.	2590	
PA_atk-s05_05a:2590_2	Sabbaṃ taṃ takkavaḍḍhananti sabbaṃ taṃ kāmavitakkādivaḍḍhanaṃ. Taṇhānigghātananti	2590	
PA_atk-s05_05a:2590_3	taṇhāvināsanaṃ. Athassa bhagavā taṃ dhammaṃ ācikkhanto “idhā”ti gāthādvayamāha. Tattha	2590	
PA_atk-s05_05a:2590_4	etadaññāya ye satāti etaṃ nibbānapadamaccutaṃ “sabbe saṅkhārā aniccā”tiādinā nayena	2590	
PA_atk-s05_05a:2590_5	vipassantā anupubbena jānitvā ye kāyānupassanāsatiādīhi satā. Diṭṭhadhammābhinibbutāti	2590	
PA_atk-s05_05a:2590_6	viditadhammattā, diṭṭhadhammattā, rāgādinibbānena ca abhinibbutā. Sesaṃ sabbattha pākaṭameva.	2590	
PA_atk-s05_05a:2591	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	259	
PA_atk-s05_05a:2592	Paramatthajotikāya khuddaka-aṭṭhakathāya	259	
PA_atk-s05_05a:2593	Suttanipāta-aṭṭhakathāya hemakasuttavaṇṇanā niṭṭhitā.	259	
PA_atk-s05_05a:2594	9. Todeyyasuttavaṇṇanā	259	
PA_atk-s05_05a:2595_0	1095. Yasmiṃ kāmāti todeyyasuttaṃ. Tattha vimokkho tassa kīdisoti tassa kīdiso vimokkho	2595	
PA_atk-s05_05a:2595_1	icchitabboti pucchati. Idāni tassa aññavimokkhābhāvaṃ dassento bhagavā dutiyaṃ gāthamāha.	2595	
PA_atk-s05_05a:2595_2	Tattha vimokkho tassa nāparoti tassa añño vimokkho natthi.	2595	
PA_atk-s05_05a:2596_0	1097-8. Evaṃ “taṇhakkhayo eva vimokkho”ti vuttepi tamatthaṃ asallakkhento “nirāsaso	2596	
PA_atk-s05_05a:2596_1	so uda āsasāno”ti puna pucchati. Tattha uda paññakappīti udāhu samāpattiñāṇādinā	2596	
PA_atk-s05_05a:2596_2	ñāṇena taṇhākappaṃ vā diṭṭhikappaṃ vā kappayati. Athassa bhagavā taṃ ācikkhanto dutiyaṃ	2596	
PA_atk-s05_05a:2596_3	gāthamāha. Tattha kāmabhaveti kāme ca bhave ca. Sesaṃ sabbattha pākaṭameva.	2596	
PA_atk-s05_05a:2597	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	259	
PA_atk-s05_05a:2598	Paramatthajotikāya khuddaka-aṭṭhakathāya	259	
PA_atk-s05_05a:2599	Suttanipāta-aṭṭhakathāya todeyyasuttavaṇṇanā niṭṭhitā.	259	
PA_atk-s05_05a:2600	10. Kappasuttavaṇṇanā	260	
PA_atk-s05_05a:2601_0	1099. Majjhe sarasminti kappasuttaṃ. Tattha majjhe sarasminti purimapacchimakoṭipaññāṇābhāvato	2601	
PA_atk-s05_05a:2601_1	majjhabhūte saṃsāreti vuttaṃ hoti. Tiṭṭhatanti tiṭṭhamānānaṃ. Yathāyidaṃ nāparaṃ	2601	
PA_atk-s05_05a:2601_2	siyāti yathā idaṃ dukkhaṃ puna na bhaveyya.	2601	
PA_atk-s05_05a:2602_0	1101-2. Athassa bhagavā tamatthaṃ byākaronto tisso gāthāyo abhāsi. Tattha akiñcananti	2602	
PA_atk-s05_05a:2602_1	kiñcanapaṭipakkhaṃ. Anādānanti ādānapaṭipakkhaṃ, kiñcanādānavūpasamanti vuttaṃ hoti.	2602	
PA_atk-s05_05a:2602_2	Anāparanti aparapaṭibhāgadīpavirahitaṃ, seṭṭhanti vuttaṃ hoti. Na te mārassa paddhagūti	2602	
PA_atk-s05_05a:2602_3	te mārassa paddhacarā paricārakā sissā na honti. Sesaṃ sabbattha pākaṭameva.	2602	
PA_atk-s05_05a:2603	Evaṃ bhagavā imampi suttaṃ arahattanikūṭeneva desesi desanāpariyosāne ca pubbasadiso eva dhammābhisamayo ahosīti.	260	
PA_atk-s05_05a:2604	Paramatthajotikāya khuddaka-aṭṭhakathāya	260	
PA_atk-s05_05a:2605	Suttanipāta-aṭṭhakathāya kappasuttavaṇṇanā niṭṭhitā.	260	
PA_atk-s05_05a:2606	11. Jatukaṇṇisuttavaṇṇanā	260	
PA_atk-s05_05a:2607_0	1103-4. Sutvānahanti jatukaṇṇisuttaṃ. Tattha sutvānahaṃ vīramakāmakāminti ahaṃ “itipi	2607	
PA_atk-s05_05a:2607_1	so bhagavā”tiādinā nayena vīraṃ kāmānaṃ akāmanato akāmakāmiṃ buddhaṃ sutvā. Akāmamāgamanti	2607	
PA_atk-s05_05a:2607_2	nikkāmaṃ bhagavantaṃ pucchituṃ āgatomhi. Sahajanettāti sahajātasabbaññutaññāṇacakkhu.	2607	
PA_atk-s05_05a:2607_3	Yathātacchanti yathātathaṃ. Brūhi meti puna yācanto bhaṇati. Yācanto hi sahassakkhattumpi	2607	
PA_atk-s05_05a:2607_4	bhaṇeyya, ko pana vādo dvikkhattuṃ. Tejī tejasāti tejena samannāgato tejasā abhibhuyya.	2607	
PA_atk-s05_05a:2607_5	Yamahaṃ vijaññaṃ jātijarāya idha vippahānanti yamahaṃ jātijarānaṃ pahānabhūtaṃ dhammaṃ idheva jāneyyaṃ.	2607	
PA_atk-s05_05a:2608_0	1105-7. Athassa bhagavā taṃ dhammamācikkhanto tisso gāthāyo abhāsi. Tattha nekkhammaṃ	2608	
PA_atk-s05_05a:2608_1	daṭṭhu khematoti nibbānañca nibbānagāminiñca paṭipadaṃ “khema”nti disvā. Uggahitanti	2608	
PA_atk-s05_05a:2608_2	taṇhādiṭṭhivasena gahitaṃ. Nirattaṃ vāti nirassitabbaṃ vā, muñcitabbanti vuttaṃ hoti.	2608	
PA_atk-s05_05a:2608_3	Mā te vijjitthāti mā te ahosi. Kiñcananti rāgādikiñcanaṃ vāpi te mā vijjittha. Pubbeti	2608	
PA_atk-s05_05a:2608_4	atīte saṅkhāre ārabbha uppannakilesā. Brāhmaṇāti bhagavā jatukaṇṇiṃ ālapati. Sesaṃ	2608	
PA_atk-s05_05a:2608_5	sabbattha pākaṭameva.	2608	
PA_atk-s05_05a:2609	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	260	
PA_atk-s05_05a:2610	Paramatthajotikāya khuddaka-aṭṭhakathāya	261	
PA_atk-s05_05a:2611	Suttanipāta-aṭṭhakathāya jatukaṇṇisuttavaṇṇanā niṭṭhitā.	261	
PA_atk-s05_05a:2612	12. Bhadrāvudhasuttavaṇṇanā	261	
PA_atk-s05_05a:2613_0	1108-9. Okañjahanti bhadrāvudhasuttaṃ. Tattha okañjahanti ālayaṃ jahaṃ. Taṇhacchidanti	2613	
PA_atk-s05_05a:2613_1	chataṇhākāyacchidaṃ. Anejanti lokadhammesu nikkampaṃ. Nandiñjahanti anāgatarūpādipatthanājahaṃ.	2613	
PA_atk-s05_05a:2613_2	Ekā eva hi taṇhā thutivasena idha nānappakārato vuttā. Kappañjahanti duvidhakappajahaṃ.	2613	
PA_atk-s05_05a:2613_3	Abhiyāceti ativiya yācāmi. Sutvāna nāgassa apanamissanti itoti nāgassa tava bhagavā	2613	
PA_atk-s05_05a:2613_4	vacanaṃ sutvā ito pāsāṇakacetiyato bahū janā pakkamissantīti adhippāyo. Janapadehi	2613	
PA_atk-s05_05a:2613_5	saṅgatāti aṅgādīhi janapadehi idha samāgatā. Viyākarohīti dhammaṃ desehi.	2613	
PA_atk-s05_05a:2614_0	1110. Athassa āsayānulomena dhammaṃ desento bhagavā dve gāthāyo abhāsi. Tattha ādānataṇhanti	2614	
PA_atk-s05_05a:2614_1	rūpādīnaṃ ādāyikaṃ gahaṇataṇhaṃ, taṇhupādānanti vuttaṃ hoti. Yaṃ yañhi lokasmimupādiyantīti	2614	
PA_atk-s05_05a:2614_2	etesu uddhādibhedesu yaṃ yaṃ gaṇhanti. Teneva māro anveti jantunti teneva upādānapaccayanibbattakammābhisaṅkhāranibbattavasena	2614	
PA_atk-s05_05a:2614_3	paṭisandhikkhandhamāro taṃ sattaṃ anugacchati.	2614	
PA_atk-s05_05a:2615_0	1111. Tasmā pajānanti tasmā etamādīnavaṃ aniccādivasena vā saṅkhāre jānanto. Ādānasatte	2615	
PA_atk-s05_05a:2615_1	iti pekkhamāno, pajaṃ imaṃ maccudheyye visattanti ādātabbaṭṭhena ādānesu rūpādīsu	2615	
PA_atk-s05_05a:2615_2	satte sabbaloke imaṃ pajaṃ maccudheyye laggaṃ pekkhamāno. Ādānasatte vā ādānābhiniviṭṭhe	2615	
PA_atk-s05_05a:2615_3	puggale ādānasaṅgahetuñca imaṃ pajaṃ maccudheyye laggaṃ tato vītikkamituṃ asamatthaṃ	2615	
PA_atk-s05_05a:2615_4	iti pekkhamāno kiñcanaṃ sabbaloke na uppādiyethāti sesaṃ sabbattha pākaṭameva.	2615	
PA_atk-s05_05a:2616	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	261	
PA_atk-s05_05a:2617	Paramatthajotikāya khuddaka-aṭṭhakathāya	261	
PA_atk-s05_05a:2618	Suttanipāta-aṭṭhakathāya bhadrāvudhasuttavaṇṇanā niṭṭhitā.	261	
PA_atk-s05_05a:2619	13. Udayasuttavaṇṇanā	261	
PA_atk-s05_05a:2620_0	1112-3. Jhāyinti udayasuttaṃ. Tattha aññāvimokkhanti paññānubhāvanijjhātaṃ vimokkhaṃ	2620	
PA_atk-s05_05a:2620_1	pucchati. Atha bhagavā yasmā udayo catutthajjhānalābhī, tasmāssa paṭiladdhajjhānavasena	2620	
PA_atk-s05_05a:2620_2	nānappakārato aññāvimokkhaṃ dassento gāthādvayamāha. Tattha pahānaṃ kāmacchandānanti	2620	
PA_atk-s05_05a:2620_3	yamidaṃ paṭhamajjhānaṃ nibbattentassa kāmacchandappahānaṃ, tampi aññāvimokkhaṃ pabrūmi.	2620	
PA_atk-s05_05a:2620_4	Evaṃ sabbapadāni yojetabbāni.	2620	
PA_atk-s05_05a:2621_0	1114. Upekkhāsatisaṃsuddhanti catutthajjhānaupekkhāsatīhi saṃsuddhaṃ. Dhammatakkapurejavanti	2621	
PA_atk-s05_05a:2621_1	iminā tasmiṃ catutthajjhānavimokkhe ṭhatvā jhānaṅgāni vipassitvā adhigataṃ arahattavimokkhaṃ	2621	
PA_atk-s05_05a:2621_2	vadati. Arahattavimokkhassa hi maggasampayuttasammāsaṅkappādibhedo dhammatakko purejavo	2621	
PA_atk-s05_05a:2621_3	hoti. Tenāha – “dhammatakkapurejava”nti. Avijjāya pabhedananti etameva ca aññāvimokkhaṃ	2621	
PA_atk-s05_05a:2621_4	avijjāpabhedanasaṅkhātaṃ nibbānaṃ nissāya jātattā kāraṇopacārena “avijjāya pabhedana”nti pabrūmīti.	2621	
PA_atk-s05_05a:2622_0	1115-6. Evaṃ avijjāpabhedanavacanena vuttaṃ nibbānaṃ sutvā “taṃ kissa vippahānena	2622	
PA_atk-s05_05a:2622_1	vuccatī”ti pucchanto “kiṃsu saṃyojano”ti gāthamāha. Tattha kiṃsu saṃyojanoti kiṃ	2622	
PA_atk-s05_05a:2622_2	saṃyojano. Vicāraṇanti vicaraṇakāraṇaṃ. Kissassa vippahānenāti kiṃ nāmakassa assa	2622	
PA_atk-s05_05a:2622_3	dhammassa vippahānena. Athassa bhagavā tamatthaṃ byākaronto “nandisaṃyojano”ti gāthamāha.	2622	
PA_atk-s05_05a:2622_4	Tattha vitakkassāti kāmavitakkādiko vitakko assa.	2622	
PA_atk-s05_05a:2623_0	1117-8. Idāni tassa nibbānassa maggaṃ pucchanto “kathaṃ satassā”ti gāthamāha. Tattha	2623	
PA_atk-s05_05a:2623_1	viññāṇanti abhisaṅkhāraviññāṇaṃ. Athassa maggaṃ kathento bhagavā “ajjhattañcā”ti	2623	
PA_atk-s05_05a:2623_2	gāthamāha. Tattha evaṃ satassāti evaṃ satassa sampajānassa. Sesaṃ sabbattha pākaṭameva.	2623	
PA_atk-s05_05a:2624	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	262	
PA_atk-s05_05a:2625	Paramatthajotikāya khuddaka-aṭṭhakathāya	262	
PA_atk-s05_05a:2626	Suttanipāta-aṭṭhakathāya udayasuttavaṇṇanā niṭṭhitā.	262	
PA_atk-s05_05a:2627	14. Posālasuttavaṇṇanā	262	
PA_atk-s05_05a:2628_0	1119-20. Yo atītanti posālasuttaṃ. Tattha yo atītaṃ ādisatīti yo bhagavā attano ca	2628	
PA_atk-s05_05a:2628_1	paresañca “ekampi jāti”ntiādibhedaṃ atītaṃ ādisati. Vibhūtarūpasaññissāti samatikkantarūpasaññissa.	2628	
PA_atk-s05_05a:2628_2	Sabbakāyappahāyinoti tadaṅgavikkhambhanavasena sabbarūpakāyappahāyino, pahīnarūpabhavapaṭisandhikassāti	2628	
PA_atk-s05_05a:2628_3	adhippāyo. Natthi kiñcīti passatoti viññāṇābhāvavipassanena “natthi kiñcī”ti passato,	2628	
PA_atk-s05_05a:2628_4	ākiñcaññāyatanalābhinoti vuttaṃ hoti. Ñāṇaṃ sakkānupucchāmīti sakkāti bhagavantaṃ	2628	
PA_atk-s05_05a:2628_5	ālapanto āha. Tassa puggalassa ñāṇaṃ pucchāmi, kīdisaṃ pucchitabbanti. Kathaṃ neyyoti	2628	
PA_atk-s05_05a:2628_6	kathaṃ so netabbo, kathamassa uttariñāṇaṃ uppādetabbanti.	2628	
PA_atk-s05_05a:2629_0	1121. Athassa bhagavā tādise puggale attano appaṭihatañāṇataṃ pakāsetvā taṃ ñāṇaṃ	2629	
PA_atk-s05_05a:2629_1	byākātuṃ gāthādvayamāha. Tattha viññāṇaṭṭhitiyo sabbā, abhijānaṃ tathāgatoti abhisaṅkhāravasena	2629	
PA_atk-s05_05a:2629_2	catasso paṭisandhivasena sattāti evaṃ sabbā viññāṇaṭṭhitiyo abhijānanto tathāgato.	2629	
PA_atk-s05_05a:2629_3	Tiṭṭhantamenaṃ jānātīti kammābhisaṅkhāravasena tiṭṭhantaṃ etaṃ puggalaṃ jānāti “āyatiṃ	2629	
PA_atk-s05_05a:2629_4	ayaṃ evaṃgatiko bhavissatī”ti. Vimuttanti ākiñcaññāyatanādīsu adhimuttaṃ. Tapparāyaṇanti tammayaṃ.	2629	
PA_atk-s05_05a:2630_0	1122. Ākiñcaññasambhavaṃ ñatvāti ākiñcaññāyatanajanakaṃ kammābhisaṅkhāraṃ ñatvā “kinti	2630	
PA_atk-s05_05a:2630_1	palibodho aya”nti. Nandī saṃyojanaṃ itīti yā ca tattha arūparāgasaṅkhātā nandī, tañca	2630	
PA_atk-s05_05a:2630_2	saṃyojanaṃ iti ñatvā. Tato tattha vipassatīti tato ākiñcaññāyatanasamāpattito vuṭṭhahitvā	2630	
PA_atk-s05_05a:2630_3	taṃ samāpattiṃ aniccādivasena vipassati. Etaṃ ñāṇaṃ tathaṃ tassāti etaṃ tassa puggalassa	2630	
PA_atk-s05_05a:2630_4	evaṃ vipassato anukkameneva uppannaṃ arahattañāṇaṃ aviparītaṃ. Vusīmatoti vusitavantassa.	2630	
PA_atk-s05_05a:2630_5	Sesaṃ sabbattha pākaṭameva.	2630	
PA_atk-s05_05a:2631	Evaṃ bhagavā imampi suttaṃ arahattanikūṭeneva desesi. Desanāpariyosāne ca pubbasadiso eva dhammābhisamayo ahosīti.	263	
PA_atk-s05_05a:2632	Paramatthajotikāya khuddaka-aṭṭhakathāya	263	
PA_atk-s05_05a:2633	Suttanipāta-aṭṭhakathāya posālasuttavaṇṇanā niṭṭhitā.	263	
PA_atk-s05_05a:2634	15. Mogharājasuttavaṇṇanā	263	
PA_atk-s05_05a:2635_0	1123. Dvāhaṃ sakkanti mogharājasuttaṃ. Tattha dvāhanti dve vāre ahaṃ. So hi pubbe	2635	
PA_atk-s05_05a:2635_1	ajitasuttassa ca tissametteyyasuttassa ca avasāne dvikkhattuṃ bhagavantaṃ pucchi.	2635	
PA_atk-s05_05a:2635_2	Bhagavā panassa indriyaparipākaṃ āgamayamāno na byākāsi. Tenāha – “dvāhaṃ sakkaṃ	2635	
PA_atk-s05_05a:2635_3	apucchissa”nti. Yāvatatiyañca devīsi, byākarotīti me sutanti yāvatatiyañca sahadhammikaṃ	2635	
PA_atk-s05_05a:2635_4	puṭṭho visuddhidevabhūto isi bhagavā sammāsambuddho byākarotīti evaṃ me sutaṃ. Godhāvarītīreyeva	2635	
PA_atk-s05_05a:2635_5	kira so evamassosi. Tenāha – “byākarotīti me suta”nti.	2635	
PA_atk-s05_05a:2636_0	1124. Ayaṃ lokoti manussaloko. Paro lokoti taṃ ṭhapetvā avaseso. Sadevakoti brahmalokaṃ	2636	
PA_atk-s05_05a:2636_1	ṭhapetvā avaseso upapattidevasammutidevayutto, “brahmaloko sadevako”ti etaṃ vā “sadevake	2636	
PA_atk-s05_05a:2636_2	loke”tiādinayanidassanamattaṃ, tena sabbopi tathāvuttappakāro loko veditabbo.	2636	
PA_atk-s05_05a:2637	1125. Evaṃ abhikkantadassāvinti evaṃ aggadassāviṃ, sadevakassa lokassa ajjhāsayādhimuttigatiparāyaṇādīni passituṃ samatthanti dasseti.	263	
PA_atk-s05_05a:2638_0	1126. Suññato lokaṃ avekkhassūti avasiyapavattasallakkhaṇavasena vā tucchasaṅkhārasamanupassanāvasena	2638	
PA_atk-s05_05a:2638_1	vāti dvīhi kāraṇehi suññato lokaṃ passa. Attānudiṭṭhiṃ ūhaccāti sakkāyadiṭṭhiṃ uddharitvā.	2638	
PA_atk-s05_05a:2638_2	Sesaṃ sabbattha pākaṭameva.	2638	
PA_atk-s05_05a:2639	Evaṃ bhagavā imampi suttaṃ arahattanikūṭeneva desesi. Desanāpariyosāne ca vuttasadiso eva dhammābhisamayo ahosīti.	263	
PA_atk-s05_05a:2640	Paramatthajotikāya khuddaka-aṭṭhakathāya	264	
PA_atk-s05_05a:2641	Suttanipāta-aṭṭhakathāya mogharājasuttavaṇṇanā niṭṭhitā.	264	
PA_atk-s05_05a:2642	16. Piṅgiyasuttavaṇṇanā	264	
PA_atk-s05_05a:2643_0	1127. Jiṇṇohamasmīti piṅgiyasuttaṃ. Tattha jiṇṇohamasmi abalo vītavaṇṇoti so kira	2643	
PA_atk-s05_05a:2643_1	brāhmaṇo jarābhibhūto vīsavassasatiko jātiyā, dubbalo ca “idha padaṃ karissāmī”ti	2643	
PA_atk-s05_05a:2643_2	aññattheva karoti, vinaṭṭhapurimacchavivaṇṇo ca. Tenāha – “jiṇṇohamasmi abalo vītavaṇṇo”ti.	2643	
PA_atk-s05_05a:2643_3	Māhaṃ nassaṃ momuho antarāvāti māhaṃ tuyhaṃ dhammaṃ asacchikatvā antarāyeva avidvā	2643	
PA_atk-s05_05a:2643_4	hutvā anassiṃ. Jātijarāya idha vippahānanti idheva tava pādamūle pāsāṇake vā cetiya	2643	
PA_atk-s05_05a:2643_5	jātijarāya vippahānaṃ nibbānadhammaṃ yamahaṃ vijaññaṃ, taṃ me ācikkha.	2643	
PA_atk-s05_05a:2644_0	1128. Idāni yasmā piṅgiyo kāye sāpekkhatāya “jiṇṇohamasmī”ti gāthamāha tenassa bhagavā	2644	
PA_atk-s05_05a:2644_1	kāye sinehappahānatthaṃ “disvāna rūpesu vihaññamāne”ti gāthamāha. Tattha rūpesūti	2644	
PA_atk-s05_05a:2644_2	rūpahetu rūpapaccayā. Vihaññamāneti kammakāraṇādīhi upahaññamāne. Ruppanti rūpesūti	2644	
PA_atk-s05_05a:2644_3	cakkhurogādīhi ca rūpahetuyeva janā ruppanti bādhīyanti.	2644	
PA_atk-s05_05a:2645_0	1129-30. Evaṃ bhagavatā yāva arahattaṃ tāva kathitaṃ paṭipattiṃ sutvāpi piṅgiyo jarādubbalatāya	2645	
PA_atk-s05_05a:2645_1	visesaṃ anadhigantvāva puna “disā catasso”ti imāya gāthāya bhagavantaṃ thomento desanaṃ	2645	
PA_atk-s05_05a:2645_2	yācati. Athassa bhagavā punapi yāva arahattaṃ, tāva paṭipadaṃ dassento “taṇhādhipanne”ti	2645	
PA_atk-s05_05a:2645_3	gāthamāha. Sesaṃ sabbattha pākaṭameva.	2645	
PA_atk-s05_05a:2646_0	Imampi suttaṃ bhagavā arahattanikūṭeneva desesi. Desanāpariyosāne ca piṅgiyo anāgāmiphale	2646	
PA_atk-s05_05a:2646_1	patiṭṭhāsi. So kira antarantarā cintesi – “evaṃ vicitrapaṭibhānaṃ nāma desanaṃ na	2646	
PA_atk-s05_05a:2646_2	labhi mayhaṃ mātulo bāvarī savanāyā”ti. Tena sinehavikkhepena arahattaṃ pāpuṇituṃ	2646	
PA_atk-s05_05a:2646_3	nāsakkhi. Antevāsino panassa sahassajaṭilā arahattaṃ pāpuṇiṃsu. Sabbeva iddhimayapattacīvaradharā	2646	
PA_atk-s05_05a:2646_4	ehibhikkhavo ahesunti.	2646	
PA_atk-s05_05a:2647	Paramatthajotikāya khuddaka-aṭṭhakathāya	264	
PA_atk-s05_05a:2648	Suttanipāta-aṭṭhakathāya piṅgiyasuttavaṇṇanā niṭṭhitā.	264	
PA_atk-s05_05a:2649	Pārāyanatthutigāthāvaṇṇanā	264	
PA_atk-s05_05a:2650_0	Ito paraṃ saṅgītikārā desanaṃ thomentā “idamavoca bhagavā”tiādimāhaṃsu. Tattha idamavocāti	2650	
PA_atk-s05_05a:2650_1	idaṃ parāyanaṃ avoca. Paricārakasoḷasānanti bāvarissa paricārakena piṅgiyena saha	2650	
PA_atk-s05_05a:2650_2	soḷasannaṃ buddhassa vā bhagavato paricārakānaṃ soḷasannanti paricārakasoḷasannaṃ.	2650	
PA_atk-s05_05a:2650_3	Te eva ca brāhmaṇā. Tattha soḷasaparisā pana purato ca pacchato ca vāmapassato ca	2650	
PA_atk-s05_05a:2650_4	dakkhiṇapassato ca cha cha yojanāni nisinnā ujukena dvādasayojanikā ahosi. Ajjhiṭṭhoti	2650	
PA_atk-s05_05a:2650_5	yācito atthamaññāyāti pāḷiatthamaññāya. Dhammamaññāyāti pāḷimaññāya. Pārāyananti	2650	
PA_atk-s05_05a:2650_6	evaṃ imassa dhammapariyāyassa adhivacanaṃ āropetvā tesaṃ brāhmaṇānaṃ nāmāni kittayantā	2650	
PA_atk-s05_05a:2650_7	“ajito tissametteyyo…pe… buddhaseṭṭhaṃ upāgamu”nti āhaṃsu.	2650	
PA_atk-s05_05a:2651_0	1131-7. Tattha sampannacaraṇanti nibbānapadaṭṭhānabhūtena pātimokkhasīlādinā sampannaṃ.	2651	
PA_atk-s05_05a:2651_1	Isinti mahesiṃ. Sesaṃ pākaṭameva. Tato paraṃ brahmacariyamacariṃsūti maggabrahmacariyaṃ	2651	
PA_atk-s05_05a:2651_2	acariṃsu. Tasmā pārāyananti tassa pārabhūtassa nibbānassa ayananti vuttaṃ hoti.	2651	
PA_atk-s05_05a:2652	Pārāyanānugītigāthāvaṇṇanā	265	
PA_atk-s05_05a:2653_0	1138. Pārāyanamanugāyissanti assa ayaṃ sambandho – bhagavatā hi pārāyane desite soḷasasahassā	2653	
PA_atk-s05_05a:2653_1	jaṭilā arahattaṃ pāpuṇiṃsu, avasesānañca cuddasakoṭisaṅkhānaṃ devamanussānaṃ dhammābhisamayo	2653	
PA_atk-s05_05a:2653_2	ahosi. Vuttañhetaṃ porāṇehi –	2653	
PA_atk-s05_05a:2654	“Tato pāsāṇake ramme, pārāyanasamāgame;	265	
PA_atk-s05_05a:2655	Amataṃ pāpayī buddho, cuddasa pāṇakoṭiyo”ti.	265	
PA_atk-s05_05a:2656_0	Niṭṭhitāya pana dhammadesanāya tato tato āgatā manussā bhagavato ānubhāvena attano	2656	
PA_atk-s05_05a:2656_1	attano gāmanigamādīsveva pāturahesuṃ. Bhagavāpi sāvatthimeva agamāsi paricārakasoḷasādīhi	2656	
PA_atk-s05_05a:2656_2	anekehi bhikkhusahassehi parivuto. Tattha piṅgiyo bhagavantaṃ vanditvā āha – “gacchāmahaṃ,	2656	
PA_atk-s05_05a:2656_3	bhante, bāvarissa buddhuppādaṃ ārocetuṃ, paṭissutañhi tassa mayā”ti. Atha bhagavatā	2656	
PA_atk-s05_05a:2656_4	anuññāto ñāṇagamaneneva godhāvarītīraṃ gantvā pādagamanena assamābhimukho agamāsi.	2656	
PA_atk-s05_05a:2656_5	Tamenaṃ bāvarī brāhmaṇo maggaṃ olokento nisinno dūratova khārijaṭādivirahitaṃ bhikkhuvesena	2656	
PA_atk-s05_05a:2656_6	āgacchantaṃ disvā “buddho loke uppanno”ti niṭṭhaṃ agamāsi. Sampattañcāpi naṃ pucchi	2656	
PA_atk-s05_05a:2656_7	– “kiṃ, piṅgiya, buddho loke uppanno”ti. “Āma, brāhmaṇa, uppanno, pāsāṇake cetiye	2656	
PA_atk-s05_05a:2656_8	nisinno amhākaṃ dhammaṃ desesi, tamahaṃ tuyhaṃ desessāmī”ti. Tato bāvarī mahatā sakkārena	2656	
PA_atk-s05_05a:2656_9	sapariso taṃ pūjetvā āsanaṃ paññāpesi. Tattha nisīditvā piṅgiyo “pārāyanamanugāyissa”ntiādimāha.	2656	
PA_atk-s05_05a:2657_0	Tattha anugāyissanti bhagavatā gītaṃ anugāyissaṃ. Yathāddakkhīti yathā sāmaṃ saccābhisambodhena	2657	
PA_atk-s05_05a:2657_1	asādhāraṇañāṇena ca addakkhi. Nikkāmoti pahīnakāmo. “Nikkamo”tipi pāṭho, vīriyavāti	2657	
PA_atk-s05_05a:2657_2	attho nikkhanto vā akusalapakkhā. Nibbanoti kilesavanavirahito, taṇhāvirahito eva	2657	
PA_atk-s05_05a:2657_3	vā. Kissa hetu musā bhaṇeti yehi kilesehi musā bhaṇeyya, ete tassa pahīnāti dasseti.	2657	
PA_atk-s05_05a:2657_4	Etena brāhmaṇassa savane ussāhaṃ janeti.	2657	
PA_atk-s05_05a:2658_0	1139-41. Vaṇṇūpasañhitanti guṇūpasañhitaṃ. Saccavhayoti “buddho”ti sacceneva avhānena	2658	
PA_atk-s05_05a:2658_1	nāmena yutto. Brahmeti taṃ brāhmaṇaṃ ālapati. Kubbanakanti parittavanaṃ. Bahupphalaṃ	2658	
PA_atk-s05_05a:2658_2	kānanamāvaseyyāti anekaphalādivikatibharitaṃ kānanaṃ āgamma vaseyya. Appadasseti	2658	
PA_atk-s05_05a:2658_3	bāvaripabhutike parittapaññe. Mahodadhinti anotattādiṃ mahantaṃ udakarāsiṃ.	2658	
PA_atk-s05_05a:2659_0	1142-4. Yeme pubbeti ye ime pubbe. Tamanudāsinoti tamonudo āsino. Bhūripaññāṇoti	2659	
PA_atk-s05_05a:2659_1	ñāṇadhajo. Bhūrimedhasoti vipulapañño. Sandiṭṭhikamakālikanti sāmaṃ passitabbaphalaṃ,	2659	
PA_atk-s05_05a:2659_2	na ca kālantare pattabbaphalaṃ. Anītikanti kilesaītivirahitaṃ.	2659	
PA_atk-s05_05a:2660_0	1145-50. Atha naṃ bāvarī āha “kiṃ nu tamhā”ti dve gāthā. Tato piṅgiyo bhagavato santikā	2660	
PA_atk-s05_05a:2660_1	avippavāsameva dīpento “nāhaṃ tamhā”tiādimāha. Passāmi naṃ manasā cakkhunāvāti taṃ	2660	
PA_atk-s05_05a:2660_2	buddhaṃ ahaṃ cakkhunā viya manasā passāmi. Namassamāno vivasemi rattinti namassamānova	2660	
PA_atk-s05_05a:2660_3	rattiṃ atināmemi. Tena teneva natoti yena disābhāgena buddho, tena tenevāhampi nato	2660	
PA_atk-s05_05a:2660_4	tanninno tappoṇoti dasseti.	2660	
PA_atk-s05_05a:2661_0	1151. Dubbalathāmakassāti appathāmakassa, atha vā dubbalassa dutthāmakassa ca balavīriyahīnassāti	2661	
PA_atk-s05_05a:2661_1	vuttaṃ hoti. Teneva kāyo na paletīti teneva dubbalathāmakattena kāyo na gacchati,	2661	
PA_atk-s05_05a:2661_2	yena vā buddho, tena na gacchati. “Na paretī”tipi pāṭho, so evattho. Tatthāti buddhassa	2661	
PA_atk-s05_05a:2661_3	santike. Saṅkappayantāyāti saṅkappagamanena. Tena yuttoti yena buddho, tena yutto	2661	
PA_atk-s05_05a:2661_4	payutto anuyuttoti dasseti.	2661	
PA_atk-s05_05a:2662_0	1152. Paṅke sayānoti kāmakaddame sayamāno. Dīpā dīpaṃ upaplavinti satthārādito satthārādiṃ	2662	
PA_atk-s05_05a:2662_1	abhigacchiṃ. Athaddasāsiṃ sambuddhanti sohaṃ evaṃ duddiṭṭhiṃ gahetvā anvāhiṇḍanto	2662	
PA_atk-s05_05a:2662_2	atha pāsāṇake cetiye buddhamaddakkhiṃ.	2662	
PA_atk-s05_05a:2663_0	1153. Imissā gāthāya avasāne piṅgiyassa ca bāvarissa ca indriyaparipākaṃ viditvā	2663	
PA_atk-s05_05a:2663_1	bhagavā sāvatthiyaṃ ṭhitoyeva suvaṇṇobhāsaṃ muñci. Piṅgiyo bāvarissa buddhaguṇe vaṇṇayanto	2663	
PA_atk-s05_05a:2663_2	nisinno eva taṃ obhāsaṃ disvā “kiṃ ida”nti vilokento bhagavantaṃ attano purato ṭhitaṃ	2663	
PA_atk-s05_05a:2663_3	viya disvā bāvaribrāhmaṇassa “buddho āgato”ti ārocesi, brāhmaṇo uṭṭhāyāsanā añjaliṃ	2663	
PA_atk-s05_05a:2663_4	paggahetvā aṭṭhāsi. Bhagavāpi obhāsaṃ pharitvā brāhmaṇassa attānaṃ dassento ubhinnampi	2663	
PA_atk-s05_05a:2663_5	sappāyaṃ viditvā piṅgiyameva ālapamāno “yathā ahū vakkalī”ti imaṃ gāthamabhāsi.	2663	
PA_atk-s05_05a:2664_0	Tassattho – yathā vakkalitthero saddhādhimutto ahosi, saddhādhurena ca arahattaṃ	2664	
PA_atk-s05_05a:2664_1	pāpuṇi. Yathā ca soḷasannaṃ eko bhadrāvudho nāma yathā ca āḷavi gotamo, evameva tvampi	2664	
PA_atk-s05_05a:2664_2	pamuñcassu saddhaṃ. Tato saddhāya adhimuccanto “sabbe saṅkhārā aniccā”tiādinā nayena	2664	
PA_atk-s05_05a:2664_3	vipassanaṃ ārabhitvā maccudheyyassa pāraṃ nibbānaṃ gamissasīti arahattanikūṭeneva	2664	
PA_atk-s05_05a:2664_4	desanaṃ niṭṭhāpesi. Desanāpariyosāne piṅgiyo arahatte bāvarī anāgāmiphale patiṭṭhahi.	2664	
PA_atk-s05_05a:2664_5	Bāvaribrāhmaṇassa sissā pana pañcasatā sotāpannā ahesuṃ.	2664	
PA_atk-s05_05a:2665_0	1154-5. Idāni piṅgiyo attano pasādaṃ pavedento “esa bhiyyo”tiādimāha. Tattha paṭibhānavāti	2665	
PA_atk-s05_05a:2665_1	paṭibhānapaṭisambhidāya upeto. Adhideve abhiññāyāti adhidevakare dhamme ñatvā. Parovaranti	2665	
PA_atk-s05_05a:2665_2	hīnapaṇītaṃ, attano ca parassa ca adhidevattakaraṃ sabbaṃ dhammajātaṃ vedīti vuttaṃ	2665	
PA_atk-s05_05a:2665_3	hoti. Kaṅkhīnaṃ paṭijānatanti kaṅkhīnaṃyeva sataṃ “nikkaṅkhamhā”ti paṭijānantānaṃ.	2665	
PA_atk-s05_05a:2666_0	1156. Asaṃhīranti rāgādīhi asaṃhāriyaṃ. Asaṃkuppanti akuppaṃ avipariṇāmadhammaṃ.	2666	
PA_atk-s05_05a:2666_1	Dvīhipi padehi nibbānaṃ bhaṇati. Addhā gamissāmīti ekaṃseneva taṃ anupādisesaṃ nibbānadhātuṃ	2666	
PA_atk-s05_05a:2666_2	gamissāmi. Na mettha kaṅkhāti natthi me ettha nibbāne kaṅkhā. Evaṃ maṃ dhārehi adhimuttacittanti	2666	
PA_atk-s05_05a:2666_3	piṅgiyo “evameva tvampi pamuñcassu saddha”nti. Iminā bhagavato ovādena attani saddhaṃ	2666	
PA_atk-s05_05a:2666_4	uppādetvā saddhādhureneva ca vimuñcitvā taṃ saddhādhimuttataṃ pakāsento bhagavantaṃ	2666	
PA_atk-s05_05a:2666_5	āha – “evaṃ maṃ dhārehi adhimuttacitta”nti. Ayamettha adhippāyo “yathā maṃ tvaṃ avaca,	2666	
PA_atk-s05_05a:2666_6	evameva adhimuttaṃ dhārehī”ti.	2666	
PA_atk-s05_05a:2667	Iti paramatthajotikāya khuddaka-aṭṭhakathāya	266	
PA_atk-s05_05a:2668	Suttanipāta-aṭṭhakathāya soḷasabrāhmaṇasuttavaṇṇanā niṭṭhitā.	266	
PA_atk-s05_05a:2669	Niṭṭhito ca pañcamo vaggo atthavaṇṇanānayato, nāmena	266	
PA_atk-s05_05a:2670	Pārāyanavaggoti.	267	
PA_atk-s05_05a:2671	Nigamanakathā	267	
PA_atk-s05_05a:2672	Ettāvatā ca yaṃ vuttaṃ –	267	
PA_atk-s05_05a:2673	“Uttamaṃ vandaneyyānaṃ, vanditvā ratanattayaṃ;	267	
PA_atk-s05_05a:2674	Yo khuddakanikāyamhi, khuddācārappahāyinā.	267	
PA_atk-s05_05a:2675	“Desito lokanāthena, lokanittharaṇesinā;	267	
PA_atk-s05_05a:2676	Tassa suttanipātassa, karissāmatthavaṇṇana”nti.	267	
PA_atk-s05_05a:2677	Ettha uragavaggādipañcavaggasaṅgahitassa uragasuttādisattatisuttappabhedassa suttanipātassa atthavaṇṇanā katā hoti. Tenetaṃ vuccati –	267	
PA_atk-s05_05a:2678	“Imaṃ suttanipātassa, karontenatthavaṇṇanaṃ;	267	
PA_atk-s05_05a:2679	Saddhammaṭṭhitikāmena, yaṃ pattaṃ kusalaṃ mayā.	267	
PA_atk-s05_05a:2680	“Tassānubhāvato khippaṃ, dhamme ariyappavedite;	268	
PA_atk-s05_05a:2681	Vuḍḍhiṃ virūḷhiṃ vepullaṃ, pāpuṇātu ayaṃ jano”ti.	268	
PA_atk-s05_05a:2682	(Pariyattippamāṇato catucattālīsamattā bhāṇavārā.)	268	
PA_atk-s05_05a:2683_0	Paramavisuddhasaddhābuddhivīriyappaṭimaṇḍitena sīlācārajjavamaddavādiguṇasamudayasamuditena	2683	
PA_atk-s05_05a:2683_1	sakasamayasamayantaragahanajjhogāhaṇasamatthena paññāveyyattiyasamannāgatena tipiṭakapariyattippabhede	2683	
PA_atk-s05_05a:2683_2	sāṭṭhakathe satthusāsane appaṭihatañāṇappabhāvena mahāveyyākaraṇena karaṇasampattijanitasukhaviniggatamadhurodāravacanalāvaṇṇayuttena	2683	
PA_atk-s05_05a:2683_3	yuttamuttavādinā vādīvarena mahākavinā chaḷabhiññāpaṭisambhidādippabhedaguṇapaṭimaṇḍite	2683	
PA_atk-s05_05a:2683_4	uttarimanussadhamme suppatiṭṭhitabuddhīnaṃ theravaṃsappadīpānaṃ therānaṃ mahāvihāravāsīnaṃ	2683	
PA_atk-s05_05a:2683_5	vaṃsālaṅkārabhūtena vipulavisuddhabuddhinā buddhaghosoti garūhi gahitanāmadheyyena	2683	
PA_atk-s05_05a:2683_6	therena katā ayaṃ paramatthajotikā nāma suttanipāta-aṭṭhakathā –	2683	
PA_atk-s05_05a:2684	Tāva tiṭṭhatu lokasmiṃ, lokanittharaṇesinaṃ;	268	
PA_atk-s05_05a:2685	Dassentī kulaputtānaṃ, nayaṃ paññāvisuddhiyā.	268	
PA_atk-s05_05a:2686	Yāva buddhoti nāmampi, suddhacittassa tādino;	268	
PA_atk-s05_05a:2687	Lokamhi lokajeṭṭhassa, pavattati mahesinoti.	268	
PA_atk-s05_05a:2688	Suttanipāta-atthavaṇṇanā niṭṭhitā.	268	
