segmentnr	original	folio	analyzed
PA_sn_24:1.0.1	Saṁyutta Nikāya 24.1	1	
PA_sn_24:1.0.2	1. Sotāpattivagga	1	
PA_sn_24:1.0.3	Vātasutta	1	
PA_sn_24:1.1.1	Ekaṁ samayaṁ bhagavā sāvatthiyaṁ viharati jetavane.	1	
PA_sn_24:1.1.2	Bhagavā etadavoca:	1	
PA_sn_24:1.1.3	“kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	1	
PA_sn_24:1.1.4	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	1	
PA_sn_24:1.2.1_0	“Bhagavaṁmūlakā no, bhante, dhammā bhagavaṁnettikā bhagavaṁpaṭisaraṇā. Sādhu vata,	1	
PA_sn_24:1.2.1_1	bhante, bhagavantaññeva paṭibhātu etassa bhāsitassa attho. Bhagavato sutvā bhikkhū dhāressantī”ti.	1	
PA_sn_24:1.2.2	“Tena hi, bhikkhave, suṇātha, sādhukaṁ manasi karotha, bhāsissāmī”ti.	1	
PA_sn_24:1.2.3	“Evaṁ, bhante”ti kho te bhikkhū bhagavato paccassosuṁ.	1	
PA_sn_24:1.2.4	Bhagavā etadavoca:	1	
PA_sn_24:1.3.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	1	
PA_sn_24:1.3.2	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’ti.	1	
PA_sn_24:1.3.3	Vedanāya sati …pe…	1	
PA_sn_24:1.3.4	saññāya sati …	1	
PA_sn_24:1.3.5	saṅkhāresu sati …	1	
PA_sn_24:1.3.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	1	
PA_sn_24:1.3.7	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’ti.	1	
PA_sn_24:1.3.8	Taṁ kiṁ maññatha, bhikkhave,	1	
PA_sn_24:1.3.9	rūpaṁ niccaṁ vā aniccaṁ vā”ti?	1	
PA_sn_24:1.3.10	“Aniccaṁ, bhante”.	1	
PA_sn_24:1.3.11	“Yaṁ panāniccaṁ dukkhaṁ vā taṁ sukhaṁ vā”ti?	1	
PA_sn_24:1.3.12	“Dukkhaṁ, bhante”.	1	
PA_sn_24:1.3.13	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	1	
PA_sn_24:1.3.14	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	1	
PA_sn_24:1.3.15	“No hetaṁ, bhante”.	1	
PA_sn_24:1.4.1	“Vedanā niccā vā aniccā vā”ti …	1	
PA_sn_24:1.4.2	“saññā …	1	
PA_sn_24:1.4.3	saṅkhārā …	1	
PA_sn_24:1.4.4	viññāṇaṁ niccaṁ vā aniccaṁ vā”ti?	1	
PA_sn_24:1.4.5	“Aniccaṁ, bhante”.	1	
PA_sn_24:1.4.6	“Yaṁ panāniccaṁ dukkhaṁ vā taṁ sukhaṁ vā”ti?	1	
PA_sn_24:1.4.7	“Dukkhaṁ, bhante”.	1	
PA_sn_24:1.4.8	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	1	
PA_sn_24:1.4.9	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	1	
PA_sn_24:1.4.10	“No hetaṁ, bhante”.	1	
PA_sn_24:1.4.11	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	1	
PA_sn_24:1.4.12	“Aniccaṁ, bhante”.	1	
PA_sn_24:1.4.13	“Yaṁ panāniccaṁ dukkhaṁ vā taṁ sukhaṁ vā”ti?	1	
PA_sn_24:1.4.14	“Dukkhaṁ, bhante”.	1	
PA_sn_24:1.4.15	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	1	
PA_sn_24:1.4.16	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	1	
PA_sn_24:1.4.17	“No hetaṁ, bhante”.	1	
PA_sn_24:1.5.1_0	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa	1	
PA_sn_24:1.5.1_1	kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā	1	
PA_sn_24:1.5.1_2	pahīnā hoti, dukkhanirodhagāminiyā paṭipadāyapissa kaṅkhā pahīnā hoti—	1	
PA_sn_24:1.5.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	1	
PA_sn_24:1.5.3	Paṭhamaṁ.	1	
PA_sn_24:2.0.1	Saṁyutta Nikāya 24.2	2	
PA_sn_24:2.0.2	1. Sotāpattivagga	2	
PA_sn_24:2.0.3	Etaṁmamasutta	2	
PA_sn_24:2.1.1	Sāvatthinidānaṁ.	2	
PA_sn_24:2.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	2	
PA_sn_24:2.1.3	‘etaṁ mama, esohamasmi, eso me attā’”ti?	2	
PA_sn_24:2.1.4	“Bhagavaṁmūlakā no, bhante, dhammā …pe…	2	
PA_sn_24:2.1.5	“rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	2	
PA_sn_24:2.1.6	‘etaṁ mama, esohamasmi, eso me attā’ti.	2	
PA_sn_24:2.1.7	Vedanāya sati …pe…	2	
PA_sn_24:2.1.8	saññāya sati …	2	
PA_sn_24:2.1.9	saṅkhāresu sati …	2	
PA_sn_24:2.1.10	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	2	
PA_sn_24:2.1.11	‘etaṁ mama, esohamasmi, eso me attā’ti.	2	
PA_sn_24:2.2.1	Taṁ kiṁ maññatha, bhikkhave,	2	
PA_sn_24:2.2.2	rūpaṁ niccaṁ vā aniccaṁ vā”ti?	2	
PA_sn_24:2.2.3	“Aniccaṁ, bhante” …pe…	2	
PA_sn_24:2.2.4	“vedanā …	2	
PA_sn_24:2.2.5	saññā …	2	
PA_sn_24:2.2.6	saṅkhārā …	2	
PA_sn_24:2.2.7	viññāṇaṁ niccaṁ vā aniccaṁ vā”ti?	2	
PA_sn_24:2.2.8	“Aniccaṁ, bhante” …pe…	2	
PA_sn_24:2.2.9	api nu taṁ anupādāya evaṁ diṭṭhi uppajjeyya:	2	
PA_sn_24:2.2.10	‘etaṁ mama, esohamasmi, eso me attā’”ti?	2	
PA_sn_24:2.2.11	“No hetaṁ, bhante”.	2	
PA_sn_24:2.2.12	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	2	
PA_sn_24:2.2.13	“Aniccaṁ, bhante”.	2	
PA_sn_24:2.2.14	“Yaṁ panāniccaṁ dukkhaṁ vā taṁ sukhaṁ vā”ti?	2	
PA_sn_24:2.2.15	“Dukkhaṁ, bhante”.	2	
PA_sn_24:2.2.16	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	2	
PA_sn_24:2.2.17	‘etaṁ mama, esohamasmi, eso me attā’”ti?	2	
PA_sn_24:2.2.18	“No hetaṁ, bhante”.	2	
PA_sn_24:2.3.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	2	
PA_sn_24:2.3.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	2	
PA_sn_24:2.3.3	Dutiyaṁ.	2	
PA_sn_24:3.0.1	Saṁyutta Nikāya 24.3	3	
PA_sn_24:3.0.2	1. Sotāpattivagga	3	
PA_sn_24:3.0.3	Soattāsutta	3	
PA_sn_24:3.1.1	Sāvatthinidānaṁ.	3	
PA_sn_24:3.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	3	
PA_sn_24:3.1.3	‘so attā, so loko, so pecca bhavissāmi nicco dhuvo sassato avipariṇāmadhammo’”ti?	3	
PA_sn_24:3.1.4	“Bhagavaṁmūlakā no, bhante, dhammā …pe….	3	
PA_sn_24:3.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	3	
PA_sn_24:3.2.2	‘so attā, so loko, so pecca bhavissāmi nicco dhuvo sassato avipariṇāmadhammo’ti.	3	
PA_sn_24:3.2.3	Vedanāya sati …pe…	3	
PA_sn_24:3.2.4	saññāya sati …	3	
PA_sn_24:3.2.5	saṅkhāresu sati …	3	
PA_sn_24:3.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	3	
PA_sn_24:3.2.7	‘so attā, so loko, so pecca bhavissāmi nicco dhuvo sassato avipariṇāmadhammo’ti.	3	
PA_sn_24:3.3.1	Taṁ kiṁ maññatha, bhikkhave,	3	
PA_sn_24:3.3.2	rūpaṁ niccaṁ vā aniccaṁ vā”ti?	3	
PA_sn_24:3.3.3	“Aniccaṁ, bhante” …pe…	3	
PA_sn_24:3.3.4	api nu taṁ anupādāya evaṁ diṭṭhi uppajjeyya:	3	
PA_sn_24:3.3.5	‘so attā …pe…	3	
PA_sn_24:3.3.6	avipariṇāmadhammo’”ti?	3	
PA_sn_24:3.3.7	“No hetaṁ, bhante”.	3	
PA_sn_24:3.3.8	“Vedanā …	3	
PA_sn_24:3.3.9	saññā …	3	
PA_sn_24:3.3.10	saṅkhārā …	3	
PA_sn_24:3.3.11	viññāṇaṁ niccaṁ vā aniccaṁ vā”ti?	3	
PA_sn_24:3.3.12	“Aniccaṁ bhante …pe…	3	
PA_sn_24:3.3.13	api nu taṁ anupādāya evaṁ diṭṭhi uppajjeyya:	3	
PA_sn_24:3.3.14	‘so attā …pe…	3	
PA_sn_24:3.3.15	avipariṇāmadhammo’”ti?	3	
PA_sn_24:3.3.16	“No hetaṁ, bhante”.	3	
PA_sn_24:3.3.17	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	3	
PA_sn_24:3.3.18	“Aniccaṁ, bhante …pe…	3	
PA_sn_24:3.3.19	api nu taṁ anupādāya evaṁ diṭṭhi uppajjeyya:	3	
PA_sn_24:3.3.20	‘so attā, so loko, so pecca bhavissāmi nicco dhuvo sassato avipariṇāmadhammo’”ti?	3	
PA_sn_24:3.3.21	“No hetaṁ, bhante”.	3	
PA_sn_24:3.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	3	
PA_sn_24:3.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	3	
PA_sn_24:3.4.3	Tatiyaṁ.	3	
PA_sn_24:4.0.1	Saṁyutta Nikāya 24.4	4	
PA_sn_24:4.0.2	1. Sotāpattivagga	4	
PA_sn_24:4.0.3	Nocamesiyāsutta	4	
PA_sn_24:4.1.1	Sāvatthinidānaṁ.	4	
PA_sn_24:4.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	4	
PA_sn_24:4.1.3	‘no cassaṁ, no ca me siyā, nābhavissa, na me bhavissatī’”ti?	4	
PA_sn_24:4.1.4	“Bhagavaṁmūlakā no, bhante, dhammā …pe….	4	
PA_sn_24:4.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	4	
PA_sn_24:4.2.2	‘no cassaṁ, no ca me siyā, nābhavissa, na me bhavissatī’ti.	4	
PA_sn_24:4.2.3	Vedanāya sati …	4	
PA_sn_24:4.2.4	saññāya sati …	4	
PA_sn_24:4.2.5	saṅkhāresu sati …	4	
PA_sn_24:4.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	4	
PA_sn_24:4.2.7	‘no cassaṁ, no ca me siyā, nābhavissa, na me bhavissatī’ti.	4	
PA_sn_24:4.3.1	Taṁ kiṁ maññatha, bhikkhave,	4	
PA_sn_24:4.3.2	rūpaṁ niccaṁ vā aniccaṁ vā”ti?	4	
PA_sn_24:4.3.3	“Aniccaṁ, bhante” …pe…	4	
PA_sn_24:4.3.4	api nu taṁ anupādāya evaṁ diṭṭhi uppajjeyya:	4	
PA_sn_24:4.3.5	‘no cassaṁ, no ca me siyā, nābhavissa, na me bhavissatī’”ti?	4	
PA_sn_24:4.3.6	“No hetaṁ, bhante”.	4	
PA_sn_24:4.3.7	“Vedanā …	4	
PA_sn_24:4.3.8	saññā …	4	
PA_sn_24:4.3.9	saṅkhārā …	4	
PA_sn_24:4.3.10	viññāṇaṁ niccaṁ vā aniccaṁ vā”ti?	4	
PA_sn_24:4.3.11	“Aniccaṁ, bhante …pe…	4	
PA_sn_24:4.3.12	api nu taṁ anupādāya evaṁ diṭṭhi uppajjeyya:	4	
PA_sn_24:4.3.13	‘no cassaṁ, no ca me siyā, nābhavissa, na me bhavissatī’”ti?	4	
PA_sn_24:4.3.14	“No hetaṁ, bhante”.	4	
PA_sn_24:4.3.15	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	4	
PA_sn_24:4.3.16	“Aniccaṁ, bhante …pe…	4	
PA_sn_24:4.3.17	api nu taṁ anupādāya evaṁ diṭṭhi uppajjeyya:	4	
PA_sn_24:4.3.18	‘no cassaṁ, no ca me siyā, nābhavissa, na me bhavissatī’”ti?	4	
PA_sn_24:4.3.19	“No hetaṁ, bhante”.	4	
PA_sn_24:4.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	4	
PA_sn_24:4.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	4	
PA_sn_24:4.4.3	Catutthaṁ.	4	
PA_sn_24:5.0.1	Saṁyutta Nikāya 24.5	5	
PA_sn_24:5.0.2	1. Sotāpattivagga	5	
PA_sn_24:5.0.3	Natthidinnasutta	5	
PA_sn_24:5.1.1	Sāvatthinidānaṁ.	5	
PA_sn_24:5.1.2	“Kismiṁ nu kho, bhikkhave, sati kiṁ upādāya, kiṁ abhinivissa evaṁ diṭṭhi uppajjati:	5	
PA_sn_24:5.1.3_0	‘natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	5	
PA_sn_24:5.1.3_1	vipāko; natthi ayaṁ loko, natthi paro loko, natthi mātā, natthi pitā, natthi sattā	5	
PA_sn_24:5.1.3_2	opapātikā; natthi loke samaṇabrāhmaṇā sammaggatā sammāpaṭipannā ye imañca lokaṁ parañca	5	
PA_sn_24:5.1.3_3	lokaṁ sayaṁ abhiññā sacchikatvā pavedenti.	5	
PA_sn_24:5.1.4_0	Cātumahābhūtiko ayaṁ puriso yadā kālaṁ karoti pathavī pathavīkāyaṁ anupeti anupagacchati,	5	
PA_sn_24:5.1.4_1	āpo āpokāyaṁ anupeti anupagacchati, tejo tejokāyaṁ anupeti anupagacchati, vāyo vāyokāyaṁ	5	
PA_sn_24:5.1.4_2	anupeti anupagacchati.	5	
PA_sn_24:5.1.5	Ākāsaṁ indriyāni saṅkamanti.	5	
PA_sn_24:5.1.6	Āsandipañcamā purisā mataṁ ādāya gacchanti.	5	
PA_sn_24:5.1.7	Yāva āḷāhanā padāni paññāyanti.	5	
PA_sn_24:5.1.8	Kāpotakāni aṭṭhīni bhavanti.	5	
PA_sn_24:5.1.9	Bhassantā āhutiyo.	5	
PA_sn_24:5.1.10	Dattupaññattaṁ yadidaṁ dānaṁ.	5	
PA_sn_24:5.1.11	Tesaṁ tucchaṁ musā vilāpo ye keci atthikavādaṁ vadanti.	5	
PA_sn_24:5.1.12	Bāle ca paṇḍite ca kāyassa bhedā ucchijjanti vinassanti na honti paraṁ maraṇā’”ti?	5	
PA_sn_24:5.1.13	“Bhagavaṁmūlakā no, bhante, dhammā …pe…	5	
PA_sn_24:5.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	5	
PA_sn_24:5.2.2	‘natthi dinnaṁ, natthi yiṭṭhaṁ …pe…	5	
PA_sn_24:5.2.3	kāyassa bhedā ucchijjanti vinassanti na honti paraṁ maraṇā’ti.	5	
PA_sn_24:5.2.4	Vedanāya sati …pe…	5	
PA_sn_24:5.2.5	saññāya sati …	5	
PA_sn_24:5.2.6	saṅkhāresu sati …	5	
PA_sn_24:5.2.7	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	5	
PA_sn_24:5.2.8	‘natthi dinnaṁ, natthi yiṭṭhaṁ …pe…	5	
PA_sn_24:5.2.9	kāyassa bhedā ucchijjanti vinassanti na honti paraṁ maraṇā’ti.	5	
PA_sn_24:5.3.1	Taṁ kiṁ maññatha, bhikkhave,	5	
PA_sn_24:5.3.2	rūpaṁ niccaṁ vā aniccaṁ vā”ti?	5	
PA_sn_24:5.3.3	“Aniccaṁ, bhante …pe…	5	
PA_sn_24:5.3.4	api nu taṁ anupādāya evaṁ diṭṭhi uppajjeyya:	5	
PA_sn_24:5.3.5	‘natthi dinnaṁ, natthi yiṭṭhaṁ …pe…	5	
PA_sn_24:5.3.6	kāyassa bhedā ucchijjanti vinassanti na honti paraṁ maraṇā’”ti?	5	
PA_sn_24:5.3.7	“No hetaṁ, bhante”.	5	
PA_sn_24:5.3.8	“Vedanā …	5	
PA_sn_24:5.3.9	saññā …	5	
PA_sn_24:5.3.10	saṅkhārā …	5	
PA_sn_24:5.3.11	viññāṇaṁ niccaṁ vā aniccaṁ vā”ti?	5	
PA_sn_24:5.3.12	“Aniccaṁ, bhante …pe…	5	
PA_sn_24:5.3.13	api nu taṁ anupādāya evaṁ diṭṭhi uppajjeyya:	5	
PA_sn_24:5.3.14	‘natthi dinnaṁ, natthi yiṭṭhaṁ …pe…	5	
PA_sn_24:5.3.15	kāyassa bhedā ucchijjanti vinassanti na honti paraṁ maraṇā’”ti?	5	
PA_sn_24:5.3.16	“No hetaṁ, bhante”.	5	
PA_sn_24:5.3.17	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	5	
PA_sn_24:5.3.18	“Aniccaṁ, bhante …pe…	5	
PA_sn_24:5.3.19	api nu taṁ anupādāya evaṁ diṭṭhi uppajjeyya:	5	
PA_sn_24:5.3.20	‘natthi dinnaṁ, natthi yiṭṭhaṁ …pe…	5	
PA_sn_24:5.3.21	ye keci atthikavādaṁ vadanti;	5	
PA_sn_24:5.3.22	bāle ca paṇḍite ca kāyassa bhedā ucchijjanti vinassanti na honti paraṁ maraṇā’”ti?	5	
PA_sn_24:5.3.23	“No hetaṁ, bhante”.	5	
PA_sn_24:5.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	5	
PA_sn_24:5.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	5	
PA_sn_24:5.4.3	Pañcamaṁ.	5	
PA_sn_24:6.0.1	Saṁyutta Nikāya 24.6	6	
PA_sn_24:6.0.2	1. Sotāpattivagga	6	
PA_sn_24:6.0.3	Karotosutta	6	
PA_sn_24:6.1.1	Sāvatthinidānaṁ.	6	
PA_sn_24:6.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	6	
PA_sn_24:6.1.3_0	‘karoto kārayato chindato chedāpayato pacato pācāpayato socato socāpayato kilamato	6	
PA_sn_24:6.1.3_1	kilamāpayato phandato phandāpayato pāṇamatipātayato adinnaṁ ādiyato sandhiṁ chindato	6	
PA_sn_24:6.1.3_2	nillopaṁ harato ekāgārikaṁ karoto paripanthe tiṭṭhato paradāraṁ gacchato musā bhaṇato	6	
PA_sn_24:6.1.3_3	karoto na karīyati pāpaṁ.	6	
PA_sn_24:6.1.4	Khurapariyantena cepi cakkena yo imissā pathaviyā pāṇe ekamaṁsakhalaṁ ekamaṁsapuñjaṁ kareyya, natthi tatonidānaṁ pāpaṁ, natthi pāpassa āgamo.	6	
PA_sn_24:6.1.5	Dakkhiṇañcepi gaṅgāya tīraṁ gaccheyya; hananto ghātento chindanto chedāpento pacanto pācento, natthi tatonidānaṁ pāpaṁ, natthi pāpassa āgamo.	6	
PA_sn_24:6.1.6	Uttarañcepi gaṅgāya tīraṁ gaccheyya; dadanto dāpento yajanto yajāpento, natthi tatonidānaṁ puññaṁ, natthi puññassa āgamo.	6	
PA_sn_24:6.1.7	Dānena damena saṁyamena saccavajjena natthi puññaṁ natthi puññassa āgamo’”ti.	6	
PA_sn_24:6.1.8	“Bhagavaṁmūlakā no, bhante, dhammā …pe…	6	
PA_sn_24:6.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	6	
PA_sn_24:6.2.2	‘karoto kārayato …pe…	6	
PA_sn_24:6.2.3	natthi puññaṁ natthi puññassa āgamo’ti.	6	
PA_sn_24:6.2.4	Vedanāya sati …pe…	6	
PA_sn_24:6.2.5	saññāya sati …	6	
PA_sn_24:6.2.6	saṅkhāresu sati …	6	
PA_sn_24:6.2.7	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	6	
PA_sn_24:6.2.8	‘karoto kārayato …pe…	6	
PA_sn_24:6.2.9	natthi puññaṁ natthi puññassa āgamo’ti.	6	
PA_sn_24:6.3.1	Taṁ kiṁ maññatha, bhikkhave,	6	
PA_sn_24:6.3.2	rūpaṁ niccaṁ vā aniccaṁ vā”ti?	6	
PA_sn_24:6.3.3	“Aniccaṁ, bhante” …pe…	6	
PA_sn_24:6.3.4	api nu taṁ anupādāya evaṁ diṭṭhi uppajjeyya:	6	
PA_sn_24:6.3.5	‘karoto …pe…	6	
PA_sn_24:6.3.6	natthi puññaṁ natthi puññassa āgamo”ti?	6	
PA_sn_24:6.3.7	“No hetaṁ, bhante”.	6	
PA_sn_24:6.3.8	“Vedanā …	6	
PA_sn_24:6.3.9	saññā …	6	
PA_sn_24:6.3.10	saṅkhārā …	6	
PA_sn_24:6.3.11	viññāṇaṁ niccaṁ vā aniccaṁ vā”ti?	6	
PA_sn_24:6.3.12	“Aniccaṁ, bhante …pe…	6	
PA_sn_24:6.3.13	api nu taṁ anupādāya evaṁ diṭṭhi uppajjeyya:	6	
PA_sn_24:6.3.14	‘karoto kārayato …pe…	6	
PA_sn_24:6.3.15	natthi puññaṁ natthi puññassa āgamo’”ti?	6	
PA_sn_24:6.3.16	“No hetaṁ, bhante”.	6	
PA_sn_24:6.3.17	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	6	
PA_sn_24:6.3.18	“Aniccaṁ, bhante …pe…	6	
PA_sn_24:6.3.19	api nu taṁ anupādāya evaṁ diṭṭhi uppajjeyya:	6	
PA_sn_24:6.3.20	‘karoto kārayato …pe…	6	
PA_sn_24:6.3.21	natthi puññaṁ natthi puññassa āgamo’”ti?	6	
PA_sn_24:6.3.22	“No hetaṁ, bhante”.	6	
PA_sn_24:6.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	6	
PA_sn_24:6.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	6	
PA_sn_24:6.4.3	Chaṭṭhaṁ.	6	
PA_sn_24:7.0.1	Saṁyutta Nikāya 24.7	7	
PA_sn_24:7.0.2	1. Sotāpattivagga	7	
PA_sn_24:7.0.3	Hetusutta	7	
PA_sn_24:7.1.1	Sāvatthinidānaṁ.	7	
PA_sn_24:7.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	7	
PA_sn_24:7.1.3	‘natthi hetu, natthi paccayo sattānaṁ saṅkilesāya.	7	
PA_sn_24:7.1.4	Ahetū appaccayā sattā saṅkilissanti.	7	
PA_sn_24:7.1.5	Natthi hetu, natthi paccayo sattānaṁ visuddhiyā.	7	
PA_sn_24:7.1.6	Ahetū appaccayā sattā visujjhanti.	7	
PA_sn_24:7.1.7	Natthi balaṁ natthi vīriyaṁ natthi purisathāmo natthi purisaparakkamo.	7	
PA_sn_24:7.1.8	Sabbe sattā sabbe pāṇā sabbe bhūtā sabbe jīvā avasā abalā avīriyā niyatisaṅgatibhāvapariṇatā chasvevābhijātīsu sukhadukkhaṁ paṭisaṁvedentī’”ti?	7	
PA_sn_24:7.1.9	“Bhagavaṁmūlakā no, bhante, dhammā …pe…	7	
PA_sn_24:7.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	7	
PA_sn_24:7.2.2	‘natthi hetu, natthi paccayo …pe…	7	
PA_sn_24:7.2.3	sukhadukkhaṁ paṭisaṁvedentī’ti.	7	
PA_sn_24:7.2.4	Vedanāya sati …pe…	7	
PA_sn_24:7.2.5	saññāya sati …	7	
PA_sn_24:7.2.6	saṅkhāresu sati …	7	
PA_sn_24:7.2.7	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	7	
PA_sn_24:7.2.8	‘natthi hetu, natthi paccayo …pe…	7	
PA_sn_24:7.2.9	sukhadukkhaṁ paṭisaṁvedentī’ti.	7	
PA_sn_24:7.3.1	Taṁ kiṁ maññatha, bhikkhave,	7	
PA_sn_24:7.3.2	rūpaṁ niccaṁ vā aniccaṁ vā”ti?	7	
PA_sn_24:7.3.3	“Aniccaṁ, bhante …pe…	7	
PA_sn_24:7.3.4	vipariṇāmadhammaṁ, api nu taṁ anupādāya evaṁ diṭṭhi uppajjeyya:	7	
PA_sn_24:7.3.5	‘natthi hetu, natthi paccayo …pe…	7	
PA_sn_24:7.3.6	sukhadukkhaṁ paṭisaṁvedentī’”ti?	7	
PA_sn_24:7.3.7	“No hetaṁ, bhante”.	7	
PA_sn_24:7.3.8	“Vedanā …	7	
PA_sn_24:7.3.9	saññā …	7	
PA_sn_24:7.3.10	saṅkhārā …	7	
PA_sn_24:7.3.11	viññāṇaṁ niccaṁ vā aniccaṁ vā”ti?	7	
PA_sn_24:7.3.12	“Aniccaṁ, bhante …pe…	7	
PA_sn_24:7.3.13	api nu taṁ anupādāya evaṁ diṭṭhi uppajjeyya:	7	
PA_sn_24:7.3.14	‘natthi hetu, natthi paccayo …pe…	7	
PA_sn_24:7.3.15	sukhadukkhaṁ paṭisaṁvedentī’”ti?	7	
PA_sn_24:7.3.16	“No hetaṁ, bhante”.	7	
PA_sn_24:7.3.17	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	7	
PA_sn_24:7.3.18	“Aniccaṁ, bhante …pe…	7	
PA_sn_24:7.3.19	api nu taṁ anupādāya evaṁ diṭṭhi uppajjeyya:	7	
PA_sn_24:7.3.20	‘natthi hetu natthi paccayo …pe…	7	
PA_sn_24:7.3.21	sukhadukkhaṁ paṭisaṁvedentī’”ti?	7	
PA_sn_24:7.3.22	“No hetaṁ, bhante”.	7	
PA_sn_24:7.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	7	
PA_sn_24:7.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	7	
PA_sn_24:7.4.3	Sattamaṁ.	7	
PA_sn_24:8.0.1	Saṁyutta Nikāya 24.8	8	
PA_sn_24:8.0.2	1. Sotāpattivagga	8	
PA_sn_24:8.0.3	Mahādiṭṭhisutta	8	
PA_sn_24:8.1.1	Sāvatthinidānaṁ.	8	
PA_sn_24:8.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	8	
PA_sn_24:8.1.3	‘sattime kāyā akaṭā, akaṭavidhā, animmitā, animmātā, vañjhā, kūṭaṭṭhā, esikaṭṭhāyiṭṭhitā;	8	
PA_sn_24:8.1.4	te na iñjanti, na vipariṇamanti, na aññamaññaṁ byābādhenti; nālaṁ aññamaññassa sukhāya vā dukkhāya vā sukhadukkhāya vā.	8	
PA_sn_24:8.1.5	Katame satta?	8	
PA_sn_24:8.1.6	Pathavīkāyo, āpokāyo, tejokāyo, vāyokāyo, sukhe, dukkhe, jīve sattame.	8	
PA_sn_24:8.1.7	Ime satta kāyā akaṭā, akaṭavidhā, animmitā, animmātā, vañjhā, kūṭaṭṭhā esikaṭṭhāyiṭṭhitā;	8	
PA_sn_24:8.1.8	te na iñjanti, na vipariṇamanti, na aññamaññaṁ byābādhenti; nālaṁ aññamaññassa sukhāya vā dukkhāya vā sukhadukkhāya vā.	8	
PA_sn_24:8.1.9	Yopi tiṇhena satthena sīsaṁ chindati, na sopi kañci jīvitā voropeti;	8	
PA_sn_24:8.1.10	sattannaṁ tveva kāyānamantarena satthaṁ vivaramanupavisati.	8	
PA_sn_24:8.1.11_0	Cuddasa kho panimāni yonipamukhasatasahassāni saṭṭhi ca satāni cha ca satāni pañca	8	
PA_sn_24:8.1.11_1	ca kammuno satāni pañca ca kammāni, tīṇi ca kammāni, kamme ca aḍḍhakamme ca dvaṭṭhipaṭipadā,	8	
PA_sn_24:8.1.11_2	dvaṭṭhantarakappā, chaḷābhijātiyo, aṭṭha purisabhūmiyo, ekūnapaññāsa ājīvakasate,	8	
PA_sn_24:8.1.11_3	ekūnapaññāsa paribbājakasate, ekūnapaññāsa nāgavāsasate, vīse indriyasate, tiṁse	8	
PA_sn_24:8.1.11_4	nirayasate, chattiṁsarajodhātuyo, satta saññīgabbhā, satta asaññīgabbhā, satta nigaṇṭhigabbhā,	8	
PA_sn_24:8.1.11_5	satta devā, satta mānusā, satta pesācā, satta sarā, satta pavuṭā, satta papātā, satta	8	
PA_sn_24:8.1.11_6	ca papātasatāni, satta supinā, satta supinasatāni, cullāsīti mahākappino satasahassāni,	8	
PA_sn_24:8.1.11_7	yāni bāle ca paṇḍite ca sandhāvitvā saṁsaritvā dukkhassantaṁ karissanti.	8	
PA_sn_24:8.1.12	Tattha natthi imināhaṁ sīlena vā vatena vā tapena vā brahmacariyena vā aparipakkaṁ vā kammaṁ paripācessāmi;	8	
PA_sn_24:8.1.13	paripakkaṁ vā kammaṁ phussa phussa byantīkarissāmīti hevaṁ natthi doṇamite sukhadukkhe pariyantakate saṁsāre, natthi hāyanavaḍḍhane, natthi ukkaṁsāvakaṁse.	8	
PA_sn_24:8.1.14	Seyyathāpi nāma suttaguḷe khitte nibbeṭhiyamānameva paleti;	8	
PA_sn_24:8.1.15	evameva bāle ca paṇḍite ca nibbeṭhiyamānā sukhadukkhaṁ palentī’”ti?	8	
PA_sn_24:8.1.16	“Bhagavaṁmūlakā no, bhante, dhammā …pe…	8	
PA_sn_24:8.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	8	
PA_sn_24:8.2.2	‘sattime kāyā akaṭā, akaṭavidhā …pe…	8	
PA_sn_24:8.2.3	sukhadukkhaṁ palentī’ti.	8	
PA_sn_24:8.2.4	Vedanāya sati …pe…	8	
PA_sn_24:8.2.5	saññāya sati …	8	
PA_sn_24:8.2.6	saṅkhāresu sati …	8	
PA_sn_24:8.2.7	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	8	
PA_sn_24:8.2.8	‘sattime kāyā akaṭā, akaṭavidhā …pe…	8	
PA_sn_24:8.2.9	sukhadukkhaṁ palentī’ti.	8	
PA_sn_24:8.3.1	Taṁ kiṁ maññatha, bhikkhave,	8	
PA_sn_24:8.3.2	rūpaṁ niccaṁ vā aniccaṁ vā”ti?	8	
PA_sn_24:8.3.3	“Aniccaṁ, bhante” …pe…	8	
PA_sn_24:8.3.4	“yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	8	
PA_sn_24:8.3.5	‘sattime kāyā akaṭā akaṭavidhā …pe…	8	
PA_sn_24:8.3.6	sukhadukkhaṁ palentī’”ti?	8	
PA_sn_24:8.3.7	“No hetaṁ, bhante”.	8	
PA_sn_24:8.3.8	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	8	
PA_sn_24:8.3.9	“Aniccaṁ, bhante …pe…	8	
PA_sn_24:8.3.10	api nu taṁ anupādāya evaṁ diṭṭhi uppajjeyya:	8	
PA_sn_24:8.3.11	‘sattime kāyā akaṭā akaṭavidhā …pe…	8	
PA_sn_24:8.3.12	nibbeṭhiyamānā sukhadukkhaṁ palentī’”ti?	8	
PA_sn_24:8.3.13	“No hetaṁ, bhante”.	8	
PA_sn_24:8.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	8	
PA_sn_24:8.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	8	
PA_sn_24:8.4.3	Aṭṭhamaṁ.	8	
PA_sn_24:9.0.1	Saṁyutta Nikāya 24.9	9	
PA_sn_24:9.0.2	1. Sotāpattivagga	9	
PA_sn_24:9.0.3	Sassatadiṭṭhisutta	9	
PA_sn_24:9.1.1	Sāvatthinidānaṁ.	9	
PA_sn_24:9.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	9	
PA_sn_24:9.1.3	‘sassato loko’”ti?	9	
PA_sn_24:9.1.4	“Bhagavaṁmūlakā no, bhante, dhammā …pe…	9	
PA_sn_24:9.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	9	
PA_sn_24:9.2.2	‘sassato loko’ti.	9	
PA_sn_24:9.2.3	Vedanāya sati …pe…	9	
PA_sn_24:9.2.4	saṅkhāresu sati …	9	
PA_sn_24:9.2.5	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	9	
PA_sn_24:9.2.6	‘sassato loko’ti.	9	
PA_sn_24:9.3.1	Taṁ kiṁ maññatha, bhikkhave,	9	
PA_sn_24:9.3.2	rūpaṁ niccaṁ vā aniccaṁ vā”ti?	9	
PA_sn_24:9.3.3	“Aniccaṁ, bhante” …pe…	9	
PA_sn_24:9.3.4	vipariṇāmadhammaṁ, api nu taṁ anupādāya evaṁ diṭṭhi uppajjeyya:	9	
PA_sn_24:9.3.5	‘sassato loko’”ti?	9	
PA_sn_24:9.3.6	“No hetaṁ, bhante”.	9	
PA_sn_24:9.3.7	“Vedanā …	9	
PA_sn_24:9.3.8	saññā …	9	
PA_sn_24:9.3.9	saṅkhārā …	9	
PA_sn_24:9.3.10	viññāṇaṁ niccaṁ vā aniccaṁ vā”ti?	9	
PA_sn_24:9.3.11	“Aniccaṁ, bhante …pe…	9	
PA_sn_24:9.3.12	api nu taṁ anupādāya evaṁ diṭṭhi uppajjeyya:	9	
PA_sn_24:9.3.13	‘sassato loko’”ti?	9	
PA_sn_24:9.3.14	“No hetaṁ, bhante”.	9	
PA_sn_24:9.3.15	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	9	
PA_sn_24:9.3.16	“Aniccaṁ, bhante”.	9	
PA_sn_24:9.3.17	“Yaṁ panāniccaṁ dukkhaṁ vā taṁ sukhaṁ vā”ti?	9	
PA_sn_24:9.3.18	“Dukkhaṁ, bhante”.	9	
PA_sn_24:9.3.19	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	9	
PA_sn_24:9.3.20	‘sassato loko’”ti?	9	
PA_sn_24:9.3.21	“No hetaṁ, bhante”.	9	
PA_sn_24:9.4.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	9	
PA_sn_24:9.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	9	
PA_sn_24:9.4.3	Navamaṁ.	9	
PA_sn_24:10.0.1	Saṁyutta Nikāya 24.10	10	
PA_sn_24:10.0.2	1. Sotāpattivagga	10	
PA_sn_24:10.0.3	Asassatadiṭṭhisutta	10	
PA_sn_24:10.1.1	Sāvatthinidānaṁ.	10	
PA_sn_24:10.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	10	
PA_sn_24:10.1.3	‘asassato loko’”ti?	10	
PA_sn_24:10.1.4	“Bhagavaṁmūlakā no, bhante, dhammā …pe…	10	
PA_sn_24:10.2.1	“Rūpe kho, bhikkhave, sati …pe…	10	
PA_sn_24:10.2.2	viññāṇaṁ niccaṁ vā aniccaṁ vā”ti?	10	
PA_sn_24:10.2.3	“Aniccaṁ, bhante” …pe…	10	
PA_sn_24:10.2.4	api nu taṁ anupādāya evaṁ diṭṭhi uppajjeyya:	10	
PA_sn_24:10.2.5	‘asassato loko’”ti?	10	
PA_sn_24:10.2.6	“No hetaṁ, bhante”.	10	
PA_sn_24:10.2.7	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	10	
PA_sn_24:10.2.8	“Aniccaṁ, bhante …pe…	10	
PA_sn_24:10.2.9	api nu taṁ anupādāya evaṁ diṭṭhi uppajjeyya:	10	
PA_sn_24:10.2.10	‘asassato loko’”ti?	10	
PA_sn_24:10.2.11	“No hetaṁ, bhante”.	10	
PA_sn_24:10.3.1	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa kaṅkhā pahīnā hoti …pe… dukkhanirodhagāminiyā paṭipadāyapissa kaṅkhā pahīnā hoti—	10	
PA_sn_24:10.3.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	10	
PA_sn_24:10.3.3	Dasamaṁ.	10	
PA_sn_24:11.0.1	Saṁyutta Nikāya 24.11	11	
PA_sn_24:11.0.2	1. Sotāpattivagga	11	
PA_sn_24:11.0.3	Antavāsutta	11	
PA_sn_24:11.1.1	Sāvatthinidānaṁ.	11	
PA_sn_24:11.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	11	
PA_sn_24:11.1.3	‘antavā loko’”ti?	11	
PA_sn_24:11.1.4	“Bhagavaṁmūlakā no, bhante, dhammā …pe…	11	
PA_sn_24:11.1.5	niyato sambodhiparāyano”ti.	11	
PA_sn_24:11.1.6	Ekādasamaṁ.	11	
PA_sn_24:12.0.1	Saṁyutta Nikāya 24.12	12	
PA_sn_24:12.0.2	1. Sotāpattivagga	12	
PA_sn_24:12.0.3	Anantavāsutta	12	
PA_sn_24:12.1.1	Sāvatthinidānaṁ.	12	
PA_sn_24:12.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	12	
PA_sn_24:12.1.3	‘anantavā loko’”ti?	12	
PA_sn_24:12.1.4	“Bhagavaṁmūlakā no, bhante, dhammā …pe…	12	
PA_sn_24:12.1.5	niyato sambodhiparāyano”ti.	12	
PA_sn_24:12.1.6	Dvādasamaṁ.	12	
PA_sn_24:13.0.1	Saṁyutta Nikāya 24.13	13	
PA_sn_24:13.0.2	1. Sotāpattivagga	13	
PA_sn_24:13.0.3	Taṁjīvaṁtaṁsarīraṁsutta	13	
PA_sn_24:13.1.1	Sāvatthinidānaṁ.	13	
PA_sn_24:13.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	13	
PA_sn_24:13.1.3	‘taṁ jīvaṁ taṁ sarīran’”ti?	13	
PA_sn_24:13.1.4	“Bhagavaṁmūlakā no, bhante, dhammā …pe…	13	
PA_sn_24:13.1.5	niyato sambodhiparāyano”ti.	13	
PA_sn_24:13.1.6	Terasamaṁ.	13	
PA_sn_24:14.0.1	Saṁyutta Nikāya 24.14	14	
PA_sn_24:14.0.2	1. Sotāpattivagga	14	
PA_sn_24:14.0.3	Aññaṁjīvaṁaññaṁsarīraṁsutta	14	
PA_sn_24:14.1.1	Sāvatthinidānaṁ.	14	
PA_sn_24:14.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	14	
PA_sn_24:14.1.3	‘aññaṁ jīvaṁ aññaṁ sarīran’”ti?	14	
PA_sn_24:14.1.4	“Bhagavaṁmūlakā no, bhante, dhammā …pe…	14	
PA_sn_24:14.1.5	niyato sambodhiparāyano”ti.	14	
PA_sn_24:14.1.6	Cuddasamaṁ.	14	
PA_sn_24:15.0.1	Saṁyutta Nikāya 24.15	15	
PA_sn_24:15.0.2	1. Sotāpattivagga	15	
PA_sn_24:15.0.3	Hotitathāgatosutta	15	
PA_sn_24:15.1.1	Sāvatthinidānaṁ.	15	
PA_sn_24:15.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	15	
PA_sn_24:15.1.3	‘hoti tathāgato paraṁ maraṇā’”ti?	15	
PA_sn_24:15.1.4	“Bhagavaṁmūlakā no, bhante, dhammā …pe…	15	
PA_sn_24:15.1.5	niyato sambodhiparāyano”ti.	15	
PA_sn_24:15.1.6	Pannarasamaṁ.	15	
PA_sn_24:16.0.1	Saṁyutta Nikāya 24.16	16	
PA_sn_24:16.0.2	1. Sotāpattivagga	16	
PA_sn_24:16.0.3	Nahotitathāgatosutta	16	
PA_sn_24:16.1.1	Sāvatthinidānaṁ.	16	
PA_sn_24:16.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	16	
PA_sn_24:16.1.3	‘na hoti tathāgato paraṁ maraṇā’”ti?	16	
PA_sn_24:16.1.4	“Bhagavaṁmūlakā no, bhante, dhammā …pe…	16	
PA_sn_24:16.1.5	niyato sambodhiparāyano”ti.	16	
PA_sn_24:16.1.6	Soḷasamaṁ.	16	
PA_sn_24:17.0.1	Saṁyutta Nikāya 24.17	17	
PA_sn_24:17.0.2	1. Sotāpattivagga	17	
PA_sn_24:17.0.3	Hoticanacahotitathāgatosutta	17	
PA_sn_24:17.1.1	Sāvatthinidānaṁ.	17	
PA_sn_24:17.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	17	
PA_sn_24:17.1.3	‘hoti ca na ca hoti tathāgato paraṁ maraṇā’”ti?	17	
PA_sn_24:17.1.4	“Bhagavaṁmūlakā no, bhante, dhammā …pe…	17	
PA_sn_24:17.1.5	niyato sambodhiparāyano”ti.	17	
PA_sn_24:17.1.6	Sattarasamaṁ.	17	
PA_sn_24:18.0.1	Saṁyutta Nikāya 24.18	18	
PA_sn_24:18.0.2	1. Sotāpattivagga	18	
PA_sn_24:18.0.3	Nevahotinanahotitathāgatosutta	18	
PA_sn_24:18.1.1	Sāvatthinidānaṁ.	18	
PA_sn_24:18.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	18	
PA_sn_24:18.1.3	‘neva hoti, na na hoti tathāgato paraṁ maraṇā’”ti?	18	
PA_sn_24:18.1.4	“Bhagavaṁmūlakā no, bhante, dhammā …pe…	18	
PA_sn_24:18.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	18	
PA_sn_24:18.2.2	‘neva hoti, na na hoti tathāgato paraṁ maraṇā’”ti …pe….	18	
PA_sn_24:18.3.1	“Taṁ kiṁ maññatha, bhikkhave,	18	
PA_sn_24:18.3.2	rūpaṁ niccaṁ vā aniccaṁ vā”ti?	18	
PA_sn_24:18.3.3	“Aniccaṁ, bhante” …pe…	18	
PA_sn_24:18.3.4	vipariṇāmadhammaṁ, api nu taṁ anupādāya evaṁ diṭṭhi uppajjeyya:	18	
PA_sn_24:18.3.5	‘neva hoti, na na hoti tathāgato paraṁ maraṇā’”ti?	18	
PA_sn_24:18.3.6	“No hetaṁ, bhante”.	18	
PA_sn_24:18.3.7	“Yampidaṁ diṭṭhaṁ sutaṁ mutaṁ viññātaṁ pattaṁ pariyesitaṁ anuvicaritaṁ manasā tampi niccaṁ vā aniccaṁ vā”ti?	18	
PA_sn_24:18.3.8	“Aniccaṁ, bhante”.	18	
PA_sn_24:18.3.9	“Yaṁ panāniccaṁ dukkhaṁ vā taṁ sukhaṁ vā”ti?	18	
PA_sn_24:18.3.10	“Dukkhaṁ, bhante”.	18	
PA_sn_24:18.3.11	“Yaṁ panāniccaṁ dukkhaṁ vipariṇāmadhammaṁ, api nu taṁ anupādāya evaṁ diṭṭhi uppajjeyya:	18	
PA_sn_24:18.3.12	‘neva hoti, na na hoti tathāgato paraṁ maraṇā’”ti?	18	
PA_sn_24:18.3.13	“No hetaṁ, bhante”.	18	
PA_sn_24:18.4.1_0	“Yato kho, bhikkhave, ariyasāvakassa imesu ca ṭhānesu kaṅkhā pahīnā hoti, dukkhepissa	18	
PA_sn_24:18.4.1_1	kaṅkhā pahīnā hoti, dukkhasamudayepissa kaṅkhā pahīnā hoti, dukkhanirodhepissa kaṅkhā	18	
PA_sn_24:18.4.1_2	pahīnā hoti, dukkhanirodhagāminiyā paṭipadāyapissa kaṅkhā pahīnā hoti—	18	
PA_sn_24:18.4.2	ayaṁ vuccati, bhikkhave, ariyasāvako sotāpanno avinipātadhammo niyato sambodhiparāyano”ti.	18	
PA_sn_24:18.4.3	Aṭṭhārasamaṁ.	18	
PA_sn_24:18.4.4	Sotāpattivaggo.	18	
PA_sn_24:18.4.5	Aṭṭhārasaveyyākaraṇaṁ niṭṭhitaṁ.	18	
PA_sn_24:18.5.0	Tassuddānaṁ	18	
PA_sn_24:18.5.1	Vātaṁ etaṁ mama,	18	
PA_sn_24:18.5.2	so attā no ca me siyā;	18	
PA_sn_24:18.5.3	Natthi karoto hetu ca,	18	
PA_sn_24:18.5.4	mahādiṭṭhena aṭṭhamaṁ.	18	
PA_sn_24:18.6.1	Sassato loko ca,	18	
PA_sn_24:18.6.2	Asassato ca antavā ca;	18	
PA_sn_24:18.6.3	Anantavā ca taṁ jīvaṁ taṁ sarīranti,	18	
PA_sn_24:18.6.4	Aññaṁ jīvaṁ aññaṁ sarīranti ca.	18	
PA_sn_24:18.7.1	Hoti tathāgato paraṁ maraṇāti,	18	
PA_sn_24:18.7.2	Na hoti tathāgato paraṁ maraṇāti;	18	
PA_sn_24:18.7.3	Neva hoti na na hoti tathāgato paraṁ maraṇāti.	18	
PA_sn_24:19.0.1	Saṁyutta Nikāya 24.19	19	
PA_sn_24:19.0.2	2. Dutiyagamanavagga	19	
PA_sn_24:19.0.3	Vātasutta	19	
PA_sn_24:19.1.1	Sāvatthinidānaṁ.	19	
PA_sn_24:19.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	19	
PA_sn_24:19.1.3	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti?	19	
PA_sn_24:19.1.4	“Bhagavaṁmūlakā no, bhante, dhammā …pe…	19	
PA_sn_24:19.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	19	
PA_sn_24:19.2.2	‘na vātā vāyanti …pe… esikaṭṭhāyiṭṭhitā’ti.	19	
PA_sn_24:19.2.3	Vedanāya sati …pe…	19	
PA_sn_24:19.2.4	saññāya sati …pe…	19	
PA_sn_24:19.2.5	saṅkhāresu sati …	19	
PA_sn_24:19.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	19	
PA_sn_24:19.2.7	‘na vātā vāyanti …pe… esikaṭṭhāyiṭṭhitā’ti.	19	
PA_sn_24:19.3.1	Taṁ kiṁ maññatha, bhikkhave,	19	
PA_sn_24:19.3.2	rūpaṁ niccaṁ vā aniccaṁ vā”ti?	19	
PA_sn_24:19.3.3	“Aniccaṁ, bhante” …pe… vipariṇāmadhammaṁ,	19	
PA_sn_24:19.3.4	api nu taṁ anupādāya evaṁ diṭṭhi uppajjeyya—	19	
PA_sn_24:19.3.5	na vātā vāyanti …pe… esikaṭṭhāyiṭṭhitā”ti?	19	
PA_sn_24:19.3.6	“No hetaṁ, bhante”.	19	
PA_sn_24:19.3.7	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	19	
PA_sn_24:19.3.8	‘na vātā vāyanti …pe… esikaṭṭhāyiṭṭhitā’”ti.	19	
PA_sn_24:19.3.9	“Vedanā …	19	
PA_sn_24:19.3.10	saññā …	19	
PA_sn_24:19.3.11	saṅkhārā …	19	
PA_sn_24:19.3.12	viññāṇaṁ niccaṁ vā aniccaṁ vā”ti?	19	
PA_sn_24:19.3.13	“Aniccaṁ, bhante” …pe… vipariṇāmadhammaṁ,	19	
PA_sn_24:19.3.14	api nu taṁ anupādāya evaṁ diṭṭhi uppajjeyya	19	
PA_sn_24:19.3.15	‘na vātā vāyanti …pe… esikaṭṭhāyiṭṭhitā’”ti?	19	
PA_sn_24:19.3.16	“No hetaṁ, bhante”.	19	
PA_sn_24:19.3.17	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjeyya:	19	
PA_sn_24:19.3.18	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā, esikaṭṭhāyiṭṭhitā’”ti.	19	
PA_sn_24:19.3.19	Paṭhamaṁ.	19	
PA_sn_24:20-35.0.1	Saṁyutta Nikāya 24.20–35	20-35	
PA_sn_24:20-35.0.2	2. Dutiyagamanavagga	20-35	
PA_sn_24:20-35.0.3	Etaṁmamādisutta	20-35	
PA_sn_24:20-35.1.1	(Purimavagge viya aṭṭhārasa veyyākaraṇāni vitthāretabbānīti.)	20-35	
PA_sn_24:20-35.1.2	Sattarasamaṁ.	20-35	
PA_sn_24:36.0.1	Saṁyutta Nikāya 24.36	36	
PA_sn_24:36.0.2	2. Dutiyagamanavagga	36	
PA_sn_24:36.0.3	Nevahotinanahotisutta	36	
PA_sn_24:36.1.1	Sāvatthinidānaṁ.	36	
PA_sn_24:36.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	36	
PA_sn_24:36.1.3	‘neva hoti na na hoti tathāgato paraṁ maraṇā’”ti?	36	
PA_sn_24:36.1.4	“Bhagavaṁmūlakā no, bhante, dhammā …pe…	36	
PA_sn_24:36.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	36	
PA_sn_24:36.2.2	‘neva hoti na na hoti tathāgato paraṁ maraṇā’”ti.	36	
PA_sn_24:36.2.3	“Vedanāya sati …	36	
PA_sn_24:36.2.4	saññāya sati …	36	
PA_sn_24:36.2.5	saṅkhāresu sati …	36	
PA_sn_24:36.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	36	
PA_sn_24:36.2.7	‘neva hoti na na hoti tathāgato paraṁ maraṇā’ti.	36	
PA_sn_24:36.3.1	Taṁ kiṁ maññatha, bhikkhave,	36	
PA_sn_24:36.3.2	rūpaṁ niccaṁ vā aniccaṁ vā”ti?	36	
PA_sn_24:36.3.3	“Aniccaṁ, bhante” …pe… vipariṇāmadhammaṁ,	36	
PA_sn_24:36.3.4	api nu taṁ anupādāya evaṁ diṭṭhi uppajjeyya:	36	
PA_sn_24:36.3.5	‘neva hoti na na hoti tathāgato paraṁ maraṇā’”ti?	36	
PA_sn_24:36.3.6	“No hetaṁ, bhante”.	36	
PA_sn_24:36.3.7	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	36	
PA_sn_24:36.3.8	‘neva hoti na na hoti tathāgato paraṁ maraṇā’”ti.	36	
PA_sn_24:36.3.9	“Vedanā …	36	
PA_sn_24:36.3.10	saññā …	36	
PA_sn_24:36.3.11	saṅkhārā …	36	
PA_sn_24:36.3.12	viññāṇaṁ niccaṁ vā aniccaṁ vā”ti?	36	
PA_sn_24:36.3.13	“Aniccaṁ, bhante” …pe… vipariṇāmadhammaṁ,	36	
PA_sn_24:36.3.14	api nu taṁ anupādāya evaṁ diṭṭhi uppajjeyya:	36	
PA_sn_24:36.3.15	‘neva hoti na na hoti tathāgato paraṁ maraṇā’”ti?	36	
PA_sn_24:36.3.16	“No hetaṁ, bhante”.	36	
PA_sn_24:36.3.17	“Iti kho, bhikkhave, dukkhe sati, dukkhaṁ upādāya dukkhaṁ abhinivissa evaṁ diṭṭhi uppajjati:	36	
PA_sn_24:36.3.18	‘neva hoti na na hoti tathāgato paraṁ maraṇā’”ti.	36	
PA_sn_24:36.3.19	Aṭṭhārasamaṁ.	36	
PA_sn_24:37.0.1	Saṁyutta Nikāya 24.37	37	
PA_sn_24:37.0.2	2. Dutiyagamanavagga	37	
PA_sn_24:37.0.3	Rūpīattāsutta	37	
PA_sn_24:37.1.1	Sāvatthinidānaṁ.	37	
PA_sn_24:37.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	37	
PA_sn_24:37.1.3	‘rūpī attā hoti arogo paraṁ maraṇā’”ti?	37	
PA_sn_24:37.1.4	“Bhagavaṁmūlakā no, bhante, dhammā …pe…	37	
PA_sn_24:37.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	37	
PA_sn_24:37.2.2	‘rūpī attā hoti arogo paraṁ maraṇā’ti.	37	
PA_sn_24:37.2.3	Vedanāya sati …pe…	37	
PA_sn_24:37.2.4	saññāya sati …	37	
PA_sn_24:37.2.5	saṅkhāresu sati …	37	
PA_sn_24:37.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	37	
PA_sn_24:37.2.7	‘rūpī attā hoti arogo paraṁ maraṇā’ti.	37	
PA_sn_24:37.3.1	Taṁ kiṁ maññatha, bhikkhave, rūpaṁ niccaṁ vā aniccaṁ vā”ti?	37	
PA_sn_24:37.3.2	“Aniccaṁ, bhante” …pe…	37	
PA_sn_24:37.3.3	vipariṇāmadhammaṁ, api nu taṁ anupādāya evaṁ diṭṭhi uppajjeyya:	37	
PA_sn_24:37.3.4	‘rūpī attā hoti arogo paraṁ maraṇā’”ti?	37	
PA_sn_24:37.3.5	“No hetaṁ, bhante”.	37	
PA_sn_24:37.3.6	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	37	
PA_sn_24:37.3.7	‘rūpī attā hoti arogo paraṁ maraṇā’”ti?	37	
PA_sn_24:37.3.8	“Vedanā …pe…	37	
PA_sn_24:37.3.9	“no hetaṁ, bhante”.	37	
PA_sn_24:37.3.10	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	37	
PA_sn_24:37.3.11	‘rūpī attā hoti arogo paraṁ maraṇā’”ti.	37	
PA_sn_24:37.3.12	Ekūnavīsatimaṁ.	37	
PA_sn_24:38.0.1	Saṁyutta Nikāya 24.38	38	
PA_sn_24:38.0.2	2. Dutiyagamanavagga	38	
PA_sn_24:38.0.3	Arūpīattāsutta	38	
PA_sn_24:38.1.1	Sāvatthinidānaṁ.	38	
PA_sn_24:38.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	38	
PA_sn_24:38.1.3	‘arūpī attā hoti arogo paraṁ maraṇā’”ti?	38	
PA_sn_24:38.1.4	(Peyyālo.)	38	
PA_sn_24:38.1.5	Vīsatimaṁ.	38	
PA_sn_24:39.0.1	Saṁyutta Nikāya 24.39	39	
PA_sn_24:39.0.2	2. Dutiyagamanavagga	39	
PA_sn_24:39.0.3	Rūpīcaarūpīcaattāsutta	39	
PA_sn_24:39.1.1	Sāvatthinidānaṁ.	39	
PA_sn_24:39.1.2	“Rūpī ca arūpī ca attā hoti arogo paraṁ maraṇā”ti …pe….	39	
PA_sn_24:39.1.3	Ekavīsatimaṁ.	39	
PA_sn_24:40.0.1	Saṁyutta Nikāya 24.40	40	
PA_sn_24:40.0.2	2. Dutiyagamanavagga	40	
PA_sn_24:40.0.3	Nevarūpīnārūpīattāsutta	40	
PA_sn_24:40.1.1	“Neva rūpī nārūpī attā hoti arogo paraṁ maraṇā”ti …pe….	40	
PA_sn_24:40.1.2	Bāvīsatimaṁ.	40	
PA_sn_24:41.0.1	Saṁyutta Nikāya 24.41	41	
PA_sn_24:41.0.2	2. Dutiyagamanavagga	41	
PA_sn_24:41.0.3	Ekantasukhīsutta	41	
PA_sn_24:41.1.1	“Ekantasukhī attā hoti arogo paraṁ maraṇā”ti …pe….	41	
PA_sn_24:41.1.2	Tevīsatimaṁ.	41	
PA_sn_24:42.0.1	Saṁyutta Nikāya 24.42	42	
PA_sn_24:42.0.2	2. Dutiyagamanavagga	42	
PA_sn_24:42.0.3	Ekantadukkhīsutta	42	
PA_sn_24:42.1.1	“Ekantadukkhī attā hoti arogo paraṁ maraṇā”ti …pe….	42	
PA_sn_24:42.1.2	Catuvīsatimaṁ.	42	
PA_sn_24:43.0.1	Saṁyutta Nikāya 24.43	43	
PA_sn_24:43.0.2	2. Dutiyagamanavagga	43	
PA_sn_24:43.0.3	Sukhadukkhīsutta	43	
PA_sn_24:43.1.1	“Sukhadukkhī attā hoti arogo paraṁ maraṇā”ti …pe….	43	
PA_sn_24:43.1.2	Pañcavīsatimaṁ.	43	
PA_sn_24:44.0.1	Saṁyutta Nikāya 24.44	44	
PA_sn_24:44.0.2	2. Dutiyagamanavagga	44	
PA_sn_24:44.0.3	Adukkhamasukhīsutta	44	
PA_sn_24:44.1.1	“Adukkhamasukhī attā hoti arogo paraṁ maraṇā”ti?	44	
PA_sn_24:44.1.2	“Bhagavaṁmūlakā no, bhante, dhammā …pe…	44	
PA_sn_24:44.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	44	
PA_sn_24:44.2.2	‘adukkhamasukhī attā hoti arogo paraṁ maraṇā’ti.	44	
PA_sn_24:44.2.3	Vedanāya sati …	44	
PA_sn_24:44.2.4	saññāya sati …	44	
PA_sn_24:44.2.5	saṅkhāresu sati …	44	
PA_sn_24:44.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	44	
PA_sn_24:44.2.7	‘adukkhamasukhī attā hoti arogo paraṁ maraṇā’ti.	44	
PA_sn_24:44.3.1	Taṁ kiṁ maññatha, bhikkhave, rūpaṁ niccaṁ vā aniccaṁ vā”ti?	44	
PA_sn_24:44.3.2	“Aniccaṁ, bhante” …pe…	44	
PA_sn_24:44.3.3	vipariṇāmadhammaṁ, api nu taṁ anupādāya evaṁ diṭṭhi uppajjeyya:	44	
PA_sn_24:44.3.4	‘adukkhamasukhī attā hoti arogo paraṁ maraṇā’”ti?	44	
PA_sn_24:44.3.5	“No hetaṁ, bhante”.	44	
PA_sn_24:44.3.6	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	44	
PA_sn_24:44.3.7	‘adukkhamasukhī attā hoti arogo paraṁ maraṇā’”ti.	44	
PA_sn_24:44.3.8	“Vedanā …	44	
PA_sn_24:44.3.9	saññā …	44	
PA_sn_24:44.3.10	saṅkhārā …	44	
PA_sn_24:44.3.11	viññāṇaṁ niccaṁ vā aniccaṁ vā”ti?	44	
PA_sn_24:44.3.12	“Aniccaṁ, bhante” …pe…	44	
PA_sn_24:44.3.13	vipariṇāmadhammaṁ, api nu taṁ anupādāya evaṁ diṭṭhi uppajjeyya:	44	
PA_sn_24:44.3.14	‘adukkhamasukhī attā hoti arogo paraṁ maraṇā’”ti?	44	
PA_sn_24:44.3.15	“No hetaṁ, bhante”.	44	
PA_sn_24:44.3.16	“Iti kho, bhikkhave, dukkhe sati, dukkhaṁ upādāya, dukkhaṁ abhinivissa evaṁ diṭṭhi uppajjati:	44	
PA_sn_24:44.3.17	‘adukkhamasukhī attā hoti arogo paraṁ maraṇā’”ti.	44	
PA_sn_24:44.3.18	Chabbīsatimaṁ.	44	
PA_sn_24:44.3.19	Dutiyapeyyālo.	44	
PA_sn_24:44.4.0	Tassuddānaṁ	44	
PA_sn_24:44.4.1	Vātaṁ etaṁ mama so,	44	
PA_sn_24:44.4.2	attā no ca me siyā;	44	
PA_sn_24:44.4.3	Natthi karoto hetu ca,	44	
PA_sn_24:44.4.4	mahādiṭṭhena aṭṭhamaṁ.	44	
PA_sn_24:44.5.1	Sassato asassato ceva,	44	
PA_sn_24:44.5.2	antānantavā ca vuccati;	44	
PA_sn_24:44.5.3	Taṁ jīvaṁ aññaṁ jīvañca,	44	
PA_sn_24:44.5.4	tathāgatena cattāro.	44	
PA_sn_24:44.6.1	Rūpī attā hoti arūpī ca attā hoti,	44	
PA_sn_24:44.6.2	Rūpī ca arūpī ca attā hoti;	44	
PA_sn_24:44.6.3	Neva rūpī nārūpī attā hoti,	44	
PA_sn_24:44.6.4	Ekantasukhī attā hoti.	44	
PA_sn_24:44.7.1	Ekantadukkhī attā hoti,	44	
PA_sn_24:44.7.2	Sukhadukkhī attā hoti;	44	
PA_sn_24:44.7.3	Adukkhamasukhī attā hoti,	44	
PA_sn_24:44.7.4	Arogo paraṁ maraṇāti;	44	
PA_sn_24:44.7.5	Ime chabbīsati suttā,	44	
PA_sn_24:44.7.6	Dutiyavārena desitā.	44	
PA_sn_24:45.0.1	Saṁyutta Nikāya 24.45	45	
PA_sn_24:45.0.2	3. Tatiyagamanavagga	45	
PA_sn_24:45.0.3	Navātasutta	45	
PA_sn_24:45.1.1	Sāvatthinidānaṁ.	45	
PA_sn_24:45.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	45	
PA_sn_24:45.1.3	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	45	
PA_sn_24:45.1.4	“Bhagavaṁmūlakā no, bhante, dhammā …pe….	45	
PA_sn_24:45.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati—	45	
PA_sn_24:45.2.2	na vātā vāyanti …pe…	45	
PA_sn_24:45.2.3	vedanāya sati …	45	
PA_sn_24:45.2.4	saññāya sati …	45	
PA_sn_24:45.2.5	saṅkhāresu sati …	45	
PA_sn_24:45.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	45	
PA_sn_24:45.2.7	‘na vātā vāyanti …pe… esikaṭṭhāyiṭṭhitā’ti.	45	
PA_sn_24:45.3.1	Taṁ kiṁ maññatha, bhikkhave,	45	
PA_sn_24:45.3.2	rūpaṁ niccaṁ vā aniccaṁ vā”ti?	45	
PA_sn_24:45.3.3	“Aniccaṁ, bhante” …pe…	45	
PA_sn_24:45.3.4	vipariṇāmadhammaṁ, api nu taṁ anupādāya evaṁ diṭṭhi uppajjeyya:	45	
PA_sn_24:45.3.5	‘na vātā vāyanti …pe… esikaṭṭhāyiṭṭhitā’”ti?	45	
PA_sn_24:45.3.6	“No hetaṁ, bhante”.	45	
PA_sn_24:45.3.7	“Iti kho, bhikkhave, yadaniccaṁ taṁ dukkhaṁ.	45	
PA_sn_24:45.3.8	Tasmiṁ sati, tadupādāya, evaṁ diṭṭhi uppajjati:	45	
PA_sn_24:45.3.9	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti.	45	
PA_sn_24:45.3.10	“Vedanā …	45	
PA_sn_24:45.3.11	saññā …	45	
PA_sn_24:45.3.12	saṅkhārā …	45	
PA_sn_24:45.3.13	viññāṇaṁ niccaṁ vā aniccaṁ vā”ti?	45	
PA_sn_24:45.3.14	“Aniccaṁ, bhante” …pe… vipariṇāmadhammaṁ,	45	
PA_sn_24:45.3.15	api nu taṁ anupādāya evaṁ diṭṭhi uppajjeyya:	45	
PA_sn_24:45.3.16	‘na vātā vāyanti …pe… esikaṭṭhāyiṭṭhitā’”ti?	45	
PA_sn_24:45.3.17	“No hetaṁ, bhante”.	45	
PA_sn_24:45.3.18	“Iti kho, bhikkhave, yadaniccaṁ taṁ dukkhaṁ.	45	
PA_sn_24:45.3.19	Tasmiṁ sati, tadupādāya evaṁ diṭṭhi uppajjati:	45	
PA_sn_24:45.3.20	‘na vātā vāyanti …pe… esikaṭṭhāyiṭṭhitā’”ti.	45	
PA_sn_24:45.3.21	Paṭhamaṁ.	45	
PA_sn_24:46-69.0.1	Saṁyutta Nikāya 24.46–69	46-69	
PA_sn_24:46-69.0.2	3. Tatiyagamanavagga	46-69	
PA_sn_24:46-69.0.3	Etaṁmamādisutta	46-69	
PA_sn_24:46-69.1.1	(Dutiyavagge viya catuvīsati suttāni pūretabbāni.)	46-69	
PA_sn_24:46-69.1.2	Pañcavīsatimaṁ.	46-69	
PA_sn_24:70.0.1	Saṁyutta Nikāya 24.70	70	
PA_sn_24:70.0.2	3. Tatiyagamanavagga	70	
PA_sn_24:70.0.3	Adukkhamasukhīsutta	70	
PA_sn_24:70.1.1	Sāvatthinidānaṁ.	70	
PA_sn_24:70.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	70	
PA_sn_24:70.1.3	‘adukkhamasukhī attā hoti arogo paraṁ maraṇā’”ti?	70	
PA_sn_24:70.1.4	“Bhagavaṁmūlakā no, bhante, dhammā …pe….	70	
PA_sn_24:70.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	70	
PA_sn_24:70.2.2	‘adukkhamasukhī attā hoti arogo paraṁ maraṇā’”ti.	70	
PA_sn_24:70.2.3	“Vedanāya sati …pe…	70	
PA_sn_24:70.2.4	saññāya sati …	70	
PA_sn_24:70.2.5	saṅkhāresu sati …	70	
PA_sn_24:70.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	70	
PA_sn_24:70.2.7	‘adukkhamasukhī attā hoti arogo paraṁ maraṇā’ti.	70	
PA_sn_24:70.3.1	Taṁ kiṁ maññatha, bhikkhave,	70	
PA_sn_24:70.3.2	rūpaṁ niccaṁ vā aniccaṁ vā”ti?	70	
PA_sn_24:70.3.3	“Aniccaṁ, bhante” …pe… vipariṇāmadhammaṁ,	70	
PA_sn_24:70.3.4	api nu taṁ anupādāya evaṁ diṭṭhi uppajjeyya:	70	
PA_sn_24:70.3.5	‘adukkhamasukhī attā hoti arogo paraṁ maraṇā’”ti?	70	
PA_sn_24:70.3.6	“No hetaṁ, bhante”.	70	
PA_sn_24:70.3.7	“Iti kho, bhikkhave, yadaniccaṁ taṁ dukkhaṁ.	70	
PA_sn_24:70.3.8	Tasmiṁ sati, tadupādāya evaṁ diṭṭhi uppajjati:	70	
PA_sn_24:70.3.9	‘adukkhamasukhī attā hoti arogo paraṁ maraṇā’”ti.	70	
PA_sn_24:70.3.10	“Vedanā …pe…	70	
PA_sn_24:70.3.11	saññā …	70	
PA_sn_24:70.3.12	saṅkhārā …	70	
PA_sn_24:70.3.13	viññāṇaṁ niccaṁ vā aniccaṁ vā”ti?	70	
PA_sn_24:70.3.14	“Aniccaṁ, bhante” …pe… vipariṇāmadhammaṁ,	70	
PA_sn_24:70.3.15	api nu taṁ anupādāya evaṁ diṭṭhi uppajjeyya:	70	
PA_sn_24:70.3.16	‘adukkhamasukhī attā hoti arogo paraṁ maraṇā’”ti?	70	
PA_sn_24:70.3.17	“No hetaṁ, bhante”.	70	
PA_sn_24:70.3.18	“Iti kho, bhikkhave, yadaniccaṁ taṁ dukkhaṁ.	70	
PA_sn_24:70.3.19	Tasmiṁ sati, tadupādāya evaṁ diṭṭhi uppajjati:	70	
PA_sn_24:70.3.20	‘adukkhamasukhī attā hoti arogo paraṁ maraṇā’”ti.	70	
PA_sn_24:70.3.21	Chabbīsatimaṁ.	70	
PA_sn_24:70.3.22	Tatiyapeyyālo.	70	
PA_sn_24:71.0.1	Saṁyutta Nikāya 24.71	71	
PA_sn_24:71.0.2	4. Catutthagamanavagga	71	
PA_sn_24:71.0.3	Navātasutta	71	
PA_sn_24:71.1.1	Sāvatthinidānaṁ.	71	
PA_sn_24:71.1.2	“Kismiṁ nu kho, bhikkhave, sati kiṁ upādāya, kiṁ abhinivissa evaṁ diṭṭhi uppajjati:	71	
PA_sn_24:71.1.3	‘na vātā vāyanti, na najjo sandanti, na gabbhiniyo vijāyanti, na candimasūriyā udenti vā apenti vā esikaṭṭhāyiṭṭhitā’”ti?	71	
PA_sn_24:71.1.4	“Bhagavaṁmūlakā no, bhante, dhammā …pe….	71	
PA_sn_24:71.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	71	
PA_sn_24:71.2.2	‘na vātā vāyanti …pe… esikaṭṭhāyiṭṭhitā’ti.	71	
PA_sn_24:71.2.3	Vedanāya sati …pe…	71	
PA_sn_24:71.2.4	saññāya sati …	71	
PA_sn_24:71.2.5	saṅkhāresu sati …	71	
PA_sn_24:71.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	71	
PA_sn_24:71.2.7	‘na vātā vāyanti …pe… esikaṭṭhāyiṭṭhitā’”ti.	71	
PA_sn_24:71.2.8	“Taṁ kiṁ maññatha, bhikkhave,	71	
PA_sn_24:71.2.9	rūpaṁ niccaṁ vā aniccaṁ vā”ti?	71	
PA_sn_24:71.2.10	“Aniccaṁ, bhante”.	71	
PA_sn_24:71.2.11	“Yaṁ panāniccaṁ dukkhaṁ vā taṁ sukhaṁ vā”ti?	71	
PA_sn_24:71.2.12	“Dukkhaṁ, bhante”.	71	
PA_sn_24:71.2.13	“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:	71	
PA_sn_24:71.2.14	‘etaṁ mama, esohamasmi, eso me attā’”ti?	71	
PA_sn_24:71.2.15	“No hetaṁ, bhante”.	71	
PA_sn_24:71.2.16	“Vedanā …	71	
PA_sn_24:71.2.17	saññā …	71	
PA_sn_24:71.2.18	saṅkhārā …	71	
PA_sn_24:71.2.19	viññāṇaṁ niccaṁ vā aniccaṁ vā”ti?	71	
PA_sn_24:71.2.20	“Aniccaṁ, bhante”.	71	
PA_sn_24:71.2.21	“Yaṁ panāniccaṁ dukkhaṁ vā taṁ sukhaṁ vā”ti?	71	
PA_sn_24:71.2.22	“Dukkhaṁ, bhante”.	71	
PA_sn_24:71.2.23	“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:	71	
PA_sn_24:71.2.24	‘etaṁ mama, esohamasmi, eso me attā’”ti?	71	
PA_sn_24:71.2.25	“No hetaṁ, bhante”.	71	
PA_sn_24:71.3.1_0	“Tasmātiha, bhikkhave, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā	71	
PA_sn_24:71.3.1_1	vā, oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ:	71	
PA_sn_24:71.3.1_2	‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ.	71	
PA_sn_24:71.3.2	Yā kāci vedanā …	71	
PA_sn_24:71.3.3	yā kāci saññā …	71	
PA_sn_24:71.3.4	ye keci saṅkhārā …	71	
PA_sn_24:71.3.5_0	yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā oḷārikaṁ vā sukhumaṁ	71	
PA_sn_24:71.3.5_1	vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ: ‘netaṁ mama, nesohamasmi,	71	
PA_sn_24:71.3.5_2	na meso attā’ti evametaṁ yathābhūtaṁ sammappaññāya daṭṭhabbaṁ.	71	
PA_sn_24:71.4.1	Evaṁ passaṁ …pe…	71	
PA_sn_24:71.4.2	nāparaṁ itthattāyāti pajānātī”ti.	71	
PA_sn_24:71.4.3	Paṭhamaṁ.	71	
PA_sn_24:72-95.0.1	Saṁyutta Nikāya 24.72–95	72-95	
PA_sn_24:72-95.0.2	4. Catutthagamanavagga	72-95	
PA_sn_24:72-95.0.3	Etaṁmamādisutta	72-95	
PA_sn_24:72-95.1.1	(Dutiyavagge viya catuvīsati suttāni pūretabbāni.)	72-95	
PA_sn_24:72-95.1.2	Pañcavīsatimaṁ.	72-95	
PA_sn_24:96.0.1	Saṁyutta Nikāya 24.96	96	
PA_sn_24:96.0.2	4. Catutthagamanavagga	96	
PA_sn_24:96.0.3	Adukkhamasukhīsutta	96	
PA_sn_24:96.1.1	Sāvatthinidānaṁ.	96	
PA_sn_24:96.1.2	“Kismiṁ nu kho, bhikkhave, sati, kiṁ upādāya, kiṁ abhinivissa evaṁ diṭṭhi uppajjati:	96	
PA_sn_24:96.1.3	‘adukkhamasukhī attā hoti arogo paraṁ maraṇā’”ti?	96	
PA_sn_24:96.1.4	“Bhagavaṁmūlakā no, bhante, dhammā …pe….	96	
PA_sn_24:96.2.1	“Rūpe kho, bhikkhave, sati, rūpaṁ upādāya, rūpaṁ abhinivissa evaṁ diṭṭhi uppajjati:	96	
PA_sn_24:96.2.2	‘adukkhamasukhī attā hoti arogo paraṁ maraṇā’ti.	96	
PA_sn_24:96.2.3	Vedanāya sati …	96	
PA_sn_24:96.2.4	saññāya sati …	96	
PA_sn_24:96.2.5	saṅkhāresu sati …	96	
PA_sn_24:96.2.6	viññāṇe sati, viññāṇaṁ upādāya, viññāṇaṁ abhinivissa evaṁ diṭṭhi uppajjati:	96	
PA_sn_24:96.2.7	‘adukkhamasukhī attā hoti arogo paraṁ maraṇā’ti.	96	
PA_sn_24:96.3.1	Taṁ kiṁ maññatha, bhikkhave,	96	
PA_sn_24:96.3.2	rūpaṁ niccaṁ vā aniccaṁ vā”ti?	96	
PA_sn_24:96.3.3	“Aniccaṁ, bhante”.	96	
PA_sn_24:96.3.4	“Yaṁ panāniccaṁ dukkhaṁ vā taṁ sukhaṁ vā”ti?	96	
PA_sn_24:96.3.5	“Dukkhaṁ, bhante”.	96	
PA_sn_24:96.3.6	“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:	96	
PA_sn_24:96.3.7	‘etaṁ mama, esohamasmi, eso me attā’”ti?	96	
PA_sn_24:96.3.8	“No hetaṁ, bhante”.	96	
PA_sn_24:96.3.9	“Vedanā …	96	
PA_sn_24:96.3.10	saññā …	96	
PA_sn_24:96.3.11	saṅkhārā …	96	
PA_sn_24:96.3.12	viññāṇaṁ niccaṁ vā aniccaṁ vā”ti?	96	
PA_sn_24:96.3.13	“Aniccaṁ, bhante”.	96	
PA_sn_24:96.3.14	“Yaṁ panāniccaṁ dukkhaṁ vā taṁ sukhaṁ vā”ti?	96	
PA_sn_24:96.3.15	“Dukkhaṁ, bhante”.	96	
PA_sn_24:96.3.16	“Yaṁ panāniccaṁ dukkhaṁ vipariṇāmadhammaṁ, kallaṁ nu taṁ samanupassituṁ:	96	
PA_sn_24:96.3.17	‘etaṁ mama, esohamasmi, eso me attā’”ti?	96	
PA_sn_24:96.3.18	“No hetaṁ, bhante”.	96	
PA_sn_24:96.4.1_0	“Tasmātiha, bhikkhave, yaṁ kiñci rūpaṁ atītānāgatapaccuppannaṁ ajjhattaṁ vā bahiddhā	96	
PA_sn_24:96.4.1_1	vā oḷārikaṁ vā sukhumaṁ vā hīnaṁ vā paṇītaṁ vā yaṁ dūre santike vā, sabbaṁ rūpaṁ:	96	
PA_sn_24:96.4.1_2	‘netaṁ mama, nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ.	96	
PA_sn_24:96.4.2	Yā kāci vedanā …	96	
PA_sn_24:96.4.3	yā kāci saññā …	96	
PA_sn_24:96.4.4	ye keci saṅkhārā …	96	
PA_sn_24:96.4.5_0	yaṁ kiñci viññāṇaṁ atītānāgatapaccuppannaṁ ajjhattaṁ vā bahiddhā vā, oḷārikaṁ vā	96	
PA_sn_24:96.4.5_1	sukhumaṁ vā hīnaṁ vā paṇītaṁ vā yaṁ dūre santike vā, sabbaṁ viññāṇaṁ: ‘netaṁ mama,	96	
PA_sn_24:96.4.5_2	nesohamasmi, na meso attā’ti evametaṁ yathābhūtaṁ sammappaññāya daṭṭhabbaṁ.	96	
PA_sn_24:96.5.1	Evaṁ passaṁ, bhikkhave, sutavā ariyasāvako rūpasmimpi nibbindati, vedanāyapi nibbindati, saññāyapi nibbindati, saṅkhāresupi nibbindati, viññāṇasmimpi nibbindati.	96	
PA_sn_24:96.5.2	Nibbindaṁ virajjati; virāgā vimuccati. Vimuttasmiṁ vimuttamiti ñāṇaṁ hoti.	96	
PA_sn_24:96.5.3	‘Khīṇā jāti, vusitaṁ brahmacariyaṁ, kataṁ karaṇīyaṁ, nāparaṁ itthattāyā’ti pajānātī”ti.	96	
PA_sn_24:96.5.4	Catutthapeyyālo.	96	
PA_sn_24:96.6.0	Tassuddānaṁ	96	
PA_sn_24:96.6.1	Purimagamane aṭṭhārasa veyyākaraṇā,	96	
PA_sn_24:96.6.2	Dutiyagamane chabbīsaṁ vitthāretabbāni;	96	
PA_sn_24:96.6.3	Tatiyagamane chabbīsaṁ vitthāretabbāni,	96	
PA_sn_24:96.6.4	Catutthagamane chabbīsaṁ vitthāretabbāni.	96	
PA_sn_24:96.6.5	Diṭṭhisaṁyuttaṁ samattaṁ.	96	
