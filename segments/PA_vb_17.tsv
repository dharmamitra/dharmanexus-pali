segmentnr	original	folio	analyzed
PA_vb_17:0.1	Vibhaṅga	0	
PA_vb_17:0.2	Khuddakavatthuvibhaṅga	0	
PA_vb_17:1.0	1. Ekakamātikā	1	
PA_vb_17:1.1	Jātimado	1	
PA_vb_17:1.2	gottamado	1	
PA_vb_17:1.3	ārogyamado	1	
PA_vb_17:1.4	yobbanamado	1	
PA_vb_17:1.5	jīvitamado	1	
PA_vb_17:1.6	lābhamado	1	
PA_vb_17:1.7	sakkāramado	1	
PA_vb_17:1.8	garukāramado	1	
PA_vb_17:1.9	purekkhāramado	1	
PA_vb_17:1.10	parivāramado	1	
PA_vb_17:1.11	bhogamado	1	
PA_vb_17:1.12	vaṇṇamado	1	
PA_vb_17:1.13	sutamado	1	
PA_vb_17:1.14	paṭibhānamado	1	
PA_vb_17:1.15	rattaññumado	1	
PA_vb_17:1.16	piṇḍapātikamado	1	
PA_vb_17:1.17	anavaññātamado	1	
PA_vb_17:1.18	iriyāpathamado	1	
PA_vb_17:1.19	iddhimado	1	
PA_vb_17:1.20	yasamado	1	
PA_vb_17:1.21	sīlamado	1	
PA_vb_17:1.22	jhānamado	1	
PA_vb_17:1.23	sippamado	1	
PA_vb_17:1.24	ārohamado	1	
PA_vb_17:1.25	pariṇāhamado	1	
PA_vb_17:1.26	saṇṭhānamado	1	
PA_vb_17:1.27	pāripūrimado	1	
PA_vb_17:1.28	mado	1	
PA_vb_17:1.29	pamādo	1	
PA_vb_17:1.30	thambho	1	
PA_vb_17:1.31	sārambho	1	
PA_vb_17:1.32	atricchatā	1	
PA_vb_17:1.33	mahicchatā	1	
PA_vb_17:1.34	pāpicchatā	1	
PA_vb_17:1.35	siṅgaṁ	1	
PA_vb_17:1.36	tintiṇaṁ	1	
PA_vb_17:1.37	cāpalyaṁ	1	
PA_vb_17:1.38	asabhāgavutti	1	
PA_vb_17:1.39	arati	1	
PA_vb_17:1.40	tandī	1	
PA_vb_17:1.41	vijambhitā	1	
PA_vb_17:1.42	bhattasammado	1	
PA_vb_17:1.43	cetaso ca līnattaṁ	1	
PA_vb_17:1.44	kuhanā	1	
PA_vb_17:1.45	lapanā	1	
PA_vb_17:1.46	nemittikatā	1	
PA_vb_17:1.47	nippesikatā	1	
PA_vb_17:1.48	lābhena lābhaṁ nijigīsanatā	1	
PA_vb_17:1.49	seyyohamasmīti māno	1	
PA_vb_17:1.50	sadisohamasmīti māno	1	
PA_vb_17:1.51	hīnohamasmīti māno	1	
PA_vb_17:1.52	seyyassa seyyohamasmīti māno	1	
PA_vb_17:1.53	seyyassa sadisohamasmīti māno	1	
PA_vb_17:1.54	seyyassa hīnohamasmīti māno	1	
PA_vb_17:1.55	sadisassa seyyohamasmīti māno	1	
PA_vb_17:1.56	sadisassa sadisohamasmīti māno	1	
PA_vb_17:1.57	sadisassa hīnohamasmīti māno	1	
PA_vb_17:1.58	hīnassa seyyohamasmīti māno	1	
PA_vb_17:1.59	hīnassa sadisohamasmīti māno	1	
PA_vb_17:1.60	hīnassa hīnohamasmīti māno	1	
PA_vb_17:1.61	māno	1	
PA_vb_17:1.62	atimāno	1	
PA_vb_17:1.63	mānātimāno	1	
PA_vb_17:1.64	omāno	1	
PA_vb_17:1.65	adhimāno	1	
PA_vb_17:1.66	asmimāno	1	
PA_vb_17:1.67	micchāmāno	1	
PA_vb_17:1.68	ñātivitakko	1	
PA_vb_17:1.69	janapadavitakko	1	
PA_vb_17:1.70	amaravitakko	1	
PA_vb_17:1.71	parānuddayatāpaṭisaṁyutto vitakko	1	
PA_vb_17:1.72	lābhasakkārasilokapaṭisaṁyutto vitakko	1	
PA_vb_17:1.73	anavaññattipaṭisaṁyutto vitakko.	1	
PA_vb_17:2.1	Ekakaṁ.	2	
PA_vb_17:3.0	2. Dukamātikā	3	
PA_vb_17:3.1	Kodho ca upanāho ca	3	
PA_vb_17:3.2	makkho ca paḷāso ca	3	
PA_vb_17:3.3	issā ca macchariyañca	3	
PA_vb_17:3.4	māyā ca sāṭheyyañca	3	
PA_vb_17:3.5	avijjā ca bhavataṇhā ca	3	
PA_vb_17:3.6	bhavadiṭṭhi ca vibhavadiṭṭhi ca	3	
PA_vb_17:3.7	sassatadiṭṭhi ca ucchedadiṭṭhi ca	3	
PA_vb_17:3.8	antavādiṭṭhi ca anantavādiṭṭhi ca	3	
PA_vb_17:3.9	pubbantānudiṭṭhi ca aparantānudiṭṭhi ca	3	
PA_vb_17:3.10	ahirikañca anottappañca	3	
PA_vb_17:3.11	dovacassatā ca pāpamittatā ca	3	
PA_vb_17:3.12	anajjavo ca amaddavo ca	3	
PA_vb_17:3.13	akkhanti ca asoraccañca	3	
PA_vb_17:3.14	asākhalyañca appaṭisanthāro ca	3	
PA_vb_17:3.15	indriyesu aguttadvāratā ca bhojane amattaññutā ca	3	
PA_vb_17:3.16	muṭṭhassaccañca asampajaññañca	3	
PA_vb_17:3.17	sīlavipatti ca diṭṭhivipatti ca	3	
PA_vb_17:3.18	ajjhattasaṁyojanañca bahiddhāsaṁyojanañca.	3	
PA_vb_17:4.1	Dukaṁ.	4	
PA_vb_17:5.0	3. Tikamātikā	5	
PA_vb_17:5.1	Tīṇi akusalamūlāni	5	
PA_vb_17:5.2	tayo akusalavitakkā	5	
PA_vb_17:5.3	tisso akusalasaññā	5	
PA_vb_17:5.4	tisso akusaladhātuyo	5	
PA_vb_17:5.5	tīṇi duccaritāni	5	
PA_vb_17:5.6	tayo āsavā	5	
PA_vb_17:5.7	tīṇi saṁyojanāni	5	
PA_vb_17:5.8	tisso taṇhā	5	
PA_vb_17:5.9	aparāpi tisso taṇhā	5	
PA_vb_17:5.10	aparāpi tisso taṇhā	5	
PA_vb_17:5.11	tisso esanā	5	
PA_vb_17:5.12	tisso vidhā	5	
PA_vb_17:5.13	tīṇi bhayāni	5	
PA_vb_17:5.14	tīṇi tamāni	5	
PA_vb_17:5.15	tīṇi titthāyatanāni	5	
PA_vb_17:5.16	tayo kiñcanā	5	
PA_vb_17:5.17	tīṇi aṅgaṇāni	5	
PA_vb_17:5.18	tīṇi malāni	5	
PA_vb_17:5.19	tīṇi visamāni	5	
PA_vb_17:5.20	aparānipi tīṇi visamāni	5	
PA_vb_17:5.21	tayo aggī	5	
PA_vb_17:5.22	tayo kasāvā	5	
PA_vb_17:5.23	aparepi tayo kasāvā	5	
PA_vb_17:5.24	assādadiṭṭhi, attānudiṭṭhi, micchādiṭṭhi	5	
PA_vb_17:5.25	arati, vihesā, adhammacariyā	5	
PA_vb_17:5.26	dovacassatā, pāpamittatā, nānattasaññā	5	
PA_vb_17:5.27	uddhaccaṁ, kosajjaṁ, pamādo	5	
PA_vb_17:5.28	asantuṭṭhitā, asampajaññatā, mahicchatā	5	
PA_vb_17:5.29	ahirikaṁ, anottappaṁ, pamādo	5	
PA_vb_17:5.30	anādariyaṁ, dovacassatā, pāpamittatā	5	
PA_vb_17:5.31	assaddhiyaṁ, avadaññutā, kosajjaṁ	5	
PA_vb_17:5.32	uddhaccaṁ, asaṁvaro, dussīlyaṁ	5	
PA_vb_17:5.33	ariyānaṁ adassanakamyatā, saddhammaṁ asotukamyatā, upārambhacittatā	5	
PA_vb_17:5.34	muṭṭhassaccaṁ, asampajaññaṁ, cetaso vikkhepo	5	
PA_vb_17:5.35	ayoniso manasikāro, kummaggasevanā, cetaso ca līnattaṁ.	5	
PA_vb_17:6.1	Tikaṁ.	6	
PA_vb_17:7.0	4. Catukkamātikā	7	
PA_vb_17:7.1	Cattāro āsavā	7	
PA_vb_17:7.2	cattāro ganthā	7	
PA_vb_17:7.3	cattāro oghā	7	
PA_vb_17:7.4	cattāro yogā	7	
PA_vb_17:7.5	cattāri upādānāni	7	
PA_vb_17:7.6	cattāro taṇhuppādā	7	
PA_vb_17:7.7	cattāri agatigamanāni	7	
PA_vb_17:7.8	cattāro vipariyāsā	7	
PA_vb_17:7.9	cattāro anariyavohārā	7	
PA_vb_17:7.10	aparepi cattāro anariyavohārā	7	
PA_vb_17:7.11	cattāri duccaritāni	7	
PA_vb_17:7.12	aparānipi cattāri duccaritāni	7	
PA_vb_17:7.13	cattāri bhayāni	7	
PA_vb_17:7.14	aparānipi cattāri bhayāni	7	
PA_vb_17:7.15	catasso diṭṭhiyo.	7	
PA_vb_17:8.1	Catukkaṁ.	8	
PA_vb_17:9.0	5. Pañcakamātikā	9	
PA_vb_17:9.1	Pañcorambhāgiyāni saṁyojanāni	9	
PA_vb_17:9.2	pañcuddhambhāgiyāni saṁyojanāni	9	
PA_vb_17:9.3	pañca macchariyāni	9	
PA_vb_17:9.4	pañca saṅgā	9	
PA_vb_17:9.5	pañca sallā	9	
PA_vb_17:9.6	pañca cetokhilā	9	
PA_vb_17:9.7	pañca cetasovinibandhā	9	
PA_vb_17:9.8	pañca nīvaraṇāni	9	
PA_vb_17:9.9	pañca kammāni ānantarikāni	9	
PA_vb_17:9.10	pañca diṭṭhiyo	9	
PA_vb_17:9.11	pañca verā	9	
PA_vb_17:9.12	pañca byasanā	9	
PA_vb_17:9.13	pañca akkhantiyā ādīnavā	9	
PA_vb_17:9.14	pañca bhayāni	9	
PA_vb_17:9.15	pañca diṭṭhadhammanibbānavādā.	9	
PA_vb_17:10.1	Pañcakaṁ.	10	
PA_vb_17:11.0	6. Chakkamātikā	11	
PA_vb_17:11.1	Cha vivādamūlāni	11	
PA_vb_17:11.2	cha chandarāgā	11	
PA_vb_17:11.3	cha virodhavatthūni	11	
PA_vb_17:11.4	cha taṇhākāyā	11	
PA_vb_17:11.5	cha agāravā	11	
PA_vb_17:11.6	cha parihāniyā dhammā	11	
PA_vb_17:11.7	aparepi cha parihāniyā dhammā	11	
PA_vb_17:11.8	cha somanassupavicārā	11	
PA_vb_17:11.9	cha domanassupavicārā	11	
PA_vb_17:11.10	cha upekkhupavicārā	11	
PA_vb_17:11.11	cha gehasitāni somanassāni	11	
PA_vb_17:11.12	cha gehasitāni domanassāni	11	
PA_vb_17:11.13	cha gehasitā upekkhā	11	
PA_vb_17:11.14	cha diṭṭhiyo.	11	
PA_vb_17:12.1	Chakkaṁ.	12	
PA_vb_17:13.0	7. Sattakamātikā	13	
PA_vb_17:13.1	Satta anusayā	13	
PA_vb_17:13.2	satta saṁyojanāni	13	
PA_vb_17:13.3	satta pariyuṭṭhānāni	13	
PA_vb_17:13.4	satta asaddhammā	13	
PA_vb_17:13.5	satta duccaritāni	13	
PA_vb_17:13.6	satta mānā	13	
PA_vb_17:13.7	satta diṭṭhiyo.	13	
PA_vb_17:14.1	Sattakaṁ.	14	
PA_vb_17:15.0	8. Aṭṭhakamātikā	15	
PA_vb_17:15.1	Aṭṭha kilesavatthūni	15	
PA_vb_17:15.2	aṭṭha kusītavatthūni	15	
PA_vb_17:15.3	aṭṭhasu lokadhammesu cittassa paṭighāto	15	
PA_vb_17:15.4	aṭṭha anariyavohārā	15	
PA_vb_17:15.5	aṭṭha micchattā	15	
PA_vb_17:15.6	aṭṭha purisadosā	15	
PA_vb_17:15.7	aṭṭha asaññivādā	15	
PA_vb_17:15.8	aṭṭha nevasaññināsaññivādā.	15	
PA_vb_17:16.1	Aṭṭhakaṁ.	16	
PA_vb_17:17.0	9. Navakamātikā	17	
PA_vb_17:17.1	Nava āghātavatthūni	17	
PA_vb_17:17.2	nava purisamalāni	17	
PA_vb_17:17.3	navavidhā mānā	17	
PA_vb_17:17.4	nava taṇhāmūlakā dhammā	17	
PA_vb_17:17.5	nava iñjitāni	17	
PA_vb_17:17.6	nava maññitāni	17	
PA_vb_17:17.7	nava phanditāni	17	
PA_vb_17:17.8	nava papañcitāni	17	
PA_vb_17:17.9	nava saṅkhatāni.	17	
PA_vb_17:18.1	Navakaṁ.	18	
PA_vb_17:19.0	10. Dasakamātikā	19	
PA_vb_17:19.1	Dasa kilesavatthūni	19	
PA_vb_17:19.2	dasa āghātavatthūni	19	
PA_vb_17:19.3	dasa akusalakammapathā	19	
PA_vb_17:19.4	dasa saṁyojanāni	19	
PA_vb_17:19.5	dasa micchattā	19	
PA_vb_17:19.6	dasavatthukā micchādiṭṭhi	19	
PA_vb_17:19.7	dasavatthukā antaggāhikā diṭṭhi.	19	
PA_vb_17:20.1	Dasakaṁ.	20	
PA_vb_17:21.1	Aṭṭhārasa taṇhāvicaritāni ajjhattikassa upādāya, aṭṭhārasa taṇhāvicaritāni bāhirassa upādāya, tadekajjhaṁ abhisaññūhitvā abhisaṅkhipitvā chattiṁsa taṇhāvicaritāni honti.	21	
PA_vb_17:21.2_0	Iti atītāni chattiṁsa taṇhāvicaritāni, anāgatāni chattiṁsa taṇhāvicaritāni, paccuppannāni	21	
PA_vb_17:21.2_1	chattiṁsa taṇhāvicaritāni, tadekajjhaṁ abhisaññūhitvā abhisaṅkhipitvā aṭṭha taṇhāvicaritasataṁ hoti.	21	
PA_vb_17:21.3	Yāni ca dvāsaṭṭhi diṭṭhigatāni brahmajāle veyyākaraṇe vuttāni bhagavatā.	21	
PA_vb_17:22.1	Mātikā.	22	
PA_vb_17:23.0.1	Niddesa	23	
PA_vb_17:23.0.2	1. Ekakaniddesa	23	
PA_vb_17:23.1	Tattha katamo jātimado?	23	
PA_vb_17:23.2	Jātiṁ paṭicca mado majjanā majjitattaṁ māno maññanā maññitattaṁ unnati unnāmo dhajo sampaggāho ketukamyatā cittassa—	23	
PA_vb_17:23.3	ayaṁ vuccati “jātimado”.	23	
PA_vb_17:24.1	Tattha katamo gottamado?	24	
PA_vb_17:24.2	Gottaṁ paṭicca …pe…	24	
PA_vb_17:24.3	ārogyaṁ paṭicca …pe…	24	
PA_vb_17:24.4	yobbanaṁ paṭicca …pe…	24	
PA_vb_17:24.5	jīvitaṁ paṭicca …pe…	24	
PA_vb_17:24.6	lābhaṁ paṭicca …pe…	24	
PA_vb_17:24.7	sakkāraṁ paṭicca …pe…	24	
PA_vb_17:24.8	garukāraṁ paṭicca …pe…	24	
PA_vb_17:24.9	purekkhāraṁ paṭicca …pe…	24	
PA_vb_17:24.10	parivāraṁ paṭicca …pe…	24	
PA_vb_17:24.11	bhogaṁ paṭicca …pe…	24	
PA_vb_17:24.12	vaṇṇaṁ paṭicca …pe…	24	
PA_vb_17:24.13	sutaṁ paṭicca …pe…	24	
PA_vb_17:24.14	paṭibhānaṁ paṭicca …pe…	24	
PA_vb_17:24.15	rattaññutaṁ paṭicca …pe…	24	
PA_vb_17:24.16	piṇḍapātikattaṁ paṭicca …pe…	24	
PA_vb_17:24.17	anavaññātaṁ paṭicca …pe…	24	
PA_vb_17:24.18	iriyāpathaṁ paṭicca …pe…	24	
PA_vb_17:24.19	iddhiṁ paṭicca …pe…	24	
PA_vb_17:24.20	yasaṁ paṭicca …pe…	24	
PA_vb_17:24.21	sīlaṁ paṭicca …pe…	24	
PA_vb_17:24.22	jhānaṁ paṭicca …pe…	24	
PA_vb_17:24.23	sippaṁ paṭicca …pe…	24	
PA_vb_17:24.24	ārohaṁ paṭicca …pe…	24	
PA_vb_17:24.25	pariṇāhaṁ paṭicca …pe…	24	
PA_vb_17:24.26	saṇṭhānaṁ paṭicca …pe…	24	
PA_vb_17:24.27	pāripūriṁ paṭicca mado majjanā majjitattaṁ māno ca maññanā maññitattaṁ unnati unnāmo dhajo sampaggāho ketukamyatā cittassa—	24	
PA_vb_17:24.28	ayaṁ vuccati “pāripūrimado”.	24	
PA_vb_17:25.1	Tattha katamo mado?	25	
PA_vb_17:25.2	Yo mado majjanā majjitattaṁ māno maññanā maññitattaṁ unnati unnāmo dhajo sampaggāho ketukamyatā cittassa—	25	
PA_vb_17:25.3	ayaṁ vuccati “mado”.	25	
PA_vb_17:26.1	Tattha katamo pamādo?	26	
PA_vb_17:26.2_0	Kāyaduccarite vā vacīduccarite vā manoduccarite vā pañcasu vā kāmaguṇesu cittassa	26	
PA_vb_17:26.2_1	vossaggo vossaggānuppadānaṁ kusalānaṁ vā dhammānaṁ bhāvanāya asakkaccakiriyatā asātaccakiriyatā	26	
PA_vb_17:26.2_2	anaṭṭhitakiriyatā olīnavuttitā nikkhittachandatā nikkhittadhuratā anāsevanā abhāvanā	26	
PA_vb_17:26.2_3	abahulīkammaṁ anadhiṭṭhānaṁ ananuyogo pamādo, yo evarūpo pamādo pamajjanā pamajjitattaṁ—	26	
PA_vb_17:26.3	ayaṁ vuccati “pamādo”.	26	
PA_vb_17:27.1	Tattha katamo thambho?	27	
PA_vb_17:27.2	Yo thambho thambhanā thambhitattaṁ kakkhaḷiyaṁ phārusiyaṁ ujucittatā amudutā—	27	
PA_vb_17:27.3	ayaṁ vuccati “thambho”.	27	
PA_vb_17:28.1	Tattha katamo sārambho?	28	
PA_vb_17:28.2	Yo sārambho paṭisārambho sārambhanā paṭisārambhanā paṭisārambhitattaṁ—	28	
PA_vb_17:28.3	ayaṁ vuccati “sārambho”.	28	
PA_vb_17:29.1	Tattha katamā atricchatā?	29	
PA_vb_17:29.2_0	Itarītaracīvarapiṇḍapātasenāsanagilānappaccayabhesajjaparikkhārehi pañcahi vā kāmaguṇehi	29	
PA_vb_17:29.2_1	asantuṭṭhassa bhiyyokamyatā, yā evarūpā icchā icchāgatā atricchatā rāgo sārāgo cittassa sārāgo—	29	
PA_vb_17:29.3	ayaṁ vuccati “atricchatā”.	29	
PA_vb_17:30.1	Tattha katamā mahicchatā?	30	
PA_vb_17:30.2_0	Itarītaracīvarapiṇḍapātasenāsanagilānappaccayabhesajjaparikkhārehi pañcahi vā kāmaguṇehi	30	
PA_vb_17:30.2_1	asantuṭṭhassa bhiyyokamyatā, yā evarūpā icchā icchāgatā mahicchatā rāgo sārāgo cittassa sārāgo—	30	
PA_vb_17:30.3	ayaṁ vuccati “mahicchatā”.	30	
PA_vb_17:31.1	Tattha katamā pāpicchatā?	31	
PA_vb_17:31.2_0	Idhekacco assaddho samāno “saddhoti maṁ jano jānātū”ti icchati, dussīlo samāno “sīlavāti	31	
PA_vb_17:31.2_1	maṁ jano jānātū”ti icchati, appassuto samāno “bahussutoti maṁ jano jānātū”ti icchati,	31	
PA_vb_17:31.2_2	saṅgaṇikārāmo samāno “pavivittoti maṁ jano jānātū”ti icchati, kusīto samāno “āraddhavīriyoti	31	
PA_vb_17:31.2_3	maṁ jano jānātū”ti icchati, muṭṭhassatī samāno “upaṭṭhitassatīti maṁ jano jānātū”ti	31	
PA_vb_17:31.2_4	icchati, asamāhito samāno “samāhitoti maṁ jano jānātū”ti icchati, duppañño samāno	31	
PA_vb_17:31.2_5	“paññavāti maṁ jano jānātū”ti icchati, akhīṇāsavo samāno “khīṇāsavoti maṁ jano jānātū”ti icchati—	31	
PA_vb_17:31.3	yā evarūpā icchā icchāgatā pāpicchatā rāgo sārāgo cittassa sārāgo—	31	
PA_vb_17:31.4	ayaṁ vuccati “pāpicchatā”.	31	
PA_vb_17:32.1	Tattha katamaṁ siṅgaṁ?	32	
PA_vb_17:32.2	Yaṁ siṅgaṁ siṅgāratā cāturatā cāturiyaṁ parikkhattatā pārikkhattiyaṁ—	32	
PA_vb_17:32.3	idaṁ vuccati “siṅgaṁ”.	32	
PA_vb_17:33.1	Tattha katamaṁ tintiṇaṁ?	33	
PA_vb_17:33.2	Yaṁ tintiṇaṁ tintiṇāyanā tintiṇāyitattaṁ loluppaṁ loluppāyanā loluppāyitattaṁ pucchañjikatā sādhukamyatā—	33	
PA_vb_17:33.3	idaṁ vuccati “tintiṇaṁ”.	33	
PA_vb_17:34.1	Tattha katamaṁ cāpalyaṁ?	34	
PA_vb_17:34.2	Cīvaramaṇḍanā pattamaṇḍanā senāsanamaṇḍanā imassa vā pūtikāyassa bāhirānaṁ vā parikkhārānaṁ maṇḍanā vibhūsanā keḷanā parikeḷanā giddhikatā giddhikattaṁ capalatā cāpalyaṁ—	34	
PA_vb_17:34.3	idaṁ vuccati “cāpalyaṁ”.	34	
PA_vb_17:35.1	Tattha katamaṁ asabhāgavutti?	35	
PA_vb_17:35.2_0	Mātari vā pitari vā jeṭṭhe vā bhātari vā ācariyesu vā upajjhāye vā buddhe vā sāvakesu	35	
PA_vb_17:35.2_1	vā aññataraññataresu garuṭṭhāniyesu vippaṭikūlaggāhitā vipaccanīkasātatā anādariyaṁ	35	
PA_vb_17:35.2_2	anādariyatā agāravatā appatissavatā—	35	
PA_vb_17:35.3	ayaṁ vuccati “asabhāgavutti”.	35	
PA_vb_17:36.1	Tattha katamā arati?	36	
PA_vb_17:36.2	Pantesu vā senāsanesu aññataraññataresu vā adhikusalesu dhammesu arati aratitā anabhirati anabhiramaṇā ukkaṇṭhitā paritassitā—	36	
PA_vb_17:36.3	ayaṁ vuccati “arati”.	36	
PA_vb_17:37.1	Tattha katamā tandī?	37	
PA_vb_17:37.2	Yā tandī tandiyanā tandimanakatā ālasyaṁ ālasyāyanā ālasyāyitattaṁ—	37	
PA_vb_17:37.3	ayaṁ vuccati “tandī”.	37	
PA_vb_17:38.1	Tattha katamā vijambhitā?	38	
PA_vb_17:38.2	Yā kāyassa jambhanā vijambhanā ānamanā vinamanā sannamanā paṇamanā byādhiyakaṁ—	38	
PA_vb_17:38.3	ayaṁ vuccati “vijambhitā”.	38	
PA_vb_17:39.1	Tattha katamo bhattasammado?	39	
PA_vb_17:39.2	Yā bhuttāvissa bhattamucchā bhattakilamatho bhattapariḷāho kāyaduṭṭhullaṁ—	39	
PA_vb_17:39.3	ayaṁ vuccati “bhattasammado”.	39	
PA_vb_17:40.1	Tattha katamaṁ cetaso ca līnattaṁ?	40	
PA_vb_17:40.2	Yā cittassa akalyatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—	40	
PA_vb_17:40.3	idaṁ vuccati “cetaso ca līnattaṁ”.	40	
PA_vb_17:41.1	Tattha katamā kuhanā?	41	
PA_vb_17:41.2_0	Lābhasakkārasilokasannissitassa pāpicchassa icchāpakatassa paccayapaṭisevanasaṅkhātena	41	
PA_vb_17:41.2_1	vā sāmantajappitena vā iriyāpathassa vā aṭhapanā ṭhapanā saṇṭhapanā bhākuṭitā bhākuṭiyaṁ	41	
PA_vb_17:41.2_2	kuhanā kuhāyanā kuhitattaṁ—	41	
PA_vb_17:41.3	ayaṁ vuccati “kuhanā”.	41	
PA_vb_17:42.1	Tattha katamā lapanā?	42	
PA_vb_17:42.2_0	Lābhasakkārasilokasannissitassa pāpicchassa icchāpakatassa yā paresaṁ ālapanā lapanā	42	
PA_vb_17:42.2_1	sallapanā ullapanā samullapanā unnahanā samunnahanā ukkācanā samukkācanā anuppiyabhāṇitā	42	
PA_vb_17:42.2_2	cāṭukamyatā muggasūpyatā pāribhaṭayatā—	42	
PA_vb_17:42.3	ayaṁ vuccati “lapanā”.	42	
PA_vb_17:43.1	Tattha katamā nemittikatā?	43	
PA_vb_17:43.2	Lābhasakkārasilokasannissitassa pāpicchassa icchāpakatassa yaṁ paresaṁ nimittaṁ nimittakammaṁ obhāso obhāsakammaṁ sāmantajappā parikathā—	43	
PA_vb_17:43.3	ayaṁ vuccati “nemittikatā”.	43	
PA_vb_17:44.1	Tattha katamā nippesikatā?	44	
PA_vb_17:44.2_0	Lābhasakkārasilokasannissitassa pāpicchassa icchāpakatassa yā paresaṁ akkosanā vambhanā	44	
PA_vb_17:44.2_1	garahaṇā ukkhepanā samukkhepanā khipanā saṅkhipanā pāpanā sampāpanā avaṇṇahārikā	44	
PA_vb_17:44.2_2	parapiṭṭhimaṁsikatā—	44	
PA_vb_17:44.3	ayaṁ vuccati “nippesikatā”.	44	
PA_vb_17:45.1	Tattha katamā lābhena lābhaṁ nijigīsanatā?	45	
PA_vb_17:45.2_0	Lābhasakkārasilokasannissito pāpiccho icchāpakato ito laddhaṁ āmisaṁ amutra harati	45	
PA_vb_17:45.2_1	amutra vā laddhaṁ āmisaṁ idha āharati, yā evarūpā āmisassa eṭṭhi gaveṭṭhi pariyeṭṭhi	45	
PA_vb_17:45.2_2	esanā gavesanā pariyesanā—	45	
PA_vb_17:45.3	ayaṁ vuccati “lābhena lābhaṁ nijigīsanatā”.	45	
PA_vb_17:46.1	Tattha katamo seyyohamasmīti māno?	46	
PA_vb_17:46.2_0	Idhekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena	46	
PA_vb_17:46.2_1	vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	46	
PA_vb_17:46.2_2	vatthunā mānaṁ jappeti, yo evarūpo māno maññanā maññitattaṁ unnati unnāmo dhajo sampaggāho	46	
PA_vb_17:46.2_3	ketukamyatā cittassa—	46	
PA_vb_17:46.3	ayaṁ vuccati “seyyohamasmīti māno”.	46	
PA_vb_17:47.1	Tattha katamo sadisohamasmīti māno?	47	
PA_vb_17:47.2_0	Idhekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena	47	
PA_vb_17:47.2_1	vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	47	
PA_vb_17:47.2_2	vatthunā mānaṁ jappeti, yo evarūpo māno maññanā maññitattaṁ unnati unnāmo dhajo sampaggāho	47	
PA_vb_17:47.2_3	ketukamyatā cittassa—	47	
PA_vb_17:47.3	ayaṁ vuccati “sadisohamasmīti māno”.	47	
PA_vb_17:48.1	Tattha katamo hīnohamasmīti māno?	48	
PA_vb_17:48.2_0	Idhekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena	48	
PA_vb_17:48.2_1	vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	48	
PA_vb_17:48.2_2	vatthunā omānaṁ jappeti, yo evarūpo omāno omaññanā omaññitattaṁ hīḷanā ohīḷanā ohīḷitattaṁ	48	
PA_vb_17:48.2_3	attuññā attavaññā attaparibhavo—	48	
PA_vb_17:48.3	ayaṁ vuccati “hīnohamasmīti māno”.	48	
PA_vb_17:49.1	Tattha katamo seyyassa seyyohamasmīti māno?	49	
PA_vb_17:49.2_0	Idhekacco seyyo hoti jātiyā vā gottena vā kolaputtiyena vā vaṇṇapokkharatāya vā dhanena	49	
PA_vb_17:49.2_1	vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena	49	
PA_vb_17:49.2_2	vā aññataraññatarena vatthunā parehi seyyaṁ attānaṁ dahati;	49	
PA_vb_17:49.3	so taṁ nissāya mānaṁ jappeti.	49	
PA_vb_17:49.4	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	49	
PA_vb_17:49.5	ayaṁ vuccati “seyyassa seyyohamasmīti māno”.	49	
PA_vb_17:50.1	Tattha katamo seyyassa sadisohamasmīti māno?	50	
PA_vb_17:50.2_0	Idhekacco seyyo hoti jātiyā vā gottena vā kolaputtiyena vā vaṇṇapokkharatāya vā dhanena	50	
PA_vb_17:50.2_1	vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena	50	
PA_vb_17:50.2_2	vā aññataraññatarena vatthunā parehi sadisaṁ attānaṁ dahati;	50	
PA_vb_17:50.3	so taṁ nissāya mānaṁ jappeti.	50	
PA_vb_17:50.4	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	50	
PA_vb_17:50.5	ayaṁ vuccati “seyyassa sadisohamasmīti māno”.	50	
PA_vb_17:51.1	Tattha katamo seyyassa hīnohamasmīti māno?	51	
PA_vb_17:51.2_0	Idhekacco seyyo hoti jātiyā vā gottena vā kolaputtiyena vā vaṇṇapokkharatāya vā dhanena	51	
PA_vb_17:51.2_1	vā ajjhenena vā kammāyatanena vā sippāyatanena vā vijjāṭṭhānena vā sutena vā paṭibhānena	51	
PA_vb_17:51.2_2	vā aññataraññatarena vatthunā parehi hīnaṁ attānaṁ dahati;	51	
PA_vb_17:51.3	so taṁ nissāya omānaṁ jappeti.	51	
PA_vb_17:51.4	Yo evarūpo omāno omaññanā omaññitattaṁ hīḷanā ohīḷanā ohīḷitattaṁ attuññā attavaññā attaparibhavo—	51	
PA_vb_17:51.5	ayaṁ vuccati “seyyassa hīnohamasmīti māno”.	51	
PA_vb_17:52.1	Tattha katamo sadisassa seyyohamasmīti māno?	52	
PA_vb_17:52.2	Idhekacco sadiso hoti jātiyā vā gottena vā kolaputtiyena vā …pe… aññataraññatarena vatthunā parehi seyyaṁ attānaṁ dahati;	52	
PA_vb_17:52.3	so taṁ nissāya mānaṁ jappeti.	52	
PA_vb_17:52.4	Yo evarūpo māno maññanā maññitattaṁ …pe… ketukamyatā cittassa—	52	
PA_vb_17:52.5	ayaṁ vuccati “sadisassa seyyohamasmīti māno”.	52	
PA_vb_17:53.1	Tattha katamo sadisassa sadisohamasmīti māno?	53	
PA_vb_17:53.2	Idhekacco sadiso hoti jātiyā vā gottena vā kolaputtiyena vā …pe… aññataraññatarena vatthunā parehi sadisaṁ attānaṁ dahati;	53	
PA_vb_17:53.3	so taṁ nissāya mānaṁ jappeti.	53	
PA_vb_17:53.4	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	53	
PA_vb_17:53.5	ayaṁ vuccati “sadisassa sadisohamasmīti māno”.	53	
PA_vb_17:54.1	Tattha katamo sadisassa hīnohamasmīti māno?	54	
PA_vb_17:54.2	Idhekacco sadiso hoti jātiyā vā gottena vā kolaputtiyena vā …pe… aññataraññatarena vatthunā parehi hīnaṁ attānaṁ dahati;	54	
PA_vb_17:54.3	so taṁ nissāya omānaṁ jappeti.	54	
PA_vb_17:54.4	Yo evarūpo omāno omaññanā omaññitattaṁ hīḷanā ohīḷanā ohīḷitattaṁ attuññā attavaññā attaparibhavo—	54	
PA_vb_17:54.5	ayaṁ vuccati “sadisassa hīnohamasmīti māno”.	54	
PA_vb_17:55.1	Tattha katamo hīnassa seyyohamasmīti māno?	55	
PA_vb_17:55.2	Idhekacco hīno hoti jātiyā vā gottena vā kolaputtiyena vā …pe… aññataraññatarena vatthunā parehi seyyaṁ attānaṁ dahati;	55	
PA_vb_17:55.3	so taṁ nissāya mānaṁ jappeti.	55	
PA_vb_17:55.4	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	55	
PA_vb_17:55.5	ayaṁ vuccati “hīnassa seyyohamasmīti māno”.	55	
PA_vb_17:56.1	Tattha katamo hīnassa sadisohamasmīti māno?	56	
PA_vb_17:56.2	Idhekacco hīno hoti jātiyā vā gottena vā kolaputtiyena vā …pe… aññataraññatarena vatthunā parehi sadisaṁ attānaṁ dahati;	56	
PA_vb_17:56.3	so taṁ nissāya mānaṁ jappeti.	56	
PA_vb_17:56.4	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	56	
PA_vb_17:56.5	ayaṁ vuccati “hīnassa sadisohamasmīti māno”.	56	
PA_vb_17:57.1	Tattha katamo hīnassa hīnohamasmīti māno?	57	
PA_vb_17:57.2	Idhekacco hīno hoti jātiyā vā gottena vā kolaputtiyena vā …pe… aññataraññatarena vatthunā parehi sadisaṁ attānaṁ dahati;	57	
PA_vb_17:57.3	so taṁ nissāya omānaṁ jappeti.	57	
PA_vb_17:57.4	Yo evarūpo omāno omaññanā omaññitattaṁ hīḷanā ohīḷanā ohīḷitattaṁ attuññā attavaññā attaparibhavo—	57	
PA_vb_17:57.5	ayaṁ vuccati “hīnassa hīnohamasmīti māno”.	57	
PA_vb_17:58.1	Tattha katamo māno?	58	
PA_vb_17:58.2	Yo māno maññanā maññitattaṁ unnati unnāmo dhajo sampaggāho ketukamyatā cittassa—	58	
PA_vb_17:58.3	ayaṁ vuccati “māno”.	58	
PA_vb_17:59.1	Tattha katamo atimāno?	59	
PA_vb_17:59.2	Idhekacco jātiyā vā gottena vā kolaputtiyena vā …pe… aññataraññatarena vatthunā parehi attānaṁ atimaññati.	59	
PA_vb_17:59.3	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	59	
PA_vb_17:59.4	ayaṁ vuccati “atimāno”.	59	
PA_vb_17:60.1	Tattha katamo mānātimāno?	60	
PA_vb_17:60.2	Idhekacco jātiyā vā gottena vā kolaputtiyena vā …pe… aññataraññatarena vatthunā pubbakālaṁ parehi sadisaṁ attānaṁ dahati, aparakālaṁ attānaṁ seyyaṁ dahati.	60	
PA_vb_17:60.3	Yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	60	
PA_vb_17:60.4	ayaṁ vuccati “mānātimāno”.	60	
PA_vb_17:61.1	Tattha katamo omāno?	61	
PA_vb_17:61.2_0	Idhekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena	61	
PA_vb_17:61.2_1	vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	61	
PA_vb_17:61.2_2	vatthunā omānaṁ jappeti.	61	
PA_vb_17:61.3	Yo evarūpo omāno omaññanā omaññitattaṁ hīḷanā ohīḷanā ohīḷitattaṁ attuññā attavaññā attaparibhavo—	61	
PA_vb_17:61.4	ayaṁ vuccati “omāno”.	61	
PA_vb_17:62.1	Tattha katamo adhimāno?	62	
PA_vb_17:62.2_0	Appatte pattasaññitā, akate katasaññitā, anadhigate adhigatasaññitā, asacchikate	62	
PA_vb_17:62.2_1	sacchikatasaññitā, yo evarūpo māno maññanā maññitattaṁ unnati unnāmo dhajo sampaggāho	62	
PA_vb_17:62.2_2	ketukamyatā cittassa—	62	
PA_vb_17:62.3	ayaṁ vuccati “adhimāno”.	62	
PA_vb_17:63.1	Tattha katamo asmimāno?	63	
PA_vb_17:63.2	Rūpaṁ asmīti māno, asmīti chando, asmīti anusayo,	63	
PA_vb_17:63.3	vedanā …pe…	63	
PA_vb_17:63.4	saññā …pe…	63	
PA_vb_17:63.5	saṅkhārā …pe…	63	
PA_vb_17:63.6	viññāṇaṁ asmīti māno, asmīti chando, asmīti anusayo,	63	
PA_vb_17:63.7	yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	63	
PA_vb_17:63.8	ayaṁ vuccati “asmimāno”.	63	
PA_vb_17:64.1	Tattha katamo micchāmāno?	64	
PA_vb_17:64.2_0	Idhekacco pāpakena vā kammāyatanena pāpakena vā sippāyatanena pāpakena vā vijjāṭṭhānena	64	
PA_vb_17:64.2_1	pāpakena vā sutena pāpakena vā paṭibhānena pāpakena vā sīlena pāpakena vā vatena	64	
PA_vb_17:64.2_2	pāpakena vā sīlabbatena pāpikāya vā diṭṭhiyā aññataraññatarena vatthunā mānaṁ jappeti,	64	
PA_vb_17:64.2_3	yo evarūpo māno maññanā maññitattaṁ unnati unnāmo dhajo sampaggāho ketukamyatā cittassa—	64	
PA_vb_17:64.3	ayaṁ vuccati “micchāmāno”.	64	
PA_vb_17:65.1	Tattha katamo ñātivitakko?	65	
PA_vb_17:65.2	Ñātake ārabbha gehasito takko vitakko micchāsaṅkappo—	65	
PA_vb_17:65.3	ayaṁ vuccati “ñātivitakko”.	65	
PA_vb_17:66.1	Tattha katamo janapadavitakko?	66	
PA_vb_17:66.2	Janapadaṁ ārabbha gehasito takko vitakko micchāsaṅkappo—	66	
PA_vb_17:66.3	ayaṁ vuccati “janapadavitakko”.	66	
PA_vb_17:67.1	Tattha katamo amaravitakko?	67	
PA_vb_17:67.2	Dukkarakārikāpaṭisaṁyutto vā diṭṭhigatapaṭisaṁyutto vā gehasito takko vitakko micchāsaṅkappo—	67	
PA_vb_17:67.3	ayaṁ vuccati “amaravitakko”.	67	
PA_vb_17:68.1	Tattha katamo parānuddayatāpaṭisaṁyutto vitakko?	68	
PA_vb_17:68.2	Idhekacco gihīhi saṁsaṭṭho viharati sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā vā yogaṁ āpajjati.	68	
PA_vb_17:68.3	Yo tattha gehasito takko vitakko micchāsaṅkappo—	68	
PA_vb_17:68.4	ayaṁ vuccati “parānuddayatāpaṭisaṁyutto vitakko”.	68	
PA_vb_17:69.1	Tattha katamo lābhasakkārasilokapaṭisaṁyutto vitakko?	69	
PA_vb_17:69.2	Lābhasakkārasilokaṁ ārabbha gehasito takko vitakko micchāsaṅkappo—	69	
PA_vb_17:69.3	ayaṁ vuccati “lābhasakkārasilokapaṭisaṁyutto vitakko”.	69	
PA_vb_17:70.1	Tattha katamo anavaññattipaṭisaṁyutto vitakko?	70	
PA_vb_17:70.2_0	Idhekacco jātiyā vā gottena vā kolaputtiyena vā vaṇṇapokkharatāya vā dhanena vā ajjhenena	70	
PA_vb_17:70.2_1	vā kammāyatanena vā sippāyatanena vā vijjāṭṭhānena vā sutena vā paṭibhānena vā aññataraññatarena	70	
PA_vb_17:70.2_2	vatthunā mā maṁ pare avajāniṁsūti.	70	
PA_vb_17:70.3	Yo tattha gehasito takko vitakko micchāsaṅkappo—	70	
PA_vb_17:70.4	ayaṁ vuccati “anavaññattipaṭisaṁyutto vitakko”.	70	
PA_vb_17:71.1	Ekakaṁ.	71	
PA_vb_17:72.0	2. Dukaniddesa	72	
PA_vb_17:72.1	Tattha katamo kodho?	72	
PA_vb_17:72.2	Yo kodho kujjhanā kujjhitattaṁ doso dussanā dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo anattamanatā cittassa—	72	
PA_vb_17:72.3	ayaṁ vuccati “kodho”.	72	
PA_vb_17:73.1	Tattha katamo upanāho?	73	
PA_vb_17:73.2	Pubbakālaṁ kodho, aparakālaṁ upanāho.	73	
PA_vb_17:73.3	Yo evarūpo upanāho upanayhanā upanayhitattaṁ aṭṭhapanā ṭhapanā saṇṭhapanā anusaṁsandanā anuppabandhanā daḷhīkammaṁ kodhassa—	73	
PA_vb_17:73.4	ayaṁ vuccati “upanāho”.	73	
PA_vb_17:74.1	Tattha katamo makkho?	74	
PA_vb_17:74.2	Yo makkho makkhāyanā makkhāyitattaṁ niṭṭhuriyaṁ niṭṭhuriyakammaṁ—	74	
PA_vb_17:74.3	ayaṁ vuccati “makkho”.	74	
PA_vb_17:75.1	Tattha katamo paḷāso?	75	
PA_vb_17:75.2	Yo paḷāso paḷāsāyanā paḷāsāhāro vivādaṭṭhānaṁ yugaggāho appaṭinissaggo—	75	
PA_vb_17:75.3	ayaṁ vuccati “paḷāso”.	75	
PA_vb_17:76.1	Tattha katamā issā?	76	
PA_vb_17:76.2	Yā paralābhasakkāragarukāramānanavandanapūjanāsu issā issāyanā issāyitattaṁ usūyā usūyanā usūyitattaṁ—	76	
PA_vb_17:76.3	ayaṁ vuccati “issā”.	76	
PA_vb_17:77.1	Tattha katamaṁ macchariyaṁ?	77	
PA_vb_17:77.2	Pañca macchariyāni—	77	
PA_vb_17:77.3	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	77	
PA_vb_17:77.4	Yaṁ evarūpaṁ maccheraṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	77	
PA_vb_17:77.5	idaṁ vuccati “macchariyaṁ”.	77	
PA_vb_17:78.1	Tattha katamā māyā?	78	
PA_vb_17:78.2	Idhekacco kāyena duccaritaṁ caritvā, vācāya duccaritaṁ caritvā, manasā duccaritaṁ caritvā tassa paṭicchādanahetuṁ pāpikaṁ icchaṁ paṇidahati.	78	
PA_vb_17:78.3	“Mā maṁ jaññā”ti icchati.	78	
PA_vb_17:78.4	“Mā maṁ jaññā”ti saṅkappeti.	78	
PA_vb_17:78.5	“Mā maṁ jaññā”ti vācaṁ bhāsati.	78	
PA_vb_17:78.6	“Mā maṁ jaññā”ti kāyena parakkamati.	78	
PA_vb_17:78.7	Yā evarūpā māyā māyāvitā accāsarā vañcanā nikati vikiraṇā pariharaṇā gūhanā parigūhanā chādanā paṭicchādanā anuttānīkammaṁ anāvikammaṁ vocchādanā pāpakiriyā—	78	
PA_vb_17:78.8	ayaṁ vuccati “māyā”.	78	
PA_vb_17:79.1	Tattha katamaṁ sāṭheyyaṁ?	79	
PA_vb_17:79.2	Idhekacco saṭho hoti parisaṭho.	79	
PA_vb_17:79.3	Yaṁ tattha saṭhaṁ saṭhatā sāṭheyyaṁ kakkaratā kakkariyaṁ parikkhattatā pārikkhattiyaṁ—	79	
PA_vb_17:79.4	idaṁ vuccati “sāṭheyyaṁ”.	79	
PA_vb_17:80.1	Tattha katamā avijjā?	80	
PA_vb_17:80.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	80	
PA_vb_17:80.3	ayaṁ vuccati “avijjā”.	80	
PA_vb_17:81.1	Tattha katamā bhavataṇhā?	81	
PA_vb_17:81.2	Yo bhavesu bhavacchando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṁ—	81	
PA_vb_17:81.3	ayaṁ vuccati “bhavataṇhā”.	81	
PA_vb_17:82.1	Tattha katamā bhavadiṭṭhi?	82	
PA_vb_17:82.2	“Bhavissati attā ca loko cā”ti—	82	
PA_vb_17:82.3	yā evarūpā diṭṭhi diṭṭhigataṁ …pe… vipariyāsaggāho—	82	
PA_vb_17:82.4	ayaṁ vuccati “bhavadiṭṭhi”.	82	
PA_vb_17:83.1	Tattha katamā vibhavadiṭṭhi?	83	
PA_vb_17:83.2	“Na bhavissati attā ca loko cā”ti—	83	
PA_vb_17:83.3	yā evarūpā diṭṭhi diṭṭhigataṁ …pe… vipariyāsaggāho—	83	
PA_vb_17:83.4	ayaṁ vuccati “vibhavadiṭṭhi”.	83	
PA_vb_17:84.1	Tattha katamā sassatadiṭṭhi?	84	
PA_vb_17:84.2	“Sassato attā ca loko cā”ti—	84	
PA_vb_17:84.3	yā evarūpā diṭṭhi diṭṭhigataṁ …pe… vipariyāsaggāho—	84	
PA_vb_17:84.4	ayaṁ vuccati “sassatadiṭṭhi”.	84	
PA_vb_17:85.1	Tattha katamā ucchedadiṭṭhi?	85	
PA_vb_17:85.2	“Ucchijjissati attā ca loko cā”ti—	85	
PA_vb_17:85.3	yā evarūpā diṭṭhi diṭṭhigataṁ …pe… vipariyāsaggāho—	85	
PA_vb_17:85.4	ayaṁ vuccati “ucchedadiṭṭhi”.	85	
PA_vb_17:86.1	Tattha katamā antavādiṭṭhi?	86	
PA_vb_17:86.2	“Antavā attā ca loko cā”ti—	86	
PA_vb_17:86.3	yā evarūpā diṭṭhi diṭṭhigataṁ …pe… vipariyāsaggāho—	86	
PA_vb_17:86.4	ayaṁ vuccati “antavādiṭṭhi”.	86	
PA_vb_17:87.1	Tattha katamā anantavādiṭṭhi?	87	
PA_vb_17:87.2	“Anantavā attā ca loko cā”ti—	87	
PA_vb_17:87.3	yā evarūpā diṭṭhi diṭṭhigataṁ …pe… vipariyāsaggāho—	87	
PA_vb_17:87.4	ayaṁ vuccati “anantavādiṭṭhi”.	87	
PA_vb_17:88.1	Tattha katamā pubbantānudiṭṭhi?	88	
PA_vb_17:88.2	Pubbantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—	88	
PA_vb_17:88.3	ayaṁ vuccati “pubbantānudiṭṭhi”.	88	
PA_vb_17:89.1	Tattha katamā aparantānudiṭṭhi?	89	
PA_vb_17:89.2	Aparantaṁ ārabbha yā uppajjati diṭṭhi diṭṭhigataṁ …pe… vipariyāsaggāho—	89	
PA_vb_17:89.3	ayaṁ vuccati “aparantānudiṭṭhi”.	89	
PA_vb_17:90.1	Tattha katamaṁ ahirikaṁ?	90	
PA_vb_17:90.2	Yaṁ na hirīyati hiriyitabbena, na hirīyati pāpakānaṁ akusalānaṁ dhammānaṁ samāpattiyā—	90	
PA_vb_17:90.3	idaṁ vuccati “ahirikaṁ”.	90	
PA_vb_17:91.1	Tattha katamaṁ anottappaṁ?	91	
PA_vb_17:91.2	Yaṁ na ottappati ottappitabbena na ottappati pāpakānaṁ akusalānaṁ dhammānaṁ samāpattiyā—	91	
PA_vb_17:91.3	idaṁ vuccati “anottappaṁ”.	91	
PA_vb_17:92.1	Tattha katamā dovacassatā?	92	
PA_vb_17:92.2	Sahadhammike vuccamāne dovacassāyaṁ dovacassiyaṁ dovacassatā vippaṭikulaggāhitā vipaccanīkasātatā anādariyaṁ anādaratā agāravatā appatissavatā—	92	
PA_vb_17:92.3	ayaṁ vuccati “dovacassatā”.	92	
PA_vb_17:93.1	Tattha katamā pāpamittatā?	93	
PA_vb_17:93.2	Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti sampavaṅkatā—	93	
PA_vb_17:93.3	ayaṁ vuccati “pāpamittatā”.	93	
PA_vb_17:94.1	Tattha katamo anajjavo?	94	
PA_vb_17:94.2	Yo anajjavo anajjavatā jimhatā vaṅkatā kuṭilatā—	94	
PA_vb_17:94.3	ayaṁ vuccati “anajjavo”.	94	
PA_vb_17:95.1	Tattha katamo amaddavo?	95	
PA_vb_17:95.2	Yā amudutā amaddavatā kakkhaḷiyaṁ phārusiyaṁ kakkhaḷatā kaṭhinatā ujucittatā amudutā—	95	
PA_vb_17:95.3	ayaṁ vuccati “amaddavo”.	95	
PA_vb_17:96.1	Tattha katamā akkhanti?	96	
PA_vb_17:96.2	Yā akkhanti akkhamanatā anadhivāsanatā caṇḍikkaṁ asuropo anattamanatā cittassa—	96	
PA_vb_17:96.3	ayaṁ vuccati “akkhanti”.	96	
PA_vb_17:97.1	Tattha katamaṁ asoraccaṁ?	97	
PA_vb_17:97.2	Kāyiko vītikkamo vācasiko vītikkamo kāyikavācasiko vītikkamo—	97	
PA_vb_17:97.3	idaṁ vuccati “asoraccaṁ”.	97	
PA_vb_17:97.4	Sabbampi dussīlyaṁ asoraccaṁ.	97	
PA_vb_17:98.1	Tattha katamaṁ asākhalyaṁ?	98	
PA_vb_17:98.2	Yā sā vācā kaṇḍakā kakkasā parakaṭukā parābhisajjanī kodhasāmantā asamādhisaṁvattanikā tathārūpiṁ vācaṁ bhāsitā hoti.	98	
PA_vb_17:98.3	Yā tattha asaṇhavācatā asakhilavācatā pharusavācatā—	98	
PA_vb_17:98.4	idaṁ vuccati “asākhalyaṁ”.	98	
PA_vb_17:99.1	Tattha katamo appaṭisanthāro?	99	
PA_vb_17:99.2	Dve paṭisanthārā—	99	
PA_vb_17:99.3	āmisapaṭisanthāro ca dhammapaṭisanthāro ca.	99	
PA_vb_17:99.4	Idhekacco appaṭisanthārako hoti āmisapaṭisanthārena vā dhammapaṭisanthārena vā—	99	
PA_vb_17:99.5	ayaṁ vuccati “appaṭisanthāro”.	99	
PA_vb_17:100.1	Tattha katamā indriyesu aguttadvāratā?	100	
PA_vb_17:100.2	Idhekacco cakkhunā rūpaṁ disvā nimittaggāhī hoti anubyañjanaggāhī.	100	
PA_vb_17:100.3_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	100	
PA_vb_17:100.3_1	dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ,	100	
PA_vb_17:100.3_2	cakkhundriye na saṁvaraṁ āpajjati.	100	
PA_vb_17:100.4	Sotena saddaṁ sutvā …pe…	100	
PA_vb_17:100.5	ghānena gandhaṁ ghāyitvā …pe…	100	
PA_vb_17:100.6	jivhāya rasaṁ sāyitvā …pe…	100	
PA_vb_17:100.7	kāyena phoṭṭhabbaṁ phusitvā …pe…	100	
PA_vb_17:100.8	manasā dhammaṁ viññāya nimittaggāhī hoti anubyañjanaggāhī.	100	
PA_vb_17:100.9_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	100	
PA_vb_17:100.9_1	dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye	100	
PA_vb_17:100.9_2	na saṁvaraṁ āpajjati.	100	
PA_vb_17:100.10	Yā imesaṁ channaṁ indriyānaṁ agutti agopanā anārakkho asaṁvaro—	100	
PA_vb_17:100.11	ayaṁ vuccati “indriyesu aguttadvāratā”.	100	
PA_vb_17:101.1	Tattha katamā bhojane amattaññutā?	101	
PA_vb_17:101.2	Idhekacco appaṭisaṅkhā ayoniso āhāraṁ āhāreti davāya madāya maṇḍanāya vibhūsanāya.	101	
PA_vb_17:101.3	Yā tattha asantuṭṭhitā amattaññutā appaṭisaṅkhā bhojane—	101	
PA_vb_17:101.4	ayaṁ vuccati “bhojane amattaññutā”.	101	
PA_vb_17:102.1	Tattha katamaṁ muṭṭhassaccaṁ?	102	
PA_vb_17:102.2	Yā assati ananussati appaṭissati assati assaraṇatā adhāraṇatā pilāpanatā sammussanatā—	102	
PA_vb_17:102.3	idaṁ vuccati “muṭṭhassaccaṁ”.	102	
PA_vb_17:103.1	Tattha katamaṁ asampajaññaṁ?	103	
PA_vb_17:103.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	103	
PA_vb_17:103.3	idaṁ vuccati “asampajaññaṁ”.	103	
PA_vb_17:104.1	Tattha katamā sīlavipatti?	104	
PA_vb_17:104.2	Yo kāyiko vītikkamo vācasiko vītikkamo kāyikavācasiko vītikkamo—	104	
PA_vb_17:104.3	ayaṁ vuccati “sīlavipatti”.	104	
PA_vb_17:104.4	Sabbampi dussīlyaṁ sīlavipatti.	104	
PA_vb_17:105.1	Tattha katamā diṭṭhivipatti?	105	
PA_vb_17:105.2	“Natthi dinnaṁ, natthi yiṭṭhaṁ …pe…	105	
PA_vb_17:105.3	ye imañca lokaṁ parañca lokaṁ sayaṁ abhiññā sacchikatvā pavedentī”ti—	105	
PA_vb_17:105.4	yā evarūpā diṭṭhi diṭṭhigataṁ …pe… vipariyāsaggāho—	105	
PA_vb_17:105.5	ayaṁ vuccati “diṭṭhivipatti”.	105	
PA_vb_17:105.6	Sabbāpi micchādiṭṭhi diṭṭhivipatti.	105	
PA_vb_17:106.1	Tattha katamaṁ ajjhattasaṁyojanaṁ?	106	
PA_vb_17:106.2	Pañcorambhāgiyāni saṁyojanāni—	106	
PA_vb_17:106.3	ajjhattasaṁyojanaṁ.	106	
PA_vb_17:106.4	Pañcuddhambhāgiyāni saṁyojanāni—	106	
PA_vb_17:106.5	bahiddhāsaṁyojanaṁ.	106	
PA_vb_17:107.1	Dukaṁ.	107	
PA_vb_17:108.0	3. Tikaniddesa	108	
PA_vb_17:108.1	Tattha katamāni tīṇi akusalamūlāni?	108	
PA_vb_17:108.2	Lobho, doso, moho.	108	
PA_vb_17:109.1	Tattha katamo lobho?	109	
PA_vb_17:109.2_0	Yo rāgo sārāgo anunayo anurodho nandī nandirāgo cittassa sārāgo icchā mucchā ajjhosānaṁ	109	
PA_vb_17:109.2_1	gedho parigedho saṅgo paṅko ejā māyā janikā sañjananī sibbinī jālinī saritā visattikā	109	
PA_vb_17:109.2_2	sotaṁ visaṭā āyūhanī dutiyā paṇidhi bhavanetti vanaṁ vanatho santhavo sineho apekkhā	109	
PA_vb_17:109.2_3	paṭibandhu āsā āsīsanā āsīsitattaṁ rūpāsā saddāsā gandhāsā rasāsā phoṭṭhabbāsā lābhāsā	109	
PA_vb_17:109.2_4	dhanāsā puttāsā jīvitāsā jappā abhijappā jappanā jappitattaṁ loluppaṁ loluppāyanā	109	
PA_vb_17:109.2_5	loluppāyitattaṁ pucchañjikatā sādhukamyatā adhammarāgo visamalobho nikanti nikāmanā	109	
PA_vb_17:109.2_6	patthanā pihanā sampatthanā kāmataṇhā bhavataṇhā vibhavataṇhā rūpataṇhā arūpataṇhā	109	
PA_vb_17:109.2_7	nirodhataṇhā saddataṇhā gandhataṇhā rasataṇhā phoṭṭhabbataṇhā dhammataṇhā ogho yogo	109	
PA_vb_17:109.2_8	gantho upādānaṁ āvaraṇaṁ nīvaraṇaṁ chadanaṁ bandhanaṁ upakkileso anusayo pariyuṭṭhānaṁ	109	
PA_vb_17:109.2_9	latā vevicchaṁ dukkhamūlaṁ dukkhanidānaṁ dukkhappabhavo mārapāso mārabaḷisaṁ māravisayo	109	
PA_vb_17:109.2_10	taṇhānadī taṇhājālaṁ taṇhāgaddulaṁ taṇhāsamuddo abhijjhā lobho akusalamūlaṁ—	109	
PA_vb_17:109.3	ayaṁ vuccati “lobho”.	109	
PA_vb_17:110.1	Tattha katamo doso?	110	
PA_vb_17:110.2	“Anatthaṁ me acarī”ti āghāto jāyati, “anatthaṁ me caratī”ti āghāto jāyati, “anatthaṁ me carissatī”ti āghāto jāyati, “piyassa me manāpassa anatthaṁ acari …pe…	110	
PA_vb_17:110.3	anatthaṁ carati …pe…	110	
PA_vb_17:110.4	anatthaṁ carissatī”ti āghāto jāyati, “appiyassa me amanāpassa atthaṁ acari …pe…	110	
PA_vb_17:110.5	atthaṁ carati …pe…	110	
PA_vb_17:110.6	atthaṁ carissatī”ti āghāto jāyati, aṭṭhāne vā pana āghāto jāyati.	110	
PA_vb_17:110.7_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	110	
PA_vb_17:110.7_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	110	
PA_vb_17:110.7_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	110	
PA_vb_17:110.7_3	anattamanatā cittassa—	110	
PA_vb_17:110.8	ayaṁ vuccati “doso”.	110	
PA_vb_17:111.1	Tattha katamo moho?	111	
PA_vb_17:111.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	111	
PA_vb_17:111.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	111	
PA_vb_17:111.2_2	idappaccayatā paṭiccasamuppannesu dhammesu aññāṇaṁ, yaṁ evarūpaṁ aññāṇaṁ adassanaṁ	111	
PA_vb_17:111.2_3	…pe… avijjālaṅgī moho akusalamūlaṁ—	111	
PA_vb_17:111.3	ayaṁ vuccati “moho”.	111	
PA_vb_17:111.4	Imāni tīṇi akusalamūlāni.	111	
PA_vb_17:112.1	Tattha katame tayo akusalavitakkā?	112	
PA_vb_17:112.2	Kāmavitakko, byāpādavitakko, vihiṁsāvitakko.	112	
PA_vb_17:113.1	Tattha katamo kāmavitakko?	113	
PA_vb_17:113.2	Kāmapaṭisaṁyutto takko vitakko micchāsaṅkappo—	113	
PA_vb_17:113.3	ayaṁ vuccati “kāmavitakko”.	113	
PA_vb_17:114.1	Tattha katamo byāpādavitakko?	114	
PA_vb_17:114.2	Byāpādapaṭisaṁyutto takko vitakko micchāsaṅkappo—	114	
PA_vb_17:114.3	ayaṁ vuccati “byāpādavitakko”.	114	
PA_vb_17:115.1	Tattha katamo vihiṁsāvitakko?	115	
PA_vb_17:115.2	Vihiṁsāpaṭisaṁyutto takko vitakko micchāsaṅkappo—	115	
PA_vb_17:115.3	ayaṁ vuccati “vihiṁsāvitakko”.	115	
PA_vb_17:115.4	Ime tayo akusalavitakkā.	115	
PA_vb_17:116.1	Tattha katamā tisso akusalasaññā?	116	
PA_vb_17:116.2	Kāmasaññā, byāpādasaññā, vihiṁsāsaññā.	116	
PA_vb_17:117.1	Tattha katamā kāmasaññā?	117	
PA_vb_17:117.2	Kāmapaṭisaṁyuttā saññā sañjānanā sañjānitattaṁ—	117	
PA_vb_17:117.3	ayaṁ vuccati “kāmasaññā”.	117	
PA_vb_17:118.1	Tattha katamā byāpādasaññā?	118	
PA_vb_17:118.2	Byāpādapaṭisaṁyuttā saññā sañjānanā sañjānitattaṁ—	118	
PA_vb_17:118.3	ayaṁ vuccati “byāpādasaññā”.	118	
PA_vb_17:119.1	Tattha katamā vihiṁsāsaññā?	119	
PA_vb_17:119.2	Vihiṁsāpaṭisaṁyuttā saññā sañjānanā sañjānitattaṁ—	119	
PA_vb_17:119.3	ayaṁ vuccati “vihiṁsāsaññā”.	119	
PA_vb_17:119.4	Imā tisso akusalasaññā.	119	
PA_vb_17:120.1	Tattha katamā tisso akusaladhātuyo?	120	
PA_vb_17:120.2	Kāmadhātu, byāpādadhātu, vihiṁsādhātu.	120	
PA_vb_17:121.1	Tattha katamā kāmadhātu?	121	
PA_vb_17:121.2	Kāmavitakko kāmadhātu.	121	
PA_vb_17:121.3	Byāpādavitakko byāpādadhātu.	121	
PA_vb_17:121.4	Vihiṁsāvitakko vihiṁsādhātu.	121	
PA_vb_17:122.1	Tattha katamo kāmavitakko?	122	
PA_vb_17:122.2	Kāmapaṭisaṁyutto takko vitakko micchāsaṅkappo—	122	
PA_vb_17:122.3	ayaṁ vuccati “kāmavitakko”.	122	
PA_vb_17:123.1	Tattha katamo byāpādavitakko?	123	
PA_vb_17:123.2	Byāpādapaṭisaṁyutto takko vitakko micchāsaṅkappo—	123	
PA_vb_17:123.3	ayaṁ vuccati “byāpādavitakko”.	123	
PA_vb_17:124.1	Tattha katamo vihiṁsāvitakko?	124	
PA_vb_17:124.2	Vihiṁsāpaṭisaṁyutto takko vitakko micchāsaṅkappo—	124	
PA_vb_17:124.3	ayaṁ vuccati “vihiṁsāvitakko”.	124	
PA_vb_17:124.4	Imā tisso akusaladhātuyo.	124	
PA_vb_17:125.1	Tattha katamāni tīṇi duccaritāni?	125	
PA_vb_17:125.2	Kāyaduccaritaṁ, vacīduccaritaṁ, manoduccaritaṁ.	125	
PA_vb_17:126.1	Tattha katamaṁ kāyaduccaritaṁ?	126	
PA_vb_17:126.2	Pāṇātipāto, adinnādānaṁ, kāmesumicchācāro—	126	
PA_vb_17:126.3	idaṁ vuccati “kāyaduccaritaṁ”.	126	
PA_vb_17:127.1	Tattha katamaṁ vacīduccaritaṁ?	127	
PA_vb_17:127.2	Musāvādo, pisuṇā vācā, pharusā vācā, samphappalāpo—	127	
PA_vb_17:127.3	idaṁ vuccati “vacīduccaritaṁ”.	127	
PA_vb_17:128.1	Tattha katamaṁ manoduccaritaṁ?	128	
PA_vb_17:128.2	Abhijjhā, byāpādo, micchādiṭṭhi—	128	
PA_vb_17:128.3	idaṁ vuccati “manoduccaritaṁ”.	128	
PA_vb_17:129.1	Tattha katamaṁ kāyaduccaritaṁ?	129	
PA_vb_17:129.2	Akusalaṁ kāyakammaṁ kāyaduccaritaṁ, akusalaṁ vacīkammaṁ vacīduccaritaṁ, akusalaṁ manokammaṁ manoduccaritaṁ.	129	
PA_vb_17:130.1	Tattha katamaṁ akusalaṁ kāyakammaṁ?	130	
PA_vb_17:130.2	Akusalā kāyasañcetanā akusalaṁ kāyakammaṁ, akusalā vacīsañcetanā akusalaṁ vacīkammaṁ, akusalā manosañcetanā akusalaṁ manokammaṁ.	130	
PA_vb_17:130.3	Imāni tīṇi duccaritāni.	130	
PA_vb_17:131.1	Tattha katame tayo āsavā?	131	
PA_vb_17:131.2	Kāmāsavo, bhavāsavo, avijjāsavo.	131	
PA_vb_17:132.1	Tattha katamo kāmāsavo?	132	
PA_vb_17:132.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	132	
PA_vb_17:132.3	ayaṁ vuccati “kāmāsavo”.	132	
PA_vb_17:133.1	Tattha katamo bhavāsavo?	133	
PA_vb_17:133.2	Yo bhavesu bhavacchando …pe…	133	
PA_vb_17:133.3	bhavajjhosānaṁ—	133	
PA_vb_17:133.4	ayaṁ vuccati “bhavāsavo”.	133	
PA_vb_17:134.1	Tattha katamo avijjāsavo?	134	
PA_vb_17:134.2	Dukkhe aññāṇaṁ …pe…	134	
PA_vb_17:134.3	avijjālaṅgī moho akusalamūlaṁ—	134	
PA_vb_17:134.4	ayaṁ vuccati “avijjāsavo”.	134	
PA_vb_17:134.5	Ime tayo āsavā.	134	
PA_vb_17:135.1	Tattha katamāni tīṇi saṁyojanāni?	135	
PA_vb_17:135.2	Sakkāyadiṭṭhi, vicikicchā, sīlabbataparāmāso.	135	
PA_vb_17:136.1	Tattha katamā sakkāyadiṭṭhi?	136	
PA_vb_17:136.2	Idha assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto—	136	
PA_vb_17:136.3	rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ.	136	
PA_vb_17:136.4	Vedanaṁ …pe…	136	
PA_vb_17:136.5	saññaṁ …pe…	136	
PA_vb_17:136.6	saṅkhāre …pe…	136	
PA_vb_17:136.7	viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.	136	
PA_vb_17:136.8	Yā evarūpā diṭṭhi diṭṭhigataṁ …pe… vipariyāsaggāho—	136	
PA_vb_17:136.9	ayaṁ vuccati “sakkāyadiṭṭhi”.	136	
PA_vb_17:137.1	Tattha katamā vicikicchā?	137	
PA_vb_17:137.2_0	Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati,	137	
PA_vb_17:137.2_1	sikkhāya kaṅkhati vicikicchati, pubbante kaṅkhati vicikicchati, aparante kaṅkhati	137	
PA_vb_17:137.2_2	vicikicchati, pubbantāparante kaṅkhati vicikicchati, idappaccayatāpaṭiccasamuppannesu	137	
PA_vb_17:137.2_3	dhammesu kaṅkhati vicikicchati.	137	
PA_vb_17:137.3	Yā evarūpā kaṅkhā kaṅkhāyanā kaṅkhāyitattaṁ thambhitattaṁ cittassa manovilekho—	137	
PA_vb_17:137.4	ayaṁ vuccati “vicikicchā”.	137	
PA_vb_17:138.1	Tattha katamo sīlabbataparāmāso?	138	
PA_vb_17:138.2	“Ito bahiddhā samaṇabrāhmaṇānaṁ sīlena suddhi vatena suddhi sīlabbatena suddhī”ti—	138	
PA_vb_17:138.3	yā evarūpā diṭṭhi diṭṭhigataṁ …pe… vipariyāsaggāho—	138	
PA_vb_17:138.4	ayaṁ vuccati “sīlabbataparāmāso”.	138	
PA_vb_17:138.5	Imāni tīṇi saṁyojanāni.	138	
PA_vb_17:139.1	Tattha katamā tisso taṇhā?	139	
PA_vb_17:139.2	Kāmataṇhā, bhavataṇhā, vibhavataṇhā.	139	
PA_vb_17:140.1	Tattha katamā bhavataṇhā?	140	
PA_vb_17:140.2	Bhavadiṭṭhisahagato rāgo sārāgo cittassa sārāgo—	140	
PA_vb_17:140.3	ayaṁ vuccati “bhavataṇhā”.	140	
PA_vb_17:141.1	Tattha katamā vibhavataṇhā?	141	
PA_vb_17:141.2	Ucchedadiṭṭhisahagato rāgo sārāgo cittassa sārāgo—	141	
PA_vb_17:141.3	ayaṁ vuccati “vibhavataṇhā”.	141	
PA_vb_17:141.4	Avasesā taṇhā kāmataṇhā.	141	
PA_vb_17:142.1	Tattha katamā kāmataṇhā?	142	
PA_vb_17:142.2	Kāmadhātupaṭisaṁyutto rāgo sārāgo cittassa sārāgo—	142	
PA_vb_17:142.3	ayaṁ vuccati “kāmataṇhā”.	142	
PA_vb_17:143.1	(…) Rūpadhātuarūpadhātupaṭisaṁyutto rāgo sārāgo cittassa sārāgo—	143	
PA_vb_17:143.2	ayaṁ vuccati “bhavataṇhā”.	143	
PA_vb_17:144.1	(…) Ucchedadiṭṭhisahagato rāgo sārāgo cittassa sārāgo—	144	
PA_vb_17:144.2	ayaṁ vuccati “vibhavataṇhā”.	144	
PA_vb_17:144.3	Imā tisso taṇhā.	144	
PA_vb_17:145.1	Tattha katamā aparāpi tisso taṇhā?	145	
PA_vb_17:145.2	Kāmataṇhā, rūpataṇhā, arūpataṇhā.	145	
PA_vb_17:146.1	Tattha katamā kāmataṇhā?	146	
PA_vb_17:146.2	Kāmadhātupaṭisaṁyutto rāgo sārāgo cittassa sārāgo—	146	
PA_vb_17:146.3	ayaṁ vuccati “kāmataṇhā”.	146	
PA_vb_17:147.1	Tattha katamā rūpataṇhā?	147	
PA_vb_17:147.2	Rūpadhātupaṭisaṁyutto rāgo sārāgo cittassa sārāgo—	147	
PA_vb_17:147.3	ayaṁ vuccati “rūpataṇhā”.	147	
PA_vb_17:148.1	Tattha katamā arūpataṇhā?	148	
PA_vb_17:148.2	Arūpadhātupaṭisaṁyutto rāgo sārāgo cittassa sārāgo—	148	
PA_vb_17:148.3	ayaṁ vuccati “arūpataṇhā”.	148	
PA_vb_17:148.4	Imā tisso taṇhā.	148	
PA_vb_17:149.1	Tattha katamā aparāpi tisso taṇhā?	149	
PA_vb_17:149.2	Rūpataṇhā, arūpataṇhā, nirodhataṇhā.	149	
PA_vb_17:150.1	Tattha katamā rūpataṇhā?	150	
PA_vb_17:150.2	Rūpadhātupaṭisaṁyutto rāgo sārāgo cittassa sārāgo—	150	
PA_vb_17:150.3	ayaṁ vuccati “rūpataṇhā”.	150	
PA_vb_17:151.1	Tattha katamā arūpataṇhā?	151	
PA_vb_17:151.2	Arūpadhātupaṭisaṁyutto rāgo sārāgo cittassa sārāgo—	151	
PA_vb_17:151.3	ayaṁ vuccati “arūpataṇhā”.	151	
PA_vb_17:152.1	Tattha katamā nirodhataṇhā?	152	
PA_vb_17:152.2	Ucchedadiṭṭhisahagato rāgo sārāgo cittassa sārāgo—	152	
PA_vb_17:152.3	ayaṁ vuccati “nirodhataṇhā”.	152	
PA_vb_17:152.4	Imā tisso taṇhā.	152	
PA_vb_17:153.1	Tattha katamā tisso esanā?	153	
PA_vb_17:153.2	Kāmesanā, bhavesanā, brahmacariyesanā.	153	
PA_vb_17:154.1	Tattha katamā kāmesanā?	154	
PA_vb_17:154.2	Yo kāmesu kāmacchando …pe…	154	
PA_vb_17:154.3	kāmajjhosānaṁ—	154	
PA_vb_17:154.4	ayaṁ vuccati “kāmesanā”.	154	
PA_vb_17:155.1	Tattha katamā bhavesanā?	155	
PA_vb_17:155.2	Yo bhavesu bhavacchando …pe…	155	
PA_vb_17:155.3	bhavajjhosānaṁ—	155	
PA_vb_17:155.4	ayaṁ vuccati “bhavesanā”.	155	
PA_vb_17:156.1	Tattha katamā brahmacariyesanā?	156	
PA_vb_17:156.2	“Sassato loko”ti vā, “asassato loko”ti vā …pe…	156	
PA_vb_17:156.3	“neva hoti na na hoti tathāgato paraṁ maraṇā”ti vā yā evarūpā diṭṭhi diṭṭhigataṁ …pe… vipariyāsaggāho—	156	
PA_vb_17:156.4	ayaṁ vuccati “brahmacariyesanā”.	156	
PA_vb_17:157.1	Tattha katamā kāmesanā?	157	
PA_vb_17:157.2	Kāmarāgo, tadekaṭṭhaṁ akusalaṁ kāyakammaṁ vacīkammaṁ manokammaṁ—	157	
PA_vb_17:157.3	ayaṁ vuccati “kāmesanā”.	157	
PA_vb_17:158.1	Tattha katamā bhavesanā?	158	
PA_vb_17:158.2	Bhavarāgo tadekaṭṭhaṁ akusalaṁ kāyakammaṁ vacīkammaṁ manokammaṁ—	158	
PA_vb_17:158.3	ayaṁ vuccati “bhavesanā”.	158	
PA_vb_17:159.1	Tattha katamā brahmacariyesanā?	159	
PA_vb_17:159.2	Antaggāhikā diṭṭhi tadekaṭṭhaṁ akusalaṁ kāyakammaṁ vacīkammaṁ manokammaṁ—	159	
PA_vb_17:159.3	ayaṁ vuccati “brahmacariyesanā”.	159	
PA_vb_17:159.4	Imā tisso esanā.	159	
PA_vb_17:160.1	Tattha katamā tisso vidhā?	160	
PA_vb_17:160.2	“Seyyohamasmī”ti vidhā, “sadisohamasmī”ti vidhā, “hīnohamasmī”ti vidhā—	160	
PA_vb_17:160.3	imā tisso vidhā.	160	
PA_vb_17:161.1	Tattha katamāni tīṇi bhayāni?	161	
PA_vb_17:161.2	Jātibhayaṁ, jarābhayaṁ, maraṇabhayaṁ.	161	
PA_vb_17:162.1	Tattha katamaṁ jātibhayaṁ?	162	
PA_vb_17:162.2	Jātiṁ paṭicca bhayaṁ bhayānakaṁ chambhitattaṁ lomahaṁso cetaso utrāso—	162	
PA_vb_17:162.3	idaṁ vuccati “jātibhayaṁ”.	162	
PA_vb_17:163.1	Tattha katamaṁ jarābhayaṁ?	163	
PA_vb_17:163.2	Jaraṁ paṭicca bhayaṁ bhayānakaṁ chambhitattaṁ lomahaṁso cetaso utrāso—	163	
PA_vb_17:163.3	idaṁ vuccati “jarābhayaṁ”.	163	
PA_vb_17:164.1	Tattha katamaṁ maraṇabhayaṁ?	164	
PA_vb_17:164.2	Maraṇaṁ paṭicca bhayaṁ bhayānakaṁ chambhitattaṁ lomahaṁso cetaso utrāso—	164	
PA_vb_17:164.3	idaṁ vuccati “maraṇabhayaṁ”.	164	
PA_vb_17:164.4	Imāni tīṇi bhayāni.	164	
PA_vb_17:165.1	Tattha katamāni tīṇi tamāni?	165	
PA_vb_17:165.2_0	Atītaṁ vā addhānaṁ ārabbha kaṅkhati vicikicchati nādhimuccati na sampasīdati, anāgataṁ	165	
PA_vb_17:165.2_1	vā addhānaṁ ārabbha kaṅkhati vicikicchati nādhimuccati na sampasīdati, etarahi vā	165	
PA_vb_17:165.2_2	paccuppannaṁ addhānaṁ ārabbha kaṅkhati vicikicchati nādhimuccati na sampasīdati—	165	
PA_vb_17:165.3	imāni tīṇi tamāni.	165	
PA_vb_17:166.1	Tattha katamāni tīṇi titthāyatanāni?	166	
PA_vb_17:166.2	Idhekacco samaṇo vā brāhmaṇo vā evaṁvādī hoti evaṁdiṭṭhī—	166	
PA_vb_17:166.3	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ pubbe katahetū”ti;	166	
PA_vb_17:166.4	idha panekacco samaṇo vā brāhmaṇo vā evaṁvādī hoti evaṁdiṭṭhī—	166	
PA_vb_17:166.5	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ issaranimmānahetū”ti;	166	
PA_vb_17:166.6	idha panekacco samaṇo vā brāhmaṇo vā evaṁvādī hoti evaṁdiṭṭhī—	166	
PA_vb_17:166.7	“yaṁ kiñcāyaṁ purisapuggalo paṭisaṁvedeti sukhaṁ vā dukkhaṁ vā adukkhamasukhaṁ vā, sabbaṁ taṁ ahetu appaccayā”ti—	166	
PA_vb_17:166.8	imāni tīṇi titthāyatanāni.	166	
PA_vb_17:167.1	Tattha katame tayo kiñcanā?	167	
PA_vb_17:167.2	Rāgo kiñcanaṁ, doso kiñcanaṁ, moho kiñcanaṁ—	167	
PA_vb_17:167.3	ime tayo kiñcanā.	167	
PA_vb_17:168.1	Tattha katamāni tīṇi aṅgaṇāni?	168	
PA_vb_17:168.2	Rāgo aṅgaṇaṁ, doso aṅgaṇaṁ, moho aṅgaṇaṁ—	168	
PA_vb_17:168.3	imāni tīṇi aṅgaṇāni.	168	
PA_vb_17:169.1	Tattha katamāni tīṇi malāni?	169	
PA_vb_17:169.2	Rāgo malaṁ, doso malaṁ, moho malaṁ—	169	
PA_vb_17:169.3	imāni tīṇi malāni.	169	
PA_vb_17:170.1	Tattha katamāni tīṇi visamāni?	170	
PA_vb_17:170.2	Rāgo visamaṁ, doso visamaṁ, moho visamaṁ—	170	
PA_vb_17:170.3	imāni tīṇi visamāni.	170	
PA_vb_17:171.1	Tattha katamāni aparānipi tīṇi visamāni?	171	
PA_vb_17:171.2	Kāyavisamaṁ, vacīvisamaṁ, manovisamaṁ—	171	
PA_vb_17:171.3	imāni tīṇi visamāni.	171	
PA_vb_17:172.1	Tattha katame tayo aggī?	172	
PA_vb_17:172.2	Rāgaggi, dosaggi, mohaggi—	172	
PA_vb_17:172.3	ime tayo aggī.	172	
PA_vb_17:173.1	Tattha katame tayo kasāvā?	173	
PA_vb_17:173.2	Rāgakasāvo, dosakasāvo, mohakasāvo—	173	
PA_vb_17:173.3	ime tayo kasāvā.	173	
PA_vb_17:174.1	Tattha katame aparepi tayo kasāvā?	174	
PA_vb_17:174.2	Kāyakasāvo, vacīkasāvo, manokasāvo—	174	
PA_vb_17:174.3	ime tayo kasāvā.	174	
PA_vb_17:175.1	Tattha katamā assādadiṭṭhi?	175	
PA_vb_17:175.2	Idhekacco samaṇo vā brāhmaṇo vā evaṁvādī hoti evaṁdiṭṭhī—	175	
PA_vb_17:175.3	“natthi kāmesu doso”ti.	175	
PA_vb_17:175.4	So kāmesu pātabyataṁ āpajjati.	175	
PA_vb_17:175.5	Ayaṁ vuccati “assādadiṭṭhi”.	175	
PA_vb_17:176.1	Tattha katamā attānudiṭṭhi?	176	
PA_vb_17:176.2	Idha assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto—	176	
PA_vb_17:176.3	rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ.	176	
PA_vb_17:176.4	Vedanaṁ …pe…	176	
PA_vb_17:176.5	saññaṁ …pe…	176	
PA_vb_17:176.6	saṅkhāre …pe…	176	
PA_vb_17:176.7	viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.	176	
PA_vb_17:176.8	Yā evarūpā diṭṭhi diṭṭhigataṁ …pe… vipariyāsaggāho—	176	
PA_vb_17:176.9	ayaṁ vuccati “attānudiṭṭhi”.	176	
PA_vb_17:177.1	Tattha katamā micchādiṭṭhi?	177	
PA_vb_17:177.2	“Natthi dinnaṁ, natthi yiṭṭhaṁ …pe…	177	
PA_vb_17:177.3	ye imañca lokaṁ parañca lokaṁ sayaṁ abhiññā sacchikatvā pavedentī”ti—	177	
PA_vb_17:177.4	yā evarūpā diṭṭhi diṭṭhigataṁ …pe… vipariyāsaggāho—	177	
PA_vb_17:177.5	ayaṁ vuccati “micchādiṭṭhi”.	177	
PA_vb_17:177.6	Sassatadiṭṭhi assādadiṭṭhi, sakkāyadiṭṭhi attānudiṭṭhi, ucchedadiṭṭhi micchādiṭṭhi.	177	
PA_vb_17:178.1	Tattha katamā arati?	178	
PA_vb_17:178.2	Pantesu vā senāsanesu aññataraññataresu vā adhikusalesu dhammesu arati aratitā anabhirati anabhiramaṇā ukkaṇṭhitā paritassitā—	178	
PA_vb_17:178.3	ayaṁ vuccati “arati”.	178	
PA_vb_17:179.1	Tattha katamā vihesā?	179	
PA_vb_17:179.2	Idhekacco pāṇinā vā leḍḍunā vā daṇḍena vā satthena vā rajjuyā vā aññataraññatarena satte viheṭheti, yā evarūpā heṭhanā viheṭhanā hiṁsanā vihiṁsanā rosanā virosanā parūpaghāto—	179	
PA_vb_17:179.3	ayaṁ vuccati “vihesā”.	179	
PA_vb_17:180.1	Tattha katamā adhammacariyā?	180	
PA_vb_17:180.2	Kāyena adhammacariyāvisamacariyā, vācāya adhammacariyāvisamacariyā, manasā adhammacariyāvisamacariyā—	180	
PA_vb_17:180.3	ayaṁ vuccati “adhammacariyā”.	180	
PA_vb_17:181.1	Tattha katamā dovacassatā?	181	
PA_vb_17:181.2	Sahadhammike vuccamāne dovacassāyaṁ dovacassiyaṁ dovacassatā vippaṭikulaggāhitā vipaccanīkasātatā anādariyaṁ anādaratā agāravatā appatissavatā—	181	
PA_vb_17:181.3	ayaṁ vuccati “dovacassatā”.	181	
PA_vb_17:182.1	Tattha katamā pāpamittatā?	182	
PA_vb_17:182.2	Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā bhajanā sambhajanā bhatti sambhatti taṁsampavaṅkatā—	182	
PA_vb_17:182.3	ayaṁ vuccati “pāpamittatā”.	182	
PA_vb_17:183.1	Tattha katamā nānattasaññā?	183	
PA_vb_17:183.2	Kāmasaññā, byāpādasaññā, vihiṁsāsaññā—	183	
PA_vb_17:183.3	ayaṁ vuccati “nānattasaññā”.	183	
PA_vb_17:183.4	Sabbāpi akusalā saññā nānattasaññā.	183	
PA_vb_17:184.1	Tattha katamaṁ uddhaccaṁ?	184	
PA_vb_17:184.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	184	
PA_vb_17:184.3	idaṁ vuccati “uddhaccaṁ”.	184	
PA_vb_17:185.1	Tattha katamaṁ kosajjaṁ?	185	
PA_vb_17:185.2_0	Kāyaduccarite vā vacīduccarite vā manoduccarite vā pañcasu vā kāmaguṇesu cittassa	185	
PA_vb_17:185.2_1	vossaggo vossaggānuppadānaṁ kusalānaṁ dhammānaṁ bhāvanāya asakkaccakiriyatā asātaccakiriyatā	185	
PA_vb_17:185.2_2	anaṭṭhitakiriyatā olīnavuttitā nikkhittachandatā nikkhittadhuratā anāsevanā abhāvanā	185	
PA_vb_17:185.2_3	abahulīkammaṁ anadhiṭṭhānaṁ ananuyogo pamādo—	185	
PA_vb_17:185.3	idaṁ vuccati “kosajjaṁ”.	185	
PA_vb_17:186.1	Tattha katamo pamādo?	186	
PA_vb_17:186.2_0	Kāyaduccarite vā vacīduccarite vā manoduccarite vā pañcasu vā kāmaguṇesu cittassa	186	
PA_vb_17:186.2_1	vossaggo vossaggānuppadānaṁ kusalānaṁ dhammānaṁ bhāvanāya asakkaccakiriyatā asātaccakiriyatā	186	
PA_vb_17:186.2_2	anaṭṭhitakiriyatā olīnavuttitā nikkhittachandatā nikkhittadhuratā anāsevanā abhāvanā	186	
PA_vb_17:186.2_3	abahulīkammaṁ anadhiṭṭhānaṁ ananuyogo pamādo, yo evarūpo pamādo pamajjanā pamajjitattaṁ—	186	
PA_vb_17:186.3	ayaṁ vuccati “pamādo”.	186	
PA_vb_17:187.1	Tattha katamā asantuṭṭhitā?	187	
PA_vb_17:187.2_0	Itarītaracīvarapiṇḍapātasenāsanagilānapaccayabhesajjaparikkhārehi pañcahi vā kāmaguṇehi	187	
PA_vb_17:187.2_1	asantuṭṭhassa bhiyyokamyatā, yā evarūpā icchā icchāgatā asantuṭṭhitā rāgo sārāgo cittassa sārāgo—	187	
PA_vb_17:187.3	ayaṁ vuccati “asantuṭṭhitā”.	187	
PA_vb_17:188.1	Tattha katamā asampajaññatā?	188	
PA_vb_17:188.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	188	
PA_vb_17:188.3	ayaṁ vuccati “asampajaññatā”.	188	
PA_vb_17:189.1	Tattha katamā mahicchatā?	189	
PA_vb_17:189.2_0	Itarītaracīvarapiṇḍapātasenāsanagilānapaccayabhesajjaparikkhārehi pañcahi vā kāmaguṇehi	189	
PA_vb_17:189.2_1	asantuṭṭhassa bhiyyokamyatā, yā evarūpā icchā icchāgatā mahicchatā rāgo sārāgo cittassa sārāgo—	189	
PA_vb_17:189.3	ayaṁ vuccati “mahicchatā”.	189	
PA_vb_17:190.1	Tattha katamaṁ ahirikaṁ?	190	
PA_vb_17:190.2	Yaṁ na hirīyati hirīyitabbena, na hirīyati pāpakānaṁ akusalānaṁ dhammānaṁ samāpattiyā—	190	
PA_vb_17:190.3	idaṁ vuccati “ahirikaṁ”.	190	
PA_vb_17:191.1	Tattha katamaṁ anottappaṁ?	191	
PA_vb_17:191.2	Yaṁ na ottappati ottappitabbena, na ottappati pāpakānaṁ akusalānaṁ dhammānaṁ samāpattiyā—	191	
PA_vb_17:191.3	idaṁ vuccati “anottappaṁ”.	191	
PA_vb_17:192.1	Tattha katamo pamādo?	192	
PA_vb_17:192.2_0	Kāyaduccarite vā vacīduccarite vā manoduccarite vā pañcasu vā kāmaguṇesu cittassa	192	
PA_vb_17:192.2_1	vossaggo vossaggānuppadānaṁ kusalānaṁ dhammānaṁ bhāvanāya asakkaccakiriyatā asātaccakiriyatā	192	
PA_vb_17:192.2_2	anaṭṭhitakiriyatā olīnavuttitā nikkhittachandatā nikkhittadhuratā anāsevanā abhāvanā	192	
PA_vb_17:192.2_3	abahulīkammaṁ anadhiṭṭhānaṁ ananuyogo pamādo, yo evarūpo pamādo pamajjanā pamajjitattaṁ—	192	
PA_vb_17:192.3	ayaṁ vuccati “pamādo”.	192	
PA_vb_17:193.1	Tattha katamaṁ anādariyaṁ?	193	
PA_vb_17:193.2	Yaṁ anādariyaṁ anādaratā agāravatā appatissavatā anaddā anaddāyanā anaddāyitattaṁ asīlyaṁ acittīkāro—	193	
PA_vb_17:193.3	idaṁ vuccati “anādariyaṁ”.	193	
PA_vb_17:194.1	Tattha katamā dovacassatā?	194	
PA_vb_17:194.2	Sahadhammike vuccamāne dovacassāyaṁ dovacassiyaṁ dovacassatā vippaṭikulaggāhitā vipaccanīkasātatā anādariyaṁ anādaratā agāravatā appatissavatā—	194	
PA_vb_17:194.3	ayaṁ vuccati “dovacassatā”.	194	
PA_vb_17:195.1	Tattha katamā pāpamittatā?	195	
PA_vb_17:195.2	Ye te puggalā assaddhā dussīlā appassutā maccharino duppaññā, yā tesaṁ sevanā nisevanā saṁsevanā paṭisevanā bhajanā sambhajanā bhatti sambhatti taṁsampavaṅkatā—	195	
PA_vb_17:195.3	ayaṁ vuccati “pāpamittatā”.	195	
PA_vb_17:196.1	Tattha katamaṁ assaddhiyaṁ?	196	
PA_vb_17:196.2	Idhekacco assaddho hoti, na saddahati buddhaṁ vā dhammaṁ vā saṅghaṁ vā, yaṁ evarūpaṁ assaddhiyaṁ assaddahanā anokappanā anabhippasādo—	196	
PA_vb_17:196.3	idaṁ vuccati “assaddhiyaṁ”.	196	
PA_vb_17:197.1	Tattha katamā avadaññutā?	197	
PA_vb_17:197.2	Pañca macchariyāni—	197	
PA_vb_17:197.3	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	197	
PA_vb_17:197.4	Yaṁ evarūpaṁ maccheraṁ maccharāyanā maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	197	
PA_vb_17:197.5	ayaṁ vuccati “avadaññutā”.	197	
PA_vb_17:198.1	Tattha katamaṁ kosajjaṁ?	198	
PA_vb_17:198.2_0	Kāyaduccarite vā vacīduccarite vā manoduccarite vā pañcasu vā kāmaguṇesu cittassa	198	
PA_vb_17:198.2_1	vossaggo, vossaggānuppadānaṁ kusalānaṁ dhammānaṁ, bhāvanāya asakkaccakiriyatā asātaccakiriyatā	198	
PA_vb_17:198.2_2	anaṭṭhitakiriyatā olīnavuttitā nikkhittachandatā nikkhittadhuratā anāsevanā abhāvanā	198	
PA_vb_17:198.2_3	abahulīkammaṁ anadhiṭṭhānaṁ ananuyogo pamādo—	198	
PA_vb_17:198.3	idaṁ vuccati “kosajjaṁ”.	198	
PA_vb_17:199.1	Tattha katamaṁ uddhaccaṁ?	199	
PA_vb_17:199.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	199	
PA_vb_17:199.3	idaṁ vuccati “uddhaccaṁ”.	199	
PA_vb_17:200.1	Tattha katamo asaṁvaro?	200	
PA_vb_17:200.2	Idhekacco cakkhunā rūpaṁ disvā nimittaggāhī hoti anubyañjanaggāhī.	200	
PA_vb_17:200.3_0	Yatvādhikaraṇamenaṁ cakkhundriyaṁ asaṁvutaṁ viharantaṁ abhijjhādomanassā pāpakā akusalā	200	
PA_vb_17:200.3_1	dhammā anvāssaveyyuṁ, tassa saṁvarāya na paṭipajjati, na rakkhati cakkhundriyaṁ,	200	
PA_vb_17:200.3_2	cakkhundriye na saṁvaraṁ āpajjati.	200	
PA_vb_17:200.4	Sotena saddaṁ sutvā …pe…	200	
PA_vb_17:200.5	ghānena gandhaṁ ghāyitvā …pe…	200	
PA_vb_17:200.6	jivhāya rasaṁ sāyitvā …pe…	200	
PA_vb_17:200.7	kāyena phoṭṭhabbaṁ phusitvā …pe…	200	
PA_vb_17:200.8	manasā dhammaṁ viññāya nimittaggāhī hoti anubyañjanaggāhī.	200	
PA_vb_17:200.9_0	Yatvādhikaraṇamenaṁ manindriyaṁ asaṁvutaṁ viharantaṁ abhijjhādomanassā pāpakā akusalā	200	
PA_vb_17:200.9_1	dhammā anvāssaveyyuṁ, tassa saṁvarāya na paṭipajjati, na rakkhati manindriyaṁ, manindriye	200	
PA_vb_17:200.9_2	na saṁvaraṁ āpajjati—	200	
PA_vb_17:200.10	ayaṁ vuccati “asaṁvaro”.	200	
PA_vb_17:201.1	Tattha katamaṁ dussīlyaṁ?	201	
PA_vb_17:201.2	Kāyiko vītikkamo, vācasiko vītikkamo, kāyikavācasiko vītikkamo—	201	
PA_vb_17:201.3	idaṁ vuccati “dussīlyaṁ”.	201	
PA_vb_17:202.1	Tattha katamā ariyānaṁ adassanakamyatā?	202	
PA_vb_17:202.2	Tattha katame ariyā?	202	
PA_vb_17:202.3	Ariyā vuccanti buddhā ca buddhasāvakā ca.	202	
PA_vb_17:202.4	Yā imesaṁ ariyānaṁ adassanakamyatā adaṭṭhukamyatā asametukamyatā asamāgantukamyatā—	202	
PA_vb_17:202.5	ayaṁ vuccati “ariyānaṁ adassanakamyatā”.	202	
PA_vb_17:203.1	Tattha katamā saddhammaṁ asotukamyatā?	203	
PA_vb_17:203.2	Tattha katamo saddhammo?	203	
PA_vb_17:203.3	Cattāro satipaṭṭhānā, cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā, ariyo aṭṭhaṅgiko maggo—	203	
PA_vb_17:203.4	ayaṁ vuccati “saddhammo”.	203	
PA_vb_17:203.5	Yā imassa saddhammassa asotukamyatā asavanakamyatā anuggahetukamyatā adhāretukamyatā—	203	
PA_vb_17:203.6	ayaṁ vuccati “saddhammaṁ asotukamyatā”.	203	
PA_vb_17:204.1	Tattha katamā upārambhacittatā?	204	
PA_vb_17:204.2	Tattha katamo upārambho?	204	
PA_vb_17:204.3	Yo upārambho anupārambho upārambhanā anupārambhanā anupārambhitattaṁ uññā avaññā paribhavo randhagavesitā—	204	
PA_vb_17:204.4	ayaṁ vuccati “upārambhacittatā”.	204	
PA_vb_17:205.1	Tattha katamaṁ muṭṭhassaccaṁ?	205	
PA_vb_17:205.2	Yā assati ananussati appaṭissati assati assaraṇatā adhāraṇatā pilāpanatā sammussanatā—	205	
PA_vb_17:205.3	idaṁ vuccati “muṭṭhassaccaṁ”.	205	
PA_vb_17:206.1	Tattha katamaṁ asampajaññaṁ?	206	
PA_vb_17:206.2	Yaṁ aññāṇaṁ adassanaṁ …pe… avijjālaṅgī moho akusalamūlaṁ—	206	
PA_vb_17:206.3	idaṁ vuccati “asampajaññaṁ”.	206	
PA_vb_17:207.1	Tattha katamo cetaso vikkhepo?	207	
PA_vb_17:207.2	Yaṁ cittassa uddhaccaṁ avūpasamo cetaso vikkhepo bhantattaṁ cittassa—	207	
PA_vb_17:207.3	ayaṁ vuccati “cetaso vikkhepo”.	207	
PA_vb_17:208.1	Tattha katamo ayoniso manasikāro?	208	
PA_vb_17:208.2_0	Anicce “niccan”ti ayoniso manasikāro, dukkhe “sukhan”ti ayoniso manasikāro, anattani	208	
PA_vb_17:208.2_1	“attā”ti ayoniso manasikāro, asubhe “subhan”ti ayoniso manasikāro, saccavippaṭikulena	208	
PA_vb_17:208.2_2	vā cittassa āvaṭṭanā anāvaṭṭanā ābhogo samannāhāro manasikāro—	208	
PA_vb_17:208.3	ayaṁ vuccati “ayoniso manasikāro”.	208	
PA_vb_17:209.1	Tattha katamā kummaggasevanā?	209	
PA_vb_17:209.2	Tattha katamo kummaggo?	209	
PA_vb_17:209.3	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi—	209	
PA_vb_17:209.4	ayaṁ vuccati “kummaggo”.	209	
PA_vb_17:209.5	Yā imassa kummaggassa sevanā nisevanā saṁsevanā bhajanā sambhajanā bhatti sambhatti taṁsampavaṅkatā—	209	
PA_vb_17:209.6	ayaṁ vuccati “kummaggasevanā”.	209	
PA_vb_17:210.1	Tattha katamaṁ cetaso ca līnattaṁ?	210	
PA_vb_17:210.2	Yā cittassa akalyatā akammaññatā olīyanā sallīyanā līnaṁ līyanā līyitattaṁ thinaṁ thiyanā thiyitattaṁ cittassa—	210	
PA_vb_17:210.3	idaṁ vuccati “cetaso ca līnattaṁ”.	210	
PA_vb_17:211.1	Tikaṁ.	211	
PA_vb_17:212.0	4. Catukkaniddesa	212	
PA_vb_17:212.1	Tattha katame cattāro āsavā?	212	
PA_vb_17:212.2	Kāmāsavo, bhavāsavo, diṭṭhāsavo, avijjāsavo.	212	
PA_vb_17:213.1	Tattha katamo kāmāsavo?	213	
PA_vb_17:213.2	Yo kāmesu kāmacchando kāmarāgo kāmanandī kāmataṇhā kāmasineho kāmapariḷāho kāmamucchā kāmajjhosānaṁ—	213	
PA_vb_17:213.3	ayaṁ vuccati “kāmāsavo”.	213	
PA_vb_17:214.1	Tattha katamo bhavāsavo?	214	
PA_vb_17:214.2	Yo bhavesu bhavacchando …pe…	214	
PA_vb_17:214.3	bhavajjhosānaṁ—	214	
PA_vb_17:214.4	ayaṁ vuccati “bhavāsavo”.	214	
PA_vb_17:215.1	Tattha katamo diṭṭhāsavo?	215	
PA_vb_17:215.2_0	“Sassato loko”ti vā, “asassato loko”ti vā, “antavā loko”ti vā, “anantavā loko”ti	215	
PA_vb_17:215.2_1	vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato	215	
PA_vb_17:215.2_2	paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato	215	
PA_vb_17:215.2_3	paraṁ maraṇā”ti vā, “neva hoti na na hoti tathāgato paraṁ maraṇā”ti vā.	215	
PA_vb_17:215.3	Yā evarūpā diṭṭhi diṭṭhigataṁ …pe… vipariyāsaggāho—	215	
PA_vb_17:215.4	ayaṁ vuccati “diṭṭhāsavo”.	215	
PA_vb_17:215.5	Sabbāpi micchādiṭṭhi diṭṭhāsavo.	215	
PA_vb_17:216.1	Tattha katamo avijjāsavo?	216	
PA_vb_17:216.2_0	Dukkhe aññāṇaṁ, dukkhasamudaye aññāṇaṁ, dukkhanirodhe aññāṇaṁ, dukkhanirodhagāminiyā	216	
PA_vb_17:216.2_1	paṭipadāya aññāṇaṁ, pubbante aññāṇaṁ, aparante aññāṇaṁ, pubbantāparante aññāṇaṁ,	216	
PA_vb_17:216.2_2	idappaccayatā paṭiccasamuppannesu dhammesu aññāṇaṁ.	216	
PA_vb_17:216.3	Yaṁ evarūpaṁ aññāṇaṁ adassanaṁ …pe… avijjālaṅgī moho akusalamūlaṁ—	216	
PA_vb_17:216.4	ayaṁ vuccati “avijjāsavo”.	216	
PA_vb_17:216.5	Ime cattāro āsavā.	216	
PA_vb_17:217.1	Tattha katame cattāro ganthā …pe…	217	
PA_vb_17:217.2	cattāro oghā …pe…	217	
PA_vb_17:217.3	cattāro yogā …pe…	217	
PA_vb_17:217.4	cattāri upādānāni?	217	
PA_vb_17:217.5	Kāmupādānaṁ, diṭṭhupādānaṁ, sīlabbatupādānaṁ, attavādupādānaṁ.	217	
PA_vb_17:218.1	Tattha katamaṁ kāmupādānaṁ?	218	
PA_vb_17:218.2	Yo kāmesu kāmacchando …pe…	218	
PA_vb_17:218.3	kāmajjhosānaṁ—	218	
PA_vb_17:218.4	idaṁ vuccati “kāmupādānaṁ”.	218	
PA_vb_17:219.1	Tattha katamaṁ diṭṭhupādānaṁ?	219	
PA_vb_17:219.2	“Natthi dinnaṁ, natthi yiṭṭhaṁ …pe…	219	
PA_vb_17:219.3	ye imañca lokaṁ parañca lokaṁ sayaṁ abhiññā sacchikatvā pavedentī”ti.	219	
PA_vb_17:219.4	Yā evarūpā diṭṭhi diṭṭhigataṁ …pe… vipariyāsaggāho—	219	
PA_vb_17:219.5	idaṁ vuccati “diṭṭhupādānaṁ”.	219	
PA_vb_17:219.6	Ṭhapetvā sīlabbatupādānañca attavādupādānañca sabbāpi micchādiṭṭhi diṭṭhupādānaṁ.	219	
PA_vb_17:220.1	Tattha katamaṁ sīlabbatupādānaṁ?	220	
PA_vb_17:220.2	Ito bahiddhā samaṇabrāhmaṇānaṁ sīlena suddhi vatena suddhi sīlabbatena suddhīti.	220	
PA_vb_17:220.3	Yā evarūpā diṭṭhi diṭṭhigataṁ …pe… vipariyāsaggāho—	220	
PA_vb_17:220.4	idaṁ vuccati “sīlabbatupādānaṁ”.	220	
PA_vb_17:221.1	Tattha katamaṁ attavādupādānaṁ?	221	
PA_vb_17:221.2	Idha assutavā puthujjano ariyānaṁ adassāvī ariyadhammassa akovido ariyadhamme avinīto, sappurisānaṁ adassāvī sappurisadhammassa akovido sappurisadhamme avinīto—	221	
PA_vb_17:221.3	rūpaṁ attato samanupassati rūpavantaṁ vā attānaṁ attani vā rūpaṁ rūpasmiṁ vā attānaṁ.	221	
PA_vb_17:221.4	Vedanaṁ …pe…	221	
PA_vb_17:221.5	saññaṁ …pe…	221	
PA_vb_17:221.6	saṅkhāre …pe…	221	
PA_vb_17:221.7	viññāṇaṁ attato samanupassati viññāṇavantaṁ vā attānaṁ attani vā viññāṇaṁ viññāṇasmiṁ vā attānaṁ.	221	
PA_vb_17:221.8	Yā evarūpā diṭṭhi diṭṭhigataṁ …pe… vipariyāsaggāho—	221	
PA_vb_17:221.9	idaṁ vuccati “attavādupādānaṁ”.	221	
PA_vb_17:221.10	Imāni cattāri upādānāni.	221	
PA_vb_17:222.1	Tattha katame cattāro taṇhuppādā?	222	
PA_vb_17:222.2_0	Cīvarahetu vā bhikkhuno taṇhā uppajjamānā uppajjati, piṇḍapātahetu vā bhikkhuno taṇhā	222	
PA_vb_17:222.2_1	uppajjamānā uppajjati, senāsanahetu vā bhikkhuno taṇhā uppajjamānā uppajjati, itibhavābhavahetu	222	
PA_vb_17:222.2_2	vā bhikkhuno taṇhā uppajjamānā uppajjati—	222	
PA_vb_17:222.3	ime cattāro taṇhuppādā.	222	
PA_vb_17:223.1	Tattha katamāni cattāri agatigamanāni?	223	
PA_vb_17:223.2	Chandāgatiṁ gacchati, dosāgatiṁ gacchati, mohāgatiṁ gacchati, bhayāgatiṁ gacchati.	223	
PA_vb_17:223.3	Yā evarūpā agati agatigamanaṁ chandagamanaṁ vaggagamanaṁ vārigamanaṁ—	223	
PA_vb_17:223.4	imāni cattāri agatigamanāni.	223	
PA_vb_17:224.1	Tattha katame cattāro vipariyāsā?	224	
PA_vb_17:224.2_0	Anicce “niccan”ti saññāvipariyāso cittavipariyāso diṭṭhivipariyāso, dukkhe “sukhan”ti	224	
PA_vb_17:224.2_1	saññāvipariyāso cittavipariyāso diṭṭhivipariyāso, anattani “attā”ti saññāvipariyāso	224	
PA_vb_17:224.2_2	cittavipariyāso diṭṭhivipariyāso, asubhe “subhan”ti saññāvipariyāso cittavipariyāso diṭṭhivipariyāso—	224	
PA_vb_17:224.3	ime cattāro vipariyāsā.	224	
PA_vb_17:225.1	Tattha katame cattāro anariyavohārā?	225	
PA_vb_17:225.2	Adiṭṭhe diṭṭhavāditā, assute sutavāditā, amute mutavāditā, aviññāte viññātavāditā—	225	
PA_vb_17:225.3	ime cattāro anariyavohārā.	225	
PA_vb_17:226.1	Tattha katame aparepi cattāro anariyavohārā?	226	
PA_vb_17:226.2	Diṭṭhe adiṭṭhavāditā, sute assutavāditā, mute amutavāditā, viññāte aviññātavāditā—	226	
PA_vb_17:226.3	ime cattāro anariyavohārā.	226	
PA_vb_17:227.1	Tattha katamāni cattāri duccaritāni?	227	
PA_vb_17:227.2	Pāṇātipāto, adinnādānaṁ, kāmesumicchācāro, musāvādo—	227	
PA_vb_17:227.3	imāni cattāri duccaritāni.	227	
PA_vb_17:228.1	Tattha katamāni aparānipi cattāri duccaritāni?	228	
PA_vb_17:228.2	Musāvādo, pisuṇā vācā, pharusā vācā, samphappalāpo—	228	
PA_vb_17:228.3	imāni cattāri duccaritāni.	228	
PA_vb_17:229.1	Tattha katamāni cattāri bhayāni?	229	
PA_vb_17:229.2	Jātibhayaṁ, jarābhayaṁ, byādhibhayaṁ, maraṇabhayaṁ—	229	
PA_vb_17:229.3	imāni cattāri bhayāni.	229	
PA_vb_17:230.1	Tattha katamāni aparānipi cattāri bhayāni?	230	
PA_vb_17:230.2	Rājabhayaṁ, corabhayaṁ, aggibhayaṁ, udakabhayaṁ—	230	
PA_vb_17:230.3	imāni cattāri bhayāni.	230	
PA_vb_17:231.1	Tattha katamāni aparānipi cattāri bhayāni?	231	
PA_vb_17:231.2	Ūmibhayaṁ, kumbhīlabhayaṁ, āvaṭṭabhayaṁ, susukābhayaṁ—	231	
PA_vb_17:231.3	imāni cattāri bhayāni.	231	
PA_vb_17:232.1	Tattha katamāni aparānipi cattāri bhayāni?	232	
PA_vb_17:232.2	Attānuvādabhayaṁ, parānuvādabhayaṁ, daṇḍabhayaṁ, duggatibhayaṁ—	232	
PA_vb_17:232.3	imāni cattāri bhayāni.	232	
PA_vb_17:233.1	Tattha katamā catasso diṭṭhiyo?	233	
PA_vb_17:233.2_0	“Sayaṅkataṁ sukhadukkhan”ti saccato thetato diṭṭhi uppajjati, “paraṅkataṁ sukhadukkhan”ti	233	
PA_vb_17:233.2_1	saccato thetato diṭṭhi uppajjati, “sayaṅkatañca paraṅkatañca sukhadukkhan”ti saccato	233	
PA_vb_17:233.2_2	thetato diṭṭhi uppajjati, “asayaṅkāraṁ aparaṅkāraṁ adhiccasamuppannaṁ sukhadukkhan”ti	233	
PA_vb_17:233.2_3	saccato thetato diṭṭhi uppajjati—	233	
PA_vb_17:233.3	imā catasso diṭṭhiyo.	233	
PA_vb_17:234.1	Catukkaṁ.	234	
PA_vb_17:235.0	5. Pañcakaniddesa	235	
PA_vb_17:235.1	Tattha katamāni pañcorambhāgiyāni saṁyojanāni?	235	
PA_vb_17:235.2	Sakkāyadiṭṭhi, vicikicchā, sīlabbataparāmāso, kāmacchando, byāpādo—	235	
PA_vb_17:235.3	imāni pañcorambhāgiyāni saṁyojanāni.	235	
PA_vb_17:236.1	Tattha katamāni pañcuddhambhāgiyāni saṁyojanāni?	236	
PA_vb_17:236.2	Rūparāgo, arūparāgo, māno, uddhaccaṁ, avijjā—	236	
PA_vb_17:236.3	imāni pañcuddhambhāgiyāni saṁyojanāni.	236	
PA_vb_17:237.1	Tattha katamāni pañca macchariyāni?	237	
PA_vb_17:237.2	Āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ—	237	
PA_vb_17:237.3	imāni pañca macchariyāni.	237	
PA_vb_17:238.1	Tattha katame pañca saṅgā?	238	
PA_vb_17:238.2	Rāgasaṅgo, dosasaṅgo, mohasaṅgo, mānasaṅgo, diṭṭhisaṅgo—	238	
PA_vb_17:238.3	ime pañca saṅgā.	238	
PA_vb_17:239.1	Tattha katame pañca sallā?	239	
PA_vb_17:239.2	Rāgasallaṁ, dosasallaṁ, mohasallaṁ, mānasallaṁ, diṭṭhisallaṁ—	239	
PA_vb_17:239.3	ime pañca sallā.	239	
PA_vb_17:240.1	Tattha katame pañca cetokhilā?	240	
PA_vb_17:240.2_0	Satthari kaṅkhati vicikicchati nādhimuccati na sampasīdati, dhamme kaṅkhati vicikicchati	240	
PA_vb_17:240.2_1	nādhimuccati na sampasīdati, saṅghe kaṅkhati vicikicchati nādhimuccati na sampasīdati,	240	
PA_vb_17:240.2_2	sikkhāya kaṅkhati vicikicchati nādhimuccati na sampasīdati, sabrahmacārīsu kupito	240	
PA_vb_17:240.2_3	hoti anattamano āhatacitto khilajāto—	240	
PA_vb_17:240.3	ime pañca cetokhilā.	240	
PA_vb_17:241.1	Tattha katame pañca cetaso vinibandhā?	241	
PA_vb_17:241.2	Kāme avītarāgo hoti avigatacchando avigatapemo avigatapipāso avigatapariḷāho avigatataṇho;	241	
PA_vb_17:241.3	kāye avītarāgo hoti …	241	
PA_vb_17:241.4	rūpe avītarāgo hoti …	241	
PA_vb_17:241.5	yāvadatthaṁ udarāvadehakaṁ bhuñjitvā seyyasukhaṁ passasukhaṁ middhasukhaṁ anuyutto viharati;	241	
PA_vb_17:241.6	aññataraṁ devanikāyaṁ paṇidhāya brahmacariyaṁ carati—“imināhaṁ sīlena vā vatena vā tapena vā brahmacariyena vā devo vā bhavissāmi devaññataro vā”ti—	241	
PA_vb_17:241.7	ime pañca cetasovinibandhā.	241	
PA_vb_17:242.1	Tattha katamāni pañca nīvaraṇāni?	242	
PA_vb_17:242.2	Kāmacchandanīvaraṇaṁ, byāpādanīvaraṇaṁ, thinamiddhanīvaraṇaṁ, uddhaccakukkuccanīvaraṇaṁ, vicikicchānīvaraṇaṁ—	242	
PA_vb_17:242.3	imāni pañca nīvaraṇāni.	242	
PA_vb_17:243.1	Tattha katamāni pañca kammāni ānantarikāni?	243	
PA_vb_17:243.2	Mātā jīvitā voropitā hoti, pitā jīvitā voropito hoti, arahanto jīvitā voropito hoti, duṭṭhena cittena tathāgatassa lohitaṁ uppāditaṁ hoti, saṅgho bhinno hoti—	243	
PA_vb_17:243.3	imāni pañca kammāni ānantarikāni.	243	
PA_vb_17:244.1	Tattha katamā pañca diṭṭhiyo?	244	
PA_vb_17:244.2_0	“Saññī attā hoti arogo paraṁ maraṇā”ti ittheke abhivadanti, “asaññī attā hoti arogo	244	
PA_vb_17:244.2_1	paraṁ maraṇā”ti ittheke abhivadanti, “nevasaññīnāsaññī attā hoti arogo paraṁ maraṇā”ti	244	
PA_vb_17:244.2_2	ittheke abhivadanti, sato vā pana sattassa ucchedaṁ vināsaṁ vibhavaṁ paññapenti,	244	
PA_vb_17:244.2_3	diṭṭhadhammanibbānaṁ vā paneke abhivadanti—	244	
PA_vb_17:244.3	imā pañca diṭṭhiyo.	244	
PA_vb_17:245.1	Tattha katame pañca verā?	245	
PA_vb_17:245.2	Pāṇātipāto, adinnādānaṁ, kāmesumicchācāro, musāvādo, surāmerayamajjapamādaṭṭhānā—	245	
PA_vb_17:245.3	ime pañca verā.	245	
PA_vb_17:246.1	Tattha katame pañca byasanā?	246	
PA_vb_17:246.2	Ñātibyasanaṁ, bhogabyasanaṁ, rogabyasanaṁ, sīlabyasanaṁ, diṭṭhibyasanaṁ—	246	
PA_vb_17:246.3	ime pañca byasanā.	246	
PA_vb_17:247.1	Tattha katame pañca akkhantiyā ādīnavā?	247	
PA_vb_17:247.2	Bahuno janassa appiyo hoti amanāpo, verabahulo ca hoti, vajjabahulo ca, sammūḷho kālaṁ karoti, kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati—	247	
PA_vb_17:247.3	ime pañca akkhantiyā ādīnavā.	247	
PA_vb_17:248.1	Tattha katamāni pañca bhayāni?	248	
PA_vb_17:248.2	Ājīvakabhayaṁ, asilokabhayaṁ, parisasārajjabhayaṁ, maraṇabhayaṁ, duggatibhayaṁ—	248	
PA_vb_17:248.3	imāni pañca bhayāni.	248	
PA_vb_17:249.1	Tattha katame pañca diṭṭhadhammanibbānavādā?	249	
PA_vb_17:249.2	Idhekacco samaṇo vā brāhmaṇo vā evaṁvādī hoti evaṁdiṭṭhī—	249	
PA_vb_17:249.3	“yato kho, bho, ayaṁ attā pañcahi kāmaguṇehi samappito samaṅgībhūto paricāreti, ettāvatā kho, bho, ayaṁ attā paramadiṭṭhadhammanibbānappatto hotī”ti.	249	
PA_vb_17:249.4	Ittheke sato sattassa paramadiṭṭhadhammanibbānaṁ paññapenti.	249	
PA_vb_17:250.1	Tamañño evamāha—	250	
PA_vb_17:250.2	“atthi kho, bho, eso attā yaṁ tvaṁ vadesi ‘neso natthī’ti vadāmi.	250	
PA_vb_17:250.3	No ca kho, bho, ayaṁ attā ettāvatā paramadiṭṭhadhammanibbānappatto hoti.	250	
PA_vb_17:250.4	Taṁ kissa hetu?	250	
PA_vb_17:250.5	Kāmā hi, bho, aniccā dukkhā vipariṇāmadhammā.	250	
PA_vb_17:250.6	Tesaṁ vipariṇāmaññathābhāvā uppajjanti sokaparidevadukkhadomanassupāyāsā.	250	
PA_vb_17:250.7	Yato kho, bho, ayaṁ attā vivicceva kāmehi …pe… paṭhamaṁ jhānaṁ upasampajja viharati, ettāvatā kho, bho, ayaṁ attā paramadiṭṭhadhammanibbānappatto hotī”ti.	250	
PA_vb_17:250.8	Ittheke sato sattassa paramadiṭṭhadhammanibbānaṁ paññapenti.	250	
PA_vb_17:251.1	Tamañño evamāha—	251	
PA_vb_17:251.2	“atthi kho, bho, eso attā yaṁ tvaṁ vadesi.	251	
PA_vb_17:251.3	‘Neso natthī’ti vadāmi.	251	
PA_vb_17:251.4	No ca kho, bho, ayaṁ attā ettāvatā paramadiṭṭhadhammanibbānappatto hoti.	251	
PA_vb_17:251.5	Taṁ kissa hetu?	251	
PA_vb_17:251.6	Yadeva tattha vitakkitaṁ vicāritaṁ etena etaṁ oḷārikaṁ akkhāyati.	251	
PA_vb_17:251.7	Yato kho, bho, ayaṁ attā vitakkavicārānaṁ vūpasamā …pe… dutiyaṁ jhānaṁ upasampajja viharati, ettāvatā kho, bho, ayaṁ attā paramadiṭṭhadhammanibbānappatto hotī”ti.	251	
PA_vb_17:251.8	Ittheke sato sattassa paramadiṭṭhadhammanibbānaṁ paññapenti.	251	
PA_vb_17:252.1	Tamañño evamāha—	252	
PA_vb_17:252.2	“atthi kho, bho, eso attā yaṁ tvaṁ vadesi.	252	
PA_vb_17:252.3	‘Neso natthī’ti vadāmi.	252	
PA_vb_17:252.4	No ca kho, bho, ayaṁ attā ettāvatā paramadiṭṭhadhammanibbānappatto hoti.	252	
PA_vb_17:252.5	Taṁ kissa hetu?	252	
PA_vb_17:252.6	Yadeva tattha pītigataṁ cetaso uppilāvitaṁ, etena etaṁ oḷārikaṁ akkhāyati.	252	
PA_vb_17:252.7	Yato kho, bho, ayaṁ attā pītiyā ca virāgā …pe…	252	
PA_vb_17:252.8	tatiyaṁ jhānaṁ upasampajja viharati, ettāvatā kho, bho, ayaṁ attā paramadiṭṭhadhammanibbānappatto hotī”ti.	252	
PA_vb_17:252.9	Ittheke sato sattassa paramadiṭṭhadhammanibbānaṁ paññapenti.	252	
PA_vb_17:253.1	Tamañño evamāha—	253	
PA_vb_17:253.2	“atthi kho, bho, eso attā yaṁ tvaṁ vadesi.	253	
PA_vb_17:253.3	‘Neso natthī’ti vadāmi.	253	
PA_vb_17:253.4	No ca kho, bho, ayaṁ attā ettāvatā paramadiṭṭhadhammanibbānappatto hoti.	253	
PA_vb_17:253.5	Taṁ kissa hetu?	253	
PA_vb_17:253.6	Yadeva tattha sukhapīti cetaso ābhogo, etena etaṁ oḷārikaṁ akkhāyati.	253	
PA_vb_17:253.7	Yato kho, bho, ayaṁ attā sukhassa ca pahānā …pe… catutthaṁ jhānaṁ upasampajja viharati, ettāvatā kho, bho, ayaṁ attā paramadiṭṭhadhammanibbānappatto hotī”ti.	253	
PA_vb_17:253.8	Ittheke sato sattassa paramadiṭṭhadhammanibbānaṁ paññapenti.	253	
PA_vb_17:253.9	Ime pañca diṭṭhadhammanibbānavādā.	253	
PA_vb_17:254.1	Pañcakaṁ.	254	
PA_vb_17:255.0	6. Chakkaniddesa	255	
PA_vb_17:255.1	Tattha katamāni cha vivādamūlāni?	255	
PA_vb_17:255.2	Kodho, makkho, issā, sāṭheyyaṁ, pāpicchatā, sandiṭṭhiparāmāsitā—	255	
PA_vb_17:255.3	imāni cha vivādamūlāni.	255	
PA_vb_17:256.1	Tattha katame cha chandarāgā?	256	
PA_vb_17:256.2	Chandarāgā gehasitā dhammā.	256	
PA_vb_17:256.3	Manāpiyesu rūpesu gehasito rāgo sārāgo cittassa sārāgo, manāpiyesu saddesu …pe…	256	
PA_vb_17:256.4	manāpiyesu gandhesu …pe…	256	
PA_vb_17:256.5	manāpiyesu rasesu …pe…	256	
PA_vb_17:256.6	manāpiyesu phoṭṭhabbesu …pe…	256	
PA_vb_17:256.7	manāpiyesu dhammesu gehasito rāgo sārāgo cittassa sārāgo—	256	
PA_vb_17:256.8	ime cha chandarāgā.	256	
PA_vb_17:257.1	Tattha katamāni cha virodhavatthūni?	257	
PA_vb_17:257.2	Amanāpiyesu rūpesu cittassa āghāto paṭighāto caṇḍikkaṁ asuropo anattamanatā cittassa, amanāpiyesu saddesu …pe…	257	
PA_vb_17:257.3	amanāpiyesu gandhesu …pe…	257	
PA_vb_17:257.4	amanāpiyesu rasesu …pe…	257	
PA_vb_17:257.5	amanāpiyesu phoṭṭhabbesu …pe…	257	
PA_vb_17:257.6	amanāpiyesu dhammesu cittassa āghāto paṭighāto caṇḍikkaṁ asuropo anattamanatā cittassa—	257	
PA_vb_17:257.7	imāni cha virodhavatthūni.	257	
PA_vb_17:258.1	Tattha katame cha taṇhākāyā?	258	
PA_vb_17:258.2	Rūpataṇhā, saddataṇhā, gandhataṇhā, rasataṇhā, phoṭṭhabbataṇhā, dhammataṇhā—	258	
PA_vb_17:258.3	ime cha taṇhākāyā.	258	
PA_vb_17:259.1	Tattha katame cha agāravā?	259	
PA_vb_17:259.2_0	Satthari agāravo viharati appatisso, dhamme agāravo viharati appatisso, saṅghe agāravo	259	
PA_vb_17:259.2_1	viharati appatisso, sikkhāya agāravo viharati appatisso, appamāde agāravo viharati	259	
PA_vb_17:259.2_2	appatisso, paṭisanthāre agāravo viharati appatisso—	259	
PA_vb_17:259.3	ime cha agāravā.	259	
PA_vb_17:260.1	Tattha katame cha parihāniyā dhammā?	260	
PA_vb_17:260.2	Kammārāmatā, bhassārāmatā, niddārāmatā, saṅgaṇikārāmatā, saṁsaggārāmatā, papañcārāmatā—	260	
PA_vb_17:260.3	ime cha parihāniyā dhammā.	260	
PA_vb_17:261.1	Tattha katame aparepi cha parihāniyā dhammā?	261	
PA_vb_17:261.2	Kammārāmatā, bhassārāmatā, niddārāmatā, saṅgaṇikārāmatā, dovacassatā, pāpamittatā—	261	
PA_vb_17:261.3	ime cha parihāniyā dhammā.	261	
PA_vb_17:262.1	Tattha katame cha somanassupavicārā?	262	
PA_vb_17:262.2	Cakkhunā rūpaṁ disvā somanassaṭṭhāniyaṁ rūpaṁ upavicarati, sotena saddaṁ sutvā …pe…	262	
PA_vb_17:262.3	ghānena gandhaṁ ghāyitvā …pe…	262	
PA_vb_17:262.4	jivhāya rasaṁ sāyitvā …pe…	262	
PA_vb_17:262.5	kāyena phoṭṭhabbaṁ phusitvā …pe…	262	
PA_vb_17:262.6	manasā dhammaṁ viññāya somanassaṭṭhāniyaṁ dhammaṁ upavicarati—	262	
PA_vb_17:262.7	ime cha somanassupavicārā.	262	
PA_vb_17:263.1	Tattha katame cha domanassupavicārā?	263	
PA_vb_17:263.2	Cakkhunā rūpaṁ disvā domanassaṭṭhāniyaṁ rūpaṁ upavicarati, sotena saddaṁ sutvā …pe…	263	
PA_vb_17:263.3	ghānena gandhaṁ ghāyitvā …pe…	263	
PA_vb_17:263.4	jivhāya rasaṁ sāyitvā …pe…	263	
PA_vb_17:263.5	kāyena phoṭṭhabbaṁ phusitvā …pe…	263	
PA_vb_17:263.6	manasā dhammaṁ viññāya domanassaṭṭhāniyaṁ dhammaṁ upavicarati—	263	
PA_vb_17:263.7	ime cha domanassupavicārā.	263	
PA_vb_17:264.1	Tattha katame cha upekkhupavicārā?	264	
PA_vb_17:264.2	Cakkhunā rūpaṁ disvā upekkhāṭṭhāniyaṁ rūpaṁ upavicarati, sotena saddaṁ sutvā …pe…	264	
PA_vb_17:264.3	ghānena gandhaṁ ghāyitvā …pe…	264	
PA_vb_17:264.4	jivhāya rasaṁ sāyitvā …pe…	264	
PA_vb_17:264.5	kāyena phoṭṭhabbaṁ phusitvā …pe…	264	
PA_vb_17:264.6	manasā dhammaṁ viññāya upekkhāṭṭhāniyaṁ dhammaṁ upavicarati—	264	
PA_vb_17:264.7	ime cha upekkhupavicārā.	264	
PA_vb_17:265.1	Tattha katamāni cha gehasitāni somanassāni?	265	
PA_vb_17:265.2	Manāpiyesu rūpesu gehasitaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā, manāpiyesu saddesu …pe…	265	
PA_vb_17:265.3	manāpiyesu gandhesu …pe…	265	
PA_vb_17:265.4	manāpiyesu rasesu …pe…	265	
PA_vb_17:265.5	manāpiyesu phoṭṭhabbesu …pe…	265	
PA_vb_17:265.6	manāpiyesu dhammesu gehasitaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	265	
PA_vb_17:265.7	imāni cha gehasitāni somanassāni.	265	
PA_vb_17:266.1	Tattha katamāni cha gehasitāni domanassāni?	266	
PA_vb_17:266.2	Amanāpiyesu rūpesu gehasitaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā, amanāpiyesu saddesu …pe…	266	
PA_vb_17:266.3	amanāpiyesu gandhesu …pe…	266	
PA_vb_17:266.4	amanāpiyesu rasesu …pe…	266	
PA_vb_17:266.5	amanāpiyesu phoṭṭhabbesu …pe…	266	
PA_vb_17:266.6	amanāpiyesu dhammesu gehasitaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—	266	
PA_vb_17:266.7	imāni cha gehasitāni domanassāni.	266	
PA_vb_17:267.1	Tattha katamā cha gehasitā upekkhā?	267	
PA_vb_17:267.2	Upekkhāṭṭhāniyesu rūpesu gehasitaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā, upekkhāṭṭhāniyesu saddesu …pe…	267	
PA_vb_17:267.3	upekkhāṭṭhāniyesu gandhesu …pe…	267	
PA_vb_17:267.4	upekkhāṭṭhāniyesu rasesu …pe…	267	
PA_vb_17:267.5	upekkhāṭṭhāniyesu phoṭṭhabbesu …pe…	267	
PA_vb_17:267.6	upekkhāṭṭhāniyesu dhammesu gehasitaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	267	
PA_vb_17:267.7	imā cha gehasitā upekkhā.	267	
PA_vb_17:268.1	Tattha katamā cha diṭṭhiyo?	268	
PA_vb_17:268.2	“Atthi me attā”ti vā assa saccato thetato diṭṭhi uppajjati,	268	
PA_vb_17:268.3	“natthi me attā”ti vā assa saccato thetato diṭṭhi uppajjati,	268	
PA_vb_17:268.4	“attanā vā attānaṁ sañjānāmī”ti vā assa saccato thetato diṭṭhi uppajjati,	268	
PA_vb_17:268.5	“attanā vā anattānaṁ sañjānāmī”ti vā assa saccato thetato diṭṭhi uppajjati,	268	
PA_vb_17:268.6	“anattanā vā attānaṁ sañjānāmī”ti vā assa saccato thetato diṭṭhi uppajjati;	268	
PA_vb_17:268.7	atha vā panassa evaṁdiṭṭhi hoti—“so me ayaṁ attā vado vedeyyo tatra tatra dīgharattaṁ kalyāṇapāpakānaṁ kammānaṁ vipākaṁ paccanubhoti.	268	
PA_vb_17:268.8	Na so jāto nāhosi, na so jāto na bhavissati, nicco dhuvo sassato avipariṇāmadhammo”ti vā panassa saccato thetato diṭṭhi uppajjati.	268	
PA_vb_17:268.9	Imā cha diṭṭhiyo.	268	
PA_vb_17:269.1	Chakkaṁ.	269	
PA_vb_17:270.0	7. Sattakaniddesa	270	
PA_vb_17:270.1	Tattha katame sattānusayā?	270	
PA_vb_17:270.2	Kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo—	270	
PA_vb_17:270.3	ime satta anusayā.	270	
PA_vb_17:271.1	Tattha katamāni satta saṁyojanāni?	271	
PA_vb_17:271.2	Kāmarāgasaṁyojanaṁ, paṭighasaṁyojanaṁ, mānasaṁyojanaṁ, diṭṭhisaṁyojanaṁ, vicikicchāsaṁyojanaṁ, bhavarāgasaṁyojanaṁ, avijjāsaṁyojanaṁ—	271	
PA_vb_17:271.3	imāni satta saṁyojanāni.	271	
PA_vb_17:272.1	Tattha katamāni satta pariyuṭṭhānāni?	272	
PA_vb_17:272.2	Kāmarāgapariyuṭṭhānaṁ, paṭighapariyuṭṭhānaṁ, mānapariyuṭṭhānaṁ, diṭṭhipariyuṭṭhānaṁ, vicikicchāpariyuṭṭhānaṁ, bhavarāgapariyuṭṭhānaṁ, avijjāpariyuṭṭhānaṁ—	272	
PA_vb_17:272.3	imāni satta pariyuṭṭhānāni.	272	
PA_vb_17:273.1	Tattha katame satta asaddhammā?	273	
PA_vb_17:273.2	Assaddho hoti, ahiriko hoti, anottappī hoti, appassuto hoti, kusīto hoti, muṭṭhassatī hoti, duppañño hoti—	273	
PA_vb_17:273.3	ime satta asaddhammā.	273	
PA_vb_17:274.1	Tattha katamāni satta duccaritāni?	274	
PA_vb_17:274.2	Pāṇātipāto, adinnādānaṁ, kāmesumicchācāro, musāvādo, pisuṇā vācā, pharusā vācā, samphappalāpo—	274	
PA_vb_17:274.3	imāni satta duccaritāni.	274	
PA_vb_17:275.1	Tattha katame satta mānā?	275	
PA_vb_17:275.2	Māno, atimāno, mānātimāno, omāno, adhimāno, asmimāno, micchāmāno—	275	
PA_vb_17:275.3	ime satta mānā.	275	
PA_vb_17:276.1	Tattha katamā satta diṭṭhiyo?	276	
PA_vb_17:276.2	Idhekacco samaṇo vā brāhmaṇo vā evaṁvādī hoti evaṁdiṭṭhī—	276	
PA_vb_17:276.3	“yato kho, bho, ayaṁ attā rūpī cātumahābhūtiko mātāpettikasambhavo kāyassa bhedā ucchijjati vinassati na hoti paraṁ maraṇā, ettāvatā kho bho, ayaṁ attā sammā samucchinno hotī”ti.	276	
PA_vb_17:276.4	Ittheke sato sattassa ucchedaṁ vināsaṁ vibhavaṁ paññapenti.	276	
PA_vb_17:277.1	Tamañño evamāha—	277	
PA_vb_17:277.2	“atthi kho, bho, eso attā yaṁ tvaṁ vadesi.	277	
PA_vb_17:277.3	‘Neso natthī’ti vadāmi.	277	
PA_vb_17:277.4	No ca kho, bho, ayaṁ attā ettāvatā sammā samucchinno hoti.	277	
PA_vb_17:277.5	Atthi kho bho añño attā dibbo rūpī kāmāvacaro kabaḷīkārabhakkho.	277	
PA_vb_17:277.6	Taṁ tvaṁ na jānāsi na passasi.	277	
PA_vb_17:277.7	Tamahaṁ jānāmi passāmi.	277	
PA_vb_17:277.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammāsamucchinno hotī”ti.	277	
PA_vb_17:277.9	Ittheke bho sattassa ucchedaṁ vināsaṁ vibhavaṁ paññapenti.	277	
PA_vb_17:278.1	Tamañño evamāha—	278	
PA_vb_17:278.2	“atthi kho, bho, eso attā yaṁ tvaṁ vadesi.	278	
PA_vb_17:278.3	‘Neso natthī’ti vadāmi.	278	
PA_vb_17:278.4	No ca kho, bho, ayaṁ attā ettāvatā sammā samucchinno hoti.	278	
PA_vb_17:278.5	Atthi kho, bho, añño attā dibbo rūpī manomayo sabbaṅgapaccaṅgī ahīnindriyo.	278	
PA_vb_17:278.6	Taṁ tvaṁ na jānāsi na passasi.	278	
PA_vb_17:278.7	Tamahaṁ jānāmi passāmi.	278	
PA_vb_17:278.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammā samucchinno hotī”ti.	278	
PA_vb_17:278.9	Ittheke sato sattassa ucchedaṁ vināsaṁ vibhavaṁ paññapenti.	278	
PA_vb_17:279.1	Tamañño evamāha—	279	
PA_vb_17:279.2	“atthi kho, bho, eso attā yaṁ tvaṁ vadesi.	279	
PA_vb_17:279.3	‘Neso natthī’ti vadāmi.	279	
PA_vb_17:279.4	No ca kho, bho, ayaṁ attā ettāvatā sammā samucchinno hoti.	279	
PA_vb_17:279.5	Atthi kho, bho, añño attā sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā ananto ākāsoti ākāsānañcāyatanūpago.	279	
PA_vb_17:279.6	Taṁ tvaṁ na jānāsi na passasi.	279	
PA_vb_17:279.7	Tamahaṁ jānāmi passāmi.	279	
PA_vb_17:279.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammā samucchinno hotī”ti.	279	
PA_vb_17:279.9	Ittheke sato sattassa ucchedaṁ vināsaṁ vibhavaṁ paññapenti.	279	
PA_vb_17:280.1	Tamañño evamāha—	280	
PA_vb_17:280.2	“atthi kho, bho, eso attā yaṁ tvaṁ vadesi.	280	
PA_vb_17:280.3	‘Neso natthī’ti vadāmi.	280	
PA_vb_17:280.4	No ca kho, bho, ayaṁ attā ettāvatā sammā samucchinno hoti.	280	
PA_vb_17:280.5	Atthi kho, bho, añño attā sabbaso ākāsānañcāyatanaṁ samatikkamma anantaṁ viññāṇanti viññāṇañcāyatanūpago.	280	
PA_vb_17:280.6	Taṁ tvaṁ na jānāsi na passasi.	280	
PA_vb_17:280.7	Tamahaṁ jānāmi passāmi.	280	
PA_vb_17:280.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammā samucchinno hotī”ti.	280	
PA_vb_17:280.9	Ittheke sato sattassa ucchedaṁ vināsaṁ vibhavaṁ paññapenti.	280	
PA_vb_17:281.1	Tamañño evamāha—	281	
PA_vb_17:281.2	“atthi kho, bho, eso attā yaṁ tvaṁ vadesi.	281	
PA_vb_17:281.3	‘Neso natthī’ti vadāmi.	281	
PA_vb_17:281.4	No ca kho, bho, ayaṁ attā ettāvatā sammā samucchinno hoti.	281	
PA_vb_17:281.5	Atthi kho, bho, añño attā sabbaso viññāṇañcāyatanaṁ samatikkamma natthi kiñcīti ākiñcaññāyatanūpago.	281	
PA_vb_17:281.6	Taṁ tvaṁ na jānāsi na passasi.	281	
PA_vb_17:281.7	Tamahaṁ jānāmi passāmi.	281	
PA_vb_17:281.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammā samucchinno hotī”ti.	281	
PA_vb_17:281.9	Ittheke sato sattassa ucchedaṁ vināsaṁ vibhavaṁ paññapenti.	281	
PA_vb_17:282.1	Tamañño evamāha—	282	
PA_vb_17:282.2	“atthi kho pana eso attā yaṁ tvaṁ vadesi.	282	
PA_vb_17:282.3	‘Neso natthī’ti vadāmi.	282	
PA_vb_17:282.4	No ca kho, bho, ayaṁ attā ettāvatā sammā samucchinno hoti.	282	
PA_vb_17:282.5	Atthi kho, bho, añño attā sabbaso ākiñcaññāyatanaṁ samatikkamma nevasaññānāsaññāyatanūpago.	282	
PA_vb_17:282.6	Taṁ tvaṁ na jānāsi na passasi.	282	
PA_vb_17:282.7	Tamahaṁ jānāmi passāmi.	282	
PA_vb_17:282.8	So kho, bho, attā yato kāyassa bhedā ucchijjati vinassati na hoti paraṁ maraṇā, ettāvatā kho, bho, ayaṁ attā sammā samucchinno hotī”ti.	282	
PA_vb_17:282.9	Ittheke sato sattassa ucchedaṁ vināsaṁ vibhavaṁ paññapenti.	282	
PA_vb_17:282.10	Imā satta diṭṭhiyo.	282	
PA_vb_17:283.1	Sattakaṁ.	283	
PA_vb_17:284.0	8. Aṭṭhakaniddesa	284	
PA_vb_17:284.1	Tattha katamāni aṭṭha kilesavatthūni?	284	
PA_vb_17:284.2	Lobho, doso, moho, māno, diṭṭhi, vicikicchā, thinaṁ, uddhaccaṁ—	284	
PA_vb_17:284.3	imāni aṭṭha kilesavatthūni.	284	
PA_vb_17:285.1	Tattha katamāni aṭṭha kusītavatthūni?	285	
PA_vb_17:286.1	Idha bhikkhunā kammaṁ kātabbaṁ hoti.	286	
PA_vb_17:286.2	Tassa evaṁ hoti—	286	
PA_vb_17:286.3	“kammaṁ kho me kātabbaṁ bhavissati.	286	
PA_vb_17:286.4	Kammaṁ kho pana me karontassa kāyo kilamissati.	286	
PA_vb_17:286.5	Handāhaṁ nipajjāmī”ti.	286	
PA_vb_17:286.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	286	
PA_vb_17:286.7	Idaṁ paṭhamaṁ kusītavatthu.	286	
PA_vb_17:287.1	Puna caparaṁ bhikkhunā kammaṁ kataṁ hoti.	287	
PA_vb_17:287.2	Tassa evaṁ hoti—	287	
PA_vb_17:287.3	“ahaṁ kho kammaṁ akāsiṁ.	287	
PA_vb_17:287.4	Kammaṁ kho pana me karontassa kāyo kilanto.	287	
PA_vb_17:287.5	Handāhaṁ nipajjāmī”ti.	287	
PA_vb_17:287.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	287	
PA_vb_17:287.7	Idaṁ dutiyaṁ kusītavatthu.	287	
PA_vb_17:288.1	Puna caparaṁ bhikkhunā maggo gantabbo hoti.	288	
PA_vb_17:288.2	Tassa evaṁ hoti—	288	
PA_vb_17:288.3	“maggo kho me gantabbo bhavissati.	288	
PA_vb_17:288.4	Maggaṁ kho pana me gacchantassa kāyo kilamissati.	288	
PA_vb_17:288.5	Handāhaṁ nipajjāmī”ti.	288	
PA_vb_17:288.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	288	
PA_vb_17:288.7	Idaṁ tatiyaṁ kusītavatthu.	288	
PA_vb_17:289.1	Puna caparaṁ bhikkhunā maggo gato hoti.	289	
PA_vb_17:289.2	Tassa evaṁ hoti—	289	
PA_vb_17:289.3	“ahaṁ kho maggaṁ agamāsiṁ.	289	
PA_vb_17:289.4	Maggaṁ kho pana me gacchantassa kāyo kilanto.	289	
PA_vb_17:289.5	Handāhaṁ nipajjāmī”ti.	289	
PA_vb_17:289.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	289	
PA_vb_17:289.7	Idaṁ catutthaṁ kusītavatthu.	289	
PA_vb_17:290.1	Puna caparaṁ bhikkhu gāmaṁ vā nigamaṁ vā piṇḍāya caranto na labhati lūkhassa vā paṇītassa vā bhojanassa yāvadatthaṁ pāripūriṁ.	290	
PA_vb_17:290.2	Tassa evaṁ hoti—	290	
PA_vb_17:290.3	“ahaṁ kho gāmaṁ vā nigamaṁ vā piṇḍāya caranto nālatthaṁ lūkhassa vā paṇītassa vā bhojanassa yāvadatthaṁ pāripūriṁ.	290	
PA_vb_17:290.4	Tassa me kāyo kilanto akammañño.	290	
PA_vb_17:290.5	Handāhaṁ nipajjāmī”ti.	290	
PA_vb_17:290.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	290	
PA_vb_17:290.7	Idaṁ pañcamaṁ kusītavatthu.	290	
PA_vb_17:291.1	Puna caparaṁ bhikkhu gāmaṁ vā nigamaṁ vā piṇḍāya caranto labhati lūkhassa vā paṇītassa vā bhojanassa yāvadatthaṁ pāripūriṁ.	291	
PA_vb_17:291.2	Tassa evaṁ hoti—	291	
PA_vb_17:291.3	“ahaṁ kho gāmaṁ vā nigamaṁ vā piṇḍāya caranto alatthaṁ lūkhassa vā paṇītassa vā bhojanassa yāvadatthaṁ pāripūriṁ.	291	
PA_vb_17:291.4	Tassa me kāyo kilanto akammañño māsācitaṁ maññe.	291	
PA_vb_17:291.5	Handāhaṁ nipajjāmī”ti.	291	
PA_vb_17:291.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	291	
PA_vb_17:291.7	Idaṁ chaṭṭhaṁ kusītavatthu.	291	
PA_vb_17:292.1	Puna caparaṁ bhikkhuno uppanno hoti appamattako ābādho.	292	
PA_vb_17:292.2	Tassa evaṁ hoti—	292	
PA_vb_17:292.3	“uppanno kho me ayaṁ appamattako ābādho.	292	
PA_vb_17:292.4	Atthi kappo nipajjituṁ.	292	
PA_vb_17:292.5	Handāhaṁ nipajjāmī”ti.	292	
PA_vb_17:292.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	292	
PA_vb_17:292.7	Idaṁ sattamaṁ kusītavatthu.	292	
PA_vb_17:293.1	Puna caparaṁ bhikkhu gilānā vuṭṭhito hoti aciravuṭṭhito gelaññā.	293	
PA_vb_17:293.2	Tassa evaṁ hoti—	293	
PA_vb_17:293.3	“ahaṁ kho gilānā vuṭṭhito aciravuṭṭhito gelaññā.	293	
PA_vb_17:293.4	Tassa me kāyo dubbalo akammañño.	293	
PA_vb_17:293.5	Handāhaṁ nipajjāmī”ti.	293	
PA_vb_17:293.6	So nipajjati; na vīriyaṁ ārabhati appattassa pattiyā, anadhigatassa adhigamāya, asacchikatassa sacchikiriyāya.	293	
PA_vb_17:293.7	Idaṁ aṭṭhamaṁ kusītavatthu.	293	
PA_vb_17:293.8	Imāni aṭṭha kusītavatthūni.	293	
PA_vb_17:294.1	Tattha katamesu aṭṭhasu lokadhammesu cittassa paṭighāto?	294	
PA_vb_17:294.2	Lābhe sārāgo, alābhe paṭivirodho, yase sārāgo, ayase paṭivirodho, pasaṁsāya sārāgo, nindāya paṭivirodho, sukhe sārāgo, dukkhe paṭivirodho—	294	
PA_vb_17:294.3	imesu aṭṭhasu lokadhammesu cittassa paṭighāto.	294	
PA_vb_17:295.1	Tattha katame aṭṭha anariyavohārā?	295	
PA_vb_17:295.2	Adiṭṭhe diṭṭhavāditā, assute sutavāditā, amute mutavāditā, aviññāte viññātavāditā, diṭṭhe adiṭṭhavāditā, sute assutavāditā, mute amutavāditā, viññāte aviññātavāditā—	295	
PA_vb_17:295.3	ime aṭṭha anariyavohārā.	295	
PA_vb_17:296.1	Tattha katame aṭṭha micchattā?	296	
PA_vb_17:296.2	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi—	296	
PA_vb_17:296.3	ime aṭṭha micchattā.	296	
PA_vb_17:297.1	Tattha katame aṭṭha purisadosā?	297	
PA_vb_17:297.2	Idha bhikkhū bhikkhuṁ āpattiyā codenti.	297	
PA_vb_17:297.3	So bhikkhu bhikkhūhi āpattiyā codīyamāno “na sarāmi na sarāmī”ti assatiyāva nibbeṭheti.	297	
PA_vb_17:297.4	Ayaṁ paṭhamo purisadoso.	297	
PA_vb_17:298.1	Puna caparaṁ bhikkhū bhikkhuṁ āpattiyā codenti.	298	
PA_vb_17:298.2	So bhikkhu bhikkhūhi āpattiyā codīyamāno codakaṁyeva paṭippharati—	298	
PA_vb_17:298.3	“kiṁ nu kho tuyhaṁ bālassa abyattassa bhaṇitena.	298	
PA_vb_17:298.4	Tvampi nāma maṁ bhaṇitabbaṁ maññasī”ti.	298	
PA_vb_17:298.5	Ayaṁ dutiyo purisadoso.	298	
PA_vb_17:299.1	Puna caparaṁ bhikkhū bhikkhuṁ āpattiyā codenti.	299	
PA_vb_17:299.2	So bhikkhu bhikkhūhi āpattiyā codīyamāno codakaṁyeva paccāropeti—	299	
PA_vb_17:299.3	“tvampi khosi itthannāmaṁ āpattiṁ āpanno.	299	
PA_vb_17:299.4	Tvaṁ tāva paṭhamaṁ paṭikarohī”ti.	299	
PA_vb_17:299.5	Ayaṁ tatiyo purisadoso.	299	
PA_vb_17:300.1	Puna caparaṁ bhikkhū bhikkhuṁ āpattiyā codenti.	300	
PA_vb_17:300.2	So bhikkhu bhikkhūhi āpattiyā codīyamāno aññenāññaṁ paṭicarati, bahiddhā kathaṁ apanāmeti, kopañca dosañca appaccayañca pātukaroti.	300	
PA_vb_17:300.3	Ayaṁ catuttho purisadoso.	300	
PA_vb_17:301.1	Puna caparaṁ bhikkhū bhikkhuṁ āpattiyā codenti.	301	
PA_vb_17:301.2	So bhikkhu bhikkhūhi āpattiyā codīyamāno saṅghamajjhe bāhāvikkhepakaṁ bhaṇati.	301	
PA_vb_17:301.3	Ayaṁ pañcamo purisadoso.	301	
PA_vb_17:302.1	Puna caparaṁ bhikkhū bhikkhuṁ āpattiyā codenti.	302	
PA_vb_17:302.2	So bhikkhu bhikkhūhi āpattiyā codīyamāno “nevāhaṁ āpannomhi, na panāhaṁ anāpannomhī”ti tuṇhībhūto saṅghaṁ viheseti.	302	
PA_vb_17:302.3	Ayaṁ chaṭṭho purisadoso.	302	
PA_vb_17:303.1	Puna caparaṁ bhikkhū bhikkhuṁ āpattiyā codenti.	303	
PA_vb_17:303.2	So bhikkhu bhikkhūhi āpattiyā codīyamāno anādiyitvā saṅghaṁ, anādiyitvā codakaṁ, sāpattikova yenakāmaṁ pakkamati.	303	
PA_vb_17:303.3	Ayaṁ sattamo purisadoso.	303	
PA_vb_17:304.1	Puna caparaṁ bhikkhū bhikkhuṁ āpattiyā codenti.	304	
PA_vb_17:304.2	So bhikkhu bhikkhūhi āpattiyā codīyamāno evamāha—	304	
PA_vb_17:304.3	“kiṁ nu kho tumhe āyasmanto atibāḷhaṁ mayi byāvaṭā.	304	
PA_vb_17:304.4	Idānāhaṁ sikkhaṁ paccakkhāya hīnāyāvattissāmī”ti.	304	
PA_vb_17:304.5	So sikkhaṁ paccakkhāya hīnāyāvattitvā evamāha—	304	
PA_vb_17:304.6	“idāni kho tumhe āyasmanto attamanā hothā”ti.	304	
PA_vb_17:304.7	Ayaṁ aṭṭhamo purisadoso.	304	
PA_vb_17:304.8	Ime aṭṭha purisadosā.	304	
PA_vb_17:305.1	Tattha katame aṭṭha asaññīvādā?	305	
PA_vb_17:305.2	“Rūpī attā hoti arogo paraṁ maraṇā”ti—	305	
PA_vb_17:305.3	asaññīti naṁ paññapenti;	305	
PA_vb_17:305.4	arūpī attā …pe…	305	
PA_vb_17:305.5	rūpī ca arūpī ca …pe…	305	
PA_vb_17:305.6	nevarūpīnārūpī …pe…	305	
PA_vb_17:305.7	“antavā attā hoti arogo paraṁ maraṇā”ti—	305	
PA_vb_17:305.8	asaññīti naṁ paññapenti;	305	
PA_vb_17:305.9	“anantavā attā hoti arogo paraṁ maraṇā”ti—	305	
PA_vb_17:305.10	asaññīti naṁ paññapenti;	305	
PA_vb_17:305.11	“antavā ca anantavā ca attā hoti arogo paraṁ maraṇā”ti—	305	
PA_vb_17:305.12	asaññīti naṁ paññapenti;	305	
PA_vb_17:305.13	“nevantavā nānantavā attā hoti arogo paraṁ maraṇā”ti—	305	
PA_vb_17:305.14	asaññīti naṁ paññapenti.	305	
PA_vb_17:305.15	Ime aṭṭha asaññīvādā.	305	
PA_vb_17:306.1	Tattha katame aṭṭha nevasaññīnāsaññīvādā?	306	
PA_vb_17:306.2	“Rūpī attā hoti arogo paraṁ maraṇā”ti—	306	
PA_vb_17:306.3	nevasaññīnāsaññīti naṁ paññapenti;	306	
PA_vb_17:306.4	“arūpī attā hoti arogo paraṁ maraṇā”ti—	306	
PA_vb_17:306.5	nevasaññīnāsaññīti naṁ paññapenti;	306	
PA_vb_17:306.6	“rūpī ca arūpī ca attā hoti arogo paraṁ maraṇā”ti—	306	
PA_vb_17:306.7	nevasaññīnāsaññīti naṁ paññapenti;	306	
PA_vb_17:306.8	“nevarūpīnārūpī attā hoti arogo paraṁ maraṇā”ti—	306	
PA_vb_17:306.9	nevasaññīnāsaññīti naṁ paññapenti;	306	
PA_vb_17:306.10	“antavā attā hoti arogo paraṁ maraṇā”ti—	306	
PA_vb_17:306.11	nevasaññīnāsaññīti naṁ paññapenti;	306	
PA_vb_17:306.12	“anantavā attā hoti arogo paraṁ maraṇā”ti—	306	
PA_vb_17:306.13	nevasaññīnāsaññīti naṁ paññapenti;	306	
PA_vb_17:306.14	“antavā ca anantavā ca attā hoti arogo paraṁ maraṇā”ti—	306	
PA_vb_17:306.15	nevasaññīnāsaññīti naṁ paññapenti;	306	
PA_vb_17:306.16	“nevantavā nānantavā attā hoti arogo paraṁ maraṇā”ti—	306	
PA_vb_17:306.17	nevasaññīnāsaññīti naṁ paññapenti.	306	
PA_vb_17:306.18	Ime aṭṭha nevasaññīnāsaññīvādā.	306	
PA_vb_17:307.1	Aṭṭhakaṁ.	307	
PA_vb_17:308.0	9. Navakaniddesa	308	
PA_vb_17:308.1	Tattha katamāni nava āghātavatthūni?	308	
PA_vb_17:308.2	“Anatthaṁ me acarī”ti āghāto jāyati;	308	
PA_vb_17:308.3	“anatthaṁ me caratī”ti āghāto jāyati;	308	
PA_vb_17:308.4	“anatthaṁ me carissatī”ti āghāto jāyati;	308	
PA_vb_17:308.5	“piyassa me manāpassa anatthaṁ acari …pe…	308	
PA_vb_17:308.6	anatthaṁ carati …pe…	308	
PA_vb_17:308.7	anatthaṁ carissatī”ti āghāto jāyati;	308	
PA_vb_17:308.8	“appiyassa me amanāpassa atthaṁ acari …pe…	308	
PA_vb_17:308.9	atthaṁ carati …pe…	308	
PA_vb_17:308.10	atthaṁ carissatī”ti āghāto jāyati.	308	
PA_vb_17:308.11	Imāni nava āghātavatthūni.	308	
PA_vb_17:309.1	Tattha katamāni nava purisamalāni?	309	
PA_vb_17:309.2	Kodho, makkho, issā, macchariyaṁ, māyā, sāṭheyyaṁ, musāvādo, pāpicchatā, micchādiṭṭhi—	309	
PA_vb_17:309.3	imāni nava purisamalāni.	309	
PA_vb_17:310.1	Tattha katame navavidhā mānā?	310	
PA_vb_17:310.2_0	“Seyyassa seyyohamasmī”ti māno, “seyyassa sadisohamasmī”ti māno, “seyyassa hīnohamasmī”ti	310	
PA_vb_17:310.2_1	māno, “sadisassa seyyohamasmī”ti māno, “sadisassa sadisohamasmī”ti māno, “sadisassa	310	
PA_vb_17:310.2_2	hīnohamasmī”ti māno, “hīnassa seyyohamasmī”ti māno, “hīnassa sadisohamasmī”ti māno,	310	
PA_vb_17:310.2_3	“hīnassa hīnohamasmī”ti māno—	310	
PA_vb_17:310.3	ime navavidhā mānā.	310	
PA_vb_17:311.1	Tattha katame nava taṇhāmūlakā dhammā?	311	
PA_vb_17:311.2_0	Taṇhaṁ paṭicca pariyesanā, pariyesanaṁ paṭicca lābho, lābhaṁ paṭicca vinicchayo,	311	
PA_vb_17:311.2_1	vinicchayaṁ paṭicca chandarāgo, chandarāgaṁ paṭicca ajjhosānaṁ, ajjhosānaṁ paṭicca	311	
PA_vb_17:311.2_2	pariggaho, pariggahaṁ paṭicca macchariyaṁ, macchariyaṁ paṭicca ārakkho, ārakkhādhikaraṇaṁ	311	
PA_vb_17:311.2_3	daṇḍādānasatthādānakalahaviggahavivādatuvaṁtuvaṁpesuññamusāvādā aneke pāpakā akusalā dhammā sambhavanti—	311	
PA_vb_17:311.3	ime nava taṇhāmūlakā dhammā.	311	
PA_vb_17:312.1	Tattha katamāni nava iñjitāni?	312	
PA_vb_17:312.2_0	“Asmī”ti iñjitametaṁ, “ahamasmī”ti iñjitametaṁ, “ayamahamasmī”ti iñjitametaṁ “bhavissan”ti	312	
PA_vb_17:312.2_1	iñjitametaṁ, “rūpī bhavissan”ti iñjitametaṁ, “arūpī bhavissan”ti iñjitametaṁ, “saññī	312	
PA_vb_17:312.2_2	bhavissan”ti iñjitametaṁ, “asaññī bhavissan”ti iñjitametaṁ, “nevasaññīnāsaññī bhavissan”ti iñjitametaṁ—	312	
PA_vb_17:312.3	imāni nava iñjitāni.	312	
PA_vb_17:313.1	Tattha katamāni nava maññitāni …pe…	313	
PA_vb_17:313.2	nava phanditāni …pe…	313	
PA_vb_17:313.3	nava papañcitāni …pe…	313	
PA_vb_17:313.4	nava saṅkhatāni?	313	
PA_vb_17:313.5_0	“Asmī”ti saṅkhatametaṁ, “ahamasmī”ti saṅkhatametaṁ, “ayamahamasmī”ti saṅkhatametaṁ,	313	
PA_vb_17:313.5_1	“bhavissan”ti saṅkhatametaṁ, “rūpī bhavissan”ti saṅkhatametaṁ, “arūpī bhavissan”ti	313	
PA_vb_17:313.5_2	saṅkhatametaṁ, “saññī bhavissan”ti saṅkhatametaṁ, “asaññī bhavissan”ti saṅkhatametaṁ,	313	
PA_vb_17:313.5_3	“nevasaññīnāsaññī bhavissan”ti saṅkhatametaṁ—	313	
PA_vb_17:313.6	imāni nava saṅkhatāni. –9	313	
PA_vb_17:314.1	Navakaṁ.	314	
PA_vb_17:315.0	10. Dasakaniddesa	315	
PA_vb_17:315.1	Tattha katamāni dasa kilesavatthūni?	315	
PA_vb_17:315.2	Lobho, doso, moho, māno, diṭṭhi, vicikicchā, thinaṁ, uddhaccaṁ, ahirikaṁ, anottappaṁ—	315	
PA_vb_17:315.3	imāni dasa kilesavatthūni.	315	
PA_vb_17:316.1	Tattha katamāni dasa āghātavatthūni?	316	
PA_vb_17:316.2	“Anatthaṁ me acarī”ti āghāto jāyati, “anatthaṁ me caratī”ti āghāto jāyati, “anatthaṁ me carissatī”ti āghāto jāyati, “piyassa me manāpassa anatthaṁ acari …pe…	316	
PA_vb_17:316.3	anatthaṁ carati …pe…	316	
PA_vb_17:316.4	anatthaṁ carissatī”ti āghāto jāyati, “appiyassa me amanāpassa atthaṁ acari …pe…	316	
PA_vb_17:316.5	atthaṁ carati …pe…	316	
PA_vb_17:316.6	atthaṁ carissatī”ti āghāto jāyati, aṭṭhāne vā pana āghāto jāyati—	316	
PA_vb_17:316.7	imāni dasa āghātavatthūni.	316	
PA_vb_17:317.1	Tattha katame dasa akusalakammapathā?	317	
PA_vb_17:317.2	Pāṇātipāto, adinnādānaṁ, kāmesumicchācāro, musāvādo, pisuṇā vācā, pharusā vācā, samphappalāpo, abhijjhā, byāpādo, micchādiṭṭhi—	317	
PA_vb_17:317.3	ime dasa akusalakammapathā.	317	
PA_vb_17:318.1	Tattha katamāni dasa saṁyojanāni?	318	
PA_vb_17:318.2_0	Kāmarāgasaṁyojanaṁ, paṭighasaṁyojanaṁ, mānasaṁyojanaṁ, diṭṭhisaṁyojanaṁ, vicikicchāsaṁyojanaṁ,	318	
PA_vb_17:318.2_1	sīlabbataparāmāsasaṁyojanaṁ, bhavarāgasaṁyojanaṁ, issāsaṁyojanaṁ, macchariyasaṁyojanaṁ, avijjāsaṁyojanaṁ—	318	
PA_vb_17:318.3	imāni dasa saṁyojanāni.	318	
PA_vb_17:319.1	Tattha katame dasa micchattā?	319	
PA_vb_17:319.2	Micchādiṭṭhi, micchāsaṅkappo, micchāvācā, micchākammanto, micchāājīvo, micchāvāyāmo, micchāsati, micchāsamādhi, micchāñāṇaṁ, micchāvimutti—	319	
PA_vb_17:319.3	ime dasa micchattā.	319	
PA_vb_17:320.1	Tattha katamā dasavatthukā micchādiṭṭhi?	320	
PA_vb_17:320.2_0	“Natthi dinnaṁ, natthi yiṭṭhaṁ, natthi hutaṁ, natthi sukatadukkaṭānaṁ kammānaṁ phalaṁ	320	
PA_vb_17:320.2_1	vipāko, natthi ayaṁ loko, natthi paro loko, natthi mātā, natthi pitā, natthi sattā	320	
PA_vb_17:320.2_2	opapātikā, natthi loke samaṇabrāhmaṇā sammaggatā sammā paṭipannā ye imañca lokaṁ	320	
PA_vb_17:320.2_3	parañca lokaṁ sayaṁ abhiññā sacchikatvā pavedentī”ti—	320	
PA_vb_17:320.3	ayaṁ dasavatthukā micchādiṭṭhi.	320	
PA_vb_17:321.1	Tattha katamā dasavatthukā antaggāhikā diṭṭhi?	321	
PA_vb_17:321.2_0	Sassato lokoti vā, asassato lokoti vā, antavā lokoti vā, anantavā lokoti vā, taṁ	321	
PA_vb_17:321.2_1	jīvaṁ taṁ sarīranti vā, aññaṁ jīvaṁ aññaṁ sarīranti vā, hoti tathāgato paraṁ maraṇāti	321	
PA_vb_17:321.2_2	vā, na hoti tathāgato paraṁ maraṇāti vā, hoti ca na ca hoti tathāgato paraṁ maraṇāti	321	
PA_vb_17:321.2_3	vā, neva hoti na na hoti tathāgato paraṁ maraṇāti vā—	321	
PA_vb_17:321.3	ayaṁ dasavatthukā antaggāhikā diṭṭhi.	321	
PA_vb_17:322.1	Dasakaṁ.	322	
PA_vb_17:323.0	11. Taṇhāvicaritaniddesa	323	
PA_vb_17:323.1	Tattha katamāni aṭṭhārasa taṇhāvicaritāni ajjhattikassa upādāya?	323	
PA_vb_17:323.2_0	Asmīti hoti, itthasmīti hoti, evasmīti hoti, aññathāsmīti hoti, bhavissanti hoti,	323	
PA_vb_17:323.2_1	itthaṁ bhavissanti hoti, evaṁ bhavissanti hoti, aññathā bhavissanti hoti, asasmīti	323	
PA_vb_17:323.2_2	hoti, sātasmīti hoti, siyanti hoti, itthaṁ siyanti hoti, evaṁ siyanti hoti, aññathā	323	
PA_vb_17:323.2_3	siyanti hoti, apāhaṁ siyanti hoti, apāhaṁ itthaṁ siyanti hoti, apāhaṁ evaṁ siyanti	323	
PA_vb_17:323.2_4	hoti, apāhaṁ aññathā siyanti hoti.	323	
PA_vb_17:324.1	Kathañca asmīti hoti?	324	
PA_vb_17:324.2	Kañci dhammaṁ anavakāriṁ karitvā rūpaṁ …pe…	324	
PA_vb_17:324.3	vedanaṁ …pe…	324	
PA_vb_17:324.4	saññaṁ …pe…	324	
PA_vb_17:324.5	saṅkhāre …pe…	324	
PA_vb_17:324.6	viññāṇaṁ asmīti chandaṁ paṭilabhati, asmīti mānaṁ paṭilabhati, asmīti diṭṭhiṁ paṭilabhati.	324	
PA_vb_17:324.7	Tasmiṁ sati imāni papañcitāni honti—	324	
PA_vb_17:324.8	itthasmīti vā evasmīti vā aññathāsmīti vā.	324	
PA_vb_17:325.1	Kathañca itthasmīti hoti?	325	
PA_vb_17:325.2_0	Khattiyosmīti vā, brāhmaṇosmīti vā, vessosmīti vā, suddosmīti vā, gahaṭṭhosmīti vā,	325	
PA_vb_17:325.2_1	pabbajitosmīti vā, devosmīti vā, manussosmīti vā, rūpīsmīti vā, arūpīsmīti vā, saññīsmīti	325	
PA_vb_17:325.2_2	vā, asaññīsmīti vā, nevasaññīnāsaññīsmīti vā—	325	
PA_vb_17:325.3	evaṁ itthasmīti hoti.	325	
PA_vb_17:326.1	Kathañca evasmīti hoti?	326	
PA_vb_17:326.2_0	Parapuggalaṁ upanidhāya yathā so khattiyo tathāhaṁ khattiyosmīti vā, yathā so brāhmaṇo	326	
PA_vb_17:326.2_1	tathāhaṁ brāhmaṇosmīti vā, yathā so vesso tathāhaṁ vessosmīti vā yathā so suddo tathāhaṁ	326	
PA_vb_17:326.2_2	suddosmīti vā, yathā so gahaṭṭho tathāhaṁ gahaṭṭhosmīti vā, yathā so pabbajito tathāhaṁ	326	
PA_vb_17:326.2_3	pabbajitosmīti vā, yathā so devo tathāhaṁ devosmīti vā, yathā so manusso tathāhaṁ	326	
PA_vb_17:326.2_4	manussosmīti vā, yathā so rūpī tathāhaṁ rūpīsmīti vā, yathā so arūpī tathāhaṁ arūpīsmīti	326	
PA_vb_17:326.2_5	vā, yathā so saññī tathāhaṁ saññīsmīti vā, yathā so asaññī tathāhaṁ asaññīsmīti vā,	326	
PA_vb_17:326.2_6	yathā so nevasaññīnāsaññī tathāhaṁ nevasaññīnāsaññīsmīti vā—	326	
PA_vb_17:326.3	evaṁ evasmīti hoti.	326	
PA_vb_17:327.1	Kathañca aññathāsmīti hoti?	327	
PA_vb_17:327.2_0	Parapuggalaṁ upanidhāya yathā so khattiyo nāhaṁ tathā khattiyosmīti vā yathā so brāhmaṇo	327	
PA_vb_17:327.2_1	nāhaṁ tathā brāhmaṇosmīti vā, yathā so vesso nāhaṁ tathā vessosmīti vā, yathā so	327	
PA_vb_17:327.2_2	suddo nāhaṁ tathā suddosmīti vā, yathā so gahaṭṭho nāhaṁ tathā gahaṭṭhosmīti vā,	327	
PA_vb_17:327.2_3	yathā so pabbajito nāhaṁ tathā pabbajitosmīti vā, yathā so devo nāhaṁ tathā devosmīti	327	
PA_vb_17:327.2_4	vā, yathā so manusso nāhaṁ tathā manussosmīti vā, yathā so rūpī nāhaṁ tathā rūpīsmīti	327	
PA_vb_17:327.2_5	vā, yathā so arūpī nāhaṁ tathā arūpīsmīti vā, yathā so saññī nāhaṁ tathā saññīsmīti	327	
PA_vb_17:327.2_6	vā, yathā so asaññī nāhaṁ tathā asaññīsmīti vā, yathā so nevasaññīnāsaññī nāhaṁ tathā	327	
PA_vb_17:327.2_7	nevasaññīnāsaññīsmīti vā—	327	
PA_vb_17:327.3	evaṁ aññathāsmīti hoti.	327	
PA_vb_17:328.1	Kathañca bhavissanti hoti?	328	
PA_vb_17:328.2	Kañci dhammaṁ anavakāriṁ karitvā rūpaṁ …pe…	328	
PA_vb_17:328.3	vedanaṁ …pe…	328	
PA_vb_17:328.4	saññaṁ …pe…	328	
PA_vb_17:328.5	saṅkhāre …pe…	328	
PA_vb_17:328.6	viññāṇaṁ bhavissanti chandaṁ paṭilabhati, bhavissanti mānaṁ paṭilabhati, bhavissanti diṭṭhiṁ paṭilabhati.	328	
PA_vb_17:328.7	Tasmiṁ sati imāni papañcitāni honti—	328	
PA_vb_17:328.8	itthaṁ bhavissanti vā, evaṁ bhavissanti vā, aññathā bhavissanti vā.	328	
PA_vb_17:329.1	Kathañca itthaṁ bhavissanti hoti?	329	
PA_vb_17:329.2_0	Khattiyo bhavissanti vā, brāhmaṇo bhavissanti vā, vesso bhavissanti vā, suddo bhavissanti	329	
PA_vb_17:329.2_1	vā, gahaṭṭho bhavissanti vā, pabbajito bhavissanti vā, devo bhavissanti vā, manusso	329	
PA_vb_17:329.2_2	bhavissanti vā, rūpī bhavissanti vā, arūpī bhavissanti vā, saññī bhavissanti vā,	329	
PA_vb_17:329.2_3	asaññī bhavissanti vā, nevasaññīnāsaññī bhavissanti vā—	329	
PA_vb_17:329.3	evaṁ itthaṁ bhavissanti hoti.	329	
PA_vb_17:330.1	Kathañca evaṁ bhavissanti hoti?	330	
PA_vb_17:330.2	Parapuggalaṁ upanidhāya yathā so khattiyo tathāhaṁ khattiyo bhavissanti vā, yathā so brāhmaṇo tathāhaṁ brāhmaṇo bhavissanti vā …pe…	330	
PA_vb_17:330.3	yathā so nevasaññīnāsaññī tathāhaṁ nevasaññīnāsaññī bhavissanti vā—	330	
PA_vb_17:330.4	evaṁ bhavissanti hoti.	330	
PA_vb_17:331.1	Kathañca aññathā bhavissanti hoti?	331	
PA_vb_17:331.2	Parapuggalaṁ upanidhāya yathā so khattiyo nāhaṁ tathā khattiyo bhavissanti vā, yathā so brāhmaṇo nāhaṁ tathā brāhmaṇo bhavissanti vā …pe…	331	
PA_vb_17:331.3	yathā so nevasaññīnāsaññī nāhaṁ tathā nevasaññīnāsaññī bhavissanti vā—	331	
PA_vb_17:331.4	evaṁ aññathā bhavissanti hoti.	331	
PA_vb_17:332.1	Kathañca asasmīti hoti?	332	
PA_vb_17:332.2	Kañci dhammaṁ anavakāriṁ karitvā rūpaṁ …pe…	332	
PA_vb_17:332.3	vedanaṁ … saññaṁ … saṅkhāre … viññāṇaṁ niccosmi dhuvosmi sassatosmi avipariṇāmadhammosmīti—	332	
PA_vb_17:332.4	evaṁ asasmīti hoti.	332	
PA_vb_17:333.1	Kathañca sātasmīti hoti?	333	
PA_vb_17:333.2	Kañci dhammaṁ anavakāriṁ karitvā rūpaṁ …pe…	333	
PA_vb_17:333.3	vedanaṁ … saññaṁ … saṅkhāre … viññāṇaṁ ucchijjissāmi vinassissāmi na bhavissāmīti—	333	
PA_vb_17:333.4	evaṁ sātasmīti hoti.	333	
PA_vb_17:334.1	Kathañca siyanti hoti?	334	
PA_vb_17:334.2	Kañci dhammaṁ anavakāriṁ karitvā rūpaṁ …pe…	334	
PA_vb_17:334.3	vedanaṁ … saññaṁ … saṅkhāre … viññāṇaṁ siyanti chandaṁ paṭilabhati, siyanti mānaṁ paṭilabhati, siyanti diṭṭhiṁ paṭilabhati.	334	
PA_vb_17:334.4	Tasmiṁ sati imāni papañcitāni honti—	334	
PA_vb_17:334.5	itthaṁ siyanti vā, evaṁ siyanti vā, aññathā siyanti vā.	334	
PA_vb_17:335.1	Kathañca itthaṁ siyanti hoti?	335	
PA_vb_17:335.2_0	Khattiyo siyanti vā, brāhmaṇo siyanti vā, vesso siyanti vā, suddo siyanti vā, gahaṭṭho	335	
PA_vb_17:335.2_1	siyanti vā, pabbajito siyanti vā, devo siyanti vā, manusso siyanti vā, rūpī siyanti	335	
PA_vb_17:335.2_2	vā, arūpī siyanti vā, saññī siyanti vā, asaññī siyanti vā, nevasaññīnāsaññī siyanti vā—	335	
PA_vb_17:335.3	evaṁ itthaṁ siyanti hoti.	335	
PA_vb_17:336.1	Kathañca evaṁ siyanti hoti?	336	
PA_vb_17:336.2	Parapuggalaṁ upanidhāya yathā so khattiyo tathāhaṁ khattiyo siyanti vā, yathā so brāhmaṇo tathāhaṁ brāhmaṇo siyanti vā …pe…	336	
PA_vb_17:336.3	yathā so nevasaññīnāsaññī tathāhaṁ nevasaññīnāsaññī siyanti vā—	336	
PA_vb_17:336.4	evaṁ evaṁ siyanti hoti.	336	
PA_vb_17:337.1	Kathañca aññathā siyanti hoti?	337	
PA_vb_17:337.2	Parapuggalaṁ upanidhāya yathā so khattiyo nāhaṁ tathā khattiyo siyanti vā, yathā so brāhmaṇo nāhaṁ tathā brāhmaṇo siyanti vā …pe…	337	
PA_vb_17:337.3	yathā so nevasaññīnāsaññī nāhaṁ tathā nevasaññīnāsaññī siyanti vā—	337	
PA_vb_17:337.4	evaṁ aññathā siyanti hoti.	337	
PA_vb_17:338.1	Kathañca apāhaṁ siyanti hoti?	338	
PA_vb_17:338.2	Kañci dhammaṁ anavakāriṁ karitvā rūpaṁ …pe…	338	
PA_vb_17:338.3	vedanaṁ …pe…	338	
PA_vb_17:338.4	saññaṁ …pe…	338	
PA_vb_17:338.5	saṅkhāre …pe…	338	
PA_vb_17:338.6	viññāṇaṁ apāhaṁ siyanti chandaṁ paṭilabhati, apāhaṁ siyanti mānaṁ paṭilabhati, apāhaṁ siyanti diṭṭhiṁ paṭilabhati.	338	
PA_vb_17:338.7	Tasmiṁ sati imāni papañcitāni honti—	338	
PA_vb_17:338.8	apāhaṁ itthaṁ siyanti vā, apāhaṁ evaṁ siyanti vā, apāhaṁ aññathā siyanti vā.	338	
PA_vb_17:339.1	Kathañca apāhaṁ itthaṁ siyanti hoti?	339	
PA_vb_17:339.2_0	Apāhaṁ khattiyo siyanti vā, apāhaṁ brāhmaṇo siyanti vā, apāhaṁ vesso siyanti vā,	339	
PA_vb_17:339.2_1	apāhaṁ suddo siyanti vā, apāhaṁ gahaṭṭho siyanti vā, apāhaṁ pabbajito siyanti vā,	339	
PA_vb_17:339.2_2	apāhaṁ devo siyanti vā, apāhaṁ manusso siyanti vā, apāhaṁ rūpī siyanti vā, apāhaṁ	339	
PA_vb_17:339.2_3	arūpī siyanti vā, apāhaṁ saññī siyanti vā, apāhaṁ asaññī siyanti vā, apāhaṁ nevasaññīnāsaññī siyanti vā—	339	
PA_vb_17:339.3	evaṁ apāhaṁ itthaṁ siyanti hoti.	339	
PA_vb_17:340.1	Kathañca apāhaṁ evaṁ siyanti hoti?	340	
PA_vb_17:340.2	Parapuggalaṁ upanidhāya yathā so khattiyo apāhaṁ tathā khattiyo siyanti vā, yathā so brāhmaṇo apāhaṁ tathā brāhmaṇo siyanti vā …pe…	340	
PA_vb_17:340.3	yathā so nevasaññīnāsaññī apāhaṁ tathā nevasaññīnāsaññī siyanti vā—	340	
PA_vb_17:340.4	evaṁ apāhaṁ evaṁ siyanti hoti.	340	
PA_vb_17:341.1	Kathañca apāhaṁ aññathā siyanti hoti?	341	
PA_vb_17:341.2	Parapuggalaṁ upanidhāya yathā so khattiyo apāhaṁ na tathā khattiyo siyanti vā, yathā so brāhmaṇo apāhaṁ na tathā brāhmaṇo siyanti vā …pe…	341	
PA_vb_17:341.3	yathā so nevasaññīnāsaññī apāhaṁ na tathā nevasaññīnāsaññī siyanti vā—	341	
PA_vb_17:341.4	evaṁ apāhaṁ aññathā siyanti hoti.	341	
PA_vb_17:342.1	Imāni aṭṭhārasa taṇhāvicaritāni ajjhattikassa upādāya.	342	
PA_vb_17:343.1	Tattha katamāni aṭṭhārasa taṇhāvicaritāni bāhirassa upādāya?	343	
PA_vb_17:343.2_0	Iminā asmīti hoti, iminā itthasmīti hoti, iminā evasmīti hoti, iminā aññathāsmīti	343	
PA_vb_17:343.2_1	hoti, iminā bhavissanti hoti, iminā itthaṁ bhavissanti hoti, iminā evaṁ bhavissanti	343	
PA_vb_17:343.2_2	hoti, iminā aññathā bhavissanti hoti, iminā asasmīti hoti, iminā sātasmīti hoti,	343	
PA_vb_17:343.2_3	iminā siyanti hoti, iminā itthaṁ siyanti hoti, iminā evaṁ siyanti hoti, iminā aññathā	343	
PA_vb_17:343.2_4	siyanti hoti, iminā apāhaṁ siyanti hoti, iminā apāhaṁ itthaṁ siyanti hoti, iminā	343	
PA_vb_17:343.2_5	apāhaṁ evaṁ siyanti hoti, iminā apāhaṁ aññathā siyanti hoti.	343	
PA_vb_17:344.1	Kathañca iminā asmīti hoti?	344	
PA_vb_17:344.2	Kañci dhammaṁ avakāriṁ karitvā rūpaṁ …pe…	344	
PA_vb_17:344.3	vedanaṁ …pe…	344	
PA_vb_17:344.4	saññaṁ …pe…	344	
PA_vb_17:344.5	saṅkhāre …pe…	344	
PA_vb_17:344.6	viññāṇaṁ iminā asmīti chandaṁ paṭilabhati, iminā asmīti mānaṁ paṭilabhati, iminā asmīti diṭṭhiṁ paṭilabhati.	344	
PA_vb_17:344.7	Tasmiṁ sati imāni papañcitāni honti—	344	
PA_vb_17:344.8	iminā itthasmīti vā, iminā evasmīti vā, iminā aññathāsmīti vā.	344	
PA_vb_17:345.1	Kathañca iminā itthasmīti hoti?	345	
PA_vb_17:345.2_0	Iminā khattiyosmīti vā, iminā brāhmaṇosmīti vā, iminā vessosmīti vā, iminā suddosmīti	345	
PA_vb_17:345.2_1	vā, iminā gahaṭṭhosmīti vā, iminā pabbajitosmīti vā, iminā devosmīti vā, iminā manussosmīti	345	
PA_vb_17:345.2_2	vā, iminā rūpīsmīti vā, iminā arūpīsmīti vā, iminā saññīsmīti vā, iminā asaññīsmīti	345	
PA_vb_17:345.2_3	vā, iminā nevasaññīnāsaññīsmīti vā—	345	
PA_vb_17:345.3	evaṁ iminā itthasmīti hoti.	345	
PA_vb_17:346.1	Kathañca iminā evasmīti hoti?	346	
PA_vb_17:346.2	Parapuggalaṁ upanidhāya yathā so khattiyo iminā tathāhaṁ khattiyosmīti vā, yathā so brāhmaṇo iminā tathāhaṁ brāhmaṇosmīti vā …pe…	346	
PA_vb_17:346.3	yathā so nevasaññīnāsaññī iminā tathāhaṁ nevasaññīnāsaññīsmīti vā—	346	
PA_vb_17:346.4	evaṁ iminā evasmīti hoti.	346	
PA_vb_17:347.1	Kathañca iminā aññathāsmīti hoti?	347	
PA_vb_17:347.2	Parapuggalaṁ upanidhāya yathā so khattiyo iminā nāhaṁ tathā khattiyosmīti vā, yathā so brāhmaṇo iminā nāhaṁ tathā brāhmaṇosmīti vā …pe…	347	
PA_vb_17:347.3	yathā so nevasaññīnāsaññī iminā nāhaṁ tathā nevasaññīnāsaññīsmīti vā—	347	
PA_vb_17:347.4	evaṁ iminā aññathāsmīti hoti.	347	
PA_vb_17:348.1	Kathañca iminā bhavissanti hoti?	348	
PA_vb_17:348.2	Kañci dhammaṁ avakāriṁ karitvā rūpaṁ …	348	
PA_vb_17:348.3	vedanaṁ …	348	
PA_vb_17:348.4	saññaṁ …	348	
PA_vb_17:348.5	saṅkhāre …	348	
PA_vb_17:348.6	viññāṇaṁ iminā bhavissanti chandaṁ paṭilabhati, iminā bhavissanti mānaṁ paṭilabhati, iminā bhavissanti diṭṭhiṁ paṭilabhati.	348	
PA_vb_17:348.7	Tasmiṁ sati imāni papañcitāni honti—	348	
PA_vb_17:348.8	iminā itthaṁ bhavissanti vā, iminā evaṁ bhavissanti vā, iminā aññathā bhavissanti vā.	348	
PA_vb_17:349.1	Kathañca iminā itthaṁ bhavissanti hoti?	349	
PA_vb_17:349.2	Iminā khattiyo bhavissanti vā …pe… iminā arūpī bhavissanti vā, iminā saññī bhavissanti vā, iminā asaññī bhavissanti vā, iminā nevasaññīnāsaññī bhavissanti vā—	349	
PA_vb_17:349.3	evaṁ iminā itthaṁ bhavissanti hoti.	349	
PA_vb_17:350.1	Kathañca iminā evaṁ bhavissanti hoti?	350	
PA_vb_17:350.2	Parapuggalaṁ upanidhāya yathā so khattiyo iminā tathāhaṁ khattiyo bhavissanti vā, yathā so brāhmaṇo iminā tathāhaṁ brāhmaṇo bhavissanti vā …pe…	350	
PA_vb_17:350.3	yathā so nevasaññīnāsaññī iminā tathāhaṁ nevasaññīnāsaññī bhavissanti vā—	350	
PA_vb_17:350.4	evaṁ iminā evaṁ bhavissanti hoti.	350	
PA_vb_17:351.1	Kathañca iminā aññathā bhavissanti hoti?	351	
PA_vb_17:351.2	Parapuggalaṁ upanidhāya yathā so khattiyo iminā nāhaṁ tathā khattiyo bhavissanti vā, yathā so brāhmaṇo iminā nāhaṁ tathā brāhmaṇo bhavissanti vā …pe…	351	
PA_vb_17:351.3	yathā so nevasaññīnāsaññī iminā nāhaṁ tathā nevasaññīnāsaññī bhavissanti vā—	351	
PA_vb_17:351.4	evaṁ iminā aññathā bhavissanti hoti.	351	
PA_vb_17:352.1	Kathañca iminā asasmīti hoti?	352	
PA_vb_17:352.2	Kañci dhammaṁ avakāriṁ karitvā rūpaṁ …pe…	352	
PA_vb_17:352.3	vedanaṁ …pe…	352	
PA_vb_17:352.4	saññaṁ …pe…	352	
PA_vb_17:352.5	saṅkhāre …pe…	352	
PA_vb_17:352.6	viññāṇaṁ iminā niccosmi dhuvosmi sassatosmi avipariṇāmadhammosmīti—	352	
PA_vb_17:352.7	evaṁ iminā asasmīti hoti.	352	
PA_vb_17:353.1	Kathañca iminā sātasmīti hoti?	353	
PA_vb_17:353.2	Kañci dhammaṁ avakāriṁ karitvā rūpaṁ …pe…	353	
PA_vb_17:353.3	vedanaṁ … saññaṁ … saṅkhāre … viññāṇaṁ iminā ucchijjissāmi vinassissāmi na bhavissāmīti—	353	
PA_vb_17:353.4	evaṁ iminā sātasmīti hoti.	353	
PA_vb_17:354.1	Kathañca iminā siyanti hoti?	354	
PA_vb_17:354.2	Kañci dhammaṁ avakāriṁ karitvā rūpaṁ …pe…	354	
PA_vb_17:354.3	vedanaṁ …pe…	354	
PA_vb_17:354.4	saññaṁ …pe…	354	
PA_vb_17:354.5	saṅkhāre …pe…	354	
PA_vb_17:354.6	viññāṇaṁ iminā siyanti chandaṁ paṭilabhati, iminā siyanti mānaṁ paṭilabhati, iminā siyanti diṭṭhiṁ paṭilabhati.	354	
PA_vb_17:354.7	Tasmiṁ sati imāni papañcitāni honti—	354	
PA_vb_17:354.8	iminā itthaṁ siyanti vā, iminā evaṁ siyanti vā, iminā aññathā siyanti vā.	354	
PA_vb_17:355.1	Kathañca iminā itthaṁ siyanti hoti?	355	
PA_vb_17:355.2_0	Iminā khattiyo siyanti vā, iminā brāhmaṇo siyanti vā, iminā vesso siyanti vā, iminā	355	
PA_vb_17:355.2_1	suddo siyanti vā, iminā gahaṭṭho siyanti vā, iminā pabbajito siyanti vā, iminā devo	355	
PA_vb_17:355.2_2	siyanti vā, iminā manusso siyanti vā, iminā rūpī siyanti vā, iminā arūpī siyanti	355	
PA_vb_17:355.2_3	vā, iminā saññī siyanti vā, iminā asaññī siyanti vā, iminā nevasaññīnāsaññī siyanti vā—	355	
PA_vb_17:355.3	evaṁ iminā itthaṁ siyanti hoti.	355	
PA_vb_17:356.1	Kathañca iminā evaṁ siyanti hoti?	356	
PA_vb_17:356.2	Parapuggalaṁ upanidhāya yathā so khattiyo iminā tathāhaṁ khattiyo siyanti vā, yathā so brāhmaṇo iminā tathāhaṁ brāhmaṇo siyanti vā …pe…	356	
PA_vb_17:356.3	yathā so nevasaññīnāsaññī iminā tathāhaṁ nevasaññīnāsaññī siyanti vā—	356	
PA_vb_17:356.4	evaṁ iminā evaṁ siyanti hoti.	356	
PA_vb_17:357.1	Kathañca iminā aññathā siyanti hoti?	357	
PA_vb_17:357.2	Parapuggalaṁ upanidhāya yathā so khattiyo iminā nāhaṁ tathā khattiyo siyanti vā, yathā so brāhmaṇo iminā nāhaṁ tathā brāhmaṇo siyanti vā …pe…	357	
PA_vb_17:357.3	yathā so nevasaññīnāsaññī iminā nāhaṁ tathā nevasaññīnāsaññī siyanti vā—	357	
PA_vb_17:357.4	evaṁ iminā aññathā siyanti hoti.	357	
PA_vb_17:358.1	Kathañca iminā apāhaṁ siyanti hoti?	358	
PA_vb_17:358.2	Kañci dhammaṁ avakāriṁ karitvā rūpaṁ …pe…	358	
PA_vb_17:358.3	vedanaṁ …	358	
PA_vb_17:358.4	saññaṁ …	358	
PA_vb_17:358.5	saṅkhāre …	358	
PA_vb_17:358.6	viññāṇaṁ iminā apāhaṁ siyanti chandaṁ paṭilabhati, iminā apāhaṁ siyanti mānaṁ paṭilabhati, iminā apāhaṁ siyanti diṭṭhiṁ paṭilabhati.	358	
PA_vb_17:358.7	Tasmiṁ sati imāni papañcitāni honti—	358	
PA_vb_17:358.8	iminā apāhaṁ itthaṁ siyanti vā, iminā apāhaṁ evaṁ siyanti vā, iminā apāhaṁ aññathā siyanti vā.	358	
PA_vb_17:359.1	Kathañca iminā apāhaṁ itthaṁ siyanti hoti?	359	
PA_vb_17:359.2_0	Iminā apāhaṁ khattiyo siyanti vā, iminā apāhaṁ brāhmaṇo siyanti vā, iminā apāhaṁ	359	
PA_vb_17:359.2_1	vesso siyanti vā, iminā apāhaṁ suddo siyanti vā, iminā apāhaṁ gahaṭṭho siyanti vā,	359	
PA_vb_17:359.2_2	iminā apāhaṁ pabbajito siyanti vā, iminā apāhaṁ devo siyanti vā, iminā apāhaṁ manusso	359	
PA_vb_17:359.2_3	siyanti vā, iminā apāhaṁ rūpī siyanti vā, iminā apāhaṁ arūpī siyanti vā, iminā apāhaṁ	359	
PA_vb_17:359.2_4	saññī siyanti vā, iminā apāhaṁ asaññī siyanti vā, iminā apāhaṁ nevasaññīnāsaññī siyanti vā—	359	
PA_vb_17:359.3	evaṁ iminā apāhaṁ itthaṁ siyanti hoti.	359	
PA_vb_17:360.1	Kathañca iminā apāhaṁ evaṁ siyanti hoti?	360	
PA_vb_17:360.2	Parapuggalaṁ upanidhāya yathā so khattiyo iminā apāhaṁ tathā khattiyo siyanti vā, yathā so brāhmaṇo iminā apāhaṁ tathā brāhmaṇo siyanti vā …pe…	360	
PA_vb_17:360.3	yathā so nevasaññīnāsaññī iminā apāhaṁ tathā nevasaññīnāsaññī siyanti vā—	360	
PA_vb_17:360.4	evaṁ iminā apāhaṁ evaṁ siyanti hoti.	360	
PA_vb_17:361.1	Kathañca iminā apāhaṁ aññathā siyanti hoti?	361	
PA_vb_17:361.2	Parapuggalaṁ upanidhāya yathā so khattiyo iminā apāhaṁ na tathā khattiyo siyanti vā, yathā so brāhmaṇo iminā apāhaṁ na tathā brāhmaṇo siyanti vā …pe…	361	
PA_vb_17:361.3	yathā so nevasaññīnāsaññī iminā apāhaṁ na tathā nevasaññīnāsaññī siyanti vā—	361	
PA_vb_17:361.4	evaṁ iminā apāhaṁ aññathā siyanti hoti.	361	
PA_vb_17:362.1	Imāni aṭṭhārasa taṇhāvicaritāni bāhirassa upādāya.	362	
PA_vb_17:363.1_0	Iti imāni aṭṭhārasa taṇhāvicaritāni ajjhattikassa upādāya, imāni aṭṭhārasa taṇhāvicaritāni	363	
PA_vb_17:363.1_1	bāhirassa upādāya, tadekajjhaṁ abhisaññūhitvā abhisaṅkhipitvā chattiṁsa taṇhāvicaritāni honti.	363	
PA_vb_17:363.2_0	Iti evarūpāni atītāni chattiṁsa taṇhāvicaritāni, anāgatāni chattiṁsa taṇhāvicaritāni,	363	
PA_vb_17:363.2_1	paccuppannāni chattiṁsa taṇhāvicaritāni, tadekajjhaṁ abhisaññūhitvā abhisaṅkhipitvā	363	
PA_vb_17:363.2_2	aṭṭhataṇhāvicaritasataṁ hoti.	363	
PA_vb_17:364.1	Tattha katamāni dvāsaṭṭhi diṭṭhigatāni brahmajāle veyyākaraṇe vuttāni bhagavatā?	364	
PA_vb_17:364.2_0	Cattāro sassatavādā, cattāro ekaccasassatikā, cattāro antānantikā, cattāro amarāvikkhepikā,	364	
PA_vb_17:364.2_1	dve adhiccasamuppannikā, soḷasa saññīvādā, aṭṭha asaññīvādā, aṭṭha nevasaññīnāsaññīvādā,	364	
PA_vb_17:364.2_2	satta ucchedavādā, pañca diṭṭhadhammanibbānavādā—	364	
PA_vb_17:364.3	imāni dvāsaṭṭhi diṭṭhigatāni brahmajāle veyyākaraṇe vuttāni bhagavatāti.	364	
PA_vb_17:365.1	Khuddakavatthuvibhaṅgo niṭṭhito.	365	
