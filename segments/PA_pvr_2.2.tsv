segmentnr	original	folio	analyzed
PA_pvr_2.2:0.1	Parivāra	0	
PA_pvr_2.2:0.2	Bhikkhunivibhaṅga	0	
PA_pvr_2.2:0.3	Paṭhamabhāga	0	
PA_pvr_2.2:0.4	2.2 Katāpattivāra	0	
PA_pvr_2.2:0.5	1. Pārājikakaṇḍa	0	
PA_pvr_2.2:1.1	Avassutā bhikkhunī avassutassa purisapuggalassa kāyasaṁsaggaṁ sādiyantī kati āpattiyo āpajjati?	1	
PA_pvr_2.2:1.2	Avassutā bhikkhunī avassutassa purisapuggalassa kāyasaṁsaggaṁ sādiyantī tisso āpattiyo āpajjati.	1	
PA_pvr_2.2:1.3	Adhakkhakaṁ ubbhajāṇumaṇḍalaṁ gahaṇaṁ sādiyati, āpatti pārājikassa;	1	
PA_pvr_2.2:1.4	ubbhakkhakaṁ adhojāṇumaṇḍalaṁ gahaṇaṁ sādiyati, āpatti thullaccayassa;	1	
PA_pvr_2.2:1.5	kāyapaṭibaddhaṁ gahaṇaṁ sādiyati, āpatti dukkaṭassa—	1	
PA_pvr_2.2:1.6	avassutā bhikkhunī avassutassa purisapuggalassa kāyasaṁsaggaṁ sādiyantī imā tisso āpattiyo āpajjati.	1	
PA_pvr_2.2:2.1	Vajjappaṭicchādikā bhikkhunī vajjaṁ paṭicchādentī kati āpattiyo āpajjati?	2	
PA_pvr_2.2:2.2	Vajjappaṭicchādikā bhikkhunī vajjaṁ paṭicchādentī tisso āpattiyo āpajjati.	2	
PA_pvr_2.2:2.3	Jānaṁ pārājikaṁ dhammaṁ paṭicchādeti, āpatti pārājikassa;	2	
PA_pvr_2.2:2.4	vematikā paṭicchādeti, āpatti thullaccayassa;	2	
PA_pvr_2.2:2.5	ācāravipattiṁ paṭicchādeti, āpatti dukkaṭassa—	2	
PA_pvr_2.2:2.6	vajjappaṭicchādikā bhikkhunī vajjaṁ paṭicchādentī imā tisso āpattiyo āpajjati.	2	
PA_pvr_2.2:3.1	Ukkhittānuvattikā bhikkhunī yāvatatiyaṁ samanubhāsanāya na paṭinissajjantī kati āpattiyo āpajjati?	3	
PA_pvr_2.2:3.2	Ukkhittānuvattikā bhikkhunī yāvatatiyaṁ samanubhāsanāya na paṭinissajjantī tisso āpattiyo āpajjati.	3	
PA_pvr_2.2:3.3	Ñattiyā dukkaṭaṁ;	3	
PA_pvr_2.2:3.4	dvīhi kammavācāhi thullaccayā;	3	
PA_pvr_2.2:3.5	kammavācāpariyosāne āpatti pārājikassa—	3	
PA_pvr_2.2:3.6	ukkhittānuvattikā bhikkhunī yāvatatiyaṁ samanubhāsanāya na paṭinissajjantī imā tisso āpattiyo āpajjati.	3	
PA_pvr_2.2:4.1	Aṭṭhamaṁ vatthuṁ paripūrentī kati āpattiyo āpajjati?	4	
PA_pvr_2.2:4.2	Aṭṭhamaṁ vatthuṁ paripūrentī tisso āpattiyo āpajjati.	4	
PA_pvr_2.2:4.3	Purisena—“itthannāmaṁ okāsaṁ āgacchā”ti vuttā gacchati, āpatti dukkaṭassa;	4	
PA_pvr_2.2:4.4	purisassa hatthapāsaṁ okkantamatte āpatti thullaccayassa;	4	
PA_pvr_2.2:4.5	aṭṭhamaṁ vatthuṁ paripūreti, āpatti pārājikassa—	4	
PA_pvr_2.2:4.6	aṭṭhamaṁ vatthuṁ paripūrentī imā tisso āpattiyo āpajjati.	4	
PA_pvr_2.2:5.1	Pārājikā niṭṭhitā.	5	
PA_pvr_2.2:6.0	2. Saṅghādisesakaṇḍa	6	
PA_pvr_2.2:6.1	Ussayavādikā bhikkhunī aḍḍaṁ karontī tisso āpattiyo āpajjati.	6	
PA_pvr_2.2:6.2	Ekassa āroceti, āpatti dukkaṭassa;	6	
PA_pvr_2.2:6.3	dutiyassa āroceti, āpatti thullaccayassa;	6	
PA_pvr_2.2:6.4	aḍḍapariyosāne āpatti saṅghādisesassa.	6	
PA_pvr_2.2:7.1	Coriṁ vuṭṭhāpentī tisso āpattiyo āpajjati.	7	
PA_pvr_2.2:7.2	Ñattiyā dukkaṭaṁ;	7	
PA_pvr_2.2:7.3	dvīhi kammavācāhi thullaccayā;	7	
PA_pvr_2.2:7.4	kammavācāpariyosāne āpatti saṅghādisesassa.	7	
PA_pvr_2.2:8.1	Ekā gāmantaraṁ gacchantī tisso āpattiyo āpajjati.	8	
PA_pvr_2.2:8.2	Gacchati, āpatti dukkaṭassa;	8	
PA_pvr_2.2:8.3	paṭhamaṁ pādaṁ parikkhepaṁ atikkāmeti, āpatti thullaccayassa;	8	
PA_pvr_2.2:8.4	dutiyaṁ pādaṁ atikkāmeti, āpatti saṅghādisesassa.	8	
PA_pvr_2.2:9.1	Samaggena saṅghena ukkhittaṁ bhikkhuniṁ dhammena vinayena satthusāsanena anapaloketvā kārakasaṅghaṁ anaññāya gaṇassa chandaṁ osārentī tisso āpattiyo āpajjati.	9	
PA_pvr_2.2:9.2	Ñattiyā dukkaṭaṁ;	9	
PA_pvr_2.2:9.3	dvīhi kammavācāhi thullaccayā;	9	
PA_pvr_2.2:9.4	kammavācāpariyosāne āpatti saṅghādisesassa.	9	
PA_pvr_2.2:10.1	Avassutā bhikkhunī avassutassa purisapuggalassa hatthato khādanīyaṁ vā bhojanīyaṁ vā sahatthā paṭiggahetvā bhuñjantī tisso āpattiyo āpajjati.	10	
PA_pvr_2.2:10.2	“Khādissāmi bhuñjissāmī”ti paṭiggaṇhāti, āpatti thullaccayassa;	10	
PA_pvr_2.2:10.3	ajjhohāre ajjhohāre āpatti saṅghādisesassa;	10	
PA_pvr_2.2:10.4	udakadantaponaṁ paṭiggaṇhāti, āpatti dukkaṭassa.	10	
PA_pvr_2.2:11.1_0	“Kiṁ te, ayye, eso purisapuggalo karissati avassuto vā anavassuto vā, yato tvaṁ anavassutā.	11	
PA_pvr_2.2:11.1_1	Iṅgha, ayye, yaṁ te eso purisapuggalo deti khādanīyaṁ vā bhojanīyaṁ vā, taṁ tvaṁ	11	
PA_pvr_2.2:11.1_2	sahatthā paṭiggahetvā khāda vā bhuñja vā”ti uyyojentī tisso āpattiyo āpajjati.	11	
PA_pvr_2.2:11.2	Tassā vacanena khādissāmi bhuñjissāmīti paṭiggaṇhāti, āpatti dukkaṭassa;	11	
PA_pvr_2.2:11.3	ajjhohāre ajjhohāre āpatti thullaccayassa;	11	
PA_pvr_2.2:11.4	bhojanapariyosāne āpatti saṅghādisesassa.	11	
PA_pvr_2.2:12.1	Kupitā bhikkhunī yāvatatiyaṁ samanubhāsanāya na paṭinissajjantī tisso āpattiyo āpajjati.	12	
PA_pvr_2.2:12.2	Ñattiyā dukkaṭaṁ;	12	
PA_pvr_2.2:12.3	dvīhi kammavācāhi thullaccayā;	12	
PA_pvr_2.2:12.4	kammavācāpariyosāne āpatti saṅghādisesassa.	12	
PA_pvr_2.2:13.1	Kismiñcideva adhikaraṇe paccākatā bhikkhunī yāvatatiyaṁ samanubhāsanāya na paṭinissajjantī tisso āpattiyo āpajjati.	13	
PA_pvr_2.2:13.2	Ñattiyā dukkaṭaṁ;	13	
PA_pvr_2.2:13.3	dvīhi kammavācāhi thullaccayā;	13	
PA_pvr_2.2:13.4	kammavācāpariyosāne āpatti saṅghādisesassa.	13	
PA_pvr_2.2:14.1	Saṁsaṭṭhā bhikkhuniyo yāvatatiyaṁ samanubhāsanāya na paṭinissajjantiyo tisso āpattiyo āpajjanti.	14	
PA_pvr_2.2:14.2	Ñattiyā dukkaṭaṁ;	14	
PA_pvr_2.2:14.3	dvīhi kammavācāhi thullaccayā;	14	
PA_pvr_2.2:14.4	kammavācāpariyosāne āpatti saṅghādisesassa.	14	
PA_pvr_2.2:15.1	“Saṁsaṭṭhāva, ayye, tumhe viharatha. Mā tumhe nānā viharitthā”ti uyyojentī yāvatatiyaṁ samanubhāsanāya na paṭinissajjantī tisso āpattiyo āpajjati.	15	
PA_pvr_2.2:15.2	Ñattiyā dukkaṭaṁ;	15	
PA_pvr_2.2:15.3	dvīhi kammavācāhi thullaccayā;	15	
PA_pvr_2.2:15.4	kammavācāpariyosāne āpatti saṅghādisesassa.	15	
PA_pvr_2.2:16.1	Saṅghādisesā niṭṭhitā.	16	
PA_pvr_2.2:17.0	3. Nissaggiyakaṇḍa	17	
PA_pvr_2.2:17.1	Pattasannicayaṁ karontī ekaṁ āpattiṁ āpajjati.	17	
PA_pvr_2.2:17.2	Nissaggiyaṁ pācittiyaṁ.	17	
PA_pvr_2.2:18.1	Akālacīvaraṁ “kālacīvaran”ti adhiṭṭhahitvā bhājāpentī dve āpattiyo āpajjati.	18	
PA_pvr_2.2:18.2	Bhājāpeti, payoge dukkaṭaṁ;	18	
PA_pvr_2.2:18.3	bhājāpite nissaggiyaṁ pācittiyaṁ.	18	
PA_pvr_2.2:19.1	Bhikkhuniyā saddhiṁ cīvaraṁ parivattetvā acchindantī dve āpattiyo āpajjati.	19	
PA_pvr_2.2:19.2	Acchindati, payoge dukkaṭaṁ;	19	
PA_pvr_2.2:19.3	acchinne nissaggiyaṁ pācittiyaṁ.	19	
PA_pvr_2.2:20.1	Aññaṁ viññāpetvā aññaṁ viññāpentī dve āpattiyo āpajjati.	20	
PA_pvr_2.2:20.2	Viññāpeti, payoge dukkaṭaṁ;	20	
PA_pvr_2.2:20.3	viññāpite nissaggiyaṁ pācittiyaṁ.	20	
PA_pvr_2.2:21.1	Aññaṁ cetāpetvā aññaṁ cetāpentī dve āpattiyo āpajjati.	21	
PA_pvr_2.2:21.2	Cetāpeti, payoge dukkaṭaṁ;	21	
PA_pvr_2.2:21.3	cetāpite nissaggiyaṁ pācittiyaṁ.	21	
PA_pvr_2.2:22.1	Aññadatthikena parikkhārena aññuddisikena saṅghikena aññaṁ cetāpentī dve āpattiyo āpajjati.	22	
PA_pvr_2.2:22.2	Cetāpeti, payoge dukkaṭaṁ;	22	
PA_pvr_2.2:22.3	cetāpite nissaggiyaṁ pācittiyaṁ.	22	
PA_pvr_2.2:23.1	Aññadatthikena parikkhārena aññuddisikena saṅghikena saṁyācikena aññaṁ cetāpentī dve āpattiyo āpajjati.	23	
PA_pvr_2.2:23.2	Cetāpeti, payoge dukkaṭaṁ;	23	
PA_pvr_2.2:23.3	cetāpite nissaggiyaṁ pācittiyaṁ.	23	
PA_pvr_2.2:24.1	Aññadatthikena parikkhārena aññuddisikena mahājanikena aññaṁ cetāpentī dve āpattiyo āpajjati.	24	
PA_pvr_2.2:24.2	Cetāpeti, payoge dukkaṭaṁ;	24	
PA_pvr_2.2:24.3	cetāpite nissaggiyaṁ pācittiyaṁ.	24	
PA_pvr_2.2:25.1	Aññadatthikena parikkhārena aññuddisikena mahājanikena saṁyācikena aññaṁ cetāpentī dve āpattiyo āpajjati.	25	
PA_pvr_2.2:25.2	Cetāpeti, payoge dukkaṭaṁ;	25	
PA_pvr_2.2:25.3	cetāpite nissaggiyaṁ pācittiyaṁ.	25	
PA_pvr_2.2:26.1	Aññadatthikena parikkhārena aññuddisikena puggalikena saṁyācikena aññaṁ cetāpentī dve āpattiyo āpajjati.	26	
PA_pvr_2.2:26.2	Cetāpeti, payoge dukkaṭaṁ;	26	
PA_pvr_2.2:26.3	cetāpite nissaggiyaṁ pācittiyaṁ.	26	
PA_pvr_2.2:27.1	Atirekacatukkaṁsaparamaṁ garupāvuraṇaṁ cetāpentī dve āpattiyo āpajjati.	27	
PA_pvr_2.2:27.2	Cetāpeti, payoge dukkaṭaṁ;	27	
PA_pvr_2.2:27.3	cetāpite nissaggiyaṁ pācittiyaṁ.	27	
PA_pvr_2.2:28.1	Atirekaaḍḍhateyyakaṁsaparamaṁ lahupāvuraṇaṁ cetāpentī dve āpattiyo āpajjati.	28	
PA_pvr_2.2:28.2	Cetāpeti, payoge dukkaṭaṁ;	28	
PA_pvr_2.2:28.3	cetāpite nissaggiyaṁ pācittiyaṁ.	28	
PA_pvr_2.2:29.1	Nissaggiyā pācittiyā niṭṭhitā.	29	
PA_pvr_2.2:30.0.1	4. Pācittiyakaṇḍa	30	
PA_pvr_2.2:30.0.2	4.1. Lasuṇavagga	30	
PA_pvr_2.2:30.1	Lasuṇaṁ khādantī dve āpattiyo āpajjati.	30	
PA_pvr_2.2:30.2	Khādissāmīti paṭiggaṇhāti, āpatti dukkaṭassa;	30	
PA_pvr_2.2:30.3	ajjhohāre ajjhohāre āpatti pācittiyassa.	30	
PA_pvr_2.2:31.1	Sambādhe lomaṁ saṁharāpentī dve āpattiyo āpajjati.	31	
PA_pvr_2.2:31.2	Saṁharāpeti, payoge dukkaṭaṁ;	31	
PA_pvr_2.2:31.3	saṁharāpite āpatti pācittiyassa.	31	
PA_pvr_2.2:32.1	Talaghātakaṁ karontī dve āpattiyo āpajjati.	32	
PA_pvr_2.2:32.2	Karoti, payoge dukkaṭaṁ;	32	
PA_pvr_2.2:32.3	kate āpatti pācittiyassa.	32	
PA_pvr_2.2:33.1	Jatumaṭṭhakaṁ ādiyantī dve āpattiyo āpajjati.	33	
PA_pvr_2.2:33.2	Ādiyati, payoge dukkaṭaṁ;	33	
PA_pvr_2.2:33.3	ādinne āpatti pācittiyassa.	33	
PA_pvr_2.2:34.1	Atirekadvaṅgulapabbaparamaṁ udakasuddhikaṁ ādiyantī dve āpattiyo āpajjati.	34	
PA_pvr_2.2:34.2	Ādiyati, payoge dukkaṭaṁ;	34	
PA_pvr_2.2:34.3	ādinne āpatti pācittiyassa.	34	
PA_pvr_2.2:35.1	Bhikkhussa bhuñjantassa pānīyena vā vidhūpanena vā upatiṭṭhantī dve āpattiyo āpajjati.	35	
PA_pvr_2.2:35.2	Hatthapāse tiṭṭhati, āpatti pācittiyassa;	35	
PA_pvr_2.2:35.3	hatthapāsaṁ vijahitvā tiṭṭhati, āpatti dukkaṭassa.	35	
PA_pvr_2.2:36.1	Āmakadhaññaṁ viññāpetvā bhuñjantī dve āpattiyo āpajjati.	36	
PA_pvr_2.2:36.2	“Bhuñjissāmī”ti paṭiggaṇhāti, āpatti dukkaṭassa;	36	
PA_pvr_2.2:36.3	ajjhohāre ajjhohāre āpatti pācittiyassa.	36	
PA_pvr_2.2:37.1	Uccāraṁ vā passāvaṁ vā saṅkāraṁ vā vighāsaṁ vā tirokuṭṭe vā tiropākāre vā chaḍḍentī dve āpattiyo āpajjati.	37	
PA_pvr_2.2:37.2	Chaḍḍeti, payoge dukkaṭaṁ;	37	
PA_pvr_2.2:37.3	chaḍḍite āpatti pācittiyassa.	37	
PA_pvr_2.2:38.1	Uccāraṁ vā passāvaṁ vā saṅkāraṁ vā vighāsaṁ vā harite chaḍḍentī dve āpattiyo āpajjati.	38	
PA_pvr_2.2:38.2	Chaḍḍeti, payoge dukkaṭaṁ;	38	
PA_pvr_2.2:38.3	chaḍḍite āpatti pācittiyassa.	38	
PA_pvr_2.2:39.1	Naccaṁ vā gītaṁ vā vāditaṁ vā dassanāya gacchantī dve āpattiyo āpajjati.	39	
PA_pvr_2.2:39.2	Gacchati, āpatti dukkaṭassa;	39	
PA_pvr_2.2:39.3	yattha ṭhitā passati vā suṇāti vā, āpatti pācittiyassa.	39	
PA_pvr_2.2:40.1	Lasuṇavaggo paṭhamo.	40	
PA_pvr_2.2:41.0	4.2. Rattandhakāravagga	41	
PA_pvr_2.2:41.1	Rattandhakāre appadīpe purisena saddhiṁ ekenekā santiṭṭhantī dve āpattiyo āpajjati.	41	
PA_pvr_2.2:41.2	Hatthapāse tiṭṭhati, āpatti pācittiyassa;	41	
PA_pvr_2.2:41.3	hatthapāsaṁ vijahitvā tiṭṭhati, āpatti dukkaṭassa.	41	
PA_pvr_2.2:42.1	Paṭicchanne okāse purisena saddhiṁ ekenekā santiṭṭhantī dve āpattiyo āpajjati.	42	
PA_pvr_2.2:42.2	Hatthapāse tiṭṭhati, āpatti pācittiyassa;	42	
PA_pvr_2.2:42.3	hatthapāsaṁ vijahitvā tiṭṭhati, āpatti dukkaṭassa.	42	
PA_pvr_2.2:43.1	Ajjhokāse purisena saddhiṁ ekenekā santiṭṭhantī dve āpattiyo āpajjati.	43	
PA_pvr_2.2:43.2	Hatthapāse tiṭṭhati, āpatti pācittiyassa;	43	
PA_pvr_2.2:43.3	hatthapāsaṁ vijahitvā tiṭṭhati, āpatti dukkaṭassa.	43	
PA_pvr_2.2:44.1	Rathikāya vā byūhe vā siṅghāṭake vā purisena saddhiṁ ekenekā santiṭṭhantī dve āpattiyo āpajjati.	44	
PA_pvr_2.2:44.2	Hatthapāse tiṭṭhati, āpatti pācittiyassa;	44	
PA_pvr_2.2:44.3	hatthapāsaṁ vijahitvā tiṭṭhati, āpatti dukkaṭassa.	44	
PA_pvr_2.2:45.1	Purebhattaṁ kulāni upasaṅkamitvā āsane nisīditvā sāmike anāpucchā pakkamantī dve āpattiyo āpajjati.	45	
PA_pvr_2.2:45.2	Paṭhamaṁ pādaṁ anovassakaṁ atikkāmeti, āpatti dukkaṭassa;	45	
PA_pvr_2.2:45.3	dutiyaṁ pādaṁ atikkāmeti, āpatti pācittiyassa.	45	
PA_pvr_2.2:46.1	Pacchābhattaṁ kulāni upasaṅkamitvā sāmike anāpucchā āsane nisīdantī dve āpattiyo āpajjati.	46	
PA_pvr_2.2:46.2	Nisīdati, payoge dukkaṭaṁ;	46	
PA_pvr_2.2:46.3	nisinne āpatti pācittiyassa.	46	
PA_pvr_2.2:47.1	Vikāle kulāni upasaṅkamitvā sāmike anāpucchā seyyaṁ santharitvā vā santharāpetvā vā abhinisīdantī dve āpattiyo āpajjati.	47	
PA_pvr_2.2:47.2	Abhinisīdati, payoge dukkaṭaṁ;	47	
PA_pvr_2.2:47.3	abhinisinne āpatti pācittiyassa.	47	
PA_pvr_2.2:48.1	Duggahitena dūpadhāritena paraṁ ujjhāpentī dve āpattiyo āpajjati.	48	
PA_pvr_2.2:48.2	Ujjhāpeti, payoge dukkaṭaṁ;	48	
PA_pvr_2.2:48.3	ujjhāpite āpatti pācittiyassa.	48	
PA_pvr_2.2:49.1	Attānaṁ vā paraṁ vā nirayena vā brahmacariyena vā abhisapantī dve āpattiyo āpajjati.	49	
PA_pvr_2.2:49.2	Abhisapati, payoge dukkaṭaṁ;	49	
PA_pvr_2.2:49.3	abhisapite āpatti pācittiyassa.	49	
PA_pvr_2.2:50.1	Attānaṁ vadhitvā vadhitvā rodantī dve āpattiyo āpajjati.	50	
PA_pvr_2.2:50.2	Vadhati rodati, āpatti pācittiyassa;	50	
PA_pvr_2.2:50.3	vadhati na rodati, āpatti dukkaṭassa.	50	
PA_pvr_2.2:51.1	Rattandhakāravaggo dutiyo.	51	
PA_pvr_2.2:52.0	4.3. Nahānavagga	52	
PA_pvr_2.2:52.1	Naggā nahāyantī dve āpattiyo āpajjati.	52	
PA_pvr_2.2:52.2	Nahāyati, payoge dukkaṭaṁ;	52	
PA_pvr_2.2:52.3	nahānapariyosāne āpatti pācittiyassa.	52	
PA_pvr_2.2:53.1	Pamāṇātikkantaṁ udakasāṭikaṁ kārāpentī dve āpattiyo āpajjati.	53	
PA_pvr_2.2:53.2	Kārāpeti, payoge dukkaṭaṁ;	53	
PA_pvr_2.2:53.3	kārāpite, āpatti pācittiyassa.	53	
PA_pvr_2.2:54.1	Bhikkhuniyā cīvaraṁ visibbetvā vā visibbāpetvā vā neva sibbentī na sibbāpanāya ussukkaṁ karontī ekaṁ āpattiṁ āpajjati.	54	
PA_pvr_2.2:54.2	Pācittiyaṁ.	54	
PA_pvr_2.2:55.1	Pañcāhikaṁ saṅghāṭicāraṁ atikkāmentī ekaṁ āpattiṁ āpajjati.	55	
PA_pvr_2.2:55.2	Pācittiyaṁ.	55	
PA_pvr_2.2:56.1	Cīvarasaṅkamanīyaṁ dhārentī dve āpattiyo āpajjati.	56	
PA_pvr_2.2:56.2	Dhāreti, payoge dukkaṭaṁ;	56	
PA_pvr_2.2:56.3	dhārite, āpatti pācittiyassa.	56	
PA_pvr_2.2:57.1	Gaṇassa cīvaralābhaṁ antarāyaṁ karontī dve āpattiyo āpajjati.	57	
PA_pvr_2.2:57.2	Karoti, payoge dukkaṭaṁ;	57	
PA_pvr_2.2:57.3	kate, āpatti pācittiyassa.	57	
PA_pvr_2.2:58.1	Dhammikaṁ cīvaravibhaṅgaṁ paṭibāhantī dve āpattiyo āpajjati.	58	
PA_pvr_2.2:58.2	Paṭibāhati, payoge dukkaṭaṁ;	58	
PA_pvr_2.2:58.3	paṭibāhite, āpatti pācittiyassa.	58	
PA_pvr_2.2:59.1	Agārikassa vā paribbājakassa vā paribbājikāya vā samaṇacīvaraṁ dentī dve āpattiyo āpajjati.	59	
PA_pvr_2.2:59.2	Deti, payoge dukkaṭaṁ;	59	
PA_pvr_2.2:59.3	dinne, āpatti pācittiyassa.	59	
PA_pvr_2.2:60.1	Dubbalacīvarapaccāsāya cīvarakālasamayaṁ atikkāmentī dve āpattiyo āpajjati.	60	
PA_pvr_2.2:60.2	Atikkāmeti, payoge dukkaṭaṁ;	60	
PA_pvr_2.2:60.3	atikkāmite, āpatti pācittiyassa.	60	
PA_pvr_2.2:61.1	Dhammikaṁ kathinuddhāraṁ paṭibāhantī dve āpattiyo āpajjati.	61	
PA_pvr_2.2:61.2	Paṭibāhati, payoge dukkaṭaṁ;	61	
PA_pvr_2.2:61.3	paṭibāhite, āpatti pācittiyassa.	61	
PA_pvr_2.2:62.1	Nahānavaggo tatiyo.	62	
PA_pvr_2.2:63.0	4.4. Tuvaṭṭavagga	63	
PA_pvr_2.2:63.1	Dve bhikkhuniyo ekamañce tuvaṭṭentiyo dve āpattiyo āpajjanti.	63	
PA_pvr_2.2:63.2	Nipajjanti, payoge dukkaṭaṁ;	63	
PA_pvr_2.2:63.3	nipanne, āpatti pācittiyassa.	63	
PA_pvr_2.2:64.1	Dve bhikkhuniyo ekattharaṇapāvuraṇā tuvaṭṭentiyo dve āpattiyo āpajjanti.	64	
PA_pvr_2.2:64.2	Nipajjanti, payoge dukkaṭaṁ;	64	
PA_pvr_2.2:64.3	nipanne, āpatti pācittiyassa.	64	
PA_pvr_2.2:65.1	Bhikkhuniyā sañcicca aphāsuṁ karontī dve āpattiyo āpajjati.	65	
PA_pvr_2.2:65.2	Karoti, payoge dukkaṭaṁ;	65	
PA_pvr_2.2:65.3	kate, āpatti pācittiyassa.	65	
PA_pvr_2.2:66.1	Dukkhitaṁ sahajīviniṁ neva upaṭṭhentī na upaṭṭhāpanāya ussukkaṁ karontī ekaṁ āpattiṁ āpajjati.	66	
PA_pvr_2.2:66.2	Pācittiyaṁ.	66	
PA_pvr_2.2:67.1	Bhikkhuniyā upassayaṁ datvā kupitā anattamanā nikkaḍḍhantī dve āpattiyo āpajjati.	67	
PA_pvr_2.2:67.2	Nikkaḍḍhati, payoge dukkaṭaṁ;	67	
PA_pvr_2.2:67.3	nikkaḍḍhite, āpatti pācittiyassa.	67	
PA_pvr_2.2:68.1	Saṁsaṭṭhā bhikkhunī yāvatatiyaṁ samanubhāsanāya na paṭinissajjantī dve āpattiyo āpajjati.	68	
PA_pvr_2.2:68.2	Ñattiyā dukkaṭaṁ;	68	
PA_pvr_2.2:68.3	kammavācāpariyosāne āpatti pācittiyassa.	68	
PA_pvr_2.2:69.1	Antoraṭṭhe sāsaṅkasammate sappaṭibhaye asatthikā cārikaṁ carantī dve āpattiyo āpajjati.	69	
PA_pvr_2.2:69.2	Paṭipajjati, payoge dukkaṭaṁ;	69	
PA_pvr_2.2:69.3	paṭipanne, āpatti pācittiyassa.	69	
PA_pvr_2.2:70.1	Tiroraṭṭhe sāsaṅkasammate sappaṭibhaye asatthikā cārikaṁ carantī dve āpattiyo āpajjati.	70	
PA_pvr_2.2:70.2	Paṭipajjati, payoge dukkaṭaṁ;	70	
PA_pvr_2.2:70.3	paṭipanne, āpatti pācittiyassa.	70	
PA_pvr_2.2:71.1	Antovassaṁ cārikaṁ carantī dve āpattiyo āpajjati.	71	
PA_pvr_2.2:71.2	Paṭipajjati, payoge dukkaṭaṁ;	71	
PA_pvr_2.2:71.3	paṭipanne, āpatti pācittiyassa.	71	
PA_pvr_2.2:72.1	Vassaṁvuṭṭhā bhikkhunī cārikaṁ na pakkamantī ekaṁ āpattiṁ āpajjati.	72	
PA_pvr_2.2:72.2	Pācittiyaṁ.	72	
PA_pvr_2.2:73.1	Tuvaṭṭavaggo catuttho.	73	
PA_pvr_2.2:74.0	4.5. Cittāgāravagga	74	
PA_pvr_2.2:74.1	Rājāgāraṁ vā cittāgāraṁ vā ārāmaṁ vā uyyānaṁ vā pokkharaṇiṁ vā dassanāya gacchantī dve āpattiyo āpajjati.	74	
PA_pvr_2.2:74.2	Gacchati, āpatti dukkaṭassa;	74	
PA_pvr_2.2:74.3	yattha ṭhitā passati, āpatti pācittiyassa.	74	
PA_pvr_2.2:75.1	Āsandiṁ vā pallaṅkaṁ vā paribhuñjantī dve āpattiyo āpajjati.	75	
PA_pvr_2.2:75.2	Paribhuñjati, payoge dukkaṭaṁ;	75	
PA_pvr_2.2:75.3	paribhutte, āpatti pācittiyassa.	75	
PA_pvr_2.2:76.1	Suttaṁ kantantī dve āpattiyo āpajjati.	76	
PA_pvr_2.2:76.2	Kantati, payoge dukkaṭaṁ;	76	
PA_pvr_2.2:76.3	ujjavujjave, āpatti pācittiyassa.	76	
PA_pvr_2.2:77.1	Gihiveyyāvaccaṁ karontī dve āpattiyo āpajjati.	77	
PA_pvr_2.2:77.2	Karoti, payoge dukkaṭaṁ;	77	
PA_pvr_2.2:77.3	kate, āpatti pācittiyassa.	77	
PA_pvr_2.2:78.1	Bhikkhuniyā—“ehāyye, imaṁ adhikaraṇaṁ vūpasamehī”ti vuccamānā—“sādhū”ti paṭissuṇitvā neva vūpasamentī na vūpasamāya ussukkaṁ karontī ekaṁ āpattiṁ āpajjati.	78	
PA_pvr_2.2:78.2	Pācittiyaṁ.	78	
PA_pvr_2.2:79.1	Agārikassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dentī dve āpattiyo āpajjati.	79	
PA_pvr_2.2:79.2	Deti, payoge dukkaṭaṁ;	79	
PA_pvr_2.2:79.3	dinne, āpatti pācittiyassa.	79	
PA_pvr_2.2:80.1	Āvasathacīvaraṁ anissajjitvā paribhuñjantī dve āpattiyo āpajjati.	80	
PA_pvr_2.2:80.2	Paribhuñjati, payoge dukkaṭaṁ;	80	
PA_pvr_2.2:80.3	paribhutte, āpatti pācittiyassa.	80	
PA_pvr_2.2:81.1	Āvasathaṁ anissajjitvā cārikaṁ pakkamantī dve āpattiyo āpajjati.	81	
PA_pvr_2.2:81.2	Paṭhamaṁ pādaṁ parikkhepaṁ atikkāmeti, āpatti dukkaṭassa;	81	
PA_pvr_2.2:81.3	dutiyaṁ pādaṁ atikkāmeti, āpatti pācittiyassa.	81	
PA_pvr_2.2:82.1	Tiracchānavijjaṁ pariyāpuṇantī dve āpattiyo āpajjati.	82	
PA_pvr_2.2:82.2	Pariyāpuṇāti, payoge dukkaṭaṁ;	82	
PA_pvr_2.2:82.3	pade pade āpatti pācittiyassa.	82	
PA_pvr_2.2:83.1	Tiracchānavijjaṁ vācentī dve āpattiyo āpajjati.	83	
PA_pvr_2.2:83.2	Vāceti, payoge dukkaṭaṁ;	83	
PA_pvr_2.2:83.3	pade pade āpatti pācittiyassa.	83	
PA_pvr_2.2:84.1	Cittāgāravaggo pañcamo.	84	
PA_pvr_2.2:85.0	4.6. Ārāmavagga	85	
PA_pvr_2.2:85.1	Jānaṁ sabhikkhukaṁ ārāmaṁ anāpucchā pavisantī dve āpattiyo āpajjati.	85	
PA_pvr_2.2:85.2	Paṭhamaṁ pādaṁ parikkhepaṁ atikkāmeti, āpatti dukkaṭassa;	85	
PA_pvr_2.2:85.3	dutiyaṁ pādaṁ atikkāmeti, āpatti pācittiyassa.	85	
PA_pvr_2.2:86.1	Bhikkhuṁ akkosantī paribhāsantī dve āpattiyo āpajjati.	86	
PA_pvr_2.2:86.2	Akkosati, payoge dukkaṭaṁ;	86	
PA_pvr_2.2:86.3	akkosite, āpatti pācittiyassa.	86	
PA_pvr_2.2:87.1	Caṇḍīkatā gaṇaṁ paribhāsantī dve āpattiyo āpajjati.	87	
PA_pvr_2.2:87.2	Paribhāsati, payoge dukkaṭaṁ;	87	
PA_pvr_2.2:87.3	paribhāsite, āpatti pācittiyassa.	87	
PA_pvr_2.2:88.1	Nimantitā vā pavāritā vā khādanīyaṁ vā bhojanīyaṁ vā bhuñjantī dve āpattiyo āpajjati.	88	
PA_pvr_2.2:88.2	“Khādissāmi bhuñjissāmī”ti paṭiggaṇhāti, āpatti dukkaṭassa;	88	
PA_pvr_2.2:88.3	ajjhohāre ajjhohāre āpatti pācittiyassa.	88	
PA_pvr_2.2:89.1	Kulaṁ maccharāyantī dve āpattiyo āpajjati.	89	
PA_pvr_2.2:89.2	Maccharāyati, payoge dukkaṭaṁ;	89	
PA_pvr_2.2:89.3	maccharite, āpatti pācittiyassa.	89	
PA_pvr_2.2:90.1	Abhikkhuke āvāse vassaṁ vasantī dve āpattiyo āpajjati.	90	
PA_pvr_2.2:90.2	“Vassaṁ vasissāmī”ti senāsanaṁ paññapeti pānīyaṁ paribhojanīyaṁ upaṭṭhapeti pariveṇaṁ sammajjati, āpatti dukkaṭassa;	90	
PA_pvr_2.2:90.3	saha aruṇuggamanā āpatti pācittiyassa.	90	
PA_pvr_2.2:91.1	Vassaṁvuṭṭhā bhikkhunī ubhatosaṅghe tīhi ṭhānehi na pavārentī ekaṁ āpattiṁ āpajjati.	91	
PA_pvr_2.2:91.2	Pācittiyaṁ.	91	
PA_pvr_2.2:92.1	Ovādāya vā saṁvāsāya vā na gacchantī ekaṁ āpattiṁ āpajjati.	92	
PA_pvr_2.2:92.2	Pācittiyaṁ.	92	
PA_pvr_2.2:93.1	Uposathampi na pucchantī ovādampi na yācantī ekaṁ āpattiṁ āpajjati.	93	
PA_pvr_2.2:93.2	Pācittiyaṁ.	93	
PA_pvr_2.2:94.1	Pasākhe jātaṁ gaṇḍaṁ vā rudhitaṁ vā anapaloketvā saṅghaṁ vā gaṇaṁ vā purisena saddhiṁ ekenekā bhedāpentī dve āpattiyo āpajjati.	94	
PA_pvr_2.2:94.2	Bhedāpeti, payoge dukkaṭaṁ;	94	
PA_pvr_2.2:94.3	bhinne, āpatti pācittiyassa.	94	
PA_pvr_2.2:95.1	Ārāmavaggo chaṭṭho.	95	
PA_pvr_2.2:96.0	4.7. Gabbhinivagga	96	
PA_pvr_2.2:96.1	Gabbhiniṁ vuṭṭhāpentī dve āpattiyo āpajjati.	96	
PA_pvr_2.2:96.2	Vuṭṭhāpeti, payoge dukkaṭaṁ;	96	
PA_pvr_2.2:96.3	vuṭṭhāpite, āpatti pācittiyassa.	96	
PA_pvr_2.2:97.1	Pāyantiṁ vuṭṭhāpentī dve āpattiyo āpajjati.	97	
PA_pvr_2.2:97.2	Vuṭṭhāpeti, payoge dukkaṭaṁ;	97	
PA_pvr_2.2:97.3	vuṭṭhāpite, āpatti pācittiyassa.	97	
PA_pvr_2.2:98.1	Dve vassāni chasu dhammesu asikkhitasikkhaṁ sikkhamānaṁ vuṭṭhāpentī dve āpattiyo āpajjati.	98	
PA_pvr_2.2:98.2	Vuṭṭhāpeti, payoge dukkaṭaṁ;	98	
PA_pvr_2.2:98.3	vuṭṭhāpite, āpatti pācittiyassa.	98	
PA_pvr_2.2:99.1	Dve vassāni chasu dhammesu sikkhitasikkhaṁ sikkhamānaṁ saṅghena asammataṁ vuṭṭhāpentī dve āpattiyo āpajjati.	99	
PA_pvr_2.2:99.2	Vuṭṭhāpeti, payoge dukkaṭaṁ;	99	
PA_pvr_2.2:99.3	vuṭṭhāpite, āpatti pācittiyassa.	99	
PA_pvr_2.2:100.1	Ūnadvādasavassaṁ gihigataṁ vuṭṭhāpentī dve āpattiyo āpajjati.	100	
PA_pvr_2.2:100.2	Vuṭṭhāpeti, payoge dukkaṭaṁ;	100	
PA_pvr_2.2:100.3	vuṭṭhāpite, āpatti pācittiyassa.	100	
PA_pvr_2.2:101.1	Paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpentī dve āpattiyo āpajjati.	101	
PA_pvr_2.2:101.2	Vuṭṭhāpeti, payoge dukkaṭaṁ;	101	
PA_pvr_2.2:101.3	vuṭṭhāpite, āpatti pācittiyassa.	101	
PA_pvr_2.2:102.1	Paripuṇṇadvādasavassaṁ gihigataṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpentī dve āpattiyo āpajjati.	102	
PA_pvr_2.2:102.2	Vuṭṭhāpeti, payoge dukkaṭaṁ;	102	
PA_pvr_2.2:102.3	vuṭṭhāpite, āpatti pācittiyassa.	102	
PA_pvr_2.2:103.1	Sahajīviniṁ vuṭṭhāpetvā dve vassāni neva anuggaṇhantī nānuggaṇhāpentī ekaṁ āpattiṁ āpajjati.	103	
PA_pvr_2.2:103.2	Pācittiyaṁ.	103	
PA_pvr_2.2:104.1	Vuṭṭhāpitaṁ pavattiniṁ dve vassāni nānubandhantī ekaṁ āpattiṁ āpajjati.	104	
PA_pvr_2.2:104.2	Pācittiyaṁ.	104	
PA_pvr_2.2:105.1	Sahajīviniṁ vuṭṭhāpetvā neva vūpakāsentī na vūpakāsāpentī ekaṁ āpattiṁ āpajjati.	105	
PA_pvr_2.2:105.2	Pācittiyaṁ.	105	
PA_pvr_2.2:106.1	Gabbhinivaggo sattamo.	106	
PA_pvr_2.2:107.0	4.8. Kumāribhūtavagga	107	
PA_pvr_2.2:107.1	Ūnavīsativassaṁ kumāribhūtaṁ vuṭṭhāpentī dve āpattiyo āpajjati.	107	
PA_pvr_2.2:107.2	Vuṭṭhāpeti, payoge dukkaṭaṁ;	107	
PA_pvr_2.2:107.3	vuṭṭhāpite, āpatti pācittiyassa.	107	
PA_pvr_2.2:108.1	Paripuṇṇavīsativassaṁ kumāribhūtaṁ dve vassāni chasu dhammesu asikkhitasikkhaṁ vuṭṭhāpentī dve āpattiyo āpajjati.	108	
PA_pvr_2.2:108.2	Vuṭṭhāpeti, payoge dukkaṭaṁ;	108	
PA_pvr_2.2:108.3	vuṭṭhāpite, āpatti pācittiyassa.	108	
PA_pvr_2.2:109.1	Paripuṇṇavīsativassaṁ kumāribhūtaṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpentī dve āpattiyo āpajjati.	109	
PA_pvr_2.2:109.2	Vuṭṭhāpeti, payoge dukkaṭaṁ;	109	
PA_pvr_2.2:109.3	vuṭṭhāpite, āpatti pācittiyassa.	109	
PA_pvr_2.2:110.1	Ūnadvādasavassā vuṭṭhāpentī dve āpattiyo āpajjati.	110	
PA_pvr_2.2:110.2	Vuṭṭhāpeti, payoge dukkaṭaṁ;	110	
PA_pvr_2.2:110.3	vuṭṭhāpite, āpatti pācittiyassa.	110	
PA_pvr_2.2:111.1	Paripuṇṇadvādasavassā saṅghena asammatā vuṭṭhāpentī dve āpattiyo āpajjati.	111	
PA_pvr_2.2:111.2	Vuṭṭhāpeti, payoge dukkaṭaṁ;	111	
PA_pvr_2.2:111.3	vuṭṭhāpite, āpatti pācittiyassa.	111	
PA_pvr_2.2:112.1	“Alaṁ tāva te, ayye, vuṭṭhāpitenā”ti vuccamānā “sādhū”ti paṭissuṇitvā pacchā khīyanadhammaṁ āpajjantī dve āpattiyo āpajjati.	112	
PA_pvr_2.2:112.2	Khiyyati, payoge dukkaṭaṁ;	112	
PA_pvr_2.2:112.3	khiyyite, āpatti pācittiyassa.	112	
PA_pvr_2.2:113.1	Sikkhamānaṁ—“sace me tvaṁ, ayye, cīvaraṁ dassasi, evāhaṁ taṁ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṁ karontī ekaṁ āpattiṁ āpajjati.	113	
PA_pvr_2.2:113.2	Pācittiyaṁ.	113	
PA_pvr_2.2:114.1	Sikkhamānaṁ—“sace maṁ tvaṁ, ayye, dve vassāni anubandhissasi, evāhaṁ taṁ vuṭṭhāpessāmī”ti vatvā neva vuṭṭhāpentī na vuṭṭhāpanāya ussukkaṁ karontī ekaṁ āpattiṁ āpajjati.	114	
PA_pvr_2.2:114.2	Pācittiyaṁ.	114	
PA_pvr_2.2:115.1	Purisasaṁsaṭṭhaṁ kumārakasaṁsaṭṭhaṁ caṇḍiṁ sokāvāsaṁ sikkhamānaṁ vuṭṭhāpentī dve āpattiyo āpajjati.	115	
PA_pvr_2.2:115.2	Vuṭṭhāpeti, payoge dukkaṭaṁ;	115	
PA_pvr_2.2:115.3	vuṭṭhāpite, āpatti pācittiyassa.	115	
PA_pvr_2.2:116.1	Mātāpitūhi vā sāmikena vā ananuññātaṁ sikkhamānaṁ vuṭṭhāpentī dve āpattiyo āpajjati.	116	
PA_pvr_2.2:116.2	Vuṭṭhāpeti, payoge dukkaṭaṁ;	116	
PA_pvr_2.2:116.3	vuṭṭhāpite, āpatti pācittiyassa.	116	
PA_pvr_2.2:117.1	Pārivāsikachandadānena sikkhamānaṁ vuṭṭhāpentī dve āpattiyo āpajjati.	117	
PA_pvr_2.2:117.2	Vuṭṭhāpeti, payoge dukkaṭaṁ;	117	
PA_pvr_2.2:117.3	vuṭṭhāpite, āpatti pācittiyassa.	117	
PA_pvr_2.2:118.1	Anuvassaṁ vuṭṭhāpentī dve āpattiyo āpajjati.	118	
PA_pvr_2.2:118.2	Vuṭṭhāpeti, payoge dukkaṭaṁ;	118	
PA_pvr_2.2:118.3	vuṭṭhāpite, āpatti pācittiyassa.	118	
PA_pvr_2.2:119.1	Ekaṁ vassaṁ dve vuṭṭhāpentī dve āpattiyo āpajjati.	119	
PA_pvr_2.2:119.2	Vuṭṭhāpeti, payoge dukkaṭaṁ;	119	
PA_pvr_2.2:119.3	vuṭṭhāpite, āpatti pācittiyassa.	119	
PA_pvr_2.2:120.1	Kumāribhūtavaggo aṭṭhamo.	120	
PA_pvr_2.2:121.0	4.9. Chattupāhanavagga	121	
PA_pvr_2.2:121.1	Chattupāhanaṁ dhārentī dve āpattiyo āpajjati.	121	
PA_pvr_2.2:121.2	Dhāreti, payoge dukkaṭaṁ;	121	
PA_pvr_2.2:121.3	dhārite, āpatti pācittiyassa.	121	
PA_pvr_2.2:122.1	Yānena yāyantī dve āpattiyo āpajjati.	122	
PA_pvr_2.2:122.2	Yāyati, payoge dukkaṭaṁ;	122	
PA_pvr_2.2:122.3	yāyite, āpatti pācittiyassa.	122	
PA_pvr_2.2:123.1	Saṅghāṇiṁ dhārentī dve āpattiyo āpajjati.	123	
PA_pvr_2.2:123.2	Dhāreti, payoge dukkaṭaṁ;	123	
PA_pvr_2.2:123.3	dhārite, āpatti pācittiyassa.	123	
PA_pvr_2.2:124.1	Itthālaṅkāraṁ dhārentī dve āpattiyo āpajjati.	124	
PA_pvr_2.2:124.2	Dhāreti, payoge dukkaṭaṁ;	124	
PA_pvr_2.2:124.3	dhārite, āpatti pācittiyassa.	124	
PA_pvr_2.2:125.1	Gandhavaṇṇakena nahāyantī dve āpattiyo āpajjati.	125	
PA_pvr_2.2:125.2	Nahāyati, payoge dukkaṭaṁ;	125	
PA_pvr_2.2:125.3	nahānapariyosāne, āpatti pācittiyassa.	125	
PA_pvr_2.2:126.1	Vāsitakena piññākena nahāyantī dve āpattiyo āpajjati.	126	
PA_pvr_2.2:126.2	Nahāyati, payoge dukkaṭaṁ;	126	
PA_pvr_2.2:126.3	nahānapariyosāne, āpatti pācittiyassa.	126	
PA_pvr_2.2:127.1	Bhikkhuniyā ummaddāpentī parimaddāpentī dve āpattiyo āpajjati.	127	
PA_pvr_2.2:127.2	Ummaddāpeti, payoge dukkaṭaṁ;	127	
PA_pvr_2.2:127.3	ummaddite, āpatti pācittiyassa.	127	
PA_pvr_2.2:128.1	Sikkhamānāya ummaddāpentī parimaddāpentī dve āpattiyo āpajjati.	128	
PA_pvr_2.2:128.2	Ummaddāpeti, payoge dukkaṭaṁ;	128	
PA_pvr_2.2:128.3	ummaddite, āpatti pācittiyassa.	128	
PA_pvr_2.2:129.1	Sāmaṇeriyā ummaddāpentī parimaddāpentī dve āpattiyo āpajjati.	129	
PA_pvr_2.2:129.2	Ummaddāpeti, payoge dukkaṭaṁ;	129	
PA_pvr_2.2:129.3	ummaddite, āpatti pācittiyassa.	129	
PA_pvr_2.2:130.1	Gihiniyā ummaddāpentī parimaddāpentī dve āpattiyo āpajjati.	130	
PA_pvr_2.2:130.2	Ummaddāpeti, payoge dukkaṭaṁ;	130	
PA_pvr_2.2:130.3	ummaddite, āpatti pācittiyassa.	130	
PA_pvr_2.2:131.1	Bhikkhussa purato anāpucchā āsane nisīdantī dve āpattiyo āpajjati.	131	
PA_pvr_2.2:131.2	Nisīdati, payoge dukkaṭaṁ;	131	
PA_pvr_2.2:131.3	nisinne, āpatti pācittiyassa.	131	
PA_pvr_2.2:132.1	Anokāsakataṁ bhikkhuṁ pañhaṁ pucchantī dve āpattiyo āpajjati.	132	
PA_pvr_2.2:132.2	Pucchati, payoge dukkaṭaṁ;	132	
PA_pvr_2.2:132.3	pucchite, āpatti pācittiyassa.	132	
PA_pvr_2.2:133.1	Asaṅkaccikā gāmaṁ pavisantī dve āpattiyo āpajjati.	133	
PA_pvr_2.2:133.2	Paṭhamaṁ pādaṁ parikkhepaṁ atikkāmeti, āpatti dukkaṭassa;	133	
PA_pvr_2.2:133.3	dutiyaṁ pādaṁ atikkāmeti, āpatti pācittiyassa.	133	
PA_pvr_2.2:134.1	Chattupāhanavaggo navamo.	134	
PA_pvr_2.2:134.2	Khuddakaṁ niṭṭhitaṁ.	134	
PA_pvr_2.2:135.0	5. Pāṭidesanīyakaṇḍa	135	
PA_pvr_2.2:135.1	Sappiṁ viññāpetvā bhuñjantī dve āpattiyo āpajjati.	135	
PA_pvr_2.2:135.2	Bhuñjissāmīti paṭiggaṇhāti, āpatti dukkaṭassa;	135	
PA_pvr_2.2:135.3	ajjhohāre ajjhohāre āpatti pāṭidesanīyassa.	135	
PA_pvr_2.2:136.1	Telaṁ viññāpetvā bhuñjantī dve āpattiyo āpajjati.	136	
PA_pvr_2.2:136.2	Bhuñjissāmīti paṭiggaṇhāti, āpatti dukkaṭassa;	136	
PA_pvr_2.2:136.3	ajjhohāre ajjhohāre āpatti pāṭidesanīyassa.	136	
PA_pvr_2.2:137.1	Madhuṁ viññāpetvā bhuñjantī dve āpattiyo āpajjati.	137	
PA_pvr_2.2:137.2	Bhuñjissāmīti paṭiggaṇhāti, āpatti dukkaṭassa;	137	
PA_pvr_2.2:137.3	ajjhohāre ajjhohāre āpatti pāṭidesanīyassa.	137	
PA_pvr_2.2:138.1	Phāṇitaṁ viññāpetvā bhuñjantī dve āpattiyo āpajjati.	138	
PA_pvr_2.2:138.2	Bhuñjissāmīti paṭiggaṇhāti, āpatti dukkaṭassa;	138	
PA_pvr_2.2:138.3	ajjhohāre ajjhohāre āpatti pāṭidesanīyassa.	138	
PA_pvr_2.2:139.1	Macchaṁ viññāpetvā bhuñjantī dve āpattiyo āpajjati.	139	
PA_pvr_2.2:139.2	Bhuñjissāmīti paṭiggaṇhāti, āpatti dukkaṭassa;	139	
PA_pvr_2.2:139.3	ajjhohāre ajjhohāre āpatti pāṭidesanīyassa.	139	
PA_pvr_2.2:140.1	Maṁsaṁ viññāpetvā bhuñjantī dve āpattiyo āpajjati.	140	
PA_pvr_2.2:140.2	Bhuñjissāmīti paṭiggaṇhāti, āpatti dukkaṭassa;	140	
PA_pvr_2.2:140.3	ajjhohāre ajjhohāre āpatti pāṭidesanīyassa.	140	
PA_pvr_2.2:141.1	Khīraṁ viññāpetvā bhuñjantī dve āpattiyo āpajjati.	141	
PA_pvr_2.2:141.2	Bhuñjissāmīti paṭiggaṇhāti, āpatti dukkaṭassa;	141	
PA_pvr_2.2:141.3	ajjhohāre ajjhohāre āpatti pāṭidesanīyassa.	141	
PA_pvr_2.2:142.1	Dadhiṁ viññāpetvā bhuñjantī dve āpattiyo āpajjati.	142	
PA_pvr_2.2:142.2	Bhuñjissāmīti paṭiggaṇhāti, āpatti dukkaṭassa;	142	
PA_pvr_2.2:142.3	ajjhohāre ajjhohāre āpatti pāṭidesanīyassa.	142	
PA_pvr_2.2:143.1	Aṭṭha pāṭidesanīyā niṭṭhitā.	143	
PA_pvr_2.2:143.2	Katāpattivāro niṭṭhito dutiyo.	143	
