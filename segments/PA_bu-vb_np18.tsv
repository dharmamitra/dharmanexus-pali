segmentnr	original	folio	analyzed
PA_bu-vb_np18:0.1	Theravāda Vinaya	0	
PA_bu-vb_np18:0.2	Mahāvibhaṅga	0	
PA_bu-vb_np18:0.3	Nissaggiyakaṇḍa	0	
PA_bu-vb_np18:0.4	Kosiyavagga	0	
PA_bu-vb_np18:0.5	18. Rūpiyasikkhāpada	0	
PA_bu-vb_np18:1.1	Tena samayena buddho bhagavā rājagahe viharati veḷuvane kalandakanivāpe.	1	
PA_bu-vb_np18:1.2	Tena kho pana samayena āyasmā upanando sakyaputto aññatarassa kulassa kulūpako hoti niccabhattiko.	1	
PA_bu-vb_np18:1.3	Yaṁ tasmiṁ kule uppajjati khādanīyaṁ vā bhojanīyaṁ vā tato āyasmato upanandassa sakyaputtassa paṭiviso ṭhapiyyati.	1	
PA_bu-vb_np18:1.4	Tena kho pana samayena sāyaṁ tasmiṁ kule maṁsaṁ uppannaṁ hoti.	1	
PA_bu-vb_np18:1.5	Tato āyasmato upanandassa sakyaputtassa paṭiviso ṭhapito hoti.	1	
PA_bu-vb_np18:1.6	Tassa kulassa dārako rattiyā paccūsasamayaṁ paccuṭṭhāya rodati—“maṁsaṁ me dethā”ti.	1	
PA_bu-vb_np18:1.7	Atha kho so puriso pajāpatiṁ etadavoca—“ayyassa paṭivisaṁ dārakassa dehi.	1	
PA_bu-vb_np18:1.8	Aññaṁ cetāpetvā ayyassa dassāmā”ti.	1	
PA_bu-vb_np18:1.9	Atha kho āyasmā upanando sakyaputto pubbaṇhasamayaṁ nivāsetvā pattacīvaraṁ ādāya yena taṁ kulaṁ tenupasaṅkami; upasaṅkamitvā paññatte āsane nisīdi.	1	
PA_bu-vb_np18:1.10_0	Atha kho so puriso yenāyasmā upanando sakyaputto tenupasaṅkami; upasaṅkamitvā āyasmantaṁ	1	
PA_bu-vb_np18:1.10_1	upanandaṁ sakyaputtaṁ abhivādetvā ekamantaṁ nisīdi. Ekamantaṁ nisinno kho so puriso	1	
PA_bu-vb_np18:1.10_2	āyasmantaṁ upanandaṁ sakyaputtaṁ etadavoca—	1	
PA_bu-vb_np18:1.11	“hiyyo kho, bhante, sāyaṁ maṁsaṁ uppannaṁ ahosi. Tato ayyassa paṭiviso ṭhapito.	1	
PA_bu-vb_np18:1.12	Ayaṁ, bhante, dārako rattiyā paccūsasamayaṁ paccuṭṭhāya rodati—‘maṁsaṁ me dethā’ti. Ayyassa paṭiviso dārakassa dinno.	1	
PA_bu-vb_np18:1.13	Kahāpaṇena, bhante, kiṁ āhariyyatū”ti?	1	
PA_bu-vb_np18:1.14	“Pariccatto me, āvuso, kahāpaṇo”ti?	1	
PA_bu-vb_np18:1.15	“Āma, bhante, pariccatto”ti.	1	
PA_bu-vb_np18:1.16	“Taññeva me, āvuso, kahāpaṇaṁ dehī”ti.	1	
PA_bu-vb_np18:1.17_0	Atha kho so puriso āyasmato upanandassa sakyaputtassa kahāpaṇaṁ datvā ujjhāyati khiyyati	1	
PA_bu-vb_np18:1.17_1	vipāceti—“Yatheva mayaṁ rūpiyaṁ paṭiggaṇhāma evamevime samaṇā sakyaputtiyā rūpiyaṁ paṭiggaṇhantī”ti.	1	
PA_bu-vb_np18:1.18	Assosuṁ kho bhikkhū tassa purisassa ujjhāyantassa khiyyantassa vipācentassa.	1	
PA_bu-vb_np18:1.19	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_np18:1.20	“kathañhi nāma āyasmā upanando sakyaputto rūpiyaṁ paṭiggahessatī”ti.	1	
PA_bu-vb_np18:1.21	Atha kho te bhikkhū āyasmantaṁ upanandaṁ sakyaputtaṁ anekapariyāyena vigarahitvā bhagavato etamatthaṁ ārocesuṁ …pe…	1	
PA_bu-vb_np18:1.22	“saccaṁ kira tvaṁ, upananda, rūpiyaṁ paṭiggahesī”ti?	1	
PA_bu-vb_np18:1.23	“Saccaṁ, bhagavā”ti.	1	
PA_bu-vb_np18:1.24	Vigarahi buddho bhagavā …pe…	1	
PA_bu-vb_np18:1.25	kathañhi nāma tvaṁ, moghapurisa, rūpiyaṁ paṭiggahessasi.	1	
PA_bu-vb_np18:1.26	Netaṁ, moghapurisa, appasannānaṁ vā pasādāya …pe…	1	
PA_bu-vb_np18:1.27	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_np18:1.28.1	“Yo pana bhikkhu jātarūparajataṁ uggaṇheyya vā uggaṇhāpeyya vā upanikkhittaṁ vā sādiyeyya, nissaggiyaṁ pācittiyan”ti.	1	
PA_bu-vb_np18:2.1	Yo panāti	2	
PA_bu-vb_np18:2.2	yo yādiso …pe…	2	
PA_bu-vb_np18:2.3	bhikkhūti	2	
PA_bu-vb_np18:2.4	…pe… ayaṁ imasmiṁ atthe adhippeto bhikkhūti.	2	
PA_bu-vb_np18:2.5	Jātarūpaṁ nāma	2	
PA_bu-vb_np18:2.6	satthuvaṇṇo vuccati.	2	
PA_bu-vb_np18:2.7	Rajataṁ nāma	2	
PA_bu-vb_np18:2.8	kahāpaṇo lohamāsako dārumāsako jatumāsako ye vohāraṁ gacchanti.	2	
PA_bu-vb_np18:2.9	Uggaṇheyyāti	2	
PA_bu-vb_np18:2.10	sayaṁ gaṇhāti nissaggiyaṁ pācittiyaṁ.	2	
PA_bu-vb_np18:2.11	Uggaṇhāpeyyāti	2	
PA_bu-vb_np18:2.12	aññaṁ gāhāpeti nissaggiyaṁ pācittiyaṁ.	2	
PA_bu-vb_np18:2.13	Upanikkhittaṁ vā sādiyeyyāti	2	
PA_bu-vb_np18:2.14	idaṁ ayyassa hotūti upanikkhittaṁ sādiyati, nissaggiyaṁ hoti.	2	
PA_bu-vb_np18:2.15	Saṅghamajjhe nissajjitabbaṁ.	2	
PA_bu-vb_np18:2.16	Evañca pana, bhikkhave, nissajjitabbaṁ—	2	
PA_bu-vb_np18:2.17	tena bhikkhunā saṅghaṁ upasaṅkamitvā ekaṁsaṁ uttarāsaṅgaṁ karitvā vuḍḍhānaṁ bhikkhūnaṁ pāde vanditvā ukkuṭikaṁ nisīditvā añjaliṁ paggahetvā evamassa vacanīyo—	2	
PA_bu-vb_np18:2.18	“ahaṁ, bhante, rūpiyaṁ paṭiggahesiṁ.	2	
PA_bu-vb_np18:2.19	Idaṁ me nissaggiyaṁ.	2	
PA_bu-vb_np18:2.20	Imāhaṁ saṅghassa nissajjāmī”ti.	2	
PA_bu-vb_np18:2.21	Nissajjitvā āpatti desetabbā.	2	
PA_bu-vb_np18:2.22	Byattena bhikkhunā paṭibalena āpatti paṭiggahetabbā.	2	
PA_bu-vb_np18:2.23	Sace tattha āgacchati ārāmiko vā upāsako vā so vattabbo—	2	
PA_bu-vb_np18:2.24	“āvuso, imaṁ jānāhī”ti.	2	
PA_bu-vb_np18:2.25	Sace so bhaṇati—	2	
PA_bu-vb_np18:2.26	“iminā kiṁ āhariyyatū”ti,	2	
PA_bu-vb_np18:2.27	na vattabbo—	2	
PA_bu-vb_np18:2.28	“imaṁ vā imaṁ vā āharā”ti.	2	
PA_bu-vb_np18:2.29	Kappiyaṁ ācikkhitabbaṁ—	2	
PA_bu-vb_np18:2.30	sappi vā telaṁ vā madhu vā phāṇitaṁ vā.	2	
PA_bu-vb_np18:2.31	Sace so tena parivattetvā kappiyaṁ āharati rūpiyappaṭiggāhakaṁ ṭhapetvā sabbeheva paribhuñjitabbaṁ.	2	
PA_bu-vb_np18:2.32	Evañcetaṁ labhetha, iccetaṁ kusalaṁ;	2	
PA_bu-vb_np18:2.33	no ce labhetha, so vattabbo—	2	
PA_bu-vb_np18:2.34	“āvuso, imaṁ chaḍḍehī”ti.	2	
PA_bu-vb_np18:2.35	Sace so chaḍḍeti, iccetaṁ kusalaṁ;	2	
PA_bu-vb_np18:2.36	no ce chaḍḍeti, pañcahaṅgehi samannāgato bhikkhu rūpiyachaḍḍako sammannitabbo—	2	
PA_bu-vb_np18:2.37	yo na chandāgatiṁ gaccheyya, na dosāgatiṁ gaccheyya, na mohāgatiṁ gaccheyya, na bhayāgatiṁ gaccheyya, chaḍḍitāchaḍḍitañca jāneyya.	2	
PA_bu-vb_np18:2.38	“Evañca pana, bhikkhave, sammannitabbo.	2	
PA_bu-vb_np18:2.39	Paṭhamaṁ bhikkhu yācitabbo.	2	
PA_bu-vb_np18:2.40	Yācitvā byattena bhikkhunā paṭibalena saṅgho ñāpetabbo—	2	
PA_bu-vb_np18:2.41	‘Suṇātu me, bhante, saṅgho.	2	
PA_bu-vb_np18:2.42	Yadi saṅghassa pattakallaṁ, saṅgho itthannāmaṁ bhikkhuṁ rūpiyachaḍḍakaṁ sammanneyya.	2	
PA_bu-vb_np18:2.43	Esā ñatti.	2	
PA_bu-vb_np18:2.44	Suṇātu me, bhante, saṅgho.	2	
PA_bu-vb_np18:2.45	Saṅgho itthannāmaṁ bhikkhuṁ rūpiyachaḍḍakaṁ sammannati.	2	
PA_bu-vb_np18:2.46	Yassāyasmato khamati itthannāmassa bhikkhuno rūpiyachaḍḍakassa sammuti, so tuṇhassa;	2	
PA_bu-vb_np18:2.47	yassa nakkhamati, so bhāseyya.	2	
PA_bu-vb_np18:2.48	Sammato saṅghena itthannāmo bhikkhu rūpiyachaḍḍako.	2	
PA_bu-vb_np18:2.49	Khamati saṅghassa, tasmā tuṇhī,	2	
PA_bu-vb_np18:2.50	evametaṁ dhārayāmī’”ti.	2	
PA_bu-vb_np18:2.51	Tena sammatena bhikkhunā animittaṁ katvā pātetabbaṁ.	2	
PA_bu-vb_np18:2.52	Sace nimittaṁ katvā pāteti, āpatti dukkaṭassa.	2	
PA_bu-vb_np18:2.53.1	Rūpiye rūpiyasaññī rūpiyaṁ paṭiggaṇhāti, nissaggiyaṁ pācittiyaṁ.	2	
PA_bu-vb_np18:2.54	Rūpiye vematiko rūpiyaṁ paṭiggaṇhāti, nissaggiyaṁ pācittiyaṁ.	2	
PA_bu-vb_np18:2.55	Rūpiye arūpiyasaññī rūpiyaṁ paṭiggaṇhāti, nissaggiyaṁ pācittiyaṁ.	2	
PA_bu-vb_np18:2.56	Arūpiye rūpiyasaññī, āpatti dukkaṭassa.	2	
PA_bu-vb_np18:2.57	Arūpiye vematiko, āpatti dukkaṭassa.	2	
PA_bu-vb_np18:2.58	Arūpiye arūpiyasaññī, anāpatti.	2	
PA_bu-vb_np18:2.59.1	Anāpatti—	2	
PA_bu-vb_np18:2.60	ajjhārāme vā ajjhāvasathe vā uggahetvā vā uggahāpetvā vā nikkhipati—	2	
PA_bu-vb_np18:2.61	yassa bhavissati so harissatīti,	2	
PA_bu-vb_np18:2.62	ummattakassa,	2	
PA_bu-vb_np18:2.63	ādikammikassāti.	2	
PA_bu-vb_np18:2.64	Rūpiyasikkhāpadaṁ niṭṭhitaṁ aṭṭhamaṁ.	2	
