segmentnr	original	folio	analyzed
PA_tika-s02_02t:0	Namo tassa bhagavato arahato sammāsambuddhassa	0	
PA_tika-s02_02t:1	Majjhimanikāye	0	
PA_tika-s02_02t:2	Majjhimapaṇṇāsaṭīkā	0	
PA_tika-s02_02t:3	1. Gahapativaggo	0	
PA_tika-s02_02t:4	1. Kandarakasuttavaṇṇanā	0	
PA_tika-s02_02t:5_0	1. Ārāmapokkharaṇīādīsūti ārāmapokkharaṇīuyyānacetiyaṭṭhānādīsu. Ussannāti bahulā.	5	
PA_tika-s02_02t:5_1	Asokakaṇikārakoviḷārakumbhīrājarukkhehi sammissatāya taṃ campakavanaṃ nīlādipañcavaṇṇakusumapaṭimaṇḍitanti	5	
PA_tika-s02_02t:5_2	daṭṭhabbaṃ, na campakarukkhānaṃyeva nīlādipañcavaṇṇakusumatāyāti vadanti. Bhagavā	5	
PA_tika-s02_02t:5_3	kusumagandhasugandhe campakavane viharatīti iminā na māpanakāle eva tasmiṃ nagare	5	
PA_tika-s02_02t:5_4	campakarukkhā ussannā, atha kho aparabhāgepīti dasseti. “Pañcasatamattehi aḍḍhateḷasehī”ti	5	
PA_tika-s02_02t:5_5	evaṃ adassitaparicchedena. Hatthino cāreti sikkhāpetīti hatthācariyo hatthīnaṃ sikkhāpako,	5	
PA_tika-s02_02t:5_6	tassa puttoti āha “hatthācariyassa putto”ti. Tadā bhagavā tesaṃ pasādajananatthaṃ	5	
PA_tika-s02_02t:5_7	attano buddhānubhāvaṃ aniguhitvāva nisinnoti dassento “chabbaṇṇānaṃ ghanabuddharasmīna”ntiādimāha.	5	
PA_tika-s02_02t:5_8	Bhagavato ceva gāravenāti bhagavato garubhāvena, bhagavati gāravenāti vā pāṭho.	5	
PA_tika-s02_02t:6_0	Niccaṃ na hotīti abhiṇhaṃ na hoti, kadācideva hotīti attho. Abhiṇhaniccatā hi idha	6	
PA_tika-s02_02t:6_1	adhippetā, na kūṭaṭṭhaniccatā. Loke kiñci vimhayāvahaṃ disvā hatthavikārampi karonti,	6	
PA_tika-s02_02t:6_2	aṅguliṃ vā phoṭayanti, taṃ sandhāya vuttaṃ “accharaṃ paharituṃ yutta”nti. Abhūtapubbaṃ	6	
PA_tika-s02_02t:6_3	bhūtanti ayaṃ niruttinayo yebhuyyena upādāya ruḷhīvasena vuttoti veditabbo. Tathā	6	
PA_tika-s02_02t:6_4	hi pāḷiyaṃ “yepi te, bho gotama, ahesuṃ atītamaddhāna”ntiādi vuttaṃ, kiñci akattabbampi	6	
PA_tika-s02_02t:6_5	kariyamānaṃ dukkarabhāvena vimhayāvahaṃ hoti, tathā kiñci kattabbaṃ, purimaṃ garahacchariyaṃ,	6	
PA_tika-s02_02t:6_6	pacchimaṃ pasaṃsacchariyaṃ, tadubhayaṃ suttapadaso dassetuṃ “tatthā”tiādi vuttaṃ.	6	
PA_tika-s02_02t:7_0	Sammā paṭipāditoti sammāpaṭipadāyaṃ ṭhapito. Esā paṭipadā paramāti etaparamaṃ, bhāvanapuṃsakaniddesoyaṃ	7	
PA_tika-s02_02t:7_1	yathā “visamaṃ candimasūriyā parivattantī”ti. Ayañhettha attho – bhagavā bhikkhusaṅgho	7	
PA_tika-s02_02t:7_2	paṭipadāya tumhehi paṭipādito, atītepi kāle buddhā etaparamaṃyeva bhikkhusaṅghaṃ	7	
PA_tika-s02_02t:7_3	sammā paṭipādesuṃ, anāgatepi kāle etaparamaṃyeva bhikkhusaṅghaṃ sammā paṭipādessantīti	7	
PA_tika-s02_02t:7_4	paribbājako nayaggāhena diṭṭhena adiṭṭhaṃ anuminanto sabbesampi buddhānaṃ sāsane	7	
PA_tika-s02_02t:7_5	saṅghasuppaṭipattiṃ majjhe bhinnasuvaṇṇaṃ viya samasamaṃ katvā dasseti, evaṃ dassento	7	
PA_tika-s02_02t:7_6	ca tesaṃ sudhammatañca tathā dasseti evāti veditabbo, buddhasubuddhatā pana nesaṃ	7	
PA_tika-s02_02t:7_7	sarūpeneva dassitāti. Na ito bhiyyoti iminā pāḷiyaṃ etaparamaṃyevāti avadhāraṇena	7	
PA_tika-s02_02t:7_8	nivattitaṃ dasseti sīlapadaṭṭhānattā samādhissa, samādhipadaṭṭhānattā ca paññāya	7	
PA_tika-s02_02t:7_9	sīlepi ca abhisamācārikapubbakattā ādibrahmacariyakassa vuttaṃ “ābhisamācārikavattaṃ ādiṃ katvā”ti.	7	
PA_tika-s02_02t:8_0	2. Pucchānusandhiādīsu anantogadhattā “pāṭiekko anusandhī”ti vatvā tamevatthaṃ pākaṭaṃ	8	
PA_tika-s02_02t:8_1	kātuṃ “bhagavā kirā”tiādi vuttaṃ. Upasantakāraṇanti upasantabhāvakāraṇaṃ. Tañhi ariyānaṃyeva	8	
PA_tika-s02_02t:8_2	visayo, tatthāpi ca buddhānaṃ eva anavasesato visayoti imamatthaṃ byatirekato anvayato	8	
PA_tika-s02_02t:8_3	ca dassetuṃ na hi tvantiādi vuttaṃ. Tattha ñātatthacariyā kākajātakādivasena veditabbā,	8	
PA_tika-s02_02t:8_4	lokatthacariyā taṃtaṃpāramipūraṇavasena, buddhatthacariyā mahābodhijātakādivasena.	8	
PA_tika-s02_02t:8_5	Acchariyaṃ bho gotamātiādinā kandarakena kataṃ pasādapavedanaṃ dasseti.	8	
PA_tika-s02_02t:9_0	Yepi tetiādinā tena vuttamatthaṃ paccanubhāsantena bhagavatā sampaṭicchitanti caritattā	9	
PA_tika-s02_02t:9_1	āha – “santi hi kandarakāti ayampi pāṭiyekko anusandhī”ti. Yo hi kandarakena bhikkhusaṅghassa	9	
PA_tika-s02_02t:9_2	upasantabhāvo kittito, taṃ vibhajitvā dassentopi tena apucchitoyeva attano ajjhāsayena	9	
PA_tika-s02_02t:9_3	bhagavā “santi hī”tiādinā desanaṃ ārabhi. Tenāha “bhagavato kira etadahosī” tiādi.	9	
PA_tika-s02_02t:9_4	Kappetvāti aññathā santameva attānaṃ aññathā vidhāya. Pakappetvāti sanidassanavasena	9	
PA_tika-s02_02t:9_5	gahetvā. Tenāha “kuhakabhāvenā”tiādi. Paṭipadaṃ pūrayamānāti kāmaṃ avisesena sekkhā	9	
PA_tika-s02_02t:9_6	vuccanti, te pana adhigatamaggavasena “pūrayamānā”ti na vattabbā kiccassa niṭṭhitattā.	9	
PA_tika-s02_02t:9_7	Maggo hi ekacittakkhaṇikoti āha “uparimaggassa vipassanāya upasantā”ti. Ito muttāti	9	
PA_tika-s02_02t:9_8	maggenāgatūpasamato muttā. Kalyāṇaputhujjane sandhāya vadati. Tenāha “catūhi satipaṭṭhānehi upasantā”ti.	9	
PA_tika-s02_02t:10_0	Satatasīlāti avicchinnasīlā. Sātisayo hi etesaṃ sīlassa akhaṇḍādibhāvo. Suparisuddhasīlatāvasena	10	
PA_tika-s02_02t:10_1	santatā vutti etesanti santatavuttinoti āha “tasseva vevacana”nti. Evaṃ sīlavuttivasena	10	
PA_tika-s02_02t:10_2	“santatavuttino”ti padassa atthaṃ vatvā idāni jīvitavuttivasena dassento “santatajīvikāvāti	10	
PA_tika-s02_02t:10_3	attho”ti āha. Sāsanassa jīvitavutti sīlasannissitā evāti āha “tasmi”ntiādi.	10	
PA_tika-s02_02t:11_0	Nipayati visoseti rāgādisaṃkilesaṃ, tato vā attānaṃ nipātīti nipako, paññavā. Tenāha	11	
PA_tika-s02_02t:11_1	“paññavanto”ti. Paññāya ṭhatvā jīvikākappanaṃ nāma buddhapaṭikuṭṭhamicchājīvaṃ pahāya	11	
PA_tika-s02_02t:11_2	sammājīvena jīvananti taṃ dassento “yathā ekacco”tiādimāha. Tattha yaṃ vattabbaṃ,	11	
PA_tika-s02_02t:11_3	taṃ visuddhimagge taṃsaṃvaṇṇanāyañca vuttanayeneva veditabbaṃ. Rathavinītapaṭipadādayo	11	
PA_tika-s02_02t:11_4	tesu tesu suttesu vuttanayena veditabbā. Ito aññattha mahāgopālakasuttādīsu lokuttarasatipaṭṭhānā	11	
PA_tika-s02_02t:11_5	kathitāti āha – “idha pana lokiyalokuttaramissakā satipaṭṭhānā kathitā”ti, satipaṭṭhānasuttepi	11	
PA_tika-s02_02t:11_6	vomissakāva kathitāti. Ettakenāti ettakāya desanāya.	11	
PA_tika-s02_02t:12_0	3. Kārakabhāvanti paṭipattiyaṃ paṭipajjanakabhāvaṃ. Mayampi nāma gihī bahukiccā samānā	12	
PA_tika-s02_02t:12_1	kālena kālaṃ satipaṭṭhānesu suppatiṭṭhitacittā viharāma, kimaṅgaṃ pana vivekavāsinoti	12	
PA_tika-s02_02t:12_2	attano kārakabhāvaṃ pavedento evaṃ bhikkhusaṅghañca ukkhipati. Tenāha “ayañhettha	12	
PA_tika-s02_02t:12_3	adhippāyo”tiādi. Nānārammaṇesu aparāparaṃ uppajjamānānaṃ rāgādikilesānaṃ ghanajaṭitasaṅkhātākārena	12	
PA_tika-s02_02t:12_4	pavatti kilesagahanena gahanatā, tenāha “anto jaṭā bahi jaṭā, jaṭāya jaṭitā pajā”ti.	12	
PA_tika-s02_02t:12_5	Manussānaṃ ajjhāsayagahaṇena sāṭheyyampīti dassento āha “kasaṭasāṭheyyesupi eseva	12	
PA_tika-s02_02t:12_6	nayo”ti. Yathā sappimadhuphāṇitādīsu kacavarabhāvo, so kasaṭoti vuccati, evaṃ santāne	12	
PA_tika-s02_02t:12_7	aparisuddho saṃkilesabhāvo kasaṭanti āha “aparisuddhaṭṭhena kasaṭatā”ti. Attani asantaguṇasambhāvanaṃ	12	
PA_tika-s02_02t:12_8	kerāṭiyaṭṭho. Jānātīti “idaṃ ahitaṃ na sevitabbaṃ, idaṃ hitaṃ sevitabba”nti vicāreti	12	
PA_tika-s02_02t:12_9	deseti. Vicāraṇatthopi hi hoti jānāti-saddo yathā “āyasmā jānātī”ti. Sabbāpi…pe…	12	
PA_tika-s02_02t:12_10	adhippetā “pasupālakā”tiādīsu viya. Idha antara-saddo “vijjantarikāyā”tiādīsu viya	121	
PA_tika-s02_02t:12_11	khaṇatthoti āha “yattakena khaṇenā”ti. Tenāti hatthinā. Tānīti sāṭheyyādīni.	121	
PA_tika-s02_02t:13_0	Atthato kāyacittujukatāpaṭipakkhabhūtāva lobhasahagatacittuppādassa pavattiākāravisesāti	13	
PA_tika-s02_02t:13_1	tāni pavattiākārena dassetuṃ “tatthā”tiādi vuttaṃ. Tattha yassāti pāṇabhūtassa assassa	13	
PA_tika-s02_02t:13_2	vā hatthino vā. Ṭhassāmīti tattheva sappaṭibhaye ṭhāne gantvā ṭhassāmīti na hoti.	13	
PA_tika-s02_02t:13_3	Imassa sāṭheyyatāya pākaṭakaraṇaṃ vañcanādhippāyabhāvato. Tathā hi catūsu ṭhānesu	13	
PA_tika-s02_02t:13_4	“vañcetvā” icceva vuttaṃ, niguhanto pana tattheva gantvā tiṭṭheyya. Esa nayo sesesupi.	13	
PA_tika-s02_02t:13_5	Paṭimaggaṃ ārohitukāmassāti āgatamaggameva nivattitvā gantukāmassa. Leṇḍavissajjanādīsu	13	
PA_tika-s02_02t:13_6	kālantarāpekkhābhāvaṃ “tathā”ti iminā upasaṃharati.	13	
PA_tika-s02_02t:14_0	Antojātakāti attano dāsiyā kucchimhi jātā. Dhanakkītāti dhanaṃ datvā dāsabhāvena	14	
PA_tika-s02_02t:14_1	gahitā. Karamarānītāti dāsabhāvena karamaraggāhagahitā. Dāsabyanti dāsabhāvaṃ. Pessāti	14	
PA_tika-s02_02t:14_2	adāsā eva hutvā veyyāvaccakarā. Imaṃ vissajjetvāti imaṃ attano hatthagataṃ vissajjetvā.	14	
PA_tika-s02_02t:14_3	Imaṃ gaṇhantāti imaṃ tassa hatthagataṃ gaṇhantā. Sammukhato aññathā parammukhakāle	14	
PA_tika-s02_02t:14_4	kāyavācāsamudācāradassaneneva cittassa nesaṃ aññathā ṭhitabhāvo niddiṭṭhoti veditabbo.	14	
PA_tika-s02_02t:15_0	4. Ayampi pāṭiyekko anusandhīti etthāpi anantare vuttanayeneva anusandhiyojanā veditabbā.	15	
PA_tika-s02_02t:15_1	Tenevāha “ayañhī”tiādi. Catuttho hitapaṭipadaṃ paṭipannoti yojanā. Puggalasīsena	15	
PA_tika-s02_02t:15_2	puggalapaṭipattiṃ dassento “puggale pahāyā”ti āha. Paṭipatti hi idha pahātabbā, na	15	
PA_tika-s02_02t:15_3	puggalā. Yathā assaddhādipuggalaparivajjanena saddhindriyādibhāvanā ijjhanti, evaṃ	15	
PA_tika-s02_02t:15_4	micchāpaṭipannapuggalaparivajjanena micchāpaṭipadā vajjitabbāti āha – “purime tayo	15	
PA_tika-s02_02t:15_5	puggale pahāyā”ti. Catutthapuggalassāti imasmiṃ catukke vuttacatutthapuggalassa hitapaṭipattiyaṃyeva	15	
PA_tika-s02_02t:15_6	paṭipādemi pavattemīti dassento. Santāti samaṃ vināsaṃ nirodhaṃ pattāti ayamettha	15	
PA_tika-s02_02t:15_7	atthoti āha “niruddhā santāti vuttā”ti. Puna santāti bhāvanāvasena kilesapariḷāhavigamato	15	
PA_tika-s02_02t:15_8	santāti ayamettha atthoti āha “nibbutā”ti. Santāti ānetvā yojanā. Santo haveti ettha	15	
PA_tika-s02_02t:15_9	samabhāvakarena sādhubhāvassa visesapaccayabhūtena paṇḍiccena samannāgatā ariyā “santo”ti	15	
PA_tika-s02_02t:15_10	vuttāti āha – “santo have…pe… paṇḍitā”ti.	151	
PA_tika-s02_02t:16_0	Āhito ahaṃmāno etthāti attā attabhāvo, idha pana yo paro na hoti, so attā, taṃ attānaṃ.	16	
PA_tika-s02_02t:16_1	Paranti attato aññaṃ. Chātaṃ vuccati taṇhā jighacchāhetutāya. Anto tāpanakilesānanti	16	
PA_tika-s02_02t:16_2	attano santāne attapariḷāhajananasantappanakilesānaṃ. Cittaṃ ārādhetīti cittaṃ pasādeti,	16	
PA_tika-s02_02t:16_3	sampahaṃsetīti attho. Yasmā pana tathābhūto cittaṃ sampādento ajjhāsayaṃ gaṇhanto	16	
PA_tika-s02_02t:16_4	nāma hoti, tasmā vuttaṃ “cittaṃ sampādetī”tiādi.	16	
PA_tika-s02_02t:17_0	5. Dukkhaṃ paṭikkūlaṃ jegucchaṃ etassāti dukkhapaṭikkūlo taṃ dukkhapaṭikkūlaṃ. Visesanavisesitabbatā	17	
PA_tika-s02_02t:17_1	hi kāmacārā. Aṭṭhakathāyaṃ pana dukkhassa visesitabbataṃ sandhāya bāhiratthasamāsaṃ	17	
PA_tika-s02_02t:17_2	anādiyitvā “dukkhassa paṭikkūla”nti attho vutto. Yena hi bhāgena purisassa dukkhaṃ	17	
PA_tika-s02_02t:17_3	paṭikkūlaṃ, tena dukkhassa purisopīti. Tenāha – “paccanīkasaṇṭhita”nti.	17	
PA_tika-s02_02t:18_0	6. Catūhi kāraṇehīti dhātukusalatādīhi catūhi kāraṇehi. Kammaṃ karotīti yogakammaṃ	18	
PA_tika-s02_02t:18_1	karoti. Yasmā sambuddhā paresaṃ maggaphalādhigamāya ussāhajātā, tattha nirantaraṃ	18	
PA_tika-s02_02t:18_2	yuttappayuttā eva honti, te paṭicca tesaṃ antarāyo na hotiyevāti āha “na pana buddhe	18	
PA_tika-s02_02t:18_3	paṭiccā”ti. Kiriyaparihāniyā desakassa tasseva vā puggalassa tajjapayogābhāvato.	18	
PA_tika-s02_02t:18_4	“Desakassa vā”ti idaṃ sāvakānaṃ vasena daṭṭhabbaṃ. Mahatā atthenāti ettha attha-saddo	18	
PA_tika-s02_02t:18_5	ānisaṃsapariyāyoti āha “dvīhi ānisaṃsehī”ti. Pasādaṃ paṭilabhati “arahanto”tiādinā	18	
PA_tika-s02_02t:18_6	saṅghasuppaṭipattiyā sutattā. Abhinavo nayo udapādi santatasīlatādivasena anattantapatādivasena,	18	
PA_tika-s02_02t:18_7	sopi taṃ sutvā dāsādīsu savisesaṃ lajjī dayāpanno hitānukampī hutvā sekkhapaṭipadaṃ	18	
PA_tika-s02_02t:18_8	sīlaṃ sādhento anukkamena satipaṭṭhānabhāvanaṃ paribrūheti. Tenāha bhagavā “mahatā	18	
PA_tika-s02_02t:18_9	atthena saṃyutto”ti.	18	
PA_tika-s02_02t:19	8. Paresaṃ hananaghātanādinā rodāpanato luddo, tathā vighātakabhāvena kāyacittānaṃ vidāraṇato dāruṇo, viruddhavādatāya kakkhaḷo, bandhanāgāre niyutto bandhanāgāriko.	1	
PA_tika-s02_02t:20_0	9. Khattiyābhisekenāti khattiyānaṃ kattabbaabhisekena. Santhāgāranti santhāravasena	20	
PA_tika-s02_02t:20_1	kataṃ agāraṃ yaññāvāṭaṃ. Sappitelenāti sappimayena telena, yamakasnehena hi tadā	20	
PA_tika-s02_02t:20_2	kāyaṃ abbhañjati. Vacchabhāvaṃ taritvā ṭhito vacchataro. Parikkhepakaraṇatthāyāti	20	
PA_tika-s02_02t:20_3	vanamālāhi saddhiṃ dabbhehi vediyā parikkhepanatthāya. Yaññabhūmiyanti avasesayaññaṭṭhāne.	20	
PA_tika-s02_02t:20_4	Yaṃ panettha atthato avibhattaṃ taṃ suviññeyyameva.	20	
PA_tika-s02_02t:21	Kandarakasuttavaṇṇanāya līnatthappakāsanā samattā.	2	
PA_tika-s02_02t:22	2. Aṭṭhakanāgarasuttavaṇṇanā	2	
PA_tika-s02_02t:23_0	17. Avidūreti iminā pāḷiyaṃ “vesāliya”nti idaṃ samīpe bhummavacananti dasseti. Sārappattakulagaṇanāyāti	23	
PA_tika-s02_02t:23_1	mahāsāramahappattakulagaṇanāya. Dasame ṭhāneti aññe aññeti dasagaṇanaṭṭhāne. Aṭṭhakanagare	23	
PA_tika-s02_02t:23_2	jāto bhavo aṭṭhakanāgaro. Kukkuṭārāmoti pāṭaliputte kukkuṭārāmo, na kosambiyaṃ.	23	
PA_tika-s02_02t:24_0	18. Pakatatthaniddeso ta-saddoti tassa “bhagavatā”tiādīhi padehi samānādhikaraṇabhāvena	24	
PA_tika-s02_02t:24_1	vuttassa yena abhisambuddhabhāvena bhagavā pakato adhigato supākaṭo ca, taṃ abhisambuddhabhāvaṃ	24	
PA_tika-s02_02t:24_2	saddhiṃ āgamanīyapaṭipadāya atthabhāvena dassento “yo so…pe… abhisambuddho”ti āha.	24	
PA_tika-s02_02t:24_3	Satipi ñāṇadassana-saddānaṃ idha paññāvevacanabhāve tena tena visesena tesaṃ visayavisese	24	
PA_tika-s02_02t:24_4	pavattidassanatthaṃ asādhāraṇañāṇavisesavasena vijjāttayavasena vijjāabhiññānāvaraṇañāṇavasena	24	
PA_tika-s02_02t:24_5	sabbaññutañāṇamaṃsacakkhuvasena paṭivedhadesanāñāṇavasena ca tadatthaṃ yojetvā dassento	24	
PA_tika-s02_02t:24_6	“tesaṃ tesa”ntiādimāha. Tattha āsayānusayaṃ jānatā āsayānusayañāṇena sabbaṃ ñeyyadhammaṃ	24	
PA_tika-s02_02t:24_7	passatā sabbaññutānāvaraṇañāṇehi. Pubbenivāsādīhīti pubbenivāsāsavakkhayañāṇehi.	24	
PA_tika-s02_02t:24_8	Paṭivedhapaññāyāti ariyamaggapaññāya. Desanāpaññāya passatāti desetabbadhammānaṃ	24	
PA_tika-s02_02t:24_9	desetabbappakāraṃ bodhaneyyapuggalānañca āsayānusayacaritādhimuttiādibhedaṃ dhammadesanāpaññāya	24	
PA_tika-s02_02t:24_10	yāthāvato passatā. Arīnanti kilesārīnaṃ, pañcavidhamārānaṃ vā, sāsanassa vā paccatthikānaṃ	241	
PA_tika-s02_02t:24_11	aññatitthiyānaṃ tesaṃ pana hananaṃ pāṭihāriyehi abhibhavanaṃ appaṭibhānatākaraṇaṃ	241	
PA_tika-s02_02t:24_12	ajjhupekkhanameva vā, kesivinayasuttañcettha nidassanaṃ.	241	
PA_tika-s02_02t:25_0	Tathā ṭhānāṭṭhānādivibhāgaṃ jānatā yathākammūpagasatte passatā, savāsanānaṃ āsavānaṃ	25	
PA_tika-s02_02t:25_1	khīṇattā arahatā, abhiññeyyādibhede dhamme abhiññeyyādito aviparītāvabodhato sammāsambuddhena.	25	
PA_tika-s02_02t:25_2	Atha vā tīsu kālesu appaṭihatañāṇatāya jānatā, kāyakammādivasena tiṇṇaṃ kammānaṃ	25	
PA_tika-s02_02t:25_3	ñāṇānuparivattito nisammakāritāya passatā, davādīnaṃ abhāvasādhikāya pahānasampadāya	25	
PA_tika-s02_02t:25_4	arahatā, chandādīnaṃ ahānihetubhūtāya akkhayapaṭibhānasādhikāya sabbaññutāya sammāsambuddhenāti	25	
PA_tika-s02_02t:25_5	evaṃ dasabalaaṭṭhārasaāveṇikabuddhadhammavasenapi yojanā kātabbā.	25	
PA_tika-s02_02t:26_0	19. Abhisaṅkhatanti attano paccayehi abhisammukhabhāvena samecca sambhūyya kataṃ,	26	
PA_tika-s02_02t:26_1	svassa katabhāvo uppādanena veditabbo, na uppannassa paṭisaṅkharaṇenāti āha “uppādita”nti.	26	
PA_tika-s02_02t:26_2	Te cassa paccayā cetanāpadhānāti dassetuṃ pāḷiyaṃ “abhisaṅkhataṃ abhisañcetayita”nti	26	
PA_tika-s02_02t:26_3	vuttanti “cetayitaṃ pakappita”nti atthamāha. Abhisaṅkhataṃ abhisañcetayitanti ca	26	
PA_tika-s02_02t:26_4	jhānassa pātubhāvadassanamukhena viddhaṃsanabhāvaṃ ulliṅgeti yañhi ahutvā sambhavati,	26	
PA_tika-s02_02t:26_5	taṃ hutvā paṭiveti. Tenāha pāḷiyaṃ ‘abhisaṅkhata’ntiādi. Samathavipassanādhamme ṭhitoti	26	
PA_tika-s02_02t:26_6	samathadhamme ṭhitattā samāhito vipassanaṃ paṭṭhapetvā aniccānupassanādīhi niccasaññādayo	26	
PA_tika-s02_02t:26_7	pajahanto anukkamena taṃ anulomañāṇaṃ pāpetā hutvā vipassanādhamme ṭhito. Samathavipassanāsaṅkhātesu	26	
PA_tika-s02_02t:26_8	dhammesu rañjanaṭṭhena rāgo, nandanaṭṭhena nandīti. Tattha sukhumā apekkhā vuttā,	26	
PA_tika-s02_02t:26_9	yā “nikantī”ti vuccati.	26	
PA_tika-s02_02t:27_0	Evaṃ santeti evaṃ yathārutavasena ca imassa suttapadassa atthe gahetabbe sati. Samathavipassanāsu	27	
PA_tika-s02_02t:27_1	chandarāgo kattabboti anāgāmiphalaṃ nibbattetvā tadatthāya samathavipassanāpi anibbattetvā	27	
PA_tika-s02_02t:27_2	kevalaṃ tattha chandarāgo kattabbo bhavissati. Kasmā? Tesu samathavipassanāsaṅkhātesu	27	
PA_tika-s02_02t:27_3	dhammesu chandarāgamattena anāgāminā laddhabbassa aladdhānāgāmiphalena laddhabbattā	27	
PA_tika-s02_02t:27_4	tathā sati tena anāgāmiphalampi laddhabbameva nāma hoti. Tenāha – “anāgāmiphalaṃ	27	
PA_tika-s02_02t:27_5	paṭividdhaṃ bhavissatī”ti. Sabhāvato rasitabbattā aviparīto attho eva attharaso.	27	
PA_tika-s02_02t:27_6	Aññāpi kāci sugatiyoti vinipātike sandhāyāha. Aññāpi kāci duggatiyoti asurakāyamāha.	27	
PA_tika-s02_02t:28_0	Samathadhurameva dhuraṃ samathayānikassa vasena desanāya āgatattā. Mahāmālukyovāde	28	
PA_tika-s02_02t:28_1	“vivicca akusalehi dhammehi savitakkaṃ savicāra”nti pādakajjhānaṃ katvā “so yadeva	28	
PA_tika-s02_02t:28_2	tattha hoti rūpagataṃ vedanāgata”ntiādinā vipassanaṃ vitthāretvā “so tattha ṭhito	28	
PA_tika-s02_02t:28_3	āsavānaṃ khayaṃ pāpuṇātī”ti āgatattā “mahāmālukyovāde vipassanāva dhura”nti āha.	28	
PA_tika-s02_02t:28_4	Mahāsatipaṭṭhānasutte sabbatthakameva tikkhatarāya vipassanāya āgatattā vuttaṃ “vipassanuttaraṃ	28	
PA_tika-s02_02t:28_5	kathita”nti. Kāyagatāsatisutte ānāpānajjhānādivasena savisesaṃ samathavipassanāya	28	
PA_tika-s02_02t:28_6	āgatattā vuttaṃ “samathuttaraṃ kathita”nti.	28	
PA_tika-s02_02t:29_0	Appaṃ yācitena bahuṃ dentena uḷārapurisena viya ekaṃ dhammaṃ pucchitena “ayampi ekadhammo”ti	29	
PA_tika-s02_02t:29_1	kathitattā ekādasapi dhammā pucchāvasena ekadhammo nāma jāto paccekaṃ vākyaparisamāpanañāyena.	29	
PA_tika-s02_02t:29_2	Ekavīsati pabbāni tehi bodhiyamānāya paṭipadāya ekarūpattā paṭipadāvasena ekadhammo	29	
PA_tika-s02_02t:29_3	nāma jātoti. Idha imasmiṃ aṭṭhakanāgarasutte. Nevasaññānāsaññāyatanadhammānaṃ saṅkhārāvasesasukhumabhāvappattatāya	29	
PA_tika-s02_02t:29_4	tattha sāvakānaṃ dukkaranti na catutthāruppavasenettha desanā āgatāti catunnaṃ brahmavihārānaṃ,	29	
PA_tika-s02_02t:29_5	heṭṭhimānaṃ tiṇṇaṃ āruppānañca vasena ekādasa. Pucchāvasenāti “atthi nu kho, bhante	29	
PA_tika-s02_02t:29_6	ānanda, tena…pe… sammāsambuddhena ekadhammo akkhāto”ti evaṃ pavattapucchāvasena.	29	
PA_tika-s02_02t:29_7	Amatuppattiyatthenāti amatabhāvassa uppattihetutāya, sabbānipi kammaṭṭhānāni ekarasampi	29	
PA_tika-s02_02t:29_8	amatādhigamapaṭipattiyāti attho, evamettha aggaphalabhūmi anāgāmiphalabhūmīti dveva	29	
PA_tika-s02_02t:29_9	bhūmiyo sarūpato āgatā, nānantariyatāya pana heṭṭhimāpi dve bhūmiyo atthato āgatā evāti daṭṭhabbā.	29	
PA_tika-s02_02t:30	21. Pañca satāni aggho etassāti pañcasataṃ. Sesaṃ uttānameva.	3	
PA_tika-s02_02t:31	Aṭṭhakanāgarasuttavaṇṇanāya līnatthappakāsanā samattā.	3	
PA_tika-s02_02t:32	3. Sekhasuttavaṇṇanā	3	
PA_tika-s02_02t:33_0	22. Santhāgāranti atthānusāsanāgāraṃ. Tenāha – “uyyogakālādīsū”tiādi. Ādi-saddena	33	
PA_tika-s02_02t:33_1	maṅgalamahādīnaṃ saṅgaho daṭṭhabbo. Santhambhantīti vissamanti, parissamaṃ vinodentīti	33	
PA_tika-s02_02t:33_2	attho. Sahāti sannivesavasena ekajjhaṃ. Saha atthānusāsanaṃ agāranti etasmiṃ atthe	33	
PA_tika-s02_02t:33_3	ttha-kārassa ntha-kāraṃ katvā santhāgāranti vuttanti daṭṭhabbaṃ. Santharantīti sammantanavasena tiṭṭhanti.	33	
PA_tika-s02_02t:34_0	Tepiṭakaṃ buddhavacanaṃ āgatameva bhavissatīti buddhavacanassa āgamanasīsena ariyaphaladhammānampi	34	
PA_tika-s02_02t:34_1	āgamanaṃ vuttameva, tiyāmarattiṃ tattha vasantānaṃ phalasamāpattivaḷañjanaṃ hotīti.	34	
PA_tika-s02_02t:34_2	Tasmiñca bhikkhusaṅghe kalyāṇaputhujjanā vipassanaṃ ussukkāpentā hontīti ce? Ariyamaggadhammānaṃ	34	
PA_tika-s02_02t:34_3	tattha āgamanaṃ hotiyeva.	34	
PA_tika-s02_02t:35_0	Allagomayenāti acchena allagomayarasena. Opuñchāpetvāti vilimpitvā. Catujjātiyagandhehīti	35	
PA_tika-s02_02t:35_1	tagarakuṅkumayavanapupphatamālapattāni pisitvā katagandhehi nānāvaṇṇeti nīlādivasena	35	
PA_tika-s02_02t:35_2	nānāvaṇṇe, na bhittivisesavasena. Bhittivisesavasena pana nānāsaṇṭhānarūpameva. Mahāpiṭṭhikakojavaketi	35	
PA_tika-s02_02t:35_3	hatthipiṭṭhīsu attharitabbatāya mahāpiṭṭhikāti laddhasamaññe kojaveti vadanti. Kuttake	35	
PA_tika-s02_02t:35_4	pana sandhāyetaṃ vuttaṃ hatthattharaṇā hatthirūpavicittā. Assattharakasīhattharakādayopi	35	
PA_tika-s02_02t:35_5	assasīharūpādivicittā eva attharakā, cittattharakaṃ nānārūpehi ceva nānāvidhamālākammādīhi	35	
PA_tika-s02_02t:35_6	ca vicittaṃ attharakaṃ.	35	
PA_tika-s02_02t:36_0	Upadhānanti apassayanaṃ upadahitvāti apassayayoggabhāvena ṭhapetvā gandhehi katamālā	36	
PA_tika-s02_02t:36_1	gandhadāmaṃ, tamālapattādīhi kataṃ pattadāmaṃ. Ādi-saddena hiṅgulatakkolajātiphalajātipupphādīhi	36	
PA_tika-s02_02t:36_2	katadāmaṃ saṅgaṇhāti. Pallaṅkākārena katapīṭhaṃ pallaṅkapīṭhaṃ, tīsu passesu, ekapasse	36	
PA_tika-s02_02t:36_3	eva vā saupassayaṃ apassayapīṭhaṃ, anapassayaṃ muṇḍapīṭhaṃ yojanāvaṭṭeti yojanaparikkhepe.	36	
PA_tika-s02_02t:37_0	Saṃvidhāyāti antaravāsakassa koṇapadesañca itarapadesañca samaṃ katvā vidhāya. Tenāha	37	
PA_tika-s02_02t:37_1	– “kattariyā padumaṃ kantanto viyā”ti timaṇḍalaṃ paṭicchādentoti ettha ca yasmā buddhānaṃ	37	
PA_tika-s02_02t:37_2	rūpasampadā viya ākappasampadāpi paramukkaṃsagatā, tasmā tadā bhagavā evaṃ sobhatīti	37	
PA_tika-s02_02t:37_3	dassento “suvaṇṇapāmaṅgenā”tiādimāha, tattha asamena buddhavesenātiādinā tadā bhagavā	37	
PA_tika-s02_02t:37_4	buddhānubhāvassa niguhaṇe kāraṇābhāvato tattha sannipatitadevamanussanāgayakkhagandhabbādīnaṃ	37	
PA_tika-s02_02t:37_5	pasādajananatthaṃ attano sabhāvapakatikiriyāyeva kapilavatthuṃ pāvisīti dasseti.	37	
PA_tika-s02_02t:37_6	Buddhānaṃ kāyappabhā nāma pakatiyā asītihatthamattameva padesaṃ pharatīti āha – “asītihatthaṭṭhānaṃ	37	
PA_tika-s02_02t:37_7	aggahesī”ti nīlapītalohitodātamañjiṭṭhapabhassarānaṃ vasena chabbaṇṇā buddharasmiyo.	37	
PA_tika-s02_02t:38_0	Sabbapāliphulloti mūlato paṭṭhāya yāva aggā phullo vikasito. Paṭipāṭiyā ṭhapitānantiādi	38	
PA_tika-s02_02t:38_1	parikappūpamā. Yathā taṃ…pe… alaṅkataṃ añño virocati, evaṃ virocittha, samatiṃsāya	38	
PA_tika-s02_02t:38_2	pāramitāhi abhisaṅkhatattā evaṃ virocitthāti vuttaṃ hoti. Pañcavīsatiyā nadīnanti	38	
PA_tika-s02_02t:38_3	gaṅgādīnaṃ candabhāgāpariyosānānaṃ pañcavīsatiyā mahānadīnaṃ. Sambhijjāti sambhedaṃ	38	
PA_tika-s02_02t:38_4	missībhāvaṃ patvā mukhadvāreti samuddaṃ paviṭṭhaṭṭhāne.	38	
PA_tika-s02_02t:39	Devamanussanāgasupaṇṇagandhabbayakkhādīnaṃ akkhīnīti cetaṃ parikappanavasena vuttaṃ. Sahassenāti padasahassena, bhāṇavārappamāṇena ganthenāti attho.	3	
PA_tika-s02_02t:40_0	Kampayanto vasundharanti attano guṇavisesehi pathavīkampaṃ uppādento, evaṃbhūtopi	40	
PA_tika-s02_02t:40_1	aheṭhayanto pāṇāni. Sabbadakkhiṇattā buddhānaṃ dakkhiṇaṃ paṭhamaṃ pādaṃ uddharanto.	40	
PA_tika-s02_02t:40_2	Samaṃ samphusate bhūmiṃ suppatiṭṭhitapādatāya. Yadipi bhūmiṃ samaṃ phusati, rajasānupalippati	40	
PA_tika-s02_02t:40_3	sukhumattā chaviyā. Ninnaṭṭhānaṃ unnamatītiādi buddhānaṃ suppatiṭṭhitapādasaṅkhātassa	40	
PA_tika-s02_02t:40_4	mahāpurisalakkhaṇapaṭilābhassa nissandaphalaṃ. Nātidūre uddharatīti atidūre ṭhapetuṃ	40	
PA_tika-s02_02t:40_5	na uddharati. Naccāsanne ca nikkhipanti accāsanne ca ṭhāne anikkhipanto niyyāti.	40	
PA_tika-s02_02t:40_6	Hāsayanto sadevake loke tosayanto. Catūhi pādehi caratīti catucārī.	40	
PA_tika-s02_02t:41_0	Buddhānubhāvassa pakāsanavasena gatattā vaṇṇakālo nāma kiresa. Sarīravaṇṇe vā guṇavaṇṇe	41	
PA_tika-s02_02t:41_1	vā kathiyamāne dukkathitanti na vattabbaṃ. Kasmā? Aparimāṇavaṇṇā hi buddhā bhagavanto,	41	
PA_tika-s02_02t:41_2	buddhaguṇasaṃvaṇṇanā jānantassa yathādhammasaṃvaṇṇanaṃyeva anupavisatīti.	41	
PA_tika-s02_02t:42_0	Dukūlacumbaṭakenāti ganthitvā gahitadukūlavatthena, nāgavikkantacaraṇoti hatthināgasadisapadanikkhepo.	42	
PA_tika-s02_02t:42_1	Satapuññalakkhaṇoti anekasatapuññanimmitamahāpurisalakkhaṇo maṇiverocano yathāti	42	
PA_tika-s02_02t:42_2	ativiya virocamāno maṇi viya verocano nāma eko maṇivisesoti keci mahāsālovāti mahanto	42	
PA_tika-s02_02t:42_3	sālarukkho viya, koviḷārādimahārukkho viya vā padumo kokanado yathāti kokanadasaṅkhātaṃ	42	
PA_tika-s02_02t:42_4	mahāpadumaṃ viya, vikasamānapadumaṃ viya vā.	42	
PA_tika-s02_02t:43_0	Ākāsagaṅgaṃ otārento viyātiādi tassā pakiṇṇakakathāya aññesaṃ dukkarabhāvadassanañceva	43	
PA_tika-s02_02t:43_1	suṇantānaṃ accantasukhāvahabhāvadassanañca pathavījaṃ ākaḍḍhento viyāti nāḷiyantaṃ	43	
PA_tika-s02_02t:43_2	yojetvā mahāpathaviyā heṭṭhimatale pappaṭakojaṃ uddhaṃmukhaṃ katvā ākaḍḍhento viya	43	
PA_tika-s02_02t:43_3	yojanikanti yojanappamāṇaṃ madhubhaṇḍanti madhupaṭalaṃ.	43	
PA_tika-s02_02t:44_0	Mahantanti uḷāraṃ. Sabbadānaṃ dinnameva hotīti sabbameva paccayajātaṃ āvāsadāyakena	44	
PA_tika-s02_02t:44_1	dinnameva hoti. Tathāhi dve tayo gāme piṇḍāya caritvā kiñci aladdhā āgatassapi chāyūdakasampannaṃ	44	
PA_tika-s02_02t:44_2	ārāmaṃ pavisitvā nhāyitvā paṭissaye muhuttaṃ nipajjitvā uṭṭhāya nisinnassa kāye balaṃ	44	
PA_tika-s02_02t:44_3	āharitvā pakkhittaṃ viya hoti. Bahi vicarantassa ca kāye vaṇṇadhātu vātātapehi kilamati,	44	
PA_tika-s02_02t:44_4	paṭissayaṃ pavisitvā dvāraṃ pidhāya muhuttaṃ nisinnassa visabhāgasantati vūpasammati,	44	
PA_tika-s02_02t:44_5	sabhāgasantati patiṭṭhāti, vaṇṇadhātu āharitvā pakkhittā viya hoti, bahi vicarantassa	44	
PA_tika-s02_02t:44_6	ca pāde kaṇṭako vijjhati, khāṇu paharati, sarīsapādiparissayo ceva corabhayañca uppajjati,	44	
PA_tika-s02_02t:44_7	paṭissayaṃ pavisitvā dvāraṃ pidhāya nipannassa pana sabbe parissayā na honti, ajjhayantassa	44	
PA_tika-s02_02t:44_8	dhammapītisukhaṃ, kammaṭṭhānaṃ manasikarontassa upasamasukhaṃ uppajjati bahiddhā	44	
PA_tika-s02_02t:44_9	vikkhepābhāvato, bahi vicarantassa ca kāye sedā muccanti, akkhīni phandanti, senāsanaṃ	44	
PA_tika-s02_02t:44_10	pavisanakkhaṇe mañcapīṭhādīni na paññāyanti, muhuttaṃ nisinnassa pana akkhipasādo	441	
PA_tika-s02_02t:44_11	āharitvā pakkhitto viya hoti, dvāravātapānamañcapīṭhādīni paññāyanti, etasmimpi ca	441	
PA_tika-s02_02t:44_12	āvāse vasantaṃ disvā manussā catūhi paccayehi sakkaccaṃ upaṭṭhahanti. Tena vuttaṃ	441	
PA_tika-s02_02t:44_13	– “āvāsadānasmiṃ dinne sabbaṃ dānaṃ dinnameva hotī”ti. Bhūmaṭṭhaka…pe… na sakkāti	441	
PA_tika-s02_02t:44_14	ayamattho mahāsudassanavatthunā dīpetabbo.	441	
PA_tika-s02_02t:45_0	Sītanti ajjhattadhātukkhobhavasena vā bahiddhautuvipariṇāmavasena vā uppajjanakasītaṃ.	45	
PA_tika-s02_02t:45_1	Uṇhanti aggisantāpaṃ. Tassa pana davadāhādīsu sambhavo daṭṭhabbo. Paṭihantīti paṭibāhati.	45	
PA_tika-s02_02t:45_2	Yathā tadubhayavasena kāyacittānaṃ bādhanāni na honti, evaṃ karoti. Sītuṇhabbhāhate	45	
PA_tika-s02_02t:45_3	hi sarīre vikkhittacitto bhikkhu yoniso padahituṃ na sakkoti. Vāḷamigānīti sīhabyagghādivāḷamige.	45	
PA_tika-s02_02t:45_4	Guttasenāsanañhi pavisitvā dvāraṃ pidhāya nisinnassa te parissayā na honti. Sarīsapeti	45	
PA_tika-s02_02t:45_5	ye keci sarantā gacchante dīghajātike. Makaseti nidassanametaṃ, ḍaṃsādīnaṃ eteneva	45	
PA_tika-s02_02t:45_6	saṅgaho daṭṭhabbo. Sisireti sītakālavasena sattāhavaddalikādivasena ca uppanne sisirasamphasse.	45	
PA_tika-s02_02t:45_7	Vuṭṭhiyoti yadā tadā uppannā vassavuṭṭhiyo paṭihanatīti yojanā.	45	
PA_tika-s02_02t:46_0	Vātātapo ghoroti rukkhagacchādīnaṃ ummūlabhañjanavasena pavattiyā ghoro sarajaarajādibhedo	46	
PA_tika-s02_02t:46_1	vāto ceva gimhapariḷāhasamayesu uppattiyā ghoro sūriyātapo ca. Paṭihaññatīti paṭibāhīyati.	46	
PA_tika-s02_02t:46_2	Leṇatthanti nānārammaṇato cittaṃ nivattetvā paṭisallānārāmatthaṃ. Sukhatthanti vuttaparissayābhāvena	46	
PA_tika-s02_02t:46_3	phāsuvihāratthaṃ. Jhāyitunti aṭṭhatiṃsārammaṇesu yattha katthaci cittaṃ upanijjhāyituṃ.	46	
PA_tika-s02_02t:46_4	Vipassitunti aniccādito sabbasaṅkhāre sammasituṃ.	46	
PA_tika-s02_02t:47_0	Vihāreti paṭissaye. Kārayeti kārāpeyya. Rammeti manorame nivāsasukhe. Vāsayettha	47	
PA_tika-s02_02t:47_1	bahussuteti kāretvā pana ettha vihāresu bahussute sīlavante kalyāṇadhamme nivāseyya.	47	
PA_tika-s02_02t:47_2	Te nivāsento pana tesaṃ bahussutānaṃ yathā paccayehi kilamatho na hoti, evaṃ annañca	47	
PA_tika-s02_02t:47_3	pānañca vatthasenāsanāni ca dadeyya ujubhūtesu ajjhāsayasampannesu kammaphalānaṃ	47	
PA_tika-s02_02t:47_4	ratanattayaguṇānañca saddahanena vippasannena cetasā.	47	
PA_tika-s02_02t:48_0	Idāni gahaṭṭhapabbajitānaṃ aññamaññūpakārataṃ dassetuṃ “te tassā”ti gāthamāha. Tattha	48	
PA_tika-s02_02t:48_1	teti bahussutā tassāti upāsakassa. Dhammaṃ desentīti sakalavaṭṭadukkhapanudanaṃ dhammaṃ	48	
PA_tika-s02_02t:48_2	desenti. Yaṃ so dhammaṃ idhaññāyāti so puggalo yaṃ saddhammaṃ imasmiṃ sāsane sammāpaṭipajjanena	48	
PA_tika-s02_02t:48_3	jānitvā aggamaggādhigamena anāsavo hutvā parinibbāyati.	48	
PA_tika-s02_02t:49_0	Pūjāsakkāravaseneva paṭhamayāmo khepito, bhagavato desanāya appāvaseso majjhimayāmo	49	
PA_tika-s02_02t:49_1	gatoti pāḷiyaṃ “bahudeva ratti”nti vuttanti āha “atirekataraṃ diyaḍḍhayāma”nti. Sandassesīti	49	
PA_tika-s02_02t:49_2	ānisaṃsaṃ dassesi, āvāsadānapaṭisaṃyuttaṃ dhammiṃ kathaṃ sutvā tato paraṃ, “mahārāja,	49	
PA_tika-s02_02t:49_3	itipi sīlaṃ, itipi samādhi, itipi paññā”ti sīlādiguṇe tesaṃ sammā dassesi, hatthena	49	
PA_tika-s02_02t:49_4	gahetvā viya paccakkhato pakāsesi. Samādapesīti “evaṃ sīlaṃ samādātabbaṃ, sīle patiṭṭhitena	49	
PA_tika-s02_02t:49_5	evaṃ samādhi, evaṃ paññā bhāvetabbā”ti yathā te sīlādiguṇe ādiyanti, tathā gaṇhāpesi.	49	
PA_tika-s02_02t:49_6	Samuttejesīti yathā samādinnaṃ sīlaṃ suvisuddhaṃ hoti, samathavipassanā ca bhāviyamānā	49	
PA_tika-s02_02t:49_7	yathā suṭṭhu visodhitā uparivisesāvahā honti, evaṃ cittaṃ samuttejesi nisāmanavasena	49	
PA_tika-s02_02t:49_8	vodāpesi. Sampahaṃsesīti yathānusiṭṭhaṃ ṭhitasīlādiguṇehi sampati laddhaguṇānisaṃsehi	49	
PA_tika-s02_02t:49_9	ceva upari laddhabbaphalavisesehi ca uparicittaṃ sammā pahaṃsesi, laddhassāsavasena	49	
PA_tika-s02_02t:49_10	suṭṭhu tosesi. Evametesaṃ padānaṃ attho veditabbo.	491	
PA_tika-s02_02t:50	Samudāyavacanopi asītimahāthera-saddo tadekadesepi niruḷhoti āha “asītimahātheresu vijjamānesū”ti. Ānandattheropi hi antogadho evāti. Sākiyamaṇḍaleti sākiyarājasamūhe.	5	
PA_tika-s02_02t:51_0	Paṭipadāya niyuttattā pāṭipado. Tenāha – “paṭipannako”ti. Sikkhanasīlatādinā sekho,	51	
PA_tika-s02_02t:51_1	odhiso samitapāpatāya samaṇo. Sekho pāṭipado paṭipajjanapuggalādhiṭṭhānena paṭipadādesanaṃ	51	
PA_tika-s02_02t:51_2	niyamento paṭipadāya puggalaṃ niyameti nāmāti “paṭipadāya puggalaṃ niyametvā dassetī”ti.	51	
PA_tika-s02_02t:51_3	Sekhappaṭipadā sāsane maṅgalapaṭipadā sammadeva asevitabbaparivajjanena sevitabbasamādānena	51	
PA_tika-s02_02t:51_4	ukkaṃsavatthūsu ca bhāvato asekhadhammapāripūriyā āvahattā ca vaḍḍhamānakapaṭipadā.	51	
PA_tika-s02_02t:51_5	Akilamantāva sallakkhessantīti idaṃ tadā tesaṃ asekhabhūmiadhigamāya ayogyatāya vuttaṃ.	51	
PA_tika-s02_02t:51_6	Akilamantāvāti iminā paṭisambhidāppattassapi anadhigatamaggasaññāpanā bhāriyāti dasseti.	51	
PA_tika-s02_02t:51_7	Osaṭāti anuppaviṭṭhā. Sakalaṃ vinayapiṭakaṃ kathitameva hoti tassa sīlakathābāhullato	51	
PA_tika-s02_02t:51_8	sesadvayepi eseva nayo. Tīhi piṭakehīti karaṇatthe karaṇavacanaṃ. Tena taṃtaṃpiṭakānaṃ	51	
PA_tika-s02_02t:51_9	tassā tassā sikkhāya sādhakatamabhāvaṃ dasseti.	51	
PA_tika-s02_02t:52_0	Piṭṭhivāto uppajjati upādinnakasarīrassa tathārūpattā saṅkhārānañca aniccatāya dukkhānubandhattā.	52	
PA_tika-s02_02t:52_1	Akāraṇaṃ vā etanti yenādhippāyena vuttaṃ, tameva adhippāyaṃ vivarituṃ “pahotī”tiādi	52	
PA_tika-s02_02t:52_2	vuttaṃ. Catūhi iriyāpathehi paribhuñjitukāmo ahosi sakyarājūnaṃ ajjhāsayavasena.	52	
PA_tika-s02_02t:52_3	Tathā hi vakkhati “satthāpi tadeva sandhāya tattha saṅghāṭiṃ paññapetvā nipajjītī”ti.	52	
PA_tika-s02_02t:52_4	Yadi evaṃ “piṭṭhi me āgilāyatī”ti idaṃ kathanti āha “upādinnakasarīrañca nāmā”tiādi.	52	
PA_tika-s02_02t:53_0	23. “Iminā pātimokkhasaṃvarena…pe… sampanno”tiādīsu samannāgatattho sampanna-saddo,	53	
PA_tika-s02_02t:53_1	idha pana pāripūriatthoti dassetuṃ “paripuṇṇasīloti attho”ti vuttaṃ. Yo pana sampannasīloyeva,	53	
PA_tika-s02_02t:53_2	so paripuṇṇasīlo. Parisuddhañhi sīlaṃ “paripuṇṇa”nti vuccati, na sabalaṃ kammāsaṃ	53	
PA_tika-s02_02t:53_3	vā. Sundaradhammehīti sobhanadhammehi. Yasmiṃ santāne uppannā tassa sobhanabhāvato.	53	
PA_tika-s02_02t:53_4	Tehi sappurisabhāvasādhanato sappurisānaṃ dhammehi.	53	
PA_tika-s02_02t:54_0	24. Iminā ettakena ṭhānenāti “idha, mahānāma, ariyasāvako”ti ārabhitvā yāva “akasiralābhī”ti	54	
PA_tika-s02_02t:54_1	padaṃ iminā ettakena uddesapadena mātikaṃ ṭhapetvā. Paṭipāṭiyāti uddesapaṭipāṭiyā.	54	
PA_tika-s02_02t:54_2	Evamāhāti “evaṃ kathañca, mahānāmā”tiādinā idāni vuccamānena dassitākārena āha.	54	
PA_tika-s02_02t:55_0	25. Hirīyatīti lajjīyati pīḷīyati. Yasmā hirī pāpajigucchanalakkhaṇā, tasmā “jigucchatīti	55	
PA_tika-s02_02t:55_1	attho”ti vuttaṃ. Ottappatīti uttappati. Pāputrāsalakkhaṇañhi ottappaṃ. Paggahitavīriyoti	55	
PA_tika-s02_02t:55_2	saṅkocaṃ anāpannavīriyo. Tenāha “anosakkitamānaso”ti. Pahānatthāyāti samucchindanatthāya.	55	
PA_tika-s02_02t:55_3	Kusalānaṃ dhammānaṃ upasampadā nāma adhigamo evāti āha “paṭilābhatthāyā”ti. Satinepakkenāti	55	
PA_tika-s02_02t:55_4	satiyā nepakkena tikkhavisadasūrabhāvena. Aṭṭhakathāyaṃ pana nepakkaṃ nāma paññāti	55	
PA_tika-s02_02t:55_5	adhippāyena “satiyā ca nipakabhāvena cā”ti attho vutto, evaṃ sati añño niddiṭṭho	55	
PA_tika-s02_02t:55_6	nāma hoti. Satimāti ca imināva visesā sati gahitā, parato “cirakatampi cirabhāsitampi	55	
PA_tika-s02_02t:55_7	saritā anussaritā”ti satikiccameva niddiṭṭhaṃ, na paññākiccaṃ, tasmā satinepakkenāti	55	
PA_tika-s02_02t:55_8	satiyā nepakkabhāvenāti sakkā viññātuṃ. Teneva hi paccayavisesavasena aññadhammanirapekkho	55	
PA_tika-s02_02t:55_9	satiyā balavabhāvo. Tathā hi ñāṇavippayuttacittenapi ajjhayanasammasanāni sambhavanti.	55	
PA_tika-s02_02t:56_0	Cetiyaṅgaṇavattādīti ādi-saddena bodhiyaṅgaṇavattādīni saṅgaṇhāti. Asītimahāvattapaṭipattipūraṇanti	56	
PA_tika-s02_02t:56_1	ettha asītivattapaṭipattipūraṇaṃ mahāvattapaṭipattipūraṇanti vattapaṭipattipūraṇa-saddo	56	
PA_tika-s02_02t:56_2	paccekaṃ yojetabbo. Tattha mahāvattāni nāma vattakhandhake vuttāni āgantukavattaṃ	56	
PA_tika-s02_02t:56_3	āvāsikaṃ gamikaṃ anumodanaṃ bhattaggaṃ piṇḍacārikaṃ āraññikaṃ senāsanaṃ jantāgharaṃ	56	
PA_tika-s02_02t:56_4	vaccakuṭi upajjhāyaṃ saddhivihārikaṃ ācariyaṃ antevāsikavattanti cuddasa. Tato aññāni	56	
PA_tika-s02_02t:56_5	pana kadāci tajjanīyakammakatādikāle pārivāsikādikāle ca caritabbāni asīti khuddakavattāni	56	
PA_tika-s02_02t:56_6	sabbāsu avatthāsu na caritabbāni, tasmā mahāvattesu, aggahitāni. Tattha “pārivāsikānaṃ	56	
PA_tika-s02_02t:56_7	bhikkhūnaṃ vattaṃ paññapessāmī”ti ārabhitvā “na upasampādetabbaṃ…pe… na chamāyaṃ	56	
PA_tika-s02_02t:56_8	caṅkamante caṅkame caṅkamitabba”nti vuttāni pakabhatte caritabbavattāvasānāni chasaṭṭhi,	56	
PA_tika-s02_02t:56_9	tato paraṃ “na, bhikkhave, pārivāsikena bhikkhunā pārivāsikavuḍḍhatarena bhikkhunā	56	
PA_tika-s02_02t:56_10	saddhiṃ mūlāyapaṭikassanārahena mānattārahena mānattacārikena abbhānārahena bhikkhunā	561	
PA_tika-s02_02t:56_11	saddhiṃ ekacchanne āvāse vattabba”ntiādīni pakatatte caritabbehi anaññattā visuṃ	561	
PA_tika-s02_02t:56_12	visuṃ agaṇetvā pārivāsikavuḍḍhatarādīsu puggalantaresu caritabbattā tesaṃ vasena	561	
PA_tika-s02_02t:56_13	sampiṇḍetvā ekekaṃ katvā gaṇitabbāni pañcāti ekasattativattāni, ukkhepaniyakammakatavattesu	561	
PA_tika-s02_02t:56_14	vattapaññāpanavasena vuttaṃ – “na pakatattassa bhikkhuno abhivādanaṃ paccuṭṭhānaṃ…pe…	561	
PA_tika-s02_02t:56_15	nhāne piṭṭhiparikammaṃ sāditabba”nti idaṃ abhivādanādīnaṃ asādiyanaṃ ekaṃ, “na pakatatto	561	
PA_tika-s02_02t:56_16	bhikkhu sīlavipattiyā anuddhaṃsitabbo”tiādīni ca dasāti evametāni dvāsīti. Etesveva	561	
PA_tika-s02_02t:56_17	pana kānici tajjanīyakammādivattāni kānici pārivāsikādivattānīti aggahitaggahaṇena	561	
PA_tika-s02_02t:56_18	dvāsīti, evaṃ appakaṃ pana ūnamadhikaṃ vā gaṇanupagaṃ na hotīti idha “asīti”cceva	561	
PA_tika-s02_02t:56_19	vuttaṃ. Aññattha pana aṭṭhakathāpadese “dvāsīti khandhakavattānī”ti vuccati.	561	
PA_tika-s02_02t:57	Sakkaccaṃ uddisanaṃ sakkaccaṃ uddisāpananti paccekaṃ sakkaccaṃ-saddo yojetabbo. Uddisanaṃ uddesaggahaṇaṃ. Dhammosāraṇaṃ dhammassa uccāraṇaṃ. Dhammadesanā –	5	
PA_tika-s02_02t:58	“Ādimhi sīlaṃ deseyya, majjhe jhānaṃ vipassanaṃ;	5	
PA_tika-s02_02t:59	Pariyosāne ca nibbānaṃ, esā kathikasaṇṭhitī”ti. –	5	
PA_tika-s02_02t:60_0	Evaṃ kathitalakkhaṇā dhammakathā. Upagantvā nisinnassa yassa kassaci gahaṭṭhassa	60	
PA_tika-s02_02t:60_1	pabbajitassa vā taṅkhaṇānurūpā dhammī kathā upanisinnakathā. Bhattānumodanakathā	60	
PA_tika-s02_02t:60_2	anumodaniyā. Saritāti ettha na kevalaṃ cirakatacirabhāsitānaṃ saraṇamanussaraṇamattaṃ	60	
PA_tika-s02_02t:60_3	adhippetaṃ, atha kho tathāpavattarūpārūpadhammānaṃ pariggahamukhena pavattavipassanācāre	60	
PA_tika-s02_02t:60_4	satisambojjhaṅgasamuṭṭhāpananti dassetuṃ “tasmiṃ kāyena cirakate”tiādi vuttaṃ. Sakimpi	60	
PA_tika-s02_02t:60_5	saraṇenāti ekavāraṃ saraṇena. Punappunaṃ saraṇenāti anu anu saraṇena. Satisambojjhaṅgampi	60	
PA_tika-s02_02t:60_6	vivekanissitaṃ virāganissitaṃ nirodhanissitaṃ vosaggapariṇāmiñca katvā saranto tattha	60	
PA_tika-s02_02t:60_7	tattha javanavāre saraṇajavanavāre parittajavanavasena anussaritāti veditabbā.	60	
PA_tika-s02_02t:61_0	Gatiatthā dhātusaddā buddhiatthā hontīti āha – “udayañca vayañca paṭivijjhituṃ samatthāyā”ti.	61	
PA_tika-s02_02t:61_1	Missakanayenāyaṃ desanā āgatāti āha – “vikkhambhanavasena ca samucchedavasena cā”ti.	61	
PA_tika-s02_02t:61_2	Tenāha “vipassanāpaññāya cevā”tiādi. Vipassanāpaññāya nibbedhikapariyāyato. Sā ca	61	
PA_tika-s02_02t:61_3	kho padesikāti nippadesikaṃ katvā dassetuṃ “maggapaññāya paṭilābhasaṃvattanato cā”ti	61	
PA_tika-s02_02t:61_4	vuttaṃ. Dukkhakkhayagāminibhāvepi eseva nayo. Sammāti yāthāvato. Akuppadhammatāya	61	
PA_tika-s02_02t:61_5	hi maggapaññā khepitakhepanāya na puna kiccaṃ atthīti upāyena ñāyena yā pavatti sā	61	
PA_tika-s02_02t:61_6	evāti āha – “hetunā nayenā”ti.	61	
PA_tika-s02_02t:62_0	26. Adhikaṃ ceto abhiceto, mahaggatacittaṃ, tassa pana adhikatā kāmacchandādipaṭipakkhavigamena	62	
PA_tika-s02_02t:62_1	visiṭṭhabhāvappatti, tannissitāni ābhicetasikāni. Tenāha “abhicittaṃ seṭṭhacittaṃ	62	
PA_tika-s02_02t:62_2	sitāna”nti. Diṭṭhadhammasukhavihārānanti imasmiṃyeva attabhāve phāsuvihārabhūtānaṃ.	62	
PA_tika-s02_02t:62_3	Tehi pana samaṅgitakkhaṇe yasmā vivekajaṃ pītisukhaṃ samādhijaṃ pītisukhaṃ apītijaṃ	62	
PA_tika-s02_02t:62_4	satipārisuddhiñāṇasukhañca paṭilabhati vindati, tasmā āha – “appitappitakkhaṇe sukhapaṭilābhahetūna”nti.	62	
PA_tika-s02_02t:62_5	Icchiticchitakkhaṇe samāpajjitāti iminā tesu jhānesu samāpajjanavasībhāvamāha, “nikāmalābhī”ti	62	
PA_tika-s02_02t:62_6	pana vacanato āvajjanādhiṭṭhānā paccavekkhaṇavasiyo ca vuttā evāti veditabbā. Nidukkhalābhīti	62	
PA_tika-s02_02t:62_7	iminā tesaṃ jhānānaṃ sukhapaṭipadākhippābhiññataṃ dasseti, vipulalābhīti iminā paguṇataṃ	62	
PA_tika-s02_02t:62_8	tappamāṇadassitabhāvadīpanato. Tenāha “paguṇabhāvenā”tiādi. Samāpajjituṃ sakkoti	62	
PA_tika-s02_02t:62_9	samāpajjanavasībhāvatāya sādhitattā. Samādhipāripanthikadhammeti vasībhāvassa paccanīkadhamme.	62	
PA_tika-s02_02t:62_10	Jhānādhigamassa pana paccanīkadhammā pageva vikkhambhitā, aññathā jhānādhigamo eva	621	
PA_tika-s02_02t:62_11	na siyā. Akilamanto vikkhambhetuṃ na sakkotīti kicchena vikkhambheti visodheti, kāmādīnavapaccavekkhaṇādīhi	621	
PA_tika-s02_02t:62_12	kāmacchandādīnaṃ aññesaṃ samādhipāripanthikānaṃ dūrasamussāraṇaṃ idha vikkhambhanaṃ	621	
PA_tika-s02_02t:62_13	visodhananti veditabbaṃ.	621	
PA_tika-s02_02t:63_0	27. Vipassanāhitāya uparūparivisesāvahattā vaḍḍhamānāya pubbabhāgasīlādipaṭipadāya.	63	
PA_tika-s02_02t:63_1	Sā eva pubbabhāgapaṭipadā yathābhāvitatāya avassaṃ bhāvinaṃ visesaṃ pariggahitattā	63	
PA_tika-s02_02t:63_2	aṇḍaṃ viyāti aṇḍaṃ, kilesehi adūsitatāya apūti aṇḍaṃ etassāti apuccaṇḍo, vipassanaṃ	63	
PA_tika-s02_02t:63_3	ussukkāpetvā ṭhitapuggalo, tassa bhāvo apuccaṇḍatā. Vipassanādiñāṇappabhedāyāti pubbenivāsañāṇādiñāṇapabhedāya.	63	
PA_tika-s02_02t:63_4	Tatthāti cetokhilasutte “sa kho so, bhikkhave, evaṃ ussoḷhipannarasaṅgasamannāgato	63	
PA_tika-s02_02t:63_5	bhikkhu bhabbo abhinibbidāyā”ti āgatattā ussoḷhipannarasehi aṅgehi samannāgatabhāvoti	63	
PA_tika-s02_02t:63_6	evaṃ yaṃ opammasaṃsandanaṃ āgataṃ, taṃ opammasaṃsandanaṃ idha imasmiṃ sekhasutte	63	
PA_tika-s02_02t:63_7	yojetvā veditabbanti sambandho.	63	
PA_tika-s02_02t:64_0	28. Mahaggatādibhāvena heṭṭhimānaṃ jhānānaṃ anurūpampi attano visesena te uttaritvā	64	
PA_tika-s02_02t:64_1	atikkamitvāna ṭhitanti anuttaraṃ, tenāha – “paṭhamādijjhānehi asadisaṃ uttama”nti.	64	
PA_tika-s02_02t:64_2	Dutiyādīsupi abhinibbhidāsu. Pubbenivāsañāṇaṃ uppajjamānaṃ yathā attano visayapaṭicchādakaṃ	64	
PA_tika-s02_02t:64_3	kilesandhakāraṃ vidhamantameva uppajjati, evaṃ attano visaye kañci visesaṃ karontameva	64	
PA_tika-s02_02t:64_4	uppajjatīti āha – “pubbenivāsañāṇena paṭhamaṃ jāyatī”ti, sesañāṇadvayepi eseva nayo.	64	
PA_tika-s02_02t:65	29. Caraṇasminti paccatte bhummavacananti āha “caraṇaṃ nāma hotīti attho”ti. Tenāti karaṇatthe karaṇavacanaṃ agatapubbadisāgamane tesaṃ sādhakatamabhāvato.	6	
PA_tika-s02_02t:66	Aṭṭha ñāṇānīti idha āgatāni ca anāgatāni ca ambaṭṭhasuttādīsu āgatāni gahetvā vadati. Vinivijjhitvāti pubbenivāsapaṭicchādakādikilesatamaṃ bhinditvā padāletvā.	6	
PA_tika-s02_02t:67_0	30. Sanaṅkumārenāti sanantanakumārena. Tadeva hi tassa sanantanakumārataṃ dassetuṃ	67	
PA_tika-s02_02t:67_1	“cirakālato paṭṭhāyā”ti vuttaṃ. So attabhāvoti yena attabhāvena manussapathe jhānaṃ	67	
PA_tika-s02_02t:67_2	nibbattesi, so kumārattabhāvo, tasmā brahmabhūtopi tādisena kumārattabhāvena carati.	67	
PA_tika-s02_02t:68_0	Janitasmiṃ-saddo eva i-kārassa e-kāraṃ katvā “janetasmi”nti vutto, janitasminti ca	68	
PA_tika-s02_02t:68_1	janasminti attho veditabbo. Janitasminti sāmaññaggahaṇepi yattha catuvaṇṇasamaññā,	68	
PA_tika-s02_02t:68_2	tattheva manussaloke. Khattiyo seṭṭhoti lokasamaññāpi manussalokeyeva, na devakāye	68	
PA_tika-s02_02t:68_3	brahmakāye vāti dassetuṃ “ye gottapaṭisārino”ti vuttaṃ. Paṭisarantīti “ahaṃ gotamo,	68	
PA_tika-s02_02t:68_4	ahaṃ kassapo”ti pati pati attano gottaṃ anusaranti paṭijānanti vāti attho.	68	
PA_tika-s02_02t:69_0	Ettāvatāti “sādhu sādhu ānandā”ti ettakena sādhukāradānena. Jinabhāsitaṃ nāma jātantiādito	69	
PA_tika-s02_02t:69_1	paṭṭhāya yāva pariyosānā therabhāsitaṃ buddhabhāsitameva nāma jātaṃ. “Kimpanidaṃ	69	
PA_tika-s02_02t:69_2	suttaṃ satthudesanānuvidhānato jinabhāsitaṃ, udāhu sādhukāradānamattenā”ti evarūpā	69	
PA_tika-s02_02t:69_3	codanā idha anokāsā therassa desanāya bhagavato desanānuvidhānahetukattā sādhukāradānassāti.	69	
PA_tika-s02_02t:69_4	Yaṃ panettha atthato avibhattaṃ, taṃ suviññeyyameva.	69	
PA_tika-s02_02t:70	Sekhasuttavaṇṇanāya līnatthappakāsanā samattā.	7	
PA_tika-s02_02t:71	4. Potaliyasuttavaṇṇanā	7	
PA_tika-s02_02t:72_0	31. Aṅgā nāma janapadino rājakumārā, tesaṃ nivāso ekopi janapado ruḷhivasena aṅgātveva	72	
PA_tika-s02_02t:72_1	vuccatīti āha “aṅgāyeva so janapado”ti. Mahiyā panassa uttarena yā āpoti mahiyā nadiyā	72	
PA_tika-s02_02t:72_2	yā āpo tassa janapadassa uttarena honti. Tāsaṃ avidūrattā so janapado uttarāpoti	72	
PA_tika-s02_02t:72_3	vuccati. Sā pana mahī katthaci katthaci bhijjitvā gatāti āha “kataramahiyā uttarena	72	
PA_tika-s02_02t:72_4	yā āpo”ti. Tatthāti tassā mahiyā āgamanato paṭṭhāya ayaṃ āvibhāvakathā. Yasmā lokiyā	72	
PA_tika-s02_02t:72_5	jambudīpo himavā tattha patiṭṭhitasamuddadahapabbatanadiyoti etesu yaṃ yaṃ na manussagocaraṃ,	72	
PA_tika-s02_02t:72_6	tattha sayaṃ sammūḷhā aññepi sammohayanti, tattha tattha sammohavidhamanatthaṃ “ayaṃ	72	
PA_tika-s02_02t:72_7	kira jambudīpo”tiādimāraddhaṃ. Dasasahassayojanaparimāṇo āyāmato ca vitthārato cāti	72	
PA_tika-s02_02t:72_8	adhippāyo. Tenāha “tatthā”tiādi. Udakena ajjhotthaṭo tadupabhogisattānaṃ puññakkhayena.	72	
PA_tika-s02_02t:73_0	Sundaradassanaṃ kūṭanti sudassanakūṭaṃ, yaṃ loke “hemakūṭa”nti vuccati. Mūlagandho	73	
PA_tika-s02_02t:73_1	kāḷānusāriyādi. Sāragandho candanādi. Pheggugandho salalādi. Tacagandho lavaṅgādi.	73	
PA_tika-s02_02t:73_2	Papaṭikagandho kabitthādi. Rasagandho sajjādi, pattagandho tamālahiriverādi. Pupphagandho	73	
PA_tika-s02_02t:73_3	nāgakuṅkumādi. Phalagandho jātiphalādi. Gandhagandho sabbesaṃ gandhānaṃ gandho. Yassa	73	
PA_tika-s02_02t:73_4	hi rukkhassa sabbesampi mūlādīnaṃ gandho atthi, so idha gandho nāma. Tassa gandhassa	73	
PA_tika-s02_02t:73_5	gandho gandhagandho. Sabbāni puthulato paññāsayojanāni, āyāmato pana ubbedhato viya	73	
PA_tika-s02_02t:73_6	dviyojanasatānevāti vadanti.	73	
PA_tika-s02_02t:74_0	Manoharasilātalānīti otaraṇatthāya manuññasopānasilātalāni. Supaṭiyattānīti tadupabhogisattānaṃ	74	
PA_tika-s02_02t:74_1	sādhāraṇakammānubhāvena suṭṭhu paṭiyattāni suppavattitāni honti. Macchakacchapādayo	74	
PA_tika-s02_02t:74_2	udakaṃ malinaṃ karonti, tadabhāvato phalikasadisanimmaludakāni. Tiriyato dīghaṃ uggatakūṭanti	74	
PA_tika-s02_02t:74_3	“tiracchānapabbata”nti āha.	74	
PA_tika-s02_02t:75_0	Āpaṇāni eva vohārassa mukhabhūtānīti āha “āpaṇamukhasahassānī”ti. Vibhattānīti vavatthitāni	75	
PA_tika-s02_02t:75_1	aññamaññāsambhinnāni. Vasanaṭṭhānanti attano yathāphāsukaṃ vasitabbaṭṭhānaṃ. Āsati	75	
PA_tika-s02_02t:75_2	etthāti āsanaṃ, nisīditabbaṭṭhānāni.	75	
PA_tika-s02_02t:76_0	Asāruppaṃ paṭicca uppajjanakassa chādanato channaṃ anucchavikaṃ, tadeva ajjhāsayasampattiṃ	76	
PA_tika-s02_02t:76_1	patirūpeti pakāsetīti patirūpaṃ. Tenāha “nappatirūpa”nti. Kāraṇavevacanānīti ñāpakakāraṇavevacanāni.	76	
PA_tika-s02_02t:76_2	Ñāpakañhi kāraṇaṃ adhippetaṃ. Atthaṃ ākaroti pakāsetīti ākāro, tameva līnaṃ guḷhaṃ	76	
PA_tika-s02_02t:76_3	atthaṃ gametīti liṅgaṃ, so tena nimīyatīti nimittanti vuccati. Idāni tamevatthaṃ	76	
PA_tika-s02_02t:76_4	vivarituṃ “dīghadasavattha…pe… nimittāti vuttā”ti āha. Teti ākārādayo. Tathā hi pana	76	
PA_tika-s02_02t:76_5	metiādinā potaliyo gahapati “paribbājakaniyāmena ahaṃ jīvāmi, tasmā gahapati na homīti	76	
PA_tika-s02_02t:76_6	vadati. Ovadantoti anusāsanto. Upavadantoti paribhāsanto.	76	
PA_tika-s02_02t:77_0	32. Gedhabhūto lobhoti gijjhanasabhāvo lobho. Agijjhanalakkhaṇo na lobho, anindābhūtaṃ	77	
PA_tika-s02_02t:77_1	aghaṭṭananti nindāya paṭipakkhabhūtaṃ paresaṃ aghaṭṭanaṃ. Nindāghaṭṭanāti nindāvasena	77	
PA_tika-s02_02t:77_2	paresaṃ ghaṭṭanā akkosanā. Byavahāravohāropīti kayavikkayalakkhaṇo sabyohāropi dānaggahaṇaṃ	77	
PA_tika-s02_02t:77_3	vohāro. “Datto tisso” tiādinā voharaṇaṃ paññāpananti paññatti vohāro. Yathādhippetassa	77	
PA_tika-s02_02t:77_4	atthassa voharaṇaṃ kathanaṃ bodhananti vacanaṃ vohāro. Yāthāvato ayāthāvato ca voharati	77	
PA_tika-s02_02t:77_5	etenāti vohāro, cetanā. Ayamidhādhippetoti ayaṃ cetanālakkhaṇo vohāro idha imasmiṃ	77	
PA_tika-s02_02t:77_6	atthe adhippeto, so ca kho sāvajjova samucchedassa icchitattā. Idāni catubbidhassapi	77	
PA_tika-s02_02t:77_7	vohārassa idha sambhavaṃ dassetuṃ “yasmā vā”tiādi vuttaṃ. Gihīti cetanā natthīti	77	
PA_tika-s02_02t:77_8	ahaṃ gihīti cetanāpavatti natthi. Gihīti vacanaṃ natthīti gihīti attano paresañca	77	
PA_tika-s02_02t:77_9	vacanappavatti natthi. Gihīti paṇṇatti natthīti gihīti samaññā natthi. Gihīti byavahāro	77	
PA_tika-s02_02t:77_10	natthīti samudācāro natthi.	771	
PA_tika-s02_02t:78_0	33. Pāṇātipātova saṃyojanaṃ. Kasmā? Bandhanabhāvena pavattanato nissarituṃ appadānato.	78	
PA_tika-s02_02t:78_1	Pāṇātipātassa atthitāya so puggalo “pāṇātipātī”ti vuccatīti āha – “pāṇātipātassa…pe…	78	
PA_tika-s02_02t:78_2	hotī”ti. Yañhi yassa atthi, tena so apadissatīti. Bahutāyāti acakkhukādibhedena bahubhāvato.	78	
PA_tika-s02_02t:78_3	Pāṇātipātassa paṭipakkho apāṇātipāto. So pana atthato kāyadvāriko sīlasaṃvaroti āha	78	
PA_tika-s02_02t:78_4	“kāyikasīlasaṃvarenā”ti. Attāpi maṃ upavadeyyātiādi pāṇātipāte ādīnavadassanaṃ. Ādīnavadassino	78	
PA_tika-s02_02t:78_5	hi tato oramaṇaṃ. Desanāvasenāti aññattha sutte abhidhamme ca dasasu saṃyojanesu	78	
PA_tika-s02_02t:78_6	pañcasu nīvaraṇesu desanāvasena apariyāpannampi saṃyojanantipi nīvaraṇantipi idha	78	
PA_tika-s02_02t:78_7	vuttaṃ. Kasmā? Tadatthasambhavato. Tenāha – “vaṭṭabandhanaṭṭhena hitappaṭicchādanaṭṭhena	78	
PA_tika-s02_02t:78_8	cā”ti, pāṇātipāto hi apāṇātipātapaccayaṃ hitaṃ paṭicchādentova uppajjatīti. Eko avijjāsavoti	78	
PA_tika-s02_02t:78_9	idaṃ sahajātavasena vuttaṃ, upanissayavasena pana itaresampi āsavānaṃ yathārahaṃ	78	
PA_tika-s02_02t:78_10	sambhavo veditabbo. Pāṇātipātī hi puggalo “tappaccayaṃ atthaṃ karissāmī”ti kāme pattheti.	781	
PA_tika-s02_02t:78_11	Diṭṭhiṃ gaṇhāti, bhavavisesaṃ paccāsīsati. Tattha uppannaṃ vihanati bādhatīti vighāto,	781	
PA_tika-s02_02t:78_12	dukkhaṃ, pariḷāhanaṃ anatthuppādavasena upatāpanaṃ pariḷāho, ayametesaṃ viseso. Sabbatthāti	781	
PA_tika-s02_02t:78_13	sabbesu vāresu. Iminā upāyenāti atidesena pana pariggahito attho parato āgamissatīti.	781	
PA_tika-s02_02t:79_0	34-40. Imasmiṃ padeti etena sattasupi vāresu tathā āgataṃ padaṃ sāmaññato gahitaṃ.	79	
PA_tika-s02_02t:79_1	Tenāha “iminā”tiādi. Rosanaṃ kāyikaṃ vācasikañcāti tappaṭipakkho arosopi tathā duvidhoti	79	
PA_tika-s02_02t:79_2	āha “kāyikavācasikasaṃvarenā”ti. Yathā abhijjhā lobho, anabhijjhā alobho, evaṃ akodhūpāyāso	79	
PA_tika-s02_02t:79_3	abyāpādo, saṃvare sukhanti saṃvaroti daṭṭhabbo, anatilobho pana satisaṃvare, anatimāno	79	
PA_tika-s02_02t:79_4	ñāṇasaṃvare saṅgahaṃ gacchatīti daṭṭhabbaṃ. Imesu pana padesu evaṃ sabbavāresu yojanā	79	
PA_tika-s02_02t:79_5	kātabbāti sambandho.	79	
PA_tika-s02_02t:80_0	Evaṃ āsavuppatti veditabbāti ettha vuttassapi ekajjhaṃ vuccamānattā “puna ayaṃ saṅkhepavinicchayo”ti	80	
PA_tika-s02_02t:80_1	vuttaṃ. Asammohatthaṃ ārammaṇassa. Purimesu tāva catūsu vāresu viramituṃ na sakkomīti	80	
PA_tika-s02_02t:80_2	vattabbaṃ. “Attāpi maṃ upavadeyyā”ti etassa padassa atthavaṇṇanāyaṃ “na sakkomī”ti,	80	
PA_tika-s02_02t:80_3	“anuvijjāpi maṃ viññū garaheyyu”nti etassa padassa atthavaṇṇanāyaṃ “na sakkotī”ti	80	
PA_tika-s02_02t:80_4	vattabbaṃ, iminā nayena pacchimesupi catūsu yathārahaṃ yojanā veditabbā. Atimāne	80	
PA_tika-s02_02t:80_5	bhavāsavaavijjāsavāti vuttaṃ mānena saha diṭṭhiyā anuppajjanato, atimāno pana kāmarāgenapi	80	
PA_tika-s02_02t:80_6	uppajjatevāti “atimāne kāmāsavaavijjāsavā”ti vattabbaṃ siyā, svāyaṃ nayo vuttanayattā	80	
PA_tika-s02_02t:80_7	suviññeyyoti na dassito. Pātimokkhasaṃvarasīlaṃ kathitaṃ ādito catūhi chaṭṭhena vāti	80	
PA_tika-s02_02t:80_8	pañcahi vārehi, sesehi tīhi pātimokkhasaṃvarasīle ṭhitassa bhikkhuno paṭisaṅkhāpahānaṃ,	80	
PA_tika-s02_02t:80_9	sabbehipi pana bhikkhubhāve ṭhitassa gihivohārasamucchedo kathito. Tattha sabbattha	80	
PA_tika-s02_02t:80_10	vattaṃ “idañcidañca mayhaṃ kātuṃ nappatirūpa”nti paṭisaṅkhānavasena akaraṇaṃ pajahanañca paṭisaṅkhāpahānaṃ.	801	
PA_tika-s02_02t:81	Kāmādīnavakathāvaṇṇanā	8	
PA_tika-s02_02t:82_0	42. Upasumbheyyāti ettha upa-saddo samīpattho, sumbhanaṃ vikkhepanaṃ. Teneva tamenanti	82	
PA_tika-s02_02t:82_1	bhummatthe upayogavacananti āha – “tassa samīpe khipeyyā”ti, tassa kukkurassa samīpe	82	
PA_tika-s02_02t:82_2	aṭṭhikaṅkalaṃ khipeyyāti attho. Nimmaṃsattā kaṅkalanti vuccatīti iminā vigatamaṃsāya	82	
PA_tika-s02_02t:82_3	aṭṭhikaṅkalikāya uraṭṭhimhi vā piṭṭhikaṇṭake vā sīsaṭṭhimhi vā kaṅkala-saddo niruḷhoti	82	
PA_tika-s02_02t:82_4	dasseti. Sunikkantanti nillikhitaṃ katvāva nibbisesaṃ likhitaṃ.	82	
PA_tika-s02_02t:83_0	Ekattupaṭṭhānassa ajjhupekkhanavasena pavattiyā ekattā. Tenāha “catutthajhānupekkhā”ti.	83	
PA_tika-s02_02t:83_1	Yasmā panassa ārammaṇampi ekasabhāvameva, tasmā āha “sā hī”tiādi. Lokāmisasaṅkhātāti	83	
PA_tika-s02_02t:83_2	apariññātavatthunā lokena āmasitabbato, loke vā āmisoti saṅkhaṃ gatāya vasena kāmaguṇānaṃ	83	
PA_tika-s02_02t:83_3	kāmabhāvo ca āmisabhāvo ca, so eva nippariyāyato āmisanti vattabbataṃ arahati. Kāmaguṇāmisāti	83	
PA_tika-s02_02t:83_4	kāmaguṇe chandarāgā. Gahaṇaṭṭhena bhusaṃ ādānaṭṭhena.	83	
PA_tika-s02_02t:84_0	43. Ḍayanaṃ ākāsena gamananti āha “uppatitvā gaccheyyā”ti. Gijjhādīnaṃ vāsipharasu	84	
PA_tika-s02_02t:84_1	na hotīti āha – “mukhatuṇḍakena ḍasantā taccheyyu”nti. Vissajjeyyunti ettha “vissajjana”nti	84	
PA_tika-s02_02t:84_2	ākaḍḍhanaṃ adhippetaṃ anekatthattā dhātūnaṃ, ākaḍḍhanañca anubandhitvā pātananti	84	
PA_tika-s02_02t:84_3	āha “maṃsapesiṃ nakhehi kaḍḍhitvā pāteyyu”nti.	84	
PA_tika-s02_02t:85	47. Purisassa ārohanayogyaṃ poriseyyaṃ.	8	
PA_tika-s02_02t:86	48. Sampannaṃ sundaraṃ phalamassāti sampannaphalaṃ. Phalūpapannanti phalehi upetanti āha “bahuphala”nti.	8	
PA_tika-s02_02t:87_0	50. Suvidūravidūreti ariyassa vinaye vohārasamucchedato suṭṭhu vidūrabhūte eva vidūre	87	
PA_tika-s02_02t:87_1	ahaṃ ṭhito. Kassaci nāma atthassapi ajānanato na ājānantīti anājānīyāti kattusādhanamassa	87	
PA_tika-s02_02t:87_2	dassento ajānanaketi ajānantabhojanasīsena tesaṃ dātabbapaccaye vadati. Sesaṃ suviññeyyameva.	87	
PA_tika-s02_02t:88	Potaliyasuttavaṇṇanāya līnatthappakāsanā samattā.	8	
PA_tika-s02_02t:89	5. Jīvakasuttavaṇṇanā	8	
PA_tika-s02_02t:90	51. Kumārena bhato posāpitoti kumārabhato, kumārabhato eva komārabhacco yathā “bhisakkameva bhesajja”nti.	9	
PA_tika-s02_02t:91_0	Ārabhantīti ettha ārabha-saddo kāmaṃ kāmāyūhanayaññuṭṭhāpanaāpattiāpajjanaviññāpanādīsupi	91	
PA_tika-s02_02t:91_1	āgato, idha pana hiṃsane icchitabboti āha – “ārabhantīti ghātentī”ti. Uddisitvā katanti	91	
PA_tika-s02_02t:91_2	attānaṃ uddisitvā māraṇavasena kataṃ nibbattitaṃ. Paṭiccakammanti ettha kamma-saddo	91	
PA_tika-s02_02t:91_3	kammasādhano atītakālikoti āha – “attānaṃ paṭicca kata”nti. Nimittakammassetaṃ adhivacanaṃ	91	
PA_tika-s02_02t:91_4	“paṭicca kammaṃ phusatī”tiādīsu viya. Nimittakammassāti nimittabhāvena laddhabbakammassa,	91	
PA_tika-s02_02t:91_5	na karaṇakārāpanavasena. Paṭiccakammaṃ ettha atthīti maṃsaṃ paṭiccakammaṃ yathā “buddhaṃ	91	
PA_tika-s02_02t:91_6	etassa atthīti buddho”ti. Tesanti nigaṇṭhānaṃ. Aññepi brāhmaṇādayo taṃladdhikā attheva.	91	
PA_tika-s02_02t:92_0	Kāraṇanti ettha yutti adhippetā, sā eva ca dhammato anapetattā “dhammo”ti vuttāti	92	
PA_tika-s02_02t:92_1	āha – “kāraṇaṃ nāma tikoṭiparisuddhamacchamaṃsaparibhogo”ti. Anukāraṇaṃ nāma mahājanassa	92	
PA_tika-s02_02t:92_2	tathā byākaraṇaṃ yuttiyā dhammassa anurūpabhāvato maṃsaṃ paribhuñjitabbanti anuññātaṃ	92	
PA_tika-s02_02t:92_3	tatheva kathananti katvā. Tanti “jānaṃ uddissakataṃ maṃsaṃ paribhuñjatī”ti evaṃ vuttaṃ	92	
PA_tika-s02_02t:92_4	paribhuñjanaṃ neva kāraṇaṃ hoti sabbena sabbaṃ abhāvato sati ca ayuttiyaṃ adhammoti	92	
PA_tika-s02_02t:92_5	katvā. Tathā byākaraṇanti “jānaṃ uddissakataṃ maṃsaṃ paribhuñjatī”ti kathanaṃ yuttiyā	92	
PA_tika-s02_02t:92_6	dhammassa ananurūpabhāvato na anukāraṇaṃ hoti. Parehi vuttakāraṇena sakāraṇo hutvāti	92	
PA_tika-s02_02t:92_7	pare titthiyā ‘jāna’ntiādinā dhammaṃ kathenti vadanti, tena kāraṇabhūtena sakāraṇo	92	
PA_tika-s02_02t:92_8	hutvā. Tehi tathā vattabbo eva hutvā tumhākaṃ vādo vā anuvādo vā “maṃsaṃ paribhuñjitabba”nti	92	
PA_tika-s02_02t:92_9	pavattā tumhākaṃ kathā vā parato parehi tathā pavattitā tassā anukathā vā. Viññūhi	92	
PA_tika-s02_02t:92_10	garahitabbakāraṇanti titthiyā tāva tiṭṭhantu, tato aññehi paṇḍitehi garahitabbakāraṇaṃ.	921	
PA_tika-s02_02t:92_11	Koci na āgacchatīti garahitabbataṃ na āpajjatīti attho. Abhibhavitvā ācikkhantīti	921	
PA_tika-s02_02t:92_12	abhibhuyya madditvā kathenti, abhibhūtena akkosantīti attho.	921	
PA_tika-s02_02t:93_0	52. Kāraṇehīti paribhogacittassa avisuddhatāhetūhi. Bhikkhū uddissakataṃ diṭṭhaṃ.	93	
PA_tika-s02_02t:93_1	Tādisamaṃsañhi paribhogānārahattā cittaavisuddhiyā kāraṇaṃ cittasaṃkilesāvahato.	93	
PA_tika-s02_02t:93_2	Idāni diṭṭhasutaparisaṅkitāni sarūpato dassetuṃ “diṭṭhādīsū”tiādi vuttaṃ. Tattha	93	
PA_tika-s02_02t:93_3	tadubhayavimuttaparisaṅkitanti “diṭṭhaṃ suta”nti imaṃ ubhayaṃ anissāya – “kiṃ nu	93	
PA_tika-s02_02t:93_4	kho imaṃ bhikkhuṃ uddissa vadhitvā sampādita”nti kevalameva parisaṅkitaṃ. Sabbasaṅgāhakoti	93	
PA_tika-s02_02t:93_5	sabbesaṃ tiṇṇaṃ parisaṅkitānaṃ saṅgaṇhanako.	93	
PA_tika-s02_02t:94_0	Maṅgalādīnanti ādi-saddena āhunapāhunādikaṃ saṅgaṇhāti. Nibbematikā hontīti sabbena	94	
PA_tika-s02_02t:94_1	sabbaṃ parisaṅkitābhāvamāha. Itaresanti ajānantānaṃ vaṭṭati, jānato evettha āpatti	94	
PA_tika-s02_02t:94_2	hoti. Teyevāti ye uddissa kataṃ, teyeva.	94	
PA_tika-s02_02t:95_0	Uddissakatamaṃsaparibhogato akappiyamaṃsaparibhogassa visesaṃ dassetuṃ “akappiyamaṃsaṃ	95	
PA_tika-s02_02t:95_1	panā”tiādi vuttaṃ. Purimasmiṃ sacittakā āpatti, itarasmiṃ acittakā. Tenāha – “akappiyamaṃsaṃ	95	
PA_tika-s02_02t:95_2	ajānitvā bhuttassapi āpattiyevā”ti. Paribhoganti paribhuñjitabbanti vadāmīti attho.	95	
PA_tika-s02_02t:96_0	53. Tādisassāti tikoṭiparisuddhassa macchamaṃsassa paribhoge. Mettāvihārinopīti api-saddena	96	
PA_tika-s02_02t:96_1	amettāvihārinopi. Mettāvihārino paribhoge sikhāppattā anavajjatāti dassetuṃ “idha,	96	
PA_tika-s02_02t:96_2	jīvaka, bhikkhū”tiādi vuttaṃ. Aniyametvāti avisesetvā sāmaññato. Yasmā bhagavatā	96	
PA_tika-s02_02t:96_3	– “yato kho, vaccha, bhikkhuno taṇhā pahīnā hotī”tiādinā mahāvacchagottasutte attā	96	
PA_tika-s02_02t:96_4	aniyametvā vutto. Tathā hi vacchagotto – “tiṭṭhatu bhavaṃ gotamo, atthi pana bhoto	96	
PA_tika-s02_02t:96_5	gotamassa ekabhikkhupi sāvako āsavānaṃ khayā…pe… upasampajja viharatī”ti āha, “idha,	96	
PA_tika-s02_02t:96_6	bhāradvāja, bhikkhu aññataraṃ gāmaṃ vā nigamaṃ vā upanissāya viharatī”tiādinā caṅkīsutte	96	
PA_tika-s02_02t:96_7	attā aniyametvā vutto. Tathā hi tattha parato – “yaṃ kho pana ayamāyasmā dhammaṃ	96	
PA_tika-s02_02t:96_8	deseti, gambhīro so dhammo duddaso duranubodho santo paṇīto atakkāvacaro nipuṇo paṇḍitavedanīyo,	96	
PA_tika-s02_02t:96_9	na so dhammo sudesanīyo luddenā”tiādinā desanā āgatā, tasmā vuttaṃ “bhagavatā hi	96	
PA_tika-s02_02t:96_10	mahāvacchagottasutte, caṅkīsutte imasmiṃ sutteti tīsu ṭhānesu attānaṃyeva sandhāya	961	
PA_tika-s02_02t:96_11	desanā katā”ti. Maṃsūpasecanova adhippeto macchamaṃsasahitassa āhārassa paribhogabhāvato	961	
PA_tika-s02_02t:96_12	macchamaṃsassa ca idha adhippetattā.	961	
PA_tika-s02_02t:97_0	Agathito appaṭibaddho. Taṇhāmucchanāyāti taṇhāyanavasena mucchāpattiyā. Anajjhopanno	97	
PA_tika-s02_02t:97_1	taṇhāya abhibhavitvā na ajjhotthaṭo, gilitvā pariniṭṭhapetvā na saṇṭhitoti attho.	97	
PA_tika-s02_02t:97_2	Tenāha – “sabbaṃ ālumpitvā”tiādi. Idha ādīnavo āhārassa paṭikūlabhāvoti āha “ekarattivāsenā”tiādi.	97	
PA_tika-s02_02t:97_3	Ayamattho āhāraparibhogoti atthasaṃyojanaparicchedikā “yāvadeva imassa kāyassa ṭhitiyā”tiādinā	97	
PA_tika-s02_02t:97_4	pavattā āhārapaṭibaddhachandarāganissaraṇabhūtā paññā assa atthīti nissaraṇapañño.	97	
PA_tika-s02_02t:97_5	Idamatthanti etamatthāya. Evaṃ santeti “brahmāti ca mettāvihārino samaññā”ti avatvā	97	
PA_tika-s02_02t:97_6	ye dhammā mettāvihārassa paṭipakkhabhūtā, tattha sāvasesaṃ pahāsi brahmā, anavasesaṃ	97	
PA_tika-s02_02t:97_7	pahāsi bhagavāti sace te idaṃ sandhāya bhāsitaṃ, evaṃ sante tava idaṃ yathāvuttavacanaṃ	97	
PA_tika-s02_02t:97_8	anujānāmi, na mettāvihāritāsāmaññamattatoti attho.	97	
PA_tika-s02_02t:98_0	55. “Pāṭiyekko anusandhī”ti vatvā visuṃ anusandhibhāvaṃ dassetuṃ “imasmiṃ hī”tiādi	98	
PA_tika-s02_02t:98_1	vuttaṃ. Dvāraṃ thaketīti macchamaṃsaparibhogānuññāya aññesaṃ vacanadvāraṃ pidahati,	98	
PA_tika-s02_02t:98_2	codanāpathaṃ nirundhati. Kathaṃ sattānuddayaṃ dasseti? Sattānuddayamukhena bāhirakānaṃ	98	
PA_tika-s02_02t:98_3	macchamaṃsaparibhogapaṭikkhepo tayidaṃ micchā, tikoṭiparisuddhasseva macchamaṃsassa	98	
PA_tika-s02_02t:98_4	paribhogo bhagavatā anuññāto. Tathā hi vuttaṃ – ‘tīhi kho ahaṃ, jīvaka, ṭhānehi maṃsaṃ	98	
PA_tika-s02_02t:98_5	paribhoganti vadāmī’tiādi. Vinayepi vuttaṃ – “tikoṭiparisuddhaṃ, devadatta, macchamaṃsaṃ	98	
PA_tika-s02_02t:98_6	mayā anuññāta”nti. Tikoṭiparisuddhañca bhuñjantānaṃ sattesu anuddayā niccalā. “Sattānuddayaṃ	98	
PA_tika-s02_02t:98_7	dassetī”ti saṅkhepato vuttamatthaṃ vivaranto “sace hī”tiādimāha.	98	
PA_tika-s02_02t:99_0	Paṭhamena kāraṇenāti desanāvasenapi payogavasenapi paṭhamena parūpaghātahetunā. Kaḍḍhito	99	
PA_tika-s02_02t:99_1	so pāṇo. Galena pavedhentenāti yottagalena karaṇena asayhamānena. Bahupuññameva hoti	99	
PA_tika-s02_02t:99_2	āsādanāpekkhāya abhāvato, hitajjhāsayattā vāti adhippāyo. Esāhaṃ, bhantetiādi kasmā	99	
PA_tika-s02_02t:99_3	vuttaṃ, saraṇagamanavaseneva gahitasaraṇoti codanaṃ sandhāyāha “aya”ntiādi. Ogāhantotiādito	99	
PA_tika-s02_02t:99_4	paṭṭhāya yāva pariyosānā suttaṃ anussaranto atthaṃ upadhārento. Sesaṃ suviññeyyameva.	99	
PA_tika-s02_02t:100	Jīvakasuttavaṇṇanāya līnatthappakāsanā samattā.	10	
PA_tika-s02_02t:101	6. Upālisuttavaṇṇanā	10	
PA_tika-s02_02t:102_0	56. Pāvāraṃ pārupatīti pāvāriko, idaṃ tassa kulasamudāgataṃ nāmaṃ, so pana mahaddhano	102	
PA_tika-s02_02t:102_1	mahābhogo nagare seṭṭhiṭṭhāne ṭhito. Tenāha “dussapāvārikaseṭṭhino”ti. Dīghattā dīghatamattā.	102	
PA_tika-s02_02t:102_2	So kira pamāṇato upavacchayato diyaḍḍharatanaṃ atikkamma ṭhito. Evaṃladdhanāmoti	102	
PA_tika-s02_02t:102_3	“dīghatapassī”ti laddhasamañño. Bāhirāyataneti titthiyasamaye piṇḍapātoti vohāro	102	
PA_tika-s02_02t:102_4	natthi, tasmā sāsanavohārena “piṇḍapātappaṭikkanto”ti vuttanti adhippāyo.	102	
PA_tika-s02_02t:103_0	Dassetīti deseti. Ṭhapetīti aññamaññasaṅkarato vavatthapeti. Kiriyāyāti karaṇena.	103	
PA_tika-s02_02t:103_1	Pavattiyāti pavattanena. Daṇḍāni paññapetīti ettha kasmā bhagavatā āditova tathā	103	
PA_tika-s02_02t:103_2	na pucchitanti? Yasmā sā tasmiṃ atthe sabhāvanirutti na hoti, sāsane loke samayantaresu	103	
PA_tika-s02_02t:103_3	ca tādiso samudācāro natthi, kevalaṃ pana tasseva nigaṇṭhassāyaṃ koṭṭhālakasadiso	103	
PA_tika-s02_02t:103_4	samudācāroti imamatthaṃ dassetuṃ “kammāni paññapeti” iccevāha. Acittakanti cittarahitaṃ,	103	
PA_tika-s02_02t:103_5	cittena asamuṭṭhāpitanti attho. Kathaṃ pana tadubhayassa cittena vinā sambhavoti	103	
PA_tika-s02_02t:103_6	codanaṃ sandhāya tattha nidassanamāha “yathā kirā”tiādi. Paṭivibhattānanti atthato	103	
PA_tika-s02_02t:103_7	bhinnānaṃ. Paṭivisiṭṭhānanti visesanapadavasena saddatopi bhinnānaṃ. Vacanaṃ patiṭṭhapetukāmoti	103	
PA_tika-s02_02t:103_8	dīghatapassino yathāvuttavacanaṃ patiṭṭhapetukāmo. Tasmiñhi patiṭṭhāpite tenappasaṅgena	103	
PA_tika-s02_02t:103_9	āgato, upāli gahapati tasmiṃ padese dhammaṃ disvā sāsane abhippasīdissati.	103	
PA_tika-s02_02t:104_0	Kathā eva upari vādāropanassa vatthubhāvato kathāvatthu. Kathāyaṃ patiṭṭhapesīti	104	
PA_tika-s02_02t:104_1	kathāvatthusmiṃ, tadatthe vā patiṭṭhapesi. Yathā taṃ vādāropanabhayena na avajānāti,	104	
PA_tika-s02_02t:104_2	evaṃ tassaṃ kathāyaṃ, tasmiṃ vā atthe dīghatapassiṃ yāvatatiyaṃ vāde patiṭṭhapesi. Vādanti dosaṃ.	104	
PA_tika-s02_02t:105_0	57. Idāni cetanāsampayuttadhammampi gahetvā kāyakammādivasena saṅgahetvā dassetuṃ	105	
PA_tika-s02_02t:105_1	“apicā”tiādi vuttaṃ. Tattha tividhaṃ kāyaduccaritaṃ kāyakammaṃ nāmātiādi “kammassa	105	
PA_tika-s02_02t:105_2	kiriyāyā”ti pāḷiyaṃ akusalakammassa adhigatattā vuttaṃ, pubbe pana aṭṭhakāmāvacarakusalacetanātiādi	105	
PA_tika-s02_02t:105_3	sāvajjaṃ anavajjañca sāmaññato ekajjhaṃ katvā dassitaṃ. Kasmā panettha cetanā na	105	
PA_tika-s02_02t:105_4	gahitāti āha “imasmiṃ sutte kammaṃ dhura”nti. Kāyakammādibhedaṃ kammameva dhuraṃ	105	
PA_tika-s02_02t:105_5	jeṭṭhakaṃ pubbaṅgamaṃ, na cetanāmattameva. Evamāgatepīti kammānīti evaṃ nāmena āgatepi	105	
PA_tika-s02_02t:105_6	cetanā dhuraṃ, tattha cetanaṃ jeṭṭhakaṃ pubbaṅgamaṃ katvā vuttanti adhippāyo. Kathaṃ	105	
PA_tika-s02_02t:105_7	pana tattha kammanti vā kammānīti vā āgate tesaṃ cetanāya dhurabhāvoti āha “yattha	105	
PA_tika-s02_02t:105_8	katthaci…pe… labhatī”ti. Tattha yattha katthacīti yasmiṃ kismiñci dvāre. Sā vuttāvāti	105	
PA_tika-s02_02t:105_9	sā cetanā vuttāva, yā kāyasaṅkhārādipariyāyena (yassa kassaci kammassa kāyadvārādīsu	105	
PA_tika-s02_02t:105_10	pavattāpanacetanā) sampayuttadhammāpi tadaggena lokiyāpi lokuttarāpi kammameva, abhijjhādayo	1051	
PA_tika-s02_02t:105_11	pana cetanāpakkhikāti daṭṭhabbaṃ.	1051	
PA_tika-s02_02t:106_0	Mahantanti kaṭukaphalaṃ. Na kilamati sappāṭihāriyattā paṭiññāya. Idāni tesaṃ sappāṭihāriyataṃ	106	
PA_tika-s02_02t:106_1	dassetuṃ “tathā hī”tiādi vuttaṃ. Yadi akusalaṃ patvā kāyakammaṃ vacīkammaṃ mahantanti	106	
PA_tika-s02_02t:106_2	vadanto na kilamati, atha kasmā bhagavā idha akusalaṃ manokammaṃ mahāsāvajjaṃ kathesīti	106	
PA_tika-s02_02t:106_3	āha “imasmiṃ pana ṭhāne”tiādi. Yāvatatiyaṃ patiṭṭhāpanamattena gatamaggaṃ paṭipajjanto.	106	
PA_tika-s02_02t:106_4	Tenāha “kiñci atthanipphattiṃ apassantopī”ti.	106	
PA_tika-s02_02t:107	58. Nivāsaṭṭhānabhūto bālako etissā atthīti bālakinī. Satthupaṭiññātatāya nigaṇṭhānaṃ mahāti sambhāvitattā mahānigaṇṭho.	10	
PA_tika-s02_02t:108_0	60. Āvaṭṭeti purimākārato nivatteti attano vase vatteti etāyāti āvaṭṭanī, māyā. Tenāha	108	
PA_tika-s02_02t:108_1	“āvaṭṭetvā gahaṇamāya”nti. Satthupaṭiññānaṃ buddhadassane cittameva na uppajjati,	108	
PA_tika-s02_02t:108_2	ayamettha dhammatā. Sace pana so taṃ paṭiññaṃ appahāya buddhānaṃ sammukhībhāvaṃ upagaccheyya,	108	
PA_tika-s02_02t:108_3	sattadhā muddhā phaleyya, tasmā bhagavā “mā ayaṃ bālo vinassī”tiāditova yathā sammukhībhāvaṃ	108	
PA_tika-s02_02t:108_4	na labhati, tathā karoti. Svāyamattho pāthikaputtasamāgamena dīpetabbo. Dassanasampattiniyāmamāha	108	
PA_tika-s02_02t:108_5	“tathāgataṃ hī”tiādi. Āgamā nu kho idha tumhākaṃ santikaṃ.	108	
PA_tika-s02_02t:109	61. Vacīsacce patiṭṭhahitvāti yathāpaṭiññātāya paṭiññāya ṭhatvā.	10	
PA_tika-s02_02t:110_0	62. Sītodake amatā pāṇā pānakāle pana maranti, tepi tena sītodakaparibhogena māritā	110	
PA_tika-s02_02t:110_1	honti, tasmā tapassinā nāma sabbena sabbaṃ sītodakaṃ na paribhuñjitabbanti tesaṃ	110	
PA_tika-s02_02t:110_2	laddhi. Pākatikaṃ vā udakaṃ sattoti purātanānaṃ nigaṇṭhānaṃ laddhi. Tenāha “sattasaññāya	110	
PA_tika-s02_02t:110_3	sītodakaṃ paṭikkhipantī”ti. Tesaṃ taṃ adhunātananigaṇṭhānaṃ vādena virujjhati. Te	110	
PA_tika-s02_02t:110_4	hi pathavīādinavapadatthato aññameva jīvitaṃ paṭijānanti. Cittena sītodakaṃ pātukāmo	110	
PA_tika-s02_02t:110_5	paribhuñjitukāmo hoti roge ṭhatvāpi sattānaṃ cittassa tathā na vitatatā. Tenāha –	110	
PA_tika-s02_02t:110_6	“tenassa manodaṇḍo tattheva bhijjatī”ti. Tenāti sītodakaṃ pātuṃ paribhuñjituñca icchanena.	110	
PA_tika-s02_02t:110_7	Assāti yathāvuttassa nigaṇṭhassa. Tatthevāti tathācittuppādane eva. Bhijjati saṃvarassa	110	
PA_tika-s02_02t:110_8	vikopitattā. Tathābhūto so nigaṇṭho sītodakaṃ ce labheyya, katipayaṃ kālaṃ jīveyya,	110	
PA_tika-s02_02t:110_9	alābhena pana parisussamānakaṇṭhoṭṭhatālujivhāādiko sabbaso paridāhābhibhūto mareyya.	110	
PA_tika-s02_02t:110_10	Tenāha – “sītodakaṃ alabhamāno kālaṃ kareyyā”ti. Kasmā? Yasmā sītodakaṃ pivāya sannissitacittassa	1101	
PA_tika-s02_02t:110_11	maraṇaṃ hoti, tasmā vuttaṃ “manodaṇḍo pana bhinnopi cutimpi ākaḍḍhatī”ti. Yasmā pana	1101	
PA_tika-s02_02t:110_12	tathābhūtacittassa nigaṇṭhassa manosattesu nāma devesu upapatti hotīti titthiyānaṃ	1101	
PA_tika-s02_02t:110_13	laddhi, tasmā vuttaṃ “manodaṇḍo pana bhinnopi paṭisandhimpi ākaḍḍhatī”ti. Itīti evaṃ	1101	
PA_tika-s02_02t:110_14	“idhāssa nigaṇṭho”tiādiākārena. Nanti upāliṃ gahapatiṃ. Mahantoti vadāpesi “manopaṭibaddho	1101	
PA_tika-s02_02t:110_15	kālaṅkarotī”ti vadantoti adhippāyo.	1101	
PA_tika-s02_02t:111_0	Upāsakassāti upālissa gahapatissa. Mucchāvasenātiādinā anvayato byatirekato ca manodaṇḍassa	111	
PA_tika-s02_02t:111_1	mahantataṃ vibhāveti. Cittasantatippavattimattenevāti vinā kāyadaṇḍena vacīdaṇḍena	111	
PA_tika-s02_02t:111_2	ca kevalaṃ cittasantatippavattimattena. Bhijjitvāpīti ettha pi-saddena abhijjitvāpi.	111	
PA_tika-s02_02t:111_3	Aniyyānikāti appāṭihīrā, ayuttāti attho. Sallakkhesi upāsakoti vibhattiṃ vipariṇāmetvā	111	
PA_tika-s02_02t:111_4	yojanā. Pañhapaṭibhānānīti ñātuṃ icchite atthe uppajjanakapaṭibhānāni.	111	
PA_tika-s02_02t:112_0	“Manopaṭibaddho kālaṃ karotī”ti vadantena atthato manodaṇḍassa taduttarabhāvo paṭiññāto	112	
PA_tika-s02_02t:112_1	hotīti āha “idāni manodaṇḍo mahantoti idaṃ vacana”nti. Tathā ceva vuttaṃ – “manodaṇḍova	112	
PA_tika-s02_02t:112_2	balavā mahantoti vadāpesī”ti.	112	
PA_tika-s02_02t:113_0	63. Pāṇātipātādito yamanaṃ yāmo, catubbidho yāmo catuyāmo, catuyāmasaṅkhātena saṃvarena	113	
PA_tika-s02_02t:113_1	saṃvuto cātuyāmasaṃvarasaṃvuto. Aṭṭhakathāyaṃ pana yāma-saddo koṭṭhāsapariyāyoti	113	
PA_tika-s02_02t:113_2	“iminā catukoṭṭhāsenā”ti vuttaṃ. Piyajātikaṃ rūpādiārammaṇaṃ rāgavasena bālehi bhāvanīyattā	113	
PA_tika-s02_02t:113_3	“bhāvita”nti vuccatīti āha “bhāvitanti pañca kāmaguṇā”ti.	113	
PA_tika-s02_02t:114_0	Yo sabbaṃ pāpaṃ āsavañca vāretīti sabbavārī, tassa navasu padatthesu sattamo padattho,	114	
PA_tika-s02_02t:114_1	tena sabbavārinā pāpaṃ vāritvā ṭhitoti sabbavārivārito. Tenāha “sabbena pāpavāraṇena	114	
PA_tika-s02_02t:114_2	vāritapāpo”ti. Tato eva sabbassa vāritabbassa āsavassa dhunanato sabbavāridhuto.	114	
PA_tika-s02_02t:114_3	Vāritabbassa nivāraṇavasena sabbavārino phuṭo phusitoti sabbavāriphuṭo. Saṅghātanti	114	
PA_tika-s02_02t:114_4	sahasā hananaṃ, asañcetanikavadhanti attho. Katarasmiṃ koṭṭhāseti tīsu daṇḍakoṭṭhāsesu katarakoṭṭhāse.	114	
PA_tika-s02_02t:115_0	64. Khaliyati samādiyatīti khalaṃ, rāsīti āha – “ekaṃ maṃsakhalanti ekaṃ maṃsarāsi”nti.	115	
PA_tika-s02_02t:115_1	Vijjādharaiddhiyā iddhimā. Sā pana iddhi yasmā ānubhāvasampannasseva ijjhati, na	115	
PA_tika-s02_02t:115_2	yassa kassaci. Tasmā āha “ānubhāvasampanno”ti. Vijjānubhāvavaseneva ānubhāvasampanno.	115	
PA_tika-s02_02t:115_3	Citte vasībhāvappatto ānubhāvāya eva vijjāya paguṇabhāvāpādanena. Etena vasībhāvaṃ	115	
PA_tika-s02_02t:115_4	lokiyasamaññāvasena bhagavā upāliṃ gahapatiṃ paññapetukāmo evamāha. Lokikā hi “bhāvanāmayaiddhiyā	115	
PA_tika-s02_02t:115_5	iddhimā cetovasībhāvappatto parūpaghātaṃ karotī”ti maññanti. Tathā hi te isayo paresaṃ	115	
PA_tika-s02_02t:115_6	saṃvaṇṇenti, isīnaṃ ānubhāvaṃ kittenti. Yaṃ panettha vattabbaṃ, taṃ parato āgamissatīti.	115	
PA_tika-s02_02t:116	65. Araññameva hutvāti sabbaso araññameva hutvā. Araññabhāvena araññaṃ jātaṃ, na nāmamattena. Isīnaṃ atthāyāti isīnaṃ āsādanatthāya.	11	
PA_tika-s02_02t:117_0	Godhāvarītīrato nātidūre. Usūyamānoti “na maṃ esa jano parivāretī”ti usūyaṃ karonto.	117	
PA_tika-s02_02t:117_1	Kiliṭṭho vatāti paṅkadantarajasiratādīhi kiliṭṭhasarīro. Anañjitamaṇḍitoti anañjitakkhiko	117	
PA_tika-s02_02t:117_2	sabbena, sabbaṃ amaṇḍito ca. Tasmiṃ kāle “kālasseva akkhīnaṃ añjanaṃ maṅgala”nti	117	
PA_tika-s02_02t:117_3	manussānaṃ laddhi, tasmā anañjanaṃ visuṃ gahitaṃ.	117	
PA_tika-s02_02t:118_0	Rājā tassa vacanaṃ gahetvāti “vedesu īdisaṃ āgataṃ bhavissatīti evaṃ, bhante”ti rājā	118	
PA_tika-s02_02t:118_1	tassa purohitassa vacanaṃ gahetvā. Usumajātahadayoti uttattahadayo. Nāsikānaṃ appahonte mukhena assasanto.	118	
PA_tika-s02_02t:119_0	Vijitajayehi āgantvā nakkhattayuttaṃ āgamentehi nisīditabbaṭṭhānaṃ jayakhandhāvāraṭṭhānaṃ.	119	
PA_tika-s02_02t:119_1	Udakavuṭṭhipātanādi tasmiṃ pāpakamme asamaṅgibhūtānampi samanuññatāya antokaraṇatthaṃ	119	
PA_tika-s02_02t:119_2	kataṃ. Katabhaṇḍavuṭṭhīti ābharaṇavassaṃ. Mahājano samanuñño jātoti yojanā. Mātuposakarāmoti	119	
PA_tika-s02_02t:119_3	mātari sammāpaṭipanno rāmo nāma eko puriso. Asamaṅgibhūtānanti asamanuññānaṃ.	119	
PA_tika-s02_02t:120	Avakiriyāti asussūsataṃ paṭicca. Phuliṅgānīti aggikaṇāni. Patanti kāyeti kāye ito cito nipatanti. Ete kira nirayaṃ vivaritvā mahājanassa dassenti.	12	
PA_tika-s02_02t:121_0	Yathāphāsukaṭṭhānanti mayaṃ kañcipi desaṃ uddissa na gacchāma, yattha pana vasantassa	121	
PA_tika-s02_02t:121_1	pabbajitassa phāsu hoti, taṃ yathāphāsukaṭṭhānaṃ gacchāmāti adhippāyo. Saṅghāti saṃhatā.	121	
PA_tika-s02_02t:121_2	Gaṇāti taṃtaṃseṇibhāvena gaṇitabbatāya gaṇā. Gaṇībhūtāti ekajjhāsayā hutvā rāsibhūtā.	121	
PA_tika-s02_02t:121_3	Adinnādānantiādīsupi niraye paccitvā manussalokaṃ āgatassa vipākāvasesenāti ānetvā yojetabbaṃ.	121	
PA_tika-s02_02t:122_0	Paggaṇhissāmīti sambhāvanaṃ uppādessāmi. Nesaṃ kattabbanti cintesīti yojanā. Kiṃ	122	
PA_tika-s02_02t:122_1	cintesi? Āghātaṃ uppādetvā anatthakaraṇūpāyaṃ. Tenāha “so dhammakathāpariyosāne”tiādi.	122	
PA_tika-s02_02t:122_2	Nāgabalapicchillādīnanti nāgabalasāsapaaṅkolatelakaṇikāraniyyāsādīnaṃ cikkhallānaṃ.	122	
PA_tika-s02_02t:122_3	Viheṭhayiṃsu nirayādikathāhi ghaṭṭentā. Chadvārārammaṇeti cakkhādīnaṃ channaṃ dvārānaṃ	122	
PA_tika-s02_02t:122_4	ārammaṇabhūte rūpādivisaye.	122	
PA_tika-s02_02t:123_0	Nava vuṭṭhiyoti udakavuṭṭhi sumanapupphavuṭṭhi māsakavuṭṭhi kahāpaṇavuṭṭhi ābharaṇavuṭṭhi	123	
PA_tika-s02_02t:123_1	āvudhavuṭṭhi aṅgāravuṭṭhi pāsāṇavuṭṭhi vālikāvuṭṭhīti imā nava vuṭṭhiyo. Avañcayīti	123	
PA_tika-s02_02t:123_2	sakkāraṃ karonto viya hutvā asakkāraṃ karonto anatthacaraṇena vañcayi. Adūsaketi anaparādhe.	123	
PA_tika-s02_02t:124_0	“Diṭṭhamaṅgalikā brāhmaṇakaññā”ti jātakaṭṭhakathādīsu āgataṃ, idha pana “seṭṭhidhītā”ti.	124	
PA_tika-s02_02t:124_1	Vāreyyatthāyāti āvāhatthāya, assāti pesitapuggalassa. Tādisena nīcakulasaṃvattaniyena	124	
PA_tika-s02_02t:124_2	kammunā laddhokāsena caṇḍālayoniyaṃ nibbatto.	124	
PA_tika-s02_02t:125_0	Cammageheti cammena chādite gehe. Mātaṅgotvevassa nāmaṃ ahosi jātisamudāgataṃ. Tanti	125	
PA_tika-s02_02t:125_1	ghaṇṭaṃ. Vādento tālanena saddaṃ karonto. Mahāpathaṃ paṭipajji diṭṭhamaṅgalikāya gehadvārasamīpena.	125	
PA_tika-s02_02t:126	Tassā veyyāvaccakarā ceva upaṭṭhākamanussā paṭibaddhā ca surāsoṇḍādayo jāṇukapparādīhi sukoṭṭitaṃ koṭṭitabhāvena mucchaṃ āpannattā matoti saññāya chaḍḍesuṃ.	12	
PA_tika-s02_02t:127_0	Atha bodhisatto āyuavasesassa atthitāya mandamande vāte vāyante cirena saññaṃ paṭilabhati.	127	
PA_tika-s02_02t:127_1	Tenāha “mahāpuriso”tiādi. Gehaṅgaṇeti gehassa mahādvārato bahi vivaṭaṅgaṇe. Patitoti	127	
PA_tika-s02_02t:127_2	pātaṃ katvā icchitatthanipphattiṃ antaraṃ katvā anuppavesena nipanno. Diṭṭhamaṅgalikāyāti	127	
PA_tika-s02_02t:127_3	diṭṭhamaṅgalikākāraṇena.	127	
PA_tika-s02_02t:128	Yasanti vibhavaṃ kittisaddañca. Candanti candamaṇḍalaṃ, candavimānanti attho. Ucchiṭṭhageheti parehi paribhuttagehe. Maṇḍapeti nagaramajjhe mahāmaṇḍape.	12	
PA_tika-s02_02t:129_0	Khīramaṇimūlanti khīramūlaṃ, pādesu baddhamaṇimūlañca. Yāvatā vācuggatā pariyattīti	129	
PA_tika-s02_02t:129_1	yattako manussavacīdvārato uggato nikkhanto pavatto, yaṃkiñci vacīmayanti attho.	129	
PA_tika-s02_02t:129_2	Ākāsaṅgaṇeti vivaṭaṅgaṇe.	129	
PA_tika-s02_02t:130_0	Dummavāsīti dhūmo dhūsaro, anañjitāmaṇḍitoti adhippāyo. Otallakoti nihīnajjhāsayo,	130	
PA_tika-s02_02t:130_1	appānubhāvoti attho. Paṭimuñca kaṇṭheti yāva galavāṭakā pārupitvā. Ko re tuvanti are ko nāma tvaṃ.	130	
PA_tika-s02_02t:131_0	Pakatanti paṭiyattaṃ nānappakārato abhisaṅkhataṃ. Uttiṭṭhapiṇḍanti antaragharaṃ upagamma	131	
PA_tika-s02_02t:131_1	ṭhatvā laddhabbapiṇḍaṃ, bhikkhāhāranti attho. Labhatanti lacchatu. Sapākoti mahāsatto	131	
PA_tika-s02_02t:131_2	jātivasena yathābhūtaṃ attānaṃ āvikaroti.	131	
PA_tika-s02_02t:132	Atthatthitaṃ saddahatoti samparāyikassa atthassa atthibhāvaṃ saddahantassa. Apehīti apagaccha. Ettoti imasmā ṭhānā. Jammāti lāmaka.	13	
PA_tika-s02_02t:133_0	Anūpakhetteti ajaṅgale udakasampanne khette phalavisesaṃ paccāsīsantā. Etāya saddhāya	133	
PA_tika-s02_02t:133_1	dadāhi dānanti ninnaṃ thalañca pūrento megho viya guṇavante nigguṇe ca dānaṃ dehi,	133	
PA_tika-s02_02t:133_2	evaṃ dento ca appeva ārādhaye dakkhiṇeyyeti. Dakkhiṇeyyeti sīlādiguṇasamannāgate.	133	
PA_tika-s02_02t:134	Tānīti te brāhmaṇā. Veṇupadarenāti veḷuvilīvena.	13	
PA_tika-s02_02t:135	Giriṃ nakhena khaṇasīti pabbataṃ attano nakhena khaṇanto viya ahosi. Ayoti kālalohaṃ. Padahasīti abhibhavasi, attano sarīrena abhibhavanto viya ahosi.	13	
PA_tika-s02_02t:136_0	Āvedhitanti calitaṃ viparivattetvā ṭhitaṃ. Piṭṭhitoti piṭṭhipassena. Bāhuṃ pasāreti	136	
PA_tika-s02_02t:136_1	akammaneyyanti akammakkhamaṃ bāhudvayaṃ thaddhaṃ sukkhadaṇḍakaṃ viya kevalaṃ pasāreti,	136	
PA_tika-s02_02t:136_2	na samiñjeti, setāni akkhīni parivattanena kaṇhamaṇḍalassa adissanato.	136	
PA_tika-s02_02t:137	Jīvitanti jīvanaṃ.	13	
PA_tika-s02_02t:138	Vehāyasanti ākāse. Pathaddhunoti pathabhūtaddhuno viya.	13	
PA_tika-s02_02t:139_0	Saññampi na karotīti “ime kulappasutā”ti saññāmattampi na karoti. Dantakaṭṭhakucchiṭṭhakanti	139	
PA_tika-s02_02t:139_1	khāditadantakaṭṭhattā vuttaṃ. Etasseva upari patissati appaduṭṭhapadosabhāvato, mahāsattassa	139	
PA_tika-s02_02t:139_2	tadā ukkaṃsagatakhettabhāvato. Iddhivisayo nāma acinteyyo, tasmā kathaṃ sūriyassa	139	
PA_tika-s02_02t:139_3	uggantuṃ nādāsīti na cintetabbaṃ. Aruṇuggaṃ na paññāyatīti tasmiṃ padese aruṇapabhā	139	
PA_tika-s02_02t:139_4	na paññāyati, andhakāro eva hoti.	139	
PA_tika-s02_02t:140_0	Yakkhāvaṭṭo nu kho ayaṃ kālavipariyāyo. Mahāpaññanti mahantānaṃ paññānaṃ adhiṭṭhānabhūtaṃ.	140	
PA_tika-s02_02t:140_1	Janapadassa mukhaṃ passathāti imassa janapadavāsino janassa upaddavena maṅkubhūtaṃ mukhaṃ passatha.	140	
PA_tika-s02_02t:141_0	Etassa kathā etasseva upari patissatīti yāhi tena pāramitāparibhāvanasamiddhāhi nānāsamāpattivihāraparipūritāhi	141	
PA_tika-s02_02t:141_1	sīladiṭṭhisampadāhi susaṅkhatasantāne mahākaruṇādhivāse mahāsatte ariyūpavādakammaabhisapasaṅkhātā	141	
PA_tika-s02_02t:141_2	pharusavācā pavattitā, sā abhisapi tassa khettavisesabhāvato tassa ca ajjhāsayapharusatāya	141	
PA_tika-s02_02t:141_3	diṭṭhadhammavedaniyakammaṃ hutvā sace so mahāsattaṃ na khamāpeti, sattame divase	141	
PA_tika-s02_02t:141_4	vipaccanasabhāvaṃ jātaṃ, khamāpite pana mahāsatte payogasampatti paṭibāhitattā avipākadhammataṃ	141	
PA_tika-s02_02t:141_5	āpajjati ahosikammabhāvato. Ayañhi ariyūpavādapāpassa diṭṭhadhammavedaniyassa dhammatā,	141	
PA_tika-s02_02t:141_6	tena vuttaṃ ‘etassa kathā etasseva upari patissatī’tiādi. Mahāsatto pana taṃ tassa	141	
PA_tika-s02_02t:141_7	upari patituṃ na adāsi, upāyena mocesi. Tena vuttaṃ cariyāpiṭake –	141	
PA_tika-s02_02t:142	“Yaṃ so tadā maṃ abhisapi, kupito duṭṭhamānaso;	14	
PA_tika-s02_02t:143	Tasseva matthake nipati, yogena taṃ pamocayi”nti.	14	
PA_tika-s02_02t:144_0	Yañhi tattha sattame divase bodhisattena sūriyuggamananivāraṇaṃ kataṃ, ayamettha	144	
PA_tika-s02_02t:144_1	yogoti adhippeto. Yogena hi ubbaḷhā sarājikā parisā nagaravāsino negamā ceva jānapadā	144	
PA_tika-s02_02t:144_2	ca bodhisattassa santikaṃ tāpasaṃ ānetvā khamāpesuṃ. So ca bodhisattassa guṇe jānitvā	144	
PA_tika-s02_02t:144_3	tasmiṃ cittaṃ pasādesi. Yaṃ panassa matthake mattikāpiṇḍassa ṭhapanaṃ, tassa ca sattadhā	144	
PA_tika-s02_02t:144_4	phālanaṃ kataṃ, taṃ manussānaṃ cittānurakkhaṇatthaṃ. Aññathā hi – “ime pabbajitā	144	
PA_tika-s02_02t:144_5	samānā cittassa vase vattanti, na pana cittaṃ attano vase vattāpentī”ti mahāsattampi	144	
PA_tika-s02_02t:144_6	tena sadisaṃ katvā gaṇheyyuṃ, tadassa tesaṃ dīgharattaṃ ahitāya dukkhāyāti. Tenāha “athassā”tiādi.	144	
PA_tika-s02_02t:145_0	Lohakūṭavassanti ayaguḷavassaṃ. Tadā hi ratanamattāni diyaḍḍharatanamattānipi tikhiṇaṃsāni	145	
PA_tika-s02_02t:145_1	ayaguḷamaṇḍalāni ito cito ca nipatantā manussānaṃ sarīrāni khaṇḍakhaṇḍakāni akaṃsu.	145	
PA_tika-s02_02t:145_2	Kalalavassanti tanukakaddamapaṭalakaddamaṃ. Upahaccāti āghāṭetvā. Tadeva majjhāraññaṃ.	145	
PA_tika-s02_02t:146	67. Anuviccakāranti anuviccakaraṇaṃ. Kāraṇehi dvīhi aniyyānikasāsane ṭhitānaṃ attano sāvakattaṃ upagate paggahaniggahāni dassetuṃ “kasmā”tiādi vuttaṃ.	14	
PA_tika-s02_02t:147_0	69. Anupubbiṃ kathanti anupubbiyā anupubbaṃ kathetabbakathaṃ, kā pana sā? Dānādikathā.	147	
PA_tika-s02_02t:147_1	Dānakathā tāva pacurajanesupi pavattiyā sabbasādhāraṇattā sukarattā sīle patiṭṭhānassa	147	
PA_tika-s02_02t:147_2	upāyabhāvato ca āditova kathitā. Pariccāgasīlo hi puggalo pariggahavatthūsu nissaṅgabhāvato	147	
PA_tika-s02_02t:147_3	sukheneva sīlāni samādiyati, tattha ca suppatiṭṭhito hoti. Sīlena dāyakapaṭiggahaṇavisuddhito	147	
PA_tika-s02_02t:147_4	parānuggahaṃ vatvā parapīḷānivattivacanato, kiriyadhammaṃ vatvā akiriyadhammavacanato,	147	
PA_tika-s02_02t:147_5	bhogayasasampattihetuṃ vatvā bhavasampattihetuvacanato ca dānakathānantaraṃ sīlakathā	147	
PA_tika-s02_02t:147_6	kathitā. Tañca sīlaṃ vaṭṭanissitaṃ, ayaṃ bhavasampatti tassa phalanti dassanatthaṃ,	147	
PA_tika-s02_02t:147_7	imehi ca dānasīlamayehi paṇītacariyabhedabhinnehi puññakiriyavatthūhi etā cātumahārājikādīsu	147	
PA_tika-s02_02t:147_8	paṇītatarādibhedabhinnā aparimeyyā bhogabhavasampattiyoti dassanatthaṃ tadanantaraṃ	147	
PA_tika-s02_02t:147_9	saggakathā. Svāyaṃ saggo rāgādīhi upakkiliṭṭho sabbadā anupakkiliṭṭho ariyamaggoti	147	
PA_tika-s02_02t:147_10	dassanatthaṃ saggānantaraṃ maggo, maggañca kathentena tadadhigamūpāyasandassanatthaṃ	1471	
PA_tika-s02_02t:147_11	saggapariyāpannāpi pageva itare sabbepi kāmā nāma bahvādīnavā aniccā addhuvā vipariṇāmadhammāti	1471	
PA_tika-s02_02t:147_12	kāmānaṃ ādīnavo. Hīnā gammā pothujjanikā anariyā anatthasañhitāti tesaṃ okāro lāmakabhāvo,	1471	
PA_tika-s02_02t:147_13	sabbepi bhavā kilesānaṃ vatthubhūtāti tattha saṃkileso. Sabbaso kilesavippamuttaṃ	1471	
PA_tika-s02_02t:147_14	nibbānanti nekkhamme ānisaṃso ca kathetabboti ayamattho maggantīti ettha iti-saddena	1471	
PA_tika-s02_02t:147_15	dassitoti veditabbaṃ.	1471	
PA_tika-s02_02t:148_0	Sukhānaṃ nidānanti diṭṭhadhammikānaṃ samparāyikānaṃ nibbānasañhitānañcāti sabbesampi	148	
PA_tika-s02_02t:148_1	sukhānaṃ kāraṇaṃ. Yañhi kiñci loke bhogasukhaṃ nāma, taṃ sabbaṃ dānanidānanti pākaṭo	148	
PA_tika-s02_02t:148_2	ayamattho. Yaṃ pana jhānavipassanāmaggaphalanibbānapaṭisaṃyuttaṃ sukhaṃ, tassapi	148	
PA_tika-s02_02t:148_3	dānaṃ upanissayapaccayo hotiyeva. Sampattīnaṃ mūlanti yā imā loke padesarajjasirissariyasattaratanasamujjalacakkavattisampadāti	148	
PA_tika-s02_02t:148_4	evaṃpabhedā mānusikā sampattiyo, yā ca cātumahārājādigatā dibbā sampattiyo, yā vā	148	
PA_tika-s02_02t:148_5	panaññāpi sampattiyo, tāsaṃ sabbāsaṃ idaṃ mūlakāraṇaṃ. Bhogānanti bhuñjitabbaṭṭhena	148	
PA_tika-s02_02t:148_6	“bhogo”nti laddhanāmānaṃ manāpiyarūpādīnaṃ, tannissayānaṃ vā upabhogasukhānaṃ, patiṭṭhā	148	
PA_tika-s02_02t:148_7	niccalādhiṭṭhānatāya. Visamagatassāti byasanappattassa. Tāṇanti rakkhā tato paripālanato.	148	
PA_tika-s02_02t:148_8	Leṇanti byasanehi paripātiyamānassa olīyanapadeso. Gatīti gantabbaṭṭhānaṃ. Parāyaṇanti	148	
PA_tika-s02_02t:148_9	paṭisaraṇaṃ. Avassayoti vinipatituṃ adento nissayo. Ārammaṇanti olubbhārammaṇaṃ.	148	
PA_tika-s02_02t:149_0	Ratanamayasīhāsanasadisanti sabbaratanamayasattaṅgamahāsīhāsanasadisaṃ, mahagghaṃ	149	
PA_tika-s02_02t:149_1	hutvā sabbaso vinipatituṃ appadānato. Mahāpathavisadisaṃ gatagataṭṭhāne patiṭṭhāsambhavato.	149	
PA_tika-s02_02t:149_2	Yathā dubbalassa purisassa ālambanarajju uttiṭṭhato tiṭṭhato ca upatthambho, evaṃ	149	
PA_tika-s02_02t:149_3	dānaṃ sattānaṃ sampattibhave upapattiyā ṭhitiyā ca paccayo hotīti āha “ālambanaṭṭhena	149	
PA_tika-s02_02t:149_4	ālambanarajjusadisa”nti. Dukkhanittharaṇaṭṭhenāti duggatidukkhanittharaṇaṭṭhena.	149	
PA_tika-s02_02t:149_5	Samassāsanaṭṭhenāti lobhamacchariyādipaṭisattupaddavato sammadeva assāsanaṭṭhena.	149	
PA_tika-s02_02t:149_6	Bhayaparittāṇaṭṭhenāti dāliddiyabhayato paripālanaṭṭhena. Maccheramalādīhīti maccheralobhadosaissāmicchādiṭṭhivicikicchādi	149	
PA_tika-s02_02t:149_7	cittamalehi. Anupalittaṭṭhenāti anupakkiliṭṭhatāya. Tesanti maccheramalādīnaṃ. Etesaṃ	149	
PA_tika-s02_02t:149_8	eva durāsadaṭṭhena. Asantāsanaṭṭhenāti asantāsahetubhāvena. Yo hi dāyako dānapati,	149	
PA_tika-s02_02t:149_9	so sampatipi na kutoci santasati, pageva āyatiṃ. Balavantaṭṭhenāti mahābalavatāya.	149	
PA_tika-s02_02t:149_10	Dāyako hi dānapati sampati pakkhabalena balavā hoti, āyatiṃ pana kāyabalādīhi. Abhimaṅgalasammataṭṭhenāti	1491	
PA_tika-s02_02t:149_11	“vuḍḍhikāraṇa”nti abhisammatabhāvena. Vipattito sampattiyā nayanaṃ khemantabhūmisampāpanaṃ.	1491	
PA_tika-s02_02t:150_0	Idāni mahābodhicariyabhāvenapi dānaguṇaṃ dassetuṃ dānaṃ nāmetantiādi vuttaṃ. Tattha	150	
PA_tika-s02_02t:150_1	attānaṃ niyyādentenāti etena dānaphalaṃ sammadeva passantā mahāpurisā attano jīvitampi	150	
PA_tika-s02_02t:150_2	pariccajanti, tasmā ko nāma viññujātiko bāhire vatthumhi saṅgaṃ kareyyāti ovādaṃ	150	
PA_tika-s02_02t:150_3	deti. Idāni yā lokiyā lokuttarā ca ukkaṃsagatā sampattiyo, tā sabbā dānatoyeva pavattantīti	150	
PA_tika-s02_02t:150_4	dassento “dānañhī”tiādimāha. Tattha sakkamārabrahmasampattiyo attahitāya eva, cakkavattisampatti	150	
PA_tika-s02_02t:150_5	pana attahitāya ca parahitāya cāti dassetuṃ sā tāsaṃ parato vuttā. Etā lokiyā, imā	150	
PA_tika-s02_02t:150_6	pana lokuttarāti dassetuṃ “sāvakapāramīñāṇa”ntiādi vuttaṃ. Tāsupi ukkaṭṭhukkaṭṭhatarukkaṭṭhatamameva	150	
PA_tika-s02_02t:150_7	dassetuṃ kamena ñāṇattayaṃ vuttaṃ. Tesaṃ pana dānassa paccayabhāvo heṭṭhā vuttoyeva.	150	
PA_tika-s02_02t:150_8	Eteneva tassa brahmasampattiyāpi paccayabhāvo dīpitoti veditabbo.	150	
PA_tika-s02_02t:151_0	Dānañca nāma hitajjhāsayena, pūjāvasena vā attano santakassa paresaṃ pariccajanaṃ,	151	
PA_tika-s02_02t:151_1	tasmā dāyako purisapuggalo paresaṃ santakaṃ harissatīti aṭṭhānametanti āha – “dānaṃ	151	
PA_tika-s02_02t:151_2	dadanto sīlaṃ samādātuṃ sakkotī”ti. Sīlālaṅkārasadiso alaṅkāro natthi sobhāvisesāvahattā	151	
PA_tika-s02_02t:151_3	sīlassa. Sīlapupphasadisaṃ pupphaṃ natthīti etthāpi eseva nayo. Sīlagandhasadiso	151	
PA_tika-s02_02t:151_4	gandho natthīti ettha “candanaṃ tagaraṃ vāpī”tiādikā gāthā – “gandho isīnaṃ ciradikkhitānaṃ,	151	
PA_tika-s02_02t:151_5	kāyā cuto gacchati mālutenā”tiādikā jātakagāthāyo ca āharitvā vattabbā, sīlañhi sattānaṃ	151	
PA_tika-s02_02t:151_6	ābharaṇañceva alaṅkāro ca gandhavilepanañca dassanīyabhāvāvahañca. Tenāha “sīlālaṅkārena hī”tiādi.	151	
PA_tika-s02_02t:152	Ayaṃ saggo labbhatīti idaṃ majjhimehi chandādīhi samādānasīlaṃ sandhāyāha. Tenāha sakko devarājā –	15	
PA_tika-s02_02t:153	“Hīnena brahmacariyena, khattiye upapajjati;	15	
PA_tika-s02_02t:154	Majjhimena ca devattaṃ, uttamena visujjhatī”ti. ;	15	
PA_tika-s02_02t:155	Iṭṭhoti sukho. Kantoti kamanīyo. Manāpoti manavaḍḍhanako. Taṃ pana tassa iṭṭhādibhāvaṃ dassetuṃ “niccamettha kīḷā”tiādi vuttaṃ.	15	
PA_tika-s02_02t:156_0	Dosoti aniccatādinā appassādādinā ca dūsitabhāvo, yato te viññūnaṃ cittaṃ nārādhenti.	156	
PA_tika-s02_02t:156_1	Atha vā ādīnaṃ vāti pavattetīti ādīnavo, paramakapaṇatā. Tathā ca kāmā yathābhūtaṃ	156	
PA_tika-s02_02t:156_2	paccavekkhantānaṃ paccupatiṭṭhanti. Lāmakabhāvoti aseṭṭhehi sevitabbo, seṭṭhehi na	156	
PA_tika-s02_02t:156_3	sevitabbo nihīnabhāvo. Saṃkilissananti vibādhakatā upatāpatā ca.	156	
PA_tika-s02_02t:157_0	Nekkhamme ānisaṃsanti ettha yattakā kāmesu ādīnavā, tappaṭipakkhato tattakā nekkhamme	157	
PA_tika-s02_02t:157_1	ānisaṃsā. Apica – “nekkhammaṃ nāmetaṃ asambādhaṃ asaṃkiliṭṭhaṃ nikkhantaṃ kāmehi,	157	
PA_tika-s02_02t:157_2	nikkhantaṃ kāmasaññāya, nikkhantaṃ kāmavitakkehi, nikkhantaṃ kāmapariḷāhehi, nikkhantaṃ	157	
PA_tika-s02_02t:157_3	byāpādasaññāyā”tiādinā nayena nekkhamme ānisaṃse pakāsesi, pabbajjāya jhānādīsu ca	157	
PA_tika-s02_02t:157_4	guṇe vibhāvesi vaṇṇesi. Kallacittanti heṭṭhā pavattitadesanāya assaddhiyādīnaṃ cittadosānaṃ	157	
PA_tika-s02_02t:157_5	vigatattā uparidesanāya bhājanabhāvūpagamanena kammakkhamacittaṃ. Aṭṭhakathāyaṃ pana	157	
PA_tika-s02_02t:157_6	yasmā assaddhiyādayo cittassa rogabhūtā, tadā te vigatā, tasmā āha “arogacitta”nti.	157	
PA_tika-s02_02t:157_7	Diṭṭhimānādikilesavigamena muducittaṃ. Kāmacchandādivigamena vinīvaraṇacittaṃ. Sammāpaṭipattiyaṃ	157	
PA_tika-s02_02t:157_8	uḷārapītipāmojjayogena udaggacittaṃ. Tattha saddhāsampattiyā pasannacittaṃ. Yadā	157	
PA_tika-s02_02t:157_9	bhagavā aññāsīti sambandho. Atha vā kallacittanti kāmacchandavigamena arogacittaṃ.	157	
PA_tika-s02_02t:157_10	Muducittanti byāpādavigamena mettāvasena akathinacittaṃ. Vinīvaraṇacittanti uddhaccakukkuccavigamena	1571	
PA_tika-s02_02t:157_11	vikkhepassa vigatattā tena apihitacittaṃ. Udaggacittanti thinamiddhavigamena sampaggahitavasena	1571	
PA_tika-s02_02t:157_12	alīnacittaṃ. Pasannacittanti vicikicchāvigamena sammāpaṭipattiyaṃ adhimuttacittanti	1571	
PA_tika-s02_02t:157_13	evamettha sesapadānaṃ attho veditabbo.	1571	
PA_tika-s02_02t:158_0	Seyyathāpītiādinā upamāvasena upālissa saṃkilesappahānaṃ ariyamagganipphādanañca	158	
PA_tika-s02_02t:158_1	dasseti. Apagatakāḷakanti vigatakāḷakaṃ. Sammadevāti suṭṭhu eva. Rajananti nīlapītādiraṅgajātaṃ.	158	
PA_tika-s02_02t:158_2	Paṭiggaṇheyyāti gaṇheyya pabhassaraṃ bhaveyya. Tasmiṃyeva āsaneti tissaṃ eva nisajjāyaṃ.	158	
PA_tika-s02_02t:158_3	Etenassa lahuvipassakatā tikkhapaññatā sukhapaṭipadākhippābhiññatā ca dassitā hoti.	158	
PA_tika-s02_02t:158_4	Virajanti apāyagamanīyarāgarajādīnaṃ vigamena virajaṃ. Anavasesadiṭṭhivicikicchāmalāpagamena	158	
PA_tika-s02_02t:158_5	vītamalaṃ. Tiṇṇaṃ maggānanti heṭṭhimānaṃ tiṇṇaṃ maggānaṃ. Tassa uppattiākāradassananti	158	
PA_tika-s02_02t:158_6	kasmā vuttaṃ? Nanu maggañāṇaṃ asaṅkhatadhammārammaṇanti codanaṃ sandhāyāha “taṃ hī”tiādi.	158	
PA_tika-s02_02t:158_7	Tattha paṭivijjhantanti asammohapaṭivedhavasena paṭivijjhantaṃ. Tenāha “kiccavasenā”ti.	158	
PA_tika-s02_02t:159_0	Tatridaṃ upamāsaṃsandanaṃ – vatthaṃ viya cittaṃ, vatthassa āgantukamalehi kiliṭṭhabhāvo	159	
PA_tika-s02_02t:159_1	viya cittassa rāgādimalehi saṃkiliṭṭhabhāvo, dhovanasilā viya anupubbīkathā, udakaṃ	159	
PA_tika-s02_02t:159_2	viya saddhā, udake temetvā ūsagomayachārikābharehi kāḷakapadese sammadditvā vatthassa	159	
PA_tika-s02_02t:159_3	dhovanapayogo viya saddhāsinehena temetvā satisamādhipaññāhi dose sithile katvā sutādividhinā	159	
PA_tika-s02_02t:159_4	cittassa sodhane vīriyārambho. Tena payogena vatthe kāḷakāpagamo viya vīriyārambhena	159	
PA_tika-s02_02t:159_5	kilesavikkhambhanaṃ, raṅgajātaṃ viya ariyamaggo, tena suddhassa vatthassa pabhassarabhāvo	159	
PA_tika-s02_02t:159_6	viya vikkhambhitakilesassa cittassa maggena pariyodapananti.	159	
PA_tika-s02_02t:160_0	Diṭṭhadhammoti vatvā dassanaṃ nāma ñāṇadassanato aññampi atthīti tannivattanatthaṃ	160	
PA_tika-s02_02t:160_1	“pattadhammo”ti vuttaṃ. Patti ca ñāṇasampattito aññāpi vijjatīti tato visesanatthaṃ	160	
PA_tika-s02_02t:160_2	“viditadhammo”ti vuttaṃ. Sā panesā viditadhammatā dhammesu ekadesanāpi hotīti nippadesato	160	
PA_tika-s02_02t:160_3	viditabhāvaṃ dassetuṃ “pariyogāḷhadhammo”ti vuttaṃ. Tenassa saccābhisambodhaṃyeva	160	
PA_tika-s02_02t:160_4	dīpeti. Maggañāṇañhi ekābhisamayavasena pariññādikiccaṃ sādhentaṃ nippadesena catusaccadhammaṃ	160	
PA_tika-s02_02t:160_5	samantato ogāhantaṃ nāma hoti. Tenāha – “diṭṭho ariyasaccadhammo etenāti diṭṭhadhammo”ti.	160	
PA_tika-s02_02t:160_6	Tiṇṇā vicikicchāti sappaṭibhayakantārasadisā soḷasavatthukā aṭṭhavatthukā ca tiṇṇā	160	
PA_tika-s02_02t:160_7	vicikicchā tiṇṇavicikicchā. Vigatakathaṃkathoti pavattiādīsu “evaṃ nu kho, kiṃ nu	160	
PA_tika-s02_02t:160_8	kho”ti evaṃ pavattikā vigatā samucchinnā kathaṃkathā. Sārajjakarānaṃ pāpadhammānaṃ	160	
PA_tika-s02_02t:160_9	pahīnattā tappaṭipakkhesu sīlādiguṇesu suppatiṭṭhitattā vesārajjaṃ visāradabhāvaṃ	160	
PA_tika-s02_02t:160_10	veyyattiyaṃ patto. Attanā eva paccakkhato diṭṭhattā na tassa paro paccetabbo atthīti aparappaccayo.	1601	
PA_tika-s02_02t:161	71. Paṇḍitoti paññavā.	16	
PA_tika-s02_02t:162	72. Tena hi sammāti dovārikena saddhiṃ sallapatiyeva, “etthevā”ti tena vuttavacanaṃ sutvāpi tassa atthaṃ asallakkhento. Kasmā? Paridevatāya. Tenāha “balavasokena abhibhūto”ti.	16	
PA_tika-s02_02t:163_0	73. Tenevāti yena uttarāsaṅgena āsanaṃ sammajjati, teneva udare parikkhipanto “māhaṃ	163	
PA_tika-s02_02t:163_1	satthāraṃ mama sarīrena phusi”nti antaraṃ karonto uttarāsaṅgena taṃ udare parikkhipanto	163	
PA_tika-s02_02t:163_2	pariggahetvā. “Dattapaññatta”ntiādīsu viya datta-saddo ettha bālapariyāyoti āha “jaḷosi	163	
PA_tika-s02_02t:163_3	jāto”ti. Upaṭṭhākassa aññathābhāvenāti pubbe attano upaṭṭhākassa idāni anupaṭṭhākabhāvena.	163	
PA_tika-s02_02t:164_0	75. Aviññāṇakaṃ dārusākhādimayaṃ. Bahalabahalaṃ pītāvalepanaṃ raṅgajātanti ativiya	164	
PA_tika-s02_02t:164_1	bahalaṃ pītavaṇṇamañjiṭṭhaādiavalepanarajanaṃ. Ghaṭṭetvā uppāditacchaviṃ, yā raṅgaṃ	164	
PA_tika-s02_02t:164_2	pivati. Nillomatanti punappunaṃ anulimpanena. Khaṇḍakhaṇḍitanti khaṇḍakhaṇḍitabhāvaṃ.	164	
PA_tika-s02_02t:164_3	Raṅgakkhamo rajaniyo. Tenāha “rāgamattaṃ janetī”ti. Anuyoganti codanaṃ. Vīmaṃsanti	164	
PA_tika-s02_02t:164_4	vicāraṇaṃ. Thuse koṭṭetvā taṇḍulapariyesanaṃ viya kadaliyaṃ sārapariyesanaṃ viya	164	
PA_tika-s02_02t:164_5	ca nigaṇṭhavāde sāravīmaṃsanaṃ. Tato eva ca taṃ vīmaṃsanto rittako tucchakova hotīti.	164	
PA_tika-s02_02t:164_6	Sabbampi buddhavacanaṃ catusaccavinimuttaṃ natthi, tañca vīmaṃsiyamānaṃ viññūnaṃ	164	
PA_tika-s02_02t:164_7	pītisomanassameva janeti, atappakañca asecanābhāvenāti āha “catusaccakathā hī”tiādi.	164	
PA_tika-s02_02t:164_8	Yathā yathāti yadi khandhamukhena yadi dhātāyatanādīsu aññataramukhena buddhavacanaṃ	164	
PA_tika-s02_02t:164_9	ogāhissati, tathā tathā gambhīrañāṇānaṃyeva gocarabhāvato gambhīrameva hoti. Yo cettha	164	
PA_tika-s02_02t:164_10	paṇḍito nipuṇo kataparappavādo paṇidhāya sabbathāmena codanaṃ ārambhati tassa codanā	1641	
PA_tika-s02_02t:164_11	kesaggamattampi cāletuṃ na sakkoti. Puna sucirampi kālaṃ vicārentesupi vimaddakkhamato,	1641	
PA_tika-s02_02t:164_12	evaṃ tathāgatavādo svākhyātabhāvatoti āha “anuyogakkhamo vimajjanakkhamo cā”ti.	1641	
PA_tika-s02_02t:165_0	76. Visayapariññāṇena dahati paṭipakkhe sodhetīti dhīro, svāyamassa dhīrabhāvo sabbaso	165	
PA_tika-s02_02t:165_1	sammohaviddhaṃsanatāyāti āha – “yā paññā…pe… tena samannāgatassā”ti. Pabhinnakhīlassāti	165	
PA_tika-s02_02t:165_2	samucchinnasabbacetokhīlassa, kilesamaccumāravijayeneva abhisaṅkhārakhandhamārā jitāva	165	
PA_tika-s02_02t:165_3	hontīti tesaṃ dvinnaṃ idha aggahaṇaṃ. Īgha-saddo dukkhapariyāyoti āha “niddukkhassā”ti.	165	
PA_tika-s02_02t:165_4	Tattha saupādisesanibbānappattiyā kilesena niddukkhatā, anupādisesanibbānappattiyā	165	
PA_tika-s02_02t:165_5	vipākadukkhena niddukkhatā. Rajjanadussanamuyhanādivasena vividhaṃ īsanato vīsaṃ,	165	
PA_tika-s02_02t:165_6	vīsameva vesaṃ, rāgādīti āha – “vesantarassāti rāgādivīsaṃ taritvā vitaritvā ṭhitassā”ti.	165	
PA_tika-s02_02t:166_0	Tusitassāti karuṇāyanavasena tusiyā itassa saṃvattassa. Evaṃ sati “muditassā”ti idaṃ	166	
PA_tika-s02_02t:166_1	punaruttameva hoti. Manujassāti paṭhamāya jātiyā bhagavā manussajātiyo hutvā vuttānaṃ	166	
PA_tika-s02_02t:166_2	vakkhamānānañca vasena sadevakaṃ abhibhavitvā ṭhito acchariyo bhagavāti dasseti.	166	
PA_tika-s02_02t:166_3	Sadevakaṃ lokaṃ saṃsārato nibbānasukhaṃ narati neti pāpetīti naro, nāyakoti attho,	166	
PA_tika-s02_02t:166_4	tassa narassa, tenāha “punarutta”nti. “Manujassā”ti vatvā “narassā”ti punaruttaṃ	166	
PA_tika-s02_02t:166_5	padaṃ. Atthavasena aññathā vuccamāne ekekagāthāya dasaguṇā nappahonti, na pūrentīti attho.	166	
PA_tika-s02_02t:167_0	Vinetīti vinayo, vinayo eva veneyikoti āha “sattānaṃ vināyakassā”ti. Viññūnaṃ ruciṃ	167	
PA_tika-s02_02t:167_1	rāti, īretīti vā ruciro, svāyamassa rucirabhāvo kusalatāyāti āha “sucidhammassā”ti.	167	
PA_tika-s02_02t:167_2	Pabhāsakassāti ñāṇālokena pabhassarabhāvakarassa. Nissaṅgassāti aṭṭhasupi parisāsu,	167	
PA_tika-s02_02t:167_3	sadeve vā sabbasmiṃ loke aggaṇhāpanapariccāgena nissaṭassa. Gambhīraguṇassāti paresaṃ	167	
PA_tika-s02_02t:167_4	ñāṇena appatiṭṭhabhāvā gambhīraguṇassa. Tenāha bhagavā – “atthi, bhikkhave, aññeva	167	
PA_tika-s02_02t:167_5	dhammā gambhīrā”tiādi. Ariyāya vā tuṇhībhāvena monappattassa. Dhamme ṭhitassāti dhammakāye	167	
PA_tika-s02_02t:167_6	suppatiṭṭhitassa. Saṃvutattassāti arakkhiyakāyasamācārāditāya saṃvutasabhāvassa.	167	
PA_tika-s02_02t:168_0	Āguṃ na karotītiādīhi catūhi kāraṇehi, pantasenāsanassāti vivittasenāsanassa. Paṭimantanapaññāyāti	168	
PA_tika-s02_02t:168_1	sabbaparappavādānaṃ viparāvattamantanapaññāya. Monaṃ vuccati ñāṇaṃ sabbato kilesānaṃ nidhunanato.	168	
PA_tika-s02_02t:169_0	Isisattamassāti sabbaisīsu jeṭṭhassa sādhutamassa. Seṭṭhappattassāti seṭṭhaṃ uttamaṃ	169	
PA_tika-s02_02t:169_1	sammāsambodhiṃ pattassa. Akkharādīnīti akkharapadabyañjanākāra-niruttiniddesa-saṃkāsanapakāsana-vivaraṇa-vibhajanuttānīkaraṇānīti	169	
PA_tika-s02_02t:169_2	byañjanatthapadāni. Samodhānetvā vineyyajjhāsayānurūpaṃ pakāsanato kathanato padakassa.	169	
PA_tika-s02_02t:169_3	Puri-saddo “pubbe”ti iminā samānatthoti āha – “purindadassāti sabbapaṭhamaṃ dhammadānadāyakassā”ti.	169	
PA_tika-s02_02t:169_4	Bhagavā asayhaṃ sahituṃ samatthoti āha “samatthassā”ti. Tenāha – “tathāgataṃ buddhamasayhasāhina”nti.	169	
PA_tika-s02_02t:169_5	Te pattassāti te guṇe anavasesato pattassa. Vitthāretvā saṃkilesavodānadhammaṃ byākarotīti	169	
PA_tika-s02_02t:169_6	byākaraṇo, byākaraṇo eva veyyākaraṇo. Tantipadanti tantiṃ āropetvā ṭhapitaṃ padaṃ.	169	
PA_tika-s02_02t:170_0	Taṇhābandhanena sabbena vā kilesabandhanena abaddhassa. Mahāpaññāyāti mahānubhāvāya	170	
PA_tika-s02_02t:170_1	paññāya, mahāvisayāya vā paññāya. Sabbā hi bhagavato paññā mahānubhāvā, yathāsakaṃ	170	
PA_tika-s02_02t:170_2	visaye mahāvisayā ca ekādivasena anavasesato mahāvisayā nāma sabbaññutāva. Ānubhāvadassanaṭṭhenāti	170	
PA_tika-s02_02t:170_3	acchariyācinteyyāparimeyyassa attano ānubhāvassa lokassa dassanaṭṭhena. Yakkhassāti	170	
PA_tika-s02_02t:170_4	vā lokena pūjanīyassa. Ayaṃ upāsako khujjuttarā viya upāsikā sekhapaṭisambhidāppattoti	170	
PA_tika-s02_02t:170_5	āha “sotāpattimaggeneva paṭisambhidā āgatā”ti. Kilesappahānavaṇṇaṃ kathentoti kilesappahānaṃ	170	
PA_tika-s02_02t:170_6	visayaṃ nimittaṃ katvā vaṇṇaṃ kathento.	170	
PA_tika-s02_02t:171_0	77. Sampiṇḍitāti sannicitā, ganthitāti attho. Ime sattāti yaṃ yadeva paribbhamantā	171	
PA_tika-s02_02t:171_1	sattā. Attanova cintayantīti avītataṇhatāya sakaṃyeva payojanaṃ cintenti. Tathā hi	171	
PA_tika-s02_02t:171_2	mate ñātake anusocantāpi tehi sādhetabbassa attano payojanasseva vasena anusocanti.	171	
PA_tika-s02_02t:171_3	Uṇhaṃ ahosīti balavatā cittassa santāpena santattaṃ abbhantaraṃ hadayaṭṭhānaṃ khadiraṅgārasantāpitaṃ	171	
PA_tika-s02_02t:171_4	viya uṇhaṃ ahosi. Tenāha “lohitaṃ vilīyitthā”ti. Pattamattanti ekapattapūramattaṃ.	171	
PA_tika-s02_02t:171_5	Abhisamayasādhikāya catusaccadesanāya saṅkhepeneva desitattā āha – ‘ugghaṭitaññupuggalassa	171	
PA_tika-s02_02t:171_6	vasena dhammadesanā pariniṭṭhitā”ti.	171	
PA_tika-s02_02t:172	Upālisuttavaṇṇanāya līnatthappakāsanā samattā.	17	
PA_tika-s02_02t:173	7. Kukkuravatikasuttavaṇṇanā	17	
PA_tika-s02_02t:174_0	78. Koliyesūti bahuvacanavasenāyaṃ pāḷi āgatā. Evaṃnāmake janapadeti atthavacanaṃ	174	
PA_tika-s02_02t:174_1	kasmā vuttanti āha “so hī”tiādi. Na niyamitoti “asukamhi nāma vihāre”ti na niyametvā	174	
PA_tika-s02_02t:174_2	vutto. Senāsaneyevāti āvāseyeva, na rukkhamūlādike. Vesakiriyā ghāsaggahaṇādinā samādātabbaṭṭhena	174	
PA_tika-s02_02t:174_3	govataṃ, tasmiṃ niyutto govatiko. Tenāha “samādinnagovato”ti. Yaṃ sandhāyāhu vedavedino	174	
PA_tika-s02_02t:174_4	– “gacchaṃ bhakkheti, tiṭṭhaṃ mutteti, upāhā udakaṃ dhūpeti, tiṇāni chindatī”tiādi.	174	
PA_tika-s02_02t:174_5	Ayaṃ aceloti acelakapabbajjāvasena acelo, purimo pana govatiko kukkuravatikoti ettha	174	
PA_tika-s02_02t:174_6	vuttanayānusārena attho vattabbo. Palikuṇṭhitvāti ubho hatthe ubho pāde ca samiñjitvā.	174	
PA_tika-s02_02t:174_7	“Ukkuṭiko hutvā”tipi vadanti. Gamanaṃ nipphajjanaṃ gatīti āha – “kā gatīti kā nipphattī”ti.	174	
PA_tika-s02_02t:174_8	Nipphattipariyosānā hi vipākadhammappavatti. Katūpacitakammavasena abhisampareti	174	
PA_tika-s02_02t:174_9	etthāti abhisamparāyo, paraloko. Tatthassa ca nipphattiṃ pucchatīti āha – “abhisamparāyamhi	174	
PA_tika-s02_02t:174_10	kattha nibbattī”ti. Kukkuravatasamādānanti kukkurabhāvasamādānaṃ, “ajja paṭṭhāya	1741	
PA_tika-s02_02t:174_11	ahaṃ kukkuro”ti kukkurabhāvādhiṭṭhānaṃ.	1741	
PA_tika-s02_02t:175_0	79. Paripuṇṇanti yattakā kukkuravikārā, tehi paripuṇṇaṃ. Tenāha “anūna”nti. Abbokiṇṇanti	175	
PA_tika-s02_02t:175_1	tehi avomissaṃ. Kukkurācāranti kukkurānaṃ gamanākārotiādiācārena kukkurabhāvādhiṭṭhānacittamāha.	175	
PA_tika-s02_02t:175_2	Tathā tathā ākappetabbato ākappo, pavattiākāro. So panettha gamanādikoti āha “kukkurānaṃ	175	
PA_tika-s02_02t:175_3	gamanākāro”tiādi. Ācārenāti kukkurasīlācārena. Vatasamādānenāti kukkuravatādhiṭṭhānena.	175	
PA_tika-s02_02t:175_4	Kukkuracariyādiyeva dukkaratapacaraṇaṃ. Tena gativipariyesākārena pavattā laddhi.	175	
PA_tika-s02_02t:175_5	Assa kukkuravatikassa aññā gati natthīti itaragatiṃ paṭikkhipati, itarāsaṃ pana sambhavo	175	
PA_tika-s02_02t:175_6	eva natthīti. Nipajjamānanti vatasīlādīnaṃ saṃgopanavasena sijjhamānaṃ. Yathā sakammakadhātusaddā	175	
PA_tika-s02_02t:175_7	atthavisesavasena akammakā honti “vibuddho puriso vibuddho kamalasaṇḍo”ti, evaṃ atthavisesavasena	175	
PA_tika-s02_02t:175_8	akammakāpi sakammakā hontīti dassento “na paridevāmi na anutthunāmī”tiādimāha. Anutthunasaddo	175	
PA_tika-s02_02t:175_9	ca sakammakavasena payujjati “purāṇāni anutthuna”ntiādīsu. Ayañcettha payogoti iminā	175	
PA_tika-s02_02t:175_10	gāthāyañca anutthunanarodanaṃ adhippetanti dasseti.	1751	
PA_tika-s02_02t:176_0	80. Vuttanayenevāti iminā govatanti govatasamādānaṃ. Gosīlanti gavācāraṃ. Gocittanti	176	
PA_tika-s02_02t:176_1	“ajja paṭṭhāya gohi kātabbaṃ karissāmī”ti uppannacittanti imamatthaṃ atidisati. Gvākappe	176	
PA_tika-s02_02t:176_2	pana vattabbaṃ avasiṭṭhaṃ “kukkurākappe vuttasadisamevā”ti imināva atidiṭṭhaṃ, visiṭṭhañca	176	
PA_tika-s02_02t:176_3	yathā pana tatthātiādinā vuttameva. Yaṃ panettha vattabbaṃ, taṃ kukkuravatādīsu vuttanayameva.	176	
PA_tika-s02_02t:177_0	81. Ekaccakammakiriyāvasenāti ekaccassa akusalakammassa kusalakammassa karaṇappasaṅgena.	177	
PA_tika-s02_02t:177_1	Imesanti govatikakukkuravatikānaṃ. Kiriyāti govatabhāvanādivasena pavattā kiriyā.	177	
PA_tika-s02_02t:177_2	Pākaṭā bhavissatīti “imasmiṃ kammacatukke idaṃ nāma kammaṃ bhajatī”ti pākaṭā bhavissati.	177	
PA_tika-s02_02t:178_0	Kāḷakanti malīnaṃ, cittassa apabhassarabhāvakaraṇanti attho. Taṃ panettha kammapathasampattameva	178	
PA_tika-s02_02t:178_1	adhippetanti āha “dasaakusalakammapatha”nti. Kaṇhanti kaṇhābhijātihetuto vā kaṇhaṃ.	178	
PA_tika-s02_02t:178_2	Tenāha “kaṇhavipāka”nti. Apāyūpapatti manussesu ca dobhaggiyaṃ kaṇhavipāko, yathā	178	
PA_tika-s02_02t:178_3	tamabhāvo vutto, ekattaniddesena pana “apāye nibbattanato”ti vuttaṃ, nibbattāpanatoti	178	
PA_tika-s02_02t:178_4	attho. Sukkanti odātaṃ, cittassa pabhassarabhāvakaraṇanti attho, sukkābhijātihetuto	178	
PA_tika-s02_02t:178_5	vā sukkaṃ. Tenāha “sukkavipāka”nti. Saggūpapatti manussaloke sobhaggiyañca sukkavipāko,	178	
PA_tika-s02_02t:178_6	yathā ca jotibhāvo vutto, ekattaniddesena pana “sagge nibbattanato”ti vuttaṃ, nibbattāpanatoti	178	
PA_tika-s02_02t:178_7	attho, vomissakakammanti kālena kaṇhaṃ, kālena sukkanti evaṃ missakavasena katakammaṃ.	178	
PA_tika-s02_02t:178_8	“Sukhadukkhavipāka”nti vatvā sukhadukkhānaṃ pavattiākāraṃ dassetuṃ “missakakammañhī”tiādi	178	
PA_tika-s02_02t:178_9	vuttaṃ. Kammassa kaṇhasukkasamaññā kaṇhasukkābhijātihetutāyāti, apaccayagāmitāya	178	
PA_tika-s02_02t:178_10	tadubhayavinimuttassa kammakkhayakarakammassa idha sukkapariyāyopi na icchitoti āha	1781	
PA_tika-s02_02t:178_11	– “ubhaya…pe… asukkanti vutta”nti. Tattha ubhayavipākassāti yathādhigatassa vipākassa.	1781	
PA_tika-s02_02t:178_12	Sampattibhavapariyāpanno hi vipāko idha “sukkavipāko”ti adhippeto, na accantaparisuddho.	1781	
PA_tika-s02_02t:179_0	Sadukkhanti attanā uppādetabbena dukkhena sadukkhaṃ, dukkhasaṃvattanikanti attho.	179	
PA_tika-s02_02t:179_1	“Imasmiṃ sutte cetanā dhuraṃ, upālisutte kamma”nti heṭṭhā vuttampi atthaṃ idha sādhayati	179	
PA_tika-s02_02t:179_2	vijānanatthaṃ. Abhisaṅkharitvāti āyūhitvā. Taṃ pana paccayasamavāyasiddhito saṃkaḍḍhanaṃ	179	
PA_tika-s02_02t:179_3	piṇḍanaṃ viya hotīti āha – “saṅkaḍḍhitvā, piṇḍaṃ katvāti attho”ti, sadukkhaṃ lokanti	179	
PA_tika-s02_02t:179_4	apāyalokamāha. Vipākaphassāti phassasīsena tattha vipākapavattamāha. Bhūtakammatoti	179	
PA_tika-s02_02t:179_5	nibbattakammato attanā katūpacitakammato. Yathābhūtanti yādisaṃ. Kammasabhāgavasenāti	179	
PA_tika-s02_02t:179_6	kammasarikkhakavasena. Upapatti hotīti apadādibhedā upapatti. Kammena viya vuttāti	179	
PA_tika-s02_02t:179_7	yaṃ karoti, tena upapajjatīti ekakammeneva jāyamānā viya vuttā apadādibhedā. Upapatti	179	
PA_tika-s02_02t:179_8	ca nāma vipākena hoti vipāke sambhavante ekaṃsena te upapattivisesā sambhavanti.	179	
PA_tika-s02_02t:179_9	Yadi evaṃ kasmā “tena upapajjatī”ti upapattikammahetukā vuttāti āha “yasmā panā”tiādi.	179	
PA_tika-s02_02t:179_10	Yena kammavipākena nibbattoti yena kammavipākena vipaccamānena ayaṃ satto nibbattoti	1791	
PA_tika-s02_02t:179_11	vuccati. Taṃkammavipākaphassāti tassa tassa kammassa vipākabhūtā phassā. Kammena	1791	
PA_tika-s02_02t:179_12	dātabbaṃ dāyaṃ tabbipākaṃ ādiyantīti kammadāyādā, phassā. Kammassa dāyajjatā kammaphalassa	1791	
PA_tika-s02_02t:179_13	dāyajjaṃ, tasmā vuttaṃ “kammadāyajjā”ti. Tenāha “kammameva nesaṃ dāyajjaṃ santaka”nti.	1791	
PA_tika-s02_02t:180_0	Tisso ca heṭṭhimajjhānacetanāti idaṃ abyābajjhavedanaṃ vediyanaekantasukhuppattiyā	180	
PA_tika-s02_02t:180_1	hetubhāvasādhanaṃ. Yadi evaṃ yathāvuttā jhānacetanā tāva hotu ekantasukhuppattihetubhāvato.	180	
PA_tika-s02_02t:180_2	Kāmāvacarā kintīti kāmāvacarā pana kusalacetanā taṃsabhāvābhāvato kinti kena pakārena	180	
PA_tika-s02_02t:180_3	abyābajjhamanosaṅkhāro nāma jātoti codeti, itaro pana na sabbā kāmāvacarakusalacetanā	180	
PA_tika-s02_02t:180_4	tathā gahitā, atha kho ekaccā jhānacetanānukūlāti dassento “kasiṇasajjanakāle kasiṇāsevanakāle	180	
PA_tika-s02_02t:180_5	labbhantī”ti āha. Tattha kasiṇāsevanacetanā gahetabbā, sā upacārajjhānassa sādhikā.	180	
PA_tika-s02_02t:180_6	Tena kāmāvacaracetanā paṭhamajjhānacetanāya ghaṭitāti kasiṇasajjanacetanāpi kadāci	180	
PA_tika-s02_02t:180_7	tādisā hotīti gahitā. Parikammādivasena hi pavattā bhāvanāmayā kāmāvacarakusalacetanā	180	
PA_tika-s02_02t:180_8	paṭhamajjhānassa āsannatāya vuttā. Catutthajjhānacetanā tatiyajjhānacetanāya ghaṭitāti	180	
PA_tika-s02_02t:180_9	idaṃ ekattakāyaekattasaññīsattāvāsavatāya taṃsarikkhakā upekkhāpi īdisesu ṭhānesu	180	
PA_tika-s02_02t:180_10	sukhasarikkhatā, evaṃ santasabhāvatā ñāṇasahitatā ca. Keci pana catutthajjhānacetanānuguṇāti	1801	
PA_tika-s02_02t:180_11	nidassentā kasiṇasajjanakāle kasiṇajjhānakāle kasiṇāsevanakāle labbhatīti tatiyajjhānacetanāya	1801	
PA_tika-s02_02t:180_12	āsannaghaṭitatā vuttāti vadanti, taṃ tesaṃ matimattaṃ, vuttanayeneva tāsaṃ ghaṭitatā	1801	
PA_tika-s02_02t:180_13	veditabbā. Ubhayamissakavasenāti ubhayesaṃ kusalākusalasaṅkhārānaṃ sukhadukkhānañca	1801	
PA_tika-s02_02t:180_14	missakabhāvavasena. Vemānikapetānanti idaṃ bāhullato vuttaṃ, itaresampi vinipātikānaṃ	1801	
PA_tika-s02_02t:180_15	kālena dukkhaṃ hotiyeva.	1801	
PA_tika-s02_02t:181_0	Tassa pahānāyāti tassa yathāvuttassa kammassa anuppattidhammatāpādanāya. Yā cetanāti	181	
PA_tika-s02_02t:181_1	yā apacayagāminicetanā. Kammaṃ patvāti sukhakammanti vuccamāne maggacetanāya añño	181	
PA_tika-s02_02t:181_2	paṇḍarataro dhammo nāma natthi accantapārisuddhibhāvato. Akaṇhā asukkāti āgatāti	181	
PA_tika-s02_02t:181_3	ettha sukkabhāvapaṭikkhepakāraṇaṃ heṭṭhā vuttanayameva. Tenāha “idaṃ pana kammacatukkaṃ patvā”tiādi.	181	
PA_tika-s02_02t:182_0	82. Aniyyānikapakkheti aceḷakapabbajjāya kukkuravate ca. Yogeti ñāyadhammapaṭipattiyanti	182	
PA_tika-s02_02t:182_1	attho. Yonenāti yo titthiyaparivāso tena bhagavatā paññatto. Yaṃ titthiyaparivāsaṃ	182	
PA_tika-s02_02t:182_2	samādiyitvāti ayamettha yojanā. Ghaṃsitvā suvaṇṇaṃ viya nighaṃsoppale. Koṭṭetvā hatthena	182	
PA_tika-s02_02t:182_3	viya kulālabhājanaṃ.	182	
PA_tika-s02_02t:183_0	Vūpakaṭṭhoti vivitto ekībhūto. Pesitattoti nibbānaṃ pati pesitatto. Kāmaṃ tadanuttaraṃ	183	
PA_tika-s02_02t:183_1	brahmacariyapariyosānaṃ…pe… vihāsīti imināva arahattanikūṭena desanā niṭṭhāpitā hoti,	183	
PA_tika-s02_02t:183_2	āyasmato pana seniyassa paṭipattikittanaparametaṃ ujukaṃ āpannaarahattabhāvadīpanaṃ,	183	
PA_tika-s02_02t:183_3	yadidaṃ “aññataro kho panā”tiādivacananti āha “arahattanikūṭenevā”ti. Arahattādhigamoyeva	183	
PA_tika-s02_02t:183_4	tassa tesaṃ abbhantaratā. Sesaṃ sabbaṃ suviññeyyameva.	183	
PA_tika-s02_02t:184	Kukkuravatikasuttavaṇṇanāya līnatthappakāsanā samattā.	18	
PA_tika-s02_02t:185	8. Abhayarājakumārasuttavaṇṇanā	18	
PA_tika-s02_02t:186_0	83. Jātiyā asamāno nihīnācariyo paradattūpajīvikāya mātuyā kucchiyaṃ jāto pādasikaputto.	186	
PA_tika-s02_02t:186_1	Nindāvasena vadati etenāti vādo aguṇoti āha – “vādaṃ āropehīti dosaṃ āropehī”ti.	186	
PA_tika-s02_02t:186_2	Nibbattavasena nirayaṃ arahati, nirayasaṃvattaniyena vā kammena niraye niyutto nerayiko.	186	
PA_tika-s02_02t:186_3	Āpāyikoti etthāpi eseva nayo. Avīcimhi uppajjitvā tattha āyukappasaññitaṃ antarakappaṃ	186	
PA_tika-s02_02t:186_4	tiṭṭhatīti kappaṭṭho. Nirayūpapattipariharaṇavasena tikicchituṃ sakkuṇeyyoti tekiccho,	186	
PA_tika-s02_02t:186_5	na tekiccho atekiccho. Dve ante mocetvāti pharusaṃ vā appiyaṃ vā kappeyyāti dve koṭṭhāse	186	
PA_tika-s02_02t:186_6	muñcitvā te anāmasitvā pucchitaṃ atthaṃ tato bahi karonto uggilati nāma. Taṃ pana	186	
PA_tika-s02_02t:186_7	evaṃ kātuṃ na sakkotīti āha – “uggilituṃ bahi nīharituṃ na sakkhitī”ti. Evamevāyaṃ	186	
PA_tika-s02_02t:186_8	pucchā na gahetabbā, ayamettha dosoti taṃ apucchaṃ karonto apanayanto ogilati nāma,	186	
PA_tika-s02_02t:186_9	tathā pana asakkonto patiṭṭhāpento na ogilati nāma, bhagavā pana tamatthaṃ okāsampi	186	
PA_tika-s02_02t:186_10	akaronto ubhayathāpi asakkhīti veditabbo. Kathaṃ? Bhagavā hi “na khvettha rājakumāra	1861	
PA_tika-s02_02t:186_11	ekaṃsenā”ti vadanto nigaṇṭhassa adhippāyaṃ viparivatteti, ubho ante mocetvā pañhaṃ	1861	
PA_tika-s02_02t:186_12	vissajjesi, evaṃ tāva uggilituṃ asakkhi. “Na tatra rājakumāra ekaṃsenā”ti vadanto	1861	
PA_tika-s02_02t:186_13	eva ca “nāyaṃ pucchā evaṃ avibhāgena pucchitabbā, vibhajitvā pana pucchitabbā”ti	1861	
PA_tika-s02_02t:186_14	pucchāya dosaṃ dīpento taṃ hārento ogilitumpi sakkhatīti.	1861	
PA_tika-s02_02t:187_0	Uṭṭhātuṃ na sakkhissati cittassa aññathā pavattiyā. Abhayo dve magge kataparicayo	187	
PA_tika-s02_02t:187_1	cheko nipuṇo vādasīlo ca hutvā vicarati. Tenāha – “so vādajjhāsayatāya tassa vacanaṃ	187	
PA_tika-s02_02t:187_2	sampaṭicchanto ‘evaṃ, bhante’ti āhā”ti.	187	
PA_tika-s02_02t:188_0	85. Evarūpanti yā paresaṃ appiyā amanāpā duruttavācā, evarūpā vācā, na pana pharusavācā.	188	
PA_tika-s02_02t:188_1	Pharusavācāya hi setughāto tathāgatānaṃ. Cetanāpharusatāya hi pharusavācā icchitā,	188	
PA_tika-s02_02t:188_2	na paresaṃ appiyatāmattena. Naṭṭhā nigaṇṭhā ogilikādisammatassa pañhassa ekavacanena viddhaṃsitattā.	188	
PA_tika-s02_02t:189_0	86. Dārakassa aṅke nisīdanassa kāraṇaṃ dassetuṃ “lesavādino”tiādi vuttaṃ. Tattha	189	
PA_tika-s02_02t:189_1	lesavādinoti chalavādino, vādamagge vā aparipuṇṇatāya lesamatteneva vādasīlā. Osaṭasaṅgāmoti	189	
PA_tika-s02_02t:189_2	anekavāraṃ paravādamaddanavasena otiṇṇavādasaṅgāmo. Vijjhitvāti nakhena vijjhitvā.	189	
PA_tika-s02_02t:189_3	Imamevāti yvāyaṃ dārako attano vādabhaṅgapariharaṇatthaṃ iminā aṅke nisīdāpito, imameva	189	
PA_tika-s02_02t:189_4	assa dārakaṃ upamaṃ nissayaṃ katvā vādaṃ bhindissāmi. “Assa vādaṃ appaṭitatāya upamāya	189	
PA_tika-s02_02t:189_5	bhañjissāmī”ti cintetvā.	189	
PA_tika-s02_02t:190_0	Apaneyyaṃ assa ahanti assa dārakassa mukhato ahaṃ taṃ apaneyyaṃ. Abhūtatthova abhūtaṃ	190	
PA_tika-s02_02t:190_1	uttarapadalopenāti āha “abhūtanti abhūtattha”nti. Atacchanti tasseva vevacananti	190	
PA_tika-s02_02t:190_2	āha “atacchanti na taccha”nti. Abhūtanti vā asantaṃ avijjamānaṃ. Atacchanti atathākāraṃ.	190	
PA_tika-s02_02t:190_3	Anatthasaṃhitanti diṭṭhadhammikena, samparāyikena vā anatthena saṃhitaṃ, anatthe	190	
PA_tika-s02_02t:190_4	vā saṃhitaṃ, na atthoti vā anattho, atthassa paṭipakkho sabhāvo, tena saṃhitanti	190	
PA_tika-s02_02t:190_5	anatthasaṃhitaṃ, pisuṇavācaṃ samphappalāpañcāti attho. Evamettha catubbidhassapi	190	
PA_tika-s02_02t:190_6	vacīduccaritassa gahitatā daṭṭhabbā.	190	
PA_tika-s02_02t:191	Duppayuttoti duppaṭipanno. Na taṃ tathāgato bhāsati abhūtatādidosaduṭṭhattā. Tampi tathāgato na bhāsati bhūtatthepi anatthasaṃhitatādidosaduṭṭhattā.	19	
PA_tika-s02_02t:192_0	Ṭhānaṃ kāraṇaṃ etissā atthīti ṭhāniyā ka-kārassa ya-kāraṃ katvā, na ṭhāniyāti aṭṭhāniyā,	192	
PA_tika-s02_02t:192_1	nikkāraṇā ayuttiyuttā, sā eva kathāti aṭṭhāniyakathā. Attapaccakkhakathaṃ kathemāti	192	
PA_tika-s02_02t:192_2	attanā eva paccakkhaṃ katvā pavattiyamānaṃ chalakathaṃ kathema.	192	
PA_tika-s02_02t:193	Gāmikamahallako “ime maṃ vañcetukāmā, ahameva dāni ime vañcessāmī”ti cintetvā “evaṃ bhavissatī”tiādimāha. “Na mayaṃ dāsā”tipi vattuṃ nāsakkhiṃsu pubbe tathākatikāya katattā.	19	
PA_tika-s02_02t:194_0	Tatiyaṃ tatiyamevāti dvīsupi pakkhesu tatiyaṃ tatiyameva vācaṃ. Bhāsitabbakālaṃ anatikkamitvāti	194	
PA_tika-s02_02t:194_1	yassa yadā yathā bhāsitabbaṃ, tassa tadā tatheva ca bhāsanato bhāsitabbaṃ kāraṇaṃ	194	
PA_tika-s02_02t:194_2	bhāsitabbakālañca anatikkamitvāva bhāsati.	194	
PA_tika-s02_02t:195_0	87. Ṭhānuppattikañāṇenāti ṭhāne eva uppajjanakañāṇena. Tasmiṃ tasmiṃ kāraṇe tassa	195	
PA_tika-s02_02t:195_1	taṃ taṃ avatthāya uppajjanakañāṇena, dhammānaṃ yathāsabhāvato avabujjhanasabhāvoti	195	
PA_tika-s02_02t:195_2	dhammasabhāvo. Dhamme sabhāvadhamme anavasese vā yāthāvato upadhāretīti dhammadhātu,	195	
PA_tika-s02_02t:195_3	sabbaññutā. Tenāha “sabbaññutaññāṇassetaṃ adhivacana”nti. Suppaṭividdhanti sabbaṃ	195	
PA_tika-s02_02t:195_4	ñeyyadhammaṃ suṭṭhu paṭivijjhanavasena, suṭṭhu paṭividdhanti attho. Tenāha “hatthagataṃ	195	
PA_tika-s02_02t:195_5	bhagavato”ti. Neyyapuggalavasena pariniṭṭhitāti kathāparivibhāgena ayameva desanā	195	
PA_tika-s02_02t:195_6	cattāri ariyasaccāni dassento arahattaṃ paccakkhāsīti.	195	
PA_tika-s02_02t:196	Abhayarājakumārasuttavaṇṇanāya līnatthappakāsanā samattā.	19	
PA_tika-s02_02t:197	9. Bahuvedaniyasuttavaṇṇanā	19	
PA_tika-s02_02t:198	88. Pañcakaṅgoti vaḍḍhakīkiccasādhane vāsiādipañcakaṃ aṅgaṃ saṃdhanaṃ etasminti pañcakaṅgo. Thambhādivatthūnaṃ thapanaṭṭhena thapati. Paṇḍitaudāyitthero, na kāḷudāyī thero.	19	
PA_tika-s02_02t:199_0	89. Pariyāyati attano phalaṃ vattetīti pariyāyo, kāraṇaṃ. Vedanāsannissito ca kāyikacetasikabhāvo	199	
PA_tika-s02_02t:199_1	kāraṇaṃ. Tenāha – “kāyikacetasikavasena dve veditabbā”ti. Tattha pasādakāyasannissitā	199	
PA_tika-s02_02t:199_2	kāyikā, cetosannissitā cetasikā. Sukhādivasena tissoti ettha sukhanadukkhanupekkhanāni	199	
PA_tika-s02_02t:199_3	sukhādivedanāya kāraṇaṃ. Tāni hi pavattinimittāni katvā tattha sukhādisaddappavatti,	199	
PA_tika-s02_02t:199_4	iminā nayena sesesupi yathārahaṃ kāraṇaṃ niddhāretvā vattabbaṃ. Upavicāravasenāti	199	
PA_tika-s02_02t:199_5	ārammaṇaṃ upecca savisesapavattivasena. Yasmiñhi ārammaṇe somanassavedanā pavattati,	199	
PA_tika-s02_02t:199_6	ārammaṇatāya taṃ upagantvā itaravedanāhi visiṭṭhatāya savisesaṃ tattha pavatti. Tenāha	199	
PA_tika-s02_02t:199_7	“somanassaṭṭhāniyaṃ rūpaṃ upavicaratī”ti. Esa nayo sesavedanāsu gehassitānīti gehanissitāni.	199	
PA_tika-s02_02t:200_0	90. Pariyāyenāti “idamettha dukkhasminti vadāmī”ti vuttaṭṭhānaṃ sandhāya vadati.	200	
PA_tika-s02_02t:200_1	Taṃ dassentoti kāmañcettha sutte – “dvepānanda, vedanā vuttā”ti dve ādiṃ katvā vedanā	200	
PA_tika-s02_02t:200_2	dassitā, ekāpi pana dassitā evāti dassento. Upatthambhetunti ekāpi vedanā vuttā mayā	200	
PA_tika-s02_02t:200_3	pariyāyena, evaṃ sati dvepi vattabbāti evaṃ tassa vādaṃ upatthambhetuṃ. Kathaṃ pana	200	
PA_tika-s02_02t:200_4	ekā vedanā vuttāti? Yaṃ kiñci vedayitaṃ sukhaṃ vā dukkhaṃ vā adukkhamasukhaṃ vā,	200	
PA_tika-s02_02t:200_5	idamettha dukkhasminti vadāmīti. Yaṃ panettha vattabbaṃ, taṃ itivuttakavaṇṇanāyaṃ	200	
PA_tika-s02_02t:200_6	paramatthadīpaniyaṃ vuttanayena veditabbaṃ.	200	
PA_tika-s02_02t:201_0	Kathaṃ panettha rūpāvacaracatutthe arūpesu saññāvedayitanirodhe sukhaṃ uddhatanti	201	
PA_tika-s02_02t:201_1	āha “ettha cā”tiādi. Santaṭṭhenāti paṭipakkhadhammānaṃ vūpasantabhāvena. Paṇītaṭṭhenāti	201	
PA_tika-s02_02t:201_2	bhāvanāvisesavisiṭṭhena atappakabhāveneva seṭṭhabhāvena ca, paccayavisesena padhānabhāvaṃ	201	
PA_tika-s02_02t:201_3	nītantipi paṇītaṃ. Vedayitasukhaṃ nāma vedanābhūtaṃ sukhanti katvā. Avedayitasukhaṃ	201	
PA_tika-s02_02t:201_4	nāma yāvatā niddukkhatā, tāvatā sukhanti vuccatīti.Atha vā nirodho suṭṭhu khādati	201	
PA_tika-s02_02t:201_5	khanati kāyikacetasikābādhanti vattabbataṃ arahati sattāhampi tattha dukkhassa nirujjhanato.	201	
PA_tika-s02_02t:201_6	Tenāha “niddukkhabhāvasaṅkhātena sukhaṭṭhenā”ti.	201	
PA_tika-s02_02t:202	91. Yasmiṃ yasmiṃ bhave, cittuppāde, avatthāya vā niddukkhabhāvo, dukkhassa paṭipakkhatā anupalabbhanena dukkhavivittaṃ, taṃ sukhasmiṃyeva paññapeti. Sesaṃ suviññeyyameva.	20	
PA_tika-s02_02t:203	Bahuvedanīyasuttavaṇṇanāya līnatthappakāsanā samattā.	20	
PA_tika-s02_02t:204	10. Apaṇṇakasuttavaṇṇanā	20	
PA_tika-s02_02t:205_0	93. Nānāvidhāti nānāvidhadiṭṭhikā samaṇabrāhmaṇāti pabbajjāmattena samaṇā, jātimattena	205	
PA_tika-s02_02t:205_1	brāhmaṇā ca. Dassananti diṭṭhi. Gahitanti abhinivissa gahitaṃ. Iti te attano dassanaṃ	205	
PA_tika-s02_02t:205_2	gahetukāmā pucchanti. Vinā dassanena loko na niyyātīti vimokkhabhāvanāya ekena dassanena	205	
PA_tika-s02_02t:205_3	vinā loko saṃsāradukkhato na nigacchati. Ekadiṭṭhiyampi patiṭṭhātuṃ nāsakkhiṃsu saddhākārābhāvato.	205	
PA_tika-s02_02t:205_4	Tathā hi te imāya desanāya saraṇesu patiṭṭhahiṃsu. Yasmā aviparīte saddheyyavatthusmiṃ	205	
PA_tika-s02_02t:205_5	uppannasaddhā “ākāravatī”ti adhippetā, tasmā yo loke aviparītadhammadesanā, ayamevesāti	205	
PA_tika-s02_02t:205_6	pavattā maggasādhanagatāya saddhāya kāraṇabhāvato tannissayā saddhā, sā ākāravatīti	205	
PA_tika-s02_02t:205_7	vuttā. Avatthusmiñhi saddhā ayuttakāraṇatāya na ākāravatī. Ākāravatīti ettha vatī-saddo	205	
PA_tika-s02_02t:205_8	na kevalaṃ atthitāmattadīpako, atha kho atisayatthadīpako pāsaṃsatthadīpako vā daṭṭhabbo.	205	
PA_tika-s02_02t:205_9	Tena ākāravatīti saddheyyavatthuvasena atisayakāraṇavatīti vā pāsaṃsakāraṇavatīti	205	
PA_tika-s02_02t:205_10	vā ayamettha attho. Apaṇṇakoti ettha yathā kañci atthaṃ sādhetuṃ āraddhassa payogo	2051	
PA_tika-s02_02t:205_11	viraddho, tattha akārako viya hoti punapi ārabhitabbatāya. Aviraddho pana atthassa	2051	
PA_tika-s02_02t:205_12	sādhanato apaṇṇako, evaṃ ayampi dhammo abhibhavitvā pavattanato ekaṃsato “apaṇṇako”ti	2051	
PA_tika-s02_02t:205_13	vutto. Tenāha “aviraddho advejjhagāmī ekaṃsagāhiko”ti.	2051	
PA_tika-s02_02t:206	94. Tabbipaccanīkabhūtāti tassā micchādiṭṭhiyā paccanīkabhūtā.	20	
PA_tika-s02_02t:207_0	95. Nesanti kusalānaṃ dhammānaṃ. Akusalato nikkhantabhāveti asaṃkiliṭṭhabhāve. Ānisaṃsoti	207	
PA_tika-s02_02t:207_1	suddhavipākatā. Visuddhipakkhoti visuddhibhāvo pariyodātatā. Abhūtadhammassa diṭṭhibhāvassa	207	
PA_tika-s02_02t:207_2	saññāpanā ācikkhanā abhūtadhammasaññāpanā. Sāvajjesu paramavajje micchādassane paggahaṇanti	207	
PA_tika-s02_02t:207_3	kuto susīlyassa paggahoti āha – “micchādassanaṃ gaṇhantasseva susīlyaṃ pahīnaṃ hotī”ti.	207	
PA_tika-s02_02t:207_4	Micchādiṭṭhiādayoti ettha micchāsaṅkappo paralokābhāvacintā, micchāvācā paralokābhāvavādabhūto	207	
PA_tika-s02_02t:207_5	musāvādo, ariyānaṃ paccanīkatādayo. Aparāparaṃ uppajjanavasenāti punappunaṃ citte	207	
PA_tika-s02_02t:207_6	uppajjanavasena. Pāpakā akusalā dhammāti paccavekkhaṇasaññāpanādikāle uppajjanakā	207	
PA_tika-s02_02t:207_7	tathāpavattā akusalakhandhā.	207	
PA_tika-s02_02t:208_0	Kaliggahoti anatthapariggaho. So pana yasmā diṭṭheva dhamme abhisamparāyañca parājayo	208	
PA_tika-s02_02t:208_1	hotīti āha “parājayaggāho”ti. Dussamattoti ettha du-saddo “samādinno”ti etthāpi ānetvā	208	
PA_tika-s02_02t:208_2	yojetabboti āha “dupparāmaṭṭho”ti. Yathā dupparāmaṭṭho hoti, evaṃ samādinno dussamatto	208	
PA_tika-s02_02t:208_3	dusamādinno vutto. Sakavādameva pharitvāti attano natthikavādameva “idameva saccaṃ	208	
PA_tika-s02_02t:208_4	moghamañña”nti avadhārento aññassa okāsaadānavasena pharitvā. Tenāha “adhimuccitvā”ti.	208	
PA_tika-s02_02t:208_5	“Sambuddho”tiādi adhimuccanākāradassanaṃ. Riñcatīti viveceti apaneti. Tenāha “vajjetī”ti.	208	
PA_tika-s02_02t:209_0	96. Kaṭaggahoti kataṃ sabbaso siddhimeva katvā gahaṇaṃ. So pana jayalābho hotīti	209	
PA_tika-s02_02t:209_1	vuttaṃ “jayaggāho”ti. Suggahitoti suṭṭhukaraṇavasena gahito. Suparāmaṭṭhoti suṭṭhu	209	
PA_tika-s02_02t:209_2	parāparaṃ āsevanavasena āmaṭṭho. Ubhayenapi tassa kammassa katūpacitabhāvaṃ dasseti,	209	
PA_tika-s02_02t:209_3	sotthibhāvāvahattañca saggupapattisaṃvattanato pāpasabhāvapahānato ca.	209	
PA_tika-s02_02t:210_0	97. Sahatthā karontassāti sahattheneva karontassa. Nissaggiyathāvarādayopi idha sahatthakaraṇeneva	210	
PA_tika-s02_02t:210_1	saṅgahitā. Pacanaṃ dahanaṃ vibādhananti āha “daṇḍena pīḷentassā”ti. Sokaṃ sayaṃ karontassāti	210	
PA_tika-s02_02t:210_2	parassa sokakāraṇaṃ sayaṃ karontassa, sokaṃ vā uppādentassa. Parehi attano vacanakarehi.	210	
PA_tika-s02_02t:210_3	Sayampi phandatoti parassa vibādhanapayogena sayampi phandato. Atipātayatoti padaṃ	210	
PA_tika-s02_02t:210_4	suddhakattuatthe hetukattuatthe ca vattatīti āha “hanantassapi hanāpentassāpī”ti.	210	
PA_tika-s02_02t:211_0	Gharassa bhitti anto bahi ca sandhitā hutvā ṭhitā gharasandhi. Kiñcipi asesetvā niravasesameva	211	
PA_tika-s02_02t:211_1	lopoti nillopo. Ekāgāre niyutto vilopo ekāgāriko. Parito sabbaso panthe hananaṃ paripantho.	211	
PA_tika-s02_02t:211_2	Pāpaṃ na karīyati pubbe asato uppādetuṃ asakkuṇeyyattā, tasmā natthi pāpaṃ. Yadi	211	
PA_tika-s02_02t:211_3	evaṃ kathaṃ sattā pāpaṃ paṭipajjantīti āha – “sattā pana karomāti evaṃsaññino hontī”ti.	211	
PA_tika-s02_02t:211_4	Evaṃ kirassa hoti “imesañhi sattānaṃ hiṃsādikiriyā na attānaṃ phusati tassa niccatāya	211	
PA_tika-s02_02t:211_5	nibbikārattā, sarīraṃ pana acetanaṃ kaṭṭhakaliṅgarūpamaṃ, tasmiṃ vikopitepi na kiñci	211	
PA_tika-s02_02t:211_6	pāpa”nti. Khuranemināti nisitakhuramayaneminā. Gaṅgāya dakkhiṇadisā appatirūpadeso,	211	
PA_tika-s02_02t:211_7	uttaradisā patirūpadesoti adhippāyena “dakkhiṇañce”tiādi vuttanti “dakkhiṇatīre manussā kakkhaḷā”tiādimāha.	211	
PA_tika-s02_02t:212_0	Mahāyāganti mahāvijitayaññasadisaṃ mahāyāgaṃ. Sīlasaṃyamenāti kāyikavācasikasaṃvarena.	212	
PA_tika-s02_02t:212_1	Saccavacanenāti saccavācāya. Tassa visuṃ vacanaṃ loke garutarapuññasammatabhāvato.	212	
PA_tika-s02_02t:212_2	Yathā hi pāpadhammesu musāvādo garu, evaṃ puññadhammesu saccavācā. Tenāha bhagavā	212	
PA_tika-s02_02t:212_3	– “ekaṃ dhammamatītassā”tiādi. Vuttanayenevāti kaṇhapakkhe vuttanayena. Tattha hi	212	
PA_tika-s02_02t:212_4	– “natthi pāpaṃ, natthi pāpassa āgamo”ti āgataṃ, idha “atthi puññaṃ, atthi puññassa	212	
PA_tika-s02_02t:212_5	āgamo”ti āgataṃ, ayameva viseso. Sesaṃ vuttasadisamevāti “tesametaṃ pāṭikaṅkha”nti	212	
PA_tika-s02_02t:212_6	evamādiṃ sandhāya vadati, taṃ heṭṭhā purimavārasadisaṃ.	212	
PA_tika-s02_02t:213_0	100. Ubhayenāti hetupaccayapaṭisedhavacanena. Saṃkilesapaccayanti saṃsāre paribbhamanena	213	
PA_tika-s02_02t:213_1	kilinnassa malinabhāvassa kāraṇaṃ. Vuttavipariyāyena visuddhipaccayanti saddattho	213	
PA_tika-s02_02t:213_2	veditabbo. Balantiādīsu sattānaṃ saṃkilesāvahaṃ vodānāvahañca ussāhasaṅkhātaṃ balaṃ	213	
PA_tika-s02_02t:213_3	vā, sūravīrabhāvasaṅkhātaṃ vīriyaṃ vā, purisena kattabbo purisathāmo vā, so eva paraṃ	213	
PA_tika-s02_02t:213_4	paraṃ ṭhānaṃ akkamanappattiyā purisaparakkamo vā natthi na upalabbhati.	213	
PA_tika-s02_02t:214_0	Satvayogato, rūpādīsu sattavisattatāya ca sattā. Pāṇanato assāsapassāsavasena pavattiyā	214	
PA_tika-s02_02t:214_1	pāṇā. Te pana so ekindriyādivasena vibhajitvā vadatīti āha “ekindriyo”tiādi. Aṇḍakosādīsu	214	
PA_tika-s02_02t:214_2	bhavanato bhūtāti vuccantīti āha “aṇḍakosa…pe… vadantī”ti. Jīvanato pāṇaṃ dhārento	214	
PA_tika-s02_02t:214_3	viya vaḍḍhanato jīvāti evaṃ sattapāṇabhūtajīvesu saddattho veditabbo. Natthi etesaṃ	214	
PA_tika-s02_02t:214_4	saṃkilesavisuddhīsu vasoti avasā. Natthi nesaṃ balaṃ vīriyañcāti abalā avīriyā. Niyatatāti	214	
PA_tika-s02_02t:214_5	acchejjasuttāvutābhejjamaṇi viya niyatapavattanatāya gatijātibandhapajahavasena niyāmo.	214	
PA_tika-s02_02t:214_6	Tattha tattha gamananti channaṃ abhijātīnaṃ tāsu tāsu gatīsu upagamanaṃ samavāyena	214	
PA_tika-s02_02t:214_7	samāgamo. Sabhāvoyevāti yathā kaṇṭakassa tikkhatā, kabiṭṭhaphalānaṃ parimaṇḍalatā,	214	
PA_tika-s02_02t:214_8	migapakkhīnaṃ vicittākāratā, evaṃ sabbassapi lokassa hetupaccayena vinā tathā tathā	214	
PA_tika-s02_02t:214_9	pariṇāmo, ayaṃ sabhāvoyeva akittimoyeva. Tenāha “yena hī”tiādi.	214	
PA_tika-s02_02t:215_0	Sakuṇe hanatīti sākuṇiko, tathā sūkariko. Luddoti aññopi yo koci māgaviko nesādo.	215	
PA_tika-s02_02t:215_1	Pāpakammapasutatāya kaṇhābhijāti nāma. Bhikkhūti sākiyā bhikkhū, macchamaṃsakhādanato	215	
PA_tika-s02_02t:215_2	nīlābhijātīti vadanti. Ñāyaladdhepi paccaye bhuñjamānā ājīvakasamayassa vilomagāhitāya	215	
PA_tika-s02_02t:215_3	“paccayesu kaṇṭake pakkhipitvā khādantī”ti vadanti. Eke pabbajitā, ye savisesaṃ attakilamathānuyogamanuyuttā.	215	
PA_tika-s02_02t:215_4	Tathā hi te kaṇṭake vattentā viya hontīti kaṇṭakavuttikāti vuttā. Ṭhatvā bhuñjanadānapaṭikkhepādivatasamāyogena	215	
PA_tika-s02_02t:215_5	paṇḍaratarā. Acelakasāvakāti ājīvakasāvake vadati. Te kira ājīvakaladdhiyā visuddhacittatāya	215	
PA_tika-s02_02t:215_6	nigaṇṭhehipi paṇḍaratarā. Nandādayo hi tathārūpāya paṭipattiyā pattabbā, tasmā nandādayo	215	
PA_tika-s02_02t:215_7	nigaṇṭhehi ājīvakasāvakehi ca paṇḍaratarāti vuttā “sukkābhijātī”ti.	215	
PA_tika-s02_02t:216_0	Ayametesaṃ laddhīti sākuṇikādibhāvūpagamanena kaṇhābhijātiādīsu dukkhaṃ sukhañca	216	
PA_tika-s02_02t:216_1	paṭisaṃvedentā anukkamena mahākappānaṃ cullāsītisahassāni khepetvā ājīvakabhāvūpagamanena	216	
PA_tika-s02_02t:216_2	paramasukkābhijātiyaṃ ṭhatvā saṃsārato sujjhantīti ayaṃ tesaṃ niyati ājīvakānaṃ laddhi.	216	
PA_tika-s02_02t:217_0	“Natthi dinna”nti vadanto natthiko dānassa phalaṃ paṭikkhipatīti āha – “natthikadiṭṭhi	217	
PA_tika-s02_02t:217_1	vipākaṃ paṭibāhatī”ti. Tathā ceva heṭṭhā saṃvaṇṇitaṃ “natthikadiṭṭhi hi natthitamāhā”ti.	217	
PA_tika-s02_02t:217_2	Ahetukadiṭṭhi ubhayanti kammaṃ vipākañca ubhayaṃ. So hi “ahetū apaccayā sattā saṃkilissanti	217	
PA_tika-s02_02t:217_3	visujjhantī”ti vadanto kammassa viya vipākassapi saṃkilesavisuddhīnaṃ paccayattābhāvavacanato	217	
PA_tika-s02_02t:217_4	tadubhayaṃ paṭibāhati nāma. Vipāko paṭibāhito hoti asati kamme vipākābhāvato. Kammaṃ	217	
PA_tika-s02_02t:217_5	paṭibāhitaṃ hoti asati vipāke kammassa niratthakabhāvāpattito. Atthatoti sarūpena.	217	
PA_tika-s02_02t:217_6	Ubhayapaṭibāhakāti visuṃ visuṃ taṃtaṃdiṭṭhitā vuttāpi sabbe te natthikādayo natthikadiṭṭhiādivasena	217	
PA_tika-s02_02t:217_7	paccekaṃ tividhadiṭṭhikā eva ubhayapaṭibāhakattā. “Ubhayapaṭibāhakā”ti hi hetuvacanaṃ.	217	
PA_tika-s02_02t:217_8	Ahetukavādā cātiādi paṭiññāvacanaṃ. Yo hi vipākapaṭibāhanena natthikadiṭṭhiko, so	217	
PA_tika-s02_02t:217_9	atthato kammapaṭibāhanena akiriyadiṭṭhiko, ubhayapaṭibāhanena ahetukadiṭṭhiko ca	217	
PA_tika-s02_02t:217_10	hoti. Sesadvayepi eseva nayo.	2171	
PA_tika-s02_02t:218_0	Sajjhāyantīti taṃ diṭṭhidīpakaṃ ganthaṃ uggahetvā paṭhanti. Vīmaṃsantīti tassa atthaṃ	218	
PA_tika-s02_02t:218_1	vicārenti. Tesantiādi vīmaṃsanākāradassanaṃ. Tasmiṃ ārammaṇeti yathāparikappitakammaphalābhāvadīpake	218	
PA_tika-s02_02t:218_2	“natthi dinna”ntiādinayappavattāya laddhiyā ārammaṇe. Micchāsati santiṭṭhatīti “natthi	218	
PA_tika-s02_02t:218_3	dinna”ntiādivasena anussavūpaladdhe atthe tadākāraparivitakkanehi saviggahe viya	218	
PA_tika-s02_02t:218_4	sarūpato cittassa paccupaṭṭhite cirakālaparicayena “evameta”nti nijjhānakkhamabhāvūpagamanena	218	
PA_tika-s02_02t:218_5	nijjhānakkhantiyā tathā gahite punappunaṃ tatheva āsevantassa bahulīkarontassa micchāvitakkena	218	
PA_tika-s02_02t:218_6	samādiyamānā micchāvāyāmupatthambhitā ataṃsabhāvaṃ “taṃsabhāva”nti gaṇhantī micchāsatīti	218	
PA_tika-s02_02t:218_7	laddhanāmā taṃladdhisahagatā taṇhā santiṭṭhati. Cittaṃ ekaggaṃ hotīti yathāvuttavitakkādipaccayalābhena	218	
PA_tika-s02_02t:218_8	tasmiṃ ārammaṇe avaṭṭhitatāya anekaggaṃ pahāya ekaggaṃ appitaṃ viya hoti. Micchāsamādhipi	218	
PA_tika-s02_02t:218_9	hi paccayavisesehi laddhabhāvanābalehi kadāci samādhānapatirūpakiccakaro hotiyeva	218	
PA_tika-s02_02t:218_10	vālavijjhanādīsu viyāti daṭṭhabbaṃ. Javanāni javantīti anekakkhattuṃ tenākārena pubbabhāgiyesu	2181	
PA_tika-s02_02t:218_11	javanavāresu pavattesu sabbapacchime javanavāre satta javanāni javanti. Paṭhamajavane	2181	
PA_tika-s02_02t:218_12	pana satekicchā honti, tathā dutiyādīsūti dhammasabhāvadassanametaṃ, na pana tasmiṃ	2181	
PA_tika-s02_02t:218_13	khaṇe tesaṃ satekicchabhāvāpādanaṃ kenaci sakkā kātuṃ.	2181	
PA_tika-s02_02t:219_0	Tatthāti tesu tīsu micchādassanesu. Koci ekaṃ dassanaṃ okkamatīti yassa ekasmiṃyeva	219	
PA_tika-s02_02t:219_1	abhiniveso āsevanā ca pavattā, so ekaṃyeva dassanaṃ okkamati. Yassa pana dvīsu, tīsupi	219	
PA_tika-s02_02t:219_2	vā abhinivesanā pavattā, so dve tīṇi okkamati. Etena yā pubbe ubhayapaṭibāhanatāmukhena	219	
PA_tika-s02_02t:219_3	vuttā atthasiddhā sabbadiṭṭhikatā, sā pubbabhāgiyā. Yā pana micchattaniyāmokkanti	219	
PA_tika-s02_02t:219_4	bhūtā, sā yathāsakaṃ paccayasamudāgamasiddhito bhinnārammaṇānaṃ viya visesādhigamānaṃ	219	
PA_tika-s02_02t:219_5	aññamaññaṃ ekajjhaṃ anuppattiyā asaṃkiṇṇā evāti dasseti. Ekasmiṃ okkantepītiādinā	219	
PA_tika-s02_02t:219_6	tissannampi diṭṭhīnaṃ samānabalataṃ samānaphalatañca dasseti, tasmā tissopi cetā	219	
PA_tika-s02_02t:219_7	ekassa uppannā aññamaññaṃ abbokiṇṇā eva, ekāya vipāke dinne itarā anubalappadāyikā	219	
PA_tika-s02_02t:219_8	honti. Vaṭṭakhāṇu nāmāti idaṃ vacanaṃ neyyatthaṃ, na nītatthanti taṃ vivaritvā dassetuṃ	219	
PA_tika-s02_02t:219_9	kiṃ panesātiādi vuttaṃ, akusalaṃ nāmetaṃ abalaṃ dubbalaṃ, na kusalaṃ viya mahābalanti	219	
PA_tika-s02_02t:219_10	āha – “ekasmiṃyeva attabhāve niyato”ti. Aññathā sammattaniyāmo viya micchattaniyāmopi	2191	
PA_tika-s02_02t:219_11	accantiko siyā. Yadi evaṃ vaṭṭakhāṇukajotanā kathanti āha “āsevanavasena panā”tiādi,	2191	
PA_tika-s02_02t:219_12	tasmā yathā “sakiṃ nimuggo nimuggova hotī”ti vuttaṃ, evaṃ vaṭṭakhāṇukajotanā. Yādise	2191	
PA_tika-s02_02t:219_13	hi paccaye paṭicca ayaṃ taṃtaṃdassanaṃ okkanto puna kadāci tappaṭipakkhe paccaye	2191	
PA_tika-s02_02t:219_14	paṭicca tato sīsukkhipanamassa na hotīti na vattabbaṃ. Tena vuttaṃ “yebhuyyenā”ti.	2191	
PA_tika-s02_02t:220_0	Tasmāti yasmā evaṃ saṃsārakhāṇubhāvassapi paccayo akalyāṇajano, tasmā. Bhūtikāmoti	220	
PA_tika-s02_02t:220_1	diṭṭhadhammikasamparāyikaparamatthānaṃ vasena attano guṇehi vaḍḍhikāmo. Yaṃ panettha	220	
PA_tika-s02_02t:220_2	keci vadanti “yathā cirakālabhāvanāya paripākūpagamaladdhabalattā upanissayakusalā	220	
PA_tika-s02_02t:220_3	akusale sabbaso samucchindanti, evaṃ akusaladhammā tatopi cirakālabhāvanāsambhavato	220	
PA_tika-s02_02t:220_4	laddhabalā hutvā kadāci kusaladhammepi samucchindanti. Evañca katvā daḷhamicchābhinivesassa	220	
PA_tika-s02_02t:220_5	micchādiṭṭhikassa vaṭṭakhāṇukabhāvajotanāpi samatthitā hotī”ti yathā taṃ “vassabhaññānaṃ	220	
PA_tika-s02_02t:220_6	diṭṭhī”ti, taṃ na, micchattaniyatadhammānaṃ cirakālabhāvanāmattena na paṭipakkhassa	220	
PA_tika-s02_02t:220_7	pajahanasamatthatā, atha kho dhammatāsiddhena paccayavisesāhitasāmatthiyena attano	220	
PA_tika-s02_02t:220_8	pahāyakasabhāvena pahāyakabhāvo bhāvanākusalānaṃyeva vutto, akusalānaṃyeva ca pahātabbabhāvo	220	
PA_tika-s02_02t:220_9	“dassanena pahātabbā”tiādinā nayena, akusalānaṃyeva dubbalabhāvo “abalānaṃ balīyantī”tiādinā	220	
PA_tika-s02_02t:220_10	(yuttināpi nāmato vā adhigamaniyo āloko ālokabhāvato bāhirāraṇekā viya na cettha	2201	
PA_tika-s02_02t:220_11	paṭiññatte bhāvesatā sotuno āsaṃkitabbā visesavassa sādhetabbato sāmaññassa ca sotubhāvena	2201	
PA_tika-s02_02t:220_12	adhippetattā veda-saddassa lopo dīpe sabhāve sādhane yathā taṃ saddayabhāvassa nāpi	2201	
PA_tika-s02_02t:220_13	visuddhakaanumānādivirodhasambhāvato. Na hi sakkā antarālokassa bāhirālokassa viya	2201	
PA_tika-s02_02t:220_14	rūpakāyaṃ upādāya rūpatā cakkhuviññeyyattādike patiṭṭhāpetuṃ sakkāti vuttaṃ, nanupi	2201	
PA_tika-s02_02t:220_15	antarāloko aviggahattā vedanā viyāti saddheva ñāṇālokassa avijjandhakārā viya vidhamaniyabhāve	2201	
PA_tika-s02_02t:220_16	sabbesampi kusaladhammānaṃ kenacipi akusaladhammena samucchindaniyatā siddhāva hoti).	2201	
PA_tika-s02_02t:220_17	Vaṭṭakhāṇukacodanāya yaṃ vattabbaṃ, taṃ heṭṭhā vuttamevāti tiṭṭhatesā bālajanavikatthanā.	2201	
PA_tika-s02_02t:221_0	103. Jhānacittamayāti rūpāvacarajjhānacittena nibbattā. Tathā hi tesaṃ visesena jhānamanasā	221	
PA_tika-s02_02t:221_1	nibbattattā “manomayā”ti vuttā, avisesena pana abhisaṅkhāramanasā sabbepi sattā manomayā	221	
PA_tika-s02_02t:221_2	eva. Saññāmayāti etthāpi eseva nayo. Tenāha “arūpajjhānasaññāyā”ti. Ayanti rūpitābhāvapaṭipajjanakapuggalo.	221	
PA_tika-s02_02t:221_3	Appaṭiladdhajjhānoti anadhigatarūpajjhāno. Tassapīti takkinopi. Rūpajjhāne kaṅkhā	221	
PA_tika-s02_02t:221_4	natthi anussavavasena laddhavinicchayattā.	221	
PA_tika-s02_02t:222_0	104. Sārāgāyāti sarāgabhāvāya. Santiketi samīpe, na thāmagatā diṭṭhinātidūrattā sarāgā,	222	
PA_tika-s02_02t:222_1	na sampayuttattā. Sā hi na thāmagatā vaṭṭapariyāpannesu dhammesu rajjatīti viññāyatīti	222	
PA_tika-s02_02t:222_2	āha – “rāgavasena vaṭṭe rajjanassā”ti. Sabbepi saṃyojanā taṇhāvaseneva sambhavantīti	222	
PA_tika-s02_02t:222_3	āha – “taṇhāvasena saṃyojanatthāyā”ti. Āruppe panassa kaṅkhā natthīti anussavavasena	222	
PA_tika-s02_02t:222_4	laddhanicchayaṃ sandhāya vuttaṃ. Kāmaṃ duggatidukkhānaṃ ekantasaṃvattanena natthikadiṭṭhiādīnaṃ	222	
PA_tika-s02_02t:222_5	apaṇṇakatā pākaṭā eva, nippariyāyena pana anavajjassa atthassa ekantasādhakaṃ apaṇṇakanti	222	
PA_tika-s02_02t:222_6	katvā codanā, sāvajjassapi atthassa sādhane ekaṃsikabhāvaṃ gahetvā parihāro. Tenāha	222	
PA_tika-s02_02t:222_7	“gahaṇavasenā”tiādi. Tena ruḷhīvasena “natthi dinna”ntiādīni apaṇṇakaṅgāni jātānīti dasseti.	222	
PA_tika-s02_02t:223_0	105. Heṭṭhā tayo puggalāva hontīti attantapo parantapoti imasmiṃ catukke heṭṭhā tayo	223	
PA_tika-s02_02t:223_1	puggalā honti. Yathāvuttā pañcapi puggalā duppaṭipannāva, tato atthikavādādayo pañcapuggalā	223	
PA_tika-s02_02t:223_2	sammāpaṭipannatāya imasmiṃ catukke eko catutthapuggalova hoti. Etamatthaṃ dassetunti	223	
PA_tika-s02_02t:223_3	idha heṭṭhā vuttapuggalapañcakadvayaṃ imasmiṃ catukke eva saṅgahaṃ gacchatīti vibhāgena	223	
PA_tika-s02_02t:223_4	duppaṭipattisuppaṭipattiyo dassetuṃ bhagavā imaṃ desanaṃ ārabhīti. Yaṃ panettha atthato	223	
PA_tika-s02_02t:223_5	avibhattaṃ, taṃ suviññeyyameva.	223	
PA_tika-s02_02t:224	Apaṇṇakasuttavaṇṇanāya līnatthappakāsanā samattā.	22	
PA_tika-s02_02t:225	Niṭṭhitā ca gahapativaggavaṇṇanā.	22	
PA_tika-s02_02t:226	2. Bhikkhuvaggo	22	
PA_tika-s02_02t:227	1. Ambalaṭṭhikarāhulovādasuttavaṇṇanā	22	
PA_tika-s02_02t:228_0	107. Ambalaṭṭhikāyanti ettha ambalaṭṭhikā vuccati sujāto taruṇambarukkho, tassa pana	228	
PA_tika-s02_02t:228_1	avidūre kato pāsādo idha “ambalaṭṭhikā”ti adhippeto. Tenāha “veḷuvanavihārassā”tiādi.	228	
PA_tika-s02_02t:228_2	Padhānagharasaṅkhepeti bhāvanāgehappakāre yogīnaṃ geheti attho. Tikhiṇova hoti, na	228	
PA_tika-s02_02t:228_3	tassa tikhiṇabhāvo kenaci kātabbo sabhāvasiddhattā. Evameva attano vimuttiparipācanakammunā	228	
PA_tika-s02_02t:228_4	tikkhavisadabhāvappattiyā ayampi āyasmā…pe… tattha vihāsi. Pakatipaññattamevāti pakatiyā	228	
PA_tika-s02_02t:228_5	paññattaṃ buddhānaṃ upagamanato puretarameva cārittavasena paññattaṃ.	228	
PA_tika-s02_02t:229_0	108. Udakaṃ anena dhīyati, ṭhapīyati vā etthāti udakādhānaṃ. Udakaṭṭhānanti ca khuddakabhājanaṃ.	229	
PA_tika-s02_02t:229_1	“Ovādadānatthaṃ āmantesī”ti vatvā taṃ panassa ovādadānaṃ na idheva, atha kho bahūsu	229	
PA_tika-s02_02t:229_2	ṭhānesu bahukkhattuṃ pavattitanti tāni tāni saṅkhepato dassetvā idha saṃvaṇṇanatthaṃ	229	
PA_tika-s02_02t:229_3	“bhagavatā hī”tiādi vuttaṃ.	229	
PA_tika-s02_02t:230_0	Tattha sabbabuddhehi avijahitanti iminā sabbesaṃ buddhānaṃ sāsane kumārapañhā nāma	230	
PA_tika-s02_02t:230_1	hotīti dasseti. Ekekato paṭṭhāya yāva dasakā pavattā dasa pucchā etassāti dasapucchaṃ,	230	
PA_tika-s02_02t:230_2	ekekato paṭṭhāya yāva dasakā ekuttaravasena pavattaṃ vissajjanatthāya pañcapaṇṇasavissajjanaṃ	230	
PA_tika-s02_02t:230_3	sāmaṇerapañhanti sambandho. Yaṃ panettha vattabbaṃ, taṃ paramatthajotikāyaṃ khuddakaṭṭhakathāyaṃ	230	
PA_tika-s02_02t:230_4	vuttanayeneva veditabbaṃ. Anādīnavadassitāya abhiṇhaṃ musā samudācaraṇato “piyamusāvādā”ti	230	
PA_tika-s02_02t:230_5	vuttaṃ, udakāvasesachaḍḍanaudakādhānanikujjanaukkujjanadassanasaññitā catasso udakādhānūpamāyo	230	
PA_tika-s02_02t:230_6	sabbassa yuddhakammassa akaraṇakaraṇavasena dassitā dve hatthiupamāyo.	230	
PA_tika-s02_02t:231_0	Tattha rāhulasuttanti suttanipāte āgataṃ rāhulasuttaṃ. Abhiṇhovādavasena vuttanti	231	
PA_tika-s02_02t:231_1	iminā antarantarā taṃ suttaṃ kathetvā bhagavā theraṃ ovadatīti dasseti. Idañca panāti	231	
PA_tika-s02_02t:231_2	idaṃ yathāvuttaṃ bhagavato taṃtaṃkālānurūpaṃ attano ovādadānaṃ sandhāya. Bījanti	231	
PA_tika-s02_02t:231_3	aṇḍaṃ. Passasi nūti nu-saddo anujānane, nanu passasīti attho. Saccadhammaṃ laṅghitvā	231	
PA_tika-s02_02t:231_4	ṭhitassa kiñcipi akattabbaṃ nāma pāpaṃ natthīti āha – “sampajānamusāvāde saṃvararahitassa	231	
PA_tika-s02_02t:231_5	opammadassanatthaṃ vuttā”ti. Tathā hi –	231	
PA_tika-s02_02t:232	“Ekaṃ dhammamatītassa, musāvādissa jantuno;	23	
PA_tika-s02_02t:233	Vitiṇṇaparalokassa, natthi pāpamakāriya”nti. ;	23	
PA_tika-s02_02t:234_0	Uruḷhavāti uruḷho hutvā ussito. So pana damavasena abhiruyha vaḍḍhito ārohanayogyo	234	
PA_tika-s02_02t:234_1	ca hotīti āha “abhivaḍḍhito ārohasampanno”ti. Āgatāgateti attano yogyapadesaṃ āgatāgate.	234	
PA_tika-s02_02t:234_2	Paṭisenāya phalakakoṭṭhakamuṇḍapākārādayoti paṭisenāya attano ārakkhatthāya ṭhapite	234	
PA_tika-s02_02t:234_3	phalakakoṭṭhake ceva uddhacchadapākārādike ca. Etaṃ padesanti etaṃ parasenāpadesaṃ.	234	
PA_tika-s02_02t:234_4	Ettakenāti olokanamattena. Tassa olokanākāradassaneneva. Satampi sahassampi senānīkaṃ	234	
PA_tika-s02_02t:234_5	dvedhā bhijjati, tīrapātikaṃ madditaṃ hutvā padātā hutvā dvedhā hutvā palāyanti.	234	
PA_tika-s02_02t:234_6	Kaṇṇehi paharitvāti pageva sarānaṃ āgamanasaddaṃ upadhāretvā yathā vego na hoti,	234	
PA_tika-s02_02t:234_7	evaṃ samuṭṭhāpetvā tehi paharitvā pātanaṃ. Paṭihatthipaṭiassātiādinā paccekaṃ pati-saddo	234	
PA_tika-s02_02t:234_8	yojetabboti. Dīghāsilaṭṭhiyāti dīghalatāya asilaṭṭhiyā.	234	
PA_tika-s02_02t:235	Karaṇeti kammakaraṇe. Maññati hatthāroho. Ayamuggaranti tādise kāle gahitamuggaraṃ. Oloketvāti ñāṇacakkhunā disvā, abhiṇhaṃ sampajaññaṃ upaṭṭhapetvāti attho.	23	
PA_tika-s02_02t:236_0	109. Sasakkanti passituṃ yuttaṃ katvā ussāhaṃ janetvā na karaṇīyaṃ, tādisaṃ niyamato	236	
PA_tika-s02_02t:236_1	akattabbaṃ hotīti āha “ekaṃseneva na kātabba”nti. Paṭisaṃhareyyāsīti karaṇato saṅkocaṃ	236	
PA_tika-s02_02t:236_2	āpajjeyyāsi. Yathābhūto asanto nivatto akaronto nāma hotīti āha “nivatteyyāsi mā	236	
PA_tika-s02_02t:236_3	kareyyāsī”ti. Anupadeyyāsīti anubalappadāyī bhaveyyāsi. Tenāha “upatthambheyyāsī”ti.	236	
PA_tika-s02_02t:236_4	Taṃ pana anubalappadānaṃ upatthambhanaṃ punappunaṃ karaṇamevāti āha “punappunaṃ kareyyāsī”ti.	236	
PA_tika-s02_02t:236_5	Sikkhamānoti taṃyeva adhisīlasikkhaṃ tannissayañca sikkhādvayaṃ sikkhanto sampādento.	236	
PA_tika-s02_02t:237_0	111. Kittake pana ṭhāneti kittake ṭhāne pavattāni. Avidūre eva pavattānīti dassento	237	
PA_tika-s02_02t:237_1	“ekasmiṃ purebhatteyeva sodhetabbānī”ti āha. Evañhi tāni susodhitāni honti suparisuddhāni.	237	
PA_tika-s02_02t:237_2	Paresaṃ appiyaṃ garuṃ gārayhaṃ, yathāvuttaṭṭhānato pana aññaṃ vā kammaṭṭhānamanasikāreneva	237	
PA_tika-s02_02t:237_3	kāyakammādīni parisodhitāni hontīti na gahitaṃ. Paṭighaṃ vāti ettha vā-saddena asamapekkhaṇe	237	
PA_tika-s02_02t:237_4	mohassa saṅgaho daṭṭhabbo.	237	
PA_tika-s02_02t:238_0	112. Vuttanayena kāyakammādiparisodhanaṃ nāma idheva, na ito bahiddhāti āha “buddhā…pe…	238	
PA_tika-s02_02t:238_1	sāvakā vā”ti. Te hi atthato samaṇabrāhmaṇā vāti. Tasmāti yasmā sabbabuddhapaccekabuddhasāvakehi	238	
PA_tika-s02_02t:238_2	āruḷhamaggo, rāhula, mayā tuyhaṃ ācikkhito, tasmā. Tena anusikkhantena tayā evaṃ	238	
PA_tika-s02_02t:238_3	sikkhitabbanti ovādaṃ adāsi. Sesaṃ vuttanayattā suviññeyyameva.	238	
PA_tika-s02_02t:239	Ambalaṭṭhikarāhulovādasuttavaṇṇanāya līnatthappakāsanā	23	
PA_tika-s02_02t:240	Samattā.	24	
PA_tika-s02_02t:241	2. Mahārāhulovādasuttavaṇṇanā	24	
PA_tika-s02_02t:242_0	113. Iriyāpathānubandhanenāti iriyāpathagamanānubandhanena, na paṭipattigamanānubandhanena.	242	
PA_tika-s02_02t:242_1	Aññameva hi buddhānaṃ paṭipattigamanaṃ aññaṃ sāvakānaṃ. Vilāsitagamanenāti – “dūre	242	
PA_tika-s02_02t:242_2	pādaṃ na uddharati, na accāsanne pādaṃ nikkhipati, nātisīghaṃ gacchati nātisaṇika”ntiādinā	242	
PA_tika-s02_02t:242_3	vuttena sabhāvasīlena buddhānaṃ cāturiyagamanena. Tadeva hi sandhāya “pade padaṃ	242	
PA_tika-s02_02t:242_4	nikkhipanto”ti vuttaṃ. Padānupadikoti rāhulattherassapi lakkhaṇapāripūriyā tādisameva	242	
PA_tika-s02_02t:242_5	gamananti yattakaṃ padesaṃ antaraṃ adatvā bhagavato piṭṭhito gantuṃ āraddho, sabbattha	242	
PA_tika-s02_02t:242_6	tameva gamanapadānupadaṃ gacchatīti padānupadiko.	242	
PA_tika-s02_02t:243_0	Vaṇṇanābhūmi cāyaṃ tattha bhagavantaṃ therañca anekarūpāhi upamāhi vaṇṇento “tattha	243	
PA_tika-s02_02t:243_1	bhagavā”tiādimāha. Nikkhantagajapotako viya virocitthāti padaṃ ānetvā yojanā. Evaṃ	243	
PA_tika-s02_02t:243_2	taṃ kesarasīho viyātiādīsupi ānetvā yojetabbaṃ. Tārakarājā nāma cando. Dvinnaṃ candamaṇḍalānantiādi	243	
PA_tika-s02_02t:243_3	parikappavacanaṃ, buddhāveṇikasantakaṃ viya buddhānaṃ ākappasobhā ahosi, aho sirīsampattīti yojanā.	243	
PA_tika-s02_02t:244_0	Ādiyamānāti gaṇhanti. “Pacchā jānissāmā”ti na ajjupekkhitabbo. Idaṃ na kattabbanti	244	
PA_tika-s02_02t:244_1	vutteti idaṃ pāṇaatipātanaṃ na kattabbanti vutte idaṃ daṇḍena vā leḍḍunā vā viheṭhanaṃ	244	
PA_tika-s02_02t:244_2	na kattabbaṃ, idaṃ pāṇinā daṇḍakadānañca antamaso kujjhitvā olokanamattampi na kattabbamevāti	244	
PA_tika-s02_02t:244_3	nayasatenapi nayasahassenapi paṭivijjhati, tathā idha tāva sammajjanaṃ kattabbanti	244	
PA_tika-s02_02t:244_4	vuttepi tattha paribhaṇḍakaraṇaṃ vihāraṅgaṇasammajjanaṃ kacavarachaḍḍanaṃ vālikāsamakiraṇanti	244	
PA_tika-s02_02t:244_5	evamādinā nayasatena nayasahassena paṭivijjhati. Tenāha – “idaṃ kattabbanti vuttepi	244	
PA_tika-s02_02t:244_6	eseva nayo”ti. Paribhāsanti tajjanaṃ. Labhāmīti paccāsīsati.	244	
PA_tika-s02_02t:245_0	Sabbametanti sabbaṃ etaṃ mayi labbhamānaṃ sikkhākāmataṃ. Abhiññāyāti jānitvā. Sahāyoti	245	
PA_tika-s02_02t:245_1	raṭṭhapālattheraṃ sandhāyāha. So hi bhagavatā saddhāpabbajitabhāve etadagge ṭhapito.	245	
PA_tika-s02_02t:245_2	Dhammārakkhoti satthu saddhammaratanānupālako dhammabhaṇḍāgāriko. Pettiyoti cūḷapitā.	245	
PA_tika-s02_02t:245_3	Sabbaṃ me jinasāsananti sabbampi buddhasāsanaṃ mayhameva.	245	
PA_tika-s02_02t:246	Chandarāgaṃ ñatvāti chandarāgaṃ mama citte uppannaṃ ñatvā. Aññatarasmiṃ rukkhamūleti vihārapariyante aññatarasmiṃ rukkhamūlaṭṭhāne anucchavike.	24	
PA_tika-s02_02t:247_0	Tadāti aggasāvakehi pasādāpanakāle. Aññakammaṭṭhānāni caṅkamanairiyāpathepi piṭṭhipasāraṇakālepi	247	
PA_tika-s02_02t:247_1	samijjhanti, na evamidanti āha – “idamassa etissā nisajjāya kammaṭṭhānaṃ anucchavika”nti.	247	
PA_tika-s02_02t:247_2	Ānāpānassatinti ānāpānassatikammaṭṭhānaṃ.	247	
PA_tika-s02_02t:248	Samasīsī hotīti sace samasīsī hutvā na parinibbāyati. Paccekabodhiṃ sacchikaroti no ce paccekabodhiṃ sacchikaroti. Khippābhiññoti khippaṃ lahuṃyeva pattabbachaḷabhiñño.	24	
PA_tika-s02_02t:249_0	Paripuṇṇāti soḷasasu ākāresu kassacipi atāpanena sabbaso puṇṇā. Subhāvitāti samathabhāvanāya	249	
PA_tika-s02_02t:249_1	vipassanābhāvanāya ca anupubbasampādanena subhāvitā. Gaṇanāvidhānānupubbiyā āsevitattā anupubbaṃ paricitā.	249	
PA_tika-s02_02t:250	Omānaṃ vāti avajānanaṃ uññātanti evaṃvidhaṃ mānaṃ vā. Atimānaṃ vāti “kiṃ imehi, mameva ānubhāvena jīvissāmī”ti evaṃ atimānaṃ vā kuto janessatīti.	25	
PA_tika-s02_02t:251_0	114. Visaṅkharitvāti visaṃyutte katvā, yathā saṅgākārena gahaṇaṃ na gacchati, evaṃ	251	
PA_tika-s02_02t:251_1	vinibhuñjitvāti attho. Mahābhūtāni tāva vitthāretu, sammasanūpagattā, asammasanūpagaṃ	251	
PA_tika-s02_02t:251_2	ākāsadhātuṃ atha kasmā vitthāresīti āha “upādārūpadassanattha”nti. Āpodhātu sukhumarūpaṃ.	251	
PA_tika-s02_02t:251_3	Itarāsu oḷārikasukhumatāpi labbhatīti āha “upādārūpadassanattha”nti. Heṭṭhā cattāri	251	
PA_tika-s02_02t:251_4	mahābhūtāneva kathitāni, na upādārūpanti tassa panettha lakkhaṇahāranayena ākāsadassanena	251	
PA_tika-s02_02t:251_5	dassitatā veditabbā. Tenāha “iminā mukhena taṃ dassetu”nti. Na kevalaṃ upādārūpaggahaṇadassanatthameva	251	
PA_tika-s02_02t:251_6	ākāsadhātu vitthāritā, atha kho pariggahasukhatāyapīti dassento “apicā”tiādimāha.	251	
PA_tika-s02_02t:251_7	Tattha paricchinditabbassa rūpassa niravasesapariyādānatthaṃ “ajjhattikenā”ti visesanamāha.	251	
PA_tika-s02_02t:251_8	Ākāsenāti ākāsadhātuyā gahitāya. Paricchinnarūpanti tāya paricchinditakalāpagatampi	251	
PA_tika-s02_02t:251_9	pākaṭaṃ hoti vibhūtaṃ hutvā upaṭṭhāti.	251	
PA_tika-s02_02t:252	Idāni vuttamevatthaṃ sukhaggahaṇatthaṃ gāthāya dasseti. Tassāti upādāyarūpassa. Evaṃ āvibhāvatthanti evaṃ paricchinnatāya ākāsassa vasena vibhūtabhāvatthaṃ. Tanti ākāsadhātuṃ.	25	
PA_tika-s02_02t:253_0	118. Ākāsabhāvaṃ gatanti catūhi mahābhūtehi asamphuṭṭhānaṃ tesaṃ paricchedakabhāvena	253	
PA_tika-s02_02t:253_1	ākāsanti gahetabbataṃ gataṃ, ākāsameva vā ākāsagataṃ yathā “diṭṭhigataṃ, atthaṅgata”nti	253	
PA_tika-s02_02t:253_2	ca. Ādinnanti imanti taṇhādiṭṭhīhi ādinnaṃ. Tenāha “gahitaṃ parāmaṭṭha”nti. Aññattha	253	
PA_tika-s02_02t:253_3	kammajaṃ “upādinna”nti vuccati, na tathā idhāti āha “sarīraṭṭhakanti attho”ti. Pathavīdhātuādīsu	253	
PA_tika-s02_02t:253_4	vuttanayenevāti mahāhatthipadopame vuttanayadassanaṃ sandhāya vadati.	253	
PA_tika-s02_02t:254_0	119. Tādibhāvo nāma niṭṭhitakiccassa hoti, ayañca vipassanaṃ anuyuñjati, atha kimatthaṃ	254	
PA_tika-s02_02t:254_1	tādibhāvatā vuttāti? Pathavīsamatādilakkhaṇācikkhaṇāhi vipassanāya sukhappavattiatthaṃ.	254	
PA_tika-s02_02t:254_2	Tenāha “iṭṭhāniṭṭhesū”tiādi. Gahetvāti kusalappavattiyā okāsadānavasena pariggahetvā.	254	
PA_tika-s02_02t:254_3	Na patiṭṭhitoti na nissito na laggo.	254	
PA_tika-s02_02t:255_0	120. Brahmavihārabhāvanā asubhabhāvanā ānāpānassatibhāvanā ca upacāraṃ vā appanaṃ	255	
PA_tika-s02_02t:255_1	vā pāpento vipassanāya pādakabhāvāya aniccādisaññāya vipassanābhāvena ussakkitvā	255	
PA_tika-s02_02t:255_2	maggapaṭipāṭiyā arahattādhigamāya hotīti “mettādibhāvanāya pana hotī”ti vuttaṃ. Yattha	255	
PA_tika-s02_02t:255_3	katthaci sattesu saṅkhāresu ca paṭihaññanakilesoti āghātabhāvameva vadati ñāyabhāvato	255	
PA_tika-s02_02t:255_4	aññesampi. Asmimānoti rūpādike paccekaṃ ekajjhaṃ gahetvā “ayamahamasmī”ti evaṃ pavattamāno.	255	
PA_tika-s02_02t:256_0	121. Idaṃ kammaṭṭhānanti ettha gaṇanādivasena āseviyamānā assāsapassāsā yogakammassa	256	
PA_tika-s02_02t:256_1	patiṭṭhānatāya kammaṭṭhānaṃ. Tattha pana tathāpavatto manasikāro bhāvanā. Ettha ca	256	
PA_tika-s02_02t:256_2	tasseva therassa bhagavatā bahūnaṃ kammaṭṭhānānaṃ desitattā caritaṃ anādiyitvā kammaṭṭhānāni	256	
PA_tika-s02_02t:256_3	sabbesaṃ puggalānaṃ sappāyānīti ayamattho siddho, atisappāyavasena pana kammaṭṭhānesu	256	
PA_tika-s02_02t:256_4	vibhāgakathā kathitāti veditabbā.	256	
PA_tika-s02_02t:257	Mahārāhulovādasuttavaṇṇanāya līnatthappakāsanā samattā.	25	
PA_tika-s02_02t:258	3. Cūḷamālukyasuttavaṇṇanā	25	
PA_tika-s02_02t:259_0	122. Evaṃ ṭhapitānīti “sassato loko”tiādinayappavattāni diṭṭhigatāni aniyyānikatāya	259	
PA_tika-s02_02t:259_1	na byākātabbāni na kathetabbāni, evaṃ ṭhapanīyapakkhe ṭhapitāni ceva niyyānikasāsane	259	
PA_tika-s02_02t:259_2	chaḍḍanīyatāya paṭikkhittāni ca, apicettha atthato paṭikkhepo eva byākātabbato. Yathā	259	
PA_tika-s02_02t:259_3	eko kammakilesavasena itthattaṃ āgato, tathā aparopi aparopīti satto tathāgato vuccatīti	259	
PA_tika-s02_02t:259_4	āha – “tathāgatoti satto”ti. Taṃ abyākaraṇaṃ mayhaṃ na ruccatīti yadi sassato loko,	259	
PA_tika-s02_02t:259_5	sassato lokoti, asassato loko, asassato lokoti jānāmāti byākātabbameva, yaṃ pana	259	
PA_tika-s02_02t:259_6	ubhayathā abyākaraṇaṃ, taṃ me cittaṃ na ārādheti ajānanahetukattā abyākaraṇassa.	259	
PA_tika-s02_02t:259_7	Tenāha – “ajānato kho pana apassato etadeva ujukaṃ, yadidaṃ na jānāmi na passāmī”ti.	259	
PA_tika-s02_02t:259_8	Sassatotiādīsu sassatoti sabbakāliko, nicco dhuvo avipariṇāmadhammoti attho. So hi	259	
PA_tika-s02_02t:259_9	diṭṭhigatikehi lokīyanti ettha puññapāpatabbipākā, sayaṃ vā tabbipākākarādibhāvena	259	
PA_tika-s02_02t:259_10	aviyuttehi lokīyatīti lokoti adhippeto. Etena cattāropi sassatavādā dassitā honti.	2591	
PA_tika-s02_02t:259_11	Asassatoti na sassato, anicco addhuvo bhedanadhammoti attho, asassatoti ca sassatabhāvapaṭikkhepena	2591	
PA_tika-s02_02t:259_12	ucchedo dīpitoti sattapi ucchedavādā dassitā honti. Antavāti parivaṭumo paricchinnaparimāṇo,	2591	
PA_tika-s02_02t:259_13	asabbagatoti attho. Tena “sarīraparimāṇo, aṅguṭṭhaparimāṇo, yavaparimāṇo paramāṇuparimāṇo	2591	
PA_tika-s02_02t:259_14	attā”ti evamādivādā dassitā honti.	2591	
PA_tika-s02_02t:260_0	Tathāgato paraṃ maraṇāti tathāgato jīvo attā maraṇato imassa kāyassa bhedato paraṃ	260	
PA_tika-s02_02t:260_1	uddhaṃ hoti atthi saṃvijjatīti attho. Etena sassatabhāvamukhena soḷasa saññīvādā,	260	
PA_tika-s02_02t:260_2	aṭṭha asaññīvādā, aṭṭha ca nevasaññīnāsaññīvādā dassitā honti. Na hotīti natthi na	260	
PA_tika-s02_02t:260_3	upalabbhati. Etena ucchedavādo dassito hoti. Apica hoti ca na ca hotīti atthi natthi	260	
PA_tika-s02_02t:260_4	cāti. Etena ekaccasassatavādo dassito. Neva hoti na na hotīti pana iminā amarāvikkhepavādo	260	
PA_tika-s02_02t:260_5	dassitoti veditabbaṃ. Bhagavatā pana aniyyānikattā anatthasaṃhitāni imāni dassanānīti	260	
PA_tika-s02_02t:260_6	tāni na byākatāni, taṃ abyākaraṇaṃ sandhāyāha ayaṃ thero “taṃ me na ruccatī”ti. Sikkhaṃ	260	
PA_tika-s02_02t:260_7	paṭikkhipitvā yathāsamādinnasikkhaṃ pahāya.	260	
PA_tika-s02_02t:261	125. Tvaṃ neva yācakoti ahaṃ bhante bhagavati brahmacariyaṃ carissāmītiādinā. Na yācitakoti tvaṃ mālukyaputta mayi brahmacariyaṃ carātiādinā.	26	
PA_tika-s02_02t:262_0	126. Parasenāya ṭhitena purisena. Bahalalepanenāti bahalavilepanena. Mahāsupiyādi	262	
PA_tika-s02_02t:262_1	sabbo muduhidako veṇuviseso saṇho. Maruvāti makaci. Khīrapaṇṇinoti khīrapaṇṇiyā,	262	
PA_tika-s02_02t:262_2	yassā chindanamatte paṇṇe khīraṃ paggharati. Gacchanti gacchato jātaṃ sayaṃjātagumbato	262	
PA_tika-s02_02t:262_3	gahitanti adhippāyo. Sithilahanu nāma dattā kaṇṇo pataṅgo. Etāya diṭṭhiyā sati na	262	
PA_tika-s02_02t:262_4	hotīti “sassato loko”ti etāya diṭṭhiyā sati maggabrahmacariyavāso na hoti, taṃ pahāya eva pattabbato.	262	
PA_tika-s02_02t:263	127. Attheva jātītiādinā etā diṭṭhiyo paccekampi saṃsāraparibrūhanā kaṭasivaḍḍhanā nibbānavibandhanāti dasseti.	26	
PA_tika-s02_02t:264_0	128. Tasmātihāti idaṃ aṭṭhāne uddhaṭaṃ, ṭhāneyeva pana “vuttapaṭipakkhanayena veditabba”nti	264	
PA_tika-s02_02t:264_1	imassa parato katvā saṃvaṇṇetabbaṃ. Attano phalena araṇīyato anugantabbato kāraṇampi	264	
PA_tika-s02_02t:264_2	“attho”ti vuccatīti āha “kāraṇanissita”nti. Tenāha “brahmacariyassa ādimattampī”ti.	264	
PA_tika-s02_02t:264_3	Pubbapadaṭṭhānanti paṭhamārambho. Sesaṃ suviññeyyameva.	264	
PA_tika-s02_02t:265	Cūḷamālukyasuttavaṇṇanāya līnatthappakāsanā samattā.	26	
PA_tika-s02_02t:266	4. Mahāmālukyasuttavaṇṇanā	26	
PA_tika-s02_02t:267_0	129. Oraṃ vuccati kāmadhātu, tattha pavattiyā saṃvattanato oraṃ bhajantīti orambhāgiyāni,	267	
PA_tika-s02_02t:267_1	heṭṭhimamaggavajjhatāya orambhāge heṭṭhākoṭṭhāse bhajantīti orambhāgiyāni ka-kārassa	267	
PA_tika-s02_02t:267_2	ya-kāraṃ katvā. Tenāha “heṭṭhākoṭṭhāsikānī”tiādi. Kammunā hi vaṭṭena ca dukkhaṃ saṃyojentīti	267	
PA_tika-s02_02t:267_3	saṃyojanāni, orambhāgiyasaññitāni saṃyojanāni yassa appahīnāni, tasseva vaṭṭadukkhaṃ.	267	
PA_tika-s02_02t:267_4	Yassa pana tāni pahīnāni, tassa taṃ natthīti. Appahīnatāya anusetīti ariyamaggena	267	
PA_tika-s02_02t:267_5	asamucchinnatāya kāraṇalābhe sati uppajjati, appahīnabhāvena anuseti. Anusayamāno	267	
PA_tika-s02_02t:267_6	saṃyojanaṃ nāma hotīti anusayattaṃ pharitvā pavattamāno pāpadhammo yathāvuttenatthena	267	
PA_tika-s02_02t:267_7	saṃyojanaṃ nāma hoti. Etena yadi pana anusayato saṃyojanaṃ pavattaṃ, tathāpi ye te	267	
PA_tika-s02_02t:267_8	kāmarāgādayo “anusayā”ti vuccanti, teyeva bandhanaṭṭhena saṃyojanānīti dasseti.	267	
PA_tika-s02_02t:268_0	Evaṃ santepīti yadeva orambhāgiyasaṃyojanaṃ bhagavatā pucchitaṃ, tadeva therenapi	268	
PA_tika-s02_02t:268_1	vissajjitaṃ, tathāpi ayaṃ laddhi sannissayā. Tattha dosāropanāti dassetuṃ “tassa	268	
PA_tika-s02_02t:268_2	vāde”tiādi vuttaṃ. Samudācārakkhaṇeyevāti pavattikkhaṇe eva. Na hi sabbe vattamānā	268	
PA_tika-s02_02t:268_3	kilesā saṃyojanatthaṃ pharantīti adhippāyo. Tenāti tena kāraṇena, tathāladdhikattāti	268	
PA_tika-s02_02t:268_4	attho. Cintesi “dhammaṃ desessāmī”ti yojanā. Attano dhammatāyevāti ajjhattāsayeneva.	268	
PA_tika-s02_02t:268_5	Visaṃvāditāti satthu cittassa anārādhanena vivecitā. Evamakāsi evaṃ dhammaṃ desāpesi.	268	
PA_tika-s02_02t:269_0	130. Sakkāyadiṭṭhipariyuṭṭhitenāti pariyuṭṭhānasamatthasakkāyadiṭṭhikena. Tathābhūtañca	269	
PA_tika-s02_02t:269_1	cittaṃ tāya diṭṭhiyā vigayhitaṃ ajjhotthaṭañca nāma hotīti āha “gahitena abhibhūtenā”ti.	269	
PA_tika-s02_02t:269_2	Diṭṭhinissaraṇaṃ nāma dassanamaggo tena samucchinditabbato, so pana nibbānaṃ āgamma	269	
PA_tika-s02_02t:269_3	taṃ samucchindati, tasmā vuttaṃ “diṭṭhinissaraṇaṃ nibbāna”nti. Avinoditā anīhaṭāti	269	
PA_tika-s02_02t:269_4	padadvayenapi samucchedavasena appahīnattaṃyeva vadati. Aññaṃ saṃyojanaṃ añño anusayoti	269	
PA_tika-s02_02t:269_5	vadanti, sahabhāvo nāma aññena hoti. Na hi tadeva tena sahāti vuccatīti tesaṃ adhippāyo.	269	
PA_tika-s02_02t:269_6	Aññenāti atthato aññena. Avatthāmattato yadipi avayavavinimutto samudāyo natthi,	269	
PA_tika-s02_02t:269_7	avayavo pana samudāyo na hotīti so samudāyato añño evāti sakkā vattunti yathāvuttassa	269	
PA_tika-s02_02t:269_8	parihārassa appāṭihīrakataṃ āsaṅkitvā pakkhantaraṃ āsallitaṃ “athāpi siyā”tiādinā.	269	
PA_tika-s02_02t:269_9	Pakkhantarehi parihārā hontīti yathāvuttañāyenapi añño puriso athāpi siyā, ayaṃ panettha	269	
PA_tika-s02_02t:269_10	añño dosoti āha “yadi tadevā”tiādi. Athāpi siyā tuyhaṃ yadi parivitakko īdiso yadi	2691	
PA_tika-s02_02t:269_11	tadeva saṃyojanantiādi. Imamatthaṃ sandhāyāti paramatthato so eva kileso saṃyojanamanusayo	2691	
PA_tika-s02_02t:269_12	ca, bandhanatthaappahīnatthānaṃ pana attheva bhedoti imamatthaṃ sandhāya.	2691	
PA_tika-s02_02t:270_0	132. Tacacchedo viya samāpatti kilesānaṃ samāpattivikkhambhanassa sāracchedassa anusayassa	270	
PA_tika-s02_02t:270_1	dūrabhāvato. Pheggucchedo viya vipassanā tassa āsannabhāvato. Evarūpā puggalāti abhāvitasaddhādibalatāya	270	
PA_tika-s02_02t:270_2	dubbalanāmakāyā puggalā, yesaṃ sakkāyanirodhāya…pe… nādhimuccati. Evaṃ daṭṭhabbāti	270	
PA_tika-s02_02t:270_3	yathā so dubbalako puriso, evaṃ daṭṭhabbo so puriso gaṅgāpāraṃ viya sakkāyapāraṃ	270	
PA_tika-s02_02t:270_4	gantuṃ asamatthattā. Vuttavipariyāyena sukkapakkhassa attho veditabbo.	270	
PA_tika-s02_02t:271_0	133. Upadhivivekenāti iminā upadhivivekāti karaṇe nissakkananti dasseti, upadhivivekāti	271	
PA_tika-s02_02t:271_1	vā hetumhi nissakkavacanassa upadhivivekenāti hetumhi karaṇavacanena pañcakāmaguṇaviveko	271	
PA_tika-s02_02t:271_2	kathito. Kāmaguṇāpi hi upadhīyati ettha dukkhanti upadhīti vuccantīti. Thinamiddhapaccayā	271	
PA_tika-s02_02t:271_3	kāyavijambhitādibhedaṃ kāyālasiyaṃ. Tatthāti antosamāpattiyaṃ samāpattiabbhantare	271	
PA_tika-s02_02t:271_4	jātaṃ. Taṃ pana samāpattipariyāpannampi apariyāpannampīti tadubhayaṃ dassetuṃ “antosamāpattikkhaṇeyevā”tiādi	271	
PA_tika-s02_02t:271_5	vuttaṃ. Rūpādayo dhammeti rūpavedanādike pañcakkhandhadhamme. Na niccatoti iminā	271	
PA_tika-s02_02t:271_6	niccapaṭikkhepato tesaṃ aniccatamāha. Tato eva udayavayantato vipariṇāmato tāvakālikato	271	
PA_tika-s02_02t:271_7	ca te aniccāti jotitaṃ hoti. Yañhi niccaṃ na hoti, taṃ udayabbayaparicchinnaṃ jarāya	271	
PA_tika-s02_02t:271_8	maraṇena cāti dvedhā vipariṇataṃ ittarakhaṇameva ca hoti. Na sukhatoti iminā sukhapaṭikkhepato	271	
PA_tika-s02_02t:271_9	tesaṃ dukkhatamāha, ato eva abhiṇhaṃ paṭipīḷanato dukkhavatthuto ca te dukkhāti jotitaṃ	271	
PA_tika-s02_02t:271_10	hoti. Udayabbayavantatāya hi te abhiṇhaṃ paṭipīḷanato nirantaradukkhatāya dukkhasseva	2711	
PA_tika-s02_02t:271_11	ca adhiṭṭhānabhūtāti. Paccayayāpanīyatāya rogamūlatāya ca rogato. Dukkhatāsūlayogitāya	2711	
PA_tika-s02_02t:271_12	kilesāsucipaggharaṇato uppādajarābhaṅgehi uddhumātapakkabhijjanato ca gaṇḍato. Pīḷājananato	2711	
PA_tika-s02_02t:271_13	antotudanato dunnīharaṇato ca avaddhiāvahato aghavatthuto ca aserībhāvato ābādhapadaṭṭhānatāya	2711	
PA_tika-s02_02t:271_14	ca ābādhato. Avasavattanato avidheyyatāya parato. Byādhijarāmaraṇehi palujjanīyatāya	2711	
PA_tika-s02_02t:271_15	palokato. Sāmīnivāsīkārakavedakaadhiṭṭhāyakavirahato suññato. Attapaṭikkhepaṭṭhena	2711	
PA_tika-s02_02t:271_16	anattato, rūpādidhammāpi na ettha attā hontīti anattā, evaṃ ayampi na attā hotīti	2711	
PA_tika-s02_02t:271_17	anattā. Tena abyāpārato nirīhato tucchato anattāti dīpitaṃ hoti. Lakkhaṇattayameva	2711	
PA_tika-s02_02t:271_18	avabodhatthaṃ ekādasahi padehi vibhajitvā gahitanti dassetuṃ “tatthā”tiādi vuttaṃ.	2711	
PA_tika-s02_02t:272_0	Antosamāpattiyanti samāpattīnaṃ sahajātatāya samāpattīnaṃ abbhantare. Cittaṃ paṭisaṃharatīti	272	
PA_tika-s02_02t:272_1	tappaṭibaddhachandarāgādiupakkilesavikkhambhanena vipassanācittaṃ paṭisaṃharati.	272	
PA_tika-s02_02t:272_2	Tenāha “mocetī”ti. Savanavasenāti “sabbasaṅkhārasamatho”tiādinā savanavasena. Thutivasenāti	272	
PA_tika-s02_02t:272_3	tatheva thomanāvasena guṇato saṃkittanavasena. Pariyattivasenāti tassa dhammassa	272	
PA_tika-s02_02t:272_4	pariyāpuṇanavasena. Paññattivasenāti tadatthassa paññāpanavasena. Ārammaṇakaraṇavaseneva	272	
PA_tika-s02_02t:272_5	upasaṃharati maggacittaṃ. Etaṃ santantiādi pana avadhāraṇanivattitatthadassanaṃ.	272	
PA_tika-s02_02t:272_6	Yathā vipassanā “etaṃ santaṃ etaṃ paṇīta”ntiādinā asaṅkhatāya dhātuyā cittaṃ upasaṃharati,	272	
PA_tika-s02_02t:272_7	evaṃ maggo nibbānaṃ sacchikiriyābhisamayavasena abhisamento tattha labbhamāne sabbe	272	
PA_tika-s02_02t:272_8	visese asammohato paṭivijānanto tattha cittaṃ upasaṃharati. Tenāha “iminā pana ākārenā”tiādi.	272	
PA_tika-s02_02t:272_9	So tattha ṭhitoti so adandhavipassano yogī tattha tāya aniccādilakkhaṇattayārammaṇāya	272	
PA_tika-s02_02t:272_10	vipassanāya ṭhito. Sabbasoti tassa maggassa adhigamāya nibbattitasamathavipassanāsu.	2721	
PA_tika-s02_02t:272_11	Asakkonto anāgāmī hotīti heṭṭhimamaggavahāsu eva samathavipassanāsu chandarāgaṃ pahāya	2721	
PA_tika-s02_02t:272_12	aggamaggavahāsu tāsu nikantiṃ pariyādātuṃ asakkonto anāgāmitāyameva saṇṭhāti.	2721	
PA_tika-s02_02t:273_0	Samatikkantattāti samathavasena vipassanāvasena cāti sabbathāpi rūpassa atikkantattā.	273	
PA_tika-s02_02t:273_1	Tenāha “ayañhī”tiādi. Anenāti yoginā. Taṃ atikkammāti idaṃ yo vā paṭhamaṃ pañcavokārabhavapariyāpanne	273	
PA_tika-s02_02t:273_2	dhamme sammadeva sammasitvā te vivajjetvā tato arūpasamāpattiṃ samāpajjitvā arūpadhamme	273	
PA_tika-s02_02t:273_3	sammasati, taṃ sandhāya vuttaṃ. Tenāha “idāni arūpaṃ sammasatī”ti.	273	
PA_tika-s02_02t:274_0	Samathavasena gacchatoti samathappadhānaṃ pubbabhāgapaṭipadaṃ anuyuñjantassa. Cittekaggatā	274	
PA_tika-s02_02t:274_1	dhuraṃ hotīti tassa vipassanābhāvanāya tathā pubbe pavattattā vuṭṭhānagāminivipassanā	274	
PA_tika-s02_02t:274_2	samādhippadhānā hoti, maggepi cittekaggatā dhuraṃ hoti, samādhindriyaṃ pubbaṅgamaṃ	274	
PA_tika-s02_02t:274_3	balavaṃ hoti. So cetovimutto nāmāti so ariyo cetovimutto nāma hoti. Vipassanāvasena	274	
PA_tika-s02_02t:274_4	gacchatoti “samathavasena gacchato”ti ettha vuttanayānusārena attho veditabbo. Ayañca	274	
PA_tika-s02_02t:274_5	puggalavibhāgo suttantanayena idhābhihito pariyāyo nāma, abhidhammanayena parato	274	
PA_tika-s02_02t:274_6	kīṭāgirisuttavaṇṇanāyaṃ dassayissāma. Ayaṃ sabhāvadhammoyevāti pubbabhāgapaṭipadā	274	
PA_tika-s02_02t:274_7	samathappadhānā ce samādhi dhuraṃ, vipassanāpadhānā ce paññā dhuranti ayaṃ dhammasabhāvoyeva,	274	
PA_tika-s02_02t:274_8	ettha kiñci na āsaṅkitabbaṃ.	274	
PA_tika-s02_02t:275_0	Indriyaparopariyattaṃ indriyavemattatā. Tenāha “indriyanānattaṃ vadāmī”ti. Indriyanānattatā	275	
PA_tika-s02_02t:275_1	kāraṇanti idaṃ dasseti – aniccādivasena vipassanābhiniveso viya samathavasena vipassanāvasena	275	
PA_tika-s02_02t:275_2	ca yaṃ pubbabhāgagamanaṃ, taṃ appamāṇaṃ taṃ vuṭṭhānagāminivipassanaṃ, yassa samādhi	275	
PA_tika-s02_02t:275_3	dhuraṃ pubbaṅgamaṃ balavaṃ hoti, so ariyo cetovimutti nāma hoti. Yassa paññā dhuraṃ	275	
PA_tika-s02_02t:275_4	pubbaṅgamaṃ balavaṃ hoti so ariyo paññāvimutto nāma hoti. Idāni tamatthaṃ buddhivisiṭṭhena	275	
PA_tika-s02_02t:275_5	nidassanena dassento “dve aggasāvakā”tiādimāha, taṃ suviññeyyameva.	275	
PA_tika-s02_02t:276	Mahāmālukyasuttavaṇṇanāya līnatthappakāsanā samattā.	27	
PA_tika-s02_02t:277	5. Bhaddālisuttavaṇṇanā	27	
PA_tika-s02_02t:278_0	134. Asiyatīti asanaṃ, bhuñjanaṃ bhojanaṃ, asanassa bhojanaṃ asanabhojanaṃ, āhāraparibhogo,	278	
PA_tika-s02_02t:278_1	ekasmiṃ kāle asanabhojanaṃ ekāsanabhojanaṃ. So pana kālo sabbabuddhānaṃ sabbapaccekabuddhānaṃ	278	
PA_tika-s02_02t:278_2	āciṇṇasamāciṇṇavasena pubbaṇho eva idhādhippetoti āha “ekasmiṃ purebhatte asanabhojana”nti.	278	
PA_tika-s02_02t:278_3	Vippaṭisārakukkuccanti “ayuttaṃ vata mayā kataṃ, yo attano sarīrapakatiṃ ajānanto	278	
PA_tika-s02_02t:278_4	ekāsanabhojanaṃ bhuñji, yena me idaṃ sarīraṃ kisaṃ jātaṃ brahmacariyānuggaho nāhosī”ti	278	
PA_tika-s02_02t:278_5	evaṃ vippaṭisārakukkuccaṃ bhaveyya. Etaṃ sandhāya satthā āha, na bhaddālimeva tādisaṃ	278	
PA_tika-s02_02t:278_6	kiriyaṃ anujānanto. Itarathāti yadi ekaṃyeva bhattaṃ dvidhā katvā tato ekassa bhāgassa	278	
PA_tika-s02_02t:278_7	bhuñjanaṃ ekadesabhuñjanaṃ adhippetaṃ. Ko sakkotīti ko evaṃ yāpetuṃ sakkoti. Atītajātiparicayopi	278	
PA_tika-s02_02t:278_8	nāma imesaṃ sattānaṃyeva anubandhatīti āha “atīte”tiādi. Viravantassevāti anādare	278	
PA_tika-s02_02t:278_9	sāmivacanaṃ. Taṃ madditvāti “ayaṃ sikkhā sabbesampi buddhānaṃ sāsane āciṇṇaṃ, ayañca	278	
PA_tika-s02_02t:278_10	bhikkhu imaṃ sikkhatevā”ti vatvā taṃ bhaddāliṃ tassa vā anussāhapavedanaṃ abhibhavitvā.	2781	
PA_tika-s02_02t:278_11	Bhikkhācāragamanatthaṃ na vitakkamāḷakaṃ agamāsi, vihāracārikaṃ caranto tassa vasanaṭṭhānaṃ bhagavā gacchati.	2781	
PA_tika-s02_02t:279_0	135. Dūsayanti garahanti etenāti doso, aparādho, so eva kucchitabhāvena dosako. Garahāya	279	
PA_tika-s02_02t:279_1	pavattiṭṭhānato okāso. Tenāha – “etaṃ okāsaṃ etaṃ aparādha”nti. Dukkarataranti patikāravasena	279	
PA_tika-s02_02t:279_2	atisayena dukkaraṃ. Aparādho hi na khamāpentaṃ yathāpaccayaṃ vitthārito hutvā duppatikāro	279	
PA_tika-s02_02t:279_3	hoti. Tenāha “vassañhī”tiādi.	279	
PA_tika-s02_02t:280_0	Alaggitvāti imampi nāma apanītaṃ akāsīti evaṃ avinetvā, taṃ taṃ tassa hitapaṭipattiṃ	280	
PA_tika-s02_02t:280_1	nivāraṇaṃ katvāti attho. Ñāyapaṭipattiṃ aticca eti pavattatīti accayo, aparādho,	280	
PA_tika-s02_02t:280_2	purisena madditvā pavattito aparādho atthato purisaṃ aticca abhibhavitvā pavatto	280	
PA_tika-s02_02t:280_3	nāma hoti. Tenāha “accayo maṃ, bhante, accagamā”ti. Avasesapaccayānaṃ samāgame eti	280	
PA_tika-s02_02t:280_4	phalaṃ etasmā uppajjati pavattati cāti samayo, hetu yathā “samudāyo”ti āha “ekaṃ	280	
PA_tika-s02_02t:280_5	kāraṇa”nti. Yaṃ panettha bhaddālittherassa aparipūrakāritāya bhikkhuādīnaṃ jānanaṃ,	280	
PA_tika-s02_02t:280_6	tampi kāraṇaṃ katvā “ahaṃ kho, bhante, na ussahāmī”tiādinā vattabbanti dasseti.	280	
PA_tika-s02_02t:281_0	136. Ekacittakkhaṇikāti paṭhamamaggacittakkhaṇena ekacittakkhaṇikā. Evaṃ āṇāpetuṃ	281	
PA_tika-s02_02t:281_1	na yuttanti saṅkamatthāya āṇāpetuṃ na yuttaṃ payojanābhāvato. Anāciṇṇañcetaṃ buddhānaṃ,	281	
PA_tika-s02_02t:281_2	yadidaṃ padasā akkamanaṃ. Tathā hi –	281	
PA_tika-s02_02t:282	“Akkamitvāna maṃ buddho, saha sissehi gacchatu;	28	
PA_tika-s02_02t:283	Mā naṃ kalalaṃ akkamittha, hitāya me bhavissatī”ti. ;	28	
PA_tika-s02_02t:284	Sumedhapaṇḍitena paccāsīsitaṃ na kataṃ. Yathāha –	28	
PA_tika-s02_02t:285	“Dīpaṅkaro lokavidū, āhutīnaṃ paṭiggaho;	28	
PA_tika-s02_02t:286	Ussīsake maṃ ṭhatvāna, idaṃ vacanamabravī”ti. ;	28	
PA_tika-s02_02t:287_0	Bhagavatā āṇatte sati tesampi evaṃ kātuṃ na yuttanti etthāpi eseva nayo. Etesaṃ paṭibāhituṃ	287	
PA_tika-s02_02t:287_1	yuttanti idaṃ aṭṭhānaparikappanavaseneva vuttaṃ. Na hi buddhānaṃ kātuṃ āraddhaṃ nāma	287	
PA_tika-s02_02t:287_2	kiccaṃ kehici paṭibāhituṃ yuttaṃ nāma atthi paṭibāhituṃyeva akaraṇato. Sammattaniyāmassa	287	
PA_tika-s02_02t:287_3	anokkantattā vuttaṃ “bāhirako”ti.	287	
PA_tika-s02_02t:288	137. Na kammaṭṭhānaṃ allīyatīti cittaṃ kammaṭṭhānaṃ na otarati.	28	
PA_tika-s02_02t:289_0	140. Punappunaṃ kārentīti daṇḍakammapaṇāmanādikāraṇaṃ punappunaṃ kārenti. Sammāvattamhi	289	
PA_tika-s02_02t:289_1	na vattatīti tassā tassā āpattiyā vuṭṭhānatthaṃ bhagavatā paññattasammāvattamhi na	289	
PA_tika-s02_02t:289_2	vattati. Anulomavatte na vattatīti yena yena vattena saṅgho anulomiko hoti, tasmiṃ	289	
PA_tika-s02_02t:289_3	tasmiṃ anulomavatte na vattati vilomameva gaṇhāti, paṭilomena hoti. Nitthāraṇakavattamhīti	289	
PA_tika-s02_02t:289_4	yena vattena saṅgho anulomiko hoti, sāpattikabhāvato nitthiṇṇo hoti, tamhi nitthāraṇavattasmiṃ	289	
PA_tika-s02_02t:289_5	na vattati. Tenāha “āpattī”tiādi. Dubbacakaraṇeti dubbacassa bhikkhuno karaṇe.	289	
PA_tika-s02_02t:290	144. Yāpetīti vattati, sāsane tiṭṭhatīti attho. Abhiññāpattāti “asuko asuko ca thero sīlavā kalyāṇadhammo bahussuto”tiādinā abhiññātabhāvaṃ pattā adhigataabhiññātā.	29	
PA_tika-s02_02t:291_0	145. Sattesu hāyamānesūti kilesabahulatāya paṭipajjanakasattesu parihāyantesu paṭipathesu	291	
PA_tika-s02_02t:291_1	jāyamānesu. Antaradhāyati nāma tadādhāratāya. Diṭṭhadhammikā parūpavādādayo. Samparāyikā	291	
PA_tika-s02_02t:291_2	apāyadukkhavisesā. Āsavanti tena tena paccayena pavattantīti āsavā. Nesanti parūpavādādiāsavānaṃ.	291	
PA_tika-s02_02t:291_3	Teti vītikkamadhammā.	291	
PA_tika-s02_02t:292_0	Akālaṃ dassetvāti sikkhāpadapaññattiyā akālaṃ dassetvā. Uppattinti āsavaṭṭhāniyānaṃ	292	
PA_tika-s02_02t:292_1	dhammānamuppattiṃ. Sikkhāpadapaññattiyā kālaṃ, tāva senāsanāni pahonti, tena āvāsamacchariyādihetunā	292	
PA_tika-s02_02t:292_2	sāsane ekacce āsavaṭṭhāniyā dhammā na uppajjanti. Iminā nayenāti iminā pana hetunā	292	
PA_tika-s02_02t:292_3	padasodhammasikkhāpadānaṃ saṅgaho daṭṭhabbo.	292	
PA_tika-s02_02t:293	Yasanti kittisaddaṃ parivārañca. Sāgatattherassa nāgadamanakittiyasādivasena surāpānasaṅkhāto āsavaṭṭhāniyo dhammo uppajji.	29	
PA_tika-s02_02t:294	Rasena rasaṃ saṃsandetvāti upādinnakaphassarasena anupādinnakaphassarasaṃ saṃsandetvā.	29	
PA_tika-s02_02t:295	146. Na kho, bhaddāli, eseva hetu, atha kho aññampi atthīti dassento bhagavā “apicā”tiādimāha. Tena dhammassa sakkaccasavane theraṃ niyojeti.	29	
PA_tika-s02_02t:296	147. Visevanācāranti adantakiriyaṃ. Parinibbāyatīti vūpasammati. Tattha adantakiriyaṃ pahāya danto hoti. Yugassāti rathadhurassa.	29	
PA_tika-s02_02t:297_0	Anukkameti anurūpaparigame. Tadavatthānurūpaṃ pādānaṃ ukkhipane nikkhipane ca. Tenāha	297	
PA_tika-s02_02t:297_1	“cattāro pāde”tiādi. Rajjubandhanavidhānenāti pādato bhūmiyā mocanavidhānena. Evaṃ	297	
PA_tika-s02_02t:297_2	karaṇatthanti yathā asse nisinnasseva bhūmiṃ gahetuṃ sakkā, evaṃ cattāro pāde tathā	297	
PA_tika-s02_02t:297_3	katvā attano niccalabhāvakaraṇatthaṃ. Maṇḍaleti maṇḍaladhāvikāyaṃ. Pathavīkamaneti	297	
PA_tika-s02_02t:297_4	pathaviṃ phuṭṭhamattena gamane. Tenāha “aggaggakhurehī”ti. Okkantakaraṇasminti okkantetvā	297	
PA_tika-s02_02t:297_5	parasenāsammaddana okkantakaraṇe. Ekasmiṃ ṭhāneti catūsu pādesu yattha katthaci ekasmiṃ	297	
PA_tika-s02_02t:297_6	ṭhāne gamanaṃ codentīti attho, so panettha sīghataro adhippeto. Davatteti mariyādākopanehi	297	
PA_tika-s02_02t:297_7	nānappayojane, parasenāya pavattamahānādapaharaṇehi attho. Tenāha “yuddhakālasmi”ntiādi.	297	
PA_tika-s02_02t:298_0	Raññā jānitabbaguṇeti yathā rājā assassa guṇe jānāti, evaṃ tena jānitabbaguṇakāraṇaṃ	298	
PA_tika-s02_02t:298_1	kāreti. Assarājavaṃseti dussahaṃ dukkhaṃ patvāpi yathā ayaṃ rājavaṃsānurūpakiriyaṃ	298	
PA_tika-s02_02t:298_2	na jahissati, evaṃ sikkhāpane. Sikkhāpanameva hi sandhāya sabbattha “kāraṇaṃ kāretī”ti	298	
PA_tika-s02_02t:298_3	vuttaṃ tassa karaṇakārāpanapariyāyattā.	298	
PA_tika-s02_02t:299_0	Yathā uttamajavo hotīti javadassanaṭṭhāne yathā hayo uttamajavaṃ na hāpesi, evaṃ	299	
PA_tika-s02_02t:299_1	sikkhāpeti. Uttamahayabhāve, yathā uttamahayo hotīti kammakaraṇakāle attano uttamasabhāvaṃ	299	
PA_tika-s02_02t:299_2	aniguhitvā avajjetvā yathā atthasiddhi hoti, evaṃ paramajavena sikkhāpeti. Yathā	299	
PA_tika-s02_02t:299_3	kiriyā vinā dabbampi vinā kiriyaṃ na bhavati, evaṃ daṭṭhabbanti dassetuṃ “tattha	299	
PA_tika-s02_02t:299_4	pakatiyā”tiādi vuttaṃ.	299	
PA_tika-s02_02t:300_0	Tatrāti tasmiṃ pakatiyā uttamahayasseva uttamahayakāraṇārahattā uttamajavapaṭipajjane.	300	
PA_tika-s02_02t:300_1	Māsakhādakaghoṭakānanti māsaṃ khāditvā yathā tathā viguṇakhaluṅgakānaṃ. Valañjakadaṇḍanti	300	
PA_tika-s02_02t:300_2	raññā gahetabbasuvaṇṇadaṇḍaṃ. Dhātupatthaddhoti attanāva samuppāditadhātuyā upatthambhito hutvā.	300	
PA_tika-s02_02t:301	Uttame sākhalyeti paramasakhilabhāve sakhilavācāya eva dametabbatāya. Tenāha “muduvācāya hī”tiādi.	30	
PA_tika-s02_02t:302_0	Arahattaphalasammādiṭṭhiyāti phalasamāpattikāle pavattasammāñāṇaṃ. Sammāñāṇaṃ pubbe	302	
PA_tika-s02_02t:302_1	vuttasammādiṭṭhiyevāti pana idaṃ phalasammādiṭṭhibhāvasāmaññena vuttaṃ. Keci pana	302	
PA_tika-s02_02t:302_2	“paccavekkhaṇañāṇa”nti vadanti, taṃ na yujjati “asekkhenā”ti visesitattā. Tampi asekkhañāṇanti	302	
PA_tika-s02_02t:302_3	ce? Evampi nippariyāya sekkhaggahaṇe pariyāyasekkhaggahaṇaṃ na yuttameva, kiccabhedena	302	
PA_tika-s02_02t:302_4	vā vuttanti daṭṭhabbaṃ. Ekā eva hi sā paññā nibbānassa paccakkhakiriyāya sammādassanakiccaṃ	302	
PA_tika-s02_02t:302_5	upādāya “sammādiṭṭhī”ti vuttā, sammājānanakiccaṃ upādāya “sammāñāṇa”nti. Aññātāvindriyavasena	302	
PA_tika-s02_02t:302_6	vā sammādiṭṭhi, paññindriyavasena sammāñāṇanti evamettha attho daṭṭhabbo. Maggaphalāvahāya	302	
PA_tika-s02_02t:302_7	desanāya saṅkhepatova āgatattā vuttaṃ “ugghaṭitaññupuggalassa vasenā”ti.	302	
PA_tika-s02_02t:303	Bhaddālisuttavaṇṇanāya līnatthappakāsanā samattā.	30	
PA_tika-s02_02t:304	6. Laṭukikopamasuttavaṇṇanā	30	
PA_tika-s02_02t:305_0	148. Mahāudāyittheroti kāḷudāyilāḷudāyittherehi añño mahādehatāya mahāudāyīti sāsane	305	
PA_tika-s02_02t:305_1	paññāto thero. Apahari apaharati apaharissatīti apahattā. Tekāliko hi ayaṃ saddo.	305	
PA_tika-s02_02t:305_2	Upahattāti etthāpi eseva nayo. Apahārakoti apanetā. Upahārakoti upanetā.	305	
PA_tika-s02_02t:306	149. Yanti bhummatthe paccattavacanaṃ, tena ca anantaraniddiṭṭhasamayo paccāmaṭṭhoti āha “yasmiṃ samaye”ti. Na bhagavantaṃ paṭiccāti na bhagavantaṃ ārammaṇaṃ katvā.	30	
PA_tika-s02_02t:307	Kammanipphannatthanti attanā āyāciyamānakammasiddhiatthaṃ. Bhavatīti bhū, na bhūti abhū, bhayavasena pana sā itthī “abhu”nti āha. Ātu mātūti ettha yathā –	30	
PA_tika-s02_02t:308	“Aṅgā aṅgā sambhavasi, hadayā adhijāyase;	30	
PA_tika-s02_02t:309	Attā eva putta nāmāsi, sa jīva saradosata”nti. –	30	
PA_tika-s02_02t:310_0	Ādīsu putto “attā”ti vuccati kulavasena santāne pavattanato. Evaṃ pitāpi “puttassa	310	
PA_tika-s02_02t:310_1	attā”ti vuccati. Yasmā “bhikkhussa attā mātā”ti vatthukāmā bhayavasena “ātu mātū”ti	310	
PA_tika-s02_02t:310_2	āha. Tenāha “ātūti pitā”tiādi.	310	
PA_tika-s02_02t:311_0	150. Evamevanti idaṃ garahatthajotananipātapadanti vuttaṃ “garahanto āhā”ti. Tathā	311	
PA_tika-s02_02t:311_1	hi naṃ vācakasaddeneva dassento “idhekacce moghapurisā”ti āha. Āhaṃsūti tesaṃ tathā	311	
PA_tika-s02_02t:311_2	vacanassa avicchedena pavattidīpananti āha “vadantī”ti. Kiṃ panimassa appamattakassāti	311	
PA_tika-s02_02t:311_3	pahātabbavatthuṃ avamaññamānehi vuttaṃ. Tenāha “kiṃ panā”ti. Hetumhi jotetabbe cetaṃ	311	
PA_tika-s02_02t:311_4	sāmivacanaṃ yathā “anussavassa hetu, ajjhenassa hetū”ti. Tenāha “appamattakassa hetū”ti.	311	
PA_tika-s02_02t:311_5	Nanu apassantena viya asuṇantena viya bhavitabbanti? Satthārā nāma appamattakesu	311	
PA_tika-s02_02t:311_6	dosesu apassantena viya ca asuṇantena viya ca bhavitabbanti tesaṃ adhippāyena vivaraṇaṃ.	311	
PA_tika-s02_02t:311_7	Tesu cāti sikkhākāmesu ca. Appaccayaṃ upaṭṭhāpentīti ānetvā sambandhitabbanti dasseti.	311	
PA_tika-s02_02t:311_8	Tesanti ye “moghapurisā”ti vuttā puggalā, tesaṃ. Gale baddhaṃ mahākaṭṭhanti gale	311	
PA_tika-s02_02t:311_9	olambetvā baddhaṃ rukkhadaṇḍamāha. Pūtilatāyāti galociyā. Pārājikavatthu viya duppajahaṃ	311	
PA_tika-s02_02t:311_10	hotīti chandakappahānavasena taṃ pajahituṃ na sakkoti.	3111	
PA_tika-s02_02t:312_0	151. Anussukkāti tassa pahātabbassa pahāne ussukkarahitā. Apaccāsīsanapakkheti tāya	312	
PA_tika-s02_02t:312_1	paradattavuttitāya kassaci paccayassa kutoci apaccāsīsakapakkhe ṭhitā hutvā suppajahaṃ	312	
PA_tika-s02_02t:312_2	hoti, na tassa pahāne bhāriyaṃ atthi.	312	
PA_tika-s02_02t:313_0	152. Daliddo duggato. Assakoti asāpateyyo. Gehayaṭṭhiyoti gehachadanassa ādhārā,	313	
PA_tika-s02_02t:313_1	tā ujukaṃ tiriyaṃ ṭhapetabbadaṇḍā. Samantato bhittipādesu ṭhapetabbadaṇḍā maṇḍalā.	313	
PA_tika-s02_02t:313_2	Kākātidāyinti ito cito kākehi atipātavasena uḍḍetabbaṃ. Tenāha “yattha kiñcidevā”tiādi.	313	
PA_tika-s02_02t:313_3	Sūrakākāti kākānaṃ uḍḍepanākāramāha. Naparamarūpanti hīnarūpaṃ. Vilīvamañcakoti tālavettakādīhi	313	
PA_tika-s02_02t:313_4	vītamañcako. Sā panassa santānānaṃ chinnabhinnatāya oluggaviluggatā, tathā sati sā	313	
PA_tika-s02_02t:313_5	visamarūpā hotīti āha “oṇatā”tiādi. So puggalo lūkhabhojī hotīti āha “dhaññaṃ nāma	313	
PA_tika-s02_02t:313_6	kudrūsako”ti. Samakālaṃ vapitabbatāya samavāpakaṃ, yathāutu vapitabbabījaṃ. Jāyikāti	313	
PA_tika-s02_02t:313_7	kucchitā bhariyā, sabbattha garahāyaṃ ka-saddo. So vatāhaṃ pabbajeyyanti sohaṃ kesamassuṃ	313	
PA_tika-s02_02t:313_8	ohāretvā pabbajeyyaṃ, yohaṃ puriso nāma assaṃ vatāti pabbajjāvasena attano purisaṃ	313	
PA_tika-s02_02t:313_9	bodheyya. Taṃsabhāve ṭhitassa bodhā na tu dukkarā, sā khaṭopikā. Sā kumbhī. Meṇḍakaseṭṭhino	313	
PA_tika-s02_02t:313_10	aḍḍhateḷasāni koṭṭhāgārasatāni viya.	3131	
PA_tika-s02_02t:314	153. Suvaṇṇanikkhasatānanti anekesaṃ suvaṇṇanikkhasatānaṃ. Cayoti santānehi nicayo avīci niccappabandhanicayo. Tenāha “santānato katasannicayo”ti.	31	
PA_tika-s02_02t:315_0	154. Heṭṭhā kiñcāpi appajahanakā paṭhamaṃ dassitā, pajahanakā padhānā, tesañca vasenettha	315	
PA_tika-s02_02t:315_1	puggalacatukkaṃ dassitaṃ. Te tañceva pajahantīti pajahanakā paṭhamaṃ gahitā. Rāsivasenāti	315	
PA_tika-s02_02t:315_2	“idhudāyi ekacco puggalo”tiādinā catukke āgatavibhāgaṃ anāmasitvā “te te”ti pacuravasena	315	
PA_tika-s02_02t:315_3	vuttaṃ. Tenāha “na pāṭiyekkaṃ vibhattā”ti. Avibhāgena gahitavatthūsu vibhāgato gahaṇaṃ	315	
PA_tika-s02_02t:315_4	lokasiddhametanti dassetuṃ “yathā nāmā”tiādi vuttaṃ. Pajahanakapuggalāti “te tañceva	315	
PA_tika-s02_02t:315_5	pajahantī”ti evaṃ pajahanakapuggalā eva.	315	
PA_tika-s02_02t:316_0	Upadhianudhāvanakāti upadhīsu anuanudhāvanakā upadhiyo ārabbha pavattanakā. Vitakkāyevāti	316	
PA_tika-s02_02t:316_1	kāmasaṅkappādivitakkāyeva. Indriyanānattatāti vimuttiparipācakānaṃ indriyānaṃ paropariyattaṃ.	316	
PA_tika-s02_02t:316_2	Tassa hi vaseneva te cattāro puggalā jātā. Aggamaggatthāya vipassanaṃ ussukkāpetvā	316	
PA_tika-s02_02t:316_3	yāva na taṃ maggena samugghātenti, tāva nappajahanti nāma. Iti heṭṭhimā tayopi ariyā	316	
PA_tika-s02_02t:316_4	appahīnassa kilesassa vasena “nappajahantī”ti vuttā, pageva puthujjanā. Vuttanayena	316	
PA_tika-s02_02t:316_5	pana vipassanaṃ maggena ghaṭentā te cattāro janā aggamaggakkhaṇe pajahanti nāma.	316	
PA_tika-s02_02t:316_6	Te eva tattha sīghakārino khippaṃ pajahanti nāma, tenāha “tatthā”tiādi.	316	
PA_tika-s02_02t:317_0	Saṃvegaṃ katvā aggiṃ akkantapuriso viya. Maggenāti anukkamāgatena aggamaggena. Mahāhatthipadopameti	317	
PA_tika-s02_02t:317_1	mahāhatthipadopamasutte. Tattha hi “tassa dhātārammaṇameva cittaṃ pakkhandati pasīdati	317	
PA_tika-s02_02t:317_2	santiṭṭhati adhimuccatī”ti ettha atitikkhanātitikkha-nātimandaatimanda-puggalavasena	317	
PA_tika-s02_02t:317_3	aṭṭhakathāyaṃ tayo vārā uddhaṭā, tattha majjhimavaseneva pañho kathito. Indriyabhāvaneti	317	
PA_tika-s02_02t:317_4	indriyabhāvanāsutte, tatthāpi majjhimanayeneva pañho kathito. Tenāha “imesū”tiādi.	317	
PA_tika-s02_02t:318	Tanti “upadhī”ti vuttaṃ khandhapañcakaṃ. Dukkhassa mūlanti sabbassapi vaṭṭadukkhassa kāraṇaṃ. Niggahaṇoti nirupādāno. Tenāha “nittaṇho”ti.	31	
PA_tika-s02_02t:319_0	155. Ye pajahantīti “te tañceva pajahantī”ti evaṃ vuttapuggalā. Te ime nāma ettake	319	
PA_tika-s02_02t:319_1	kilese pajahantīti ye te puthujjanā lābhino ca pañca kāmaguṇe ettake taṃtaṃjhānādivatthuke	319	
PA_tika-s02_02t:319_2	ca taṃtaṃmaggavajjhatāya paricchinnattā ettake kilese pajahanti. Ye nappajahantīti	319	
PA_tika-s02_02t:319_3	ettha vuttanayānusārena attho veditabbo. Asucisukhaṃ kāyāsucisannissitattā. Anariyehīti	319	
PA_tika-s02_02t:319_4	aparisuddhehi. Paṭilābhato bhāyitabbaṃ kilesadukkhagatikattā. Vipākato bhāyitabbaṃ	319	
PA_tika-s02_02t:319_5	apāyadukkhagatikattā. Gaṇatopi kilesatopi vivittasukhanti gaṇasaṅgaṇikato ca kilesasaṅgaṇikato	319	
PA_tika-s02_02t:319_6	ca vivittasukhaṃ. Rāgādivūpasamatthāyāti rāgādivūpasamāvahaṃ sukhaṃ. Na bhāyitabbaṃ	319	
PA_tika-s02_02t:319_7	sampati āyatiñca ekantahitabhāvato.	319	
PA_tika-s02_02t:320_0	156. Iñjitasminti paccatte bhummavacananti āha “iñjana”ntiādi. Iñjati tenāti iñjitaṃ,	320	
PA_tika-s02_02t:320_1	tassa tassa jhānassa khobhakaraṃ oḷārikaṃ jhānaṅgaṃ. Catutthajjhānaṃ aniñjanaṃ sannisinnābhāvato.	320	
PA_tika-s02_02t:320_2	Tathā hi vuttaṃ “ṭhite āneñjappatte”ti.	320	
PA_tika-s02_02t:321_0	Alaṃ-saddo yuttatthopi hoti – “alameva nibbindituṃ, alaṃ vimuccitu”ntiādīsu, tasmā	321	
PA_tika-s02_02t:321_1	analaṃ anusaṅgaṃ kātuṃ ayuttanti attho. Tenāha “akattabbaālayanti vadāmī”ti. Sanniṭṭhānanti	321	
PA_tika-s02_02t:321_2	sammāpaṭipattiyaṃ alaṃ ettāvatāti ussāhapaṭippassambhanavasena sanniṭṭhānaṃ na kātabbanti	321	
PA_tika-s02_02t:321_3	yojanā. Uddhambhāgiyasaññitaṃ aṇuṃ vā orambhāgiyasaññitaṃ thūlaṃ vā, rūparāgoti evarūpaṃ	321	
PA_tika-s02_02t:321_4	aṇuṃ vā kāmāsavo paṭighanti evarūpaṃ thūlaṃ vā, mudunā pavattiākāravisesena appasāvajjaṃ,	321	
PA_tika-s02_02t:321_5	kammabandhanaṭṭhena vā appasāvajjaṃ, tabbipariyāyato mahāsāvajjaṃ veditabbaṃ. Nātitikkhapaññassa	321	
PA_tika-s02_02t:321_6	vasena desanāya pavattattā “neyyapuggalassa vasenā”ti vuttaṃ. Sabbaso hi pariyādinnanikantikassa	321	
PA_tika-s02_02t:321_7	ariyapuggalassa vasena saññāvedayitanirodhassa āgatattā “arahattanikūṭeneva niṭṭhāpitā”ti	321	
PA_tika-s02_02t:321_8	vuttaṃ. Yaṃ panettha atthato na vibhattaṃ, taṃ suviññeyyameva.	321	
PA_tika-s02_02t:322	Laṭukikopamasuttavaṇṇanāya līnatthappakāsanā samattā.	32	
PA_tika-s02_02t:323	7. Cātumasuttavaṇṇanā	32	
PA_tika-s02_02t:324_0	157. Yathāupanissayenāti yo yo upanissayo yathāupanissayo, tena yathāupanissayena	324	
PA_tika-s02_02t:324_1	sammāpayogena. Patiṭṭhahissanti sāsane patiṭṭhaṃ paṭilabhissanti. Vasanaṭṭhānānīti	324	
PA_tika-s02_02t:324_2	vassaggādivasena vasanaṭṭhānāni. Saṇṭhāpayamānāti suvibhattabhāvena ṭhapentā.	324	
PA_tika-s02_02t:325_0	Avinibbhogasaddanti vinibhuñjitvā gahetuṃ asakkuṇeyyasaddaṃ. Vacīghosopi hi bahūhi	325	
PA_tika-s02_02t:325_1	ekaccaṃ pavattito ṭhānato ca dūrataro kevalaṃ mahānigghoso eva hutvā sotapathamāgacchati.	325	
PA_tika-s02_02t:325_2	Macchavilopeti macche vilumpitvā viya gahaṇe, macchānaṃ vā nayane.	325	
PA_tika-s02_02t:326_0	158. Vavassaggattheti nicchayatthe, idaṃ tāva amhehi vuccamānavacanaṃ ekantasotabbaṃ,	326	
PA_tika-s02_02t:326_1	pacchā tumhehi kātabbaṃ karothāti adhippāyo. Vacanaparihāroti tehi sakyarājūhi vuttavacanassa	326	
PA_tika-s02_02t:326_2	parihāro. Lesakappanti kappiyalesaṃ. Dhuravahāti dhuravāhino, dhorayhāti attho. Pādamūlanti	326	
PA_tika-s02_02t:326_3	upacāraṃ vadati. Vigacchissatīti hāyissati. Paṭippharitoti na bhagavato sammukhāva,	326	
PA_tika-s02_02t:326_4	sakyarājūnaṃ puratopi vippharitova hoti.	326	
PA_tika-s02_02t:327_0	159. Abhinandatūti abhimukho hutvā pamodatu. Abhivadatūti abhirūpavasena vadatu.	327	
PA_tika-s02_02t:327_1	Pasādaññathattanti appasādassa vipariṇāmo hīnāyāvattanasaṅkhātaṃ parivattanaṃ, tenāha	327	
PA_tika-s02_02t:327_2	“vibbhamantānaṃ. Vipariṇāmaññathatta”nti. Kāraṇūpacārena sassesu bījapariyāyoti āha	327	
PA_tika-s02_02t:327_3	“bījānaṃ taruṇānanti taruṇasassāna”nti. Taruṇabhāveneva tassa bhāvino phalassa abhāvena vipariṇāmo.	327	
PA_tika-s02_02t:328_0	160. Kattabbassa saraseneva karaṇaṃ cittaruciyaṃ, na tathā parassa ussādanenāti āha	328	
PA_tika-s02_02t:328_1	– “pakkosiyamānānaṃ gamanaṃ nāma na phāsuka”nti. Mayampi bhagavā viya diṭṭhadhammasukhavihāreneva	328	
PA_tika-s02_02t:328_2	viharissāmāti dīpeti pakatiyā vivekajjhāsayabhāvato viraddho āgatassa bhārassa avahanatoyeva.	328	
PA_tika-s02_02t:328_3	Tenāha “attano bhārabhāvaṃ na aññāsī”ti.	328	
PA_tika-s02_02t:329	161. Kasmā ārabhīti? Sappāyato. Pañcasatā hi bhikkhū abhinavā, tasmā tesaṃ ovādadānatthaṃ bhagavā imaṃ desanaṃ ārabhīti.	32	
PA_tika-s02_02t:330_0	162. Kodhupāyāsassāti ettha kujjhanaṭṭhena kodho, sveva cittassa kāyassa ca atippamaddanamathanuppādanehi	330	
PA_tika-s02_02t:330_1	daḷhaṃ āyāsaṭṭhena upāyāso. Anekavāraṃ pavattitvā attanā samavetaṃ sattaṃ ajjhottharitvā	330	
PA_tika-s02_02t:330_2	sīsaṃ ukkhipituṃ adatvā anayabyasanapāpanena kodhupāyāsassa ūmisadisatā daṭṭhabbā.	330	
PA_tika-s02_02t:330_3	Tenāha “kodhupāyāse”tiādi.	330	
PA_tika-s02_02t:331	163. Odarikattena khāditoti odarikabhāvena āmisagedhena micchājīvena jīvikākappanena nāsitasīlādiguṇatāya khāditadhammasarīro.	33	
PA_tika-s02_02t:332_0	164. Pañcakāmaguṇāvaṭṭe nimujjitvāti ettha kāmarāgābhibhūte satte ito ca etto, etto	332	
PA_tika-s02_02t:332_1	ca itoti evaṃ manāpiyarūpādivisayasaṅkhāte āvaṭṭe attānaṃ saṃsāretvā yathā tato bahibhūte	332	
PA_tika-s02_02t:332_2	nekkhamme cittampi na uppādeti, evaṃ āvaṭṭetvā byasanāpādanena kāmaguṇānaṃ āvaṭṭasadisatā	332	
PA_tika-s02_02t:332_3	daṭṭhabbā. Tenāha “yathā hī”tiādi.	332	
PA_tika-s02_02t:333_0	165. Rāgānuddhaṃsitenāti rāgena anuddhaṃsitena. Caṇḍamacchaṃ āgammāti susukādicaṇḍamacchaṃ	333	
PA_tika-s02_02t:333_1	āgamma. Mātugāmaṃ āgammāti mātugāmo hi yonisomanasikārarahitaṃ adhīrapurisaṃ itthikuttabhūtehi	333	
PA_tika-s02_02t:333_2	attano hāvabhāvavilāsehi abhibhuyya gahetvā dhīrajātiyampi attano rūpādīhi palobhanavasena	333	
PA_tika-s02_02t:333_3	anavasesaṃ attano upakāradhamme sīlādike sampādetuṃ asamatthaṃ karonto anayabyasanaṃ	333	
PA_tika-s02_02t:333_4	pāpeti. Tenāha – “mātugāmaṃ āgamma uppannakāmarāgo vibbhamatī”ti.	333	
PA_tika-s02_02t:334_0	Bhayaṃ nāma yattha bhāyitabbavatthu, tattha otarantasseva hoti, na anotarantassa,	334	
PA_tika-s02_02t:334_1	taṃ otaritvā bhayaṃ vinodetvā tattha kiccaṃ sādhetabbaṃ, itarathā catthasiddhi na	334	
PA_tika-s02_02t:334_2	hotīti imamatthaṃ upamopamitabbasarūpavasena dassetuṃ “yathā”tiādi vuttaṃ. Tattha	334	
PA_tika-s02_02t:334_3	udakaṃ nissāya ānisaṃso pipāsavinayanaṃ sarīrasuddhi pariḷāhūpasamo kāyautuggāhāpananti	334	
PA_tika-s02_02t:334_4	evamādi. Sāsanaṃ nissāya ānisaṃso pana saṅkhepato vaṭṭadukkhūpasamo, vitthārato pana	334	
PA_tika-s02_02t:334_5	sīlānisaṃsādivasena anekavidho, so visuddhimagge vuttanayena veditabbo. Vuttappakāro	334	
PA_tika-s02_02t:334_6	ānisaṃso hoti tāni bhayāni abhibhuyya pavattassāti adhippāyo. Imāni abhāyitvāti imāni	334	
PA_tika-s02_02t:334_7	kodhūpāyāsādibhayāni abhibhuyya pavattitvā abhāyitvā. Kodhūpāyāsādayo hi bhāyati	334	
PA_tika-s02_02t:334_8	etasmāti bhayanti vuttā. Theroti mahādhammarakkhitatthero. Kāmaṃ pahānābhisamayakālo	334	
PA_tika-s02_02t:334_9	eva sacchikiriyābhisamayo, sammādiṭṭhiyā pana saṃkilesavodānadhammesu kiccaṃ asaṃkiṇṇaṃ	334	
PA_tika-s02_02t:334_10	katvā dassetuṃ samānakālikampi asamānakālikaṃ viya vuttaṃ “taṇhāsotaṃ chinditvā nibbānapāraṃ	3341	
PA_tika-s02_02t:334_11	daṭṭhuṃ na sakkotī”ti. Sesaṃ suviññeyyameva.	3341	
PA_tika-s02_02t:335	Cātumasuttavaṇṇanāya līnatthappakāsanā samattā.	33	
PA_tika-s02_02t:336	8. Naḷakapānasuttavaṇṇanā	33	
PA_tika-s02_02t:337_0	166. Yattha bodhisattapamukho vānaro naḷakena pānīyaṃ pivi, sā pokkharaṇī, tassāmanto	337	
PA_tika-s02_02t:337_1	bhūmippadeso, tattha niviṭṭhagāmo ca “naḷakapāna”nteva paññāyittha, idha pana gāmo	337	
PA_tika-s02_02t:337_2	adhippetoti āha “naḷakapāneti evaṃnāmake gāme”ti. Idāni tamatthaṃ āgamanato paṭṭhāya	337	
PA_tika-s02_02t:337_3	dassetuṃ “pubbe kirā”ti āraddhaṃ. Paññavāti itikattabbatāya paññāya paññavā.	337	
PA_tika-s02_02t:338_0	Thūladīghabahulabhāvena mahatīhi dāṭhikāhi samannāgatattā mahādāṭhiko. “Udakarakkhaso	338	
PA_tika-s02_02t:338_1	aha”nti vatvā vānarānaṃ kañci amuñcitvā “sabbe tumhe mama hatthagatā”ti dassento	338	
PA_tika-s02_02t:338_2	“tumhe pana sabbe khādissāmī”ti āha. Dhami…pe… piviṃsūti bodhisattena gahitanaḷo	338	
PA_tika-s02_02t:338_3	anavaseso abbhantare sabbasandhīnaṃ nibbādhena ekacchiddo ahosi. Neva maṃ tvaṃ vadhissasīti	338	
PA_tika-s02_02t:338_4	udakarakkhasa tvaṃ vadhitukāmopi mama purisathāmena na vadhissasi.	338	
PA_tika-s02_02t:339_0	Evaṃ pana vatvā mahāsatto “ayaṃ pāpo ettha pānīyaṃ pivante aññepi satte mā bādhayitthā”ti	339	
PA_tika-s02_02t:339_1	karuṇāyamāno “ettha jāyantā naḷā sabbe apabbabandhā ekacchiddāva hontū”ti adhiṭṭhāya	339	
PA_tika-s02_02t:339_2	gato. Tenāha “tato paṭṭhāyā”tiādi.	339	
PA_tika-s02_02t:340	167. Anuruddhappamukhā bhikkhū bhagavatā “kacci tumhe anuruddhā”ti pucchitāti thero “taggha mayaṃ, bhante”ti āha.	34	
PA_tika-s02_02t:341_0	Sace pabbajati, jīvitaṃ labhissati, no aññathāti raññā pabbajjāya abhinītāti rājābhinītā.	341	
PA_tika-s02_02t:341_1	Corābhinītāti etthāpi eseva nayo. Corānaṃ mūlaṃ chindanto “kaṇṭakasodhanaṃ karissāmī”ti.	341	
PA_tika-s02_02t:341_2	Ājīvikāyāti ājīvena jīvitavuttiyā. Imesu pana anuruddhattherādīsu.	341	
PA_tika-s02_02t:342_0	Vivekanti pubbakālikakiriyappadhānaṃ “abyāpajjaṃ upeta”ntiādīsu viyāti āha – “viviccā”ti,	342	
PA_tika-s02_02t:342_1	viviccitvā vivitto hutvā vinā hutvāti attho. Pabbajitakiccanti pabbajitassa sāruppakiccaṃ.	342	
PA_tika-s02_02t:342_2	Samaṇakiccanti samaṇabhāvakaraṇakiccaṃ. Yadaggena hi pabbajitakiccaṃ kātuṃ na sakkoti	342	
PA_tika-s02_02t:342_3	tadaggena samaṇabhāvakarampi kiccaṃ kātuṃ na sakkoti. Tenāha “so yevā”tiādi.	342	
PA_tika-s02_02t:343	168. Appaṭisandhike tāva byākaronto pavattīsu ṭhānaṃ atītoti katvā upapattīsu byākaroti nāma tattha paṭisandhiyā abhāvakittanato. Mahantatuṭṭhinoti vipulapamodā.	34	
PA_tika-s02_02t:344_0	169. Imassāti “assā”ti padassa atthavacanaṃ. Imassa ṭhitassa āyasmato sāmaṃ diṭṭho	344	
PA_tika-s02_02t:344_1	vā hoti anussavasuto vāti yojanā. Samādhipakkhikā dhammā dhammāti adhippetā, samādhi	344	
PA_tika-s02_02t:344_2	pana evaṃvihārīti ettha vihārasaddena gahito. Evaṃvimuttāti ettha pana vimuttisaddena	344	
PA_tika-s02_02t:344_3	phalavimutti gahitā. Caratopīti samathavipassanācārena caratopi viharantassapi. Upāsakaupāsikāṭhānesu	344	
PA_tika-s02_02t:344_4	labbhamānampi arahattaṃ appakabhāvato pāḷiyaṃ anuddhaṭanti daṭṭhabbaṃ. Sesaṃ suviññeyyameva.	344	
PA_tika-s02_02t:345	Naḷakapānasuttavaṇṇanāya līnatthappakāsanā samattā.	34	
PA_tika-s02_02t:346	9. Goliyānisuttavaṇṇanā	34	
PA_tika-s02_02t:347_0	173. Padasamācāroti taṃtaṃpaccayabhedadassanāya vigatattā pakārehi daliddasamācāro	347	
PA_tika-s02_02t:347_1	sithilasamācāroti attho. Yasmā pana tādiso samācāro thiro daḷho nāma na hoti, tasmā	347	
PA_tika-s02_02t:347_2	vuttaṃ “dubbalasamācāro”ti. “Sākhasamācāro”ti vā pāṭho, tattha tattha lagganaṭṭhena	347	
PA_tika-s02_02t:347_3	sākhāsadisasīloti attho. Tenāha “oḷārikācāro”ti. Paccayesu sāpekkhoti paccayesu sāpekkhatāya	347	
PA_tika-s02_02t:347_4	eva hissa oḷārikācāratā veditabbā. Garunā kismiñci vutte gāravavasena patissavanaṃ	347	
PA_tika-s02_02t:347_5	patisso, patissavacanabhūtaṃ taṃsabhāgañca yaṃ kiñci gāravanti attho. Saha patissenāti	347	
PA_tika-s02_02t:347_6	sappatissena, sappatissavena ovādasampaṭicchanena. Patissīyatīti vā patisso, garukātabbo,	347	
PA_tika-s02_02t:347_7	tena saha patissenāti sabbaṃ pubbe viya. Tenāha “sajeṭṭhakenā”ti. Serivihāro nāma	347	
PA_tika-s02_02t:347_8	attappadhānavāso. Tenāha “niraṅkusavihārenā”ti.	347	
PA_tika-s02_02t:348	Anupakhajjāti anupakaḍḍhitvā. Garuṭṭhāniyānaṃ antaraṃ anāpucchā anupavisitvāti imamatthaṃ dassetuṃ “tattha yo”tiādi vuttaṃ.	34	
PA_tika-s02_02t:349_0	Ābhisamācārikanti abhisamācāre bhavaṃ. Kiṃ pana tanti āha “vattapaṭipattimattampī”ti.	349	
PA_tika-s02_02t:349_1	Nātikālasseva saṅghassa purato pavisitabbaṃ, na pacchā paṭikkamitabbanti adhippāyena	349	
PA_tika-s02_02t:349_2	atikāle ca gāmappaveso atidivā paṭikkamanañca nivāritaṃ, taṃ dassetuṃ “na atipāto”tiādi	349	
PA_tika-s02_02t:349_3	vuttaṃ. Uddhaccapakatikoti vibbhantacitto. Avacāpalyenāti daḷhavātāpahatapallavasadisena lolabhāvena.	349	
PA_tika-s02_02t:350_0	Paññavatāti iminā bhikkhusāruppesu itikattabbesu upāyapaññā adhippetā, na sutamayapaññā.	350	
PA_tika-s02_02t:350_1	Abhidhamme abhivinaye yogoti iminā bhāvanāpaññāuttarimanussadhamme yogo pakāsito.	350	
PA_tika-s02_02t:350_2	Yogoti ca paricayo uggaṇhavasena.	350	
PA_tika-s02_02t:351_0	Āruppāti iminā catassopi arūpasamāpattiyo gahitā, tā pana catūhi rūpasamāpattīhi	351	
PA_tika-s02_02t:351_1	vinā na sampajjantīti āha – “āruppāti ettāvatā aṭṭhapi samāpattiyo vuttā hontī”ti.	351	
PA_tika-s02_02t:351_2	Kasiṇeti dasavidhe kasiṇe. Ekaṃ parikammakammaṭṭhānanti yaṃ kiñci ekabhāvanā parikammadīpanaṃ	351	
PA_tika-s02_02t:351_3	khandhakammaṭṭhānaṃ. Tenāha “paguṇaṃ katvā”ti. Kasiṇaparikammaṃ pana taggahaṇeneva	351	
PA_tika-s02_02t:351_4	gahitaṃ hoti, lokiyā uttarimanussadhammā heṭṭhā gahitāti āha “uttarimanussadhammeti	351	
PA_tika-s02_02t:351_5	iminā sabbepi lokuttaradhamme dassetī”ti. Neyyapuggalassa vasenāti jānitvā vitthāretvā	351	
PA_tika-s02_02t:351_6	ñātabbapuggalassa vasenāti.	351	
PA_tika-s02_02t:352	Goliyānisuttavaṇṇanāya līnatthappakāsanā samattā.	35	
PA_tika-s02_02t:353	10. Kīṭāgirisuttavaṇṇanā	35	
PA_tika-s02_02t:354_0	174. Pañca ānisaṃseti appābādhatādike pañca guṇe. Tattha akkhirogakucchirogādīnaṃ	354	
PA_tika-s02_02t:354_1	abhāvo appābādhatā. Sarīre tesaṃ kuppanadukkhassa abhāvo appātaṅkaṃ. Sarīrassa uṭṭhānasukhatā	354	
PA_tika-s02_02t:354_2	lahuṭṭhānaṃ. Balaṃ nāma kāyabalaṃ. Phāsuvihāro iriyāpathasukhatā. Anupakkhandānīti	354	
PA_tika-s02_02t:354_3	duccajanavasena sattānaṃ anupaviṭṭhāni. Sañjānissathāti ettha iti-saddo ādiattho,	354	
PA_tika-s02_02t:354_4	tasmā iti evaṃ ānisaṃsanti attho.	354	
PA_tika-s02_02t:355_0	175. Āvāse niyuttāti āvāsikā tassa anativattanato. Tenāha “nibaddhavāsino”ti, niyatavāsinoti	355	
PA_tika-s02_02t:355_1	attho. Tannibandhāti nibandhaṃ vuccati byāpāro, tattha bandhā pasutā ussukāti tannibandhā.	355	
PA_tika-s02_02t:355_2	Kathaṃ te tattha nibandhāti āha “akataṃ senāsana”ntiādi. Uppajjanakena kālena pattabbaṃ	355	
PA_tika-s02_02t:355_3	kālikaṃ so pana kālo anāgato eva hotīti āha “anāgate kāle pattabba”nti.	355	
PA_tika-s02_02t:356	178. Ettakā vedanā sevitabbāti aṭṭhārasapi nekkhammanissitā vedanā sevitabbā, gehassitā na sevitbbā.	35	
PA_tika-s02_02t:357_0	181. Taṃ kataṃ soḷasavidhassapi kiccassa niṭṭhitattā. Anulomikānīti utusukhabhāvena	357	
PA_tika-s02_02t:357_1	anurūpāni. Tenāha “kammaṭṭhānasappāyānī”ti. Samānaṃ kurumānāti omattataṃ adhimattatañca	357	
PA_tika-s02_02t:357_2	pahāya samakiccataṃ sampādentā.	357	
PA_tika-s02_02t:358	182. Te dve hontīti te ādito vuttā dve.	35	
PA_tika-s02_02t:359_0	Ubhato ubhayathā ubhohi bhāgehi vimuttoti ubhatobhāgavimutto ekadesasarūpekasesanayena.	359	
PA_tika-s02_02t:359_1	Tathā hi vuttaṃ abhidhammaṭṭhakathāyaṃ “dvīhi bhāgehi dve vāre vimuttoti ubhatobhāgavimutto”ti.	359	
PA_tika-s02_02t:359_2	Tattha keci tāva therā – “samāpattiyā vikkhambhanavimokkhena, maggena samucchedavimokkhena	359	
PA_tika-s02_02t:359_3	vimuttoti ubhatobhāgavimutto”ti vadanti. Aññe therā – “ayaṃ ubhatobhāgavimutto rūpato	359	
PA_tika-s02_02t:359_4	muccitvā nāmaṃ nissāya ṭhito puna tato muccanato nāmanissitako”ti vatvā tassa ca sādhakaṃ –	359	
PA_tika-s02_02t:360	“Acci yathā vātavegena khittā, (upasivāti bhagavā,)	36	
PA_tika-s02_02t:361	Atthaṃ paleti na upeti saṅkhaṃ;	36	
PA_tika-s02_02t:362	Evaṃ muni nāmakāyā vimutto,	36	
PA_tika-s02_02t:363	Atthaṃ paleti na upeti saṅkha”nti. –	36	
PA_tika-s02_02t:364_0	Imaṃ suttapadaṃ vatvā “nāmakāyato ca rūpakāyato ca suvimuttattā ubhatobhāgavimutto”ti	364	
PA_tika-s02_02t:364_1	vadanti. Sutte hi ākiñcaññāyatanalābhino upasivabrāhmaṇassa bhagavatā nāmakāyā vimuttoti	364	
PA_tika-s02_02t:364_2	ubhatobhāgavimuttoti akkhātoti. Apare pana “samāpattiyā vikkhambhanavimokkhena ekavāraṃ	364	
PA_tika-s02_02t:364_3	vimutto, maggena samucchedavimokkhena ekavāraṃ vimuttoti evaṃ ubhatobhāgavimutto”ti	364	
PA_tika-s02_02t:364_4	vadanti. Ettha paṭhamavāde dvīhi bhāgehi vimuttoti ubhatobhāgavimutto. Dutiyavāde	364	
PA_tika-s02_02t:364_5	ubhatobhāgato vimuttoti ubhatobhāgavimutto. Tatiyavāde pana dvīhi bhāgehi dve vāre	364	
PA_tika-s02_02t:364_6	vimuttoti ayametesaṃ viseso. Kilesehi vimutto kilesā vā vikkhambhanasamucchedehi	364	
PA_tika-s02_02t:364_7	kāyadvayato vimuttā assāti ayamattho daṭṭhabbo. Tenāha “dvīhi bhāgehī”tiādi.	364	
PA_tika-s02_02t:365_0	Soti ubhatobhāgavimutto. Kāmañcettha rūpāvacaracatutthajjhānampi arūpāvacarajjhānaṃ	365	
PA_tika-s02_02t:365_1	viya duvaṅgikaṃ āneñjappattanti vuccati. Taṃ pana padaṭṭhānaṃ katvā arahattaṃ patto	365	
PA_tika-s02_02t:365_2	ubhatobhāgavimutto nāma na hoti rūpakāyato avimuttattā. Tañhi kilesakāyatova vimuttaṃ,	365	
PA_tika-s02_02t:365_3	na rūpakāyato, tasmā tato vuṭṭhāya arahattaṃ patto ubhatobhāgavimutto na hotīti āha	365	
PA_tika-s02_02t:365_4	– “catunnaṃ arūpa…pe… pañcavidho hotī”ti. “Rūpī rūpāni passatī”tiādike nirodhasamāpattiante	365	
PA_tika-s02_02t:365_5	aṭṭha vimokkhe vatvā – “yato ca kho, ānanda, bhikkhu ime aṭṭha vimokkhe kāyena phusitvā	365	
PA_tika-s02_02t:365_6	viharati, paññāya cassa disvā āsavā parikkhīṇā honti, ayaṃ vuccati, ānanda, bhikkhu	365	
PA_tika-s02_02t:365_7	ubhatobhāgavimutto”ti yadipi mahānidāne vuttaṃ, taṃ pana ubhatobhāgavimuttaseṭṭhavasena	365	
PA_tika-s02_02t:365_8	vuttanti idha sabbaubhatobhāgavimuttasaṅgahaṇatthaṃ “pañcavidho hotī”ti vatvā “pāḷi	365	
PA_tika-s02_02t:365_9	panettha…pe… abhidhamme aṭṭhavimokkhalābhino vasena āgatā”ti āha. Idhāpi hi kīṭāgirisutte	365	
PA_tika-s02_02t:365_10	“idha, bhikkhave, ekacco puggalo…pe… ubhatobhāgavimutto”ti arūpasamāpattivasena cattāro	3651	
PA_tika-s02_02t:365_11	ubhatobhāgavimuttā, seṭṭho ca vutto vuttalakkhaṇūpapattito. Yathāvuttesu hi pañcasu	3651	
PA_tika-s02_02t:365_12	purimā cattāro nirodhaṃ na samāpajjantīti pariyāyena ubhatobhāgavimuttā nāma. Aṭṭhasamāpattilābhī	3651	
PA_tika-s02_02t:365_13	anāgāmī taṃ samāpajjitvā tato vuṭṭhāya vipassanaṃ vaḍḍhetvā arahattaṃ pattoti nippariyāyena	3651	
PA_tika-s02_02t:365_14	ubhatobhāgavimuttaseṭṭho nāma.	3651	
PA_tika-s02_02t:366_0	Katamo ca puggalotiādīsu katamoti pucchāvacanaṃ, puggaloti asādhāraṇato pucchitabbavacanaṃ.	366	
PA_tika-s02_02t:366_1	Idhāti imasmiṃ sāsane. Ekaccoti eko. Aṭṭha vimokkhe kāyena phusitvā viharatīti aṭṭha	366	
PA_tika-s02_02t:366_2	samāpattiyo sahajātanāmakāyena paṭilabhitvā viharati. Paññāya cassa disvā āsavā parikkhīṇā	366	
PA_tika-s02_02t:366_3	hontīti vipassanāpaññāya saṅkhāragataṃ, maggapaññāya cattāri saccāni passitvā cattāropi	366	
PA_tika-s02_02t:366_4	āsavā parikkhīṇā hontīti evamattho daṭṭhabbo.	366	
PA_tika-s02_02t:367_0	Paññāvimuttoti visesato paññāya eva vimutto, na tassā patiṭṭhānabhūtena aṭṭhavimokkhasaṅkhātena	367	
PA_tika-s02_02t:367_1	sātisayena samādhināti paññāvimutto. Yo ariyo anadhigataaṭṭhavimokkhena sabbaso āsavehi	367	
PA_tika-s02_02t:367_2	vimutto, tassetaṃ adhivacanaṃ. Adhigatepi hi rūpajjhānavimokkhe na so sātisayasamādhinissitoti	367	
PA_tika-s02_02t:367_3	na tassa vasena ubhatobhāgavimutto hotīti vuttovāyamattho. Arūpajjhānesu pana ekasmimpi	367	
PA_tika-s02_02t:367_4	sati ubhatobhāgavimuttoyeva nāma hoti. Tena hi aṭṭhavimokkhekadesena taṃnāmadānasamatthena	367	
PA_tika-s02_02t:367_5	aṭṭhavimokkhalābhītveva vuccati. Samudāye hi pavatto vohāro avayavepi dissati yathā	367	
PA_tika-s02_02t:367_6	“sattisayo”ti. Pāḷīti abhidhammapāḷi. Etthāti etissaṃ paññāvimuttikathāyaṃ. Aṭṭhavimokkhapaṭikkhepavasenevāti	367	
PA_tika-s02_02t:367_7	avadhāraṇena idhāpi paṭikkhepavaseneva āgatabhāvaṃ dasseti. Tenāha “kāyena phusitvā viharatī”ti.	367	
PA_tika-s02_02t:368_0	Phuṭṭhantaṃ sacchikarotīti phuṭṭhānaṃ anto phuṭṭhanto, phuṭṭhānaṃ arūpajjhānānaṃ	368	
PA_tika-s02_02t:368_1	anantaro kāloti adhippāyo. Accantasaṃyoge cetaṃ upayogavacanaṃ, phuṭṭhānantarakālameva	368	
PA_tika-s02_02t:368_2	sacchikaroti sacchikātabbopāyenāti vuttaṃ hoti. Bhāvanapuṃsakaṃ vā etaṃ “ekamantaṃ	368	
PA_tika-s02_02t:368_3	nisīdī”tiādīsu viya. Yo hi arūpajjhānena rūpakāyato nāmakāyekadesato ca vikkhambhanavimokkhena	368	
PA_tika-s02_02t:368_4	vimutto, tena nirodhasaṅkhāto vimokkho ālocito pakāsito viya hoti, na pana kāyena	368	
PA_tika-s02_02t:368_5	sacchikato, nirodhaṃ pana ārammaṇaṃ katvā ekaccesu āsavesu khepitesu tena so sacchikato	368	
PA_tika-s02_02t:368_6	hoti, tasmā so sacchikātabbaṃ nirodhaṃ yathāālocitaṃ nāmakāyena sacchikarotīti “kāyasakkhī”ti	368	
PA_tika-s02_02t:368_7	vuccati, na tu “vimutto”ti ekaccānaṃ āsavānaṃ aparikkhīṇattā. Tenāha – “jhānaphassaṃ	368	
PA_tika-s02_02t:368_8	paṭhamaṃ phusati, pacchā nirodhaṃ nibbānaṃ sacchikarotī”ti. Ayaṃ catunnaṃ arūpasamāpattīnaṃ	368	
PA_tika-s02_02t:368_9	ekekato vuṭṭhāya saṅkhāre sammasitvā kāyasakkhibhāvaṃ pattānaṃ catunnaṃ, nirodhā	368	
PA_tika-s02_02t:368_10	vuṭṭhāya aggamaggappattaanāgāmino ca vasena ubhatobhāgavimutto viya pañcavidho nāma	3681	
PA_tika-s02_02t:368_11	hoti. Tena vuttaṃ abhidhammaṭīkāyaṃ “kāyasakkhimhipi eseva nayo”ti.	3681	
PA_tika-s02_02t:369_0	Diṭṭhantaṃ pattoti dassanasaṅkhātassa sotāpattimaggañāṇassa anantaraṃ pattoti vuttaṃ	369	
PA_tika-s02_02t:369_1	hoti. “Diṭṭhattā patto”tipi pāṭho. Etena catusaccadassanasaṅkhātāya diṭṭhiyā nirodhassa	369	
PA_tika-s02_02t:369_2	pattataṃ dīpeti. Tenāha “dukkhā saṅkhārā, sukho nirodhoti ñātaṃ hotī”ti. Tattha paññāyāti	369	
PA_tika-s02_02t:369_3	maggapaññāya. Paṭhamaphalaṭṭhato yāva aggamaggaṭṭhā, tāva diṭṭhippatto. Tenāha “sopi	369	
PA_tika-s02_02t:369_4	kāyasakkhi viya chabbidho hotī”ti. Yathā pana paññāvimutto pañcavidho vutto, evaṃ	369	
PA_tika-s02_02t:369_5	ayampi sukkhavipassako, catūhi rūpajjhānehi vuṭṭhāya diṭṭhippattabhāvappattā cattāro	369	
PA_tika-s02_02t:369_6	cāti pañcavidho hotīti veditabbo. Saddhāvimuttepi eseva nayo. Idaṃ dukkhanti ettakaṃ	369	
PA_tika-s02_02t:369_7	dukkhaṃ, na ito uddhaṃ dukkhanti. Yathābhūtaṃ pajānātīti ṭhapetvā taṇhaṃ upādānakkhandhapañcakaṃ	369	
PA_tika-s02_02t:369_8	dukkhasaccanti yāthāvato pajānāti. Yasmā pana taṇhā dukkhaṃ janeti nibbatteti, tato	369	
PA_tika-s02_02t:369_9	taṃ dukkhaṃ samudeti, tasmā naṃ “ayaṃ dukkhasamudayo”ti yathābhūtaṃ pajānāti yasmā	369	
PA_tika-s02_02t:369_10	pana idaṃ dukkhaṃ samudayo ca nibbānaṃ patvā nirujjhati appavattiṃ gacchati, tasmā	3691	
PA_tika-s02_02t:369_11	“ayaṃ dukkhanirodho”ti yathābhūtaṃ pajānāti. Ariyo pana aṭṭhaṅgiko maggo taṃ dukkhanirodhaṃ	3691	
PA_tika-s02_02t:369_12	gacchati, tena “ayaṃ dukkhanirodhagāminipaṭipadā”ti yathābhūtaṃ pajānāti. Ettāvatā	3691	
PA_tika-s02_02t:369_13	nānakkhaṇe saccavavatthānaṃ dassitaṃ. Idāni taṃ ekakkhaṇe dassetuṃ “tathāgatappaveditā”tiādi	3691	
PA_tika-s02_02t:369_14	vuttaṃ, tassattho āgamissati.	3691	
PA_tika-s02_02t:370_0	Saddhāya vimuttoti etena sabbathā avimuttassapi saddhāmattena vimuttabhāvo dīpito	370	
PA_tika-s02_02t:370_1	hoti. Saddhāvimuttoti vā saddhāya adhimuttoti attho. Vuttanayenevāti “sotāpattiphala”ntiādinā	370	
PA_tika-s02_02t:370_2	vuttanayena. Saddahantassāti “ekaṃsato ayaṃ paṭipadā kilesakkhayaṃ āvahati sammāsambuddhena	370	
PA_tika-s02_02t:370_3	bhāsitattā”ti evaṃ saddahantassa. Yasmā panassa aniccānupassanādīhi niccasaññāpahānavasena	370	
PA_tika-s02_02t:370_4	bhāvanāya pubbenāparaṃ visesaṃ passato tattha tattha paccakkhatāpi atthi, tasmā vuttaṃ	370	
PA_tika-s02_02t:370_5	“saddahantassa viyā”ti. Sesapadadvayaṃ tasseva vevacanaṃ. Ettha ca pubbabhāgamaggabhāvanāti	370	
PA_tika-s02_02t:370_6	vacanena āgamanīyapaṭipadānānattena saddhāvimuttadiṭṭhippattānaṃ paññānānattaṃ hotīti	370	
PA_tika-s02_02t:370_7	dassitaṃ. Abhidhammaṭṭhakathāyampi “nesaṃ kilesappahāne nānattaṃ natthi, paññāya	370	
PA_tika-s02_02t:370_8	nānattaṃ atthiyevā”ti vatvā – “āgamanīyanānatteneva saddhāvimutto diṭṭhippattaṃ na	370	
PA_tika-s02_02t:370_9	pāpuṇātīti sanniṭṭhānaṃ kata”nti vuttaṃ.	370	
PA_tika-s02_02t:371_0	Paññāsaṅkhātaṃ dhammaṃ adhimattatāya pubbaṅgamaṃ hutvā pavattaṃ anussaratīti dhammānusārī.	371	
PA_tika-s02_02t:371_1	Tenāha “dhammo”tiādi. Saddhaṃ anussarati saddhāpubbaṅgamaṃ maggaṃ bhāvetīti imamatthaṃ	371	
PA_tika-s02_02t:371_2	“eseva nayo”ti atidisati. Paññaṃ vāhetīti paññāvāhī, paññaṃ sātisayaṃ pavattetīti	371	
PA_tika-s02_02t:371_3	attho. Tenāha “paññāpubbaṅgamaṃ ariyamaggaṃ bhāvetī”ti. Saddhāvāhinti ettha vuttanayena	371	
PA_tika-s02_02t:371_4	attho veditabbo. Ubhatobhāgavimuttādikathāti ubhatobhāgavimuttādīsu āgamanato paṭṭhāya	371	
PA_tika-s02_02t:371_5	vattabbakathā. Etesanti yathāvuttānaṃ ubhatobhāgavimuttādīnaṃ. Idhāti imasmiṃ kīṭāgirisutte.	371	
PA_tika-s02_02t:371_6	Nanu ca aṭṭhasamāpattilābhivasena ubhatobhāgavimutto kāyasakkhīādayo ca abhidhamme	371	
PA_tika-s02_02t:371_7	āgatā, kathamidha arūpajjhānalābhīvaseneva uddhaṭāti codanaṃ sandhāyāha “yasmā”tiādi.	371	
PA_tika-s02_02t:372_0	Phusitvā patvā. Paññāya cassa disvā āsavā parikkhīṇā hontīti na āsavā paññāya passīyanti,	372	
PA_tika-s02_02t:372_1	dassanakāraṇā paññāya parikkhīṇā “disvā paññāya parikkhīṇā”ti vuttā. Dassanāyattaparikkhayattā	372	
PA_tika-s02_02t:372_2	eva hi dassanaṃ āsavānaṃ khayassa purimakiriyā hotīti. Tathāgatena paveditāti bodhimaṇḍe	372	
PA_tika-s02_02t:372_3	nisīditvā tathāgatena paṭividdhā viditā pacchā paresaṃ pākaṭīkatā. “Catusaccadhammā”ti	372	
PA_tika-s02_02t:372_4	vatvā tadantogadhattā sīlādīnaṃ “imasmiṃ ṭhāne sīlaṃ kathita”ntiādi vuttaṃ. Atthenāti	372	
PA_tika-s02_02t:372_5	avippaṭisārādipayojanena tasmiṃ tasmiṃ pītiādikena atthena. Kāraṇenāti sappurisūpanissayādinā	372	
PA_tika-s02_02t:372_6	kāraṇena tasmiṃ tasmiṃ samādhiādipadaṭṭhānatāya sīlādi kāraṇe. Ciṇṇacaritattāti saddhāciṇṇabhāvena	372	
PA_tika-s02_02t:372_7	sambodhāvahabhāve. Tattha tattha vicaritā visesena caritā, tesu tena paññā suṭṭhu	372	
PA_tika-s02_02t:372_8	carāpitāti attho. Patiṭṭhitā hoti maggena āgatattā. Mattāya parittappamāṇena. Olokanaṃ	372	
PA_tika-s02_02t:372_9	khamanti, paññāya gahetabbataṃ upenti.	372	
PA_tika-s02_02t:373_0	Tayoti kāyasakkhidiṭṭhippattasaddhāvimuttā. Yathāṭhitova pāḷiattho, na tattha kiñci	373	
PA_tika-s02_02t:373_1	niddhāretvā vattabbaṃ atthīti suttantapariyāyena avuttaṃ vadati. Tassa maggassāti	373	
PA_tika-s02_02t:373_2	sotāpattimaggassa yaṃ kātabbaṃ, tassa adhigatattā. Upari pana tiṇṇaṃ maggānaṃ atthāya	373	
PA_tika-s02_02t:373_3	sevamānā anulomasenāsanaṃ, bhajamānā kalyāṇamitte, samannānayamānā indriyāni anupubbena	373	
PA_tika-s02_02t:373_4	bhāvanāmaggappaṭipāṭiyā arahattaṃ pāpuṇissanti maggassa anekacittakkhaṇikatāyāti	373	
PA_tika-s02_02t:373_5	ayamettha suttapadese pāḷiyā attho.	373	
PA_tika-s02_02t:374_0	Imameva pāḷiṃ gahetvāti “katamo ca puggalo saddhānusārī”ti maggaṭṭhe puggale vatvā	374	
PA_tika-s02_02t:374_1	“imassa kho ahaṃ, bhikkhave”tiādinā tesaṃ vasena anulomasenāsanasevanādīnaṃ vuttattā	374	
PA_tika-s02_02t:374_2	imameva yathāvuttaṃ pāḷipadesaṃ gahetvā “lokuttaradhammo bahucittakkhaṇiko”ti vadati.	374	
PA_tika-s02_02t:374_3	So vattabboti so vitaṇḍavādī evaṃ vattabbo. Yadi maggaṭṭhapuggale vatvā anulomikasenāsanasevanādi	374	
PA_tika-s02_02t:374_4	pāḷiyaṃ vuttanti maggasamaṅgino eva hutvā te tathā paṭipajjanti, evaṃ sante senāsanapaṭisaṃyuttarūpādivipassanaggahaṇasmiṃ	374	
PA_tika-s02_02t:374_5	tava matena maggasamaṅgino eva āpajjeyyuṃ, na cetaṃ evaṃ hoti, tasmā suttaṃ me laddhanti	374	
PA_tika-s02_02t:374_6	yaṃ kiñci mā kathehīti vāretabbo. Tenāha “yadi aññena cittenā”tiādi. Tattha evaṃ	374	
PA_tika-s02_02t:374_7	santeti nānācitteneva senāsanapaṭisevanādike sati. Tattha pāḷiyaṃ yadi lokuttaradhammasamaṅgino	374	
PA_tika-s02_02t:374_8	eva pañcaviññāṇasamaṅgikālepi lokuttarasamaṅgitaṃ sace sampaṭicchasi, satthārā saddhiṃ	374	
PA_tika-s02_02t:374_9	paṭivirujjhasi suttavirodhadīpanato. Tenāha “satthārā hī”tiādi. Dhammavicāraṇā nāma	374	
PA_tika-s02_02t:374_10	tuyhaṃ avisayo, tasmā yāguṃ pivāhīti uyyojetabbo.	3741	
PA_tika-s02_02t:375_0	183. Ādikenevāti paṭhameneva. Anupubbasikkhāti anupubbeneva pavattasikkhāya. Tenāha	375	
PA_tika-s02_02t:375_1	“karaṇatthe paccattavacana”nti. Saddhā jātā etassāti saddhājāto, agyāhitātipakkhepena	375	
PA_tika-s02_02t:375_2	jāta-saddassa pacchāvacanaṃ. Evametanti adhimuccanaṃ okappaniyasaddhā. Santike nisīdati	375	
PA_tika-s02_02t:375_3	upaṭṭhānavasena. Sādhukaṃ katvā dhāretīti yathāsutaṃ dhammaṃ vācuggatakaraṇavasena	375	
PA_tika-s02_02t:375_4	taṃ paguṇaṃ katvā sāravasena dhāreti. Chando jāyatīti dhammesu nijjhānakkhamesu ime	375	
PA_tika-s02_02t:375_5	dhamme bhāvanāpaññāya paccakkhato ussāmīti kattukamyatākusalacchando jāyati. Ussahatīti	375	
PA_tika-s02_02t:375_6	chando uppādamatte aṭṭhatvā tato bhāvanārambhavasena ussahati. Tulayatiti sammasanavasena	375	
PA_tika-s02_02t:375_7	saṅkhāre. Tīraṇavipassanāya tulayantoti tīraṇapariññāya jānitvā upari pahānapariññāya	375	
PA_tika-s02_02t:375_8	vasena paritulayanto paṭijānanto. Maggapadhānaṃ padahatīti maggalakkhaṇaṃ padhānikaṃ	375	
PA_tika-s02_02t:375_9	maggaṃ padahati. Pesitacittoti nibbānaṃ pati pesitacitto. Nāmakāyenāti maggappaṭipāṭiyā	375	
PA_tika-s02_02t:375_10	taṃtaṃmaggasampayuttanāmakāyena. Na pana kiñci āhāti dūratāya samānaṃ na kiñci vacanaṃ	3751	
PA_tika-s02_02t:375_11	bhagavā āha te daḷhataraṃ niggaṇhituṃ.	3751	
PA_tika-s02_02t:376_0	184. Paṇena vohārena byākaraṇaṃ paṇaviyā, paṇaviyā abhāvena opaṇaviyā, na upetīti	376	
PA_tika-s02_02t:376_1	na yujjati. Tanti idaṃ idha adhippetaṃ paṇo paṇaviyaṃ dassetuṃ. Tayidaṃ sabbaṃ bhagavā	376	
PA_tika-s02_02t:376_2	“mayaṃ kho, āvuso, sāyañceva bhuñjāmā”ti assajipunabbasukehi vuttaṃ sikkhāya avattanabhāvadīpanavacanaṃ sandhāya vadati.	376	
PA_tika-s02_02t:377_0	Ukkhipitvāti sīsena gahetvā viya samādāya. Anudhammoti anurūpo sabhāvo, sāvakabhāvassa	377	
PA_tika-s02_02t:377_1	anucchavikā paṭipatti. Rohanīyanti viruḷhibhāvaṃ. Siniyhati ettha, etena vāti sineho,	377	
PA_tika-s02_02t:377_2	kāraṇaṃ. Taṃ ettha atthīti sinehavantaṃ, pādakanti attho. Taco ekaṃ aṅganti taco	377	
PA_tika-s02_02t:377_3	vīrapakkhabhāve ekamaṅgaṃ. Padhānaṃ anuyuñjantassa hi tace palujjamānepi taṃnimittaṃ	377	
PA_tika-s02_02t:377_4	avosānaṃ anāpajjanakasseva vīriyassa ekaṃ aṅgaṃ ekaṃ kāraṇaṃ. Evaṃ sesesu vattabbaṃ.	377	
PA_tika-s02_02t:377_5	Tenāha – “arahattaṃ appatvā na vuṭṭhahissāmīti evaṃ paṭipajjatī”ti. Sesaṃ suviññeyyameva.	377	
PA_tika-s02_02t:378	Kīṭāgirisuttavaṇṇanāya līnatthappakāsanā samattā.	37	
PA_tika-s02_02t:379	Niṭṭhitā ca bhikkhuvaggavaṇṇanā.	37	
PA_tika-s02_02t:380	3. Paribbājakavaggo	38	
PA_tika-s02_02t:381	1. Tevijjavacchasuttavaṇṇanā	38	
PA_tika-s02_02t:382_0	185. Tatthāti ekapuṇḍarīkasaññite paribbājakārāme. Anāgatapubbo lokiyasamudāhāravasena	382	
PA_tika-s02_02t:382_1	“cirassaṃ kho, bhante”tiādinā vuccati, ayaṃ panettha āgatapubbataṃ upādāya tathā	382	
PA_tika-s02_02t:382_2	vutto. Bhagavā hi kesañci vimuttijananatthaṃ, kesañci indriyaparipākatthaṃ, kesañci	382	
PA_tika-s02_02t:382_3	visesādhigamatthaṃ kadāci titthiyārāmaṃ upagacchati. Ananuññāya ṭhatvāti ananujānitabbe	382	
PA_tika-s02_02t:382_4	ṭhatvā. Anujānitabbaṃ siyā anaññātassa ñeyyassa abhāvato. Yāvatakañhi ñeyyaṃ, tāvatakaṃ	382	
PA_tika-s02_02t:382_5	bhagavato ñāṇaṃ, yāvatakañca bhagavato ñāṇaṃ tāvatakaṃ ñeyyaṃ. Tenevāha – “na tassa	382	
PA_tika-s02_02t:382_6	adiṭṭhamidhatthi kiñci, atho aviññātamajānitabba”ntiādi. Sabbaññutaññāṇena hi bhagavā	382	
PA_tika-s02_02t:382_7	āvajjetvā pajānāti. Vuttañhetaṃ “āvajjanapaṭibaddhaṃ buddhassa bhagavato ñāṇa”nti.	382	
PA_tika-s02_02t:382_8	Yadi evaṃ “caraṃ samāhito nāgo, tiṭṭhaṃ nāgo samāhito”ti idaṃ suttapadaṃ kathanti?	382	
PA_tika-s02_02t:382_9	Vikkhepābhāvadīpanapadametaṃ, na anāvajjanenapi ñāṇānaṃ pavattiparidīpanaṃ. Yaṃ panettha	382	
PA_tika-s02_02t:382_10	vattabbaṃ, taṃ heṭṭhā vitthārato vuttameva.	3821	
PA_tika-s02_02t:383_0	186. Yāvadevāti idaṃ yathāruci pavatti viya aparāparuppattipi icchitabbāti tadabhāvaṃ	383	
PA_tika-s02_02t:383_1	dassento āha – “sakiṃ khīṇānaṃ āsavānaṃ puna khepetabbābhāvā”ti. Paccuppannajānanaguṇanti	383	
PA_tika-s02_02t:383_2	idaṃ dibbacakkhuñāṇassa paribhaṇḍañāṇaṃ anāgataṃsañāṇaṃ anādiyitvā vuttaṃ, tassa	383	
PA_tika-s02_02t:383_3	pana vasena anāgataṃsañāṇaguṇaṃ dassetīti vattabbaṃ siyā.	383	
PA_tika-s02_02t:384_0	Gihiparikkhāresūti vatthābharaṇādidhanadhaññādigihiparikkhāresu. Gihiliṅgaṃ pana	384	
PA_tika-s02_02t:384_1	appamāṇaṃ, tasmā gihibandhanaṃ chinditvā dukkhassantakarā hontiyeva. Sati pana dukkhassantakiriyāya	384	
PA_tika-s02_02t:384_2	gihiliṅge te na tiṭṭhantiyevāti dassento “yepī”tiādimāha. Sukkhāpetvā samucchinditvā.	384	
PA_tika-s02_02t:384_3	Arahattaṃ pattadivaseyeva pabbajanaṃ vā parinibbānaṃ vāti ayaṃ nayo na sabbasādhāraṇoti	384	
PA_tika-s02_02t:384_4	āha “bhūmadevatā pana tiṭṭhantī”ti. Tattha kāraṇavacanaṃ “nilīyanokāsassa atthitāyā”ti.	384	
PA_tika-s02_02t:384_5	Araññapabbatādipavivekaṭṭhānaṃ nilīyanokāso. Sesakāmabhaveti kāmaloke. Laḷitajanassāti	384	
PA_tika-s02_02t:384_6	ābharaṇālaṅkāranaccagītādivasena vilāsayuttajanassa.	384	
PA_tika-s02_02t:385_0	Sopīti “so aññatra ekenā”ti vutto sopi. Karato na karīyati pāpanti evaṃ na kiriyaṃ	385	
PA_tika-s02_02t:385_1	paṭibāhati. Yadi attānaṃyeva gahetvā katheti, atha kasmā mahāsatto tadā ājīvakapabbajjaṃ	385	
PA_tika-s02_02t:385_2	upagacchīti āha “tadā kirā”tiādi. Tassapīti na kevalaṃ aññesaṃ eva pāsaṇḍānaṃ, tassapi.	385	
PA_tika-s02_02t:385_3	Vīriyaṃ na hāpesīti tapojigucchavādaṃ samādiyitvā ṭhito virāgatthāya taṃ samādiṇṇavattaṃ	385	
PA_tika-s02_02t:385_4	na pariccaji, satthusāsanaṃ na chaḍḍesi. Tenāha – “kiriyavādī hutvā sagge nibbattatī”ti.	385	
PA_tika-s02_02t:386	Tevijjavacchasuttavaṇṇanāya līnatthappakāsanā samattā.	38	
PA_tika-s02_02t:387	2. Aggivacchasuttavaṇṇanā	38	
PA_tika-s02_02t:388_0	187. Lokassa sassatatāpavattipaṭikkhepavasena pavatto vādo ucchedavādo eva hotīti	388	
PA_tika-s02_02t:388_1	sassataggāhābhāve ucchedaggāhabhāvato puna paribbājakena “asassato loko”ti vadantena	388	
PA_tika-s02_02t:388_2	ucchedaggāho pucchito, bhagavatāpi so eva paṭikkhittoti āha “dutiye nāhaṃ ucchedadiṭṭhiko”ti.	388	
PA_tika-s02_02t:388_3	Antānantikādivasenāti ettha antānantikaggahaṇena antavā loko anantavā lokoti imaṃ	388	
PA_tika-s02_02t:388_4	vādadvayamāha. Ādi-saddena “taṃ jīvaṃ taṃ sarīra”ntiādivādacatukkaṃ saṅgaṇhāti, itaraṃ	388	
PA_tika-s02_02t:388_5	pana dvayaṃ sarūpeneva gahitanti. Paṭikkhepo veditabboti “tatiye nāhaṃ antavādiṭṭhiko,	388	
PA_tika-s02_02t:388_6	catutthe nāhaṃ anantavādiṭṭhiko”ti evamādinā paṭikkhepo veditabbo. “Hoti tathāgato	388	
PA_tika-s02_02t:388_7	paraṃ maraṇā”ti ayampi sassatavādo, so ca kho aparantakappikavasena, “sassato loko”ti	388	
PA_tika-s02_02t:388_8	pana pubbantakappikavasenāti ayametesaṃ viseso. “Na hoti tathāgato paraṃ maraṇā”ti	388	
PA_tika-s02_02t:388_9	ayampi ucchedavādo, so ca kho sattavasena, “asassato loko”ti pana sattasaṅkhāravasenāti vadanti.	388	
PA_tika-s02_02t:389_0	189. Sappatibhayaṃ uppajjanato saha dukkhenāti sadukkhaṃ. Tenāha “kilesadukkhenā”tiādi.	389	
PA_tika-s02_02t:389_1	Tesaṃyevāti kilesadukkhavipākadukkhānaṃyeva. Saupaghātakanti sabādhaṃ. Saupāyāsanti	389	
PA_tika-s02_02t:389_2	saparissamaṃ saupatāpaṃ sapīḷaṃ. Sapariḷāhanti sadarathaṃ.	389	
PA_tika-s02_02t:390_0	Kiñci diṭṭhigatanti imā tāva aṭṭha diṭṭhiyo mā hontu, atthi pana, bho gotama, yaṃ	390	
PA_tika-s02_02t:390_1	kiñci diṭṭhigataṃ gahitaṃ. Na hi tāya diṭṭhiyā vinā kañci samayaṃ pavattetuṃ yujjatīti	390	
PA_tika-s02_02t:390_2	adhippāyena pucchati. Apaviddhanti samucchedappahānavasena chaḍḍitaṃ. Paññāya diṭṭhanti	390	
PA_tika-s02_02t:390_3	vipassanāpaññāsahitāya maggapaññāya bhagavatā paṭividdhaṃ. Yattha uppajjanti, taṃ	390	
PA_tika-s02_02t:390_4	sattaṃ mathenti sammaddantīti mathitāti āha “mathitānanti tesaṃyeva vevacana”nti.	390	
PA_tika-s02_02t:390_5	Kañci dhammanti rūpadhammaṃ arūpadhammaṃ vā. Anupādiyitvāti aggahetvā.	390	
PA_tika-s02_02t:391_0	190. Na upetīti saṅkhaṃ na gacchatīti atthoti āha “na yujjatī”ti. Anujānitabbaṃ siyā	391	
PA_tika-s02_02t:391_1	anupādāvimuttassa kañcipi uppattiyā abhāvato. “Evaṃ vimuttacitto na upapajjatī”ti	391	
PA_tika-s02_02t:391_2	kāmañcetaṃ sabhāvapavedanaṃ parinibbānaṃ, eke pana ucchedavādino “mayampi ‘satto	391	
PA_tika-s02_02t:391_3	āyatiṃ na upapajjatī’ti vadāma, samaṇo gotamopi tathā vadatī”ti ucchedabhāveyeva	391	
PA_tika-s02_02t:391_4	patiṭṭhahissanti, tasmā bhagavā “na upapajjatīti kho vaccha na upetī”ti āha. “Upapajjatī”ti	391	
PA_tika-s02_02t:391_5	pana vutte sassatameva gaṇheyyāti yojanā. Sesadvayepi eseva nayo. Appatiṭṭhoti ucchedavādādivasena	391	
PA_tika-s02_02t:391_6	patiṭṭhārahito. Anālamboti tesaṃyeva vādānaṃ olambārammaṇassa abhāvena anālambo.	391	
PA_tika-s02_02t:391_7	Sukhapavesanaṭṭhānanti tesaññeva vādānaṃ sukhapavesanokāsaṃ mā labhatūti. Ananuññāya	391	
PA_tika-s02_02t:391_8	ṭhatvāti “na upapajjatī”tiādinā anujānitabbāya paṭiññāya ṭhānahetu. Anuññampīti anujānitabbampi	391	
PA_tika-s02_02t:391_9	dutiyapañhaṃ paṭikkhipi. Pariyatto pana dhammo atthato paccayākāro evāti āha “dhammoti	391	
PA_tika-s02_02t:391_10	paccayākāradhammo”ti. Aññattha payogenāti imamhā niyyānikasāsanā aññasmiṃ micchāsamaye	3911	
PA_tika-s02_02t:391_11	pavattappayogena, aniyyānikaṃ vividhaṃ micchāpaṭipattiṃ paṭipajjantenāti attho. “Aññavādiyakenā”tipi	3911	
PA_tika-s02_02t:391_12	pāṭho, paccayākārato aññākāradīpakaācariyavādaṃ paggayha tiṭṭhantenāti attho.	3911	
PA_tika-s02_02t:392	191. Appaccayoti anupādāno, nirindhanoti attho.	39	
PA_tika-s02_02t:393_0	192. Yena rūpenāti yena bhūtupādādibhedena rūpadhammena. Taṃ rūpaṃ tappaṭibaddhasaṃyojanappahānena	393	
PA_tika-s02_02t:393_1	khīṇāsava-tathāgatassa pahīnaṃ anuppattidhammataṃ āpannaṃ. Tena vuttaṃ pāḷiyaṃ “anuppādadhamma”ntiādi.	393	
PA_tika-s02_02t:393_2	Aññesaṃ jānanāya abhāvaguṇatāya guṇagambhīro. “Ettakā guṇā”ti pamāṇaṃ gaṇhituṃ na	393	
PA_tika-s02_02t:393_3	sakkuṇeyyo. “Īdisā etassa guṇā”ti pariyogāhituṃ asakkuṇeyyatāya duppariyogāḷhoti.	393	
PA_tika-s02_02t:393_4	Dujjānoti agādhatāya gambhīro “ettakāni udakaḷhakasatānī”tiādinā pametuṃ na sakkāti	393	
PA_tika-s02_02t:393_5	appameyyo, tato eva dujjāno. Evamevānti yathā mahāsamuddo gambhīro appameyyo dujjāno,	393	
PA_tika-s02_02t:393_6	evameva khīṇāsavopi guṇavasena, tasmā ayaṃ rūpādiṃ gahetvā rūpītiādivohāro bhaveyya,	393	
PA_tika-s02_02t:393_7	parinibbutassa pana tadabhāvā tathā paññāpetuṃ na sakkā, tato taṃ ārabbha upapajjatītiādi	393	
PA_tika-s02_02t:393_8	na yujjeyya. Yathā pana vijjamāno eva jātavedo byattena purisena nīyamāno puratthimādidisaṃ	393	
PA_tika-s02_02t:393_9	gatoti vucceyya, na nibbuto, evaṃ khīṇāsavopīti dassento “evamevā”tiādimāha.	393	
PA_tika-s02_02t:394_0	Aniccatāti ettha aniccatāgahaṇaṃ asāranidassanaṃ. Tena yathā so sālarukkho sākhāpalāsādiasārāpagamena	394	
PA_tika-s02_02t:394_1	suddho sāre patiṭṭhito, evamayaṃ dhammavinayo sāsavasaṅkhātaasāravigamena lokuttaradhammasāre	394	
PA_tika-s02_02t:394_2	patiṭṭhitoti dasseti. Sesaṃ suviññeyyameva.	394	
PA_tika-s02_02t:395	Aggivacchasuttavaṇṇanāya līnatthappakāsanā samattā.	39	
PA_tika-s02_02t:396	3. Mahāvacchasuttavaṇṇanā	39	
PA_tika-s02_02t:397_0	193. Saha kathā etassa atthīti sahakathī, “mayaṃ pucchāvasena tumhe vissajjanavasenā”ti	397	
PA_tika-s02_02t:397_1	evaṃ sahapavattakathoti attho. Etasseva kathitāni, tattha paṭhame vijjāttayaṃ desitaṃ,	397	
PA_tika-s02_02t:397_2	dutiye agginā dassitanti tevijjavacchasuttaṃ aggivacchasuttanti nāmaṃ visesetvā vuttaṃ.	397	
PA_tika-s02_02t:397_3	Sīghaṃ laddhiṃ na vissajjenti, yasmā saṅkhārānaṃ niyatoyaṃ vināso anaññasamuppādo,	397	
PA_tika-s02_02t:397_4	hetusamuppannāpi na cirena nijjhānaṃ khamanti, na lahuṃ. Tenāha “vasātela …pe… sujjhantī”ti.	397	
PA_tika-s02_02t:397_5	Pacchimagamanaṃ ñāṇassa paripākaṃ gatattā. Yaṭṭhiṃ ālambitvā udakaṃ tarituṃ otaranto	397	
PA_tika-s02_02t:397_6	puriso “yaṭṭhiṃ otaritvā udake patamāno”ti vutto. Kammapathavasena vitthāradesananti	397	
PA_tika-s02_02t:397_7	saṃkhittadesanaṃ upādāya vuttaṃ. Tenāha “mūlavasena cetthā”tiādi. Vitthārasadisāti	397	
PA_tika-s02_02t:397_8	kammapathavasena idha desitadesanāva mūlavasena desitadesanaṃ upādāya vitthārasadisā.	397	
PA_tika-s02_02t:397_9	Vitthāradesanā nāma natthīti na kevalaṃ ayameva, atha kho sabbāpi buddhānaṃ nippariyāyena	397	
PA_tika-s02_02t:397_10	ujukena niravasesato vitthāradesanā nāma natthi desanāñāṇassa mahāvisayatāya karaṇasampattiyā	3971	
PA_tika-s02_02t:397_11	ca tajjāya mahānubhāvattā sabbaññutaññāṇassa. Sabbaññutaññāṇasamaṅgitāya hi avasesapaṭisambhidānubhāvitāya	3971	
PA_tika-s02_02t:397_12	aparimitakālasambhatañāṇasambhārasamudāgatāya kadācipi parikkhayānarahāya anaññasādhāraṇāya	3971	
PA_tika-s02_02t:397_13	paṭibhānapaṭisambhidāya pahūtajivhāditadanurūparūpakāyasampattisampadāya vitthāriyamānā	3971	
PA_tika-s02_02t:397_14	bhagavato desanā kathaṃ parimitā paricchinnā bhaveyya, mahākāruṇikatāya pana bhagavā	3971	
PA_tika-s02_02t:397_15	veneyyajjhāsayānurūpaṃ tattha tattha parimitaṃ paricchinnaṃ katvā niṭṭhapeti. Ayañca	3971	
PA_tika-s02_02t:397_16	attho mahāsīhanādasuttena dīpetabbo. Sabbaṃ saṃkhittameva attajjhāsayavasena akathetvā	3971	
PA_tika-s02_02t:397_17	bodhaneyyapuggalajjhāsayavasena desanāya niṭṭhāpitattā. Na cettha dhammasāsanavirodho	3971	
PA_tika-s02_02t:397_18	pariyāyaṃ anissāya yathādhammaṃ dhammānaṃ bodhitattā sabbalahuttā cāti.	3971	
PA_tika-s02_02t:398	194. Satta dhammā kāmāvacarā sampattasamādānaviratīnaṃ idhādhippetattā.	39	
PA_tika-s02_02t:399	Aniyametvāti “sammāsambuddho, sāvako”ti vā niyamaṃ visesena akatvā. Attānameva…pe… veditabbaṃ, tathā hi paribbājako “tiṭṭhatu bhavaṃ gotamo”ti āha.	39	
PA_tika-s02_02t:400	195. Satthāva arahā hoti paṭipattiyā pāripūribhāvato. Tasmiṃ byākateti tasmiṃ “ekabhikkhupi sāvako”tiādinā suṭṭhu pañhe kathite.	40	
PA_tika-s02_02t:401	196. Sampādakoti paṭipattisampādako.	40	
PA_tika-s02_02t:402_0	197. Sekhāya vijjāyāti sekhalakkhaṇappattāya maggapaññāya sātisayaṃ katvā karaṇavasena	402	
PA_tika-s02_02t:402_1	vuttā, phalapaññā pana tāya pattabbattā kammabhāvena vuttā. Tenāha “heṭṭhimaphalattayaṃ	402	
PA_tika-s02_02t:402_2	pattabba”nti. Imaṃ panettha aviparītamatthaṃ pāḷito eva viññāyamānaṃ appaṭivijjhanato	402	
PA_tika-s02_02t:402_3	vitaṇḍavādī “yāvatakaṃ sekhena pattabbaṃ, anuppattaṃ taṃ mayā”ti vacanalesaṃ gahetvā	402	
PA_tika-s02_02t:402_4	“arahattamaggopi anena pattoyevā”ti vadati. Evanti idāni vuccamānāya gāthāya.	402	
PA_tika-s02_02t:403_0	Kilesāni pahāya pañcāti pañcorambhāgiyasaṃyojanasaṅkhāte saṃkilese pahāya pajahitvā,	403	
PA_tika-s02_02t:403_1	pahānahetu vā. Paripuṇṇasekhoti sabbaso vaḍḍhitasekhadhammo. Aparihānadhammoti aparihānasabhāvo.	403	
PA_tika-s02_02t:403_2	Na hi yassa phātigatehi sīlādidhammehi parihāni atthi, samādhimhi paripūrakāritāya	403	
PA_tika-s02_02t:403_3	cetovasippatto. Tenāha “samāhitindriyo”ti. Aparihānadhammattāva ṭhitatto.	403	
PA_tika-s02_02t:404_0	Anāgāminā hi asekhabhāvāvahā dhammā paripūretabbā, na sekhabhāvāvahāti so ekantaparipuṇṇe	404	
PA_tika-s02_02t:404_1	sekho vutto. Etaṃ na buddhavacananti “maggo bahucittakkhaṇiko”ti etaṃ vacanaṃ na	404	
PA_tika-s02_02t:404_2	buddhavacanaṃ anantarekantavipākadānato, bahukkhattuṃ pavattane payojanābhāvato ca	404	
PA_tika-s02_02t:404_3	lokuttarakusalassa, “samādhimānantarikaññamāhu, na pāraṃ diguṇaṃ yantī”ti evamādīni	404	
PA_tika-s02_02t:404_4	suttapadāni etassatthasādhakāni. Orambhāgiyasaṃyojanappahānena sekkhadhammaparipūribhāvassa	404	
PA_tika-s02_02t:404_5	vuttatāya attho tava vacanena virujjhatīti. Assa āyasmato vacchassa.	404	
PA_tika-s02_02t:405_0	198. Abhiññā vā kāraṇanti yañhi taṃ tatra tatra sakkhibhabbatāsaṅkhātaṃ iddhividhapaccanubhavanādi,	405	
PA_tika-s02_02t:405_1	tassa abhiññā kāraṇaṃ. Atha iddhividhapaccanubhavanādi abhiññā, evaṃ sati abhiññāpādakajjhānaṃ	405	
PA_tika-s02_02t:405_2	kāraṇaṃ. Avasāne chaṭṭhābhiññāya pana arahattaṃ. Ettha ca yasmā paṭhamasutte āsavakkhayo	405	
PA_tika-s02_02t:405_3	adhippeto, āsavā khīṇā eva, na puna khepetabbā, tasmā tattha “yāvadevā”ti na vuttaṃ.	405	
PA_tika-s02_02t:405_4	Idha phalasamāpatti adhippetā, sā ca punappunaṃ samāpajjīyati, tasmā “yāvadevā”ti	405	
PA_tika-s02_02t:405_5	vuttaṃ. Tato eva hi “arahattaṃ vā kāraṇa”nti vuttaṃ. Tañhi “kudāssu nāmāhaṃ tadāyatanaṃ	405	
PA_tika-s02_02t:405_6	upasampajja viharissāmi, yadariyā etarahi upasampajja viharantī”ti anuttaresu vimokkhesu	405	
PA_tika-s02_02t:405_7	pihaṃ upaṭṭhapetvā abhiññā nibbattentassa kāraṇaṃ, tayidaṃ sabbasādhāraṇaṃ na hotīti	405	
PA_tika-s02_02t:405_8	sādhāraṇavasena naṃ dassento “arahattassa vipassanā vā”ti āha.	405	
PA_tika-s02_02t:406_0	200. Paricaranti nāma vippakatabrahmacariyavāsattā. Pariciṇṇo hoti sāvakena nāma	406	
PA_tika-s02_02t:406_1	satthu dhamme kattabbā paricariyā sammadeva niṭṭhāpitattā. Tenāha “iti…pe… thero	406	
PA_tika-s02_02t:406_2	evamāhā”ti. Tesaṃ guṇānanti tesaṃ asekkhaguṇānaṃ. Sesaṃ suviññeyyameva.	406	
PA_tika-s02_02t:407	Mahāvacchasuttavaṇṇanāya līnatthappakāsanā samattā.	40	
PA_tika-s02_02t:408	4. Dīghanakhasuttavaṇṇanā	40	
PA_tika-s02_02t:409_0	201. Khananaṃ khataṃ, sūkarassa khataṃ ettha atthīti sūkarakhatā, sūkarassa vā imasmiṃ	409	
PA_tika-s02_02t:409_1	buddhuppāde paṭhamaṃ khataṃ upādāya sūkarakhatā, tāya. Evaṃnāmaketi evaṃ itthiliṅgavasena	409	
PA_tika-s02_02t:409_2	laddhanāmake. Paṃsudhoteti dhotapaṃsuke. Otaritvā abhiruhitabbanti pakatibhūmito	409	
PA_tika-s02_02t:409_3	anekehi sopānaphalakehi otaritvā puna leṇadvāraṃ katipayehi abhiruhitabbaṃ.	409	
PA_tika-s02_02t:410_0	Ṭhitakovāti mātulassa ṭhitattā tattha sagāravasapatissavasena ṭhitakova. Kiñcāpi	410	
PA_tika-s02_02t:410_1	sabba-saddo avisesato anavasesapariyādāyako, vatthuadhippāyānurodhī pana saddappayogoti	410	
PA_tika-s02_02t:410_2	tamatthaṃ sandhāya paribbājako “sabbaṃ me nakkhamatī”ti āha. Yā loke manussaupapattiyotiādikā	410	
PA_tika-s02_02t:410_3	upapattiyo, tā anatthasamudāgatā tattha tattheva sattānaṃ ucchijjanato, tasmā samayavādīhi	410	
PA_tika-s02_02t:410_4	vuccamānā sabbā āyatiṃ uppajjanaupapatti na hoti. Jalabubbuḷakā viya hi ime sattā	410	
PA_tika-s02_02t:410_5	tattha tattha samaye uppajjitvā bhijjanti, tesaṃ tattha paṭisandhi natthīti assa	410	
PA_tika-s02_02t:410_6	adhippāyo. Tenāha “paṭisandhiyo”tiādi. Assa adhippāyaṃ muñcitvāti yenādhippāyena	410	
PA_tika-s02_02t:410_7	paribbājako “sabbaṃ me nakkhamatī”ti āha, taṃ tassa adhippāyaṃ jānantopi ajānanto	410	
PA_tika-s02_02t:410_8	viya hutvā tassa akkhare tāva dosaṃ dassentoti padesasabbaṃ sandhāya tena vuttaṃ,	410	
PA_tika-s02_02t:410_9	sabbasabbavisayaṃ katvā tattha dosaṃ gaṇhanto. Yathā loke kenaci “sabbaṃ vuttaṃ,	410	
PA_tika-s02_02t:410_10	taṃ musā”ti vutte tassa vacanassa sabbantogadhattā musābhāvo āpajjeyya, evaṃ imassapi	4101	
PA_tika-s02_02t:410_11	“sabbaṃ me nakkhamatī”ti vadato tathā pavattā diṭṭhipi nakkhamatīti atthato āpannameva	4101	
PA_tika-s02_02t:410_12	hoti. Tenāha bhagavā – “esāpi te diṭṭhi nakkhamatī”ti. Yathā pana kenaci “sabbaṃ	4101	
PA_tika-s02_02t:410_13	vuttaṃ musā”ti vutte adhippāyānurodhinī saddappavatti, tassa vacanaṃ muñcitvā tadaññesameva	4101	
PA_tika-s02_02t:410_14	musābhāvo ñāyāgato, evamidhāpi “sabbaṃ me nakkhamatī”ti vacanato yassā diṭṭhiyā vasena	4101	
PA_tika-s02_02t:410_15	“sabbaṃ me nakkhamatī”ti tena vuttaṃ, taṃ diṭṭhiṃ muñcitvā tadaññameva yathādhippetaṃ	4101	
PA_tika-s02_02t:410_16	sabbaṃ nakkhamatīti ayamattho ñāyāgato, bhagavā pana vādīvaro sukhumāya āṇiyā thūlaṃ	4101	
PA_tika-s02_02t:410_17	āṇiṃ nīharanto viya upāyena tassa diṭṭhigataṃ nīharituṃ tassa adhippāyena avatvā	4101	
PA_tika-s02_02t:410_18	saddavasena tāva labbhamānaṃ dosaṃ dassento “yāpi kho te”tiādimāha. Tena vuttaṃ –	4101	
PA_tika-s02_02t:410_19	“assa adhippāyaṃ muñcitvā akkhare tāva dosaṃ dassento”ti.	4101	
PA_tika-s02_02t:411_0	Paribbājako pana yaṃ sandhāya “sabbaṃ me nakkhamatī”ti mayā vuttaṃ, “ayaṃ so”ti yathāvuttadosapariharaṇatthaṃ	411	
PA_tika-s02_02t:411_1	tasmiṃ atthe vuccamāne esa doso sabbo na hoti, evampi samaṇo gotamo mama vāde dosameva	411	
PA_tika-s02_02t:411_2	āropeyyāti attano ajjhāsayaṃ niguhitvā yathāvuttadosaṃ pariharitukāmo “esā me”tiādimāha.	411	
PA_tika-s02_02t:411_3	Tattha tampassa tādisamevāti yaṃ “sabbaṃ me nakkhamatī”ti gahitaṃ vatthu, tampi tādisameva	411	
PA_tika-s02_02t:411_4	bhaveyyāti. Ayañca sabbantogadhadiṭṭhi mayhampi diṭṭhivatthu, taṃ me khameyyavāti.	411	
PA_tika-s02_02t:411_5	Yasmā pana “esāpi diṭṭhi tuyhaṃ nakkhamatī”ti yāpi diṭṭhi vuttā bhavatā gotamena,	411	
PA_tika-s02_02t:411_6	sāpi mayhaṃ nakkhamati, tasmā sabbaṃ me nakkhamatevāti paribbājakassa adhippāyo.	411	
PA_tika-s02_02t:411_7	Tenāha – “taṃ pariharāmīti saññāya vadatī”ti. Tathā ca vakkhati “tasmāpi ucchedadiṭṭhi	411	
PA_tika-s02_02t:411_8	mayhaṃ nakkhamatī”ti. “Esā me diṭṭhī”ti yā ṭhitibhūtā diṭṭhi, tāya “sabbaṃ me nakkhamatī”ti	411	
PA_tika-s02_02t:411_9	panettha sabbaggahaṇena gahitattā āha – “atthato panassa esā diṭṭhi na me khamatīti	411	
PA_tika-s02_02t:411_10	āpajjatī”ti. Ayaṃ dosoti dassento āha “yassa panā”tiādi. Esāti diṭṭhi. Rucitanti	4111	
PA_tika-s02_02t:411_11	diṭṭhidassanena abhinivisitvā rocetvā gahitaṃ. Tena hi diṭṭhiakkhamena arucitena	4111	
PA_tika-s02_02t:411_12	bhavitabbanti sati diṭṭhiyā akkhamabhāve tato tāya gahitāya khameyya rucceyya yathā,	4111	
PA_tika-s02_02t:411_13	evaṃ sabbassa akkhamabhāveti aparabhāge sabbaṃ khamati ruccatīti āpajjati. Na panesa	4111	
PA_tika-s02_02t:411_14	taṃ sampaṭicchatīti esa “sabbaṃ me nakkhamatī”ti evaṃ vadanto ucchedavādī taṃ vuttanayena	4111	
PA_tika-s02_02t:411_15	sabbassa khamanaṃ ruccanaṃ na sampaṭicchati. Ñāyena vuttamatthaṃ kathaṃ na sampaṭicchatīti	4111	
PA_tika-s02_02t:411_16	āha “kevalaṃ tassāpi ucchedadiṭṭhiyā ucchedameva gaṇhātī”ti. Sabbesañhi dhammānaṃ	4111	
PA_tika-s02_02t:411_17	āyatiṃ uppādaṃ aruccitvā taṃ sandhāya ayaṃ “sabbaṃ me nakkhamatī”ti vadati, ucchedadiṭṭhikesu	4111	
PA_tika-s02_02t:411_18	ca ucchinnesu kuto ucchedadiṭṭhisabhāvoti.	4111	
PA_tika-s02_02t:412_0	Tenāti tena kāraṇena, yasmā idhekacce sattā īdisaṃ diṭṭhiṃ paggayha tiṭṭhanti, tasmāti	412	
PA_tika-s02_02t:412_1	vuttaṃ hoti. Pajahanakena vā cittena ekajjhaṃ gahetvā pajahanakehi appajahanake niddhāretuṃ	412	
PA_tika-s02_02t:412_2	bhagavā “ato…pe… bahutarā”ti avocāti āha – “pajahanakesu nissakka”nti yathā “pañcasīlehi	412	
PA_tika-s02_02t:412_3	pabhāvanā paññavantatarā”ti. “Bahū”ti vatvā na kevalaṃ bahū, atha kho ativiya bahūti	412	
PA_tika-s02_02t:412_4	dassento “bahutarā”ti āha. “Bahū hī”ti nayidaṃ nissakkavacanaṃ, atha kho paccattavacanaṃ.	412	
PA_tika-s02_02t:412_5	Kathaṃ hi-saddoti āha “hi-kāro nipātamatta”nti. Anissakkavacanaṃ tāva tassa pajahanakānaṃ	412	
PA_tika-s02_02t:412_6	bahubhāvato tepi parato “bahutarā”ti vuccīyanti. Mūladassananti ye tādisaṃ dassanaṃ	412	
PA_tika-s02_02t:412_7	paṭhamaṃ upādiyanti, tajjātikameva pacchā gahitadassanaṃ. Vijātiyañhi paṭhamaṃ gahitadassanaṃ	412	
PA_tika-s02_02t:412_8	appahāya vijātiyassa gahaṇaṃ na sambhavati viruddhassa abhinivesassa saha anavaṭṭhānato.	412	
PA_tika-s02_02t:412_9	Aviruddhaṃ pana mūladassanaṃ avissajjitvā visayādibhedabhinnaṃ aparadassanaṃ gahetuṃ	412	
PA_tika-s02_02t:412_10	labbhati. Tenāha “ettha cā”tiādi.	4121	
PA_tika-s02_02t:413_0	Tattha kiñcāpi ekaccasassatavādo sassatucchedābhinivesānaṃ vasena yathākkamaṃ sassatucchedaggāhanajātiko,	413	
PA_tika-s02_02t:413_1	ucchedaggāhena pana sassatābhinivesassa taṃgāhena ca asassatābhinivesassa virujjhanato	413	
PA_tika-s02_02t:413_2	ubhayatthapi “ekaccasassataṃ vā gahetuṃ na sakkā”ti vuttaṃ, tathā “sassataṃ vā ucchedaṃ	413	
PA_tika-s02_02t:413_3	vā na sakkā gahetu”nti ca. Mūlasassatañhi paṭhamaṃ gahitaṃ. Āyatanesupi yojetabbanti	413	
PA_tika-s02_02t:413_4	paṭhamaṃ cakkhāyatanaṃ sassatanti gahetvā aparabhāge na kevalaṃ cakkhāyatanameva	413	
PA_tika-s02_02t:413_5	sassataṃ, sotāyatanampi sassataṃ, ghānāyatanādipi sassatanti gaṇhātītiādinā yojetabbaṃ.	413	
PA_tika-s02_02t:413_6	Āyatanesupīti pi-saddena dhātūnaṃ indriyānampi gāho daṭṭhabbo. Idaṃ sandhāyāti “mūle	413	
PA_tika-s02_02t:413_7	sassata”ntiādinā vuttapaṭhamaggāhassa samānajātiyaṃ aparaggāhaṃ sandhāya.	413	
PA_tika-s02_02t:414_0	Dutiyavāre paṭhamavāre vuttasadisaṃ vuttanayeneva veditabbaṃ. Tattha ādīnavaṃ disvāti	414	
PA_tika-s02_02t:414_1	“yadi rūpaṃ sassataṃ siyā, nayidaṃ ābādhāya saṃvatteyya. Yasmā ca kho idaṃ rūpaṃ	414	
PA_tika-s02_02t:414_2	asassataṃ, tasmā abhiṇhapaṭipīḷanaṭṭhena udayavayavantatāya rūpaṃ aniccaṃ saṅkhataṃ	414	
PA_tika-s02_02t:414_3	paṭiccasamuppannaṃ, sassatābhiniveso micchā”tiādinā tattha sassatavāde ādīnavaṃ dosaṃ	414	
PA_tika-s02_02t:414_4	disvā. Oḷārikanti tasmā paṭipīḷanaṭṭhena ayāthāvaggāhatāya rūpaṃ na saṇhaṃ oḷārikameva.	414	
PA_tika-s02_02t:414_5	Vedanādīnampi aniccādibhāvadassanaṃ rūpavedanāādīnaṃ samānayogakkhamattā. Vissajjetīti pajahati.	414	
PA_tika-s02_02t:415_0	Tisso laddhiyoti sassatucchedaekaccasassatadiṭṭhiyo. Yasmā sassatadiṭṭhikā vaṭṭe	415	
PA_tika-s02_02t:415_1	rajjanassa āsannā. Tathā hi te olīyantīti vuccanti, bhavābhavadiṭṭhīnaṃ vasena imesaṃ	415	
PA_tika-s02_02t:415_2	sattānaṃ saṃsārato sīsukkhipanaṃ natthīti etāva tisso visesato gahetabbā.	415	
PA_tika-s02_02t:416_0	Idhalokaṃ paralokañca atthīti jānātīti ettāvatā sassatadassanassa appasāvajjatākāraṇamāha,	416	
PA_tika-s02_02t:416_1	vaṭṭaṃ assādeti, abhinandatīti iminā dandhavirāgatāya. Tenāha “tasmā”tiādi. Idhalokaṃ	416	
PA_tika-s02_02t:416_2	paralokañca atthīti jānātīti iminā tāsu tāsu gatīsu sattānaṃ saṃsaraṇaṃ paṭikkhipatīti	416	
PA_tika-s02_02t:416_3	dasseti, sukatadukkaṭānaṃ kammānaṃ phalaṃ atthīti jānātīti iminā kammaphalaṃ. Kusalaṃ	416	
PA_tika-s02_02t:416_4	na karotīti iminā kammaṃ, akusalaṃ karonto na bhāyatīti iminā puññāpuññāni sabhāvato	416	
PA_tika-s02_02t:416_5	jāyantīti dasseti. Vaṭṭaṃ assādeti abhinandati tanninnabhāvato. Sīghaṃ laddhiṃ jahituṃ	416	
PA_tika-s02_02t:416_6	na sakkoti vaṭṭupacchedassa aruccanato. Ucchedavādī hi tasmiṃ bhave ucchedaṃ maññati.	416	
PA_tika-s02_02t:416_7	Tato paraṃ idhalokaṃ paralokañca atthīti jānāti sukatadukkaṭānaṃ phalaṃ atthīti jānāti	416	
PA_tika-s02_02t:416_8	kammaphalavādībhāvato. Yebhuyyena hi ucchedavādī sabhāvaniyatiyadicchābhinivesesu	416	
PA_tika-s02_02t:416_9	aññatrābhiniveso hoti. Sīghaṃ dassanaṃ pajahati vaṭṭābhiratiyā abhāvato. Pāramiyo	416	
PA_tika-s02_02t:416_10	pūretuṃ sakkonto paccekabuddho hutvā, lokavohāramatteneva so sammāsambuddho hutvā	4161	
PA_tika-s02_02t:416_11	parinibbāyatīti yojanā. Asakkontoti buddho hotuṃ asakkonto. Abhinīhāraṃ katvā aggasāvakādibhāvassa	4161	
PA_tika-s02_02t:416_12	abhinīhāraṃ sampādetvā. Sāvako hutvāti aggasāvako mahāsāvako hutvā, tatthāpi tevijjo	4161	
PA_tika-s02_02t:416_13	chaḷabhiñño paṭisambhidāppatto vā sukkhavipassako eva vā buddhasāvako hutvā parinibbāyati.	4161	
PA_tika-s02_02t:416_14	Sabbamidaṃ ucchedavādino kalyāṇamittanissayena sammattaniyāmokkamane khippavirāgatādassanatthaṃ	4161	
PA_tika-s02_02t:416_15	āgataṃ. Tenāha “tasmā”tiādi.	4161	
PA_tika-s02_02t:417_0	202. Kañjiyenevāti āranāḷena. Kañjiyasadisena ucchedadassanena. Pūritoti paripuṇṇajjhāsayo.	417	
PA_tika-s02_02t:417_1	Soti paribbājako. Appahāyāti abhinditvā. Viggahoti kalaho idameva saccaṃ, moghamaññanti	417	
PA_tika-s02_02t:417_2	aññamaññaṃ viruddhaggāhoti katvā. Vivādanti viruddhavādaṃ. Vighātanti virodhahetukaṃ	417	
PA_tika-s02_02t:417_3	cittavighātaṃ. Vihesanti viggahavivādanimittaṃ kāyikaṃ cetasikañca kilamathaṃ. Ādīnavaṃ	417	
PA_tika-s02_02t:417_4	disvāti etāsaṃ diṭṭhīnaṃ evarūpo ādīnavo, aniyyānikabhāvatāya pana sampati āyatiñca	417	
PA_tika-s02_02t:417_5	mahādīnavoti evaṃ ādīnavaṃ disvā.	417	
PA_tika-s02_02t:418	205. “Esohamasmi, eso me attā”tiādinā kāyaṃ anvetīti kāyanvayo, soyeva, tassa vā samūho kāyanvayatā, kāyapaṭibaddho kileso. Tenāha “kāyaṃ…pe… attho”ti.	41	
PA_tika-s02_02t:419_0	Asammissabhāvanti asaṅkarato vavatthitabhāvaṃ. Tena tāsaṃ yathāsakaṃ paccayānaṃ uppajjitvā	419	
PA_tika-s02_02t:419_1	vigamaṃ dasseti. Evañhi tāsaṃ kadācipi saṅkaro natthi. Tenāha “tatrāyaṃ saṅkhepattho”tiādi.	419	
PA_tika-s02_02t:419_2	Sarūpaṃ aggahetvā “aññā vedanā”ti aniyamena vuttattā tameva vigamaṃ dassento “anuppannāva	419	
PA_tika-s02_02t:419_3	honti antarahitā vā”ti āha. Sarūpato niyametvā vuccamāne kāci anuppannā vā hoti,	419	
PA_tika-s02_02t:419_4	kāci antarahitā vāti. Cuṇṇavicuṇṇabhāvadassanatthanti khaṇe khaṇe bhijjamānabhāvadassanatthaṃ.	419	
PA_tika-s02_02t:420_0	Na kenaci saṃvadatīti kenaci puggalena saddhiṃ diṭṭhirāgavasena saṃkiliṭṭhacitto	420	
PA_tika-s02_02t:420_1	na vadati. Tenāha “sassataṃ gahetvā”tiādi. Na vivadatīti viruddhabhāvo hutvā na vivadati.	420	
PA_tika-s02_02t:420_2	Parivattetvāti ucchedaṃ gahetvā ekaccasassataṃ gahetvā evaṃ vuttanayena tayopi vādā	420	
PA_tika-s02_02t:420_3	parivattetvā yojetabbā. Tena voharatīti tena lokavohārena lokasamaññaṃ anatidhāvanto	420	
PA_tika-s02_02t:420_4	satto puriso puggalotiādinā voharati, na pana ito bāhirakā viya abhinivisati. Tenāha	420	
PA_tika-s02_02t:420_5	“aparāmasanto”ti. Kañci dhammanti rūpādīsu ekaṃ dhammampi. Parāmāsaggāhena aggaṇhantoti	420	
PA_tika-s02_02t:420_6	“nicca”ntiādinā, “etaṃ mamā”tiādinā ca dhammasabhāvaṃ atikkamitvā parato āmasitvā	420	
PA_tika-s02_02t:420_7	gahaṇena aggaṇhanto.	420	
PA_tika-s02_02t:421_0	Katāvīti katakicco. So vadeyyāti khīṇāsavo bhikkhu ahaṅkāramamaṅkāresu sabbaso samucchinnesupi	421	
PA_tika-s02_02t:421_1	ahaṃ vadāmīti vadeyya. Tattha ahanti niyakajjhattasantāne. Mamanti tassa santakabhūte	421	
PA_tika-s02_02t:421_2	vatthusmiṃ lokaniruḷhe. Samaññanti tattha sukusalatāya loke samaññā kusalo viditvā.	421	
PA_tika-s02_02t:421_3	Vohāramattenāti kevalaṃ paccekabuddho hutvā mahābodhipāramiyo pūretuṃ asakkonto sāvako	421	
PA_tika-s02_02t:421_4	hutvā desavohāramattena na appahīnataṇho viya andhaputhujjano abhinivesanavasena.	421	
PA_tika-s02_02t:422_0	206. Sassatādīsūti sassatābhinivesādīsu. Tesaṃ tesaṃ dhammānanti niddhāraṇe sāmivacanaṃ.	422	
PA_tika-s02_02t:422_1	Sassataṃ abhiññāyāti sassatadiṭṭhiṃ samudayato atthaṅgamato assādato nissaraṇato	422	
PA_tika-s02_02t:422_2	abhivisiṭṭhāya paññāya paṭivijjhitvā. Pahānanti accantappahānaṃ samucchedaṃ. Rūpassa	422	
PA_tika-s02_02t:422_3	pahānanti rūpassa tappaṭibaddhasaññojanappahānena pahānaṃ. Anuppādanirodhena niruddhehi	422	
PA_tika-s02_02t:422_4	āsavehi aggahetvāva cittaṃ vimucci. “Āsavehi cittaṃ vimuccī”ti ettha kiñcipi aggahetvā	422	
PA_tika-s02_02t:422_5	asesetvā. Soḷasa paññāti mahāpaññādikā soḷasa paññā. Caturaṅgasamannāgatoti puṇṇauposathadivasatā,	422	
PA_tika-s02_02t:422_6	kenaci anāmantitameva anekasatānaṃyeva anekasahassānaṃ vā bhikkhūnaṃ sannipatitatā,	422	
PA_tika-s02_02t:422_7	sabbesaṃ ehibhikkhubhāvena upasampannatā, chaḷabhiññatā cāti. Tenāha “tatrimāni aṅgānī”tiādi.	422	
PA_tika-s02_02t:422_8	Yaṃ panettha atthato avibhattaṃ, taṃ suviññeyyameva.	422	
PA_tika-s02_02t:423	Dīghanakhasuttavaṇṇanāya līnatthappakāsanā samattā.	42	
PA_tika-s02_02t:424	5. Māgaṇḍiyasuttavaṇṇanā	42	
PA_tika-s02_02t:425_0	207. Dve māgaṇḍiyāti dve māgaṇḍiyanāmakā. Devagabbhasadisanti devānaṃ vasanaovarakasadisaṃ.	425	
PA_tika-s02_02t:425_1	Etaṃ vuttanti “bhāradvājagottassa brāhmaṇassa agyāgāre tiṇasanthārake”ti etaṃ vuttaṃ.	425	
PA_tika-s02_02t:425_2	Na kevalaṃ taṃ divasamevāti yaṃ divasaṃ māgaṇḍiyo paribbājako tiṇasanthārakaṃ paññattaṃ,	425	
PA_tika-s02_02t:425_3	na kevalaṃ taṃ divasameva bhagavā yenaññataro vanasaṇḍo, tenupasaṅkamīti yojanā.	425	
PA_tika-s02_02t:425_4	Gāmūpacāreti gāmasamīpe. Saññāṇaṃ katvāti saññāṇaṃ katvā viya. Na hi bhagavato tassa	425	
PA_tika-s02_02t:425_5	saññāṇakaraṇe payojanaṃ atthi.	425	
PA_tika-s02_02t:426_0	Samaṇaseyyānurūpanti samaṇassa anucchavikā seyyā. Pāsaṃsattho hi ayaṃ rūpa-saddo.	426	
PA_tika-s02_02t:426_1	Tenāha “imaṃ tiṇasanthāraka”ntiādi. Anākiṇṇoti viluḷito aghaṭṭito. Hatthapādasīsehi	426	
PA_tika-s02_02t:426_2	tattha tattha pahaṭena na calito abhinno, acalitattā eva abhinnaṃ attharaṇaṃ. Paricchinditvā	426	
PA_tika-s02_02t:426_3	paññatto viyāti ayaṃ chekena cittakārena cintetvā tulikāya paricchinnalekhāya paricchinditvā	426	
PA_tika-s02_02t:426_4	likhitā cittakataseyyā viya. Bhūnaṃ vuccati vaḍḍhitaṃ, taṃ hantīti bhūnahuno. Tenāha	426	
PA_tika-s02_02t:426_5	“hatavaḍḍhino”ti. Taṃ panāyaṃ cakkhādīsu saṃvaravidhānaṃ vaḍḍhihananaṃ maññati. Tenāha	426	
PA_tika-s02_02t:426_6	“mariyādakārakassā”ti. Brūhetabbanti uḷāravisayūpahārena vaḍḍhetabbaṃ pīṇetabbaṃ.	426	
PA_tika-s02_02t:426_7	Taṃ pana ananubhūtānubhavanena hotīti āha “adiṭṭhaṃ dakkhitabba”nti. Anubhūtaṃ pana	426	
PA_tika-s02_02t:426_8	apaṇītaṃ hotīti vuttaṃ “diṭṭhaṃ samatikkamitabba”nti. Sesavāresupi eseva nayo. Paramadiṭṭhadhammanibbānavādī	426	
PA_tika-s02_02t:426_9	kiresa paribbājako, tasmā evaṃ chasu dvāresu vaḍḍhiṃ paññapeti. Yasmā yaṃ channampi	426	
PA_tika-s02_02t:426_10	cakkhādīnaṃ yathāsakaṃ visayaggahaṇaṃ paṭikkhipanto lokassa avaḍḍhitaṃ vināsameva	4261	
PA_tika-s02_02t:426_11	paññapeti, tasmā so sayampi vaḍḍhihato hatavaḍḍhito.	4261	
PA_tika-s02_02t:427_0	Saṃkilesato ārakattā ariyo niyyānikadhammabhāvato ñāyo dhammo. Vajjalesassapi abhāvato	427	
PA_tika-s02_02t:427_1	kusalo. Tenāha “parisuddhe kāraṇadhamme anavajje”ti. Uggatassāti uccakulīnatādinā	427	
PA_tika-s02_02t:427_2	uḷārassa. Mukhe ārakkhaṃ ṭhapetvāti mukhena saṃyato hutvā. Ambajambūādīni gahetvā	427	
PA_tika-s02_02t:427_3	viya apūrayamānoti ambajambūādīni aññamaññavisadisāni viya pūraṇakathānayena yaṃ	427	
PA_tika-s02_02t:427_4	kiñci akathetvā. Tenāha “mayā kathitaniyāmenā”ti.	427	
PA_tika-s02_02t:428_0	208. Phalasamāpattiyā vuṭṭhitoti divāvihārato vuṭṭhitoti attho. Divāvihāropi hi “paṭisallāna”nti	428	
PA_tika-s02_02t:428_1	vuccati “rahogatassa paṭisallīnassa evaṃ cetaso parivitakko udapādī”tiādīsu. Bhagavā	428	
PA_tika-s02_02t:428_2	hi phalasamāpattito vuṭṭhānuttarakālaṃ tesaṃ kathāsallāpaṃ sutvā divāvihārato vuṭṭhāya	428	
PA_tika-s02_02t:428_3	tattha gato. Saṃvego nāma sahottappañāṇaṃ, taṃ nibbindanavasenapi hoti, saṃveganissitaṃ	428	
PA_tika-s02_02t:428_4	sandhāyāha “pītisaṃvegena saṃviggo”ti. So pana yasmā purimāvatthāya calanaṃ hoti	428	
PA_tika-s02_02t:428_5	cittassa, tasmā āha “calito kampito”ti. Tikhiṇasotena purisenāti bhagavantaṃ sandhāyāha.	428	
PA_tika-s02_02t:429_0	209. Dhammadesanaṃ ārabhi yathā vineyyadamanakusalo vasanaṭṭhānaṭṭhenāti idaṃ āramitabbabhāvassa	429	
PA_tika-s02_02t:429_1	bhāvalakkhaṇavacanaṃ. Āramati etthāti ārāmo, rūpaṃ ārāmo etassāti rūpārāmaṃ, tato	429	
PA_tika-s02_02t:429_2	eva tanninnabhāvena rūpe ratanti rūparataṃ, tena sammo duppattiyā rūpena sammuditanti	429	
PA_tika-s02_02t:429_3	rūpasammuditaṃ, tadetaṃ tadabhihatajavanakiccaṃ tattha āropetvā vuttaṃ. Dantantiādīsupi	429	
PA_tika-s02_02t:429_4	eseva nayo. Dantaṃ damitaṃ. Nibbisevananti vigatavisukāyikaṃ. Guttanti satiyā guttaṃ.	429	
PA_tika-s02_02t:429_5	Rakkhitanti tasseva vevacanaṃ. Saṃvutanti apanītaṃ pavesanivāraṇena. Tenāha “pihita”nti.	429	
PA_tika-s02_02t:430_0	210. Uppajjanapariḷāhanti uppajjanakilesapariḷāhaṃ. Kiṃ vacanaṃ vattabbaṃ assāti	430	
PA_tika-s02_02t:430_1	rūpārammaṇaṃ anubhavitvā samudayādipahānaṃ pariggaṇhitvā parinibbinditvā virajjitvā	430	
PA_tika-s02_02t:430_2	yo vimutto, tattha kiṃ vuddhihatapariyāyo avassaṃ labhati na labhatīti pucchati.	430	
PA_tika-s02_02t:430_3	Paribbājako tādise sārabaddhavimuttike vuddhihatoti na vadeyyāti āha “na kiñci, bho, gotamā”ti.	430	
PA_tika-s02_02t:431	211. Teti tayā, ayameva vā pāṭho. Vassaṃ vāso vassaṃ uttarapadalopena, vassituṃ arahatīti vassiko, vassakāle nivāsānucchavikoti attho.	43	
PA_tika-s02_02t:432_0	Nātiucco hoti nātinīcoti gimhiko viya ucco, hemantiko viya nīco na hoti, atha kho	432	
PA_tika-s02_02t:432_1	tadubhayavemajjhalakkhaṇatāya nātiucco hoti nātinīco. Nātitanūnīti hemantikassa viya	432	
PA_tika-s02_02t:432_2	na khuddakāni. Nātibahūnīti gimhikassa viya na atibahūni. Missakānevāti hemantikagimhikesu	432	
PA_tika-s02_02t:432_3	vuttalakkhaṇavomissakāni. Uṇhapavesanatthāyāti niyūhesu purebhattaṃ pacchābhattañca	432	
PA_tika-s02_02t:432_4	patitasūriyobhāsavasena uṇhassa abbhantarapavesanatthāya. Bhittiniyūhāni nīharīyantīti	432	
PA_tika-s02_02t:432_5	dakkhiṇapasse bhittīsu niyūhāni nīharitvā karīyanti. Vipulajālānīti puthulachiddāni.	432	
PA_tika-s02_02t:432_6	Udakayantānīti udakavāhakayantāni.	432	
PA_tika-s02_02t:433_0	Nīluppalagacchake katvāti vikasitehi nīluppalehi gacchake naḷinike katvā. Gandhakalalanti	433	
PA_tika-s02_02t:433_1	gandhamissakakaddamaṃ. Yamakabhittīti yugaḷabhitti, tassā antare nāḷi, yato udakaṃ	433	
PA_tika-s02_02t:433_2	abhiruhati. Lohanāḷinti lohamayayantanāḷiṃ. Jālanti tambalohamayaṃ jālaṃ. Heṭṭhā	433	
PA_tika-s02_02t:433_3	yantaṃ parivattentīti heṭṭhābhāge udakayantaṃ gamenti. Udakaphusite temente vivaṇṇatā	433	
PA_tika-s02_02t:433_4	māhosīti nīlapaṭaṃ nivāseti. Divākāleti divasavelāya. Ajjhattaṃ vūpasantacitto viharāmīti	433	
PA_tika-s02_02t:433_5	etena attano phalasamāpattivihāro bhagavatā dassitoti āha – “tāya ratiyā ramamānoti	433	
PA_tika-s02_02t:433_6	idaṃ catutthajjhānikaphalasamāpattiratiṃ sandhāya vutta”nti.	433	
PA_tika-s02_02t:434_0	212. Mahā ca nesaṃ papañcoti nesaṃ rājūnaṃ mahāpapañco rājiddhivasena sabbadā sampattivisayo	434	
PA_tika-s02_02t:434_1	ca, anubhavituṃ na labhantīti adhippāyo. Mante gavesantā vicaranti, na bhogasukhaṃ.	434	
PA_tika-s02_02t:434_2	Gaṇanā nāma acchinnagaṇanā, na vigaṇagaṇanā na paṇagaṇanā. Āvaṭṭoti yathādhigate	434	
PA_tika-s02_02t:434_3	dibbe kāme pahāya kāmahetu āvaṭṭo nivatto parivattito bhaveyya. Evaṃ mānusakā kāmāti	434	
PA_tika-s02_02t:434_4	yathā koci kusaggena udakaṃ gahetvā mahāsamudde udakaṃ mineyya. Tattha mahāsamudde	434	
PA_tika-s02_02t:434_5	udakameva mahantaṃ vipulaṃ paṇītañca, evaṃ dibbānaṃ kāmānaṃ samīpe upanidhāya mānusakā	434	
PA_tika-s02_02t:434_6	kāmā appamattakā oramattakā nihīnā, dibbāva kāmā mahantā vipulā uḷārā paṇītā. Samadhigayhāti	434	
PA_tika-s02_02t:434_7	sammā adhigamanavasena niggayha dibbampi sukhaṃ hīnaṃ katvā tiṭṭhati.	434	
PA_tika-s02_02t:435_0	213. Ārogyahetukaṃ sukhaṃ assa atthīti sukhī, taṃ panassa rogavigamatovāti āha “paṭhamaṃ	435	
PA_tika-s02_02t:435_1	dukkhito pacchā sukhito”ti. Serī nāma attādhīnavuttīti āha “serī ekako bhaveyyā”ti.	435	
PA_tika-s02_02t:435_2	Attano vaso sayaṃvaso, so etassa atthīti sayaṃvasī. Aṅgārakapallaṃ viya kāmavatthupariḷāhahetuto.	435	
PA_tika-s02_02t:435_3	Tacchetvāti ghaṭṭetvā, kaṇḍūyitvāti attho.	435	
PA_tika-s02_02t:436_0	214. Yena kāyo madhurakajāto hoti, taṃ kira kuṭṭhaṃ chaviṃ vināseti, cammaṃ chiddajātaṃ	436	
PA_tika-s02_02t:436_1	viya hoti. Tenevāha “upahatakāyappasādo”ti. Paccalatthāti paṭilabhi. Avijjābhibhūtatāya	436	
PA_tika-s02_02t:436_2	virodhipaccayasamāyogena paññindriyassa upahatattā. Āyatiṃ dukkhaphalatāya etarahi	436	
PA_tika-s02_02t:436_3	ca kilesadukkhabahulatāya kāmānaṃ dukkhasamphassatā, tadubhayasaṃyuttesu tesu ca	436	
PA_tika-s02_02t:436_4	taṃ asallakkhitvā ekantasukhābhiniveso viparītasaññāya, na kevalāya sukhavedanāya	436	
PA_tika-s02_02t:436_5	sukhāti pavattasaññī.	436	
PA_tika-s02_02t:437_0	215. Tānīti kuṭṭhasarīre vaṇamukhāni. Asucīnīti asubhāni. Duggandhānīti vissagandhāni.	437	
PA_tika-s02_02t:437_1	Pūtīnīti kuṇapabhūtāni. Idānīti etarahi. Nakhehi vippatacchanaaggiparitāpanehi atinippīḷanakāle	437	
PA_tika-s02_02t:437_2	pāṇakā…pe… paggharanti, tena vedanā tanukā hoti. Evanti vuttanayena vedanāya tanukabhāvato.	437	
PA_tika-s02_02t:438_0	Ārogyabhāve dhanalābhādilābhuppattito, asati ca ārogye lābhassa niratthakabhāvato,	438	
PA_tika-s02_02t:438_1	diṭṭhadhammikādisabbasampattīnaṃ lābhassa nimittabhāvato ca ārogyaparamā lābhā. Nibbāne	438	
PA_tika-s02_02t:438_2	sukhuppattito, asati ca nibbānādhigame tādisassa sukhassa anupalabbhanato, sabbasaṅkhatavivittattā	438	
PA_tika-s02_02t:438_3	ca sabbaso ca saṃsāradukkhābhāvato, adhigate ca tasmiṃ sakalavaṭṭadukkhābhāvato ca	438	
PA_tika-s02_02t:438_4	nibbānaṃ paramaṃ sukhaṃ. Pubbabhāgamaggānanti kāyānupassanādibhedabhinnānaṃ ariyamaggassa	438	
PA_tika-s02_02t:438_5	pubbabhāgiyānaṃ maggānaṃ. Tesañca amatagāmitā nāma tanninnatāvaseneva sacchikiriyāvasenāti	438	
PA_tika-s02_02t:438_6	āha “pubbabhāgagamaneneva amatagāmina”nti. Aṭṭhaṅgiko ariyamaggo khemo sabbaparissayasamugghātanena	438	
PA_tika-s02_02t:438_7	anupaddutattā, taṃsamaṅgīnaṃ sabbaso anupaddutattā taṃsamaṅgīnaṃ sabbaso anupaddavahetuto	438	
PA_tika-s02_02t:438_8	ca. Laddhivasena gahitāti sassatavādādīhi kevalaṃ tesaṃ laddhivasena tathā gahitā.	438	
PA_tika-s02_02t:438_9	Khemaamatagāminanti iminā hi “khemaṃamatagāmina”nti vibhattialopena niddeso, attho	438	
PA_tika-s02_02t:438_10	pana vibhattilopena daṭṭhabboti dasseti.	4381	
PA_tika-s02_02t:439	216. Anomajjatīti anu anu omajjati. Aparāparaṃ hatthaṃ heṭṭhā otārento majjati.	43	
PA_tika-s02_02t:440	217. Chekanti ghanabhāvena vītaṃ. Ghanamaṭṭhabhāvena sundaraṃ hotīti āha “sampanna”nti. Sādhūhi paramappicchasantuṭṭhehi lāto gahitoti sāhuḷi. Saṅkāracoḷakaṃ niccakāḷakaṃ.	44	
PA_tika-s02_02t:441	218. Tattha tattha rujanaṭṭhena vibādhanaṭṭhena rogova bhūto. Vipassanāñāṇenapi sikhāppattena ārogyaṃ ekadesena passati, nibbānañca vaṭṭapaṭipakkhatoti āha “vipassanāñāṇañcevā”ti.	44	
PA_tika-s02_02t:442_0	219. Antarāti paṭhamuppatti jarāmaraṇānaṃ vemajjhe. Upahatoti pittasemhādidosehi	442	
PA_tika-s02_02t:442_1	dūsitabhāvena kathito. Pittādidose pana bhesajjasevanāya nivattento upahataṃ paṭipākatikaṃ	442	
PA_tika-s02_02t:442_2	karonto cakkhūni uppādeti nāma. Vinaṭṭhānīti anuppattidhammataṃ āpannāni.	442	
PA_tika-s02_02t:443	220. Pubbe vutte sāhuḷiyacīre. Vaṭṭe anugatacittenāti anamatagge saṃsāravaṭṭe anādīnavadassitāya anugāmicittena.	44	
PA_tika-s02_02t:444_0	221. Dhammassāti nibbānassa. Anudhammanti anurūpaṃ niyyānadhammaṃ. Tenāha “anucchavikaṃ	444	
PA_tika-s02_02t:444_1	paṭipada”nti. Pañcakkhandheti pañcupādānakkhandhe dasseti. “Dīgharattaṃ vata, bho”tiādinā	444	
PA_tika-s02_02t:444_2	pāḷiyaṃ vivaṭṭaṃ dassitaṃ. Tenāha “upādānanirodhāti vivaṭṭaṃ dassento”ti. Sesaṃ suviññeyyameva.	444	
PA_tika-s02_02t:445	Māgaṇḍiyasuttavaṇṇanāya līnatthappakāsanā samattā.	44	
PA_tika-s02_02t:446	6. Sandakasuttavaṇṇanā	44	
PA_tika-s02_02t:447_0	223. Devena vassena kato sobbho devakatasobbho. Tenāha “vasso…pe… rahado”ti. Guhāti	447	
PA_tika-s02_02t:447_1	paṃsuguhā pāsāṇaguhā missakaguhāti tisso guhā. Tattha paṃsuguhā udakamuttaṭṭhāne	447	
PA_tika-s02_02t:447_2	ahosi ninnaṭṭhānaṃ pana udakena ajjhotthataṃ. Umaṅgaṃ katvāti heṭṭhā suduggaṃ katvā.	447	
PA_tika-s02_02t:447_3	Anamataggiyaṃ paccavekkhitvāti “na kho so sattāvāso sulabharūpo, yo iminā dīghena	447	
PA_tika-s02_02t:447_4	addhunā anāvuṭṭhapubbo”tiādinā idañca taḷākaṃ mayā vutthapubbaṃ bhavissati, tampi	447	
PA_tika-s02_02t:447_5	ṭhānaṃ so ca attabhāvo apaññattikabhāvaṃ gatoti evaṃ anamataggiyaṃ paccavekkhitvā	447	
PA_tika-s02_02t:447_6	tādisaṃ ṭhānaṃ gantuṃ vaṭṭati. Iminā nayena samuddapabbatadassanādīsupi paccavekkhaṇāvidhi veditabbo.	447	
PA_tika-s02_02t:448_0	Uccaṃ nadamānāyāti uccaṃ katvā saddaṃ karontiyā kāmassādabhavassādādivatthunti “ayañca	448	
PA_tika-s02_02t:448_1	ayañca kāmo iṭṭho kanto manāpo, asuko bhavo iṭṭho kanto manāpo, evamayaṃ loko piyehi	448	
PA_tika-s02_02t:448_2	piyataro”ti evaṃ kāmassādabhavassādalokassādādisaṅkhātaṃ vatthuṃ. Duggatito saṃsārato	448	
PA_tika-s02_02t:448_3	ca niyyāti etenāti niyyānaṃ, saggamaggo mokkhamaggo ca, taṃ niyyānaṃ arahati, niyyāne	448	
PA_tika-s02_02t:448_4	vā niyuttāti niyyānikā, niyyānaṃ vā phalaṃ etissā atthīti niyyānikā, vacīduccaritādisaṃkilesato	448	
PA_tika-s02_02t:448_5	niyyātīti vā niyyānīyā, ī-kārassa rassattaṃ ya-kārassa ca ka-kāraṃ katvā niyyānikā,	448	
PA_tika-s02_02t:448_6	cetanāya saddhiṃ samphappalāpā veramaṇi. Tappaṭipakkhato aniyyānikā, tassā bhāvo	448	
PA_tika-s02_02t:448_7	aniyyānikattaṃ, tasmā aniyyānikattā. Tiracchānabhūtāti tirokaraṇabhūtā. Gehassitakathāti	448	
PA_tika-s02_02t:448_8	kāmapaṭisaṃyuttakathā. Kammaṭṭhānabhāveti aniccatāpaṭisaṃyuttacatusaccakammaṭṭhānabhāve.	448	
PA_tika-s02_02t:448_9	Saha atthenāti sātthakaṃ, hitapaṭisaṃyuttanti attho. Visikhāti gharasanniveso, visikhāgahaṇena	448	
PA_tika-s02_02t:448_10	ca tannivāsino gahitā “gāmo āgato”tiādīsu viya. Tenevāha “sūrā samatthā”ti “saddhā	4481	
PA_tika-s02_02t:448_11	pasannā”ti ca. Kumbhaṭṭhānappadesena kumbhadāsiyo vuttāti āha “kumbhadāsikathā vā”ti.	4481	
PA_tika-s02_02t:449_0	228. Vohāro viya tesaṃ tathā vohāramattaṃ gahetvā vuttaṃ “brahmacariyavāse”ti. Akatāti	449	
PA_tika-s02_02t:449_1	samena, visamena vā kenaci hetunā na katā na vihitā. Katavidho karaṇavidhi natthi	449	
PA_tika-s02_02t:449_2	etesanti akaṭavidhā. Padadvayenapi loke kenaci hetupaccayena nesaṃ anibbattataṃ dasseti.	449	
PA_tika-s02_02t:449_3	Iddhiyāpi na nimmitāti kassaci iddhimato cetovasippattassa devassa, issarādino vā	449	
PA_tika-s02_02t:449_4	iddhiyāpi na nimmitā. Animmātāti kassaci animmāpitā. Rūpādijanakabhāvanti rūpasaddādīnaṃ	449	
PA_tika-s02_02t:449_5	paccayabhāvaṃ, rūpādayopi pathaviyādīhi appaṭibaddhavuttikāti tassa adhippāyo. Yathā	449	
PA_tika-s02_02t:449_6	pabbatakūṭaṃ kenaci anibbattitaṃ kassaci ca anibbattanakaṃ, evametepīti āha “pabbatakūṭā	449	
PA_tika-s02_02t:449_7	viya ṭhitāti kūṭaṭṭhā”ti. Yamidaṃ bījato aṅkurādi jāyatīti vuccati, taṃ vijjamānameva	449	
PA_tika-s02_02t:449_8	tato nikkhamati nāvijjamānaṃ, aññathā aññatopi aññassa upaladdhi siyāti adhippāyo.	449	
PA_tika-s02_02t:449_9	Evaṃ ṭhitāti evaṃ nibbikārā ṭhitā. Ubhayenapīti atthadvayenapīti vadanti. “Kūṭaṭṭhā	449	
PA_tika-s02_02t:449_10	esikaṭṭhāyiṭṭhitā”ti padadvayenapi. Tesaṃ sattannaṃ kāyānaṃ. Ṭhitattāti nibbikārābhāvena	4491	
PA_tika-s02_02t:449_11	ṭhitattā. Na calantīti vikāraṃ nāpajjanti. Vikārābhāvato hi tesaṃ sattannaṃ kāyānaṃ	4491	
PA_tika-s02_02t:449_12	esikaṭṭhāyiṭṭhitatā. Aniñjanañca atthato pakatiyā avaṭṭhānamevāti dassetuṃ “na vipariṇāmentī”ti	4491	
PA_tika-s02_02t:449_13	vuttaṃ. Tathā avipariṇāmadhammattā eva te aññamaññaṃ na byābādhenti. Sati hi vikāraṃ	4491	
PA_tika-s02_02t:449_14	āpādetabbatāya byābādhakatāpi siyā, tathā anuggahetabbatāya anuggāhakatāti tadabhāvaṃ	4491	
PA_tika-s02_02t:449_15	dassetuṃ pāḷiyaṃ “nāla”ntiādi vuttaṃ.	4491	
PA_tika-s02_02t:450_0	Pathavī eva kāyekadesattā pathavīkāyo. Hantuṃ vā ghātetuṃ vā samattho nāma natthi	450	
PA_tika-s02_02t:450_1	jīvasattamānaṃ kāyānaṃ niccatāya nibbikārabhāvato, eteneva nesamahantabbatā aghātetabbatā	450	
PA_tika-s02_02t:450_2	atthato vuttāyevāti daṭṭhabbā. Tathā hi vuttaṃ “sattannaṃtveva kāyāna”ntiādi. Sotuṃ	450	
PA_tika-s02_02t:450_3	vā sāvetuṃ vā samattho nāma natthīti paccekaṃ nesaṃ savanesu asamatthattā tadekadesādīsupi	450	
PA_tika-s02_02t:450_4	asamatthataṃ dīpeti. Yadi koci hantā natthi, kathaṃ satthappahāroti āha “yathā muggarāsiādīsū”tiādi.	450	
PA_tika-s02_02t:450_5	Kevalaṃ saññāmattameva hoti, hananaghātanādi pana paramatthato nattheva kāyānaṃ avikopanīyabhāvatoti	450	
PA_tika-s02_02t:450_6	adhippāyo. Kevalaṃ takkamattena niratthakaṃ diṭṭhiṃ dīpetīti etena yasmā takkikā	450	
PA_tika-s02_02t:450_7	niraṅkusatāya parikappanassa yaṃ kiñci attanā parikappitaṃ sārato maññamānā tatheva	450	
PA_tika-s02_02t:450_8	abhinivissa takkadiṭṭhiggāhaṃ gaṇhanti, tasmā na tesaṃ diṭṭhivatthusmiṃ viññūhi vicāraṇā	450	
PA_tika-s02_02t:450_9	kattabbāti dasseti. Kecīti sārasamāsācariyā. Pañcindriyavasenāti pañcarūpindriyavasena.	450	
PA_tika-s02_02t:450_10	Kammanti laddhi kammabhāvena supākaṭattā. Avaṅkakathātāraṇādikā dvāsaṭṭhi paṭipadā.	4501	
PA_tika-s02_02t:450_11	Ekasmiṃ kappeti ekasmiṃ mahākappe.	4501	
PA_tika-s02_02t:451_0	Purisabhūmiyoti padhānapuggalena niddeso, itthīnampetā bhūmiyo icchanteva. Bhikkhu	451	
PA_tika-s02_02t:451_1	ca pannakotiādi tesaṃ pāḷiyeva. Tattha pannakoti bhikkhāya vicaraṇakoti vadanti,	451	
PA_tika-s02_02t:451_2	tesaṃ vā paṭipattiṃ paṭipannako. Jinoti jiṇṇo, jarāvasena nihīnadhātukoti vadanti,	451	
PA_tika-s02_02t:451_3	attano vā paṭipattiyā paṭipakkhaṃ jinitvā ṭhito. So kira tathābhūto kassacipi dhammaṃ	451	
PA_tika-s02_02t:451_4	na katheti, tenāha “na kiñci āhā”ti. Alābhinti “so na kumbhimukhā paṭiggaṇhatī”tiādinā	451	
PA_tika-s02_02t:451_5	nayena vuttaalābhahetusamāyogena alābhiṃ. Tato eva jighacchādubbalaparetatāya sayanaparāyaṇaṃ	451	
PA_tika-s02_02t:451_6	samaṇaṃ pannabhūmīti vadati.	451	
PA_tika-s02_02t:452_0	Ājīvavuttisatānīti sattānaṃ ājīvabhūtāni jīvikāvuttisatāni. Pasuggahaṇena eḷakajāti	452	
PA_tika-s02_02t:452_1	gahitā, migaggahaṇena rurugavayādisabbamigajāti. Bahū devāti cātumahārājikādibrahmakāyikādivasena	452	
PA_tika-s02_02t:452_2	nesaṃ antarabhedavasena bahū devā. Tattha cātumahārājikānaṃ ekacco antarabhedo “mahāsamayasuttena”	452	
PA_tika-s02_02t:452_3	dīpetabbo. Mānusāpi anantāti dīpadesakulavaṃsājīvādivibhāgavasena mānusāpi anantabhedā.	452	
PA_tika-s02_02t:452_4	Pisācā eva pesācā, te aparapetādayo mahantā veditabbā.	452	
PA_tika-s02_02t:453	Chaddantadahamandākiniyo kuḷīramucalindanāmena vadati. Gaṇṭhikāti pabbagaṇṭhikā. Paṇḍitopi…pe… uddhaṃ na gacchati, kasmā? Sattānaṃ saṃsaraṇakālassa niyatabhāvato.	45	
PA_tika-s02_02t:454_0	Aparipakkaṃ saṃsaraṇanimittaṃ sīlādinā paripāceti nāma sīghaṃyeva visuddhippattiyā.	454	
PA_tika-s02_02t:454_1	Paripakkaṃ phussa phussa patvā patvā paripakkabhāvāpādanena byantiṃ karoti nāma.	454	
PA_tika-s02_02t:454_2	Suttaguḷeti suttavaṭṭiyaṃ. Nibbeṭhiyamānameva paletīti upamāya sattānaṃ saṃsāro anukkamena	454	
PA_tika-s02_02t:454_3	khīyateva, na tassa vaddhīti dasseti paricchinnarūpattā.	454	
PA_tika-s02_02t:455	229. Niyativāde pakkhipantoti sabbaññutaṃ paṭijānitvāpi padesaññutāya asampāyamāno tattha attano aññāṇakiriyaṃ pariharituṃ asakkonto ca “evamesā niyatī”ti niyativāde pakkhipanto.	45	
PA_tika-s02_02t:456_0	230. Dhammakathāya apassayabhūto anussavo etassa atthīti anussavī, tenevassa apassayavādaṃ	456	
PA_tika-s02_02t:456_1	dassetuṃ “anussavanissito”ti āha. Savanaṃ saccatoti yaṃ kiñci anussavaṃ, taṃ savanaṃ	456	
PA_tika-s02_02t:456_2	saccanti gahetvā ṭhito. Piṭakasampadāyāti ganthasampādanena, tādisaṃ ganthaṃ paguṇaṃ	456	
PA_tika-s02_02t:456_3	vācuggataṃ katvā taṃ nissāya dhammaṃ katheti. Tenāha “vaggapaṇṇāsakāyā”tiādi.	456	
PA_tika-s02_02t:457_0	232. Mandapaññoti parittapañño. Momūhoti sammuyhako. “Evantipi me no”tiādinā vividho	457	
PA_tika-s02_02t:457_1	nānappakāro khepo vācāya paravādānaṃ khīpanaṃ vācāvikkhepo, taṃ vācāvikkhepaṃ, na	457	
PA_tika-s02_02t:457_2	marati na pacchijjati yathāvutto vādavikkhepo etāyāti amarā, tattha pavattā diṭṭhi	457	
PA_tika-s02_02t:457_3	amarāvikkhepo, taṃ amarāvikkhepaṃ. Apariyantavikkhepanti “evampi me no”tiādinā pucchitassa	457	
PA_tika-s02_02t:457_4	apariyosāpanavasena vikkhepaṃ. Ito cito ca sandhāvati ekasmiṃ sabhāve anavaṭṭhānato.	457	
PA_tika-s02_02t:457_5	Gāhaṃ na upagacchatīti micchāgāhatāya uttaravidhānāya purimapakkhaṃ ṭhapetvā gāhaṃ	457	
PA_tika-s02_02t:457_6	na upagacchati. Amarāsadisāya amarāya vikkhepoti amarāvikkhepo.	457	
PA_tika-s02_02t:458_0	Idaṃ kusalanti ettha iti-saddo pakārattho, iminā pakārenāti attho. Amarāvikkhepiko	458	
PA_tika-s02_02t:458_1	yathā kusale, evaṃ aññasmiṃ yaṃ kiñci kenaci pucchitaṃ atthaṃ attano aruccanatāya	458	
PA_tika-s02_02t:458_2	“evantipi me no”tiādinā tattha tattha vikkhepaññeva āpajjati, tasmā “evantipi me	458	
PA_tika-s02_02t:458_3	no”tiādi tattha tattha pucchitākārapaṭisedhanavasena vikkhipanākāradassanaṃ. Nanu	458	
PA_tika-s02_02t:458_4	cettha vikkhepavādino vikkhepapakkhassa ananujānanaṃ vikkhepapakkhe avaṭṭhānaṃ yuttanti?	458	
PA_tika-s02_02t:458_5	Na, tatthāpi tassa sammūḷhassa paṭikkhepavaseneva vikkhepavādassa pavattanato. Tena	458	
PA_tika-s02_02t:458_6	vuttaṃ “no”ti. Tathā hi sañcayo belaṭṭhaputto raññā ajātasattunā sandiṭṭhikaṃ sāmaññaphalaṃ	458	
PA_tika-s02_02t:458_7	puṭṭho paralokattikādīnaṃ paṭisedhanamukhena vikkhepaṃ byākāsi.	458	
PA_tika-s02_02t:459_0	Etthāha – “nanu cāyaṃ sabbopi amarāvikkhepiko kusalādayo dhamme paralokattikādīni	459	
PA_tika-s02_02t:459_1	ca yathābhūtaṃ anavabujjhamāno tattha tattha pañhaṃ puṭṭho samāno pucchāya vikkhepamattaṃ	459	
PA_tika-s02_02t:459_2	āpajjati, tassa kathaṃ diṭṭhigatabhāvo. Na hi avattukāmassa viya pucchitamatthaṃ	459	
PA_tika-s02_02t:459_3	ajānantassa vikkhepakaraṇamattena tassa diṭṭhigatikatā yuttā”ti? Vuccate – na heva	459	
PA_tika-s02_02t:459_4	kho pucchāya vikkhepakaraṇamattena tassa diṭṭhigatikatā, atha kho micchābhinivesavasena.	459	
PA_tika-s02_02t:459_5	Sassatābhinivesena micchābhiniviṭṭhoyeva hi puggalo mandabuddhitāya kusalādidhamme	459	
PA_tika-s02_02t:459_6	paralokattikādīni ca yāthāvato appaṭipajjamāno attanā aviññātassa atthassa paraṃ	459	
PA_tika-s02_02t:459_7	viññāpetuṃ asakkuṇeyyatāya musāvādabhayena ca vikkhepaṃ āpajjatīti. Atha vā puññapāpānaṃ	459	
PA_tika-s02_02t:459_8	tabbipākānañca anavabodhena asaddahanena ca tabbisayāya pucchāya vikkhepakaraṇaṃyeva	459	
PA_tika-s02_02t:459_9	sundaranti khantiṃ ruciṃ uppādetvā abhinivisantassa uppannā visuṃyeva sā ekā diṭṭhi	459	
PA_tika-s02_02t:459_10	sattabhaṅgadiṭṭhi viyāti daṭṭhabbā, indriyabaddhato ca tatiyaṭṭhānabhāve dassito.	4591	
PA_tika-s02_02t:460_0	234. Sannidhikārakaṃ kāmeti ettha anindriyabaddhāni adhippetānīti tilataṇḍulādiggahaṇaṃ,	460	
PA_tika-s02_02t:460_1	tassa lokassa appasādaparihāratthaṃ kadāci taṇḍulanāḷiādisaṅgahaṇakaraṇaṃ sandhāya	460	
PA_tika-s02_02t:460_2	vuttaṃ “tilataṇḍulādayo paññāyantī”ti.	460	
PA_tika-s02_02t:461_0	236. Ājīvakā matā nāmāti ime ājīvakā sabbaso sammāpaṭipattirahitā micchā eva ca paṭipajjamānā	461	
PA_tika-s02_02t:461_1	adhisīlasaṅkhātassa sīlajīvitassa abhāvena matā nāma. Puttamatāti mataputtā. Samaṇe	461	
PA_tika-s02_02t:461_2	gotame brahmacariyavāso atthīti samaṇaṃ eva gotamaṃ parisuddho suparipuṇṇo takkarassa	461	
PA_tika-s02_02t:461_3	sammā dukkhakkhayāvaho brahmacariyavāso atthi. Etenettha dhammasudhammatādidīpanena	461	
PA_tika-s02_02t:461_4	buddhasubuddhatañca dīpeti, aññattha natthīti iminā bāhirakesu tassa abhāvaṃ. Sesaṃ suviññeyyameva.	461	
PA_tika-s02_02t:462	Sandakasuttavaṇṇanāya līnatthappakāsanā samattā.	46	
PA_tika-s02_02t:463	7. Mahāsakuludāyisuttavaṇṇanā	46	
PA_tika-s02_02t:464_0	237. Abhiññātāti ediso ediso cāti abhilakkhaṇavasena ñātā. Appasaddassa vinīto, appasaddatāya	464	
PA_tika-s02_02t:464_1	mandabhāṇitāya vinītoti ca appasaddavinītoti vuccamāne aññena vinītabhāvo dīpito	464	
PA_tika-s02_02t:464_2	hoti, bhagavā pana sayambhuñāṇena sayameva vinīto. Tasmā pāḷiyaṃ “appasaddavinīto”ti	464	
PA_tika-s02_02t:464_3	na vuttaṃ. Tenāha “na hi bhagavā aññena vinīto”ti.	464	
PA_tika-s02_02t:465_0	238. Hiyyodivasaṃ upādāya tato āsannāni katipayāni divasāni purimāni nāma honti,	465	
PA_tika-s02_02t:465_1	purimānīti ca pubbakāni, atītānīti attho. Tato paranti yathā vuttaatītadivasato anantaraṃ	465	
PA_tika-s02_02t:465_2	paraṃ purimataraṃ atisayena purimattā. Iti imesu dvīsu pavattito yathākkamaṃ purimapurimatarabhāvo,	465	
PA_tika-s02_02t:465_3	evaṃ santepi yadettha “purimatara”nti vuttaṃ, tato pabhuti yaṃ yaṃ oraṃ, taṃ taṃ	465	
PA_tika-s02_02t:465_4	paraṃ, yaṃ yaṃ paraṃ, taṃ taṃ “purimatara”nti vuttaṃ hoti. Kutūhalayuttā sālā kutūhalasālā	465	
PA_tika-s02_02t:465_5	yathā “ājaññaratho”ti. Ime dassanādayo.	465	
PA_tika-s02_02t:466_0	Ayathābhūtaguṇehīti ayathābhūtaṃ micchādīpitaatthamatteneva ugghositaguṇehi samuggato	466	
PA_tika-s02_02t:466_1	ghosito. Taranti atikkamanti etenāti titthaṃ, aggamaggo. Diṭṭhigatikamaggo pana ayathābhūtopi	466	
PA_tika-s02_02t:466_2	tesaṃ tathā vitaraṇaṃ upādāya titthanti voharīyatīti taṃ karontā titthakarā. Osaratīti pavisati.	466	
PA_tika-s02_02t:467_0	239. Sahitanti pubbāparāviruddhaṃ. Na kiñci jātanti paṭiññādosahetudosaudāharaṇadosaduṭṭhadosatāya	467	
PA_tika-s02_02t:467_1	na kiñci jātaṃ. Tenāha “āropito te vādo”ti. Vadanti tena paribhāsantīti vādo doso.	467	
PA_tika-s02_02t:467_2	Sabhāvakkosenāti sabhāvato pavattakoṭṭhāsena.	467	
PA_tika-s02_02t:468	240. Pīḷeyyāti madhubhaṇḍena saha bhājane pīḷetvā dadeyya. Sabrahmacārīhi sampayojetvāti sahadhammikehi viheṭhanapayogaṃ katvā, tenāha “vivādaṃ katvā”ti.	46	
PA_tika-s02_02t:469	241. Itarītarenāti paṇītato itarena. Tenāha “lāmakalāmakenā”ti.	46	
PA_tika-s02_02t:470_0	242. Bhattakosakenāti kosakabhattena, khuddakasarāvabhattakenāti attho. Beluvamattabhattāhārāti	470	
PA_tika-s02_02t:470_1	billapamāṇabhattabhojanā. Oṭṭhavaṭṭiyāti mukhavaṭṭiyā. Sabbākārenevāti sabbappakāreneva.	470	
PA_tika-s02_02t:470_2	Anappāhāroti na vattabbo kadāci appāhāroti katvā. Tattha ativiya aññehi avisayhaṃ	470	
PA_tika-s02_02t:470_3	appāhārataṃ bhagavato dassetuṃ “padhānabhūmiya”ntiādi vuttaṃ. Mayāti nissakkavacanaṃ.	470	
PA_tika-s02_02t:470_4	Visesatarāti tena dhammena visesavantatarā.	470	
PA_tika-s02_02t:471_0	Vatasamādānavaseneva paṃsukūlaṃ dhārentīti paṃsukūlikāti āha – “samādinnapaṃsukūlikaṅgā”ti,	471	
PA_tika-s02_02t:471_1	saddattho pana “visuddhimagge” vuttanayena veditabbo. Piṇḍapātikā sapadānacārinotiādīsupi	471	
PA_tika-s02_02t:471_2	eseva nayo. Tattha tattha satthena chinditattā satthalūkhāni. Yaṃ yaṃ sappāyaṃ, tasseva	471	
PA_tika-s02_02t:471_3	gahaṇaṃ uccinanti āha “uccinitvā…pe… thiraṭṭhānameva gahetvā”ti. Alābulomasānīti	471	
PA_tika-s02_02t:471_4	alābulomāni viya sukhumatarāni cīvarasuttaṃsūni etesaṃ santīti alābulomasāni. Pātitasāṇapaṃsukūlanti	471	
PA_tika-s02_02t:471_5	kaḷevarena saddhiṃ chaḍḍitasāṇamayaṃ paṃsukūlaṃ, yaṃ tumbamatte puḷave odhunitvā satthā gaṇhi.	471	
PA_tika-s02_02t:472_0	“Yathāpi bhamaro puppha”ntiādinā vuttaṃ madhukarabhikkhācāravataṃ “piṇḍiyālopabhojanaṃ	472	
PA_tika-s02_02t:472_1	nissāya pabbajjā”ti vacanato bhikkhūnaṃ pakatibhūtaṃ vatanti vuttaṃ “uñchāsake vate	472	
PA_tika-s02_02t:472_2	ratā”ti. Vata-saddo cettha pakativatasaṅkhātaṃ sakavataṃ vadati. Tenāha “uñchācariyasaṅkhāte	472	
PA_tika-s02_02t:472_3	bhikkhūnaṃ pakativate”ti. Uccanīcagharadvāraṭṭhāyinoti mahantakhuddakagehānaṃ bahidvārakoṭṭhakaṭṭhāyino.	472	
PA_tika-s02_02t:472_4	Kabaramissakaṃ bhattaṃ saṃharitvāti kaṇājakamissakaṃ bhattaṃ sampiṇḍitvā. Ummārato	472	
PA_tika-s02_02t:472_5	paṭṭhāyāti gharummārato paṭṭhāya.	472	
PA_tika-s02_02t:473_0	Cīvarānuggahatthanti cīvarānurakkhaṇatthaṃ. Ettha ca yasmā buddhā nāma sadevake loke	473	
PA_tika-s02_02t:473_1	anuttaraṃ puññakkhettaṃ, sā cassa puññakkhettatā paramukkaṃsagatā, tasmā sattānaṃ	473	
PA_tika-s02_02t:473_2	tādisaṃ upakāraṃ ācikkhitvā te ca anuggaṇhantā gahapaticīvaraṃ sādiyanti, catupaccayasantose	473	
PA_tika-s02_02t:473_3	pana ne paramukkaṃsagatā evāti daṭṭhabbaṃ.	473	
PA_tika-s02_02t:474_0	244. Sappaccayanti sahetukaṃ sakāraṇaṃ hutvā dhammaṃ desetīti ayamettha attho. Codako	474	
PA_tika-s02_02t:474_1	pana adhippāyaṃ ajānanto “kiṃ panā”tiādimāha. Itaro “no na desetī”tiādinā adhippāyaṃ	474	
PA_tika-s02_02t:474_2	vivarati. Nidānanti cettha ñāpakaṃ uppattikāraṇaṃ adhippetaṃ, tañca tassa tassa anuppattiyuttassa	474	
PA_tika-s02_02t:474_3	atthassa paṭipakkhaharaṇato “sappāṭihāriya”nti vuccatīti āha “purimassevetaṃ vevacana”nti.	474	
PA_tika-s02_02t:474_4	Rāgādīnaṃ vā paṭiharaṇaṃ paṭihāriyaṃ, tadeva pāṭihāriyaṃ, saha pāṭihāriyenāti sappāṭihāriyaṃ.	474	
PA_tika-s02_02t:474_5	Rāgādipaṭisedhavaseneva hi satthā dhammaṃ deseti.	474	
PA_tika-s02_02t:475_0	245. Tassa tassa pañhassāti yaṃ yaṃ pañhaṃ paro abhisaṅkharitvā bhagavantaṃ upasaṅkamitvā	475	
PA_tika-s02_02t:475_1	pucchati, tassa tassa pañhassa. Upari āgamanavādapathanti vissajjane kate tato upari	475	
PA_tika-s02_02t:475_2	āgacchanakaṃ vādamaggaṃ. Visesetvā vadantoti vattati, “bho gotama, vattumarahatī”ti	475	
PA_tika-s02_02t:475_3	attano vādabhedanatthaṃ āhataṃ kāraṇaṃ attano māraṇatthaṃ āvudhaṃ nidassento viya	475	
PA_tika-s02_02t:475_4	visesetvā vadanto pahārakena vacanena. Antarantareti mayā vuccamānakathāpabandhassa	475	
PA_tika-s02_02t:475_5	antarantare. Dadeyya vadeyya. Evarūpesu ṭhānesūti paravādīhi saddhiṃ vādapaṭivādaṭṭhānesu.	475	
PA_tika-s02_02t:475_6	Te niggahetuṃ mayā desitaṃ suttapadaṃ ānetvā mamayeva anusāsaniṃ ovādaṃ paccāsīsanti.	475	
PA_tika-s02_02t:476_0	246. Sampādemīti manorathaṃ sampādemi. Paripūremīti ajjhāsayaṃ paripūremi. Adhisīleti	476	
PA_tika-s02_02t:476_1	adhike uttamasīle. Sāvakasīlato ca paccekabuddhasīlato ca buddhānaṃ sīlaṃ adhikaṃ	476	
PA_tika-s02_02t:476_2	ukkaṭṭhaṃ paramukkaṃsato anaññasādhāraṇabhāvato. Tenāha “buddhasīlaṃ nāma kathita”nti.	476	
PA_tika-s02_02t:476_3	Ṭhānuppattikapaññāti tattha tattha ṭhānaso uppannapaññā. Tenāha “tatthā”tiādi. Avasesā	476	
PA_tika-s02_02t:476_4	paññāti idha pāḷiyaṃ āgatā anāgatā ca yathāvuttañāṇadvayavinimuttā paññā.	476	
PA_tika-s02_02t:477_0	247. Visesādhigamānanti satipaṭṭhānādīnaṃ adhigandhabbavisesānaṃ. Abhiññā nāma cha	477	
PA_tika-s02_02t:477_1	abhiññā, tāsu ukkaṭṭhaniddesena chaḷabhiññārahatova aggamaggapaññā idha abhiññāti	477	
PA_tika-s02_02t:477_2	adhippetā, tassa vosānaṃ pariyosānaṃ pāramī paramukkaṃsāti avakaṃsāti ca aggaphalaṃ	477	
PA_tika-s02_02t:477_3	vuccatīti āha “abhiññā…pe… arahattaṃ pattā”ti.	477	
PA_tika-s02_02t:478_0	Upāyapadhāneti ariyaphalādhigamanassa upāyabhūte padhāne. “Anuppannapāpakānuppādādiatthā”ti	478	
PA_tika-s02_02t:478_1	gahitā tatheva honti, taṃ atthaṃ sādhentiyevāti etassa atthassa dīpako sammā-saddoti	478	
PA_tika-s02_02t:478_2	yathāadhippetatthassa anuppannapāpakānuppādādino upāyabhūte, padhānaupāyabhūteti	478	
PA_tika-s02_02t:478_3	attho. Sammā-saddassa vā yoniso atthadīpakataṃ sandhāya “yoniso padhāne”ti vuttaṃ.	478	
PA_tika-s02_02t:478_4	Chandaṃ janetīti kattukamyatākusalacchandaṃ uppādeti pavatteti vā. Vāyamatīti payogaparakkamaṃ	478	
PA_tika-s02_02t:478_5	karoti. Vīriyaṃ ārabhatīti kāyikacetasikavīriyaṃ karoti. Cittaṃ ukkhipatīti teneva	478	
PA_tika-s02_02t:478_6	sahajātavīriyena kosajjapakkhato cittaṃ ukkhipati. Padahatīti sammappadhānabhūtaṃ	478	
PA_tika-s02_02t:478_7	vīriyaṃ pavatteti. Paṭipāṭiyā panetāni cattāri padāni āsevanābhāvanābahulīkammasātaccakiriyāhi	478	
PA_tika-s02_02t:478_8	yojetabbāni. “Padahatī”ti vā iminā āsevanādīhi saddhiṃ sikhāpattaṃ ussoḷhivīriyaṃ	478	
PA_tika-s02_02t:478_9	yojetabbaṃ. Vaḍḍhiyā paripūraṇatthanti yāvatā bhāvanāpāripūriyā paripūraṇatthaṃ.	478	
PA_tika-s02_02t:478_10	Yā ṭhitīti yā kusalānaṃ dhammānaṃ paṭipakkhavigamena avaṭṭhiti. So asammosoti so	4781	
PA_tika-s02_02t:478_11	avināso. Yaṃ vepullanti yo sabbaso vipulabhāvo mahantatā. Bhāvanāpāripūrīti bhāvanāya	4781	
PA_tika-s02_02t:478_12	paripūritā. Atthotipi veditabbaṃ purimapacchimapadānaṃ samānatthabhāvato.	4781	
PA_tika-s02_02t:479_0	Pubbabhāgapaṭipadā kathitātaṃtaṃvisesādhigamassa paṭipadāvibhāvanāya āraddhattā.	479	
PA_tika-s02_02t:479_1	Akusalānaṃ dhammānaṃ anuppajjanena anatthāvahatā nāma natthīti vuttaṃ – “uppajjamānā”ti	479	
PA_tika-s02_02t:479_2	vacanaṃ uppannānaṃ rāsantarabhāvena gahitattā. Tathā kusalānaṃ dhammānaṃ uppajjanenāti	479	
PA_tika-s02_02t:479_3	vuttaṃ – anuppajjamānāti vacanaṃ uppannānaṃ rāsantarabhāvena gahitattā. Nirujjhamānāti	479	
PA_tika-s02_02t:479_4	paṭipakkhasamāyogena vinassamānā, na khaṇanirodhavasena nirujjhamānā.	479	
PA_tika-s02_02t:480_0	Lobhādayo veditabbā, ye āraddhavipassakānaṃ uppajjanārahā. Sakiṃ uppajjitvāti sabhāvakathanamattametaṃ.	480	
PA_tika-s02_02t:480_1	Ekavārameva hi maggo uppajjati. Nirujjhamānoti saraseneva nirujjhamāno. Na hi tassa	480	
PA_tika-s02_02t:480_2	paṭipakkhasamāyogo nāma atthi. Phalassāti anantarakāleva uppajjanakaphalassa. Paccayaṃ	480	
PA_tika-s02_02t:480_3	datvāva nirujjhatīti iminā maggo sampati āyatiñca ekanteneva atthāvahoti dasseti.	480	
PA_tika-s02_02t:480_4	Purimasmimpīti “anuppannā me kusalā dhammā anuppajjamānā anatthāya saṃvatteyyu”nti	480	
PA_tika-s02_02t:480_5	etasmiṃ tatiyavārepi. “Samathavipassanā gahetabbā”ti vuttaṃ aṭṭhakathāyaṃ, taṃ pana	480	
PA_tika-s02_02t:480_6	maggassa anuppannatāya sabbhāvato, anuppajjamāne ca tasmiṃ vaṭṭānatthasabbhāvatoti	480	
PA_tika-s02_02t:480_7	maggassapi sādhāraṇabhāvato na yuttanti paṭikkhipati. Yadi samathavipassanānampi	480	
PA_tika-s02_02t:480_8	anuppatti anatthāvahā, maggassa anuppattiyā vattabbaṃ natthīti.	480	
PA_tika-s02_02t:481_0	Mahantaṃ, gāravaṃ hoti, tasmā “saṅghagāravena yathāruci vandituṃ na labhāmī”ti saṅghena	481	
PA_tika-s02_02t:481_1	saha na nikkhami. Ettakaṃ dhātūnaṃ nidhānaṃ nāma aññatra natthi, mahādhātunidhānato	481	
PA_tika-s02_02t:481_2	hi nīharitvā katipayā dhātuyo tattha tattha cetiye upanītā, idha pana rāmagāmathūpe	481	
PA_tika-s02_02t:481_3	vinaṭṭhe nāgabhavanaṃ paviṭṭhā doṇamattā dhātuyo upanītā. Atimandāni noti nanu ativiya mandāni.	481	
PA_tika-s02_02t:482	Saṃvijjitvāti “kathañhi nāma mādiso īdisaṃ anatthaṃ pāpuṇissatī”ti saṃvegaṃ janetvā. Īdisaṃ nāma mādisaṃ ārabbha vattabbanti kiṃ vadatīti taṃ vacanaṃ anādiyanto.	48	
PA_tika-s02_02t:483_0	Santasamāpattito aññaṃ santhambhanakāraṇaṃ balavaṃ natthīti tato parihīno sammāpaṭipattiyaṃ	483	
PA_tika-s02_02t:483_1	patiṭṭhā kathaṃ bhavissatīti āha “santāya…pe… na sakkotī”ti. Na hi mahārajjuyā chinnāya	483	
PA_tika-s02_02t:483_2	suttatantū santhambhetuṃ sakkontīti. Samathe dassetvā tena samānagatikā imasmiṃ visaye	483	
PA_tika-s02_02t:483_3	vipassanāpīti iminā adhippāyenāha “evaṃ uppannā samathavipassanā…pe… saṃvattantī”ti.	483	
PA_tika-s02_02t:484	Kāsāvanti kāsāvavatthaṃ. Kacchaṃ pīḷetvā nivatthanti pacchimaṃ ovaṭṭikaṃ pīḷento viya daḷhaṃ katvā nivatthaṃ addasaṃsūti yojanā.	48	
PA_tika-s02_02t:485_0	Vuttanayenāti “kāmā nāmete aniccā dukkhā vipariṇāmadhammā”tiādinā vatthukāmakilesakāmesu	485	
PA_tika-s02_02t:485_1	ādīnavadassanapubbakanekkhammapaṭipattiyā chandarāgaṃ vikkhambhayato samucchindantassa	485	
PA_tika-s02_02t:485_2	ca “anuppanno ca kāmāsavo na uppajjatī”tiādinā heṭṭhā sabbāsavasuttavaṇṇanādīsu vuttanayena.	485	
PA_tika-s02_02t:485_3	Ārammaṇarasaṃ anubhavitvā niruddhavipākoti tadārammaṇamāha. Anubhavitvā bhavitvā	485	
PA_tika-s02_02t:485_4	ca vigataṃ bhūtavigataṃ. Anubhūtabhūtā hi bhūtatāsāmaññena bhūta-saddena vuttā. Sāmaññameva	485	
PA_tika-s02_02t:485_5	hi upasaggena visesīyatīti. Anubhūtasaddo ca kammavacanicchāya abhāvato anubhavakavācako	485	
PA_tika-s02_02t:485_6	daṭṭhabbo. Vipāko ārammaṇe uppajjitvā niruddho bhutvāvigatoti vattabbataṃ arahati,	485	
PA_tika-s02_02t:485_7	vikappagāhavasena rāgādīhi tabbipakkhehi ca akusalaṃ kusalañca kammaṃ ārammaṇarasaṃ	485	
PA_tika-s02_02t:485_8	anubhavitvā vigatanti vattabbataṃ arahati. Yathāvutto pana vipāko kevalaṃ ārammaṇarasānubhavanavaseneva	485	
PA_tika-s02_02t:485_9	pavattatīti anubhavitvā vigatattā nippariyāyeneva vutto, tassa ca tathā vuttattā	485	
PA_tika-s02_02t:485_10	kammaṃ bhavitvā vigatapariyāyena, yaṃ “uppannānaṃ akusalānaṃ dhammānaṃ pahānāya,	4851	
PA_tika-s02_02t:485_11	uppannānaṃ kusalānaṃ dhammānaṃ ṭhitiyā”ti ettha “uppanna”nti gahetvā taṃsadisānaṃ	4851	
PA_tika-s02_02t:485_12	pahānaṃ, vuddhi ca vuttā. Vipaccituṃ okāsakaraṇavasena uppatitaṃ atītakammañca tato	4851	
PA_tika-s02_02t:485_13	uppajjituṃ āraddho anāgato vipāko ca “okāsakatuppanno”ti vutto. Yaṃ uppannasaddena	4851	
PA_tika-s02_02t:485_14	vināpi viññāyamānaṃ uppannaṃ sandhāya “nāhaṃ, bhikkhave, sañcetanikāna”ntiādi vuttaṃ.	4851	
PA_tika-s02_02t:486_0	Tesūti vipassanāya bhūmibhūtesu khandhesu. Anusayitakilesāti anusayavasena pavattā	486	
PA_tika-s02_02t:486_1	appahīnā maggena pahātabbā kilesā adhippetā. Tenāha “atītā…pe… na vattabbā”ti. Tesañhi	486	
PA_tika-s02_02t:486_2	ambarukkhopamāya vattamānāditā na vattabbā maggena pahātabbānaṃ tādisassa vibhāgassa	486	
PA_tika-s02_02t:486_3	anuppajjanato. Appahīnāva hontīti iminā appahīnaṭṭhena anusayaṭṭhoti dasseti. Idaṃ	486	
PA_tika-s02_02t:486_4	bhūmiladdhuppannaṃ nāmāti idaṃ tesu khandhesu uppattirahakilesajātaṃ tāya eva uppattirahatāya	486	
PA_tika-s02_02t:486_5	bhūmiladdhuppannaṃ nāma, tebhūmakabhūmiladdhā nāma hotīti attho. Tāsu tāsu bhūmīsūti	486	
PA_tika-s02_02t:486_6	manussadevādiattabhāvasaṅkhātesu upādānakkhandhesu. Tasmiṃ tasmiṃ santāne anuppattianāpāditatāya	486	
PA_tika-s02_02t:486_7	asamugghātitā. Ettha ca laddhabhūmikaṃ bhūmiladdhanti vuttaṃ aggiāhito viya.	486	
PA_tika-s02_02t:487_0	Okāsakatuppanna-saddepi ca okāso kato etenāti okāso kato etassāti ca atthadvayepi	487	
PA_tika-s02_02t:487_1	kata-saddassa paranipāto daṭṭhabbo. Āhatakhīrarukkho viya nimittaggāhavasena adhiggahitaṃ	487	
PA_tika-s02_02t:487_2	ārammaṇaṃ, anāhatakhīrarukkho viya avikkhambhitatāya antogadhakilesaṃ ārammaṇaṃ.	487	
PA_tika-s02_02t:487_3	Nimittaggāhakāvikkhambhitakilesā vā puggalā āhatānāhatakhīrarukkhasadisā. Purimanayenevāti	487	
PA_tika-s02_02t:487_4	avikkhambhituppanne viya “imasmiṃ nāma ṭhāne nuppajjissantīti na vattabbā. Kasmā?	487	
PA_tika-s02_02t:487_5	Asamugghātitattā”ti yojetvā vitthāretabbaṃ.	487	
PA_tika-s02_02t:488_0	Vuttaṃ paṭisambhidāmagge. Tattha ca maggena pahīnakilesānameva tidhā navattabbataṃ	488	
PA_tika-s02_02t:488_1	apākaṭaṃ supākaṭaṃ kātuṃ ajātaphalarukkho upamābhāvena āgato. Atītādīnaṃ appahīnatā	488	
PA_tika-s02_02t:488_2	dassanatthampi “jātaphalarukkhena dīpetabba”nti vuttaṃ. Tattha yathā acchinne rukkhe	488	
PA_tika-s02_02t:488_3	nibbattārahāni phalāni chinne anuppajjamānāni na kadāci sasabhāvāni ahesuṃ honti	488	
PA_tika-s02_02t:488_4	bhavissanti cāti tāni atītādibhāvena na vattabbāni, evaṃ maggena pahīnakilesā ca	488	
PA_tika-s02_02t:488_5	daṭṭhabbā. Yathā chede asati phalāni uppajjissanti, sati ca nuppajjissantīti chedassa	488	
PA_tika-s02_02t:488_6	sātthakatā, evaṃ maggabhāvanāya ca sātthakatā yojetabbā.	488	
PA_tika-s02_02t:489_0	Tepi pajahatiyeva kilesappahāneneva tesampi anuppattidhammatāpādanato. Abhisaṅkhāraviññāṇassāti	489	
PA_tika-s02_02t:489_1	paṭisandhiviññāṇassa. Upādinnaanupādinnatoti upādinnakhandhato ceva kilesato ca.	489	
PA_tika-s02_02t:489_2	Upapattivasena vuṭṭhānaṃ dassetumāha – “bhavavasena panā”tiādi. Ye sotāpannassa satta	489	
PA_tika-s02_02t:489_3	bhavā appahīnā, tato pañca ṭhapetvā itare dve “sugatibhavekadesā”ti adhippetā. Sugatikāmabhavatoti	489	
PA_tika-s02_02t:489_4	sugatibhavekadesabhūtakāmabhavato. Arahattamaggo rūpārūpabhavato vuṭṭhāti uddhambhāgiyasaṃyojanasamugghātabhāvato.	489	
PA_tika-s02_02t:489_5	Yadi arahattamaggo eva ariyamaggo siyā, so eva sabbakilese pajaheyya, sabbabhavehipi	489	
PA_tika-s02_02t:489_6	vuṭṭhaheyya. Yasmā pana odhisova kilesā pahīyanti, tasmā heṭṭhimaheṭṭhimamaggehi	489	
PA_tika-s02_02t:489_7	pahīnāvasese kilese so pajahati, iti imaṃ sāmatthiyaṃ sandhāya “sabbabhavehi vuṭṭhātiyevātipi	489	
PA_tika-s02_02t:489_8	vadantī”ti vuttaṃ. Tathā hi so eva “vajirūpamo”ti vutto.	489	
PA_tika-s02_02t:490_0	Hotu tāva vuttanayena anuppannānaṃ akusalānaṃ anuppādāya, uppannānaṃ uppannasadisānaṃ	490	
PA_tika-s02_02t:490_1	pahānāya anuppattidhammatāpādanāya maggabhāvanā, atha maggakkhaṇe kathaṃ anuppannānaṃ	490	
PA_tika-s02_02t:490_2	kusalānaṃ uppādāya uppannānañca ṭhitiyā bhāvanā hoti ekacittakkhaṇikattā tassāti	490	
PA_tika-s02_02t:490_3	codeti, itaro “maggappavattiyāyevā”ti parihāramāha. Maggo hi kāmañcekacittakkhaṇiko,	490	
PA_tika-s02_02t:490_4	tathārūpo panassa pavattiviseso, yaṃ anuppannā kusalā dhammā sātisayaṃ uppajjanti,	490	
PA_tika-s02_02t:490_5	uppannā ca savisesaṃ pāripūriṃ pāpuṇanti. Tenāha “maggo hī”tiādi. Kiñcāpi ariyamaggo	490	
PA_tika-s02_02t:490_6	vattamānakkhaṇe anuppanno nāma na hoti, anuppannapubbataṃ upādāya upacāravasena tathā	490	
PA_tika-s02_02t:490_7	vuccatīti dassetuṃ “anāgatapubbaṃ hī”tiādi vuttaṃ. Ayamevāti ayaṃ maggassa yathāpaccayapavatti	490	
PA_tika-s02_02t:490_8	eva ṭhiti nāmāti, maggasamaṅgī puggalo maggampi bhāvento eva tassa ṭhitiyā bhāvetīti vattuṃ vaṭṭati.	490	
PA_tika-s02_02t:491	Upasamamānaṃ gacchatīti vikkhambhanavasena samucchedavasena kilese upasamentaṃ vattati. Pubbabhāgindriyāni eva vā adhippetāni. Tenevāha “kilesūpasamatthaṃ vā gacchatī”ti.	49	
PA_tika-s02_02t:492_0	248. Adhimuccanaṭṭhenāti adhikaṃ savisesaṃ muccanaṭṭhena, tenāha “suṭṭhu muccanaṭṭho”ti.	492	
PA_tika-s02_02t:492_1	Etena satipi sabbassapi rūpāvacarajjhānassa vikkhambhanavasena paṭipakkhato vimuttabhāve	492	
PA_tika-s02_02t:492_2	yena bhāvanāvisesena taṃ jhānaṃ sātisayaṃ paṭipakkhato vimuccitvā pavattati, so bhāvanāviseso	492	
PA_tika-s02_02t:492_3	dīpito. Bhavati hi samānajātiyuttopi bhāvanāvisesena pavattiākāraviseso. Yathā taṃ	492	
PA_tika-s02_02t:492_4	saddhāvimuttato diṭṭhippattassa, tathā paccanīkadhammehi suṭṭhu vimuttatāya eva aniggahitabhāvena	492	
PA_tika-s02_02t:492_5	nirāsaṅkatāya abhirativasena suṭṭhu adhimuccanaṭṭhenapi vimokkho. Tenāha “ārammaṇe	492	
PA_tika-s02_02t:492_6	cā”tiādi. Ayaṃ panatthoti ayaṃ adhimuccanattho pacchimavimokkhe nirodhe natthi. Kevalo	492	
PA_tika-s02_02t:492_7	vimuttattho eva tattha labbhati, taṃ sayameva parato vakkhati.	492	
PA_tika-s02_02t:493_0	Rūpīti yenāyaṃ sasantatipariyāpannena rūpena samannāgato, taṃ yassa jhānassa hetubhāvena	493	
PA_tika-s02_02t:493_1	visiṭṭhaṃ rūpaṃ hoti. Yena visiṭṭhena rūpena “rūpī”ti vucceyya rūpī-saddassa atisayatthadīpanato,	493	
PA_tika-s02_02t:493_2	tadeva sasantatipariyāpannarūpanimittaṃ jhānamiva paramatthato rūpībhāvasādhakanti	493	
PA_tika-s02_02t:493_3	daṭṭhabbaṃ. Tenāha “ajjhatta”ntiādi. Rūpajjhānaṃ rūpaṃ uttarapadalopena. Rūpānīti	493	
PA_tika-s02_02t:493_4	panettha purimapadalopo daṭṭhabbo. Tena vuttaṃ “nīlakasiṇādīni rūpānī”ti.	493	
PA_tika-s02_02t:494_0	Antoappanāyaṃ subhanti ābhogo natthīti iminā pubbābhogavasena adhimutti siyāti dasseti.	494	
PA_tika-s02_02t:494_1	Evañhettha tathāvattabbatāpatticodanā anavakāsā hoti. Yasmā suvisuddhesu nīlādīsu	494	
PA_tika-s02_02t:494_2	vaṇṇakasiṇesu tattha katādhikārānaṃ abhirativasena suṭṭhu adhimutti siyā, tasmā aṭṭhakathāyaṃ	494	
PA_tika-s02_02t:494_3	tathā tatiyo vimokkho saṃvaṇṇito. Yasmā pana mettādivasena pavattamānā bhāvanā satte	494	
PA_tika-s02_02t:494_4	appaṭikūlato dahati, te subhato adhimuccitvāva pavattati, tasmā paṭisambhidāmagge	494	
PA_tika-s02_02t:494_5	brahmavihārabhāvanā “subhavimokkho”ti vuttā, tayidaṃ ubhayampi tena tena pariyāyena	494	
PA_tika-s02_02t:494_6	vuttattā na virujjhatīti daṭṭhabbaṃ.	494	
PA_tika-s02_02t:495_0	Sabbasoti anavasesato. Na hi catunnaṃ arūpakkhandhānaṃ ekadesopi tattha avasiṭṭhoti.	495	
PA_tika-s02_02t:495_1	Vissaṭṭhattāti yathāparicchinne kāle nirodhitattā. Uttamo vimokkho nāma ariyeheva	495	
PA_tika-s02_02t:495_2	samāpajjitabbato, ariyaphalapariyosānattā diṭṭheva dhamme nibbānappattibhāvato ca.	495	
PA_tika-s02_02t:496_0	249. Abhibhavatīti abhibhu parikammaṃ, ñāṇaṃ vā. Abhibhu āyatanaṃ etassāti abhibhāyatanaṃ,	496	
PA_tika-s02_02t:496_1	jhānaṃ. Abhibhavitabbaṃ vā ārammaṇasaṅkhātaṃ āyatanaṃ etassāti abhibhāyatanaṃ, jhānaṃ.	496	
PA_tika-s02_02t:496_2	Ārammaṇābhibhavanato abhibhu ca taṃ āyatanañca yogino sukhavisesānaṃ adhiṭṭhānabhāvato	496	
PA_tika-s02_02t:496_3	manāyatanadhammāyatanabhāvato cātipi sasampayuttaṃ jhānaṃ abhibhāyatanaṃ. Tenāha	496	
PA_tika-s02_02t:496_4	“abhibhavanakāraṇānī”tiādi. Tānīti abhibhāyatanasaññitāni jhānāni. Samāpattito vuṭṭhitassa	496	
PA_tika-s02_02t:496_5	ābhogo pubbabhāgabhāvanāvasena jhānakkhaṇe pavattaṃ abhibhavanākāraṃ gahetvā pavattoti	496	
PA_tika-s02_02t:496_6	daṭṭhabbo. Parikammavasena ajjhattaṃ rūpasaññī, na appanāvasena. Na hi paṭibhāganimittārammaṇā	496	
PA_tika-s02_02t:496_7	appanā ajjhattavisayā sambhavati. Taṃ pana ajjhatta parikammavasena laddhaṃ kasiṇanimittaṃ	496	
PA_tika-s02_02t:496_8	asuvisuddhameva hoti, na bahiddhā parikammavasena laddhaṃ viya visuddhaṃ.	496	
PA_tika-s02_02t:497_0	Parittānīti yathāladdhāni suppasarāvamattāni. Tenāha “avaḍḍhitānī”ti. Parittavasenevāti	497	
PA_tika-s02_02t:497_1	vaṇṇavasena ābhoge vijjamānepi parittavaseneva idamabhibhāyatanaṃ vuttaṃ. Parittatā	497	
PA_tika-s02_02t:497_2	hettha abhibhavanassa kāraṇaṃ. Vaṇṇābhoge satipi asatipi abhibhāyatanabhāvanā nāma	497	
PA_tika-s02_02t:497_3	tikkhapaññasseva sambhavati, na itarassāti “ñāṇuttariko puggalo”ti. Abhibhavitvā	497	
PA_tika-s02_02t:497_4	samāpajjatīti ettha abhibhavanaṃ samāpajjanañca upacārajjhānādhigamasamanantarameva	497	
PA_tika-s02_02t:497_5	appanājhānuppādananti āha “saha nimittuppādenevettha appanaṃ pāpetī”ti. Saha nimittuppādenāti	497	
PA_tika-s02_02t:497_6	ca appanāparivāsābhāvassa lakkhaṇavacanametaṃ. Yo “khippābhiñño”ti vuccati, tatopi	497	
PA_tika-s02_02t:497_7	ñāṇuttarasseva abhibhāyatanabhāvanā. Etthāti etasmiṃ nimitte. Appanaṃ pāpetīti bhāvanā appanaṃ neti.	497	
PA_tika-s02_02t:498_0	Ettha ca keci “uppanne upacārajjhāne taṃ ārabbha ye heṭṭhimantena dve tayo javanavārā	498	
PA_tika-s02_02t:498_1	pavattanti, te upacārajjhāna pakkhikā eva, tadanantarañca bhavaṅgaparivāsena upacārāsevanāya	498	
PA_tika-s02_02t:498_2	ca vinā appanā hoti, saha nimittuppādeneva appanaṃ pāpetī”ti vadanti, taṃ tesaṃ matimattaṃ.	498	
PA_tika-s02_02t:498_3	Na hi pārivāsikaparikammena appanāvāro icchito, nāpi mahaggatappamāṇajjhānesu viya	498	
PA_tika-s02_02t:498_4	upacārajjhāne ekantato paccavekkhaṇā icchitabbā, tasmā upacārajjhānādhigamato paraṃ	498	
PA_tika-s02_02t:498_5	katipayabhavaṅgacittāvasāne appanaṃ pāpuṇanto “saha nimittuppādenevettha appanaṃ	498	
PA_tika-s02_02t:498_6	pāpetī”ti vutto. “Saha nimittuppādenā”ti ca adhippāyikamidaṃ vacanaṃ, na nītatthaṃ,	498	
PA_tika-s02_02t:498_7	adhippāyo vuttanayeneva veditabbo.	498	
PA_tika-s02_02t:499_0	Na antosamāpattiyaṃ tadā tathārūpassa ābhogassa asambhavato, samāpattito vuṭṭhitassa	499	
PA_tika-s02_02t:499_1	ābhogo pubbabhāgabhāvanāvasena jhānakkhaṇe pavattaṃ abhibhavanākāraṃ gahetvā pavattoti	499	
PA_tika-s02_02t:499_2	daṭṭhabbaṃ. Abhidhammaṭṭhakathāyaṃ pana “iminā panassa pubbabhāgo kathito”ti vuttaṃ.	499	
PA_tika-s02_02t:499_3	Antosamāpattiyaṃ tathā ābhogābhāve kasmā “jhānasaññāyapī”ti vuttanti āha “abhibhava…pe… atthī”ti.	499	
PA_tika-s02_02t:500	Vaḍḍhitappamāṇānīti vipulappamāṇānīti attho, na ekaṅguladvaṅgulādivasena vaḍḍhitappamāṇānīti tathā vaḍḍhanassevettha asambhavato. Tenāha “mahantānī”ti.	50	
PA_tika-s02_02t:501_0	Rūpe saññā rūpasaññā, sā assa atthīti rūpasaññī, na rūpasaññī arūpasaññī. Saññāsīsena	501	
PA_tika-s02_02t:501_1	jhānaṃ vadati. Rūpasaññāya anuppādanamevettha alābhitā. Bahiddhāva uppannanti bahiddhāvatthusmiṃyeva	501	
PA_tika-s02_02t:501_2	uppannaṃ. Abhidhamme pana “ajjhattaṃ arūpasaññī bahiddhā rūpāni passati parittāni	501	
PA_tika-s02_02t:501_3	suvaṇṇadubbaṇṇāni, appamāṇāni suvaṇṇadubbaṇṇānī”ti evaṃ catunnaṃ abhibhāyatanānaṃ	501	
PA_tika-s02_02t:501_4	āgatattā abhidhammaṭṭhakathāyaṃ “kasmā pana yathā suttante – ‘ajjhattaṃ rūpasaññī	501	
PA_tika-s02_02t:501_5	eko bahiddhā rūpāni passati parittānī’tiādi vuttaṃ, evaṃ avatvā idha catūsupi abhibhāyatanesu	501	
PA_tika-s02_02t:501_6	ajjhattaṃ arūpasaññitāva vuttā”ti codanaṃ katvā “ajjhattarūpānaṃ anabhibhavanīyato”ti	501	
PA_tika-s02_02t:501_7	kāraṇaṃ vatvā “tattha vā hi idha vā bahiddhārūpāneva abhibhavitabbāni, tasmā tāni	501	
PA_tika-s02_02t:501_8	niyamato vattabbānīti tatrāpi idhāpi vuttāni. ‘Ajjhattaṃ arūpasaññī’ti idaṃ pana	501	
PA_tika-s02_02t:501_9	satthu desanāvilāsamattamevā”ti vuttaṃ.	501	
PA_tika-s02_02t:502_0	Ettha ca vaṇṇābhogarahitāni sahitāni ca sabbāni “parittāni suvaṇṇadubbaṇṇānī”ti vuttāni,	502	
PA_tika-s02_02t:502_1	tathā “appamāṇānī”ti daṭṭhabbāni. Atthi hi eso pariyāyo “parittāni abhibhuyya tāni	502	
PA_tika-s02_02t:502_2	ce kadāci vaṇṇavasena ābhujitāni honti suvaṇṇadubbaṇṇāni abhibhuyyā”ti. Pariyāyakathā	502	
PA_tika-s02_02t:502_3	hi suttantadesanāti. Abhidhamme pana nippariyāyadesanattā vaṇṇābhogarahitāni visuṃ	502	
PA_tika-s02_02t:502_4	vuttāni, tathā sahitāni. Atthi hi ubhayattha abhibhavanapariyāyoti “ajjhattaṃ rūpasaññī”tiādinā	502	
PA_tika-s02_02t:502_5	paṭhamadutiyaabhibhāyatanesu paṭhamavimokkho, tatiyacatutthābhibhāyatanesu dutiyavimokkho,	502	
PA_tika-s02_02t:502_6	vaṇṇābhibhāyatanesu tatiyavimokkho ca abhibhavanappavattito saṅgahito, abhidhamme	502	
PA_tika-s02_02t:502_7	pana nippariyāyadesanattā vimokkhābhibhāyatanāni asaṅkarato dassetuṃ vimokkhe vajjetvā	502	
PA_tika-s02_02t:502_8	abhibhāyatanāni kathitāni, sabbāni ca vimokkhakiccāni jhānāni vimokkhadesanāyaṃ vuttāni.	502	
PA_tika-s02_02t:502_9	Tadetaṃ “ajjhattaṃ rūpasaññī”ti āgatassa abhibhāyatanadvayassa abhidhamme abhibhāyatanesu	502	
PA_tika-s02_02t:502_10	avacanato “rūpī rūpāni passatī”tiādīnañca sabbavimokkhakiccasādhāraṇavacanabhāvato	5021	
PA_tika-s02_02t:502_11	vavatthānaṃ katanti viññāyati.	5021	
PA_tika-s02_02t:503_0	“Ajjhattarūpānaṃ anabhibhavanīyato”ti idaṃ abhidhamme katthacipi “ajjhattaṃ rūpāni	503	
PA_tika-s02_02t:503_1	passatī”ti avatvā sabbattha yaṃ vuttaṃ “bahiddhārūpāni passatī”ti, tassa kāraṇavacanaṃ.	503	
PA_tika-s02_02t:503_2	Tena yaṃ aññahetukaṃ, taṃ tena hetunā vuttaṃ, yaṃ pana desanāvilāsahetukaṃ ajjhattaṃ	503	
PA_tika-s02_02t:503_3	arūpasaññitāya eva abhidhamme vacanaṃ, na tassa aññaṃ kāraṇaṃ maggitabbanti dasseti.	503	
PA_tika-s02_02t:503_4	Ajjhattarūpānaṃ anabhibhavanīyatā ca tesaṃ bahiddhārūpānaṃ viya avibhūtattā, desanāvilāso	503	
PA_tika-s02_02t:503_5	ca yathāvuttavavatthānavasena veditabbo, veneyyajjhāsayavasena vijjamānapariyāyakathanabhāvato.	503	
PA_tika-s02_02t:503_6	“Suvaṇṇadubbaṇṇānī”ti eteneva siddhattā nīlādiabhibhāyatanāni na vattabbānīti ce?	503	
PA_tika-s02_02t:503_7	Na, nīlādīsu katādhikārānaṃ nīlādibhāvasseva abhibhavanakāraṇattā. Na hi tesaṃ parisuddhāparisuddhavaṇṇānaṃ	503	
PA_tika-s02_02t:503_8	parittatā tadappamāṇatā vā abhibhavanakāraṇaṃ, atha kho nīlādibhāvo evāti. Etesu	503	
PA_tika-s02_02t:503_9	ca parittādikasiṇarūpesu yaṃ caritassa imāni abhibhāyatanāni ijjhanti, taṃ dassetuṃ	503	
PA_tika-s02_02t:503_10	“imesu panā”tiādi vuttaṃ.	5031	
PA_tika-s02_02t:504_0	Sabbasaṅgāhikavasenāti sakalanīlavaṇṇanīlanidassananīlanibhāsānaṃ sādhāraṇavasena.	504	
PA_tika-s02_02t:504_1	Vaṇṇavasenāti sabhāvavaṇṇavasena. Nidassanavasenāti passitabbatāvasena. Obhāsavasenāti	504	
PA_tika-s02_02t:504_2	sappabhāsatāya avabhāsanavasena. Umāpupphanti atasipupphaṃ. Nīlameva hoti vaṇṇasaṅkarābhāvato.	504	
PA_tika-s02_02t:504_3	Bārāṇasiyaṃ bhavanti bārāṇasiyaṃ samuṭṭhitaṃ.	504	
PA_tika-s02_02t:505	Te dhammeti te satipaṭṭhānādidhamme ceva aṭṭhavimokkhadhamme ca. Ciṇṇavasībhāvāyeva tattha abhivisiṭṭhāya paññāya pariyosānuttaraṃ sataṃ gatā abhiññāvosānapāramippattā.	50	
PA_tika-s02_02t:506_0	250. Sakalaṭṭhenāti sakalabhāvena, asubhanimittādīsu viya ekadese aṭṭhatvā anavasesato	506	
PA_tika-s02_02t:506_1	gahetabbaṭṭhenāti attho. Yathā khettaṃ sassānaṃ uppattiṭṭhānaṃ vaḍḍhiṭṭhānañca, evameva	506	
PA_tika-s02_02t:506_2	taṃtaṃsampayuttadhammānanti āha “khettaṭṭhenā”ti. Paricchinditvāti idaṃ uddhaṃ adho	506	
PA_tika-s02_02t:506_3	tiriyanti yojetabbaṃ. Paricchinditvā eva hi sabbattha kasiṇaṃ vaḍḍhetabbaṃ. Tena	506	
PA_tika-s02_02t:506_4	tena kāraṇenāti upariādīsu tena tena kasiṇena. Yathā kinti āha – “ālokamiva rūpadassanakāmo”ti,	506	
PA_tika-s02_02t:506_5	yathā dibbacakkhunā uddhaṃ ce rūpaṃ daṭṭhukāmo, uddhaṃ ālokaṃ pasāreti, adho ce,	506	
PA_tika-s02_02t:506_6	adho, samantato ce rūpaṃ daṭṭhukāmo, samantato ālokaṃ pasāreti, evaṃ sabbakasiṇanti	506	
PA_tika-s02_02t:506_7	attho. Ekassāti pathavīkasiṇādīsu ekekassa. Aññabhāvānupagamanatthanti aññakasiṇabhāvānupagamanadīpanatthaṃ,	506	
PA_tika-s02_02t:506_8	aññassa vā kasiṇabhāvānupagamanadīpanatthaṃ. Na hi aññena pasāritakasiṇaṃ tato aññena	506	
PA_tika-s02_02t:506_9	pasāritakasiṇabhāvaṃ upagacchati, evampi nesaṃ aññakasiṇasambhedābhāvo veditabbo.	506	
PA_tika-s02_02t:506_10	Na aññaṃ pathavīādi. Na hi udakena ṭhitaṭṭhāne sasambhārapathavī atthi. Aññakasiṇasambhedoti	5061	
PA_tika-s02_02t:506_11	āpokasiṇādinā saṅkaro. Sabbatthāti sabbesu sesakasiṇesu. Ekadese aṭṭhatvā anavasesapharaṇaṃ	5061	
PA_tika-s02_02t:506_12	pamāṇassa aggahaṇato appamāṇaṃ. Teneva hi nesaṃ kasiṇasamaññā. Tathā hi “tañhī”tiādimāha.	5061	
PA_tika-s02_02t:506_13	Tattha cetasā pharantoti bhāvanācittena ārammaṇaṃ karonto. Bhāvanācittañhi kasiṇaṃ	5061	
PA_tika-s02_02t:506_14	parittaṃ vā vipulaṃ vā sakalameva manasi karoti.	5061	
PA_tika-s02_02t:507_0	Kasiṇugghāṭimākāse pavattaṃ viññāṇaṃ pharaṇaappamāṇavasena “viññāṇakasiṇa”nti vuttaṃ.	507	
PA_tika-s02_02t:507_1	Tathā hi taṃ “viññāṇa”nti vuccati. Kasiṇavasenāti ugghāṭitakasiṇavasena kasiṇugghāṭimākāse	507	
PA_tika-s02_02t:507_2	uddhaṃadhotiriyatā veditabbā. Yattakañhi ṭhānaṃ kasiṇaṃ pasāritaṃ, tattakaṃ ākāsabhāvanāvasena	507	
PA_tika-s02_02t:507_3	ākāsaṃ hotīti. Evaṃ yattakaṃ ṭhānaṃ ākāsaṃ hutvā upaṭṭhitaṃ, tattakaṃ ākāsameva hutvā	507	
PA_tika-s02_02t:507_4	viññāṇassa pavattanato āgamanavasena viññāṇakasiṇepi uddhaṃadhotiriyatā vuttāti “kasiṇugghāṭimākāsavasena	507	
PA_tika-s02_02t:507_5	tattha pavattaviññāṇe uddhaṃadhotiriyatā veditabbā”ti āha.	507	
PA_tika-s02_02t:508_0	252. Vuttoyeva vammikasutte. Nissitañca chavatthunissitattā vipassanāñāṇassa. Paṭibaddhañca	508	
PA_tika-s02_02t:508_1	tena vinā appavattanato kāyasaññitānaṃ rūpadhammānaṃ ārammaṇakaraṇato ca. Suṭṭhu	508	
PA_tika-s02_02t:508_2	bhāti obhāsatīti vā subho. Kuruvindajātiādijātivisesopi maṇi ākarapārisuddhimūlako	508	
PA_tika-s02_02t:508_3	evāti āha “suparisuddhaākarasamuṭṭhito”ti. Dosanīharaṇavasena parikammanipphattīti	508	
PA_tika-s02_02t:508_4	āha “suṭṭhu kataparikammo apanītapāsāṇasakkharo”ti. Dhovanavedhanādīhīti catūsu pāsāṇesu	508	
PA_tika-s02_02t:508_5	dhovanena ceva kāḷakādiapaharaṇatthāya suttena āvunanatthāya ca vijjhanena. Tāpasaṇhakaraṇādīnaṃ	508	
PA_tika-s02_02t:508_6	saṅgaho ādi-saddena. Vaṇṇasampattinti suttassa vaṇṇasampattiṃ.	508	
PA_tika-s02_02t:509_0	Maṇi viya karajakāyo paccavekkhitabbato. Āvutasuttaṃ viya vipassanāñāṇaṃ anupavisitvā	509	
PA_tika-s02_02t:509_1	ṭhitattā. Cakkhumā puriso viya vipassanālābhī bhikkhu sammadeva tassa dassanato.	509	
PA_tika-s02_02t:509_2	Tadārammaṇānanti rūpadhammārammaṇānaṃ. Phassapañcamakacittacetasikaggahaṇena gahitadhammāpi	509	
PA_tika-s02_02t:509_3	vipassanācittuppādapariyāpannā evāti veditabbaṃ. Evañhi tesaṃ vipassanāñāṇagatikattā	509	
PA_tika-s02_02t:509_4	“āvutasuttaṃ viya vipassanāñāṇa”nti vacanaṃ avirodhitaṃ hoti.	509	
PA_tika-s02_02t:510_0	Ñāṇassāti paccavekkhaṇañāṇassa. Yadi evaṃ ñāṇassa vasena vattabbaṃ, na puggalassāti	510	
PA_tika-s02_02t:510_1	āha “tassa panā”tiādi. Maggassa anantaraṃ, tasmā lokiyābhiññānaṃ parato chaṭṭhābhiññāya	510	
PA_tika-s02_02t:510_2	purato vattabbaṃ vipassanāñāṇaṃ. Evaṃ santepīti yadipāyaṃ ñāṇānupubbaṭṭhiti, evaṃ	510	
PA_tika-s02_02t:510_3	santepi etassa antarā vāro natthīti pañcasu lokiyābhiññāsu kathitāsu ākaṅkheyyasuttādīsu	510	
PA_tika-s02_02t:510_4	viya chaṭṭhābhiññā kathetabbāti etassa anabhiññālakkhaṇassa vipassanāñāṇassa tāsaṃ	510	
PA_tika-s02_02t:510_5	antarā vāro na hoti, tasmā tattha avasarābhāvato idheva rūpāvacaracatutthajjhānānantarameva	510	
PA_tika-s02_02t:510_6	dassitaṃ vipassanāñāṇaṃ. Yasmā cāti ca-saddo samuccayattho. Tena na kevalaṃ tadeva,	510	
PA_tika-s02_02t:510_7	atha kho idampi kāraṇaṃ vipassanāñāṇassa idheva dassaneti imamatthaṃ dīpeti. Dibbena	510	
PA_tika-s02_02t:510_8	cakkhunā bheravarūpaṃ passatoti ettha iddhividhañāṇena bheravaṃ rūpaṃ nimminitvā	510	
PA_tika-s02_02t:510_9	cakkhunā passatoti vattabbaṃ, evampi abhiññālābhino apariññāṇavatthukassa bhayasantāso	510	
PA_tika-s02_02t:510_10	uppajjati uccavālikavāsīmahānāgattherassa viya. Idhāpīti imasmiṃ vipassanāñāṇepi,	5101	
PA_tika-s02_02t:510_11	na satipaṭṭhānādīsu evāti adhippāyo.	5101	
PA_tika-s02_02t:511_0	253. Manomayiddhiyaṃ ciṇṇavasitāya abhiññā vosānapāramippattatā veditabbāti yojanā.	511	
PA_tika-s02_02t:511_1	Manena nibbattanti abhiññāmanena nibbattitaṃ. Taṃ sadisabhāvadassanatthamevāti saṇṭhānatopi	511	
PA_tika-s02_02t:511_2	vaṇṇatopi avayavavisesatopi sadisabhāvadassanatthameva. Sajātiyaṃ ṭhito, na nāgiddhiyā	511	
PA_tika-s02_02t:511_3	aññajātirūpo. Suparikammakatamattikādayo viya iddhividhañāṇaṃ vikubbanakiriyāya nissayabhāvato.	511	
PA_tika-s02_02t:512	255. Appakasirenevāti akiccheneva.	51	
PA_tika-s02_02t:513_0	256. Mando uttānaseyyakadārakopi “daharo”ti vuccatīti tato visesanatthaṃ “yuvā”ti	513	
PA_tika-s02_02t:513_1	vuttaṃ. Yuvāpi koci anicchanato amaṇḍanasīlo hotīti tato visesanatthaṃ “maṇḍanakajātiko”ti	513	
PA_tika-s02_02t:513_2	vuttaṃ. Tena vuttaṃ “yuvāpī”tiādi. Kāḷatilappamāṇā bindavo kāḷatilakāni. Nātikammāsatilappamāṇā	513	
PA_tika-s02_02t:513_3	bindavo tilakāni. Vaṅkaṃ nāma piyaṅgaṃ. Yobbanapīḷakādayo mukhadūsipīḷakā. Mukhagato	513	
PA_tika-s02_02t:513_4	doso mukhadoso, lakkhaṇavacanañcetaṃ mukhe adosassapi pākaṭabhāvassa adhippetattā.	513	
PA_tika-s02_02t:513_5	Yathā vā mukhe doso, evaṃ mukhe adosopi mukhadoso saralopena, mukhadoso ca mukhadoso	513	
PA_tika-s02_02t:513_6	ca mukhadosoti ekasesanayenapettha attho daṭṭhabbo. Evañhi paresaṃ soḷasavidhaṃ cittaṃ	513	
PA_tika-s02_02t:513_7	pākaṭaṃ hotīti vacanaṃ samatthitaṃ hoti.	513	
PA_tika-s02_02t:514_0	259. Paṭipadāvasenāti yathārahaṃ samathavipassanāmaggapaṭipadāvasena. Aṭṭhasu koṭṭhāsesūti	514	
PA_tika-s02_02t:514_1	satipaṭṭhānādīsu bodhipakkhiyadhammakoṭṭhāsesu, vimokkhakoṭṭhāsesu vāti imesu aṭṭhasu	514	
PA_tika-s02_02t:514_2	koṭṭhāsesu. Sesesūti vuttāvasesesu abhibhāyatanakoṭṭhāsādīsu. Sesaṃ suviññeyyameva.	514	
PA_tika-s02_02t:515	Mahāsakuludāyisuttavaṇṇanāya līnatthappakāsanā samattā.	51	
PA_tika-s02_02t:516	8. Samaṇamuṇḍikāputtasuttavaṇṇanā	51	
PA_tika-s02_02t:517_0	260. Uggahitunti sikkhituṃ. Uggāhetunti sikkhāpetuṃ, pāṭhato attanā yathāuggahitamatthaṃ	517	
PA_tika-s02_02t:517_1	tabbibhāvanatthāya uccāraṇavasena paresaṃ gāhetunti attho. Samayanti diṭṭhiṃ. Sā	517	
PA_tika-s02_02t:517_2	hi saṃyojanabhāvato sameti sambandhā eti pavattati, daḷhaggahaṇabhāvato vā saṃyuttā	517	
PA_tika-s02_02t:517_3	ayanti pavattanti sattā yathābhinivesaṃ etenāti samayoti vuccati. Diṭṭhisaṃyojanena	517	
PA_tika-s02_02t:517_4	hi sattā ativiya bajjhantīti. Sūriyassa uggamanato atthaṅgamā ayaṃ ettako kālo rattandhakāravidhamanato	517	
PA_tika-s02_02t:517_5	divā nāma, tassa pana majjhimapahārasaññito kālo samujjalitapabhātejadahanabhāvena	517	
PA_tika-s02_02t:517_6	divā nāma. Tenāha “divasassapi divābhūte”ti. Paṭisaṃharitvāti nivattetvā. Evaṃ cittassa	517	
PA_tika-s02_02t:517_7	paṭisaṃharaṇaṃ nāma gocarakkhette ṭhapananti āha “jhānaratisevanavasena ekībhāvaṃ	517	
PA_tika-s02_02t:517_8	gato”ti. Etena kāyavivekapubbakaṃ cittavivekamāha. Sīlādiguṇavisesayogato manasā	517	
PA_tika-s02_02t:517_9	sambhāvanīyā, te pana yasmā attano sīlādiguṇehi viññūnaṃ manāpā honti (kilesaaniggahassa	517	
PA_tika-s02_02t:517_10	pañcapasādāyattattā,) tasmā āha “manavaḍḍhanakāna”ntiādi. Tattha unnamatīti udaggaṃ	5171	
PA_tika-s02_02t:517_11	hoti. Vaḍḍhatīti saddhāvasena vaḍḍhati. Tenāha bhagavā – “anussaraṇampahaṃ, bhikkhave,	5171	
PA_tika-s02_02t:517_12	tesaṃ bhikkhūnaṃ bahūpakāraṃ vadāmī”ti.	5171	
PA_tika-s02_02t:518_0	261. Paññapemīti pajānanabhāvena ñāpemi tathā vavatthapemi. Tenāha “dassemi ṭhapemī”ti.	518	
PA_tika-s02_02t:518_1	Paripuṇṇakusalanti sabbaso puṇṇakusaladhammaṃ, uttamakusalanti uttamabhāvaṃ seṭṭhabhāvaṃ	518	
PA_tika-s02_02t:518_2	pattakusaladhammaṃ. Ayojjhanti vādayuddhena ayodhanīyaṃ, vādayuddhaṃ hotu, tena parājayo	518	
PA_tika-s02_02t:518_3	na hotīti dasseti, tenāha “vādayuddhenā”tiādi. Saṃvarappahānanti pañcasu saṃvaresu	518	
PA_tika-s02_02t:518_4	yena kenaci saṃvarena saṃvaralakkhaṇaṃ pahānaṃ. Paṭisevanappahānaṃ vāti vā-saddena	518	
PA_tika-s02_02t:518_5	parivajjanappahānādiṃ saṅgaṇhāti. Sesapadesūti “na bhāsatī”tiādīsu padesu. Eseva	518	
PA_tika-s02_02t:518_6	nayoti iminā “abhāsanamattameva vadatī”ti evamādiṃ atidisati.	518	
PA_tika-s02_02t:519_0	Nābhinandīti na sampaṭicchi. Sāsane tiṇṇaṃ duccaritānaṃ micchājīvassa vivajjanaṃ	519	
PA_tika-s02_02t:519_1	vaṇṇīyati, ayañca evaṃ katheti, tasmā sāsanassa anulomaṃ viya vadati, vadanto ca	519	
PA_tika-s02_02t:519_2	sammāsambuddhe dhamme cassa appasādaṃ na dasseti, tasmā pasannakārampi vadatīti maññamāno	519	
PA_tika-s02_02t:519_3	tassa vādaṃ na paṭisedheti.	519	
PA_tika-s02_02t:520_0	262. Yathā tassa vacanaṃ, evaṃ santeti yathā tassa paribbājakassa vacanaṃ, evaṃ samaṇabhāve	520	
PA_tika-s02_02t:520_1	sante labbhamāne. Mayaṃ pana evaṃ na vadāmāti etena samaṇabhāvo nāma evaṃ na hotīti	520	
PA_tika-s02_02t:520_2	dasseti. Yo hi dhammo yādiso, tatheva taṃ buddhā dīpenti. Visesañāṇaṃ na hotīti kāyavisesavisayañāṇaṃ	520	
PA_tika-s02_02t:520_3	tassa tadā natthi, yato parakāye upakkamaṃ kareyyāti dasseti, tassa pana tattha visesañāṇampi	520	
PA_tika-s02_02t:520_4	natthevāti. Yasmā kāyapaṭibaddhaṃ kāyakammaṃ, tasmā taṃ nivattento āha “aññatra phanditamattā”ti.	520	
PA_tika-s02_02t:520_5	Kilesasahagatacittenevāti dukkhasamphassassa asahananimittena domanassasahagatacitteneva.	520	
PA_tika-s02_02t:520_6	Dutiyavārepi eseva nayo. Jighacchāpipāsadukkhassa asahananimittena domanasseneva.	520	
PA_tika-s02_02t:520_7	Vikūjitamattāti ettha virūpaṃ kūjitaṃ vikūjitaṃ pubbenivāsasannissayaṃ upayaṃ, taṃ	520	
PA_tika-s02_02t:520_8	panettha rodanahasanasamuṭṭhāpakacittasahagatanti dosasahagataṃ lobhasahagatañcāti	520	
PA_tika-s02_02t:520_9	daṭṭhabbaṃ. Cittanti kusalacittaṃ. Akusalacittaṃ pana atītārammaṇaṃ pavattatīti vattabbameva	520	
PA_tika-s02_02t:520_10	natthi. Saritvāti yāva na satisaṇṭhāpanā dhammā uppajjanti, tāva supinante anubhūtaṃ	5201	
PA_tika-s02_02t:520_11	viya dukkhaṃ saritvā rodanti. Hasantīti etthāpi eseva nayo. Ayañca nayo ye laddhasukhārammaṇā	5201	
PA_tika-s02_02t:520_12	hutvā gahitapaṭisandhikā mātukucchitopi sukheneva nikkhamanti, tesaṃ vasena vuttoti	5201	
PA_tika-s02_02t:520_13	daṭṭhabbo. Pāyantiyāti attano janapadadesarūpena pāyantiyā. Ayampīti ājīvopi mātu	5201	
PA_tika-s02_02t:520_14	aññavihitakāle ca lokassādavasena kilesasahagatacitteneva hoti.	5201	
PA_tika-s02_02t:521_0	263. Samadhigayhāti sammā adhigatabhāvena gahetvā abhibhavitvā visesetvā visiṭṭho	521	
PA_tika-s02_02t:521_1	hutvā. Khīṇāsavaṃ sandhāyāti byatirekavasena khīṇāsavaṃ sandhāya. Ayañhettha attho	521	
PA_tika-s02_02t:521_2	– khīṇāsavampi sotāpannakusalaṃ paññapeti sekkhabhūmiyaṃ ṭhitattā. Sesapadesupi eseva nayo.	521	
PA_tika-s02_02t:522_0	Tīṇi padāni nissāyāti na kāyena pāpakaṃ kammaṃ karoti, na pāpakaṃ vācaṃ bhāsati,	522	
PA_tika-s02_02t:522_1	na pāpakaṃ ājīvaṃ ājīvatīti imāni tīṇi padāni nissāya kusalasīlamūlakā ca akusalasīlamūlakā	522	
PA_tika-s02_02t:522_2	cāti dve paṭhamacatukkā ṭhapitā. Ekaṃ padaṃ nissāyāti na pāpakaṃ saṅkappaṃ saṅkappetīti	522	
PA_tika-s02_02t:522_3	imaṃ ekapadaṃ nissāya kusalasaṅkappamūlakā akusalasaṅkappamūlakā cāti ime dve pacchimacatukkā ṭhapitā.	522	
PA_tika-s02_02t:523	264. Vicikicchuddhaccasahagatacittadvayampi vaṭṭati balavatā mohena samannāgatattā. Tathā hi tāni “momūhacittānī”ti vuccanti.	52	
PA_tika-s02_02t:524_0	Kuhinti kiṃnimittaṃ. Kataraṃṭhānaṃ pāpuṇitvāti kiṃ kāraṇaṃ āgamma. Ettheteti etthāti	524	
PA_tika-s02_02t:524_1	kāyavacīmanosucaritabhāvanāsājīvanipphattiyaṃ. Sā pana heṭṭhimakoṭiyā sotāpattiphalena	524	
PA_tika-s02_02t:524_2	dīpetabbāti āha “sotāpattiphale bhumma”nti. Yasmā ājīvaṭṭhamakaṃ avasiṭṭhañca sīlaṃ	524	
PA_tika-s02_02t:524_3	pātimokkhasaṃvarasīlassa ca pārisuddhipātimokkhādhigamena sotāpattiphalappattiyā	524	
PA_tika-s02_02t:524_4	siddho hotīti āha – “pātimokkha…pe… nirujjhatī”ti. “Sukhasīlo dukkhasīlo”tiādīsu	524	
PA_tika-s02_02t:524_5	viya pakatiatthasīlasaddaṃ gahetvā vuttaṃ “akusalasīla”ntiādi.	524	
PA_tika-s02_02t:525	265. Kāmāvacarakusalacittameva vuttaṃ sampattasamādānaviratipubbakassa sīlassa adhippetattā. Tenāha – “etena hi kusalasīlaṃ samuṭṭhātī”ti.	52	
PA_tika-s02_02t:526_0	Sīlavāti ettha vā-saddo pāsaṃsatthova veditabboti āha “sīlasampanno hotī”ti. Yo sīlamatte	526	
PA_tika-s02_02t:526_1	patiṭṭhito, na samādhipaññāsu, so sīlamayadhammapūritatāya sīlamayo. Tenāha “alamettāvatā”tiādi.	526	
PA_tika-s02_02t:526_2	Yatthāti yassaṃ cetovimuttiyaṃ paññāvimuttiyañca. Tadubhayañca yasmā arahattaphale	526	
PA_tika-s02_02t:526_3	saṅgahitaṃ, tasmā vuttaṃ “arahattaphale bhumma”nti. Asesaṃ nirujjhati sukhavipākabhāvassa	526	
PA_tika-s02_02t:526_4	sabbaso paṭippassambhanato.	526	
PA_tika-s02_02t:527	266. Kāmapaṭisaṃyuttā saññā kāmasaññā. Sesesupi eseva nayo. Itarā dveti byāpādavihiṃsāsaññā.	52	
PA_tika-s02_02t:528_0	Anāgāmiphalapaṭhamajjhānanti anāgāmiphalasahagataṃ paṭhamajjhānaṃ. Etthāti yathāvutte	528	
PA_tika-s02_02t:528_1	paṭhamajjhāne. Ettha ca ujuvipaccanīkena paṭipakkhappahānaṃ sātisayanti paṭhamajjhānaggahaṇaṃ.	528	
PA_tika-s02_02t:528_2	Tenāha “aparisesā nirujjhantī”ti. Nekkhammasaññānaṃ kāmāvacaracittasahagatatā tassa	528	
PA_tika-s02_02t:528_3	sīlassa samuṭṭhānatā ca sampayuttanayena veditabbā.	528	
PA_tika-s02_02t:529	267. Kusalasaṅkappanirodhadutiyajjhānikaarahattaphalaakusalasaṅkappanirodha- paṭhamajjhānikaanāgāmiphalaggahaṇena samaṇo dassito. Sesaṃ suviññeyyameva.	52	
PA_tika-s02_02t:530	Samaṇamuṇḍikāputtasuttavaṇṇanāya līnatthappakāsanā samattā.	53	
PA_tika-s02_02t:531	9. Cūḷasakuludāyisuttavaṇṇanā	53	
PA_tika-s02_02t:532_0	271. Pañhoti ñātuṃ icchito attho, tadeva dhammadesanāya nimittabhāvato kāraṇaṃ. Upaṭṭhātūti	532	
PA_tika-s02_02t:532_1	ñāṇassa gocarabhāvaṃ upagacchatu. Yena kāraṇenāti yena tuyhaṃ upaṭṭhitena kāraṇena	532	
PA_tika-s02_02t:532_2	dhammadesanā upaṭṭhaheyya, taṃ pana paribbājakassa ajjhāsayavasena tathā vuttaṃ.	532	
PA_tika-s02_02t:532_3	Tenāha “etena hi…pe… dīpetī”ti. Ekaṅgaṇānīti pidhānābhāvena ekaṅgaṇasadisāni. Tenāha “pākaṭānī”ti.	532	
PA_tika-s02_02t:533_0	Jānantoti attano tathābhāvaṃ sayaṃ jānanto. Sakkaccaṃ sussūsatīti “tathābhūtaṃyeva	533	
PA_tika-s02_02t:533_1	maṃ tathā avocā”ti sādaraṃ sussūsati. Tasmāti dibbacakkhulābhino anāgataṃsañāṇalābhato.	533	
PA_tika-s02_02t:533_2	Evamāhāti “yo kho, udāyi, dibbena cakkhunā”ti ārabhitvā “so vā maṃ aparantaṃ ārabbha	533	
PA_tika-s02_02t:533_3	pañhaṃ puccheyyā”ti evaṃ avoca.	533	
PA_tika-s02_02t:534_0	Itaranti avasiṭṭhaṃ imasmiṃ ṭhāne vattabbaṃ. Vuttanayamevāti “yo hi lābhī”tiādinā	534	
PA_tika-s02_02t:534_1	vuttanayameva. Atīteti pubbenivāsānussatiñāṇassa visayabhūte atthe. Anāgateti anāgataṃsañāṇassa	534	
PA_tika-s02_02t:534_2	visayabhūte anāgate atthe.	534	
PA_tika-s02_02t:535_0	Paṃsupadese nibbattanato paṃsusamokiṇṇasarīratāya paṃsupisācakaṃ. Ekaṃ mūlaṃ gahetvāti	535	
PA_tika-s02_02t:535_1	dīghaso heṭṭhimantena caturaṅgulaṃ, uparimantena vidatthikaṃ rukkhagacchalatādīsu	535	
PA_tika-s02_02t:535_2	yassa kassaci ekaṃ mūlaṃ gahetvā aññajātikānaṃ adissamānakāyo hoti. Ayaṃ kira nesaṃ	535	
PA_tika-s02_02t:535_3	jātisiddhā dhammatā. Tatrāti tassa mūlavasena adissamānakatāya. Na dissati ñāṇena na passati.	535	
PA_tika-s02_02t:536_0	272. Na ca atthaṃ dīpeyyāti adhippetamatthaṃ sā vācā sarūpato na ca dīpeyya, kevalaṃ	536	
PA_tika-s02_02t:536_1	vācāmattamevāti adhippāyo. Paṭiharitabbaṭṭhena parasantāne netabbaṭṭhena paṭihāriya-saddadvārena	536	
PA_tika-s02_02t:536_2	viññātabbo bhāvattho, sova pāṭihīrako niruttinayena, natthi etassa pāṭihīrakanti	536	
PA_tika-s02_02t:536_3	appāṭihīrakataṃ, ta-saddena padaṃ vaḍḍhetvā tathā vuttaṃ, aniyyānaṃ. Tenāha “niratthakaṃ	536	
PA_tika-s02_02t:536_4	sampajjatī”ti. Subhakiṇhadevaloke khandhā viya jotetīti iminā – “dibbo rūpī manomayo	536	
PA_tika-s02_02t:536_5	sabbaṅgapaccaṅgī ahīnindriyo attā”ti imamatthaṃ dasseti.	536	
PA_tika-s02_02t:537_0	273. Saupasaggapadassa attho upasaggena vināpi viññāyatīti āha “viddheti ubbiddhe”ti.	537	
PA_tika-s02_02t:537_1	Sā cassa ubbiddhatā upakkilesavigamena sucibhāvena upaṭṭhānanti āha “meghavigamena	537	
PA_tika-s02_02t:537_2	dūrībhūte”ti. Indanīlamaṇi viya dibbati jotetīti devo, ākāso. “Aḍḍharattasamaye”ti	537	
PA_tika-s02_02t:537_3	vattabbe bhummatthe vihitavacanānaṃ accantasaṃyogābhāvā upayogavacanaṃ veditabbaṃ.	537	
PA_tika-s02_02t:537_4	Puṇṇamāsiyañhi gaganamajjhassa purato vā pacchato vā ante ṭhite aḍḍharatte samayo	537	
PA_tika-s02_02t:537_5	bhinno nāma hoti, majjhe eva pana ṭhito abhinno nāma. Tenāha “abhinne aḍḍharattasamaye”ti.	537	
PA_tika-s02_02t:538_0	Ye anubhontīti ye devā candimasūriyānaṃ ābhā anubhonti vinibhuñjanti vaḷañjanti ca	538	
PA_tika-s02_02t:538_1	tehi devehi bahū ceva bahutarā ca candimasūriyānaṃ ābhā ananubhonto. Tenāha – “attano	538	
PA_tika-s02_02t:538_2	sarīrobhāseneva ālokaṃ pharitvā viharantī”ti.	538	
PA_tika-s02_02t:539_0	274. Pucchāmūḷho pana jāto “ayaṃ paramo vaṇṇo”ti gahitapadassa vidhamanena. Acelakapāḷinti	539	
PA_tika-s02_02t:539_1	“acelako hoti muttācāro”tiādinayappavattaṃ acelakapaṭipattidīpakaganthaṃ, ganthasīseneva	539	
PA_tika-s02_02t:539_2	tena pakāsitavādāni vadati. Surāmerayapānamanuyuttapuggalassa surāpānato virati tassa	539	
PA_tika-s02_02t:539_3	kāyaṃ cittañca tāpentī saṃvattatīti surāpānavirati (tapo, soyeva guṇo. Tenāha “surāpānaviratīti attho”ti).	539	
PA_tika-s02_02t:540_0	275. Ekantaṃ accantameva sukhaṃ assāti ekantasukhaṃ. Pañcasu dhammesūti “pāṇātipātā	540	
PA_tika-s02_02t:540_1	paṭiviratī”tiādīsu pañcasu sīlācāradhammesu. Na jāniṃsūti sammosena anupaṭṭhahanti	540	
PA_tika-s02_02t:540_2	tadatthaṃ na bujjhanti. Buddhuppādena kira vihatatejāni mahānubhāvāni mantapadāni	540	
PA_tika-s02_02t:540_3	viya bāhirakānaṃ yogāvacaraganthena saddhiṃ yogāvacarapaṭipadā nassati. Uggaṇhiṃsūti	540	
PA_tika-s02_02t:540_4	“pañca pubbabhāgadhamme”tiādivacanamattaṃ uggaṇhiṃsu. Tatiyajjhānatoti kāraṇopacārena	540	
PA_tika-s02_02t:540_5	phalaṃ vadati, phalabhūtato tatiyajjhānato.	540	
PA_tika-s02_02t:541_0	276. Ekantasukhassa lokassa paṭilābhena pattiyā tattha nibbatti paṭilābhasacchikiriyā.	541	
PA_tika-s02_02t:541_1	Ekantasukhe loke anabhinibbattitvā eva iddhiyā tattha gantvā tassa sattalokassa bhājanalokassa	541	
PA_tika-s02_02t:541_2	ca paccakkhato dassanaṃ paccakkhasacchikiriyā. Tenāha “tatthā”tiādi.	541	
PA_tika-s02_02t:542_0	277. Udañcanikoti udañcano. Viñjhupabbatapasse gāmānaṃ aniviṭṭhattā tiṃsayojanamattaṃ	542	
PA_tika-s02_02t:542_1	ṭhānaṃ aṭavī nāma, tattha senāsanaṃ, tasmiṃ aṭavisenāsane padhānakammikānaṃ bhikkhūnaṃ	542	
PA_tika-s02_02t:542_2	bahūnaṃ tattha nivāsena ekaṃ padhānagharaṃ ahosi.	542	
PA_tika-s02_02t:543	Cūḷasakuludāyisuttavaṇṇanāya līnatthappakāsanā samattā.	54	
PA_tika-s02_02t:544	10. Vekhanasasuttavaṇṇanā	54	
PA_tika-s02_02t:545_0	280. Saha vatthukāmena kilesakāmo garu garukātabbo etassāti kāmagaru. Tesveva kāmesu	545	
PA_tika-s02_02t:545_1	ninnapoṇapabbhārajjhāsayoti kāmādhimutto. Pabbajjāpaṭhamajjhānādikaṃ nekkhammaṃ garu	545	
PA_tika-s02_02t:545_2	garukātabbaṃ etassāti nekkhammagaru. Tattha ninnapoṇapabbhārajjhāsayo nekkhammādhimutto	545	
PA_tika-s02_02t:545_3	svāyamattho yathā ekacce gahaṭṭhe labbhati, evaṃ ekacce anagārepīti āha “pabbajitopī”tiādi.	545	
PA_tika-s02_02t:545_4	Ayaṃ pana vekhanaso paribbājako. So hi vekhanasatāpasapabbajjaṃ upagantvā vekhanasena	545	
PA_tika-s02_02t:545_5	iminā diṭṭhimādāya samādiyitvā ṭhitattā “vekhanaso”ti vuccati. Yathā loko sayaṃ ekādasahi	545	
PA_tika-s02_02t:545_6	aggīhi ādittopi samāno paccakkhato anubhaviyamānaṃ sālākikaṃ aggisantāpaṃ viya anādikālānugatasammākavacarasantāpaṃ	545	
PA_tika-s02_02t:545_7	ādittatāya na sallakkheti, sammāsambuddhena pana mahākaruṇāsamussāhitamānasena “sabbaṃ,	545	
PA_tika-s02_02t:545_8	bhikkhave, āditta”nti ādittapariyāye desiyamāne sallakkheti, evaṃ ayampi anādikālaparibhāvitaṃ	545	
PA_tika-s02_02t:545_9	attaajjhāsaye avaṭṭhitaṃ kāmādhimuttaṃ sarasena anupadhārento satthārā – “pañca kho	545	
PA_tika-s02_02t:545_10	ime, kaccāna, kāmaguṇā”tiādinā kāmaguṇesu kāmasukhe bhāsiyamāne “kāmādhimuttaṃ vata	5451	
PA_tika-s02_02t:545_11	pabbajitassa citta”nti upadhāressatīti āha – “imāya kathāya kathiyamānāya attano	5451	
PA_tika-s02_02t:545_12	kāmādhimuttataṃ sallakkhessatī”ti. Kāmaggasukhanti kāmetabbavatthūhi aggabhūtaṃ sukhaṃ.	5451	
PA_tika-s02_02t:545_13	Sabbe hi tebhūmakadhammā kāmanīyaṭṭhena kāmā, te paṭicca uppajjanasukhato nibbānasukhameva	5451	
PA_tika-s02_02t:545_14	aggabhūtaṃ sukhaṃ. Yathāha – “yāvatā, bhikkhave, dhammā saṅkhatā vā asaṅkhatā vā,	5451	
PA_tika-s02_02t:545_15	virāgo tesaṃ aggamakkhāyatī”ti – “nibbānaṃ paramaṃ sukha”nti ca. Tena vuttaṃ “nibbānaṃ adhippeta”nti.	5451	
PA_tika-s02_02t:546_0	281. Pubbenivāsañāṇalābhino pubbantaṃ ārabbha vuccamānakathā anucchavikā tadatthassa	546	
PA_tika-s02_02t:546_1	paccakkhabhāvato, tadabhāvato vekhanasassa ananucchavikāti āha “yasmā…pe… natthī”ti.	546	
PA_tika-s02_02t:546_2	Anāgatakathāya…pe… natthīti etthāpi eseva nayo. Ārakkhatthāyāti devatāhi mantapadehi	546	
PA_tika-s02_02t:546_3	saha ṭhitā tattha ārakkhatthāya. Avijjāyāti idaṃ lakkhaṇavacanaṃ, taṃmūlakattā vā	546	
PA_tika-s02_02t:546_4	sabbakilesadhammānaṃ avijjāva gahitā. Jānanaṃ pahīnakilesapaccavekkhaṇañāṇena. Sesaṃ suviññeyyameva.	546	
PA_tika-s02_02t:547	Vekhanasasuttavaṇṇanāya līnatthappakāsanā samattā.	54	
PA_tika-s02_02t:548	Niṭṭhitā ca paribbājakavaggavaṇṇanā.	54	
PA_tika-s02_02t:549	4. Rājavaggo	54	
PA_tika-s02_02t:550	1. Ghaṭikārasuttavaṇṇanā	55	
PA_tika-s02_02t:551_0	282. Cariyanti bodhicariyaṃ, bodhisambhārasambharaṇavasena pavattitaṃ bodhisattapaṭipattinti	551	
PA_tika-s02_02t:551_1	attho. Sukāraṇanti bodhiparipācanassa ekantikaṃ sundaraṃ kāraṇaṃ, kassapassa bhagavato	551	
PA_tika-s02_02t:551_2	payirupāsanādiṃ sandhāya vadati. Tañhi tena saddhiṃ mayā idha katanti vattabbataṃ	551	
PA_tika-s02_02t:551_3	labhati. Mandahasitanti īsakaṃ hasitaṃ. Kuhaṃ kuhanti hāsa-saddassa anukaraṇametaṃ.	551	
PA_tika-s02_02t:551_4	Haṭṭhapahaṭṭhākāramattanti haṭṭhapahaṭṭhamattaṃ. Yathā gahitasaṅketā “pahaṭṭho bhagavā”ti	551	
PA_tika-s02_02t:551_5	sañjānanti, evaṃ ākāradassanamattaṃ.	551	
PA_tika-s02_02t:552_0	Idāni iminā pasaṅgena tāsaṃ samuṭṭhānaṃ vibhāgato dassetuṃ “hasitañca nāmeta”ntiādi	552	
PA_tika-s02_02t:552_1	āraddhaṃ. Tattha ajjhupekkhanavasenapi hāso na sambhavati, pageva domanassavasenāti	552	
PA_tika-s02_02t:552_2	āha “terasahi somanassasahagatacittehī”ti. Nanu ca keci kodhavasenapi hasantīti?	552	
PA_tika-s02_02t:552_3	Na, tesampi yaṃ taṃ kodhavatthu, tassa mayaṃ dāni yathākāmakāritaṃ āpajjissāmāti	552	
PA_tika-s02_02t:552_4	duviññeyyantarena somanassacitteneva hāsassa uppajjanato. Tesūti pañcasu somanassasahagatacittesu.	552	
PA_tika-s02_02t:552_5	Balavārammaṇeti uḷāraārammaṇe yamakamahāpāṭihāriyasadise. Dubbalārammaṇeti anuḷāre	552	
PA_tika-s02_02t:552_6	ārammaṇe. Imasmiṃ pana ṭhāne…pe… uppādesīti idaṃ porāṇaṭṭhakathāyaṃ tathā āgatattā	552	
PA_tika-s02_02t:552_7	vuttaṃ. Na ahetukasomanassasahagatacittena bhagavato sitaṃ hotīti dassanatthaṃ.	552	
PA_tika-s02_02t:553_0	Abhidhammaṭīkāyaṃ pana “atītaṃsādīsu appaṭihataṃ ñāṇaṃ vatvā ‘imehi tīhi dhammehi	553	
PA_tika-s02_02t:553_1	samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ ñāṇānuparivatta’ntiādivacanato	553	
PA_tika-s02_02t:553_2	‘bhagavato idaṃ cittaṃ uppajjatī’ti vuttavacanaṃ vicāretabba”nti vuttaṃ. Tattha iminā	553	
PA_tika-s02_02t:553_3	hasituppādacittena pavattiyamānampi bhagavato sitakaraṇaṃ pubbenivāsa-anāgataṃsa-sabbaññutaññāṇānaṃ	553	
PA_tika-s02_02t:553_4	anuvattakattā ñāṇānuparivattiyevāti, evaṃ pana ñāṇānuparivattibhāve sati na koci	553	
PA_tika-s02_02t:553_5	pāḷiaṭṭhakathānaṃ virodho. Tathā hi abhidhammaṭṭhakathāyaṃ “tesaṃ ñāṇānaṃ ciṇṇapariyante	553	
PA_tika-s02_02t:553_6	idaṃ cittaṃ uppajjatī”ti vuttaṃ. Avassañca etaṃ evaṃ icchitabbaṃ, aññathā āvajjanassapi	553	
PA_tika-s02_02t:553_7	bhagavato pavatti tathārūpe kāle na saṃyujjeyya, tassapi hi viññattisamuṭṭhāpakabhāvassa	553	
PA_tika-s02_02t:553_8	icchitattā, tathā hi vuttaṃ – “evañca katvā manodvārāvajjanassapi viññattisamuṭṭhāpakattaṃ	553	
PA_tika-s02_02t:553_9	upapannaṃ hotī”ti, na ca viññattisamuṭṭhāpakatte taṃsamuṭṭhitāya viññattiyā kāyakammādibhāvaṃ	553	
PA_tika-s02_02t:553_10	āpajjanabhāvo vibandhatīti tameva sandhāya vadati. Tenāha “evaṃ appamattakampī”ti.	5531	
PA_tika-s02_02t:553_11	Sateritā vijjulatā nāma sateratāvijjulatā. Sā hi itaravijjulatā viya khaṇaṭṭhitikā	5531	
PA_tika-s02_02t:553_12	sīghanirodhā ca na hoti, apica kho dandhanirodhā, tañca sabbakālaṃ catudīpikamahāmeghatova	5531	
PA_tika-s02_02t:553_13	niccharati tenāha “cātuddīpikamahāmeghamukhato”ti. Ayaṃ kira tāsaṃ rasmivaṭṭīnaṃ	5531	
PA_tika-s02_02t:553_14	dhammatā, yadidaṃ tikkhattuṃ siravaraṃ padakkhiṇaṃ katvā dāṭhaggesuyeva antaradhānaṃ.	5531	
PA_tika-s02_02t:554_0	283. Yadipi cattāri asaṅkhyeyyāni kappānaṃ satasahassañca paññāpāramitā paribhāvitā,	554	
PA_tika-s02_02t:554_1	tathāpi idāni taṃ buddhantaraṃ tassā paṭipādetabbattā vuttaṃ “aparipakkañāṇattā”ti.	554	
PA_tika-s02_02t:554_2	Kāmañcassa ñāṇāya idānipi paṭipādetabbatā atthi, evaṃ santepi nanu sammāsambuddhesu	554	
PA_tika-s02_02t:554_3	pasādena sambhāvanāya bhavitabbaṃ tathā cirakālaṃ paribhāvitattā, kathaṃ tattha hīḷanāti	554	
PA_tika-s02_02t:554_4	āha “brāhmaṇakule”tiādi. Cirakālaparicitāpi hi guṇabhāvanā appakenapi akalyāṇamittasaṃsaggena	554	
PA_tika-s02_02t:554_5	viparivattati aññathattaṃ gacchati. Tena mahāsattopi jātisiddhāyaṃ laddhiyaṃ ṭhatvā	554	
PA_tika-s02_02t:554_6	jātisiddhena mānena evamāha – “kiṃ pana tena muṇḍakena samaṇakena diṭṭhenā”ti. Tathā	554	
PA_tika-s02_02t:554_7	hi vuttaṃ aṭṭhakathāyaṃ –	554	
PA_tika-s02_02t:555	“Tasmā akalyāṇajanaṃ, āsīvisamivoragaṃ,	55	
PA_tika-s02_02t:556	Ārakā parivajjeyya, bhūtikāmo vicakkhaṇo”ti. ;	55	
PA_tika-s02_02t:557	Nhānacuṇṇena suttena katā sotti, kuruvindaguḷikā, sā eva sināyanti kāyaṃ visodhenti etāyāti sinānaṃ. Tenāha – “sotti sinānanti sinānatthāya katasotti”nti.	55	
PA_tika-s02_02t:558_0	284. Ariyaparihārenāti ariyānaṃ parihārena, anāgāmīnaṃ nhānakāle attano kāyassa parihāraniyāmenāti	558	
PA_tika-s02_02t:558_1	attho. Attano ñāṇasampattiyā vibhavasampattiyā pasannakāraṃ kātuṃ sakkhissati. Etadatthanti	558	
PA_tika-s02_02t:558_2	“ahitanivāraṇaṃ, hite niyojanaṃ byasane parivajjana”nti yadidaṃ, etadatthaṃ mittā	558	
PA_tika-s02_02t:558_3	nāma honti. Keci “yāvettha ahupī”ti paṭhanti, tesaṃ yāva ettha kesaggagahaṇaṃ tāva	558	
PA_tika-s02_02t:558_4	ayaṃ nibandho ahupīti attho.	558	
PA_tika-s02_02t:559_0	285. Satipaṭilābhatthāyāti bodhiyā mahābhinīhāraṃ katvā bodhisambhārapaṭipadāya pūraṇabhāve	559	
PA_tika-s02_02t:559_1	satiyā paṭilābhatthāya. Idāni tassa satuppādanīyakathāya pavattitākāraṃ saṅkhepeneva	559	
PA_tika-s02_02t:559_2	dassetuṃ “tassa hī”tiādi vuttaṃ. Tattha na lāmakaṭṭhānaṃ otiṇṇasattoti iminā mahāsattassa	559	
PA_tika-s02_02t:559_3	paṇītādhimuttataṃ dassetvā evaṃ paṇītādhimuttikassa pamādakiriyā na yuttāti dassento	559	
PA_tika-s02_02t:559_4	“tādisassa nāma pamādavihāro na yutto”ti āha. Tadā bodhisattassa nekkhammajjhāsayo	559	
PA_tika-s02_02t:559_5	telappadīpo viya visesato nibbatti, taṃ disvā bhagavā tadanurūpaṃ dhammakathaṃ karonto	559	
PA_tika-s02_02t:559_6	“tādisassa…pe… kathesī”ti. Parasamuddavāsī therā aññathā vadanti. Aṭṭhakathāyaṃ pana	559	
PA_tika-s02_02t:559_7	nāyaṃ buddhānaṃ bhāro, yadidaṃ pūritapāramīnaṃ bodhisattānaṃ tathā dhammadesanā tesaṃ	559	
PA_tika-s02_02t:559_8	mahābhinīhārasamanantarampi bodhisambhārassa sayambhuñāṇeneva paṭividitattā. Tasmā	559	
PA_tika-s02_02t:559_9	bodhisattabhāvapavedanameva tassa bhagavā akāsīti dassetuṃ “satipaṭilābhatthāyā”tiādi	559	
PA_tika-s02_02t:559_10	vuttaṃ. Satipaṭilābhatthāyāti sammāpaṭipattiyā ujjalane pākaṭakarasatipaṭilābhāya.	5591	
PA_tika-s02_02t:560_0	286. Ñāṇañhi kilesadhammavidālanapadālanehi siṅgaṃ viyāti siṅgaṃ. Tañhi paṭipattiyā	560	
PA_tika-s02_02t:560_1	upatthambhitaṃ ussitaṃ nāma hoti, tadabhāve patitaṃ nāma. Keci pana vīriyaṃ siṅganti	560	
PA_tika-s02_02t:560_2	vadanti. Tasmiṃ sammappadhānavasena pavatte bāhirapabbajjaṃ upagatāpi mahāsattā visuddhāsayā	560	
PA_tika-s02_02t:560_3	appicchatādiguṇasamaṅgino yathārahaṃ ganthadhuraṃ vāsadhurañca paribrūhayantā viharanti,	560	
PA_tika-s02_02t:560_4	pageva buddhasāsane appicchatādīhīti āha “catupārisuddhisīle panā”tiādi. Vipassanaṃ	560	
PA_tika-s02_02t:560_5	brūhentā sikhāppattavipassanā hontīti vuttaṃ – “yāva anulomañāṇaṃ āhacca tiṭṭhantī”ti,	560	
PA_tika-s02_02t:560_6	anulomañāṇato orameva vipassanaṃ ṭhapentīti attho. Maggaphalatthaṃ vāyāmaṃ na karonti	560	
PA_tika-s02_02t:560_7	paññāpāramitāya sabbaññutaññāṇagabbhassa aparipuṇṇattā aparipakkattā ca.	560	
PA_tika-s02_02t:561_0	287. Therehīti vuddhatarehi. Nivāse satīti yasmiṃ ṭhāne pabbajito, tattheva nivāse.	561	
PA_tika-s02_02t:561_1	Vappakālatoti sassānaṃ vappakālato. Pubbe viya tato paraṃ tikhiṇena sūriyasantāpena	561	
PA_tika-s02_02t:561_2	payojanaṃ natthīti vuttaṃ – “vappakāle vitānaṃ viya upari vatthakilañjaṃ bandhitvā”ti. Puṭaketi kalāpe.	561	
PA_tika-s02_02t:562_0	288. Paccayasāmaggihetukattā dhammappattiyā padesato pariññāvatthukāpi ariyā upaṭṭhite	562	
PA_tika-s02_02t:562_1	cittavighātapaccaye yadetaṃ nātisāvajjaṃ, tadevaṃ gaṇhantīti ayamettha dhammatāti	562	
PA_tika-s02_02t:562_2	āha – “alābhaṃ ārabbha cittaññathatta”ntiādi. Soti kikī kāsirājā. Brāhmaṇabhattoti	562	
PA_tika-s02_02t:562_3	brāhmaṇesu bhatto. Deveti brāhmaṇe sandhāyāha. Bhūmidevāti tesaṃ samaññā, tadā brāhmaṇagaruko	562	
PA_tika-s02_02t:562_4	loko. Tadā hi kassapopi bhagavā brāhmaṇakule nibbatti. Dhītu avaṇṇaṃ vatvāti, “mahārāja,	562	
PA_tika-s02_02t:562_5	tava dhītā brāhmaṇasamayaṃ pahāya muṇḍapāsaṇḍikasamayaṃ gaṇhī”tiādinā rājaputtiyā	562	
PA_tika-s02_02t:562_6	aguṇaṃ vatvā. Varaṃ gaṇhiṃsu ñātakā. Rajjaṃ niyyātesi “mā me vacanaṃ musā ahosi,	562	
PA_tika-s02_02t:562_7	aṭṭhame divase niggaṇhissāmī”ti.	562	
PA_tika-s02_02t:563	Pāvanaasmanayanavasena sammā pāvīkatattā parisuddhataṇḍulāni. Pāḷiyaṃ taṇḍulapaṭibhastānīti taṇḍulakhaṇḍāni. Muggapaṭibhastakaḷāyapaṭibhastesupi eseva nayo.	56	
PA_tika-s02_02t:564_0	289. Ko nu khoti bhummatthe paccattavacananti āha – “kuhiṃ nu kho”ti pāripūriṃ yojīyanti	564	
PA_tika-s02_02t:564_1	byañjanabhojanāni etthāti pariyogo, tato pariyogā. Tenāha “sūpabhājanato”ti. Saññaṃ	564	
PA_tika-s02_02t:564_2	datvāti vuttaṃ sabbaṃ ācikkhitvā tumhākaṃ atthāya sampādetvā nikkhitto upaṭṭhākoti	564	
PA_tika-s02_02t:564_3	bhagavato ārocethāti saññaṃ datvā. Ativissatthoti ativiya vissattho. Pañcavaṇṇāti	564	
PA_tika-s02_02t:564_4	khuddikādivasena pañcappakārā.	564	
PA_tika-s02_02t:565_0	290. Kinti nissakke paccattavacanaṃ, kasmāti attho? Dhammikoti iminā āgamanasuddhiṃ	565	
PA_tika-s02_02t:565_1	dasseti. Bhikkhūnaṃ patte bhattasadisoti iminā upāsakena satthu pariccattabhāvaṃ	565	
PA_tika-s02_02t:565_2	tattha satthuno ca aparisaṅkataṃ dasseti. Sikkhāpadavelā nāma natthīti dhammassāmibhāvato	565	
PA_tika-s02_02t:565_3	sikkhāpadamariyādā nāma natthi paṇṇattivajje, pakativajje pana setughāto eva.	565	
PA_tika-s02_02t:566_0	291. Chadanaṭṭhāne yadākāsaṃ, tadeva tassa gehassa chadananti ākāsacchadanaṃ. Pakatiyā	566	
PA_tika-s02_02t:566_1	utupharaṇamevāti chādite yādisaṃ utu, chadane uttiṇabhāvepi tamhi gehe tādisameva	566	
PA_tika-s02_02t:566_2	utupharaṇaṃ ahosi. Tesaṃyevāti tesaṃ ghaṭikārassa mātāpitūnaṃ eva.	566	
PA_tika-s02_02t:567_0	292. “Catasso muṭṭhiyo eko kuḍuvo, cattāro kuḍuvā eko pattho, cattāro patthā eko	567	
PA_tika-s02_02t:567_1	āḷhako, cattāro āḷhakā ekaṃ doṇaṃ, cattāri doṇāni ekā mānikā, catasso mānikā ekā	567	
PA_tika-s02_02t:567_2	khārī, vīsati khārikā eko vāhoti tadeva ekasakaṭa”nti suttanipātaṭṭhakathādīsu vuttaṃ,	567	
PA_tika-s02_02t:567_3	idha pana “dve sakaṭāni eko vāho”ti vuttaṃ. Telaphāṇitādinti ādi-saddena sappiādiṃ	567	
PA_tika-s02_02t:567_4	maricādikaṭukabhaṇḍañca saṅgaṇhāti. Nāhaṃ raññā diṭṭhapubbo, kuto paripphassoti adhippāyo.	567	
PA_tika-s02_02t:567_5	Naccitvāti naccaṃ datvā.	567	
PA_tika-s02_02t:568	Ghaṭikārasuttavaṇṇanāya līnatthappakāsanā samattā.	56	
PA_tika-s02_02t:569	2. Raṭṭhapālasuttavaṇṇanā	56	
PA_tika-s02_02t:570_0	293. Thūlameva thullaṃ, thullā vipulā mahantā koṭṭhā jātā imassāti thullakoṭṭhikanti	570	
PA_tika-s02_02t:570_1	odanapūpapahūtavasena laddhanāmo nigamo. Aṭṭhakathāyaṃ pana thullakoṭṭhanti attho	570	
PA_tika-s02_02t:570_2	vutto. Tena pāḷiyaṃ ika-saddena padavaḍḍhanaṃ katanti dasseti.	570	
PA_tika-s02_02t:571_0	294. Raṭṭhapāloti idaṃ tassa kulaputtassa nāmaṃ. Paveṇivasena āgatakulavaṃsānugatanti	571	
PA_tika-s02_02t:571_1	samudāgamato paṭṭhāya dassetuṃ “kasmā raṭṭhapālo”tiādi vuttaṃ. Sandhāretunti vināsanato	571	
PA_tika-s02_02t:571_2	pubbe yādisaṃ, tatheva sammadeva dhāretuṃ samattho. Saddhāti kammaphalasaddhāya sampannā.	571	
PA_tika-s02_02t:571_3	Sāmaṇeraṃ disvāti sikkhākāmatāya etadagge ṭhapiyamānaṃ disvā.	571	
PA_tika-s02_02t:572_0	Saha raññāti sarājikaṃ, raññā saddhiṃ rājaparisaṃ. Cātuvaṇṇanti brāhmaṇādicatuvaṇṇasamudāyaṃ.	572	
PA_tika-s02_02t:572_1	Posetunti vaddhetuṃ dānādīhi saṅgahavatthūhi saṅgaṇhituṃ. Yaṃ kulaṃ. Pahossatīti sakkhissati.	572	
PA_tika-s02_02t:573_0	Tena tena me upaparikkhatoti “kāmā nāmete aniccā dukkhā vipariṇāmadhammā, aṭṭhikaṅkalūpamā”ti	573	
PA_tika-s02_02t:573_1	ca ādinā yena yena ākārena kāmesu ādīnavaṃ okāraṃ saṃkilesaṃ, tabbipariyāyato nekkhamme	573	
PA_tika-s02_02t:573_2	ānisaṃsaṃ guṇaṃ pakāsentaṃ bhagavatā dhammaṃ desitaṃ ājānāmi, tena tena pakārena	573	
PA_tika-s02_02t:573_3	upaparikkhato vīmaṃsantassa mayhaṃ evaṃ hoti evaṃ upaṭṭhāti. Sikkhattayabrahmacariyanti	573	
PA_tika-s02_02t:573_4	adhisīlādisikkhattayasaṅgahaṃ seṭṭhacariyaṃ. Akhaṇḍādibhāvāpādanena akhaṇḍaṃ lakkhaṇavacanañhetaṃ.	573	
PA_tika-s02_02t:573_5	Kañcipi sikkhekadesaṃ asesetvā ekanteneva paripūretabbatāya ekantaparipuṇṇaṃ. Cittuppādamattampi	573	
PA_tika-s02_02t:573_6	saṃkilesamalaṃ anuppādetvā accantameva visuddhaṃ katvā pariharitabbatāya ekantaparisuddhaṃ.	573	
PA_tika-s02_02t:573_7	Tato eva saṅkhaṃ viya likhitanti saṅkhalikhitaṃ. Tenāha “likhitasaṅkhasadisa”nti.	573	
PA_tika-s02_02t:573_8	Dāṭhikāpi massuggahaṇeneva gahetvā “massu”tveva vuttaṃ, uttarādharamassunti attho.	573	
PA_tika-s02_02t:573_9	Kasāyena rattāni kāsāyāni. Ananuññātaṃ puttaṃ na pabbājeti “mātāpitūnaṃ lokiyamahājanassa	573	
PA_tika-s02_02t:573_10	cittaññathattaṃ mā hotū”ti. Tathā hi suddhodanamahārājassa tathā varo dinno.	5731	
PA_tika-s02_02t:574_0	295. Piyāyitabbato piyoti āha “pītijanako”ti. Manassa appāyanato manāpoti āha “manavaḍḍhanako”ti.	574	
PA_tika-s02_02t:574_1	Sukhedhito taruṇadārakakāle. Tato parañca sappikhīrādisādurasamanuññabhojanādiāhārasampattiyā	574	
PA_tika-s02_02t:574_2	sukhaparibhato. Atha vā daḷhabhattikadhātijanādiparijanasampattiyā ceva paricchadasampattiyā	574	
PA_tika-s02_02t:574_3	ca uḷārapaṇītasukhapaccayūpahārehi ca sukhedhito, akiccheneva dukkhappaccayavinodanena	574	
PA_tika-s02_02t:574_4	sukhaparibhato. Ajjhattikaṅgasampattiyā vā sukhedhito, bāhiraṅgasampattiyā sukhaparibhato.	574	
PA_tika-s02_02t:574_5	Kassacīti upayogatthe sāmivacanaṃ, kiñcīti vuttaṃ hoti, ayameva vā pāṭho. Tathā hi	574	
PA_tika-s02_02t:574_6	“appamattakampi kalabhāgaṃ dukkhassa na jānāsī”ti attho vutto. Evaṃ santeti nanu	574	
PA_tika-s02_02t:574_7	mayaṃ raṭṭhapāla maraṇādīsu kenaci upāyena appatīkārena maraṇenapi tayā akāmakāpi	574	
PA_tika-s02_02t:574_8	vinā bhavissāma, evaṃ sati. Yenāti yena kāraṇena. Kiṃ panāti ettha kinti kāraṇatthe	574	
PA_tika-s02_02t:574_9	paccattavacananti dassento āha “kena pana kāraṇenā”ti.	574	
PA_tika-s02_02t:575_0	296. Paricārehīti parito tattha tattha yathāsakaṃ visayesu cārehi. Tenāha “ito cito	575	
PA_tika-s02_02t:575_1	ca upanehī”ti. Paricārehīti vā sukhūpakaraṇehi attānaṃ paricārehi, attano paricaraṇaṃ	575	
PA_tika-s02_02t:575_2	kārehi. Tathābhūto ca yasmā laḷanto kīḷanto nāma hoti, tasmā “laḷā”tiādi vuttaṃ.	575	
PA_tika-s02_02t:575_3	Niccadānaṃ dānaṃ nāma, uposathadivasādīsu dātabbaṃ atirekadānaṃ padānaṃ nāma. Paveṇīrakkhaṇavasena	575	
PA_tika-s02_02t:575_4	vā dīyamānaṃ dānaṃ nāma, attanāva paṭṭhapetvā dīyamānaṃ padānaṃ nāma. Pacurajanasādhāraṇaṃ	575	
PA_tika-s02_02t:575_5	vā nātiuḷāraṃ dānaṃ nāma, anaññasādhāraṇaṃ atiuḷāraṃ padānaṃ nāma. Uddassetabbāti	575	
PA_tika-s02_02t:575_6	uddhaṃ dassetabbā. Kuto uddhaṃ te dassetabbā? Pabbajitato uddhaṃ attānaṃ mātāpitaro	575	
PA_tika-s02_02t:575_7	dassetabbā, tenāha “yathā”tiādi.	575	
PA_tika-s02_02t:576_0	299. Balaṃ gahetvāti ettha balaggahaṇaṃ nāma kāyabalassa uppādanamevāti āha “kāyabalaṃ	576	
PA_tika-s02_02t:576_1	janetvā”ti. Evaṃ viharantoti yathā pāḷiyaṃ vuttaṃ evaṃ eko vūpakaṭṭho appamatto viharanto.	576	
PA_tika-s02_02t:576_2	Tasmāti yasmā neyyo, na ugghaṭitaññū, na ca vipañcitaññū, tasmā. Cirena pabbajito	576	
PA_tika-s02_02t:576_3	dvādasame vasse arahattaṃ pāpuṇi. Yaṃ pana vuttaṃ pāḷiyaṃ “na cirassevā”ti, taṃ saṭṭhi	576	
PA_tika-s02_02t:576_4	vassāni tato adhikampi vipassanāparivāsaṃ vasante upādāya vuttaṃ.	576	
PA_tika-s02_02t:577_0	Sattadvārakoṭṭhakassāti sattagabbhantaradvārakoṭṭhakasīsena gabbhantarāni vadati.	577	
PA_tika-s02_02t:577_1	Paharāpetīti vayovuḍḍhānurūpaṃ kappāpanādinā alaṅkārāpeti. Antojātatāya ñātisadisī	577	
PA_tika-s02_02t:577_2	dāsī ñātidāsī. Pūtibhāveneva lakkhitabbo doso vā abhidoso, sova ābhidosiko, abhidosaṃ	577	
PA_tika-s02_02t:577_3	vā paccūsakālaṃ gato patto atikkantoti ābhidosiko. Tenāha “ekarattātikkantassā”tiādi.	577	
PA_tika-s02_02t:577_4	Aparibhogāraho pūtibhūtabhāvena. Ariyavohārenāti ariyasamudācārena. Ariyā hi mātugāmaṃ	577	
PA_tika-s02_02t:577_5	bhaginivādena samudācaranti. Nissaṭṭhapariggahanti pariccattālayaṃ. Vattuṃ vaṭṭatīti	577	
PA_tika-s02_02t:577_6	nirapekkhabhāvato vuttaṃ, idha pana visesato aparibhogārahattāva vatthuno. Nimīyati	577	
PA_tika-s02_02t:577_7	saññāyatīti nimittaṃ, tathāsallakkhito ākāroti āha “ākāraṃ aggahesī”ti.	577	
PA_tika-s02_02t:578_0	300. Gharaṃ pavisitvāti gehasāminiyā nisīditabbaṭṭhānabhūtaṃ antogehaṃ pavisitvā.	578	
PA_tika-s02_02t:578_1	Ālapaneti dāsijanassa ālapane. Bahi nikkhamantāti yathāvuttaantogehato bahi nikkhamantiyo.	578	
PA_tika-s02_02t:578_2	Gharesu sālā hontīti gharesu ekamante bhojanasālā honti pākāraparikkhittā susaṃvihitadvārabandhā	578	
PA_tika-s02_02t:578_3	susammaṭṭhavālikaṅgaṇā.	578	
PA_tika-s02_02t:579_0	Anokappanaṃ asaddahanaṃ. Amarisanaṃ asahanaṃ. Anāgatavacanaṃ anāgatasaddappayogo,	579	
PA_tika-s02_02t:579_1	attho pana vattamānakālikova. Tenāha “paccakkhampī”ti. Ariyiddhiyanti “paṭikūle apaṭikūlasaññī	579	
PA_tika-s02_02t:579_2	viharatī”ti evaṃ vuttaariyiddhiyaṃ.	579	
PA_tika-s02_02t:580_0	Pūtikummāso chaḍḍanīyadhammo tassa gehato laddhopi na dātabbayuttako dāsijanena dinnoti	580	
PA_tika-s02_02t:580_1	āha “deyyadhammavasena neva dānaṃ alatthamhā”ti. “Imehi muṇḍakehī”tiādinā nitthunanavacanena	580	
PA_tika-s02_02t:580_2	paccakkhānaṃ atthato laddhameva, tassa pana ujukaphāsusamācāravasena aladdhattā vuttaṃ	580	
PA_tika-s02_02t:580_3	“na paccakkhāna”nti. Tenāha – “paṭisanthāravasena paccakkhānampi na alatthamhā”ti.	580	
PA_tika-s02_02t:580_4	“Neva dāna”ntiādi paccāsīsāya akkhantiyā ca vuttaṃ viya pacurajano maññeyyāti tannivattanatthaṃ	580	
PA_tika-s02_02t:580_5	adhippāyamassa vivarituṃ “kasmā panā”tiādi vuttaṃ. Suttikāpaṭicchannanti sippikāchadāhi channaṃ.	580	
PA_tika-s02_02t:581_0	Ukkaṭṭhaekāsanikatāyāti idaṃ bhūtakathanamattaṃ therassa tathābhāvadīpanato. Mudukassapi	581	
PA_tika-s02_02t:581_1	hi ekāsanikassa yāya nisajjāya kiñcimattaṃ bhojanaṃ bhuttaṃ, vattasīsenapi tato vuṭṭhitassa	581	
PA_tika-s02_02t:581_2	puna bhuñjituṃ na vaṭṭati. Tenāha tipiṭakacūḷābhayatthero “āsanaṃ vā rakkheyya bhojanaṃ	581	
PA_tika-s02_02t:581_3	vā”ti. Ukkaṭṭhasapadānacārikoti purato pacchato ca āhaṭabhikkhampi aggahetvā bahidvāre	581	
PA_tika-s02_02t:581_4	ṭhatvā pattavissajjanameva karoti. Eteneva therassa ukkaṭṭhapiṇḍapātikabhāvo dīpito.	581	
PA_tika-s02_02t:581_5	Tenāha – “svātanāya bhikkhaṃ nāma nādhivāsetī”ti. Atha kasmā adhivāsesīti āha “mātu	581	
PA_tika-s02_02t:581_6	anuggahenā”tiādi. Paṇḍitā hi mātāpitūnaṃ ācariyupajjhāyānaṃ vā kātabbaṃ anuggahaṃ	581	
PA_tika-s02_02t:581_7	ajjhupekkhitvā dhutaṅgasuddhikā na bhavanti.	581	
PA_tika-s02_02t:582_0	301. Payuttanti vaddhivasena payojitaṃ, taddhitalopaṃ katvā vuttanti veditabbaṃ yathā	582	
PA_tika-s02_02t:582_1	aññatthāpi “pitāmahaṃ dhanaṃ laddhā, sukhaṃ jīvati sañcayo”ti. Jeṭṭhakitthiyoti padhānitthiyo.	582	
PA_tika-s02_02t:582_2	Itoti imasmiṃ kule anubhavitabbavibhavasampattito. Aññatoti imassa dinnattā aññasmiṃ	582	
PA_tika-s02_02t:582_3	kule anubhavitabbasampattito.	582	
PA_tika-s02_02t:583_0	302. Cittavicittanti kappanāya ceva araharūpena alaṅkārādinā ca cittitañceva vicittitañca.	583	
PA_tika-s02_02t:583_1	Vaṇakāyanti vaṇabhūtaṃ kāyaṃ. Samantato ussitanti heṭṭhimakāyavasena heṭṭhā upari	583	
PA_tika-s02_02t:583_2	ca sannissitaṃ. Niccāturanti abhiṇhappaṭipīḷitaṃ, sadā dukkhitaṃ vā. Bahusaṅkappanti	583	
PA_tika-s02_02t:583_3	rāgavatthubhāvena abhijanehi hāvabhāvavilāsavasena, āmisavasena ca soṇasiṅgālādīhi	583	
PA_tika-s02_02t:583_4	bahūhi saṅkappetabbaṃ. Ṭhitīti avaṭṭhānaṃ avipariṇāmo natthi. Tenāha – “bhijjanadhammatāva	583	
PA_tika-s02_02t:583_5	niyatā”ti, parissavabhāvāpatti ceva vināsapatti ca ekantikāti attho.	583	
PA_tika-s02_02t:584	Cittakatampīti gandhādīhi cittakatampi. Rūpanti sarīraṃ.	58	
PA_tika-s02_02t:585_0	Alattakakatāti piṇḍialattakena suvaṇṇakatā. Tenāha “alattakena rañjitā”ti. Cuṇṇakamakkhitanti	585	
PA_tika-s02_02t:585_1	dosanīharaṇehi tāpadahanādīhi katābhisaṅkhāramukhaṃ gorocanādīhi obhāsanakacuṇṇehi	585	
PA_tika-s02_02t:585_2	makkhitaṃ, tenāha “sāsapakakkenā”tiādi.	585	
PA_tika-s02_02t:586_0	Rasodakenāti saralaniyyāsarasamissena udakena. Āvattanaparivatte katvāti āvattanaparivattanavasena	586	
PA_tika-s02_02t:586_1	nate katvā. Aṭṭhapadakaracanāyāti bhittikūṭaddhacandādivibhāgāya aṭṭhapadakaracanāya.	586	
PA_tika-s02_02t:587	Viravamāneti “ayaṃ palāyati, gaṇha gaṇhā”ti viravamāne. Hiraññasuvaṇṇaorodheti vattabbaṃ.	58	
PA_tika-s02_02t:588	303. Ussitāya ussitāyāti kulavibhavabāhusaccapaññāsampattiyā uggatāya uggatāya. Abhilakkhito uḷārabhāvena.	58	
PA_tika-s02_02t:589_0	304. Parijuññānīti parihānāni. Ye byādhinā abhibhūtā sattā jiṇṇakappā vayohānisattā	589	
PA_tika-s02_02t:589_1	viya honti, tato nivattento “jarājiṇṇo”ti āha. Vayovuḍḍho, na sīlādivuḍḍho. Mahattaṃ	589	
PA_tika-s02_02t:589_2	lāti gaṇhātīti mahallako, jātiyā mahallako, na vibhavādināti jātimahallako. Dvattirājaparivattasaṅkhātaṃ	589	
PA_tika-s02_02t:589_3	addhānaṃ kālaṃ gato vītivattoti addhagato. Tathā ca paṭhamavayaṃ majjhimavayañca	589	
PA_tika-s02_02t:589_4	atīto hotīti āha “addhānaṃ atikkanto”ti. Jiṇṇādipadehi paṭhamavayamajjhimavayassa	589	
PA_tika-s02_02t:589_5	bodhitattā anuppattatāvisiṭṭho vaya-saddo osānavayavisayoti āha “pacchimavayaṃ anuppatto”ti.	589	
PA_tika-s02_02t:590_0	“Appiccho, appaḍaṃsamakasavātātapasarīsapasamphasso”ti evamādīsu viya appa-saddo	590	
PA_tika-s02_02t:590_1	abhāvatthoti adhippāyenāha “appābādhoti arogo, appātaṅkoti niddukkho”ti. Appattho	590	
PA_tika-s02_02t:590_2	vā idha, tatthāpi appa-saddo daṭṭhabbo. Evañhi “yo hi, gahapati, imaṃ pūtikāyaṃ pariharanto	590	
PA_tika-s02_02t:590_3	muhuttampi ārogyaṃ paṭijāneyya kimaññatra bālyā”ti suttapadaṃ samatthitaṃ hoti. Vipaccanaṃ	590	
PA_tika-s02_02t:590_4	vipāko, so eva vepāko. Samo vepāko etissā atthīti samavepākinī, tāya. Teneva samavepākinibhāvena	590	
PA_tika-s02_02t:590_5	sabbampi sammadeva gaṇhāti dhāretīti gahaṇī. Gahaṇisampattiyā hi yathābhuttaāhāro	590	
PA_tika-s02_02t:590_6	sammadeva jīranto sarīre tiṭṭhati, no aññathā bhuttabhutto āhāro jīrati gahaṇiyā	590	
PA_tika-s02_02t:590_7	tikkhabhāvena. Tatheva tiṭṭhatīti bhuttākāreneva tiṭṭhati gahaṇiyā mandabhāvato.	590	
PA_tika-s02_02t:590_8	Bhattacchando uppajjateva bhuttaāhārassa sammā pariṇāmaṃ gatattā. Tenevāti samavepākinibhāveneva.	590	
PA_tika-s02_02t:590_9	Pattānaṃ bhogānaṃ parikkhiyamānaṃ na sahasā ekajjhaṃyeva parikkhayaṃ gacchanti, atha	590	
PA_tika-s02_02t:590_10	kho anukkamena, tathā ñātayopīti āha “anupubbenā”ti. Chātakabhayādināti ādi-saddena	5901	
PA_tika-s02_02t:590_11	byādhibhayādiṃ saṅgaṇhāti.	5901	
PA_tika-s02_02t:591_0	305. Uddesasīsena niddeso gahitoti āha “dhammaniddesā uddiṭṭhā”ti. Yasmā vā ye dhammā	591	
PA_tika-s02_02t:591_1	uddisitabbaṭṭhena “uddesā”ti vuccanti. Teva dhammā niddisitabbaṭṭhena niddesāti “dhammaniddesā	591	
PA_tika-s02_02t:591_2	uddiṭṭhā”ti attho vutto. Atha vā ye dhammā aniccatādivibhāvanavasena uddhaṃ uddhaṃ	591	
PA_tika-s02_02t:591_3	desessanti, te dhammā tatheva nissesato desessantīti evaṃ uddesaniddesapadānaṃ anatthantaratā	591	
PA_tika-s02_02t:591_4	veditabbā. Tatthāti jarāmaraṇasantike. Addhuvoti niddhuvo na thiro, aniccoti attho.	591	
PA_tika-s02_02t:591_5	Tenāha “dhuvaṭṭhānavirahito”ti, ajātābhūtāsaṅkhatadhuvabhāvakāraṇavivittoti attho.	591	
PA_tika-s02_02t:591_6	Upanīyyatīti vā jarāmaraṇena loko sammā nīyati, tasmā addhuvoti evamettha attho daṭṭhabbo.	591	
PA_tika-s02_02t:591_7	Tāyitunti jātiādibyasanato rakkhituṃ samatthena issarena attanā virahitoti. “Imaṃ	591	
PA_tika-s02_02t:591_8	lokaṃ ito vaṭṭadukkhato mocessāmi, jarābyādhimaraṇānaṃ taṃ adhibhavituṃ na dassāmī”ti	591	
PA_tika-s02_02t:591_9	evaṃ abhisaratīti abhissaraṇaṃ, lokassa sukhassa dātā hitassa vidhātā koci issaro,	591	
PA_tika-s02_02t:591_10	tadabhāvato āha “anabhissaroti asaraṇo”ti. Nissako mamāyitabbavatthuabhāvato, tenāha	5911	
PA_tika-s02_02t:591_11	“sakabhaṇḍavirahito”tiādi. Taṇhāya vase jāto taṇhāya vijitoti katvā “taṇhāya dāso”ti vuttaṃ.	5911	
PA_tika-s02_02t:592_0	306. Hatthivisayattā hatthisannissitattā vā hatthisippaṃ “hatthī”ti gahitanti āha	592	
PA_tika-s02_02t:592_1	– “hatthisminti hatthisippe”ti, sesapadesupi eseva nayo. Sātisayaṃ ūrubalaṃ etassa	592	
PA_tika-s02_02t:592_2	atthīti ūrubalīti āha – “ūrubalasampanno”ti, tamevatthaṃ pākaṭaṃ katvā dassetuṃ “yassa	592	
PA_tika-s02_02t:592_3	hī”tiādi vuttaṃ. Abhinnaṃ parasenaṃ bhindato bhinnaṃ sakasenaṃ sandhārayato upatthambhayato.	592	
PA_tika-s02_02t:592_4	Bāhubalīti etthāpi “yassa hi phalakañca āvudhañca gahetvā”tiādinā attho vattabbo,	592	
PA_tika-s02_02t:592_5	idha pana parahatthagataṃ rajjaṃ āharituṃ bāhubalanti yojanā. Yathā hi “ūrubalī”ti	592	
PA_tika-s02_02t:592_6	etthāpi bāhubalaṃ anāmasitvā attho, evaṃ “bāhubalī”ti ettha ūrubalaṃ anāmasitvā attho	592	
PA_tika-s02_02t:592_7	veditabbo, āhito ahaṃmāno etthāti attā, attabhāvo. Alaṃ samattho attā etassāti alamatthoti	592	
PA_tika-s02_02t:592_8	āha “samatthaattabhāvo”ti.	592	
PA_tika-s02_02t:593_0	Pariyodhāyāti vā parito ārakkhaṃ odahitvā. “Saṃvijjante kho, bho raṭṭhapāla, imasmiṃ	593	
PA_tika-s02_02t:593_1	rājakule hatthikāyāpi…pe… vattissantī”ti idampi so rājā upari dhammuddesassa kāraṇaṃ āharanto āha.	593	
PA_tika-s02_02t:594_0	Vuttasseva anu pacchā gāyanavasena kathanaṃ anugīti. Tā pana gāthā dhammuddesānaṃ	594	
PA_tika-s02_02t:594_1	desanānupubbiṃ anādiyitvāpi yathārahaṃ saṅgaṇhanavasena anugītāti āha “catunnaṃ dhammuddesānaṃ anugīti”nti.	594	
PA_tika-s02_02t:595	307. Ekanti ekajātiyaṃ. Vatthukāmakilesakāmā visayabhedena bhinditvā tathā vuttāti daṭṭhabbo.	59	
PA_tika-s02_02t:596	Sāgarantenāti sāgarapariyantena.	59	
PA_tika-s02_02t:597	Aho vatāti socane nipāto, “aho vata pāpaṃ kataṃ mayā”tiādīsu viya. Amarātiādīsu āhūti kathenti. Mataṃ uddissa “amha”nti vattabbe sokavasena “amara”nti vuccati.	59	
PA_tika-s02_02t:598	Vosānanti niṭṭhaṃ, pariyosānanti attho. Sāvāti paññā eva. Dhanatoti sabbadhanato. Uttamatarā seṭṭhā, tenevāha “paññājīviṃ jīvitamāhu seṭṭha”nti.	59	
PA_tika-s02_02t:599_0	Tesu pāpaṃ karontesu sattesu, niddhāraṇe cetaṃ bhummavacanaṃ. Paramparāyāti attabhāvaparamparāya.	599	
PA_tika-s02_02t:599_1	Saṃsāraṃ āpajjitvāti bhavādīsu saṃsārassa āpajjanahetuṃ āpajjanto paralokaṃ upeti,	599	
PA_tika-s02_02t:599_2	paralokaṃ upentova bahuvidhadukkhasaṅkhātaṃ gabbhañca upeti. Tādisassāti tathārūpassa	599	
PA_tika-s02_02t:599_3	gabbhavāsadukkhādīnaṃ adhiṭṭhānabhūtassa appapaññassa añño appapañño ca abhisaddahanto	599	
PA_tika-s02_02t:599_4	hitasukhāvahanti pattiyāyanto.	599	
PA_tika-s02_02t:600	“Pāpadhammo”ti vuttattā tādisassa paraloko nāma duggati evāti āha “paramhi apāyaloke”ti.	60	
PA_tika-s02_02t:601	Vividharūpenāti rūpasaddādivasena tatthapi paṇītatarādivasena bahuvidharūpena.	60	
PA_tika-s02_02t:602_0	Sāmaññamevāti samaṇabhāvo eva seyyo. Ettha ca ādito dvīhi gāthāhi catuttho dhammuddeso	602	
PA_tika-s02_02t:602_1	anugīto. Catutthagāthāya tatiyo. Pañcamagāthāya dutiyo. Chaṭṭhagāthāya dutiyatatiyā.	602	
PA_tika-s02_02t:602_2	Sattamagāthāya paṭhamo dhammuddeso anugīto, aṭṭhamādīhi pavattinivattīsu kāmesu nekkhamme	602	
PA_tika-s02_02t:602_3	ca yathārahaṃ ādīnavānisaṃsaṃ vibhāvetvā attano pabbajjakāraṇaṃ paramato dassento	602	
PA_tika-s02_02t:602_4	yathāvuttadhammuddesaṃ nigameti, tena vuttaṃ “tā pana gāthā dhammuddesānaṃ desanānupubbiṃ	602	
PA_tika-s02_02t:602_5	anādiyitvāpi yathārahaṃ saṅgaṇhanavasena anugītā”ti. Sesaṃ suviññeyyameva.	602	
PA_tika-s02_02t:603	Raṭṭhapālasuttavaṇṇanāya līnatthappakāsanā samattā.	60	
PA_tika-s02_02t:604	3. Maghadevasuttavaṇṇanā	60	
PA_tika-s02_02t:605_0	308. Pubbe maghadevo nāma rājāti atītakāle imasmiṃyeva kappe anekavassasahassāyukesu	605	
PA_tika-s02_02t:605_1	manussesu paṭipāṭiyā uppannānaṃ caturāsītisahassānaṃ cakkavattirājūnaṃ ādipuriso	605	
PA_tika-s02_02t:605_2	maghadevoti evaṃnāmo rājā.	605	
PA_tika-s02_02t:606_0	Dhammoti rājadhammoti lokikā vadanti. Mahābodhinidhānapāramitāsaṅkhāto pana dhammo	606	
PA_tika-s02_02t:606_1	atthīti dhammiko. Dhammenāti ñāyena. Tadā brahmavihārādibhāvanādhammassa rañño anadhigatattā	606	
PA_tika-s02_02t:606_2	tassapi vā anabhijjhādīhi samānayogakkhamattā vuttaṃ “dasakusalakammapathe ṭhito”ti.	606	
PA_tika-s02_02t:606_3	Dhammanti dhammato anapetaṃ. Tathā hi ca so pakkhapātābhāvato “samo”ti vuccatīti	606	
PA_tika-s02_02t:606_4	āha “samaṃ caratī”ti. Pakatiniyāmenevāti paveṇiyā āgataniyāmeneva. Yasmā nigamajanapadesu	606	
PA_tika-s02_02t:606_5	yebhuyyena gahapatīnaṃ saṅgaho, tasmā aṭṭhakathāyaṃ “gahapatikāna”ntveva vuttaṃ.	606	
PA_tika-s02_02t:606_6	Pāḷiyaṃ pana aññameva nāgaracārittaṃ, aññaṃ negamajanapadacārittanti te visuṃ gahitā	606	
PA_tika-s02_02t:606_7	“negamesu ceva janapadesu cā”ti. Paccuggamananiggamanavasena uposathassa paṭiharaṇaṃ	606	
PA_tika-s02_02t:606_8	pāṭihāriyo, so eva pāṭihāriko, pakkho. Ime divasāti ime cattāro divasā.	606	
PA_tika-s02_02t:607_0	309. Devoti maccu abhibhavanaṭṭhena. Yathā hi devo pakatisatte abhibhavati, evaṃ	607	
PA_tika-s02_02t:607_1	maccu satte abhibhavati. “Ahaṃ asukaṃ maddituṃ āgamissāmi, tvaṃ tassa kese gahetvā	607	
PA_tika-s02_02t:607_2	mā vissajjehī”ti maccudevassa āṇākarā dūtā viyāti dūtāti vuccanti. Alaṅkatapaṭiyattāyāti	607	
PA_tika-s02_02t:607_3	idaṃ attano dibbānubhāvaṃ āvikatvā ṭhitāyāti dassetuṃ vuttaṃ. Devatābyākaraṇasadisameva	607	
PA_tika-s02_02t:607_4	hoti na cireneva maraṇasambhavato. Visuddhidevānanti khīṇāsavabrahmānaṃ. Te hi carimabhave	607	
PA_tika-s02_02t:607_5	bodhisattānaṃ jiṇṇādike dassenti.	607	
PA_tika-s02_02t:608_0	Dukhitañca byādhitanti byādhibhāvena sañjātadukkhanti attho. Antimabhavikabodhisattānaṃ	608	
PA_tika-s02_02t:608_1	visuddhidevehi upaṭṭhāpitabhāvaṃ upādāya tadaññesaṃ tehi anupaṭṭhāpitānampi paṇḍitānaṃ	608	
PA_tika-s02_02t:608_2	tathā voharitabbatā pariyāyasiddhāti āha “iminā pariyāyenā”ti.	608	
PA_tika-s02_02t:609_0	Disampatīti vibhattialopena niddeso, disāsīsena desā vuttāti desānaṃ adhipatirājāti	609	
PA_tika-s02_02t:609_1	attho. Uttamaṅge sirasi ruhantīti uttamaṅgaruhā, kesā. Te panettha yasmā palitattā	609	
PA_tika-s02_02t:609_2	avisesato sabbapacchimavayasandassakā honti, tasmā “vayoharā”ti vuttā.	609	
PA_tika-s02_02t:610_0	Purisayugo yasmā tasmiṃ vaṃse sañjātapurisaṭṭhitiyā paricchinno, tasmā āha “vaṃsasambhave	610	
PA_tika-s02_02t:610_1	purise”ti. Rājagehato āhaṭabhikkhāya yāpentoti iminā kumārakapabbajjāya upagatabhāvaṃ dasseti.	610	
PA_tika-s02_02t:611_0	Parihariyamānovāti aññena aññena parihariyamāno viya velāya velāya tena mahatā parijanena	611	
PA_tika-s02_02t:611_1	upaṭṭhiyamāno kumārakīḷaṃ kīḷīti attho. Keci pana “parihariyamāno evā”ti avadhāraṇavasena	611	
PA_tika-s02_02t:611_2	atthaṃ vadanti, tathā sati caturāsītivassasahassāni thaññapāyī taruṇadārako ahosīti	611	
PA_tika-s02_02t:611_3	āpajjatīti tadayuttaṃ. Kumārakālaṃ vatvā tadanantaraṃ oparajjavacanato viruddhañcetaṃ.	611	
PA_tika-s02_02t:611_4	(Pañcamaṅgalavacanena unnaṅgalamaṅgalaukkantanamaṅgalakammahāyamaṅgaladussamaṅgalāni	611	
PA_tika-s02_02t:611_5	samupagatāni eva ahesunti daṭṭhabbaṃ).	611	
PA_tika-s02_02t:612_0	311. Savaṃsavasena āgatā puttanattuādayo puttā ca paputtā ca etissāti puttapaputtakā	612	
PA_tika-s02_02t:612_1	paramparā. Nihatanti nihitaṃ ṭhapitaṃ, pavattitanti attho. Nihatanti vā satataṃ patiṭṭhitabhāvena	612	
PA_tika-s02_02t:612_2	vaḷañjitanti attho. Tenāha “kalyāṇavatta”nti. Atirekatarā dve guṇāti mahāsattassa	612	
PA_tika-s02_02t:612_3	maghadevakālato atirekatarā dve guṇā itararājūhi pana atirekatarā anekasatasahassappabhedā eva guṇā ahesunti.	612	
PA_tika-s02_02t:613_0	312. Tettiṃsa sahapuññakārino ettha nibbattāti taṃsahacaritaṭṭhānaṃ tettiṃsaṃ, tadeva	613	
PA_tika-s02_02t:613_1	tāvatiṃsaṃ, taṃnivāso etesanti tāvatiṃsā. Nivāsabhāvo ca tesaṃ tattha nibbattanapubbakoti	613	
PA_tika-s02_02t:613_2	āha – “devānaṃ tāvatiṃsānanti tāvatiṃsabhavane nibbattadevāna”nti. Raññoti nimimahārājassa.	613	
PA_tika-s02_02t:613_3	Ovāde ṭhatvāti “sīlaṃ arakkhanto mama santikaṃ mā āgacchatū”ti niggaṇhanavasenapi,	613	
PA_tika-s02_02t:613_4	“ekantato mama vijite vasantena sīlaṃ rakkhitabba”nti evaṃ pavattitaovādavasenapi ovāde ṭhatvā.	613	
PA_tika-s02_02t:614_0	Atha nanti mahājutikaṃ mahāvipphāraṃ mahānubhāvaṃ nimirājānaṃ. “Sakkohamasmi devindo,	614	
PA_tika-s02_02t:614_1	tava santikamāgato”ti attano sakkabhāvaṃ pavedetvā “kaṅkhaṃ te paṭivinodessāmī”ti	614	
PA_tika-s02_02t:614_2	āha. Tenāha “sabbabhūtānamissarā”tiādi.	614	
PA_tika-s02_02t:615_0	Sīlaṃ upādāya omakatāya “ki”nti hīḷento vadati. Guṇavisiṭṭhatāyāti lābhayasādīnañceva	615	
PA_tika-s02_02t:615_1	piyamanāpatādīnañca āsavakkhayapariyosānānaṃ nimittabhāvena uttamaguṇatāya. Tadā	615	
PA_tika-s02_02t:615_2	sakko anuruddhatthero, so attano purimajātiyaṃ paccakkhasiddhaṃva dānato sīlaṃ mahantaṃ	615	
PA_tika-s02_02t:615_3	vibhāvento “ahañhī”tiādimāha. Tattha attanā vasiyamānaṃ kāmāvacaradevalokaṃ sandhāya	615	
PA_tika-s02_02t:615_4	“pettivisayato”ti vuttaṃ. Tassa hi kappasatasahassaṃ vivaṭṭajjhāsayassa pūritapāramissa	615	
PA_tika-s02_02t:615_5	devaloko petaloko viya upaṭṭhāsi. Tenevāha “accharāgaṇasaṅghuṭṭhaṃ, pisācagaṇasevita”nti.	615	
PA_tika-s02_02t:616	Khattiyeti khattiyajātiyaṃ. Visujjhatīti brahmalokūpapattiṃ sandhāya vadati kāmasaṃkilesavisujjhanato. Kāyāti ca brahmakāyamāha.	61	
PA_tika-s02_02t:617_0	Imassa mama adiṭṭhapubbarūpaṃ disvā “ahudeva bhaya”nti cintetvā āha “avikampamāno”ti.	617	
PA_tika-s02_02t:617_1	Bhāyanto hi cittassa aññathattena kāyassa ca chambhitattena vikampati nāma. Tenāha	617	
PA_tika-s02_02t:617_2	“abhāyamāno”ti. Sukhaṃ kathetuṃ hotīti puññaphalaṃ kathetuṃ sukhaṃ hoti.	617	
PA_tika-s02_02t:618_0	313. Manaṃ āgamma yuttāyeva hontīti mātalissa sakkasseva cittaṃ jānitvā yuttā viya	618	
PA_tika-s02_02t:618_1	honti, rathe yuttaājānīyakiccaṃ karonti devaputtā. Evaṃ tādise kāle tathā paṭipajjanti,	618	
PA_tika-s02_02t:618_2	yathā erāvaṇo devaputto hatthikiccaṃ. Naddhito paṭṭhāyāti rathapañjarapariyantena	618	
PA_tika-s02_02t:618_3	akkhassa sambandhaṭṭhānaṃ naddhī, tato paṭṭhāya. Akkho bajjhati etthāti akkhabaddho,	618	
PA_tika-s02_02t:618_4	akkhena rathassa baddhaṭṭhānaṃ. Yathā devalokato yāva candamaṇḍalassa gamanavīthi,	618	
PA_tika-s02_02t:618_5	tāva attano ānubhāvena heṭṭhāmukhameva rathaṃ pesesi, evaṃ candamaṇḍalassa gamanavīthito	618	
PA_tika-s02_02t:618_6	yāva rañño pāsādo, tāva tatheva pesesi. Dve magge dassetvāti patodalaṭṭhiyā ākāsaṃ	618	
PA_tika-s02_02t:618_7	vilikhanto viya attano ānubhāvena nirayagāmī devalokagāmī cāti dve magge dassetvā.	618	
PA_tika-s02_02t:618_8	Katamenātiādi desanāmattaṃ, yathā tena rathena gacchantassa nirayo devaloko ca pākaṭā	618	
PA_tika-s02_02t:618_9	honti, tathā karaṇaṃ adhippetaṃ.	618	
PA_tika-s02_02t:619_0	Vuttakāraṇameva sandhāyāha mahāsatto “ubhayeneva maṃ mātali nehī”ti. Dugganti duggamaṃ.	619	
PA_tika-s02_02t:619_1	Vettaraṇinti evaṃnāmakaṃ nirayaṃ. Kuthitanti pakkuthitaṃ nipakkatelasadisajālaṃ.	619	
PA_tika-s02_02t:619_2	Khārasaṃyuttanti khārodakasadisaṃ.	619	
PA_tika-s02_02t:620_0	Rathaṃ nivattetvāti nirayābhimukhato nivattetvā. Bīraṇīdevadhītāyāti “bīraṇī”ti evaṃnāmikāya	620	
PA_tika-s02_02t:620_1	accharāya. Soṇadinnadevaputtassāti “soṇadinno”ti evaṃnāmakassa devaputtassa. Gaṇadevaputtānanti	620	
PA_tika-s02_02t:620_2	gaṇavasena puññaṃ katvā gaṇavaseneva nibbattadevaputtānaṃ.	620	
PA_tika-s02_02t:621_0	Pattakāleti upakaṭṭhāya velāya. Atithinti paccekasambuddhaṃ. Kassapassa bhagavato	621	
PA_tika-s02_02t:621_1	sāsane ekaṃ khīṇāsavattherantipi vadanti. Mātāva puttaṃ sakimābhinandīti yathā pavāsato	621	
PA_tika-s02_02t:621_2	āgataṃ puttaṃ mātā sakiṃ ekavāraṃ āgatakāle abhinandati, tathā niccakāle abhinandi	621	
PA_tika-s02_02t:621_3	sakkaccaṃ parivisi. Saṃyamā saṃvibhāgāti sīlasaṃyamā saṃvibhāgasīlā. Jātaketi nimijātake.	621	
PA_tika-s02_02t:622_0	Cittakūṭanti devanagarassa dakkhiṇadisāya dvārakoṭṭhakaṃ. Sakko cittaṃ sandhāretuṃ	622	
PA_tika-s02_02t:622_1	asakkontoti mahāsatte pavattaṃ devatānaṃ sakkārasammānaṃ paṭicca uppannaṃ attano	622	
PA_tika-s02_02t:622_2	usūyacittaṃ bahi anāvikatvā abbhantareyeva ca naṃ ṭhapetuṃ asakkonto. Aññesaṃ puññena	622	
PA_tika-s02_02t:622_3	vasāhīti sakkassa mahāsattaṃ rosetukāmatāya ārādhanaṃ nidasseti. Purāṇasakko dīghāyuko,	622	
PA_tika-s02_02t:622_4	taṃ upādāya jarājiṇṇaṃ viya katvā “jarasakko”ti vuttaṃ.	622	
PA_tika-s02_02t:623_0	315. Sesaṃ sabbanti pabbajjupagamanā sesaṃ attano vaṃse porāṇarājūnaṃ rājacārittaṃ.	623	
PA_tika-s02_02t:623_1	Pākatikanti puna sabhāvattameva gato ahosi, apabbajitabhāvavacanenevassa brahmavihārabhāvanādīnaṃ	623	
PA_tika-s02_02t:623_2	pabbajjāguṇānaṃ abhāvo dīpito hoti.	623	
PA_tika-s02_02t:624_0	316. Vīriyaṃ akaronto samucchindati, na tāva samucchinnaṃ, kalyāṇamittasaṃsaggādipaccayasamavāye	624	
PA_tika-s02_02t:624_1	sati sīlavataṃ kalyāṇavattaṃ pavattetuṃ sakkoti. Dussīlena samucchinnaṃ nāma hoti	624	
PA_tika-s02_02t:624_2	tassa tattha nirāsabhāvena paṭipattiyā eva asambhavato. Satta sekhā pavattenti kalyāṇavattassa	624	
PA_tika-s02_02t:624_3	apariniṭṭhitakiccattā. Khīṇāsavena pavattitaṃ nāma pariniṭṭhitakiccattā. Sesaṃ suviññeyyameva.	624	
PA_tika-s02_02t:625	Maghadevasuttavaṇṇanāya līnatthappakāsanā samattā.	62	
PA_tika-s02_02t:626	4. Madhurasuttavaṇṇanā	62	
PA_tika-s02_02t:627_0	317. Madhurāyanti uttaramadhurāyaṃ. Gundāvaneti kāḷasippalivane. Atimuttakavaneti	627	
PA_tika-s02_02t:627_1	ca vadanti. Catūsu vaṇṇesu brāhmaṇova seṭṭho vaṇṇo. Paṇḍaroti parisuddho. Kāḷakoti	627	
PA_tika-s02_02t:627_2	aparisuddho. Jātigottādipaññāpanaṭṭhānesūti jātigottādivasena suddhacintāyaṃ brāhmaṇā	627	
PA_tika-s02_02t:627_3	eva suddhajātikā, na itareti adhippāyo. Saṃsārato vā suddhacintāyaṃ brāhmaṇāva sujjhanti	627	
PA_tika-s02_02t:627_4	vedavihitassa suddhavidhino aññesaṃ avisayattāti adhippāyo. Taṃ panetaṃ tesaṃ virujjhati	627	
PA_tika-s02_02t:627_5	khattiyavessānampi mantajjhenassa anuññātattā, mantajjhenavidhinā ca saṃsārasuddhiyābhāvato.	627	
PA_tika-s02_02t:627_6	Puttā nāma anorasāpi honti, na tathā imeti āha “orasā”ti. Ure saṃvaḍḍhitaputtopi	627	
PA_tika-s02_02t:627_7	“orasa”nti vuccati. Ime pana mukhato niggato hutvā ure saṃvaḍḍhāti dassetuṃ “orasā	627	
PA_tika-s02_02t:627_8	mukhato jātā”ti vuttaṃ. Tato eva brahmato jātāti brahmajā, brahmasambhūtāpi “brahmajā”ti	627	
PA_tika-s02_02t:627_9	vuccanti, na tathā ime. Ime pana paccakkhato brahmunā nimmitāti brahmanimmitā, tato	627	
PA_tika-s02_02t:627_10	eva brahmato laddhabbavijjādidāyajjadāyādāti brahmadāyādāti sabbametaṃ brāhmaṇānaṃ	6271	
PA_tika-s02_02t:627_11	katthanāpalāpasadisaṃ viññūnaṃ appamāṇaṃ avimaddakkhamaṃ vācāvatthumattaṃ brahmakuttasseva	6271	
PA_tika-s02_02t:627_12	abhāvato. Yaṃ panettha vattabbaṃ, taṃ visuddhimaggavaṇṇanāyaṃ vuttameva. Tenāha “ghosoyevā”tiādi.	6271	
PA_tika-s02_02t:627_13	Vohāramattamevetanti etaṃ “brāhmaṇova seṭṭho vaṇṇo”tiādi vacanamattameva, na tassa	6271	
PA_tika-s02_02t:627_14	attho tehi adhippetappakāro atthi.	6271	
PA_tika-s02_02t:628_0	318. Samijjheyyāti diṭṭhidīpanavasena attano ajjhāsayo nipphajjeyya. Tenāha “manoratho	628	
PA_tika-s02_02t:628_1	pūreyyā”ti. Khattiyopīti parakhattiyopi. Assāti samiddhadhanādiṃ pattassa. Tenāha	628	
PA_tika-s02_02t:628_2	– “issariyasampattassā”ti nesanti etesaṃ catunnaṃ vaṇṇānaṃ ettha pubbuṭṭhāyibhāvādinā	628	
PA_tika-s02_02t:628_3	itarehi upacaritabbatāya na kiñci nānākaraṇanti yojanā.	628	
PA_tika-s02_02t:629_0	322. Ahaṃ cīvarādīhi upaṭṭhāko, tumhākaṃ icchitacchitakkhaṇe vadeyyātha yenatthoti	629	
PA_tika-s02_02t:629_1	yojanā. Corādiupaddavanisedhanena rakkhāgutti, dānādinimittaupaddavanisedhanena āvaraṇagutti.	629	
PA_tika-s02_02t:629_2	Paccuppannānatthanisedhanena vā rakkhāgutti, āgāmianatthanisedhanena āvaraṇagutti.	629	
PA_tika-s02_02t:629_3	Ettha ca khattiyādīsu yo yo issaro, tassa itarena anuvattetabbabhāve, kusalākusalakaraṇena	629	
PA_tika-s02_02t:629_4	nesaṃ vasena laddhabbaabhisamparāye, pabbajitehi laddhabbasāmīcikiriyāya ca aṇumattopi	629	
PA_tika-s02_02t:629_5	viseso natthi, tasmā so visesābhāvo pāḷiyaṃ tattha tattha vāre “evaṃ sante”tiādinā	629	
PA_tika-s02_02t:629_6	vibhāvito. Sesaṃ suviññeyyameva.	629	
PA_tika-s02_02t:630	Madhurasuttavaṇṇanāya līnatthappakāsanā samattā.	63	
PA_tika-s02_02t:631	5. Bodhirājakumārasuttavaṇṇanā	63	
PA_tika-s02_02t:632	324. Olokanakapadumanti līlāaravindaṃ. Tasmāti kokanadasaṇṭhānattā kokanadoti saṅkhaṃ labhi.	63	
PA_tika-s02_02t:633_0	325. Yāva pacchima…pe… phalakaṃ vuttaṃ tassa sabbapacchā santhatattā. Uparimaphalagatañhi	633	
PA_tika-s02_02t:633_1	sopānamatthakaṃ. Olokanatthaṃyevāti na kevalaṃ bhagavato āgamanaññeva olokanatthaṃ,	633	
PA_tika-s02_02t:633_2	atha kho attano patthanāya santharāpitāya celapaṭikāya akkamanassapi.	633	
PA_tika-s02_02t:634_0	Sakuṇapotaketi kādambaṭiṭṭibhaputtake. Aññova bhaveyyāti tasmiṃ attabhāve mātugāmato	634	
PA_tika-s02_02t:634_1	añño idāni bhariyābhūto mātugāmo bhaveyya. Puttaṃ labheyyāti attano kammavasena puttaṃ,	634	
PA_tika-s02_02t:634_2	no tassa. Ubhohīti imehi eva ubhohi. Imehi kāraṇehīti tassa rājakumārassa buddhaṃ	634	
PA_tika-s02_02t:634_3	paṭicca micchāgahaṇaṃ, titthiyānaṃ ujjhāyanaṃ, anāgate manussānaṃ bhikkhūnaṃ uddissa	634	
PA_tika-s02_02t:634_4	vippaṭisāroti imehi tīhi kāraṇehi. Paññattanti santhataṃ celapaṭikaṃ. Maṅgalaṃ icchantīti maṅgalikā.	634	
PA_tika-s02_02t:635_0	326. Tatiyaṃ kāraṇanti iminā bhikkhūsu vippaṭisārānuppādanamāha. Yaṃ kiñci paribhuñjana-sukhaṃ	635	
PA_tika-s02_02t:635_1	kāmasukhallikānuyogoti adhippāyena kāmasukhallikānuyogasaññī hutvā…pe… maññamāno evamāha.	635	
PA_tika-s02_02t:636_0	327. Atha naṃ bhagavā tato micchābhinivesato vivecetukāmo “so kho aha”ntiādinā attano	636	
PA_tika-s02_02t:636_1	dukkaracariyaṃ dassetuṃ ārabhi. Mahāsaccake vuttanayeneva veditabbaṃ “so kho aha”ntiādipāṭhassa	636	
PA_tika-s02_02t:636_2	tattha āgataniyāmeneva āgatattā. Pāsarāsisutte vuttanayenāti etthāpi eseva nayo.	636	
PA_tika-s02_02t:637_0	343. Aṅkusaṃ gaṇhanti etena tassa gahaṇe cheko hotīti aṅkusagahaṇasippaṃ. Meghautunti	637	
PA_tika-s02_02t:637_1	meghaṃ paṭicca uppannasītautuṃ. Pabbatautunti pabbataṃ paṭicca uṇhautuṃ. Ubhayavasena	637	
PA_tika-s02_02t:637_2	ca tassa tathā sītuṇhaututo eno āgatoti ta-kārassa da-kāraṃ katvā udenoti nāmaṃ akāsi.	637	
PA_tika-s02_02t:638_0	Tāpaso ogāḷhañāṇavasena rañño matabhāvaṃ ñatvā. Ādito paṭṭhāyāti kosambinagare parantaparañño	638	
PA_tika-s02_02t:638_1	aggamahesibhāvato paṭṭhāya. Pubbeti sīlavantakāle. Hatthiganthanti hatthīnaṃ attano	638	
PA_tika-s02_02t:638_2	vase vattāpanasatthaṃ. Tenevassa taṃ sikkhāpeti, kiccañca ijjhati.	638	
PA_tika-s02_02t:639_0	344. Padahanabhāvoti bhāvanānuyogo. Padhāne vā niyutto padhāniyo, padhāniyassa bhikkhuno,	639	
PA_tika-s02_02t:639_1	tasseva padhāniyabhāvassa aṅgāni kāraṇāni padhāniyaṅgāni. Saddhā etassa atthīti saddho.	639	
PA_tika-s02_02t:639_2	Kiñcāpi paccekabodhisattānampi abhinīhārato paṭṭhāya āgatā āgamanasaddhā eva, mahābodhisattānaṃ	639	
PA_tika-s02_02t:639_3	pana saddhā garutarāti sā eva gahitā. Acalabhāvena okappanaṃ “sammāsambuddho bhagavā,	639	
PA_tika-s02_02t:639_4	svākhyāto dhammo, suppaṭipanno saṅgho”ti kenaci akampiyabhāvena ratanattayaguṇe ogāhitvā	639	
PA_tika-s02_02t:639_5	kappanaṃ. Pasāduppatti ratanattaye pasīdanameva. Bodhinti catumaggañāṇanti vuttaṃ	639	
PA_tika-s02_02t:639_6	taṃnimittattā sabbaññutaññāṇassa, bodhīti vā sammāsambodhi. Sabbaññutaññāṇapadaṭṭhānañhi	639	
PA_tika-s02_02t:639_7	maggañāṇaṃ, maggañāṇapadaṭṭhānañca sabbaññutaññāṇaṃ “sammāsambodhī”ti vuccati. Nicchitasubuddhatāya	639	
PA_tika-s02_02t:639_8	dhammassa sudhammatā saṅghassa suppaṭipatti vinicchitā eva hotīti āha “desanāsīsameva	639	
PA_tika-s02_02t:639_9	ceta”ntiādi. Tassa padhānaṃ vīriyaṃ ijjhati ratanattayasaddhāya “imāya paṭipadāya	639	
PA_tika-s02_02t:639_10	jarāmaraṇato muccissāmī”ti padhānānuyoge avaṃmukhasambhavato.	6391	
PA_tika-s02_02t:640_0	Appābādhotiādi heṭṭhā vuttameva. Aguṇaṃ pakāsetā āyatiṃ saṃvaraṃ āpajjitā sammāpaṭipattiyā	640	
PA_tika-s02_02t:640_1	visodhanatthaṃ. Udayañca atthañca gantunti “avijjāsamudayā”tiādinā pañcannaṃ upādānakkhandhānaṃ	640	
PA_tika-s02_02t:640_2	udayañca vayañca jānituṃ. Tenāha “etenā”tiādi. Parisuddhāya upakkilesavinimuttāya.	640	
PA_tika-s02_02t:640_3	Nibbijjhitunti tadaṅgavasena pajahituṃ samucchedappahānassa paccayo bhavituṃ. Yaṃ	640	
PA_tika-s02_02t:640_4	dukkhaṃ khīyatīti kilesesu appahīnesu tena tadupanissayakammaṃ paṭicca yaṃ dukkhaṃ	640	
PA_tika-s02_02t:640_5	uppajjeyya, taṃ sandhāya vuttaṃ.	640	
PA_tika-s02_02t:641	345. Sesadivaseti sattadivasato paṭṭhāya yāva dve rattindivā.	64	
PA_tika-s02_02t:642_0	346. Kucchisannissito gabbho nissayavohārena “kucchī”ti vuccati, so etissā atthīti	642	
PA_tika-s02_02t:642_1	kucchimatī. Tenāha “āpannasattā”ti. Ārakkho panassa paccupaṭṭhito hotīti mātarā gahitasaraṇaṃ	642	
PA_tika-s02_02t:642_2	gabbhavuṭṭhitassa tassa saraṇagamanaṃ pavedayitassa kusalaṃ saraṇaṃ nāma, mātu katarakkho	642	
PA_tika-s02_02t:642_3	puttassapi paccupaṭṭhitoti. Mahallakakāleti vacanatthaṃ jānanakāle. Sārentīti yathādiṭṭhaṃ	642	
PA_tika-s02_02t:642_4	yathābalaṃ ratanattayaguṇapatiṭṭhāpanavasena assa sārenti. Sallakkhetvāti vuttamatthaṃ	642	
PA_tika-s02_02t:642_5	upadhāretvā. Saraṇaṃ gahitaṃ nāma hoti ratanattayassa saraṇabhāvasallakkhaṇapubbakatanninnacittabhāvatova.	642	
PA_tika-s02_02t:642_6	Sesaṃ suviññeyyameva.	642	
PA_tika-s02_02t:643	Bodhirājakumārasuttavaṇṇanāya līnatthappakāsanā samattā.	64	
PA_tika-s02_02t:644	6. Aṅgulimālasuttavaṇṇanā	64	
PA_tika-s02_02t:645_0	347. Aṅgulīnaṃ mālaṃ dhāretīti iminā anvatthā tassa samaññāti dasseti. Tatrāti tasmiṃ	645	
PA_tika-s02_02t:645_1	ācariyavacanena aṅgulimālassa dhāraṇe. Karīsasahassakhette ekasālisīsaṃ viya apaññāyamānasakakicco	645	
PA_tika-s02_02t:645_2	hotīti adhippāyo. Takkasīlaṃ pesayiṃsu “tādisassa ācariyassa santike sippuggahasammāpayogena	645	
PA_tika-s02_02t:645_3	diṭṭhadhammike samparāyike ca atthe jānanto bhāriyaṃ na kareyyā”ti. Bāhirakā ahesuṃ	645	
PA_tika-s02_02t:645_4	ahiṃsakassa vattasampattiyā ācariyassa cittasabhāvato nibbattanatibhāvena. Sineheneva	645	
PA_tika-s02_02t:645_5	vadanteti sinehena viya vadante.	645	
PA_tika-s02_02t:646_0	Gaṇanampi na uggaṇhātīti gaṇanavidhimpi na sallakkheti. Tattha kāraṇamāha “pakatiyā”tiādinā.	646	
PA_tika-s02_02t:646_1	Ṭhapitaṭṭhāneti rukkhagacchantarādike ṭhapitaṭṭhāne sakuntasiṅgālānaṃ vasena aṅguliyo	646	
PA_tika-s02_02t:646_2	vinassanti. Bhaggavoti kosalarañño purohitaṃ gottena vadati. Coro avissāsanīyo sāhasikabhāvato.	646	
PA_tika-s02_02t:646_3	Purāṇasanthatā sākhā avissāsanīyā vicchikādīnaṃ pavesanayogyattā. Rājā avissāsanīyo	646	
PA_tika-s02_02t:646_4	issariyamadena dhanalobhena ca kadāci jīvite saṅkābhāvato. Itthī avissāsanīyā lolasīlacittabhāvato.	646	
PA_tika-s02_02t:646_5	Anuddharaṇīyo bhavissati saṃsārapaṅkato.	646	
PA_tika-s02_02t:647_0	348. Saṅkaritvāti “mayaṃ ekajjhaṃ sannipatitvā coraṃ māretvā vā palāpetvā gamissāmā”ti	647	
PA_tika-s02_02t:647_1	saṅkaraṃ katvā. Iddhābhisaṅkhāranti abhisaṅkharaṇaṃ adhiṭṭhānaṃ. Abhisaṅkhāsīti adhiṭṭhahi.	647	
PA_tika-s02_02t:647_2	Saṃharitvāti saṃkhipitvā. Orabhāgeti corassa orabhāge.	647	
PA_tika-s02_02t:648_0	349. Daṇḍoti paharaṇahatthacchedanādiko daṇḍanasaṅkhāto daṇḍo. Pavattayitabboti ānetabbo.	648	
PA_tika-s02_02t:648_1	Apanetvāti attano santānato samucchedavasena pahāya. Paṭisaṅkhāyāti paṭisaṅkhānena.	648	
PA_tika-s02_02t:648_2	Avihiṃsāyāti karuṇāya. Sāraṇīyadhammesūti chasupi sāraṇīyadhammesu, ṭhito aṭṭhitānaṃ	648	
PA_tika-s02_02t:648_3	pāpadhammānaṃ bodhimūle eva samucchinnattā. Yathā atīte aparimitaṃ kālaṃ sandhāvitaṃ,	648	
PA_tika-s02_02t:648_4	evaṃ imāya paṭipattiyā anāgatepi sandhāvissatīti dassento “idānī”tiādimāha.	648	
PA_tika-s02_02t:649	Itvevāti iti eva, iti-saddo nidassanattho. Tenāha “evaṃ vatvā yevā”ti. Akirīti ākiri, pañcapi āvudhāni vikiri. Tena vuttaṃ “khipi chaḍḍesī”ti.	64	
PA_tika-s02_02t:650_0	350. Ettovāti ato eva āgatamaggeneva sāvatthiṃ gatā. Adhivāsessatīti “coraṃ paṭisedhetuṃ	650	
PA_tika-s02_02t:650_1	gamissāmī”ti vutte tuṇhī bhavissati. Dāruṇakammena uppannanāmanti “aṅgulimālo”ti	650	
PA_tika-s02_02t:650_2	imaṃ nāmaṃ sandhāya vadati.	650	
PA_tika-s02_02t:651_0	351. Hatthī araññahatthī honti manussānaṃ tattha gantuṃ asakkuṇeyyattā, evaṃ assāpi.	651	
PA_tika-s02_02t:651_1	Kūṭasahassānaṃ bhijjanakāraṇaṃ hoti therassa āgamanabhayena ghaṭe chaḍḍetvā palāyanena.	651	
PA_tika-s02_02t:651_2	Gabbhamūḷhāyāti byākulagabbhāya. Pabbajjābalenāti vuttaṃ, satthu desanānubhāvenāti	651	
PA_tika-s02_02t:651_3	pana vattabbaṃ. So hi tassāpi kāraṇanti. Ariyā nāma jāti pabbajjā ariyabhāvatthāya jātīti katvā.	651	
PA_tika-s02_02t:652_0	Mahāparittaṃ nāmetanti mahānubhāvaṃ parittaṃ nāmetaṃ. Tathā hi naṃ thero sabbabhāvena	652	
PA_tika-s02_02t:652_1	ariyāya jāto saccādhiṭṭhānena akāsi. Tenāha “saccakiriyakataṭṭhāne”ti. Gabbhamūḷhanti	652	
PA_tika-s02_02t:652_2	mūḷhagabbhaṃ. Gabbho hi paripakko sampajjamāno vijāyanakāle kammajavātehi sañcāletvā	652	
PA_tika-s02_02t:652_3	parivattito uddhaṃpādo adhosīso hutvā yonimukhābhimukho hoti, evaṃ so kassaci alaggo	652	
PA_tika-s02_02t:652_4	sotthinā bahi nikkhamati, vipajjamāno pana viparivattanavasena yonimaggaṃ pidahitvā	652	
PA_tika-s02_02t:652_5	tiriyaṃ nipajjati, tathā yassā yonimaggo pidahati, sā tattha kammajavātehi aparāparaṃ	652	
PA_tika-s02_02t:652_6	parivattamānā byākulā mūḷhagabbhāti vuccati, taṃ sandhāya vuttaṃ “gabbhamūḷha”nti.	652	
PA_tika-s02_02t:653_0	Saccakiriyā nāma buddhāsayaṃ attano sīlaṃ paccavekkhitvā katā, tasmā saccakiriyā	653	
PA_tika-s02_02t:653_1	vejjakammaṃ na hotīti daṭṭhabbaṃ. Therassapi cātiādinā upasaṅkamitabbakāraṇaṃ vadati.	653	
PA_tika-s02_02t:653_2	Ime dve hetū paṭicca bhagavā theraṃ saccakiriyaṃ kāresi. Jātinti mūlajātiṃ.	653	
PA_tika-s02_02t:654_0	352. Pariyādāya āhacca bhinnena sīsena. Sabhāgadiṭṭhadhammavedanīyakammanti niraye	654	
PA_tika-s02_02t:654_1	nibbattanasakakammasabhāgabhūtaṃ diṭṭhadhammavedanīyakammaṃ. Sabhāgatā ca samānavatthukatā	654	
PA_tika-s02_02t:654_2	samānārammaṇatāekavīthipariyāpannatādivasena sabbathā sarikkhatā, sadisampi ca nāma	654	
PA_tika-s02_02t:654_3	tadevāharīyati yathā “tasseva kammassa vipāko”ti ca “sā eva tittirī tāneva osadhānī”ti	654	
PA_tika-s02_02t:654_4	ca. Idāni tameva sabhāgataṃ dassetuṃ “kammaṃ hī”tiādi āraddhaṃ. Kariyamānamevāti	654	
PA_tika-s02_02t:654_5	paccayasamavāyena paṭipāṭiyā nibbattiyamānameva. Tayo koṭṭhāse pūreti, diṭṭhadhammavedanīyaaparāpariyāyavedanīyaupapajjavedanīyasaṅkhāte	654	
PA_tika-s02_02t:654_6	tayo bhāge pūreti, tesaṃ tiṇṇaṃ bhāgānaṃ vasena pavattati.	654	
PA_tika-s02_02t:655_0	Diṭṭhadhammo vuccati paccakkhabhūto paccuppanno attabhāvo, tattha veditabbaphalaṃ	655	
PA_tika-s02_02t:655_1	kammaṃ diṭṭhadhammavedanīyaṃ. Paccuppannabhavato anantaraṃ veditabbaphalaṃ kammaṃ	655	
PA_tika-s02_02t:655_2	upapajjavedanīyaṃ. Diṭṭhadhammānantarabhavato aññasmiṃ attabhāvapariyāye attabhāvaparivatte	655	
PA_tika-s02_02t:655_3	veditabbaphalaṃ kammaṃ aparāpariyāyavedanīyaṃ. Paṭipakkhehi anabhibhūtatāya, paccayavisesena	655	
PA_tika-s02_02t:655_4	paṭiladdhavisesatāya ca balavabhāvappattā tādisassa pubbābhisaṅkhārassa vasena sātisayā	655	
PA_tika-s02_02t:655_5	hutvā pavattā paṭhamajavanacetanā tasmiṃyeva attabhāve phaladāyinī diṭṭhadhammavedanīyā	655	
PA_tika-s02_02t:655_6	nāma. Sā hi vuttākārena balavati javanasantāne guṇavisesayuttesu upakārānupakāravasappavattiyā	655	
PA_tika-s02_02t:655_7	āsevanālābhena appavipākatāya ca itaradvayaṃ viya pavattasantānuparamāpekkhaṃ okāsalābhāpekkhañca	655	
PA_tika-s02_02t:655_8	kammaṃ na hotīti idheva pupphamattaṃ viya pavattivipākamattaṃ phalaṃ deti.	655	
PA_tika-s02_02t:656_0	Tathā asakkontanti kammassa phaladānaṃ nāma upadhipayogādipaccayantarasamavāyeneva	656	
PA_tika-s02_02t:656_1	hotīti tadabhāvato tasmiṃyeva attabhāve vipākaṃ dātuṃ asakkontaṃ. Ahosikammanti kammaṃyeva	656	
PA_tika-s02_02t:656_2	ahosi, na tassa vipāko ahosi, atthi bhavissati vāti evaṃ vattabbaṃ kammaṃ. Atthasādhikāti	656	
PA_tika-s02_02t:656_3	dānādipāṇātipātādiatthassa nipphādikā. Kā pana sāti āha “sattamajavanacetanā”ti.	656	
PA_tika-s02_02t:656_4	Sā hi sanniṭṭhāpakacetanā vuttanayena paṭiladdhavisesā purimajavanacetanāhi laddhāsevanā	656	
PA_tika-s02_02t:656_5	ca samānā anantare attabhāve vipākadāyinī upapajjavedanīyakammaṃ nāma. Tenāha “anantare	656	
PA_tika-s02_02t:656_6	attabhāve vipākaṃ detī”ti. Sati saṃsārappavattiyāti iminā asati saṃsārappavattiyā	656	
PA_tika-s02_02t:656_7	ahosikammapakkhe tiṭṭhati vipaccanokāsassa abhāvatoti.	656	
PA_tika-s02_02t:657_0	Samugghāṭitāni vipaccanokāsassa anuppattidhammatāpādanena. Diṭṭhadhammavedanīyaṃ	657	
PA_tika-s02_02t:657_1	atthi vipākārahābhāvassa anibbattitattā vipaccanokāsassa anupacchinnattā. Katūpacitañhi	657	
PA_tika-s02_02t:657_2	kammaṃ sati vipaccanokāse yāva na phalaṃ deti, tāva attheva nāma vipākārahabhāvato.	657	
PA_tika-s02_02t:657_3	“Yassa kho”ti idaṃ aniyamākāravacanaṃ bhagavatā kammasarikkhatāvasena sādhāraṇato	657	
PA_tika-s02_02t:657_4	vuttanti āha “yādisassa kho”ti.	657	
PA_tika-s02_02t:658	Pamādakilesavimuttoti pamādahetukehi sabbehi kilesehi vimutto.	65	
PA_tika-s02_02t:659_0	Pāpassa pidhānaṃ nāma avipākadhammatāpādananti āha “appaṭisandhikaṃ karīyatī”ti.	659	
PA_tika-s02_02t:659_1	Buddhasāsaneti sikkhāttayasaṅgahe buddhassa bhagavato sāsane. Yuttappayutto viharatīti	659	
PA_tika-s02_02t:659_2	akattabbassa akaraṇavasena, kattabbassa ca paripūraṇavasena pavattati.	659	
PA_tika-s02_02t:660_0	Dissanti kujjhantīti disā, paṭipakkhāti āha “sapattā”ti. Tappasaṃsapakāranti mettānisaṃsakittanākāraṃ.	660	
PA_tika-s02_02t:660_1	Kālenāti āmeḍitalopena niddesoti āha “khaṇe khaṇe”ti. Anukarontūti yesaṃ kalyāṇamittānaṃ	660	
PA_tika-s02_02t:660_2	santike suṇanti, yathāsutaṃ dhammaṃ tesaṃ anukarontu diṭṭhānugatikaraṇaṃ āpajjantu,	660	
PA_tika-s02_02t:660_3	attano veripuggalānampi bhagavato santike dhammassavanaṃ sammāpaṭipattiñca paccāsīsati.	660	
PA_tika-s02_02t:661	Tasanti gatiṃ patthayantīti tasā bhavantarādīsu saṃsaraṇabhāvato. Tenāha “tasā vuccanti sataṇhā”ti.	66	
PA_tika-s02_02t:662	Netabbaṭṭhānaṃ udakaṃ nayantīti nettikā. Bandhitvāti daḷhaṃ bandhitvā. Telakañjikenāti telamissitena kañjikena.	66	
PA_tika-s02_02t:663_0	Yādisova aniṭṭhe, tādisova iṭṭheti iṭṭhāniṭṭhe nibbikārena tādī. Yesaṃ pana kāmāmisādīnaṃ	663	
PA_tika-s02_02t:663_1	vantattā rāgādīnaṃ cattattā kāmoghādīnaṃ tiṇṇattā tādibhāvo bhaveyya, tesaṃ bhagavatā	663	
PA_tika-s02_02t:663_2	sabbaso vantā cattā tiṇṇā, tasmā bhagavā vantāvīti tādī, cattāvīti tādī, tiṇṇāvīti	663	
PA_tika-s02_02t:663_3	tādī, yehi anaññasādhāraṇehi sīlādiguṇehi samannāgatattā bhagavā tādibhāvena ukkaṃsapāramippatto	663	
PA_tika-s02_02t:663_4	taṃniddeso, tehi guṇehi yāthāvato niddisitabbatopi tādī. Yathā yantarajjuyā yantaṃ	663	
PA_tika-s02_02t:663_5	nīyati, evaṃ yāya taṇhāya bhavo nīyati, sā “bhavanetti bhavarajjū”ti vuttā. Tenāha	663	
PA_tika-s02_02t:663_6	“tāya hī”tiādi, kammāni kusalādīni vipaccayanti apaccayanti etāyāti kammavipāko.	663	
PA_tika-s02_02t:663_7	Apaccayabhāvo nāma ariyamaggacetanāyāti āha “maggacetanāyā”ti. Yāva na kilesā pahīyanti,	663	
PA_tika-s02_02t:663_8	tāva ime sattā saiṇā eva aserivihārabhāvatoti āha “aṇaṇo nikkileso jāto”ti.	663	
PA_tika-s02_02t:664_0	Theyyaparibhogo nāma sāmiparibhogābhāvato. Bhagavatāpi hi attano sāsane sīlavato	664	
PA_tika-s02_02t:664_1	paccayā anuññātā, na dussīlassa, dāyakānaṃ sīlavatoyeva pariccāgo, na dussīlassa	664	
PA_tika-s02_02t:664_2	attano kārānaṃ mahapphalabhāvassa paccāsīsanato. Iti satthārā ananuññātattā dāyakehi	664	
PA_tika-s02_02t:664_3	ca apariccattattā “dussīlassa paribhogo theyyaparibhogo nāmā”ti vuttaṃ. Iṇavasena	664	
PA_tika-s02_02t:664_4	paribhogo iṇaparibhogo. Paṭiggāhakato dakkhiṇāvisuddhiyā abhāvato iṇaṃ gahetvā paribhogo	664	
PA_tika-s02_02t:664_5	viyāti attho. Yasmā sekkhā bhagavato orasaputtā, tasmā te pitusantakānaṃ paccayānaṃ	664	
PA_tika-s02_02t:664_6	dāyādā hutvā te paccaye paribhuñjantīti tesaṃ paribhogo dāyajjaparibhogo nāma. Kiṃ	664	
PA_tika-s02_02t:664_7	pana te bhagavato paccaye paribhuñjanti, udāhu gihīhi dinnanti? Gihīhi dinnāpi te	664	
PA_tika-s02_02t:664_8	bhagavatā anuññātattā bhagavato santakā honti ananuññātesu sabbena sabbaṃ paribhogābhāvato	664	
PA_tika-s02_02t:664_9	anuññātesuyeva paribhogasambhavato. Dhammadāyādasuttañcettha sādhakaṃ.	664	
PA_tika-s02_02t:665_0	Avītarāgānaṃ taṇhāparavasatāya paccayaparibhoge sāmibhāvo natthi, tadabhāvena vītarāgānaṃ	665	
PA_tika-s02_02t:665_1	tattha sāmibhāvo yathāruci paribhogasambhavato. Tathā hi te paṭikūlampi appaṭikūlākārena,	665	
PA_tika-s02_02t:665_2	appaṭikūlampi paṭikūlākārena tadubhayaṃ vivajjetvā upekkhākārena ca paccaye paribhuñjanti,	665	
PA_tika-s02_02t:665_3	dāyakānañca manorathaṃ paripūrenti. Sesamettha yaṃ vattabbaṃ, taṃ visuddhimagge,	665	
PA_tika-s02_02t:665_4	taṃsaṃvaṇṇanāsu ca vuttanayeneva veditabbaṃ. Kilesaiṇānaṃ abhāvaṃ sandhāya “aṇaṇo”ti	665	
PA_tika-s02_02t:665_5	vuttaṃ, na paccavekkhitaparibhogamattaṃ. Tenāha āyasmā ca bākulo – “sattāhameva kho	665	
PA_tika-s02_02t:665_6	ahaṃ, āvuso, saraṇo raṭṭhapiṇḍaṃ bhuñji”nti.	665	
PA_tika-s02_02t:666_0	Vatthukāmakilesakāmehi taṇhāya pavattiākāraṃ paṭicca atthi ramaṇavohāroti āha – “duvidhesupi	666	
PA_tika-s02_02t:666_1	kāmesu taṇhāratisanthava”nti. Mantitanti kathitaṃ. Uppannehi satthupaṭiññehi. Saṃvibhattāti	666	
PA_tika-s02_02t:666_2	kusalādivasena khandhādīhi ākārehi vibhattā. Sundaraṃ āgamananti svāgataṃ. Tato eva	666	
PA_tika-s02_02t:666_3	na kucchitaṃ āgataṃ. Soḷasavidhakiccassa pariyositattā āha “taṃ sabbaṃ mayā kata”nti.	666	
PA_tika-s02_02t:666_4	Maggapaññāyameva tatiyavijjāsamaññāti āha – “tīhi vijjāhi navahi ca lokuttaradhammehī”ti.	666	
PA_tika-s02_02t:667	Aṅgulimālasuttavaṇṇanāya līnatthappakāsanā samattā.	66	
PA_tika-s02_02t:668	7. Piyajātikasuttavaṇṇanā	66	
PA_tika-s02_02t:669_0	353. Pakatiniyāmenāti yathā sokuppattito pubbe iti kattabbesu asammohavasena cittaṃ	669	
PA_tika-s02_02t:669_1	pakkhandati, tāni cassa upaṭṭhahanti, na evaṃ sokassa cittasaṅkocasabhāvato. Tena	669	
PA_tika-s02_02t:669_2	vuttaṃ “pakatiniyāmena pana na paṭibhantī”ti. Keci pana “sāmantā katipaye na kuṭumbaṃ	669	
PA_tika-s02_02t:669_3	sandhāreti. Tenāha ‘na sabbena sabbaṃ paṭibhantī’ti” vadanti. Etthāti dutiyapade.	669	
PA_tika-s02_02t:669_4	Anekatthattā dhātūnaṃ “na paṭibhātī”ti padassa “na ruccatī”ti atthamāha. Na paṭibhātīti	669	
PA_tika-s02_02t:669_5	vā bhuñjitukāmatācittaṃ na upaṭṭhitanti attho. Patiṭṭhitokāsanti indriyāviṭṭhaṭṭhānaṃ	669	
PA_tika-s02_02t:669_6	vadati. Piyāyitabbato piyo jāti uppattiṭṭhānaṃ etesanti piyajātikā. Piyo pabhuti	669	
PA_tika-s02_02t:669_7	etesanti piyappabhutikāti vattabbe, u-kārassa va-kāraṃ, ta-kārassa ca lopaṃ katvā	669	
PA_tika-s02_02t:669_8	“piyappabhāvikā”ti vuttaṃ. Tenāha “piyato pabhavantī”ti.	669	
PA_tika-s02_02t:670_0	355. Para-saddena samānatthaṃ ajjhattikabhāvanisedhanatthaṃ “pire”ti padanti āha	670	
PA_tika-s02_02t:670_1	“amhākaṃ pare”ti. Pireti vā “parato”ti iminā samānatthaṃ nipātapadanti āha “cara	670	
PA_tika-s02_02t:670_2	pireti parato gacchā”ti.	670	
PA_tika-s02_02t:671	356. Dvidhā chetvāti ettha yadi itthī tassa purisassa piyā, kathaṃ dvidhā chindatīti āha “yadi hī”tiādi.	67	
PA_tika-s02_02t:672_0	357. Kathaṃ katheyyanti yathā bhagavā etassa brāhmaṇassa kathesi, so ca me kathesi,	672	
PA_tika-s02_02t:672_1	tathā cāhaṃ katheyyaṃ. Maraṇavasena vipariṇāmo attabhāvassa parivattattā. Palāyitvā	672	
PA_tika-s02_02t:672_2	gamanavasena aññathābhāvo mittasanthavassa samāgamassa ca aññathābhūtattā.	672	
PA_tika-s02_02t:673	Chaḍḍitabhāvenāti parivattitabhāvena. Hatthagamanavasena aññathābhāvo pubbe savase vattitānaṃ idāni vase avattanabhāvena.	67	
PA_tika-s02_02t:674_0	Ācamehīti ācamanaṃ mukhavikkhālanaṃ kārehi. Yasmā mukhaṃ vikkhālentā hi hatthapāde	674	
PA_tika-s02_02t:674_1	dhovitvā vikkhālenti, tasmā “ācamitvā”ti vatvā pacchāpi tassa atthaṃ dassento “mukhaṃ	674	
PA_tika-s02_02t:674_2	vikkhāletvā”ti āha. Sesaṃ suviññeyyameva.	674	
PA_tika-s02_02t:675	Piyajātikasuttavaṇṇanāya līnatthappakāsanā samattā.	67	
PA_tika-s02_02t:676	8. Bāhitikasuttavaṇṇanā	67	
PA_tika-s02_02t:677_0	359. Sāvajjatāya upārambhaṃ arahatīti opārambho. Tenāha “dosaṃ āropanāraho”ti. Bālā	677	
PA_tika-s02_02t:677_1	upārambhavatthumaññaṃ amūlakampi naṃ āropentā ugghosenti, tasmā te anāmasitvā “viññūhī”ti	677	
PA_tika-s02_02t:677_2	idaṃ padaṃ gahetvā pañhena ñātuṃ icchitena atthena upārambhādīnaṃ upari uttaraṃ paripūretuṃ	677	
PA_tika-s02_02t:677_3	nāsakkhimhā. Taṃ kāraṇanti taṃ uppattikāraṇaṃ. Yadi hi mayā “viññūhī”ti padaṃ pakkhipitvā	677	
PA_tika-s02_02t:677_4	vuttaṃ bhaveyya, pañhā me paripuṇṇā bhaveyya, na pana vuttā. Idāni pana taṃ kāraṇaṃ	677	
PA_tika-s02_02t:677_5	uttaraṃ āyasmatā ānandena “viññūhī”ti evaṃ vadantena paripūritaṃ.	677	
PA_tika-s02_02t:678_0	360. Kosallapaṭipakkhato akosallaṃ vuccati avijjā, taṃsamuṭṭhānato akosallasambhūto.	678	
PA_tika-s02_02t:678_1	Avajjaṃ vuccati garahitabbaṃ, saha avajjehīti sāvajjo, gārayho. Rāgādidosehi sadoso.	678	
PA_tika-s02_02t:678_2	Tehi eva sabyābajjho, tato eva sampati āyatiñca sadukkho. Sabyābajjhādiko nissandavipāko.	678	
PA_tika-s02_02t:679_0	Tathā attho vutto bhaveyyāti pucchāsabhāgenapi attho vutto bhaveyya, pucchantassa	679	
PA_tika-s02_02t:679_1	pana na tāva cittārādhanaṃ. Tenāha – “evaṃ byākaraṇaṃ pana na bhāriya”nti, garukaraṇaṃ	679	
PA_tika-s02_02t:679_2	na hoti visārajjaṃ na siyāti adhippāyo. Tenāha – “appahīnaakusalopi hi pahānaṃ vaṇṇeyyā”ti.	679	
PA_tika-s02_02t:679_3	Evarūpo pana yathākārī tathāvādī na hoti, na evaṃ bhagavāti āha “bhagavā”tiādi. Evaṃ	679	
PA_tika-s02_02t:679_4	byākāsīti “sabbākusaladhammapahīno kho, mahārāja, tathāgato”ti evaṃ byākāsi. Sukkapakkhepi	679	
PA_tika-s02_02t:679_5	eseva nayoti iminā “sabbesaṃyeva kusalānaṃ dhammānaṃ upasampadaṃ vaṇṇetī”ti vutte	679	
PA_tika-s02_02t:679_6	yathā pucchā, tathā attho vutto bhaveyya, evaṃ byākaraṇaṃ pana na bhāriyaṃ, asampāditakusaladhammopi	679	
PA_tika-s02_02t:679_7	upasampadaṃ vaṇṇeyya. Bhagavā pana sammadeva sampāditakusalattā yathākārī tathāvādīti	679	
PA_tika-s02_02t:679_8	dassetuṃ “evaṃ byākāsī”ti imamatthaṃ dasseti. Sesaṃ suviññeyyameva.	679	
PA_tika-s02_02t:680	Bāhitikasuttavaṇṇanāya līnatthappakāsanā samattā.	68	
PA_tika-s02_02t:681	9. Dhammacetiyasuttavaṇṇanā	68	
PA_tika-s02_02t:682_0	364. Medavaṇṇā uḷupavaṇṇā ca tattha tattha pāsāṇā ussannā ahesunti medāḷupanti gāmassa	682	
PA_tika-s02_02t:682_1	samaññā jātā. Uḷupavaṇṇāti candasamānavaṇṇatāya medapāsāṇā vuttāti keci. Aṭṭhakathāyaṃ	682	
PA_tika-s02_02t:682_2	pana “medavaṇṇā pāsāṇā kirettha ussannā ahesu”nti idaṃ vuttaṃ. Assāti senāpatissa.	682	
PA_tika-s02_02t:682_3	Kathāsamuṭṭhāpanatthanti mallikāya sokavinodanadhammakathāsamuṭṭhāpanatthaṃ.	682	
PA_tika-s02_02t:683_0	Raññāti pasenadīkosalaraññā. Mahaccāti mahatiyā. Padavipallāsena cetaṃ vuttaṃ. Pasādamarahantīti	683	
PA_tika-s02_02t:683_1	pāsādikāni. Tenāha “saha rañjanakānī”ti. Yāni pana pāsādikāni, tāni passituṃ yuttāni.	683	
PA_tika-s02_02t:683_2	Pāsādikānīti vā saddahanasahitāni. Tenāha “pasādajanakānī”ti. “Appābādha”nti ādīsu	683	
PA_tika-s02_02t:683_3	viya appasaddo abhāvatthoti āha “nissaddānī”ti. Aniyamatthavācī ya-saddo aniyamākāravācakopi	683	
PA_tika-s02_02t:683_4	hotīti “yatthā”ti padassa “yādisesū”tiādimāha. Tathā hi aṅgulimālasutte “yassa kho”ti	683	
PA_tika-s02_02t:683_5	padassa “yādisassa kho”ti attho vutto.	683	
PA_tika-s02_02t:684	366. Paṭicchadanti paṭicchādakaṃ. Rājakakudhabhaṇḍānīti rājabhaṇḍabhūtāni. Rahāyatīti raho karoti, maṃ ajjhesatīti attho.	68	
PA_tika-s02_02t:685_0	367. Yathāsabhāvato ñeyyaṃ dhāreti avadhāretīti dhammo, ñāṇanti āha “paccakkhañāṇasaṅkhātassa	685	
PA_tika-s02_02t:685_1	dhammassā”ti. Anunayoti anugacchanako. Diṭṭhena hi adiṭṭhassa anumānaṃ. Tenāha “anumānaṃ	685	
PA_tika-s02_02t:685_2	anubuddhī”ti. Āpāṇakoṭikanti yāva pāṇakoṭi, tāva jīvitapariyosānaṃ. Etanti dhammanvayasaṅkhātaṃ	685	
PA_tika-s02_02t:685_3	anumānaṃ. Evanti “idha panāha”nti vuttappakārena.	685	
PA_tika-s02_02t:686_0	369. Cakkhuṃ abandhante viyāti apāsādikatāya passantānaṃ cakkhuṃ attani abandhante	686	
PA_tika-s02_02t:686_1	viya. Kulasantānānubandho rogo kularogo. Uḷāranti sānubhāvaṃ. Yo hi ānubhāvasampanno,	686	
PA_tika-s02_02t:686_2	taṃ “mahesakkha”nti vadanti. Arahattaṃ gaṇhantoti ukkaṭṭhaniddesoyaṃ, heṭṭhimaphalāni gaṇhantopi.	686	
PA_tika-s02_02t:687	373. Jīvikā jīvitavutti.	68	
PA_tika-s02_02t:688_0	374. Dhammaṃ ceteti saṃvedeti etehīti dhammacetiyāni, dhammassa pūjāvacanāni. Nanu	688	
PA_tika-s02_02t:688_1	cetāni buddhasaṅghaguṇadīpanānipi santi? Kathaṃ “dhammacetiyānīti dhammassa cittīkāravacanānī”ti	688	
PA_tika-s02_02t:688_2	vuttanti āha “tīsu hī”tiādi. Tattha yasmā buddharatanamūlakāni sesaratanāni tassa	688	
PA_tika-s02_02t:688_3	vasena laddhabbato. Kosalaraññā cettha buddhagāravena dhammasaṅghagāravaṃ paveditaṃ,	688	
PA_tika-s02_02t:688_4	tasmā “bhagavati cittīkāre kate dhammopi katova hotī”ti vuttaṃ. Yasmā ca ratanattayapasādapubbikā	688	
PA_tika-s02_02t:688_5	sāsane sammāpaṭipatti, tasmā vuttaṃ – “ādibrahmacariyakānīti maggabrahmacariyassa	688	
PA_tika-s02_02t:688_6	ādibhūtānī”ti. Sesaṃ suviññeyyameva.	688	
PA_tika-s02_02t:689	Dhammacetiyasuttavaṇṇanāya līnatthappakāsanā samattā.	68	
PA_tika-s02_02t:690	10. Kaṇṇakatthalasuttavaṇṇanā	69	
PA_tika-s02_02t:691	375. Anantarasutte vuttakaraṇīyenevāti “pāsāde vā nāṭakesu vā cittassādaṃ alabhamāno tattha tattha vicarituṃ āraddho”ti vuttakaraṇīyena. Appaduṭṭhapadosīnañhi evaṃ hotīti.	69	
PA_tika-s02_02t:692	376. Pucchitoti “aññaṃ dūtaṃ nālatthu”nti pucchito. Soti rājā. Tāsaṃ vandanā sace uttarakālaṃ, attano āgamanakāraṇaṃ kathessati.	69	
PA_tika-s02_02t:693_0	378. Ekāvajjanenāti ekavīthijavanena. Tena ekacittaṃ tāva tiṭṭhatu, ekacittavīthiyāpi	693	
PA_tika-s02_02t:693_1	sabbaṃ jānituṃ na sakkāti dasseti. “Idaṃ nāma atītaṃ jānissāmī”ti aniyametvā āvajjato	693	
PA_tika-s02_02t:693_2	yaṃ kiñci atītaṃ jānāti, niyamite pana niyamitamevāti āha – “ekena hi…pe… ekadesameva	693	
PA_tika-s02_02t:693_3	jānātī”ti. Tena cittenāti “atītaṃ sabbaṃ jānissāmī”ti evaṃ pavattacittena. Itaresūti	693	
PA_tika-s02_02t:693_4	anāgatapaccuppannesu. Kāraṇajātikanti yuttisabhāvaṃ, yuttiyā yuttanti attho. Samparāyaguṇanti	693	
PA_tika-s02_02t:693_5	samparāye katakammassa visesaṃ.	693	
PA_tika-s02_02t:694_0	379. Lokuttaramissakāni kathitāni bodhirājakumārasutte viya lokiyā ceva lokuttarā	694	
PA_tika-s02_02t:694_1	ca. Yathālābhavasena cettha padhāniyaṅgānaṃ lokuttaraggahaṇaṃ veditabbaṃ. Paccekaṃ	694	
PA_tika-s02_02t:694_2	eva nesañca padhāniyaṅgatā daṭṭhabbā yathā “aṭṭhavimokkhā sandissanti lokuttaramissakā”ti.	694	
PA_tika-s02_02t:694_3	Lokuttarānevāti cettha yaṃ vattabbaṃ, taṃ parato āvi bhavissati. Padhānanānattanti	694	
PA_tika-s02_02t:694_4	padahananānattaṃ, bhāvanānuyogavisesanti attho. Saṅkhāre parimadditvā paṭipakkhadhamme	694	
PA_tika-s02_02t:694_5	ekadesato pajahitvā ṭhitassa bhāvanānuyogo sabbena sabbaṃ aparimadditasaṅkhārassa	694	
PA_tika-s02_02t:694_6	appahīnapaṭipakkhassa bhāvanānuyogato sukhumo visadova hoti, saccābhisamayena santānassa	694	
PA_tika-s02_02t:694_7	āhitavisesattāti āha – “aññādisameva hi puthujjanassa padhānaṃ, aññādisaṃ sotāpannassā”tiādi.	694	
PA_tika-s02_02t:694_8	Ayañca viseso na kevalaṃ anariyaariyapuggalato eva, atha kho ariyesupi sekkhādivisesatopi	694	
PA_tika-s02_02t:694_9	labbhati abhisaṅkhāravisesato abhinīhārato ca ijjhanatoti dassento “aññādisaṃ sakadāgāmino”tiādimāha.	694	
PA_tika-s02_02t:694_10	Na pāpuṇātīti yasmā puthujjano sabbathāva padhānaṃ padahanto sotāpattimaggaṃ adhigacchati,	6941	
PA_tika-s02_02t:694_11	sotāpanno ca sakadāgāmimagganti heṭṭhimaṃ uparimato oḷārikaṃ, uparimañca itarato	6941	
PA_tika-s02_02t:694_12	sukhumaṃ tena pahātuṃ asakkuṇeyyassa pajahanato, iti adhigantabbavisesena ca adhigamapaṭipadāya	6941	
PA_tika-s02_02t:694_13	saṇhasukhumatā tikkhavisadatā ca viññāyatīti āha – “puthujjanassa padhānaṃ sotāpannassa	6941	
PA_tika-s02_02t:694_14	padhānaṃ na pāpuṇātī”tiādi.	6941	
PA_tika-s02_02t:695_0	Akūṭakaraṇanti avañcanakiriyaṃ. Anavacchindananti atiyānaṃ. Aviñchanaṃ na ākaḍḍhanaṃ,	695	
PA_tika-s02_02t:695_1	niyuttataṃ viniveṭhetvā samantā viparivattitvā samadhārāya chaḍḍanaṃ vā. Tassa kāraṇaṃ	695	
PA_tika-s02_02t:695_2	taṃkāraṇaṃ, taṃ kāraṇanti vā taṃ kiriyaṃ taṃ adhikāraṃ. Dantehi gantabbabhūminti	695	
PA_tika-s02_02t:695_3	dantehi pattabbaṭṭhānaṃ, pattabbavatthuṃ vā. Cattāropi assaddhā nāma uparimauparimasaddhāya	695	
PA_tika-s02_02t:695_4	abhāvato. Yena hi yaṃ appattaṃ, tassa taṃ natthi. Ariyasāvakassa…pe… natthi paṭhamamaggeneva	695	
PA_tika-s02_02t:695_5	māyāsāṭheyyānaṃ pahātabbattā. Tenevāti sammadeva viruddhapakkhānaṃ saddhādīnaṃ idhādhippetattā.	695	
PA_tika-s02_02t:695_6	Yadi evaṃ kathaṃ missakakathāti āha “assakhaḷuṅkasuttante panā”tiādi. Cattārova honti puthujjanādivasena.	695	
PA_tika-s02_02t:696_0	Opammasaṃsandane adantahatthiādayo viyātiādinā kaṇhapakkhe, yathā pana dantahatthiādayotiādinā	696	
PA_tika-s02_02t:696_1	sukkapakkhe ca sādhāraṇato ekajjhaṃ katvā vuttaṃ, asādhāraṇato bhinditvā dassetuṃ	696	
PA_tika-s02_02t:696_2	“idaṃ vuttaṃ hotī”tiādi vuttaṃ.	696	
PA_tika-s02_02t:697_0	380. Sammappadhānā nibbisiṭṭhavīriyā. Tenāha – “na kiñci nānākaraṇaṃ vadāmi, yadidaṃ	697	
PA_tika-s02_02t:697_1	vimuttiyā vimutti”nti. Na hi sukkhavipassakatevijjachaḷabhiññānaṃ vimuttiyā nānākaraṇaṃ	697	
PA_tika-s02_02t:697_2	atthi. Tena vuttaṃ “yaṃ ekassā”tiādi. Kiṃ tvaṃ na jānāsīti sambandho. Āgacchantīti	697	
PA_tika-s02_02t:697_3	uppajjanavasena āgacchanti. Nāgacchantīti etthāpi eseva nayo. Idaṃ pucchantoti idaṃ	697	
PA_tika-s02_02t:697_4	pucchāmīti dassento. Appahīnacetasikadukkhā anadhigataanāgāmitā. Tenāha “upapattivasena	697	
PA_tika-s02_02t:697_5	āgantāro”ti. Samucchinnadukkhāti samugghāṭitacetasikadukkhā.	697	
PA_tika-s02_02t:698	381. Tamhā ṭhānāti tato yathādhigataissariyaṭṭhānato. Puna tamhā ṭhānāti tato duggatā. Sampannakāmaguṇanti uḷārakāmaguṇasamannāgataṃ.	69	
PA_tika-s02_02t:699_0	Tatthāti kāmadevaloke. Ṭhānabhāvatoti arahattañce adhigataṃ, tāvadeva parinibbānato.	699	
PA_tika-s02_02t:699_1	Uparideve cāti uparūpari bhūmivāse deve ca, cakkhuviññāṇadassanenapi dassanāya nappahontīti yojanā.	699	
PA_tika-s02_02t:700_0	382. Vuttanayenevāti devapucchāya vutteneva nayena. Sā kira kathāti “natthi so samaṇo	700	
PA_tika-s02_02t:700_1	vā brāhmaṇo vā, yo sakideva sabbaṃ neyya”nti kathā. Teti viṭaṭūbhasañjayā. Imasmiṃyeva	700	
PA_tika-s02_02t:700_2	ṭhāneti imasmiṃ migadāyeyeva. Sesaṃ suviññeyyameva.	700	
PA_tika-s02_02t:701	Kaṇṇakatthalasuttavaṇṇanāya līnatthappakāsanā samattā.	70	
PA_tika-s02_02t:702	Niṭṭhitā ca rājavaggavaṇṇanā.	70	
PA_tika-s02_02t:703	5. Brāhmaṇavaggo	70	
PA_tika-s02_02t:704	1. Brahmāyusuttavaṇṇanā	70	
PA_tika-s02_02t:705_0	383. “Mahāsatto mahiddhiko mahānubhāvo”tiādīsu uḷāratā visayo, “mahājanakāyo sannipatī”tiādīsu	705	
PA_tika-s02_02t:705_1	sambahulabhāvavisayo, idha pana tadubhayampissa atthoti “mahatāti guṇamahattenapi	705	
PA_tika-s02_02t:705_2	mahatā”tiādi vuttaṃ. Appicchatādīti ādi-saddena santuṭṭhisallekhapavivekaasaṃsaggavīriyārambhādīnaṃ	705	
PA_tika-s02_02t:705_3	saṅgaho. Diṭṭhisīlasāmaññasaṅghātasaṅkhātenāti ettha “niyato sambodhiparāyaṇo” –	705	
PA_tika-s02_02t:705_4	“aṭṭhānametaṃ, bhikkhave, anavakāso, yaṃ diṭṭhisampanno puggalo sañcicca pāṇaṃ jīvitā	705	
PA_tika-s02_02t:705_5	voropeyyāti netaṃ ṭhānaṃ vijjatī”tiādivacanato diṭṭhisīlānaṃ niyatasabhāvattā sotāpannāpi	705	
PA_tika-s02_02t:705_6	aññamaññaṃ diṭṭhisīlasāmaññena saṃhatā, pageva sakadāgāmiādayo. “Tathārūpāya diṭṭhiyā	705	
PA_tika-s02_02t:705_7	diṭṭhisāmaññagato viharati tathārūpehi sīlehi sīlasāmaññagato viharatī”ti vacanato	705	
PA_tika-s02_02t:705_8	puthujjanānampi diṭṭhisīlasāmaññena saṃhatabhāvo labbhatiyeva.	705	
PA_tika-s02_02t:706_0	Oṭṭhapahatakaraṇavasena atthavibhāgavasena. Sanighaṇḍukeṭubhānanti ettha nighaṇḍūti	706	
PA_tika-s02_02t:706_1	vacanīyavācakabhāvena atthaṃ saddañca khaṇḍati vibhajja dassetīti nikhaṇḍu. So eva	706	
PA_tika-s02_02t:706_2	idha kha-kārassa gha-kāraṃ katvā “nighaṇḍū”ti vutto. Kiṭati gameti kiriyādivibhāgaṃ,	706	
PA_tika-s02_02t:706_3	taṃ vā anavasesapariyādānato gamento pūretīti keṭubhaṃ. Vevacanappakāsakanti pariyāyasaddadīpakaṃ,	706	
PA_tika-s02_02t:706_4	ekekassa atthassa anekapariyāyavacanavibhāvakanti attho. Nidassanamattañcetaṃ anekesampi	706	
PA_tika-s02_02t:706_5	atthānaṃ ekasaddavacanīyatāvibhāvanavasenapi tassa ganthassa pavattattā. Vacībhedādilakkhaṇā	706	
PA_tika-s02_02t:706_6	kiriyā kappīyati etenāti kiriyākappo, so pana vaṇṇapadasambandhapadatthavibhāgato	706	
PA_tika-s02_02t:706_7	bahuvikappoti āha “kiriyākappavikappo”ti. Idañca mūlakiriyākappaganthaṃ sandhāya	706	
PA_tika-s02_02t:706_8	vuttaṃ. So hi satasahassaparimāṇo nalacariyādipakaraṇaṃ. Ṭhānakaraṇādivibhāgato nibbacanavibhāgato	706	
PA_tika-s02_02t:706_9	ca akkharā pabhedīyanti etehīti akkharappabhedā, sikkhāniruttiyo. Etesanti vedānaṃ.	706	
PA_tika-s02_02t:706_10	Te eva vede padaso kāyatīti padako. Taṃ taṃ saddaṃ tadatthañca byākaroti byācikkhati	7061	
PA_tika-s02_02t:706_11	etenāti byākaraṇaṃ, saddasatthaṃ. Āyatiṃ hitaṃ tena loko na yatati na īhatīti lokāyataṃ.	7061	
PA_tika-s02_02t:706_12	Tañhi ganthaṃ nissāya sattā puññakiriyāya cittampi na uppādenti. Vayatīti vayo, na	7061	
PA_tika-s02_02t:706_13	vayo avayo, na avayo anavayo, ādimajjhapariyosānesu katthaci aparikilanto avitthāyanto	7061	
PA_tika-s02_02t:706_14	te ganthe sandhāreti pūretīti attho. Dve paṭisedhā pakatiṃ gamentīti dassento “avayo	7061	
PA_tika-s02_02t:706_15	na hotī”ti vatvā tattha avayaṃ dassetuṃ “avayo…pe… na sakkotī”ti vuttaṃ.	7061	
PA_tika-s02_02t:707_0	384. Garūti bhāriyaṃ attānaṃ tato mocetvā gamanaṃ dukkaraṃ hoti. Anatthopi uppajjati	707	
PA_tika-s02_02t:707_1	nindābyārosaupārambhādi. Abbhuggatoti ettha abhisaddayogena itthambhūtākhyānatthe upayogavacanaṃ.	707	
PA_tika-s02_02t:708_0	Lakkhaṇānīti lakkhaṇadīpanāni mantapadāni. Antaradhāyantīti na kevalaṃ lakkhaṇamantāniyeva,	708	
PA_tika-s02_02t:708_1	aññānipi brāhmaṇānaṃ ñāṇabalābhāvena anukkamena antaradhāyanti. Tathā hi vadanti	708	
PA_tika-s02_02t:708_2	“ekasataṃ addhariyaṃ dipaññāsamattato sāmā”tiādi. Paṇidhimahato samādānamahatotiādinā	708	
PA_tika-s02_02t:708_3	paccekaṃ maha-saddo yojetabbo. Paṇidhimahantatādi cassa buddhavaṃsacariyāpiṭakavaṇṇanādivaseneva	708	
PA_tika-s02_02t:708_4	veditabbo. Niṭṭhāti nipphattiyo. Jātisāmaññatoti lakkhaṇajātiyā lakkhaṇabhāvena samānabhāvato.	708	
PA_tika-s02_02t:708_5	Yathā hi buddhānaṃ lakkhaṇāni suvisuddhāni suparibyattāni paripuṇṇāni ca honti, na	708	
PA_tika-s02_02t:708_6	evaṃ cakkavattīnaṃ. Tenāha “na teheva buddho hotī”ti.	708	
PA_tika-s02_02t:709_0	Abhirūpatā dīghāyukatā, appātaṅkatā brāhmaṇādīnaṃ piyamanāpatāti catūhi acchariyadhammehi.	709	
PA_tika-s02_02t:709_1	Dānaṃ piyavacanaṃ atthacariyā samānattatāti imehi catūhi saṅgahavatthūhi. Rañjanatoti	709	
PA_tika-s02_02t:709_2	pītijananato. Cakkaṃ cakkaratanaṃ vatteti pavattetīti cakkavattī, sampatticakkehi	709	
PA_tika-s02_02t:709_3	sayaṃ vatteti, tehi ca paraṃ sattanikāyaṃ vatteti pavattetīti cakkavattī, parahitāvaho	709	
PA_tika-s02_02t:709_4	iriyāpathacakkānaṃ vatto vattanaṃ etassa atthīti cakkavattī, appaṭihataṃ vā āṇāsaṅkhātaṃ	709	
PA_tika-s02_02t:709_5	cakkaṃ vattetīti cakkavatī, appaṭihataṃ vā āṇāsaṅkhātaṃ cakkaṃ vattetīti cakkavattī,	709	
PA_tika-s02_02t:709_6	khattiyamaṇḍalādisaññitaṃ cakkaṃ samūhaṃ attano vase vattetīti cakkavattī. Dhammaṃ	709	
PA_tika-s02_02t:709_7	caratīti dhammiko. Dhammato anapetattā dhammo rañjanatthena rājāti dhammarājā. Kopādīti	709	
PA_tika-s02_02t:709_8	ādi-saddena kāmalobhamānamadādike saṅgaṇhāti. Vijitāvīti vijitavā. Kenaci akampiyaṭṭhena	709	
PA_tika-s02_02t:709_9	janapadatthāvariyappatto. Daḷhabhattibhāvato vā janapado thāvariyaṃ patto etthāti	709	
PA_tika-s02_02t:709_10	janapadatthāvariyappatto. Cittīkatabhāvādināpi cakkassa ratanaṭṭho veditabbo. Esa	7091	
PA_tika-s02_02t:709_11	nayo sesesupi. Ratinimittatāya vā cittīkatādibhāvassa ratijananaṭṭhena ekasaṅgahatāya visuṃ aggahaṇaṃ.	7091	
PA_tika-s02_02t:710_0	Imehi pana ratanehi rājā cakkavattī yaṃ yamatthaṃ paccanubhoti, taṃ taṃ dassetuṃ	710	
PA_tika-s02_02t:710_1	“imesu panā”tiādi vuttaṃ. Ajitaṃ jināti mahesakkhatāsaṃvattaniyakammanissandabhāvato.	710	
PA_tika-s02_02t:710_2	Vijite yathāsukhaṃ anuvicarati hatthiratanaṃ assaratanañca abhiruhitvā tesaṃ ānubhāvena	710	
PA_tika-s02_02t:710_3	antopātarāseyeva sakalaṃ pathaviṃ anusaṃyāyitvā rājadhāniyaṃ paccāgamanato. Pariṇāyakaratanena	710	
PA_tika-s02_02t:710_4	vijitamanurakkhati tena tattha tattha kattabbakiccassa saṃvidhānato. Sesehīti maṇiratanaitthiratanagahapatiratanehi.	710	
PA_tika-s02_02t:710_5	Tattha maṇiratanena yojanappamāṇe dese andhakāraṃ vidhamitvā ālokadassanādinā sukhamanubhavati,	710	
PA_tika-s02_02t:710_6	itthiratanena atikkantamānusarūpasampattidassanādivasena, gahapatiratanena icchiticchitamaṇikanakarajatādidhanappaṭilābhavasena.	710	
PA_tika-s02_02t:710_7	Ussāhasattiyogo yena kenaci appaṭihatāṇācakkabhāvasiddhito. Hatthiassaratanādīnaṃ	710	
PA_tika-s02_02t:710_8	mahānubhāvattā kosasampattiyāpi pabhāvasampattisiddhito “hatthi…pe… yogo”ti vuttaṃ.	710	
PA_tika-s02_02t:710_9	Koso hi nāma sati ussāhasampattiyaṃ (uggatejassa sukumāraparakkamassa pasannamukhassa	710	
PA_tika-s02_02t:710_10	sammukhe pāpuṇāti). Pacchimenāti pariṇāyakaratanena. Tañhi sabbarājakiccesu kusalaṃ	7101	
PA_tika-s02_02t:710_11	avirajjhanapayogaṃ. Tenāha “mantasattiyogo”ti. Tividhasattiyogaphalaṃ paripuṇṇaṃ	7101	
PA_tika-s02_02t:710_12	hotīti sambandho. Sesehīti sesehi pañcahi ratanehi. Adosakusalamūlajanitakammānubhāvenāti	7101	
PA_tika-s02_02t:710_13	adosasaṅkhātena kusalamūlena sahajātādipaccayavasena uppāditakammassa ānubhāvena	7101	
PA_tika-s02_02t:710_14	sampajjanti sommatararatanajātikattā. Majjhimāni maṇiitthigahapatiratanāni. Alobha…pe…	7101	
PA_tika-s02_02t:710_15	kammānubhāvena sampajjanti uḷāradhanassa uḷāradhanapaṭilābhakāraṇassa ca pariccāgasampadāhetukattā.	7101	
PA_tika-s02_02t:710_16	Pacchimanti pariṇāyakaratanaṃ. Tañhi amoha…pe… kammānubhāvena sampajjati mahāpaññeneva	7101	
PA_tika-s02_02t:710_17	cakkavattirājakiccassa pariṇetabbattā.	7101	
PA_tika-s02_02t:711_0	Saraṇato paṭipakkhavidhamanato sūrā. Tenāha “abhīrukajātikā”ti. Asure vijinitvā ṭhitattā	711	
PA_tika-s02_02t:711_1	vīro, sakko devānamindo, tassa aṅgaṃ devaputto senaṅgabhāvatoti vuttaṃ “vīraṅgarūpāti	711	
PA_tika-s02_02t:711_2	devaputtasadisakāyā”ti. Sabhāvoti sabhāvabhūto attho. Vīrakāraṇanti vīrabhāvakāraṇaṃ.	711	
PA_tika-s02_02t:711_3	Vīriyamayasarīrā viyāti saviggahavīriyasadisā saviggahañce vīriyaṃ siyā, taṃsadisāti	711	
PA_tika-s02_02t:711_4	attho. Nanu rañño cakkavattissa paṭisenā nāma natthi, yamassa puttā pamaddeyyuṃ,	711	
PA_tika-s02_02t:711_5	atha kasmā “parasenapamaddanā”ti vuttanti codanaṃ sandhāyāha “sace”tiādi. Tena parasenā	711	
PA_tika-s02_02t:711_6	hotu vā mā vā, te pana evaṃ mahānubhāvāti dasseti. Dhammenāti katūpacitena attano	711	
PA_tika-s02_02t:711_7	puññadhammena. Tena hi sañcoditā pathaviyaṃ sabbarājāno paccuggantvā “svāgataṃ te	711	
PA_tika-s02_02t:711_8	mahārājā”tiādiṃ vatvā attano rajjaṃ rañño cakkavattissa niyyādenti. Tena vuttaṃ “so	711	
PA_tika-s02_02t:711_9	imaṃ…pe… ajjhāvasatī”ti. Aṭṭhakathāyaṃ pana tassa yathāvuttadhammassa cirataraṃ vipaccituṃ	711	
PA_tika-s02_02t:711_10	paccayabhūtaṃ cakkavattivattasamudāgataṃ payogasampattisaṅkhātaṃ dhammaṃ dassetuṃ	7111	
PA_tika-s02_02t:711_11	“pāṇo na hantabbotiādinā pañcasīladhammenā”ti vuttaṃ. Evañhi “adaṇḍena asatthenā”ti	7111	
PA_tika-s02_02t:711_12	idaṃ vacanaṃ suṭṭhutaraṃ samatthitaṃ hoti, yasmā rāgādayo pāpadhammā uppajjamānā	7111	
PA_tika-s02_02t:711_13	sattasantānaṃ chādetvā pariyonandhitvā tiṭṭhanti, kusalapavattiṃ nivārenti, tasmā	7111	
PA_tika-s02_02t:711_14	te “chadanā, chadā”ti ca vuttā.	7111	
PA_tika-s02_02t:712_0	Vivaṭṭetvā parivattetvā. Pūjārahatā vuttā “arahatīti araha”nti. Tassāti pūjārahatāya.	712	
PA_tika-s02_02t:712_1	Yasmā sammāsambuddho, tasmā arahanti. Buddhattahetubhūtā vivaṭṭacchadatā vuttā savāsanasabbakilesappahānapubbakattā	712	
PA_tika-s02_02t:712_2	buddhabhāvasiddhiyā. Arahaṃ vaṭṭābhāvenāti phalena hetuanumānadassanaṃ. Sammāsambuddho	712	
PA_tika-s02_02t:712_3	chadanābhāvenāti hetunā phalānumānadassanaṃ. Hetudvayaṃ vuttaṃ “vivaṭṭo vicchado	712	
PA_tika-s02_02t:712_4	cā”ti. Dutiyavesārajjenāti “khīṇāsavassa te paṭijānato”tiādinā āgatena vesārajjena.	712	
PA_tika-s02_02t:712_5	Purimasiddhīti purimassa padassa atthasiddhi. Paṭhamenāti “sammāsambuddhassa te paṭijānato”tiādinā	712	
PA_tika-s02_02t:712_6	āgatena vesārajjena. Dutiyasiddhīti buddhattasiddhi. Tatiyacatutthehīti “ye kho pana	712	
PA_tika-s02_02t:712_7	te antarāyikā dhammā”tiādinā, “yassa kho pana te atthāyā”tiādinā ca āgatehi tatiyacatutthehi	712	
PA_tika-s02_02t:712_8	vesārajjehi. Tatiyasiddhīti vivaṭṭacchadanatā siddhi. Yāthāvato antarāyikaniyyānikadhammāpadesena	712	
PA_tika-s02_02t:712_9	hi satthu vivaṭṭacchadabhāvo loke pākaṭo ahosi. Purimaṃ dhammacakkhunti purimapadaṃ	712	
PA_tika-s02_02t:712_10	bhagavato dhammacakkhuṃ sādheti kilesārīnaṃ saṃsāracakkassa ca arānaṃ hatabhāvadīpanato.	7121	
PA_tika-s02_02t:712_11	Dutiyaṃ padaṃ buddhacakkhuṃ sādheti sammāsambuddhasseva taṃ sambhavato. Tatiyaṃ padaṃ	7121	
PA_tika-s02_02t:712_12	samantacakkhuṃ sādheti savāsanasabbakilesappahānadīpanato. “Sammāsambuddho”ti hi	7121	
PA_tika-s02_02t:712_13	vatvā “vivaṭṭacchado”ti vacanaṃ buddhabhāvāvahameva sabbakilesappahānaṃ vibhāvetīti.	7121	
PA_tika-s02_02t:712_14	Sūrabhāvanti lakkhaṇavibhāvanena visadañāṇataṃ.	7121	
PA_tika-s02_02t:713_0	385. Gavesīti ñāṇena pariyesanaṃ akāsi. Samānayīti ñāṇena saṅkalento samānaṃ ānayi	713	
PA_tika-s02_02t:713_1	samāhari. Na sakkoti saṃkucite iriyāpathe yebhuyyena tesaṃ dubbibhāvanato. Kaṅkhatīti	713	
PA_tika-s02_02t:713_2	padassa ākaṅkhatīti ayamatthoti āha – “aho vata passeyyanti patthanaṃ uppādetī”ti.	713	
PA_tika-s02_02t:713_3	Kicchatīti kilamati. “Kaṅkhatī”ti padassa pubbe āsīsanatthataṃ vatvā idāni tassa	713	
PA_tika-s02_02t:713_4	saṃsayatthattameva vikappantaravasena dassento “kaṅkhāya vā dubbalā vimati vuttā”tiādi	713	
PA_tika-s02_02t:713_5	vuttaṃ. Tīhi dhammehi tippakārehi saṃsayadhammehi. Kālussiyabhāvoti appasannatāya	713	
PA_tika-s02_02t:713_6	hetubhūto āvilabhāvo. Yasmā bhagavato kosohitaṃ sabbabuddhāveṇikaṃ vatthaguyhaṃ suvisuddhakañcanamaṇḍalasannikāsaṃ	713	
PA_tika-s02_02t:713_7	attano saṇṭhānasannivesasundaratāya ājāneyyagandhahatthino varaṅgacārubhāvaṃ vikasamānatapaniyāravindasamujjalakesarāvattavilāsaṃ	713	
PA_tika-s02_02t:713_8	sañjhāpabhānurañjitajalavanantarābhilakkhita-sampuṇṇacandamaṇḍalasobhañca attano	713	
PA_tika-s02_02t:713_9	siriyā abhibhuyya virājati, yaṃ bāhirabbhantaramalehi anupakkiliṭṭhatāya cirakālaṃ	713	
PA_tika-s02_02t:713_10	suparicitabrahmacariyādhikāratāya susaṇṭhitasaṇṭhānasampattiyā ca kopīnampi santaṃ	7131	
PA_tika-s02_02t:713_11	akopīnameva, tasmā vuttaṃ “bhagavato hī”tiādi. Pahūtabhāvanti puthulabhāvaṃ. Ettheva	7131	
PA_tika-s02_02t:713_12	hi tassa saṃsayo, tanumudusukumāratādīsu panassa guṇesu tassa vicāraṇā eva nāhosi.	7131	
PA_tika-s02_02t:714_0	Hirikaraṇokāsanti hiriyitabbaṭṭhānaṃ. Chāyanti paṭibimbaṃ. Kīdisanti āha “iddhiyā”tiādi.	714	
PA_tika-s02_02t:714_1	Chāyārūpanti bhagavato paṭibimbarūpaṃ. Tañca kho buddhasantānato vinimuttaṃ rūpakamattaṃ	714	
PA_tika-s02_02t:714_2	bhagavato sarīravaṇṇasaṇṭhānāvayavaṃ iddhimayaṃ bimbakamattaṃ, taṃ pana dassento	714	
PA_tika-s02_02t:714_3	bhagavā yathā attano buddharūpaṃ na dissati, tathā katvā dasseti. Nīharitvāti pharitvā.	714	
PA_tika-s02_02t:715	Kaṇṇasotānaṃ upacitatanutambalomatāya dhotarajatapanāḷikāsadisatā vuttā. Mukhapariyanteti kesante.	71	
PA_tika-s02_02t:716_0	Kiriyākaraṇanti kiriyāya kāyikassa vācasikassa paṭipatti. Tatthāti tesu kiccesu.	716	
PA_tika-s02_02t:716_1	Dhammakathikānaṃ vattaṃ dassetuṃ bījaniggahaṇaṃ kataṃ. Na hi aññathā sabbassapi lokassa	716	
PA_tika-s02_02t:716_2	alaṅkārabhūtaṃ paramukkaṃsagataṃ sikkhāsaṃyamānaṃ buddhānaṃ mukhacandamaṇḍalaṃ paṭicchādetabbaṃ hoti.	716	
PA_tika-s02_02t:717_0	Pattharitavitānaolambitagandhadāmakusumadāmake gandhamaṇḍalamāḷe. Pubbabhāgena paricchinditvāti	717	
PA_tika-s02_02t:717_1	“ettakaṃ velaṃ samāpattiyā vītināmessāmī”ti evaṃ pavattena pubbabhāgena kālaṃ paricchinditvā.	717	
PA_tika-s02_02t:717_2	Paccayadāyakesu anurodhavasena parisaṃ ussādento vā paggaṇhanto, adāyakesu virodhavasena	717	
PA_tika-s02_02t:717_3	parisaṃ apasādento vā.	717	
PA_tika-s02_02t:718_0	Yogakkhemaṃ antarāyābhāvaṃ. Sabhāvaguṇenevāti yathāvuttaguṇeneva. Bhoto gotamassa	718	
PA_tika-s02_02t:718_1	guṇaṃ saviggahaṃ cakkavāḷaṃ atisambādhaṃ vitthārena sandhāretuṃ appahontato. Bhavaggaṃ	718	
PA_tika-s02_02t:718_2	atinīcaṃ uparūpari sandhāretuṃ appahontato.	718	
PA_tika-s02_02t:719_0	386. Ṭhānagamanādīsu bhūmiyaṃ suṭṭhu samaṃpatiṭṭhitā pādā etassāti suppatiṭṭhitapādo.	719	
PA_tika-s02_02t:719_1	Taṃ pana bhagavato suppatiṭṭhitapādataṃ byatirekamukhena vibhāvetuṃ “yathā hī”tiādi	719	
PA_tika-s02_02t:719_2	vuttaṃ. Tattha aggatalanti aggapādatalaṃ. Paṇhīti paṇhitalaṃ. Passanti pādatalassa	719	
PA_tika-s02_02t:719_3	dvīsu passesu ekekaṃ, ubhayameva vā pariyantaṃ passaṃ. Suvaṇṇapādukatalaṃ viya ujukaṃ	719	
PA_tika-s02_02t:719_4	nikkhipiyamānaṃ. Ekappahārenevāti ekakkhaṇeyeva. Sakalaṃ pādatalaṃ bhūmiṃ phusati	719	
PA_tika-s02_02t:719_5	nikkhipane. Ekappahāreneva sakalaṃ pādatalaṃ bhūmito uṭṭhahatīti yojanā.	719	
PA_tika-s02_02t:720_0	Tatrāti tāya suppatiṭṭhitapādatāya anupubbaninnāva acchariyabbhutaṃ idaṃ vuccamānaṃ	720	
PA_tika-s02_02t:720_1	nissandaphalaṃ. Vuttamevatthaṃ satthu tidivagamanena supākaṭaṃ kātuṃ “tathā hī”tiādiṃ	720	
PA_tika-s02_02t:720_2	vatvā “na hī”tiādinā taṃ samattheti. Tena paṭhamalakkhaṇatopi dutiyalakkhaṇaṃ mahānubhāvanti	720	
PA_tika-s02_02t:720_3	dasseti. Tathā hi vakkhati “antamaso cakkavattirañño parisaṃ upādāya sabbopi cakkalakkhaṇasseva	720	
PA_tika-s02_02t:720_4	parivāro”ti. Yugandharapabbatassa tāvatiṃsabhavanassa ca pakatipadanikkhepaṭṭhānupasaṅkamane	720	
PA_tika-s02_02t:720_5	neva buddhānaṃ, na devatānaṃ ānubhāvo, atha kho buddhānaṃ lakkhaṇānubhāvoti imamatthaṃ	720	
PA_tika-s02_02t:720_6	nidassitaṃ. Sīlatejena…pe… dasannaṃ pāramīnaṃ ānubhāvenāti idampi lakkhaṇanibbattakammavisesakittanamevāti	720	
PA_tika-s02_02t:720_7	daṭṭhabbaṃ. Sabbāvantehīti sabbapadesavantehi.	720	
PA_tika-s02_02t:721_0	Nābhiparicchinnāti nābhiyaṃ paricchinnā paricchedavasena ṭhitā. Nābhimukhaparikkhepapaṭṭoti	721	
PA_tika-s02_02t:721_1	pakaticakkassa akkhabbhāhatapariharaṇatthaṃ nābhimukhe ṭhapetabbaparikkhepapaṭṭo.	721	
PA_tika-s02_02t:721_2	Nemimaṇikāti nemiyaṃ āvaḷibhāvena ṭhitamaṇikālekhā.	721	
PA_tika-s02_02t:722_0	Sambahulavāroti bahuvidhalekhaṅgavibhāvanavāro. Sattīti āvudhasatti. Sirivacchoti	722	
PA_tika-s02_02t:722_1	sirimukhaṃ. Nandīti dakkhiṇāvaṭṭaṃ. Sovattikoti sovattiaṅko. Vaṭaṃsakoti āveḷaṃ.	722	
PA_tika-s02_02t:722_2	Vaḍḍhamānakanti purisahāri purisaṅgaṃ. Morahatthakoti morapiñchakalāpo, morapiñcha	722	
PA_tika-s02_02t:722_3	parisibbito vā bījaniviseso. Vālabījanīti cāmarivālaṃ. Siddhatthādi puṇṇaghaṭapuṇṇapātiyo.	722	
PA_tika-s02_02t:722_4	“Cakkavāḷo”ti vatvā tassa padhānāvayave dassetuṃ “himavā sineru…pe… sahassānī”ti vuttaṃ.	722	
PA_tika-s02_02t:723_0	Āyatapaṇhīti idaṃ aññesaṃ paṇhito dīghataṃ sandhāya vuttaṃ, na pana atidīghatanti	723	
PA_tika-s02_02t:723_1	āha “paripuṇṇapaṇhī”ti. Yathā pana paṇhilakkhaṇaṃ paripuṇṇaṃ nāma hoti, taṃ byatirekamukhena	723	
PA_tika-s02_02t:723_2	dassetuṃ “yathā hī”tiādi vuttaṃ. Āraggenāti maṇḍalāya sikhāya. Vaṭṭetvāti yathā suvaṭṭaṃ	723	
PA_tika-s02_02t:723_3	hoti, evaṃ vaṭṭetvā. Rattakambalageṇḍukasadisāti rattakambalamayageṇḍukasadisā.	723	
PA_tika-s02_02t:724	Makkaṭassevāti vānarassa viya. Dīghabhāvena samataṃ sandhāyetaṃ vuttaṃ. Niyyāsatelenāti chadikaniyyāsādiniyyāsasammissena telena.	72	
PA_tika-s02_02t:725	Talunāti sukumārā.	72	
PA_tika-s02_02t:726_0	Cammenāti aṅgulantaraveṭhitacammena. Paṭibaddhaaṅgulantaroti ekato sambaddhaaṅgulantaro.	726	
PA_tika-s02_02t:726_1	Ekappamāṇāti dīghato samānappamāṇā. Yavalakkhaṇanti abbhantarato aṅgulipabbeṭhitaṃ	726	
PA_tika-s02_02t:726_2	yavalakkhaṇaṃ. Paṭivijjhitvāti taṃtaṃpabbānaṃ samānadesatāya aṅgulīnaṃ pasāritakāle	726	
PA_tika-s02_02t:726_3	aññamaññaṃ vijjhitāni viya phusitvā tiṭṭhanti.	726	
PA_tika-s02_02t:727_0	Saṅkhā vuccanti gopphakā, uddhaṃ saṅkhā etesanti ussaṅkhā, pādā. Piṭṭhipādeti piṭṭhipādasamīpe.	727	
PA_tika-s02_02t:727_1	Sukhena pādā parivattanti pādanāmanādīsu, teneva gacchantānaṃ tesaṃ heṭṭhā pādatalāni	727	
PA_tika-s02_02t:727_2	dissanti. Tenāti gopphakānaṃ piṭṭhipādato uddhaṃ patiṭṭhitattā. Caturaṅgulamattañhi	727	
PA_tika-s02_02t:727_3	tāni uddhaṃ ārohitvā patiṭṭhahanti, niguḷhāni ca honti, na aññesaṃ viya paññāyamānāni.	727	
PA_tika-s02_02t:727_4	Satipi desantarappavattiyaṃ niccaloti dassanatthaṃ nābhiggahaṇaṃ.	727	
PA_tika-s02_02t:728_0	Yasmā eṇīmigassa samantato ekasadisamaṃsā anukkamena uddhaṃ thūlā jaṅghā honti, tasmā	728	
PA_tika-s02_02t:728_1	vuttaṃ “eṇīmigasadisajaṅghā”ti. Paripuṇṇajaṅghoti samantato maṃsūpacayena paripuṇṇajaṅgho.	728	
PA_tika-s02_02t:728_2	Tenāha “na ekato”tiādi.	728	
PA_tika-s02_02t:729_0	Etenāti “anonamanto”tiādivacanena, jāṇuphāsubhāvadīpanenāti attho. Avasesajanāti	729	
PA_tika-s02_02t:729_1	iminā lakkhaṇena rahitā janā. Khujjā vā honti heṭṭhimakāyato uparimakāyassa rassatāya.	729	
PA_tika-s02_02t:729_2	Vāmanā vā uparimakāyato heṭṭhimakāyassa rassatāya. Etena ṭhapetvā sammāsambuddhaṃ	729	
PA_tika-s02_02t:729_3	cakkavattinañca itare sattā khujjā vāmanā cāti dasseti.	729	
PA_tika-s02_02t:730	Ohitanti samohitaṃ antogadhaṃ. Tathābhūtaṃ pana taṃ tena channaṃ hotīti āha “paṭicchanna”nti.	73	
PA_tika-s02_02t:731_0	Suvaṇṇavaṇṇoti suvaṇṇavaṇṇavaṇṇoti ayamettha atthoti āha “jātihiṅgulakenā”tiādi.	731	
PA_tika-s02_02t:731_1	Svāyamattho āvuttiñāyena ca veditabbo. Sarīrapariyāyo idha vaṇṇasaddoti adhippāyena	731	
PA_tika-s02_02t:731_2	paṭhamavikappaṃ vatvā tathārūpāya pana ruḷhiyā abhāvaṃ manasi katvā vaṇṇadhātupariyāyameva	731	
PA_tika-s02_02t:731_3	vaṇṇasaddaṃ gahetvā dutiyavikappo vutto.	731	
PA_tika-s02_02t:732	Rajoti sukhumarajo. Jallanti malīnabhāvāvaho reṇusañcayo. Tenāha “malaṃ vā”ti. Yadi vivaṭṭati, kathaṃ nhānādīti āha “hatthadhovanā”tiādi.	73	
PA_tika-s02_02t:733	Āvaṭṭapariyosāneti padakkhiṇāvaṭṭāya ante.	73	
PA_tika-s02_02t:734	Brahmuno sarīraṃ purato vā pacchato vā anonamitvā ujukameva uggatanti āha “brahmā viya ujugatto”ti. Passavaṅkāti dakkhiṇapassena vā vāmapassena vā vaṅkā.	73	
PA_tika-s02_02t:735	Hatthapiṭṭhiādivasena satta ussadā etassāti sattussado.	73	
PA_tika-s02_02t:736_0	Sīhassa pubbaddhaṃ sīhapubbaddhaṃ, paripuṇṇāvayavatāya sīhapubbaddhaṃ viya sakalo	736	
PA_tika-s02_02t:736_1	kāyo assāti sīhapubbaddhakāyo. Sīhassevāti sīhassa viya. Saṇṭhantīti saṇṭhahanti.	736	
PA_tika-s02_02t:736_2	Nānācittenāti vividhacittena. Puññacittenāti pāramitāpuññacittarūpena. Cittitoti sañjātacittabhāvo.	736	
PA_tika-s02_02t:737_0	Dvinnaṃ koṭṭānamantaranti dvinnaṃ piṭṭhibāhānaṃ vemajjhaṃ, piṭṭhimajjhassa uparibhāgo.	737	
PA_tika-s02_02t:737_1	Citaṃ paripuṇṇanti aninnabhāvena citaṃ, dvīhi koṭṭehi samatalatāya paripuṇṇaṃ. Uggammāti uggantvā.	737	
PA_tika-s02_02t:738_0	Nigrodhaparimaṇḍalo viya parimaṇḍalo nigrodhaparimaṇḍalo ekassa parimaṇḍalasaddassa	738	
PA_tika-s02_02t:738_1	lopaṃ katvā. Na hi sabbo nigrodho maṇḍalo. Tenāha “samakkhandhasākho nigrodho”ti.	738	
PA_tika-s02_02t:738_2	Parimaṇḍalasaddasannidhānena vā parimaṇḍalova nigrodho gayhatīti parimaṇḍalasaddassa	738	
PA_tika-s02_02t:738_3	lopena vināpi ayamattho labbhatīti āha “nigrodho viya parimaṇḍalo”ti. Yāvatakvassāti	738	
PA_tika-s02_02t:738_4	o-kārassa va-kārādesaṃ katvā vuttaṃ.	738	
PA_tika-s02_02t:739	Samavaṭṭitakkhandhoti samaṃ suvaṭṭitakkhandho. Koñcā viya dīghagalā, bakā viya vaṅkagalā, varāhā viya puthulagalāti yojanā. Suvaṇṇāliṅgasadisoti suvaṇṇamayakhuddakamudiṅgasadiso.	73	
PA_tika-s02_02t:740_0	Rasaggasaggīti madhurādibhedaṃ rasaṃ gasanti anto pavesantīti rasaggasā, rasaggasānaṃ	740	
PA_tika-s02_02t:740_1	aggā rasaggasaggā, tā etassa santīti rasaggasaggī. Tenāti ojāya apharaṇena, hīnadhātukattā	740	
PA_tika-s02_02t:740_2	te bahvābādhā honti.	740	
PA_tika-s02_02t:741_0	“Hanū”ti sannissayadantādhārassa samaññā, taṃ bhagavato sīhahanusadisaṃ, tasmā bhagavā	741	
PA_tika-s02_02t:741_1	sīhahanu. Tattha yasmā buddhānaṃ rūpakāyassa dhammakāyassa ca upamā nāma nihīnupamāva,	741	
PA_tika-s02_02t:741_2	natthi samānupamā, kuto adhikūpamā, tasmā ayampi nihīnupamāti dassetuṃ “tatthā”tiādi	741	
PA_tika-s02_02t:741_3	vuttaṃ. Tibhāgavasena maṇḍalatāya dvādasiyaṃ pakkhassa candasadisāni.	741	
PA_tika-s02_02t:742_0	Dantānaṃ uccanīcatā abbhantarabāhirapassavasenapi veditabbā, na aggavaseneva. Tenāha	742	
PA_tika-s02_02t:742_1	“ayapaṭṭachinnasaṅkhapaṭalaṃ viyā”ti. Ayapaṭṭanti ca kakacaṃ adhippetaṃ. Visamāti visamasaṇṭhānā.	742	
PA_tika-s02_02t:743_0	Vicchinditvā vicchinditvā pavattasaratāya chinnassarāpi. Anekākāratāya bhinnassarāpi.	743	
PA_tika-s02_02t:743_1	Kākassa viya amanuññasaratāya kākassarāpi. Apalibuddhattāti anupaddutavatthukattā.	743	
PA_tika-s02_02t:743_2	Vatthunti ca akkharuppattiṭṭhānamāha. Aṭṭhaṅgasamannāgatoti ettha aṭṭhaṅgāni parato	743	
PA_tika-s02_02t:743_3	āgamissanti. Mañjughosoti madhurassaro.	743	
PA_tika-s02_02t:744_0	Karavīkasaddo yesaṃ sattānaṃ sotapathaṃ upagacchati, te attano sarasampattiyā pakatiṃ	744	
PA_tika-s02_02t:744_1	jahāpetvā avase karonto attano vase vatteti, evaṃ madhuroti dassento “tatrida”ntiādimāha.	744	
PA_tika-s02_02t:744_2	Taṃ pītinti taṃ buddhagataṃ pītiṃ. Teneva nīhārena punappunaṃ pavattantaṃ avijahitvā	744	
PA_tika-s02_02t:744_3	vikkhambhitakilesā therānaṃ santike laddhadhammassavanasappāyā upanissayasampattiyā	744	
PA_tika-s02_02t:744_4	paripakkañāṇatāya “sattahi…pe… patiṭṭhāsī”ti. Sattasatamattena orodhajanena saddhiṃ	744	
PA_tika-s02_02t:744_5	padasāva therānaṃ santikaṃ upagatattā “sattahi jaṅghāsatehi saddhi”nti vuttaṃ.	744	
PA_tika-s02_02t:745_0	Abhinīlanettoti adhikanīlanetto. Adhikanīlatā ca sātisayaṃ nīlabhāvena veditabbā,	745	
PA_tika-s02_02t:745_1	na nette nīlavaṇṇasseva adhikabhāvatoti āha “na sakalanīlanettovā”tiādi. Pītalohitavaṇṇā	745	
PA_tika-s02_02t:745_2	setamaṇḍalagatarājivasena, nīlasetakāḷavaṇṇā pana taṃtaṃmaṇḍalavaseneva veditabbā.	745	
PA_tika-s02_02t:746	Cakkhubhaṇḍanti akkhidalanti keci, akkhidalapattanti aññe. Akkhidalehi pana saddhiṃ akkhibimbanti veditabbaṃ. Evañhi viniggatagambhīrajotanāpi yuttā hoti.	74	
PA_tika-s02_02t:747_0	Uṇṇāsaddo loke avisesato lomapariyāyo, idha pana lomavisesavācakoti āha “uṇṇaloma”nti.	747	
PA_tika-s02_02t:747_1	Nalāṭamajjhajātāti nalāṭamajjhagatā. Odātatāya upamā, na mudutāya. Rajatapubbuḷakāti rajatamayatārakā.	747	
PA_tika-s02_02t:748_0	Dve atthavase paṭicca vuttanti yasmā buddhā cakkavattino ca paripuṇṇanalāṭatāya paripuṇṇasīsabimbatāya	748	
PA_tika-s02_02t:748_1	ca “uṇhīsasīsā”ti vuccanti, tasmā te dve atthavase paṭicca “uṇhīsasīso”ti idaṃ vuttaṃ.	748	
PA_tika-s02_02t:748_2	Idāni taṃ atthadvayaṃ bhagavati suppatiṭṭhitanti dassetuṃ “tathāgatassahī”tiādi vuttaṃ.	748	
PA_tika-s02_02t:748_3	Saṇhatamatāya suvaṇṇavaṇṇatāya ca rañño baddhauṇhīsapaṭṭo viya virocati. Kappasīsāti	748	
PA_tika-s02_02t:748_4	dvidhābhūtasīsā. Phalasīsāti phalasadisasīsā. Aṭṭhisīsāti maṃsassa abhāvato tacopariyonaddhaaṭṭhimattasīsā.	748	
PA_tika-s02_02t:748_5	Tumbasīsāti lābusadisasīsā. Pabbhārasīsāti piṭṭhibhāgena olambamānasīsā. Purimanayenāti	748	
PA_tika-s02_02t:748_6	paripuṇṇanalāṭatāpakkhena. Uṇhīsaveṭhitasīso viyāti uṇhīsapaṭṭena veṭhitasīsapadeso	748	
PA_tika-s02_02t:748_7	viya. Uṇhīsaṃ viyāti chekena sippinā viracitauṇhīsamaṇḍalaṃ viya.	748	
PA_tika-s02_02t:749_0	Kammanti yena yena kammena yaṃ yaṃ lakkhaṇaṃ nibbattaṃ, taṃ taṃ kammaṃ. Kammasarikkhakanti	749	
PA_tika-s02_02t:749_1	tassa tassa lakkhaṇassa taṃkammānurūpatā. Lakkhaṇanti tassa mahāpurisalakkhaṇassa	749	
PA_tika-s02_02t:749_2	aviparītasabhāvo. Lakkhaṇānisaṃsanti taṃ lakkhaṇapaṭilābhena laddhabbaguṇo. Imāni	749	
PA_tika-s02_02t:749_3	kammādīnīti imāni anantaraṃ vuttāni kammakammasarikkhakādīni dassetvā taṃ sarūpato	749	
PA_tika-s02_02t:749_4	vibhāvetvā kathetabbāni saṃvaṇṇakena.	749	
PA_tika-s02_02t:750_0	Ratanavicittasuvaṇṇatoraṇaṃ tasmiṃ kāle manussaloke natthīti vuttaṃ “devanagare”ti.	750	
PA_tika-s02_02t:750_1	Sabbaso supupphitasālarukkho asādhāraṇasobho manussūpacāre na labbhatīti āha “selantaramhī”ti.	750	
PA_tika-s02_02t:750_2	Kiriyācāranti kāyikavācasikakiriyāpavattiṃ.	750	
PA_tika-s02_02t:751_0	387. Satatapāṭihāriyanti satataṃ carimabhave sabbakālaṃ lakkhaṇanibbattakakammānubhāvahetukaṃ	751	
PA_tika-s02_02t:751_1	buddhāveṇikaṃ pāṭihāriyaṃ. Buddhānaṃ atidūre pādaṃ nikkhipitukāmānampi nātidūre eva	751	
PA_tika-s02_02t:751_2	nikkhipanaṃ hotīti “na atidūre ṭhapessāmīti uddharatī”ti vuttaṃ. Pakatisañcaraṇavasenetaṃ	751	
PA_tika-s02_02t:751_3	vuttaṃ, tādisena pādena anekayojane ṭhapessāmīti uddharaṇampi hotiyeva. Atidūraṃ	751	
PA_tika-s02_02t:751_4	hītiādi pamāṇātikkame dosadassanaṃ. Evaṃ satīti evaṃ dakkhiṇapādavāmapādānaṃ yathādhippetapatiṭṭhitaṭṭhāne	751	
PA_tika-s02_02t:751_5	sati. Padavicchedoti padavāravicchedo. Yādisaṃ pasārento vāmapādassa uddharaṇaṃ patiṭṭhānañca,	751	
PA_tika-s02_02t:751_6	dakkhiṇapādassa tādisameva, iti nesaṃ uddharaṇapatiṭṭhānānaṃ samānato aññamaññabhāvena	751	
PA_tika-s02_02t:751_7	anūnānadhikatāya vuttaṃ “dakkhiṇapādakiccaṃ vāmapādena niyamitaṃ, vāmapādakiccaṃ	751	
PA_tika-s02_02t:751_8	dakkhiṇapādena niyamita”nti.	751	
PA_tika-s02_02t:752_0	Divāti upakaṭṭhāya velāya. Vihārabhattatthāyāti vihāre yathāvuddhaṃ gahetabbabhattatthāya.	752	
PA_tika-s02_02t:752_1	Pacchato āgacchantoti pakatigamanena pacchato āgacchanto. Okāsaṃ na labhatīti padanikkhepaṭṭhānaṃ	752	
PA_tika-s02_02t:752_2	na labhati. Ūrupariyāyo idha satthi-saddoti āha “na ūruṃ unnāmetī”ti. Daṇḍaṅkusaṃ	752	
PA_tika-s02_02t:752_3	vuccati dīghadaṇḍo aṅkuso, tena rukkhasākhaṃ chindato purisassa yathā pacchābhāgena	752	
PA_tika-s02_02t:752_4	pādānaṃ osakkanaṃ hoti, evaṃ bhagavato pādā na osakkantīti āha “rukkhasākhāchedana…pe…	752	
PA_tika-s02_02t:752_5	osakkāpetī”ti. Obaddhānābaddhaṭṭhānehi pādaṃ koṭṭento viyāti ābaddhaṭṭhānena anābaddhaṭṭhānena	752	
PA_tika-s02_02t:752_6	ca pādakhaṇḍaṃ koṭṭetvā thaddhaṃ karonto viya. Na ito cito ca cāletīti aparāparaṃ	752	
PA_tika-s02_02t:752_7	na cāleti. Ussaṅkhapādatāya sukheneva pādānaṃ parivattanato nābhito paṭṭhāya uparimakāyo	752	
PA_tika-s02_02t:752_8	na iñjatīti heṭṭhimakāyova iñjati. Tenāha “uparima…pe… niccalo hotī”ti. Na jānāti	752	
PA_tika-s02_02t:752_9	aniñjanato. Kāyabalenāti gamanapayogasaṅkhātena kāyagatena visesabalena. Javagamanahetubhūtena	752	
PA_tika-s02_02t:752_10	vā kāyabalena. Tenāha “bāhā khipanto”tiādi. Javena gacchanto hi bāhā khipati, sarīrato	7521	
PA_tika-s02_02t:752_11	sedā muccanti. Nāgāpalokitavasenāti nāgassa apalokanamiva sakalakāyeneva parivattetvā apalokanavasena.	7521	
PA_tika-s02_02t:753_0	Anāvaraṇañāṇassāti anāvaraṇañāṇabalena dassanassa. Anāvaraṇavāro pana kāye patiṭṭhitarūpadassanampi	753	
PA_tika-s02_02t:753_1	anāvaraṇamevāti dassanatthaṃ vutto. Indakhīlato paṭṭhāyāti nagaradvāre indakhīlato	753	
PA_tika-s02_02t:753_2	paṭṭhāya. Pakatiiriyāpathenevāti onamanādiṃ akatvā ujukagamanādinā eva. Yadi evaṃ	753	
PA_tika-s02_02t:753_3	koṭṭhakadvāragehappavese kathanti āha “daliddamanussāna”ntiādi. Parivattentenāti	753	
PA_tika-s02_02t:753_4	nipajjanatthaṃ kāyaṃ parivattentena.	753	
PA_tika-s02_02t:754_0	Hatthehi gahetvāti ubhohi hatthehi ubhosu kaṭippadesesu pariggahetvā. Patati nisīdanaṭṭhāne	754	
PA_tika-s02_02t:754_1	nipajjanavasena patati. Orimaṃ aṅgaṃ nissāya nisinnoti pallaṅkamābhujitvā ukkuṭikanisajjāya	754	
PA_tika-s02_02t:754_2	uparimakāyaṃ heṭṭhimakāye patiṭṭhapentoyeva bhārīkaraṇavasena orimaṅgaṃ nissāya nisinno.	754	
PA_tika-s02_02t:754_3	Ghaṃsantoti ānisadadesena āsanaṭṭhānaṃ ghaṃsanto. Pārimaṅganti satthibhāgasammaddaṃ	754	
PA_tika-s02_02t:754_4	ānisadapadesaṃ. Tathevāti ghaṃsanto eva. Olambakaṃ dhārento viyāti olambakasuttaṃ	754	
PA_tika-s02_02t:754_5	otārento viya. Tena ujukameva nisīdanamāha. Sarīrassa garukabhāvahetūnaṃ dūrato samupāyitabhāvena	754	
PA_tika-s02_02t:754_6	sallahukabhāvato tūlapicuṃ ṭhapento viya.	754	
PA_tika-s02_02t:755_0	Appesakkhānaṃ mahānubhāvagehappavese siyā chambhitattaṃ, cittakkhobho, darathavasena	755	
PA_tika-s02_02t:755_1	nānappakārakappanaṃ, bhayavasena taṇhāvasena paritassanaṃ, taṃ sabbaṃ bhagavato natthīti	755	
PA_tika-s02_02t:755_2	dassetuṃ pāḷiyaṃ “na chambhatī”tiādi vuttanti āha “na chambhatī”tiādi.	755	
PA_tika-s02_02t:756_0	Udakaṃ dīyati etenāti udakadānaṃ, bhiṅkārādi udakabhājanaṃ. Baddhaṃ katvāti hatthagatamattikaṃ	756	
PA_tika-s02_02t:756_1	viya attano vase avattantaṃ katvā. Parivattetvāti kujjitvā. Vichaḍḍayamāno udakassa	756	
PA_tika-s02_02t:756_2	vikkhipanavasena chaḍḍayamāno.	756	
PA_tika-s02_02t:757_0	Tathā na gaṇhāti, byañjanamattāya eva gaṇhanto. Bhattaṃ vā amanāpanti ānetvā yojanā.	757	
PA_tika-s02_02t:757_1	Byañjanena ālopaatināmanaṃ, ālopena byañjanaatināmananti imesu pana dvīsu paṭhamameva	757	
PA_tika-s02_02t:757_2	asāruppatāya aniṭṭhaṃ vajjetabbanti pāḷiyaṃ paṭikkhittanti daṭṭhabbaṃ. Sabbatthevāti	757	
PA_tika-s02_02t:757_3	sabbasmiṃ āharitabbavatthusmiṃ supaṇītabhāvena raso pākaṭo hoti ñāṇena pariññātattā.	757	
PA_tika-s02_02t:757_4	Rasagedho pana natthi setughātattā.	757	
PA_tika-s02_02t:758_0	Assāti “neva davāyā”tiādipadassa. Vuttametanti “visuddhimagge vinicchayo āgato”ti	758	
PA_tika-s02_02t:758_1	sabbāsavasutte saṃvaṇṇayantena vuttametaṃ, tasmā na ettha taṃ vattabbanti adhippāyo,	758	
PA_tika-s02_02t:758_2	tasmā yo tasmiṃ tasmiṃ vinicchaye visesavādo icchitabbo. So paramatthamañjūsāya visuddhimaggavaṇṇanāya	758	
PA_tika-s02_02t:758_3	vuttanayeneva veditabbo. Pattassa gahaṇaṭṭhānanti hatthena pattassa gahaṇapadesaṃ.	758	
PA_tika-s02_02t:758_4	Vinivattitvāti patte sabbaṃ āmisagataṃ saddhiṃ bhattena vinivattitvā gacchati. Pamāṇātikkantanti	758	
PA_tika-s02_02t:758_5	kelāyanavasena atikkantapamāṇaṃ ārakkhaṃ ṭhapeti. Cīvarabhogantaranti cīvarapaṭalantaraṃ.	758	
PA_tika-s02_02t:758_6	Udarena akkamitvāti udareneva sannirumbhitvā.	758	
PA_tika-s02_02t:759_0	Appattakālaṃ abhimukhaṃ nāmeti upanāmetīti atināmeti, pattakālaṃ atikkāmento nāmeti	759	
PA_tika-s02_02t:759_1	apanetīti atināmeti. Ubhayampi ekajjhaṃ gahetvā pāḷiyaṃ “na ca anumodanassa kālamatināmetī”ti	759	
PA_tika-s02_02t:759_2	vuttanti dassento “yo hī”tiādimāha.	759	
PA_tika-s02_02t:760_0	Vegagamanena paṭisaṃmuñcitvā dhāvitvā gacchati. Accukkaṭṭhanti ativiya uddhaṃ katvā	760	
PA_tika-s02_02t:760_1	kaḍḍhitapārutaṃ. Tenāha “yo hi yāva hanukaṭṭhito…pe… hotī”ti. Accokkaṭṭhanti ativiya	760	
PA_tika-s02_02t:760_2	heṭṭhā katvā kaḍḍhitapārutaṃ. Tenāha “yāva gopphakā otāretvā”ti. Ubhato ukkhipitvāti	760	
PA_tika-s02_02t:760_3	dakkhiṇato vāmatoti ubhosu passesu uttarāsaṅgaṃ ukkhipitvā. Thananti dakkhiṇathanaṃ.	760	
PA_tika-s02_02t:761_0	Vissaṭṭhoti vimutto. Tenāha “vissaṭṭhattāyeva cesa viññeyyo”ti. Yasmā amuttavādino	761	
PA_tika-s02_02t:761_1	vacanaṃ avissaṭṭhatāya na siniyhati, na evaṃ muttavādinoti āha “siniddho”ti. Viññeyyoti	761	
PA_tika-s02_02t:761_2	suparibyattatāya akkharato ca byañjanato ca viññātuṃ sakkuṇeyyo. Tenāha “pākaṭo”ti.	761	
PA_tika-s02_02t:761_3	Viññāpaniyoti vijānitabbo. Byañjanavaseneva cettha viññeyyatā veditabbā ghosassa	761	
PA_tika-s02_02t:761_4	adhippetattā. Madhuroti piyo pemanīyo apalibuddho. Savanamarahati, savanassa sotassa	761	
PA_tika-s02_02t:761_5	hitoti vā savanīyo. Sampiṇḍitoti sahito. Bhagavato hi saddo uppattiṭṭhānakatāsañcitattā	761	
PA_tika-s02_02t:761_6	sahitākāreneva āpāthamāgacchati, na ayosalākāya pahaṭakaṃsathālaṃ viya vippakiṇṇo.	761	
PA_tika-s02_02t:761_7	Tenāha “avisārī”ti. Gambhīroti yathā gambhīravatthuparicchindanena ñāṇassa gambhīrasamaññā,	761	
PA_tika-s02_02t:761_8	evaṃ gambhīraṭṭhānasambhavato saddassa gambhīrasamaññāti āha “gambhīroti gambhīrasamuṭṭhito”ti.	761	
PA_tika-s02_02t:761_9	Ninnādavāti savisesaṃ ninnādavā. Svāyaṃ viseso gambhīrabhāvasiddhoti āha “gambhīrattāyeva	761	
PA_tika-s02_02t:761_10	cesa ninnādī”ti. Evamettha cattāri aṅgāni caturaṅganipphādīni veditabbāni. Akāraṇā	7611	
PA_tika-s02_02t:761_11	mā nassīti buddhānubhāvena viya sarassa parisapariyantatā vuttā, dhammatāvaseneva	7611	
PA_tika-s02_02t:761_12	pana sā veditabbā tassa mūlakāraṇassa tathā avaṭṭhitattā.	7611	
PA_tika-s02_02t:762_0	Paccosakkitvāti paṭinivattitvā. Samussitakañcanapabbataṃ viya upari indanīlaratanavitatasikhaṃ	762	
PA_tika-s02_02t:762_1	vijjullatābhūsitaṃ. Mahāpathavīādayo satthuguṇapaṭibhāgatāya nidassanaṃ, kevalaṃ	762	
PA_tika-s02_02t:762_2	mahantatāmattaṃ upādāya nidassitā.	762	
PA_tika-s02_02t:763	390. Appaṭisaṃviditoti anārocito. Āgamanavasena cettha paṭisaṃveditanti āha “aviññātaāgamano”ti. Uggatabhāvanti kulabhogavijjādīhi uḷārabhāvaṃ. Anuddayasampannāti kāruṇikā.	76	
PA_tika-s02_02t:764	391. Sahasāva okāsakaraṇena uccakulīnatā dīpitā hotīti āha “vegena uṭṭhāya dvidhā bhijjitvā”tiādi.	76	
PA_tika-s02_02t:765	Nārisamānanāmanti itthiatthajotakanāmaṃ. Tenāha “itthiliṅga”nti. Avhātabbāti kathetabbā.	76	
PA_tika-s02_02t:766_0	394. Ekanīhāreneva aṭṭha pañhe byākaronto. “Pubbenivāsaṃ…pe… pavuccatī”ti iminā pubbenivāsassa	766	
PA_tika-s02_02t:766_1	viditakāraṇaṃ vuttanti āha “tassa pubbenivāso pākaṭo”ti. Dibbacakkhuñāṇaṃ kathitaṃ	766	
PA_tika-s02_02t:766_2	tassa paribhaṇḍañāṇabhāvato yathākammūpagañāṇassa. “Jātikkhayaṃ patto, abhiññā vosito”ti	766	
PA_tika-s02_02t:766_3	ca vuttattā munīti asekkhamuni idhādhippetoti āha “arahattañāṇamoneyyena samannāgato”ti.	766	
PA_tika-s02_02t:767_0	Kilesarāgehi kilesavivaṇṇatāhi. Jātikkhayappattattā “atho jātikkhayaṃ patto”ti vuttattā.	767	
PA_tika-s02_02t:767_1	Abhijānitvāti abhivisiṭṭhatāya aggamaggapaññāya ñatvā. Idāni paṭisambhidāyaṃ āgatanayena	767	
PA_tika-s02_02t:767_2	pariññāpahānabhāvanāsacchikiriyāsamāpattīnaṃ pāragamanena pāragūti ayamettha atthoti	767	
PA_tika-s02_02t:767_3	dassetuṃ “pāragūti vā”tiādi vuttaṃ. Abhiññeyyadhammānaṃ jānanavasena abhiññāpāragū.	767	
PA_tika-s02_02t:767_4	Tādisoti yādiso “pāragū sabbadhammāna”nti padadvayena vutto, tādiso. Chahi ākārehīti	767	
PA_tika-s02_02t:767_5	pajānanādīhi yathāvuttehi chahi ākārehi.	767	
PA_tika-s02_02t:768_0	Kāmañcettha dve eva pucchāgāthā dve ca vissajjanāgāthā, pucchāpaṭipāṭiyā pana asaṅkarato	768	
PA_tika-s02_02t:768_1	ca vissajjanaṃ pavattati, taṃ niddhāretuṃ kiṃ panātiādi vuttaṃ. Vedehi gatattāti	768	
PA_tika-s02_02t:768_2	vedehi maggañāṇehi pāraṅgatattā. Pubbenivāsantiādīhi vijjānaṃ atthitāya bodhitattā.	768	
PA_tika-s02_02t:768_3	Pāpadhammānanti chattiṃsapāpadhammānaṃ sotthānaṃ maggaṃ pāpanena nissesato sodhitattā.	768	
PA_tika-s02_02t:769_0	395. Dhammo nāma arahattamaggo kusaladhammesu ukkaṃsapāramippattiyā ukkaṭṭhaniddesena.	769	
PA_tika-s02_02t:769_1	Tassa anurūpadhammabhāvato anudhammo nāma heṭṭhimamaggaphaladhammā. Yo satthu santike	769	
PA_tika-s02_02t:769_2	dhammaṃ sutvā yathānusiṭṭhaṃ na paṭipajjati, so tathāgataṃ dhammādhikaraṇaṃ viheṭheti	769	
PA_tika-s02_02t:769_3	nāma. Yo pana paṭipajjanto ca dandhābhiññatāya kammaṭṭhānasodhanatthaṃ antarantarā	769	
PA_tika-s02_02t:769_4	bhagavantaṃ upasaṅkamitvā anekavāraṃ kathāpeti, so ettāvatā dhammādhikaraṇaṃ tathāgataṃ	769	
PA_tika-s02_02t:769_5	viheṭhetīti na vattabbo. Na hi bhagavato dhammadesanāya parissamo atthi, ayañca attho	769	
PA_tika-s02_02t:769_6	mahāsudassanasuttādīhi dīpetabbo, tasmā – “saccadhammassa anudhamma”nti vattabbe	769	
PA_tika-s02_02t:769_7	vuttameva byatirekamukhena vibhāvetuṃ “na ca maṃ dhammādhikaraṇaṃ vihesesī”ti vuttanti	769	
PA_tika-s02_02t:769_8	daṭṭhabbaṃ. Tattha parinibbāyīti parakāle cettha parinibbānampi saṅgayhati, taṃ pana	769	
PA_tika-s02_02t:769_9	imasmiṃ gahitameva hotīti āha “desanāya arahatteneva kūṭaṃ gahita”nti.	769	
PA_tika-s02_02t:770	Brahmāyusuttavaṇṇanāya līnatthappakāsanā samattā.	77	
PA_tika-s02_02t:771	2. Selasuttavaṇṇanā	77	
PA_tika-s02_02t:772_0	396. Keṇiyoti tassa nāmaṃ, pubbe keṇiyā jīvikākappanatoti vadanti. Jaṭiloti jaṭādharo.	772	
PA_tika-s02_02t:772_1	Brāhmaṇajātikattā koṭisāratāya ca brāhmaṇamahāsālo. Payojetvā nissayo hutvā vasati,	772	
PA_tika-s02_02t:772_2	rattiṃ kāmasampattiṃ anubhavatīti vā yojanā. Susaṅkhatanti sappimadhusakkarādīhi	772	
PA_tika-s02_02t:772_3	ceva maricasiṅgīverādīhi ca suṭṭhu abhisaṅkhataṃ.	772	
PA_tika-s02_02t:773_0	Paṭikkhepapasannatāyāti ahovatāyaṃ appiccho, yo nimantiyamānopi na sādiyatīti upanimantiyamānassa	773	
PA_tika-s02_02t:773_1	paṭikkhepe titthiyānaṃ pasannabhāvatoti. Taṃ kathaṃ? Viruddhametanti “akāraṇameta”nti paṭikkhipati.	773	
PA_tika-s02_02t:774_0	398. Kappasahassehipi…pe… ahosīti idaṃ nānussavasiddhaṃ anumānaggahaṇaṃ sandhāyāha.	774	
PA_tika-s02_02t:774_1	Padeti uttarapadalopena niddesoti āha “padappamāṇe”ti. Pajjati nikkhipati etthāti	774	
PA_tika-s02_02t:774_2	vā padaṃ pakatiyā pādanikkhipaṭṭhānaṃ, tasmiṃ pade. Kīḷāpasutatādinā pamādaṃ āpajjati.	774	
PA_tika-s02_02t:774_3	Bodhisattacārikanti dukkaracariyaṃ sandhāya vadati.	774	
PA_tika-s02_02t:775_0	399. Paripuṇṇatāyāti anūnatāya. Ahīnaṅgatāyāti avekallabhāvato. Rocatīti ruci, dehappabhā,	775	
PA_tika-s02_02t:775_1	sobhaṇā ruci etassāti suruci. Ārohasampatti kāyassa pamāṇayuttauccatā. Pariṇāhasampatti	775	
PA_tika-s02_02t:775_2	kisathūlabhāvavajjitapariṇāhatā. Saṇṭhānasampatti avayavānaṃ susaṇṭhitatā. Cārudassanoti	775	
PA_tika-s02_02t:775_3	piyadassano tenāha “sucirampī”tiādi. Suvaṇṇasadisavaṇṇoti jātihiṅgulakena madditvā	775	
PA_tika-s02_02t:775_4	silānighaṃseneva parikammaṃ katvā ṭhapitaghanasuvaṇṇarūpavaṇṇo. Mahāpurisabhāvaṃ	775	
PA_tika-s02_02t:775_5	byañjenti pakāsentīti byañjanāni, mahāpurisalakkhaṇānīti āha “paṭhamaṃ vuttabyañjanānevā”ti.	775	
PA_tika-s02_02t:776_0	Pubbe vuttanti “surucī”ti pubbe vuttaṃ, “ādiccova virocasī”ti puna vuttaṃ. “Cārudassano	776	
PA_tika-s02_02t:776_1	suvaṇṇavaṇṇosī”ti pubbe vuttaṃ, “kalyāṇadassano bhikkhu kañcanābhattaco”ti puna vuttanti	776	
PA_tika-s02_02t:776_2	imamatthaṃ sandhāyāha “uttaragāthāyapi eseva nayo”ti. Sātisayaṃ uttamavaṇṇe vaṇṇetvā	776	
PA_tika-s02_02t:776_3	uttamavaṇṇinoti padena santaṃ pakāsetīti āha “uttamavaṇṇasampannassā”ti. Uttamasārathīti	776	
PA_tika-s02_02t:776_4	seṭṭhapurisasārathi. Tattha tattha jambuvanasaṇḍamaṇḍitatāya jambudīpo “jambusaṇḍo”ti	776	
PA_tika-s02_02t:776_5	vuccati. Issariyanti cakkavattissariyaṃ.	776	
PA_tika-s02_02t:777	Jātikhattiyāti jātimanto khattiyā. Rājābhirājāti ettha abhi-saddo pūjatthoti āha “rājūnaṃ pūjanīyo”ti.	77	
PA_tika-s02_02t:778_0	Appamāṇāti aparimāṇā lokadhātuyo. “Yāvatā pana ākaṅkheyyā”ti hi vuttaṃ. Dhammarājā	778	
PA_tika-s02_02t:778_1	anuttaroti ettha vuttaanuttarabhāvaṃ “yāvatā hī”tiādinā pākaṭataraṃ katvā dhammarājabhāvaṃ	778	
PA_tika-s02_02t:778_2	vibhāvetuṃ “svāha”ntiādi vuttaṃ. Dhammenāti paṭivedhadhammena. Tenāha “anuttarenevā”ti.	778	
PA_tika-s02_02t:778_3	Anuttarenāti visiṭṭhena uttamena. Imasmiṃ pakkhe dhammenāti paṭipattidhammenātipi	778	
PA_tika-s02_02t:778_4	saṅgayhati. Pariyattidhammenāti desanādhammena āṇācakkaṃ pavattemīti yojanā. Desanāñāṇapaṭivedhañāṇavibhāgaṃ	778	
PA_tika-s02_02t:778_5	dhammacakkameva vā. Appaṭivattiyanti paṭivattituṃ asakkuṇeyyaṃ.	778	
PA_tika-s02_02t:779_0	Tathāgatena jātoti tathāgatena hetunā ariyāya jātiyā jāto. Hetuatthe karaṇavacanaṃ.	779	
PA_tika-s02_02t:779_1	Anujātoti ca vutte anu-saddassa vasena tathāgatanti ca upayogavacanameva hoti, so	779	
PA_tika-s02_02t:779_2	ca anu-saddo hetuatthajotakoti āha “tathāgataṃ hetuṃ anujāto”ti. Avaññātabbabhāvena	779	
PA_tika-s02_02t:779_3	jātoti avajāto duppaṭipannattā. Tenāha “dussīlo”ti. Tathā hi vuttaṃ kokālikaṃ ārabbha	779	
PA_tika-s02_02t:779_4	“purisantakali avajāto”ti. Putto nāma na hoti tassa ovādānusāsaniyaṃ aṭṭhitattā.	779	
PA_tika-s02_02t:779_5	Evamāhāti “anujāto tathāgata”nti evamāha.	779	
PA_tika-s02_02t:780_0	Vijjāti maggavijjā. Ukkaṭṭhaniddesena vimuttīti phalavimutti. Nanu ca maggo bhāvetabbena	780	
PA_tika-s02_02t:780_1	gahitoti? Saccaṃ gahito, sabbe ca pana satta dhammā abhiññeyyāti vijjāya abhiññeyyabhāvo	780	
PA_tika-s02_02t:780_2	vutto. Iminā vā nayena sabbesampi abhiññeyyabhāvo vutto evāti veditabbo. Phalena	780	
PA_tika-s02_02t:780_3	vinā hetubhāvasseva abhāvato hetuvacanena phalasiddhi, nirodhassa ca sampāpanena	780	
PA_tika-s02_02t:780_4	maggassa hetubhāvo. Dukkhassa nibbattanena taṇhāya samudayabhāvoti imamatthaṃ saṅgahitameva	780	
PA_tika-s02_02t:780_5	atthato āpannattā. Yuttahetunāti yuttiyuttena hetunā buddhabhāvaṃ sādheti saccavinimuttassa	780	
PA_tika-s02_02t:780_6	bujjhitabbassa abhāvato saccasambodhaneneva ca tassa anavasesato buddhattā. Atthavacanañcetaṃ,	780	
PA_tika-s02_02t:780_7	payogavacanāni pana – brāhmaṇa, ahaṃ sammāsambuddho sabbathā aviparītadhammadesano,	780	
PA_tika-s02_02t:780_8	sammāsambuddhattā sabbattha aviparītamācikkhati yathāhaṃ sabbamaggadesakoti. Kiṃ	780	
PA_tika-s02_02t:780_9	pana bhagavā sayameva attano sammāsambuddhabhāvaṃ ārocetīti? Mahākaruṇāya aññesaṃ	780	
PA_tika-s02_02t:780_10	mahāvisayato. Tattha “ekomhi sammāsambuddho, sabbābhibhū sabbavidūhamasmī”tiādīni	7801	
PA_tika-s02_02t:780_11	suttapadāni idameva ca suttapadaṃ etassa atthassa sādhakaṃ.	7801	
PA_tika-s02_02t:781_0	Sallakantanoti sallānaṃ samucchinnattā. Rogassāti kilesarogassa. Tasmāti apunapavattipādanena	781	
PA_tika-s02_02t:781_1	tikicchanato. Brahmaṃ vā seṭṭhaṃ sammāsambodhiṃ pattoti brahmabhūto. Evaṃ āgatāyāti iminā –	781	
PA_tika-s02_02t:782	“Kāmā te paṭhamā senā, dutiyā arati vuccati;	78	
PA_tika-s02_02t:783	Tatiyā khuppipāsā te, catutthī taṇhā pavuccati.	78	
PA_tika-s02_02t:784	Thinamiddhaṃ tepañcamaṃ thinamiddhaṃ te, chaṭṭhā bhīrū pavuccati;	78	
PA_tika-s02_02t:785	Sattamī vicikicchā te, makkho thambho te aṭṭhamo.	78	
PA_tika-s02_02t:786	Lābho siloko sakkāro, micchāladdho ca yo yaso;	78	
PA_tika-s02_02t:787	Yo cattānaṃ samukkaṃse, pare ca avajānati;	78	
PA_tika-s02_02t:788	Esā namuci te senā, kaṇhassābhippahārinī”ti. ;	78	
PA_tika-s02_02t:789	Evaṃ vuttaṃ navavidhaṃ senaṃ saṅgayhati. Vase vattetvāti samucchindanena anuppādatāpādanena vase vattetvā. Kutoci abhayo nibbhayo.	78	
PA_tika-s02_02t:790_0	Sayameva daṭṭhabbanti yena yena adhigato, tena tena parasaddhāya gantabbaṃ hitvā	790	
PA_tika-s02_02t:790_1	asammohato paccavekkhaṇāñāṇeneva sāmaṃ daṭṭhabbaṃ. Tenāha “paccakkha”nti. Pasaṭṭhā	790	
PA_tika-s02_02t:790_2	diṭṭhi sandiṭṭhi. Yathā rathena jayatīti rathiko, evaṃ idaṃ maggabrahmacariyaṃ sandiṭṭhiyā	790	
PA_tika-s02_02t:790_3	jayatīti sandiṭṭhikaṃ. Atha vā diṭṭhanti dassanaṃ vuccati, diṭṭhameva sandiṭṭhaṃ,	790	
PA_tika-s02_02t:790_4	sandassananti attho. Sandiṭṭhaṃ arahatīti sandiṭṭhiko yathā vatthayugaṃ arahatīti	790	
PA_tika-s02_02t:790_5	vatthayugiko. Sandiṭṭhikaṃ phaladānaṃ sandhāya nāssa kāloti akālaṃ, akālameva akālikaṃ,	790	
PA_tika-s02_02t:790_6	na kālantaraṃ khepetvā phalaṃ deti, attano pana pavattisamanantarameva phalaṃ detīti	790	
PA_tika-s02_02t:790_7	attho. Atha vā attano phalappadāne pakaṭṭho kālo patto assāti kāliko, lokiyo kusaladhammo,	790	
PA_tika-s02_02t:790_8	idaṃ pana samanantaraphalattā na kālikaṃ.	790	
PA_tika-s02_02t:791_0	400. “Mahāyaññaṃ pavattayī”tiādīsu kevalaṃ dānadhammādīsu yaññapariyāyasambhavato	791	
PA_tika-s02_02t:791_1	“brāhmaṇānaṃ yaññābhāvato”ti vuttaṃ. Brāhmaṇā hi “aggimukhā devā”ti aggijuhanapubbakaṃ	791	
PA_tika-s02_02t:791_2	yaññaṃ vidahanti. Tenāha “aggijuhanappadhānāti attho”ti “bhūrbhuva? Sva?” Iti sāvittī	791	
PA_tika-s02_02t:791_3	pubbakattā mukhaṃ pubbaṅgamaṃ. “Mukhamiva mukha”ntiādīsu viya idhāpi padhānapariyāyo	791	
PA_tika-s02_02t:791_4	mukhasaddoti dassento “manussānaṃ seṭṭhato rājā ‘mukha’nti vutto”ti āha. Ādhāratoti	791	
PA_tika-s02_02t:791_5	ogāhantīnaṃ nadīnaṃ ādhārabhāvato paṭisaraṇato gantabbaṭṭhānabhāvato. Saññāṇatoti	791	
PA_tika-s02_02t:791_6	candayogavasena ajja asukanakkhattanti paññāyanato. Ālokakaraṇatoti nakkhattāni abhibhavitvā	791	
PA_tika-s02_02t:791_7	ālokakaraṇato. Sommabhāvatoti sītahimavāsītavātūpakkharabhāvato. Tapantānanti dīpasikhā	791	
PA_tika-s02_02t:791_8	aggijālā asanivicakkanti evamādīnaṃ vijjalantānaṃ. Āyamukhaṃ aggadakkhiṇeyyabhāvena.	791	
PA_tika-s02_02t:792_0	Dibbacakkhu dhammacakkhu paññācakkhu buddhacakkhu samantacakkhūti imehi pañcahi cakkhūhi.	792	
PA_tika-s02_02t:792_1	Te saraṇassāti te saraṇassa ca, te saraṇabhāvamūlakattā itaradvayassa ca, yathāvutta	792	
PA_tika-s02_02t:792_2	te-padena vuttatthato parassa cāti attho. Idaṃ vuttaṃ hoti – “te tuyhaṃ, itarassa	792	
PA_tika-s02_02t:792_3	ca saraṇassa aho ānubhāvo”ti. Āvuttivasena vā te saraṇassāti ettha attho vibhāvetabbo	792	
PA_tika-s02_02t:792_4	– tuyhaṃ saraṇabhūtassa ca itarasaraṇassa ca ānubhāvoti. Sesaṃ suviññeyyameva.	792	
PA_tika-s02_02t:793	Selasuttavaṇṇanāya līnatthappakāsanā samattā.	79	
PA_tika-s02_02t:794	3. Assalāyanasuttavaṇṇanā	79	
PA_tika-s02_02t:795_0	401. Aññamaññavisiṭṭhattā visadisaṃ rajjaṃ virajjaṃ, virajjato āgatā, tattha jātāti	795	
PA_tika-s02_02t:795_1	vā verajjakā, evaṃ jātā kho pana te, yasmā vatthābharaṇādivibhāgena nānappakārā honti,	795	
PA_tika-s02_02t:795_2	tasmā vuttaṃ “nānāverajjakāna”nti. Aṭṭhakathāyaṃ pana verajjasseva vasena nānappakāratā	795	
PA_tika-s02_02t:795_3	vuttā. Yaññupāsanādināti yaññānubhavanamantajjhenadakkhiṇapariyesanādinā. Catuvaṇṇasādhāraṇanti	795	
PA_tika-s02_02t:795_4	khattiyādīnaṃ catunnaṃ vaṇṇānaṃ sādhāraṇaṃ saṃsārasuddhipāpatassanaṃ. Nhānasuddhiyāti	795	
PA_tika-s02_02t:795_5	titthasamuddakhātesu mantajappanapubbakaṃ sāyaṃtatiyaudakorohanādinhānasuddhiyā.	795	
PA_tika-s02_02t:795_6	Bhāvanāsuddhiyāti paramajotibhūtāya purisabhāvanāsaṅkhātāya suddhiyā. Vāpitasiroti	795	
PA_tika-s02_02t:795_7	oropitakeso. Tameva hi siro vāpitanti vuccati.	795	
PA_tika-s02_02t:796_0	Sabhāvavādīti yathābhūtavādī. Pabbajantāti brāhmaṇapabbajjaṃ upagacchantā, tasmā	796	
PA_tika-s02_02t:796_1	brāhmaṇānaṃ pabbajjāvidhānaṃ sikkhantena bhotā “brāhmaṇāva sujjhanti, no abrāhmaṇā”ti	796	
PA_tika-s02_02t:796_2	ayaṃ vidhi sahetuko saupādāno sakkaccaṃ uggahito, tasmā tuyhaṃ parājayo natthi…pe… evamāhaṃsu.	796	
PA_tika-s02_02t:797_0	402. Laddhibhindanatthanti “brāhmaṇāva brahmuno puttā orasā mukhato jātā brahmajā”ti	797	
PA_tika-s02_02t:797_1	evaṃ pavattaladdhiyā viniveṭhanatthaṃ. Puttapaṭilābhatthāyāti “evaṃ mayaṃ pettikaṃ	797	
PA_tika-s02_02t:797_2	iṇadhāraṃ sodheyyāmā”ti laddhiyaṃ ṭhatvā puttapaṭilābhatthāya. Ayañhettha adhammikānaṃ	797	
PA_tika-s02_02t:797_3	brāhmaṇānaṃ ajjhāsayo. Nesanti brāhmaṇānaṃ. Saccavacanaṃ siyāti “brahmuno puttā”tiādivacanaṃ	797	
PA_tika-s02_02t:797_4	saccaṃ yadi siyā brāhmaṇīnaṃ…pe… bhaveyya, na cetaṃ atthi. Mahābrahmuno mukhato jātoti	797	
PA_tika-s02_02t:797_5	vādacchedakavādo mukhatojātacchekavādo. Assalāyanoviññū jātiko “nirakkhepaṃ samaṇena	797	
PA_tika-s02_02t:797_6	gotamena vutta”nti jānantopi sahagatānaṃ brāhmaṇānaṃ cittānurakkhaṇatthaṃ “kiñcāpi	797	
PA_tika-s02_02t:797_7	bhavaṃ gotamo”tiādimāha.	797	
PA_tika-s02_02t:798_0	403. Idāni brāhmaṇova seṭṭho vaṇṇoti vādaṃ bhindituṃ “sutaṃ te yonakakambojesū”tiādi	798	
PA_tika-s02_02t:798_1	āraddhaṃ. Yadi brāhmaṇova seṭṭho vaṇṇo, sabbattha brāhmaṇova seṭṭho bhaveyya, atha	798	
PA_tika-s02_02t:798_2	kasmā yonakakambojādijanapadesu brāhmaṇānaṃ seṭṭhabhāvo natthi? Evañhi tattha vaṇṇā,	798	
PA_tika-s02_02t:798_3	tasmā “brāhmaṇova seṭṭho”ti laddhimattametaṃ. Tesu hi janapadesu janā ekajjhaṃ sannipatitvā	798	
PA_tika-s02_02t:798_4	sammantayitvā katikaṃ akaṃsu, dāsaṃ sāmikaṃ katvā itare sabbe taṃ pūjetvā tassa vase	798	
PA_tika-s02_02t:798_5	vattanti, yo tesaṃ ayyo hoti itare sabbe tassa dāsā honti, te katipayasaṃvaccharātikkamena	798	
PA_tika-s02_02t:798_6	tassa kiñci dosaṃ disvā taṃ tato ṭhānato apanetvā aññaṃ ṭhapenti, iti so ayyo hutvā	798	
PA_tika-s02_02t:798_7	dāso hoti, itaro dāso hutvā ayyo hoti, evaṃ tāva keci “ayyo hutvā dāso hoti, dāso	798	
PA_tika-s02_02t:798_8	hutvā ayyo hotī”ti ettha atthaṃ vadanti. Aṭṭhakathāyaṃ pana purimavaseneva tamatthaṃ	798	
PA_tika-s02_02t:798_9	dassetuṃ “brāhmaṇo sabhariyo”tiādi vuttaṃ. Vayappatte putte asatīti idaṃ vakkhamānassa	798	
PA_tika-s02_02t:798_10	dārakassa dāyajjasāmikabhāvassa tāva dassanaṃ. Mātito suddhoti ettha yo mātito suddhattā	7981	
PA_tika-s02_02t:798_11	ayyo, pitito asuddhattā dāso hoti, so eva pitito asuddhattā dāso hutvā mātito ayyo	7981	
PA_tika-s02_02t:798_12	hotīti jātiṃ sambhedeti. Sova sabbena sabbaṃ hotīti na sakkā vattunti apare. Ko thāmoti	7981	
PA_tika-s02_02t:798_13	mahante lokasannivāse anamatagge atīte kāle itthīnaṃ vā citte anavaṭṭhite dāsā dāsā	7981	
PA_tika-s02_02t:798_14	eva honti, ayyā ayyā eva hontīti ettha ko ekantiko sahetuko avassayo, tassa sādhako	7981	
PA_tika-s02_02t:798_15	siddhanto, kiṃ nidassananti attho.	7981	
PA_tika-s02_02t:799	404. Sukkacchedakavādo nāmāti “brāhmaṇova sukko vaṇṇo”ti evaṃ vutto sukkacchedakavāro nāma.	79	
PA_tika-s02_02t:800_0	408. Sabbasmiṃ aggikiccaṃ karonteti etena yathā yato kutoci nissayato uppanno aggiupādānasampanno	800	
PA_tika-s02_02t:800_1	aggikiccaṃ karoti, evaṃ yasmiṃ kasmiñci dāsakule jāto upanissayasampanno sammāpaṭipajjamāno	800	
PA_tika-s02_02t:800_2	saṃsārato sujjhati evāti dasseti.	800	
PA_tika-s02_02t:801_0	409. Pādasikavaṇṇoti antarāḷavaṇṇo. Etesanti khattiyakumārena brāhmaṇakaññāya uppannaputto,	801	
PA_tika-s02_02t:801_1	brāhmaṇakumārena khattiyakaññāya uppannaputtoti etesaṃ dvinnaṃ māṇavakānaṃ. Matakabhatteti	801	
PA_tika-s02_02t:801_2	mate uddissa katabhatte. Thālipāketi katamaṅgalabhatte.	801	
PA_tika-s02_02t:802_0	410. Tumheti jātisāmaññato māṇavaṃ brāhmaṇehi saddhiṃ ekajjhaṃ saṅgaṇhanto āha. Ko	802	
PA_tika-s02_02t:802_1	nu khoti avaṃsiro isivādo, tesaṃ brāhmaṇīsīnaṃ asāmatthiyadassanena jātiyā appamāṇataṃ	802	
PA_tika-s02_02t:802_2	vibhāvetuṃ gāmadārakavesena upagacchi. Tena vuttaṃ “gāmaṇḍalarūpo viyā”ti. Koṇḍadamakoti adantadamako.	802	
PA_tika-s02_02t:803_0	411. Janetīti janikā janetti. Janako pitāti etthāpi eseva nayo. Gandhabbapañhanti	803	
PA_tika-s02_02t:803_1	gandhabbassa mātukucchiyaṃ uppajjanakasattassa khattiyabhāvādipucchaṃ. Dabbigahaṇasippampi	803	
PA_tika-s02_02t:803_2	ekā vijjā veditabbā. Tattha kira kusalo yaṃ kiñci āhārūpagapaṇṇapupphaphalabījaṃ	803	
PA_tika-s02_02t:803_3	antamaso elālukampi gahetvā bhesajjehi yojetvā pacanto sappimadhuphāṇitehi samānarasaṃ	803	
PA_tika-s02_02t:803_4	katvā sampādetuṃ sakkoti, puṇṇopi tādiso, tena ñātaṃ tvaṃ dabbigahaṇasippamattampi	803	
PA_tika-s02_02t:803_5	na jānāsīti sambandho. Saddhoti kammaphalasaddhāya saddho, pothujjanikeneva ratanattayapasādena	803	
PA_tika-s02_02t:803_6	pasanno. Tenevāha – “upāsakaṃ maṃ bhavaṃ…pe… saraṇaṃ gata”nti.	803	
PA_tika-s02_02t:804	Assalāyanasuttavaṇṇanāya līnatthappakāsanā samattā.	80	
PA_tika-s02_02t:805	4. Ghoṭamukhasuttavaṇṇanā	80	
PA_tika-s02_02t:806_0	412. Khemiyā nāma rañño deviyā ropitattā taṃ ambavanaṃ khemiyambavananti vuccatīti	806	
PA_tika-s02_02t:806_1	vadanti. Dhammikoti dhammayutto sabbasova adhammaṃ pahāya dhamme ṭhito. Paribbajati	806	
PA_tika-s02_02t:806_2	pabbajati etenāti paribbajo, gharāvāsato nikkhamanapubbakaṃ liṅgaggahaṇavasena sīlasamādānaṃ.	806	
PA_tika-s02_02t:806_3	Etthāti etasmiṃ paribbaje. Sabhāvoti taṃ paribbājaniyaṃ, tehi tehi paribbājakehi	806	
PA_tika-s02_02t:806_4	anuṭṭhātabbo paṭipattidhammasaṅkhāto sabhāvo. Dhammova pamāṇanti etena mayaṃ ahirimanā	806	
PA_tika-s02_02t:806_5	cittassa yathāupaṭṭhitaṃ kathema, tasmā taṃ appamāṇaṃ, yo panettha avitatho dhammo,	806	
PA_tika-s02_02t:806_6	tadeva pamāṇaṃ. Adhigatapaṭipattisaṅkhāto sabhāvo atthi, tassa tumhehi tumhehi bahunā	806	
PA_tika-s02_02t:806_7	nānāsandassanādi kammena idha bhavitabbaṃ, bahudevettha vattabbanti adhippāyo.	806	
PA_tika-s02_02t:807_0	414. Sārattarattāti sārajjanavasena rattā, bahularāgavasena abhirattāti attho. Attanā	807	
PA_tika-s02_02t:807_1	ñāpetabbamatthaṃ anuggahāpeti bodhetīti anuggaho, ñāpitakāraṇaṃ, saha anuggahenāti	807	
PA_tika-s02_02t:807_2	sānuggahā. Tenāha “sakāraṇā”ti. Kiṃ pana taṃ kāraṇaṃ? Imassādhippāyo “natthi dhammiko	807	
PA_tika-s02_02t:807_3	paribbajo”ti mayā vutto, addhā panāyasmā udeno yāthāvato dhammikaṃ paribbajaṃ me	807	
PA_tika-s02_02t:807_4	ācikkhatīti. Tenāha “vuttañheta”ntiādi.	807	
PA_tika-s02_02t:808_0	421. Sabbamidaṃ thāvarajaṅgamaṃ purisakataṃ, tasmā yaṃ kiñci katvā attā posetabbo	808	
PA_tika-s02_02t:808_1	rakkhitabboti lokāyatanissito nītimaggo ghoṭamukhakanto, tasmā āha “etassa kira jānanasippe”tiādi.	808	
PA_tika-s02_02t:808_2	Sagge nibbatto nāma natthi akattabbameva karaṇato. Devalokapariyāpannadhanaṃ manussānaṃ	808	
PA_tika-s02_02t:808_3	upakappapuññābhāvato pubbe attanā nihitadhanaṃ “asuke cā”ti ācikkhitvā gato. Sesaṃ suviññeyyameva.	808	
PA_tika-s02_02t:809	Ghoṭamukhasuttavaṇṇanāya līnatthappakāsanā samattā.	80	
PA_tika-s02_02t:810	5. Caṅkīsuttavaṇṇanā	81	
PA_tika-s02_02t:811_0	422. Tasminti sālavane. Uttarena opāsādanti opāsādagāmassa uttaradisāyaṃ. Uttarenāti	811	
PA_tika-s02_02t:811_1	ena-saddayogena hi opāsādanti upayogavacanaṃ. Ajjhāvasatīti ettha adhi-ā-saddānaṃ	811	
PA_tika-s02_02t:811_2	anatthantarataṃ hadaye katvā āha “vasatī”ti. Idāni tesaṃ atthavisesabhāvitaṃ dassento	811	
PA_tika-s02_02t:811_3	“abhibhavitvā vā āvasatī”tiādimāha. Etthāti opāsādapade. Sattussadantiādīsu pana	811	
PA_tika-s02_02t:811_4	kathanti āha – “tassa anuppayogattāva sesapadesū”ti. Upa-anu-adhi-iti-evaṃ-pubbake	811	
PA_tika-s02_02t:811_5	vasanakiriyayāṭṭhāne upayogavacanameva pāpuṇātīti saddavidū icchantīti āha “lakkhaṇaṃ	811	
PA_tika-s02_02t:811_6	saddasatthato pariyesitabba”nti. Tathā hi vuttaṃ “upasaggavasena panettha bhummatthe	811	
PA_tika-s02_02t:811_7	upayogavacanaṃ veditabba”nti. Ussadatā nāmettha bahulatāti taṃ bahulataṃ dassetuṃ	811	
PA_tika-s02_02t:811_8	“bahujana”ntiādi vuttaṃ. Āvajjitvāti parikkhipitvā.	811	
PA_tika-s02_02t:812_0	Raññā viya bhuñjitabbanti vā rājabhoggaṃ. Rañño dāyabhūtanti kulaparamparāya bhoggabhāvena	812	
PA_tika-s02_02t:812_1	raññā laddhadāyabhūtaṃ. Tenāha “dāyajjanti attho”ti. Rājanīhārena paribhuñjitabbato	812	
PA_tika-s02_02t:812_2	uddhaṃ paribhogalābhassa seṭṭhadeyyatā nāma natthīti āha – “chattaṃ ussāpetvā rājasaṅkhepena	812	
PA_tika-s02_02t:812_3	paribhuñjitabba”nti. Titthapabbatādīsūti nadītitthapabbatapādagāmadvāraaṭavīmukhādīsu.	812	
PA_tika-s02_02t:812_4	Nissaṭṭhapariccattanti muttacāgavasena pariccattaṃ katvā. Etesaṃ brāhmaṇagahapatikānaṃ.	812	
PA_tika-s02_02t:813	423. Ti sannipatitā. Yo koci viññūnaṃ icchito pañho, tassa pucchitassa yāthāvato kathanasamattho pucchitapañhabyākaraṇasamattho.Kulāpadesādinā mahatī mattā etassāti mahāmatto.	81	
PA_tika-s02_02t:814_0	424. Teti “nānāverajjakā”ti vuttabrāhmaṇā. “Ubhato sujāto”ti ettake vutte yehi kehici	814	
PA_tika-s02_02t:814_1	dvīhi bhāgehi sujātatā viññāyeyya, sujātasaddo ca “sujāto cārudassano”tiādīsu ārohapariṇāhasampattipariyāyoti	814	
PA_tika-s02_02t:814_2	jātivaseneva sujātataṃ vibhāvetuṃ “mātito ca pitito cā”ti vuttaṃ. Anorasaputtavasenapi	814	
PA_tika-s02_02t:814_3	loke mātupitusamaññā dissati, idha panassa orasaputtavaseneva icchīyatīti dassetuṃ	814	
PA_tika-s02_02t:814_4	“saṃsuddhagahaṇīko”ti vuttaṃ. Pitā ca mātā ca pitaro, pitūnaṃ pitaro pitāmahā, tesaṃ	814	
PA_tika-s02_02t:814_5	yugo pitāmahayugo, tasmā yāva sattamā pitāmahayugāti evamettha attho daṭṭhabbo. Yugasaddo	814	
PA_tika-s02_02t:814_6	cettha ekasesanayena daṭṭhabbo “yugo ca yugo ca yugā”ti. Evañhi tattha tattha dvinnaṃ	814	
PA_tika-s02_02t:814_7	gahitameva hoti. Tenāha – “tato uddhaṃ sabbepi pubbapurisā pitāmahaggahaṇeneva gahitā”ti.	814	
PA_tika-s02_02t:814_8	Purisaggahaṇañcettha ukkaṭṭhaniddesavasena katanti daṭṭhabbaṃ. Evañhi “mātito”ti	814	
PA_tika-s02_02t:814_9	pāḷivacanaṃ samatthitaṃ hoti. Akkhittoti appattakhepo. Anavakkhittoti saddhathālipākādīsu	814	
PA_tika-s02_02t:814_10	na avakkhitto. Jātivādenāti hetumhi karaṇavacananti dassetuṃ “kena kāraṇenā”tiādi	8141	
PA_tika-s02_02t:814_11	vuttaṃ. Ettha ca ubhato…pe… pitāmahayugāti etena brāhmaṇassa yonidosābhāvo dassito	8141	
PA_tika-s02_02t:814_12	saṃsuddhagahaṇikabhāvakittanato. Akkhittoti iminā kiriyāparādhābhāvo. Kiriyāparādhena	8141	
PA_tika-s02_02t:814_13	hi sattā khepaṃ pāpuṇanti. Anupakuṭṭhoti iminā ayuttasaṃsaggābhāvo. Ayuttasaṃsaggampi	8141	
PA_tika-s02_02t:814_14	hi paṭicca sattā akkosaṃ labhanti.	8141	
PA_tika-s02_02t:815_0	Issaroti adhipateyyasaṃvattaniyakammaphalena īsanasīlo. Sā panassa issaratā vibhavasampattipaccayā	815	
PA_tika-s02_02t:815_1	pākaṭā jātāti aḍḍhatāpariyāyabhāvena vadanto “aḍḍhoti issaro”ti āha. Mahantaṃ dhanamassa	815	
PA_tika-s02_02t:815_2	bhūmigatañceva vehāsaṭṭhañcāti mahaddhano. Tassāti tassa tassa. Vadanti “anvayato	815	
PA_tika-s02_02t:815_3	byatirekato ca anupasaṅkamanakāraṇaṃ kittemā”ti.	815	
PA_tika-s02_02t:816_0	Adhikarūpoti visiṭṭharūpo uttamasarīro. Dassanaṃ arahatīti dassanīyo. Tenāha “dassanayoggo”ti.	816	
PA_tika-s02_02t:816_1	Pasādaṃ āvahatīti pāsādiko. Tenāha “cittapasādajananato”ti. Vaṇṇassāti vaṇṇadhātuyā.	816	
PA_tika-s02_02t:816_2	Sarīranti sannivesavisiṭṭho karacaraṇagīvāsīsādi avayavasamudāyo, so ca saṇṭhānamukhena	816	
PA_tika-s02_02t:816_3	gayhatīti “paramāya vaṇṇapokkharatāyāti paramāya…pe… sampattiyā cā”ti vuttaṃ. Sabbavaṇṇesu	816	
PA_tika-s02_02t:816_4	suvaṇṇavaṇṇova uttamoti vuttaṃ “seṭṭhena suvaṇṇavaṇṇena samannāgato”ti. Tathā hi	816	
PA_tika-s02_02t:816_5	buddhā cakkavattino ca suvaṇṇavaṇṇāva honti. Brahmavacchasīti uttamasarīrābho suvaṇṇābhoti	816	
PA_tika-s02_02t:816_6	attho. Imameva hi atthaṃ sandhāyāha “mahābrahmuno sarīrasadisena sarīrena samannāgato”ti.	816	
PA_tika-s02_02t:816_7	Na brahmujugattataṃ. Akhuddāvakāso dassanāyāti ārohapariṇāhasampattiyā avayavapāripūriyā	816	
PA_tika-s02_02t:816_8	ca dassanāya okāso na khuddako. Tenāha “sabbānevā”tiādi.	816	
PA_tika-s02_02t:817_0	Yamaniyamalakkhaṇaṃ sīlamassa atthīti sīlavā, taṃ panassa rattaññutāya vuddhaṃ vaḍḍhitaṃ	817	
PA_tika-s02_02t:817_1	sīlaṃ assa atthīti vuddhasīlī, tena ca sabbadā samāyogato vuḍḍhasīlena samannāgato.	817	
PA_tika-s02_02t:817_2	Pañcasīlamattameva sandhāya vadanti tato paraṃ sīlassa tattha abhāvato tesañca ajānanato.	817	
PA_tika-s02_02t:818_0	Ṭhānakaraṇasampattiyā sikkhāsampattiyā ca katthacipi anūnatāya parimaṇḍalapadāni	818	
PA_tika-s02_02t:818_1	byañjanāni akkharāni etissāti parimaṇḍalapadabyañjanā. Atha vā pajjati attho etenāti	818	
PA_tika-s02_02t:818_2	padaṃ, nāmādi, yathādhippetamatthaṃ byañjetīti byañjanaṃ vākyaṃ, tesaṃ paripuṇṇatāya	818	
PA_tika-s02_02t:818_3	parimaṇḍalapadabyañjanā. Atthañāpanasādhanatāya vācāva karaṇanti vākkaraṇaṃ, udāharaṇaghoso.	818	
PA_tika-s02_02t:818_4	Guṇaparipuṇṇabhāvena tassa brāhmaṇassa, tena vā bhāsitabbaatthassa. Pūre puṇṇabhāve.	818	
PA_tika-s02_02t:818_5	Pūreti ca purimasmiṃ atthe ādhāre bhummaṃ, dutiyasmiṃ visaye. Sukhumālattanenāti	818	
PA_tika-s02_02t:818_6	iminā tassā vācāya mudusaṇhabhāvamāha. Apalibuddhāya pittasemhādīhi. Sandiṭṭhaṃ sabbaṃ	818	
PA_tika-s02_02t:818_7	dassetvā viya ekadesakathanaṃ. Vilambitaṃ saṇikaṃ cirāyitvā kathanaṃ. “Sandiddhavilambitādī”ti	818	
PA_tika-s02_02t:818_8	vā pāṭho. Tattha sandiddhaṃ sandehajanakaṃ. Ādi-saddena khalitānukaḍḍhitādiṃ saṅgaṇhāti.	818	
PA_tika-s02_02t:818_9	Ādimajjhapariyosānaṃ pākaṭaṃ katvāti iminā cassa vācāya atthapāripūriṃ vadanti.	818	
PA_tika-s02_02t:819_0	425. Sadisāti ekadesena sadisā. Na hi buddhānaṃ guṇehi sabbathā sadisā kecipi guṇā	819	
PA_tika-s02_02t:819_1	aññesu labbhanti. Itareti attano guṇehi asadisaguṇe. Idanti idaṃ atthajātaṃ. Gopadakanti	819	
PA_tika-s02_02t:819_2	gāviyā pade ṭhitaudakaṃ. Kulapariyāyenāti kulānukkamena.	819	
PA_tika-s02_02t:820_0	Tatthāti mañcake. Sīhaseyyaṃ kappesīti yathā rāhu asurindo āyāmato vitthārato ubbedhato	820	
PA_tika-s02_02t:820_1	ca bhagavato rūpakāyassa paricchedaṃ gahetuṃ na sakkoti, tathārūpaṃ iddhābhisaṅkhāraṃ	820	
PA_tika-s02_02t:820_2	abhisaṅkharonto sīhaseyyaṃ kappesi.	820	
PA_tika-s02_02t:821_0	Parisuddhaṭṭhena ariyanti āha “ariyaṃ uttamaṃ parisuddha”nti. Anavajjaṭṭhena kusalaṃ,	821	
PA_tika-s02_02t:821_1	na sukhavipākaṭṭhena. Katthaci caturāsīti pāṇasahassāni katthaci aparimāṇāpi devamanussā	821	
PA_tika-s02_02t:821_2	yasmā catuvīsatiyā ṭhānesu asaṅkhyeyyā aparimeyyā maggaphalāmataṃ pivanti. Koṭisatasahassādiparimāṇenapi	821	
PA_tika-s02_02t:821_3	bahū eva. Tasmā anuttarācārasikkhāpanavaseneva bhagavā bahūnaṃ ācariyo. Teti kāmarāgato	821	
PA_tika-s02_02t:821_4	aññe bhagavatā pahīnakilese.	821	
PA_tika-s02_02t:822_0	Apāpapurekkhāroti apāpehi purakkharīyati, na vā pāpaṃ purato karotītipi apāpapurekkhāroti	822	
PA_tika-s02_02t:822_1	imamatthaṃ dassetuṃ “apāpe nava lokuttaradhamme”tiādi vuttaṃ. Tattha apāpeti pāpapapaṭipakkhe	822	
PA_tika-s02_02t:822_2	pāparahite ca. Brahmani bhavā, brahmuno vā hitā garukaraṇādinā, brahmānaṃ vā maggaṃ	822	
PA_tika-s02_02t:822_3	jānātīti brahmaññā, tassā brahmaññāya pajāya.	822	
PA_tika-s02_02t:823_0	Tiroraṭṭhā tirojanapadāti ettha rajjaṃ raṭṭhaṃ rājanti rājāno etenāti katvā. Tadekadesabhūtā	823	
PA_tika-s02_02t:823_1	padesā pana janapado janā pajjanti ettha sukhajīvikaṃ pāpuṇantīti katvā. Pucchāya	823	
PA_tika-s02_02t:823_2	dosaṃ sallakkhetvāti sambandho. Bhagavā vissajjeti tesaṃ upanissayasampattiṃ cintetvāti	823	
PA_tika-s02_02t:823_3	adhippāyo. Navakāti āgantukabhāvena amhākaṃ abhinavā.	823	
PA_tika-s02_02t:824	426. Opāteti nippātetīti attho. Tathābhūto ca tattha pesitā hotīti vuttaṃ “pavesetī”ti. Saṃpurakkharontīti sakkaccaṃ pubbaṅgamaṃ karonti. Tenāha “purato katvā vicarantī”ti.	82	
PA_tika-s02_02t:825_0	427. Sudde bahi katvā raho sāsitabbaṭṭhena mantā eva taṃtaṃatthapaṭipattihetutāya	825	
PA_tika-s02_02t:825_1	padanti mantapadaṃ vedaṃ. Tenāha “vedo”ti. Evaṃ kirāti paramparabhāvena ābhatanti	825	
PA_tika-s02_02t:825_2	ācariyaparamparāya ābhataṃ. Pāvacanasaṅkhātasampattiyāti pamukhavacanamhi udattādisampattiyā.	825	
PA_tika-s02_02t:825_3	Sāvittiādīhi chandabandhehi vaggabandhehi cāti gāyattīādīhi ajjhāyānuvākādīhi chandabandhehi	825	
PA_tika-s02_02t:825_4	ca vaggabandhehi ca. Sampādetvāti padasampattiṃ ahāpetvā. Pavattāroti vā pāvacanavasena	825	
PA_tika-s02_02t:825_5	vattāro. Sajjhāyitanti gāyanavasena sajjhāyitaṃ, taṃ pana padeneva icchitanti āha	825	
PA_tika-s02_02t:825_6	“padasampattivasenā”ti. Aññesaṃ vuttanti pāvacanavasena aññesaṃ vuttaṃ. Rāsikatanti	825	
PA_tika-s02_02t:825_7	iruvedayajuvedasāmavedādivasena, tatthāpi paccekaṃ mantabrahmādivasena ajjhāyānuvākādivasena	825	
PA_tika-s02_02t:825_8	rāsikataṃ. Dibbena cakkhunā oloketvāti dibbacakkhuparibhaṇḍena yathākammūpagañāṇena	825	
PA_tika-s02_02t:825_9	sattānaṃ kammassakataṃ, paccakkhato dassanaṭṭhena dibbacakkhusadisena pubbenivāsañāṇena	825	
PA_tika-s02_02t:825_10	atītakappe brāhmaṇānaṃ mantajjhenavidhiñca oloketvā. Pāvacanena saha saṃsandetvāti	8251	
PA_tika-s02_02t:825_11	kassapasammāsambuddhassa yaṃ vacanaṃ vaṭṭasannissitaṃ, tena saha aviruddhaṃ katvā.	8251	
PA_tika-s02_02t:825_12	Na hi tesaṃ vivaṭṭasannissito attho paccakkho hoti. Aparāpareti aṭṭhakādīhi aparāpare,	8251	
PA_tika-s02_02t:825_13	pacchimā okkākarājakālādīsu uppannā. Pakkhipitvāti aṭṭhakādīhi ganthitamantapadesu	8251	
PA_tika-s02_02t:825_14	kilesasannissitapadānaṃ tattha tattha pade pakkhipanaṃ katvā. Viruddhe akaṃsūti brāhmaṇadhammikasuttādīsu	8251	
PA_tika-s02_02t:825_15	āgatanayeneva saṃkilesikatthadīpanato paccanīkabhūte akaṃsu.	8251	
PA_tika-s02_02t:826_0	428. Paṭipāṭiyā ghaṭitāti paṭipāṭiyā sambaddhā. Paramparasaṃsattāti ādāniyāya yaṭṭhiyā	826	
PA_tika-s02_02t:826_1	saṃsattā. Tenāha “yaṭṭhiggāhakena cakkhumatā”ti. Purimassāti maṇḍalākārena ṭhitāya	826	
PA_tika-s02_02t:826_2	andhaveṇiyā sabbapurimassa hatthena sabbapacchimassa kacchaṃ gaṇhāpetvā. Divasampīti	826	
PA_tika-s02_02t:826_3	anekadivasampi. Cakkhussa anāgatabhavaṃ ñatvā yathāakkantaṭṭhāneyeva anupatitvā akkamanaṃva	826	
PA_tika-s02_02t:826_4	sallakkhetvā “kahaṃ cakkhumā kahaṃ maggo”ti pariveditvā.	826	
PA_tika-s02_02t:827_0	Pāḷiāgatesu dvīsūti saddhā anussavoti imesu dvīsu. Evarūpeti yathā saddhānussavā,	827	
PA_tika-s02_02t:827_1	evarūpe eva paccakkhagāhinoti attho. Tayoti ruciākāraparivitakkadiṭṭhinijjhānakkhantiyo.	827	
PA_tika-s02_02t:827_2	Bhūtavipākāti bhūtatthaniṭṭhāyakā adhippetatthasādhakā, vuttavipariyāyena abhūtatthavipākā	827	
PA_tika-s02_02t:827_3	veditabbā. Etthāti etesu saddhāyitādivatthūsu. Ekaṃseneva niṭṭhaṃ gantuṃ nālaṃ anekantikattā	827	
PA_tika-s02_02t:827_4	saddhādiggāhassa. Upari pucchāya maggaṃ vivaritvā ṭhapesi saccānurakkhāya ñātukāmatāya	827	
PA_tika-s02_02t:827_5	uppāditattā. Passati hi bhagavā – mayā “saccamanurakkhatā…pe… niṭṭhaṃ gantu”nti vutte	827	
PA_tika-s02_02t:827_6	saccānurakkhaṇaṃ ñātukāmo māṇavo “kittāvatā”tiādinā pucchissati, tassa taṃ vissajjetvā	827	
PA_tika-s02_02t:827_7	saccānubodhe pucchāya avasaraṃ datvā tassa upanissaye upakāradhamme kathessāmīti.	827	
PA_tika-s02_02t:827_8	Tena vuttaṃ – “upari pucchāya maggaṃ vivaritvā ṭhapesī”ti.	827	
PA_tika-s02_02t:828_0	430. Attānaññeva sandhāya vadati, yato vuttaṃ pāḷiyaṃ – “yaṃ kho panāyamāyasmā dhammaṃ	828	
PA_tika-s02_02t:828_1	deseti, gambhīro so dhammo duddaso duranubodho”tiādi. Lubbhantīti lobhanīyā yathā	828	
PA_tika-s02_02t:828_2	“apāyagamanīyā”ti āha “lobhanīyesu dhammesūti lobhadhammesū”ti. Yathā vā rūpādidhammā	828	
PA_tika-s02_02t:828_3	lobhanīyā, evaṃ lobhoti āha “lobhanīyesu dhammesūti lobhadhammesū”ti. Tenevāha –	828	
PA_tika-s02_02t:828_4	“yaṃ loke piyarūpaṃ sātarūpaṃ, etthesā taṇhā uppajjamānā uppajjati, ettha nivisamānā	828	
PA_tika-s02_02t:828_5	nivisatī”ti. Ese nayo sesapadadvayepi.	828	
PA_tika-s02_02t:829_0	432. Nivesetīti ṭhapeti paṭṭhapeti. Payirupāsatīti upaṭṭhānavasena upagantvā nisīdati.	829	
PA_tika-s02_02t:829_1	Suyyati etenāti sotanti āha “pasādasota”nti. Tañhi savanāya odahitabbanti. Dhāreti	829	
PA_tika-s02_02t:829_2	sandhāreti tattheva manaṃ ṭhapeti. Atthatoti yathāvuttassa dhammassa atthato. Kāraṇatoti	829	
PA_tika-s02_02t:829_3	yuttito hetudāharaṇehi upapattito. Olokananti evametanti yathāsabhāvato paññācakkhunā	829	
PA_tika-s02_02t:829_4	daṭṭhabbataṃ khamanti, tañca mahantassa maṇino pajjalantassa viya āvikatvā atthassa	829	
PA_tika-s02_02t:829_5	citte upaṭṭhānanti āha “idhā”tiādi. Kattukamyatāchandoti kattukāmatāsaṅkhāto kusalacchando.	829	
PA_tika-s02_02t:829_6	Vāyamatītiādito catunnampi vīriyānaṃ vasena vāyāmaṃ parakkamaṃ karoti. Maggapadhānaṃ	829	
PA_tika-s02_02t:829_7	padahatīti maggāvahaṃ maggapariyāpannañca sammappadhānaṃ padahati, padahanavasena	829	
PA_tika-s02_02t:829_8	taṃ paripūreti. Paramasaccanti amoghadhammattā paramatthasaccaṃ. Sahajātanāmakāyenāti	829	
PA_tika-s02_02t:829_9	maggapaññāsahajātanāmakāyena. Tadevāti tadeva paramasaccaṃ nibbānaṃ. Tenevāha – “sacchikiriyābhisamayena	829	
PA_tika-s02_02t:829_10	vibhūtaṃ pākaṭaṃ karonto passatī”ti.	8291	
PA_tika-s02_02t:830_0	433-4. Maggānubodhoti maggapaṭipāṭiyā bodho bujjhanaṃ, yesaṃ kilesānaṃ samucchindanavasena	830	
PA_tika-s02_02t:830_1	maggappaṭivedho, tesaṃ paṭipassambhanavasena pavattamānaṃ sāmaññaphalaṃ, maggena	830	
PA_tika-s02_02t:830_2	paṭividdhāni saccāni, paramatthasaccameva vā anurūpabujjhananti adhippāyo. “Saccānuppattīti	830	
PA_tika-s02_02t:830_3	phalasacchikiriyā”ti vuttaṃ. Evañhi sati heṭṭhā vuttā saddhāpaṭilābhādayo dvādasa	830	
PA_tika-s02_02t:830_4	dhammā saccānuppattiyā upakārā honti, tasmā vuttaṃ “tesaṃyevāti heṭṭhā vuttānaṃ dvādasanna”nti.	830	
PA_tika-s02_02t:830_5	Nāyaṃ “tesaṃyevā”ti padassa attho. Satipi kusalavipākādibhāvena nānatte vatthārammaṇabhūmikiccādivasena	830	
PA_tika-s02_02t:830_6	pana sadisāti upāyatova maggadhammā āsevitā bahulīkatā phalabhūtāti vattabbataṃ arahatīti	830	
PA_tika-s02_02t:830_7	taṃsadise tabbohāraṃ katvā “tesaṃ maggasampayuttadhammāna”nti vuttaṃ. Evañhi āsevanāgahaṇaṃ	830	
PA_tika-s02_02t:830_8	samatthitaṃ, na aññathā. Na hi ekacittakkhaṇikānaṃ maggadhammānaṃ āsevanā, bahulīkammaṃ	830	
PA_tika-s02_02t:830_9	vā atthīti. Tulanāti vipassanā. Sā hi vuṭṭhānagāminibhūtā maggappadhānassa bahukārā	830	
PA_tika-s02_02t:830_10	tassa abhāve maggappadhānasseva abhāvato, evaṃ ussāho tulanāya chando ussāhassa bahukārotiādinā	8301	
PA_tika-s02_02t:830_11	heṭṭhimassa uparimūpakārataṃ suviññeyyamevāti āha – “iminā nayena sabbapadesu attho	8301	
PA_tika-s02_02t:830_12	veditabbo”ti. Sesaṃ suviññeyyameva.	8301	
PA_tika-s02_02t:831	Caṅkīsuttavaṇṇanāya līnatthappakāsanā samattā.	83	
PA_tika-s02_02t:832	6. Esukārīsuttavaṇṇanā	83	
PA_tika-s02_02t:833_0	437. Koṭṭhāsanti maṃsabhāgaṃ. Laggāpeyyunti nhārunā vā vākena vā bandhitvā purisassa	833	
PA_tika-s02_02t:833_1	hatthe vā vasanagehe vā olambanavasena bandheyyuṃ. Satthadhammanti satthikesu satthavāhena	833	
PA_tika-s02_02t:833_2	paṇetabbaṃ āṇādhammaṃ. Tassa nikkhamanatthanti taṃ mūlaṃ satthikehi nittharaṇatthaṃ.	833	
PA_tika-s02_02t:833_3	Pāpaṃ assāti paricarantassa pāricariyāya ahitaṃva assa. Tenāha “na seyyo”ti. Uccakulīnādayo	833	
PA_tika-s02_02t:833_4	dutiyavārādīhi vuccanti, idha upadhivipattisampattiyo pāpiyādipadehi vuttāti adhippāyo.	833	
PA_tika-s02_02t:833_5	Tenāha – “pāpiyoti pāpako lāmako attabhāvo assā”ti. Seyyaṃsoti hitakoṭṭhāso, hitasabhāvoti	833	
PA_tika-s02_02t:833_6	attho. Uccakulīnatāti karaṇatthe paccattavacananti āha “uccākulīnattenā”ti. “Vaṇṇo	833	
PA_tika-s02_02t:833_7	na khīyetha tathāgatassā”tiādīsu viya vaṇṇasaddo idha pasaṃsāpariyāyoti āha “vessopi	833	
PA_tika-s02_02t:833_8	hi uḷāravaṇṇo hotī”ti.	833	
PA_tika-s02_02t:834_0	440. “Niravo padasaddo soḷāragottassa akiṇṇamattikāpatto tiṭṭheyya asaṅgacārī”ti	834	
PA_tika-s02_02t:834_1	vuttattā bhikkhā caritabbāva, ayaṃ tesaṃ kuladhammoti adhippāyo. Haritvāti apanetvā.	834	
PA_tika-s02_02t:834_2	Sattajīvo sattavāṇijako. Gopeti rakkhatīti gopo, ārakkhādhikāre niyutto. Asanti lūnanti	834	
PA_tika-s02_02t:834_3	tenāti asitaṃ, lavittaṃ. Vividhaṃ bhāraṃ ābhañjanti olambanti etthāti byābhaṅgī, kājaṃ.	834	
PA_tika-s02_02t:835_0	441. Anussaratoti anussaraṇahetu kulavaṃsānussaraṇakkhaṇe khattiyotiādinā saṅkhyaṃ	835	
PA_tika-s02_02t:835_1	gacchati. Tenāha “porāṇe…pe… anussariyamāne”ti. Uccanīcattajānanatthañca kulavavatthānaṃ	835	
PA_tika-s02_02t:835_2	kataṃ hotīti khattiyādikulakammunā tesaṃ catunnaṃ vaṇṇānaṃ sandhanaṃ jīvikaṃ paññapenti	835	
PA_tika-s02_02t:835_3	brāhmaṇā, tathāgato pana lokuttaradhammameva purisassa sandhanaṃ paññapeti tena sattassa	835	
PA_tika-s02_02t:835_4	lokaggabhāvasiddhito. Sesaṃ suviññeyyameva.	835	
PA_tika-s02_02t:836	Esukārīsuttavaṇṇanā līnatthappakāsanā samattā.	83	
PA_tika-s02_02t:837	7. Dhanañjānisuttavaṇṇanā	83	
PA_tika-s02_02t:838_0	445. Rājagahaṃ parikkhipitvā ṭhitapabbatassāti paṇḍavapabbataṃ sandhāyāha. Rājagahanagarassa	838	
PA_tika-s02_02t:838_1	dakkhiṇadisābhāge pabbatassa samīpe ṭhito janapado dakkhiṇāgiri. Taṇḍulapuṭakānaṃ	838	
PA_tika-s02_02t:838_2	pāli etthāti taṇḍulapāli. Tassa kira dvārasamīpe taṇḍulavāṇijā taṇḍulapasibbake vivaritvā	838	
PA_tika-s02_02t:838_3	paṭipāṭiyā ṭhapetvā nisīdanti, tenassa “taṇḍulapālidvāra”nti samaññā ahosi. Sabbameva	838	
PA_tika-s02_02t:838_4	sassaṃ gaṇhātīti daliddakassakānaṃ divasaparibbayamattameva vissajjetvā sabbameva	838	
PA_tika-s02_02t:838_5	āyato nipphannaṃ dhaññaṃ gaṇhāti. Mandasassānīti mandanipphattikāni sassāni.	838	
PA_tika-s02_02t:839_0	446. Iminā nayenāti dāsakammakarassa nivāsanabhattavettanānuppadānena maṅgaladivasesu	839	
PA_tika-s02_02t:839_1	dhanavatthālaṅkārānuppadānādinā ca posetabbo. Mittāmaccānaṃ piyavacanaatthacariyāsamānattatādi	839	
PA_tika-s02_02t:839_2	mittāmaccakaraṇīyaṃ kattabbaṃ, tathā ñātisālohitānaṃ. Tattha āvāhavivāhasambaddhena	839	
PA_tika-s02_02t:839_3	“amhākaṃ ime”ti ñāyantīti ñātī, mātāpitādisambaddhatāya samānalohitāti sālohitā.	839	
PA_tika-s02_02t:839_4	Sammā dadantesupi asajjanato natthi etesaṃ tithīti atithi, tesaṃ attanā samānaparibhogavasena	839	
PA_tika-s02_02t:839_5	atithikaraṇīyaṃ kātabbaṃ, atithibalīti attho. Ñātakabhūtapubbā pettivisayaṃ upagatā	839	
PA_tika-s02_02t:839_6	pubbapetā, dakkhiṇeyyesu kālena kālaṃ dānaṃ datvā tesaṃ uddisanaṃ pubbapetakaraṇīyaṃ,	839	
PA_tika-s02_02t:839_7	petabalīti attho. Gandhapupphavilepanajālābhattehi kālena kālaṃ devatānaṃ pūjā devatākaraṇīyaṃ,	839	
PA_tika-s02_02t:839_8	devatābalīti attho, rājakiccakaraṇaṃ upaṭṭhānaṃ rājakaraṇīyaṃ. Ayampi kāyoti attano	839	
PA_tika-s02_02t:839_9	kāyaṃ sandhāya vadati. Imamatthaṃ sandhāyāha “iminā nayena attho veditabbo”ti.	839	
PA_tika-s02_02t:840_0	447. Pañca dussīlyakammānīti niccasīlapaṭipakkhadhammā. Dasa akusalakammapathadhammā	840	
PA_tika-s02_02t:840_1	dasa dussīlyakammāni. Adhammacārī eva visamacārī kāyavisamādicaraṇatoti visamacārīpadassa	840	
PA_tika-s02_02t:840_2	attho visuṃ na vutto.	840	
PA_tika-s02_02t:841_0	448-453. Osaranti apasakkanti, khīyantīti attho. Tenāha “parihāyantī”ti. Abhisarantīti	841	
PA_tika-s02_02t:841_1	abhivaḍḍhanavasena pavattanti. Tenāha “vaḍḍhantī”ti. Tatrāti brahmaloke. Assāti brahmaloke	841	
PA_tika-s02_02t:841_2	uppannassa dhanañjānissa. Tato paṭṭhāyāti yadā bhagavatā “eso, bhikkhave, sāriputto”tiādi	841	
PA_tika-s02_02t:841_3	vuttaṃ, tato paṭṭhāya. Catusaccavinimuttanti niddhāretvā vibhajitvā vuccamānehi saccehi	841	
PA_tika-s02_02t:841_4	vimuttaṃ. Atthato pana tato pubbepi saccavimuttaṃ kathaṃ na kathesiyeva saccavimuttassa	841	
PA_tika-s02_02t:841_5	niyyānassa abhāvato.	841	
PA_tika-s02_02t:842	Dhanañjānisuttavaṇṇanāya līnatthappakāsanā samattā.	84	
PA_tika-s02_02t:843	8. Vāseṭṭhasuttavaṇṇanā	84	
PA_tika-s02_02t:844_0	454. Jātiṃ sodhetukāmā hontīti sahavāsīnaṃ brāhmaṇānaṃ kiriyā parādhena vā asāruppattena	844	
PA_tika-s02_02t:844_1	vā jātiyā upakkilesaṃ āsaṅkāya taṃ sodhetukāmā honti. Mante sodhetukāmā hontīti mantavacane	844	
PA_tika-s02_02t:844_2	ācariyamaticodanāya aññena vākyena kenaci kāraṇena saṃsaye uppanne taṃ sodhetukāmā	844	
PA_tika-s02_02t:844_3	honti. Antarāti vemajjhe, aññatthevā antarāsaddoti tassa aññā kathāti vacanaṃ avagantabbaṃ.	844	
PA_tika-s02_02t:844_4	Khantīmettānuddayādiguṇasampanno eva “sīlavāti guṇavā”tiāha. Tehi sīlassa vissajjanakālepi	844	
PA_tika-s02_02t:844_5	“sīlavā”ti vuccati. Sampannasīlattā vā tehi samannāgato eva hotīti āha “sīlavāti	844	
PA_tika-s02_02t:844_6	guṇavā”ti. Ācārasampannoti sādhu ācāravatto.	844	
PA_tika-s02_02t:845	455. Sikkhitāti tevijjānaṃ sikkhitā tumhe, na dāni tumhehi kiñci kattabbaṃ atthīti attho. Paṭiññātāti paṭijānitvā ṭhitā.	84	
PA_tika-s02_02t:846_0	Vedattayasaṅkhātā tisso vijjā ajjhayantīti tevijjā. Tenāha “tivedāna”nti. Tayo vede	846	
PA_tika-s02_02t:846_1	aṇanti ajjhayantīti brāhmaṇā, tesaṃ. Yaṃ ekaṃ padampi akkhātaṃ, taṃ atthato byañjanato	846	
PA_tika-s02_02t:846_2	ca kevalino adhiyino appapayogena. Niṭṭhāgatamhāti nipphattiṃ gatā amhā tevijjāya	846	
PA_tika-s02_02t:846_3	sakasamayassa kathane.	846	
PA_tika-s02_02t:847	Manokammato hi vattasampadātikāraṇūpacārenāyamattho vuttoti āha – “tena samannāgato hi ācārasampanno hotī”ti.	84	
PA_tika-s02_02t:848	Khayātītanti vaḍḍhipakkhe ṭhitanti attho. Sukkapakkhapāṭipadato paṭṭhāya hi cando vaḍḍhatīti vuccati, na khīyatīti. Vandamānā janā namakkāraṃ karonti.	84	
PA_tika-s02_02t:849	Atthadassanenāti vivaraṇena dassanapariṇāyakaṭṭhena lokassa cakkhu hutvā samuppannaṃ.	84	
PA_tika-s02_02t:850_0	456. Tiṭṭhatu tāva brāhmaṇacintāti – “kiṃ jātiyā brāhmaṇo hoti udāhu bhavati kammunā”ti	850	
PA_tika-s02_02t:850_1	ayaṃ brāhmaṇavicāro tāva tiṭṭhatu. Jātidassanatthaṃ tiṇarukkhakīṭapaṭaṅgato paṭṭhāya	850	
PA_tika-s02_02t:850_2	loke jātivibhaṅgaṃ vitthārato kathessāmīti tesaṃ cittasampahaṃsanatthaṃ desetabbamatthaṃ	850	
PA_tika-s02_02t:850_3	paṭijānāti. Tattha aññamaññā hi jātiyoti idaṃ kāraṇavacanaṃ, yasmā imā jātiyo nāma	850	
PA_tika-s02_02t:850_4	aññamaññaṃ visiṭṭhā, tasmā jātivibhaṅgaṃ byākarissāmīti.	850	
PA_tika-s02_02t:851_0	Yasmā idha upādinnakajāti byākātabbabhāvena āgatā, tassā pana nidassanabhāvena itarā,	851	
PA_tika-s02_02t:851_1	tasmā “jātivibhaṅgaṃ pāṇāna”nti pāḷiyaṃ vuttaṃ. Tesaṃ tesaṃ pāṇānaṃ jātiyoti attho.	851	
PA_tika-s02_02t:851_2	Evanti nidassanaṃ kathetvā nidassitabbe kathiyamāne. Tassāti vāseṭṭhassa. Kāmaṃ “tesaṃ	851	
PA_tika-s02_02t:851_3	vohaṃ byakkhissa”nti ubhopi māṇave nissāya desanā āgatā, tathāpi tattha tattha “evaṃ,	851	
PA_tika-s02_02t:851_4	vāseṭṭha, jānāhī”tiādinā vāseṭṭhameva ālapanto bhagavā tameva iminā niyāmena pamukhaṃ	851	
PA_tika-s02_02t:851_5	akāsi. Tena vuttaṃ “tassāti vāseṭṭhassā”ti. Jātibhedo jātiviseso, jātiyā bhedo pākaṭo	851	
PA_tika-s02_02t:851_6	bhavissati nidassanena vibhūtabhāvaṃ āpāditena paṭiññātassa atthassa vibhūtabhāvāpattito.	851	
PA_tika-s02_02t:851_7	Āma na vaṭṭatīti kammanānatāya eva upādinnanānatāya paṭikkhepapadametaṃ, na bījanānatāya	851	
PA_tika-s02_02t:851_8	anupādinnanānatāya paṭikkhepapadanti dassetuṃ “kammaṃ hī”tiādi vuttaṃ. Tassattho	851	
PA_tika-s02_02t:851_9	– taṃtaṃyonikhipanamattaṃ kammassa sāmatthiyaṃ, taṃtaṃyoniniyatā pana ye vaṇṇavisesā,	851	
PA_tika-s02_02t:851_10	te taṃtaṃyonisiddhiyāva siddhā hontīti taṃ pana yonikhipanakammaṃ taṃtaṃyonivisiṭṭha-visesābhibhūtāya	8511	
PA_tika-s02_02t:851_11	payoganipphattiyā, asaṃmucchitāya eva vā paccayabhūtāya bhavapatthanāya abhisaṅkhatamevāti	8511	
PA_tika-s02_02t:851_12	viññātabbapaccayavisesena vinā phalavisesābhāvato etaṃ samīhitakammaṃ patthanādīhi	8511	
PA_tika-s02_02t:851_13	ca bhinnasattitaṃ visiṭṭhasāmatthiyaṃ vā āpajjitvā cakkhundriyādivisiṭṭhaphalanibbattakaṃ	8511	
PA_tika-s02_02t:851_14	jāyati, evaṃ yonikhipanataṃyoniniyatavisesāvahatā hotīti. Therena hi bījanānatā viya	8511	
PA_tika-s02_02t:851_15	kammanānatāpi upādinnakanānatāya siyā nu kho paccayoti codanaṃ paṭikkhipitvā paccayavisesavisiṭṭhā	8511	
PA_tika-s02_02t:851_16	kammanānatā pana paccayoti nicchitanti daṭṭhabbaṃ.	8511	
PA_tika-s02_02t:852_0	Nānāvaṇṇāti nānappakāravaṇṇā. Tālanāḷikerādīnaṃ loke abhiññātatiṇajātibhāvato visesena	852	
PA_tika-s02_02t:852_1	gayhati abhiññātasotanayena. Jātiyā brāhmaṇovāti aṭṭhānapayutto eva-saddo, jātiyāva	852	
PA_tika-s02_02t:852_2	brāhmaṇo bhaveyyāti yojanā. Na ca gayhatīti tiṇarukkhādīsu viya brāhmaṇesu jātiniyatassa	852	
PA_tika-s02_02t:852_3	liṅgassa anupalabbhanato, pivanabhuñjanakathanahasanādikiriyāya brāhmaṇabhāvena ekantikaliṅganiyatāya	852	
PA_tika-s02_02t:852_4	mantajjhenādiṃ vinā anupalabbhanato ca. Vacībhedenevāti āhaccavacaneneva.	852	
PA_tika-s02_02t:853_0	Kīṭe paṭaṅgetiādīsu jātinānatā labbhati aññamaññaliṅgavisiṭṭhatādassanā. Kunthā kīṭakā,	853	
PA_tika-s02_02t:853_1	khajjakhādakā kipillikā. Uppatitvāti uḍḍetvā uḍḍetvā. Paṭabhāvaṃ gacchantīti vā paṭaṅgā,	853	
PA_tika-s02_02t:853_2	na khuddakapāṇakā kīṭā nāma. Tesampi kīṭakānaṃ.	853	
PA_tika-s02_02t:854	Kāḷakādayoti kalandakādayo.	85	
PA_tika-s02_02t:855	Udaraṃyeva nesaṃ pādā udareneva sampajjanato.	85	
PA_tika-s02_02t:856	Saññāpubbako vidhi aniccoti dassento “udake”ti āha yathā “vīrassa bhāvo vīriya”nti.	85	
PA_tika-s02_02t:857	Pattasamudāye pakkhasaddoti “pattehi yantī”ti vuttaṃ. Na hi avayavabyatirekena samudāyo atthi.	85	
PA_tika-s02_02t:858_0	Saṅkhepena vutto “jātivasena nānā”tiādinā. Ettha padatthe dubbiññeyyaṃ natthīti sambandhamattaṃ	858	
PA_tika-s02_02t:858_1	dassetuṃ “tatrāyaṃ yojanā”tiādi vuttaṃ. “Na hi brāhmaṇānaṃ edisaṃ sīsaṃ hoti, khattiyānaṃ	858	
PA_tika-s02_02t:858_2	edisanti niyamo atthi yathā hatthiassamigādīna”nti idameva vākyaṃ sabbattha netabbaṃ.	858	
PA_tika-s02_02t:858_3	Taṃ saṃṅkhipitvā dassento “iminā nayena sabbaṃ yojetabba”nti āha.	858	
PA_tika-s02_02t:859	Tassāti yathāvuttanigamanavacanassa ayaṃ yojanā idāni vuccamānā yojanā veditabbā.	85	
PA_tika-s02_02t:860	457. Vokāranti vokaraṇaṃ, yena visiṭṭhatāya na vokarīyati jātibhedoti attho. Tenāha “nānatta”nti.	86	
PA_tika-s02_02t:861_0	Gorakkhādiupajīvanena ājīvavipanno, hiṃsādinā sīlavipanno, nikkhittavattatādinā ācāravipannoti.	861	
PA_tika-s02_02t:861_1	Sāmaññajotanā visese niviṭṭhā hotīti āha “gorakkhanti khettarakkha”nti. “Goti hi	861	
PA_tika-s02_02t:861_2	pathaviyā nāma”nti. Tehi tehi upāyehi sikkhitabbaṭṭhena sippaṃ, tattha kosallaṃ.	861	
PA_tika-s02_02t:861_3	Paresaṃ īsanaṭṭhena hiṃsanaṭṭhena isso, so assa atthīti isso yodhājīviko, issassa	861	
PA_tika-s02_02t:861_4	kammaṃ paharaṇaṃ, usuṃ sattiñca nissāya pavattā jīvikā issattaṃ. Tenāha “āvudhajīvika”nti.	861	
PA_tika-s02_02t:861_5	Yaṃ nissāya assa jīvikā, tadeva dassetuṃ “usuñca sattiñcā”ti vuttaṃ.	861	
PA_tika-s02_02t:862_0	Brahmaṃ vuccati vedo, taṃ aṇati jānātīti brāhmaṇo, jānanañca porāṇehi brāhmaṇehi	862	
PA_tika-s02_02t:862_1	vihitaniyāmena brāhmaṇehi katopasamena anuṭṭhānatapena yathā “ājīvasīlācāravipanno	862	
PA_tika-s02_02t:862_2	natthī”ti brāhmaṇadhammikehi lokiyapaṇḍitehi ca sampaṭicchito, tathā paṭipajjanamevāti	862	
PA_tika-s02_02t:862_3	āha “evaṃ brāhmaṇasamayena…pe… sādhetvā”ti. Evaṃ santeti evaṃ ājīvasīlācāravipannassa	862	
PA_tika-s02_02t:862_4	abrāhmaṇabhāve sati na jātiyā brāhmaṇo hoti, guṇehi pana ājīvasīlācārasampattisaṅkhātehi	862	
PA_tika-s02_02t:862_5	brāhmaṇo hoti, tasmā guṇānaṃyeva brāhmaṇabhāvakaraṇato catuvaṇṇavibhāge yattha katthaci	862	
PA_tika-s02_02t:862_6	kule jāto yo sīlādiguṇasampannatāya guṇavā, so vuttalakkhaṇena nippariyāyato bāhitapāpatāya	862	
PA_tika-s02_02t:862_7	brāhmaṇoti ayamettha brāhmaṇabhāve ñāyoti, evaṃ ñāyaṃ atthato āpannaṃ katvā. Nanti	862	
PA_tika-s02_02t:862_8	tameva yathāvuttaṃ ñāyaṃ. Yo brāhmaṇassa saṃvaṇṇitāyāti mātuyā ubhatosujātatādikulavaṇṇena	862	
PA_tika-s02_02t:862_9	saṃvaṇṇitāya pasatthāya yathārūpāya brāhmaṇassa mātā bhavituṃ yuttā, tathārūpāya	862	
PA_tika-s02_02t:862_10	mātarisambhūto. Etena catunnaṃ yonīnaṃ yattha katthaci visesaniṭṭhā katā. Tenāha	8621	
PA_tika-s02_02t:862_11	“tatrāpi visesenā”ti. Evaṃ sāmaññato visesaniṭṭhāvasena “yonijaṃ mattisambhava”nti	8621	
PA_tika-s02_02t:862_12	padassa atthaṃ vatvā idāni sāmaññajotanaṃ anādiyitvā visesajotanāvaseneva atthaṃ	8621	
PA_tika-s02_02t:862_13	vattuṃ “yācāya”ntiādi vuttaṃ. Parisuddhauppattimaggasaṅkhātā yoni vuttāti anupakkuṭṭhabhāvena	8621	
PA_tika-s02_02t:862_14	parisuddhauppattimaggasaṅkhātā yā cāyaṃ yoni vuttāti sambandho. Tatopi jātasambhūtattāti	8621	
PA_tika-s02_02t:862_15	tato yonito jātattā mātāpettisampattito sambhūtattā.	8621	
PA_tika-s02_02t:863_0	Visiṭṭhattāti samudāyabhūtā manussā rāgādinā visiṭṭhattā. Rāgādinā saha kiñcanenāti	863	
PA_tika-s02_02t:863_1	sakiñcano. Tatheva rāgādisaṅkhātena palibodhanaṭṭhena saha palibodhenāti sapalibodho.	863	
PA_tika-s02_02t:863_2	Sabbagahaṇapaṭinissaggenāti upādānasaṅkhātassa sabbassa gahaṇassa paṭinissajjanena.	863	
PA_tika-s02_02t:863_3	Yasmā bāhitapāpo attano santānato bahikatapāpo, tasmā tamahaṃ brūmi brāhmaṇanti attho	863	
PA_tika-s02_02t:863_4	vattabbo. Evarūpo etissā kathāya upadeso nānappakārato vibhatto, tasmā tattha tattha	863	
PA_tika-s02_02t:863_5	vuttanayeneva veditabbo.	863	
PA_tika-s02_02t:864	458. Gahitadaṇḍesūti paresaṃ daṇḍena viheṭhanaṃ anidhāya ādinnadaṇḍesu.	86	
PA_tika-s02_02t:865	459. Kiñci gahaṇanti taṇhāgāhādīsu kiñci gāhaṃ.	86	
PA_tika-s02_02t:866_0	Yena kāmabhavena mānusakehi pañcahi kāmaguṇehi yuñjati, taṃ mānusakaṃ yogaṃ. “Mānusakaṃ	866	
PA_tika-s02_02t:866_1	yoga”nti ettha ca ekadesaṃ gahetvā vuttaṃ, esa nayo “dibbayoga”nti etthāpi. Sabbayogavisaṃyuttanti	866	
PA_tika-s02_02t:866_2	padadvayena vuttehi sabbakilesayogehi vippayuttaṃ.	866	
PA_tika-s02_02t:867	Ratinti abhiratiṃ āsattiṃ. Kusalabhāvanāyāti kāyabhāvanādi kusaladhammabhāvanāya ukkaṇṭhitaṃ. Vīriyavantanti vīriyasabbhāvena vīraṃ niddisati, vīrabhāvo hi vīriyanti.	86	
PA_tika-s02_02t:868	Sundaraṃ ṭhānanti nibbānaṃ. Sundarāya paṭipattiyā ariyapaṭipattiyā.	86	
PA_tika-s02_02t:869	Nibbattinti pariyosānaṃ. Atīteti atītakoṭṭhāse. Kiñcanakārakoti palibodhahetubhūto.	86	
PA_tika-s02_02t:870	Asekkhe sīlakkhandhādike mahante guṇe. Pañcannaṃ mārānaṃ vijitattā vijitavijayaṃ.	87	
PA_tika-s02_02t:871_0	460. Idaṃ ajānantāti “jātiyā brāhmaṇo”ti idaṃ lokasamaññāmattanti ajānantā. Ye brāhmaṇesu	871	
PA_tika-s02_02t:871_1	nāmagottaṃ nāma tatiyaṃ diṭṭhābhinivesaṃ janenti, sāva nesaṃ diṭṭhi. Kataṃ abhisaṅkhatanti	871	
PA_tika-s02_02t:871_2	parikappanavaseneva kataṃ ṭhapitaṃ tadupacitaṃ, na hetupaccayasamāyogena. Samuccāti	871	
PA_tika-s02_02t:871_3	sammutiyā. Kā pana sā sammutīti āha “samaññāyā”ti, lokasamaññātenāti attho. Sammā	871	
PA_tika-s02_02t:871_4	pana paramatthato ajānantānaṃ nāmagottaṃ evaṃ kappetīti āha “no ce”tiādi. Taṃ pana	871	
PA_tika-s02_02t:871_5	asantampi paramatthato santatāyeva abhinivisanti, tesamayaṃ dosoti dassetuṃ “evaṃ	871	
PA_tika-s02_02t:871_6	pakappita”ntiādi vuttaṃ. Tenāha bhagavā – “janapadaniruttiṃ nābhiniveseyyā”ti. Ajānantā	871	
PA_tika-s02_02t:871_7	noti ettha no-saddo avadhāraṇattho – “na no samaṃ atthi tathāgatenā”tiādīsu viyāti	871	
PA_tika-s02_02t:871_8	āha “ajānantāva evaṃ vadantī”ti.	871	
PA_tika-s02_02t:872_0	Nippariyāyanti bhāvanapuṃsakaniddeso, nippariyāyena ujukamevāti attho, na pubbe viya	872	
PA_tika-s02_02t:872_1	“yo hi kocī”ti pariyāyavasena. “Na jaccā”ti gāthāya pubbaddhena jātivādaṃ paṭikkhipanto	872	
PA_tika-s02_02t:872_2	pacchimaddhena kammavādaṃ patiṭṭhapento. Tatthāti tissaṃ gāthāyaṃ. Upaḍḍhagāthāya	872	
PA_tika-s02_02t:872_3	vitthāraṇatthanti upaḍḍhagāthāya atthaṃ vitthāretuṃ “kassako kammunā”ti vuttaṃ. Tattha	872	
PA_tika-s02_02t:872_4	purimāya catūhi pādehi, pacchime dvīhi dvinnampi sādhāraṇato attho vitthārito. Tattha	872	
PA_tika-s02_02t:872_5	kasikammādīti ādi-saddena sippakammavāṇijādi saṅgaho.	872	
PA_tika-s02_02t:873_0	Paṭiccasamuppādapadhānavacanaviññeyyo paccayo paṭiccasamuppādasaddassa attho paccayuppannāpekkhāya	873	
PA_tika-s02_02t:873_1	hotīti āha – “iminā paccayena etaṃ hotī”ti. Yaṃ panettha vattabbaṃ, taṃ visuddhimagge	873	
PA_tika-s02_02t:873_2	taṃsaṃvaṇṇanāyañca vuttanayena veditabbaṃ. Sammānāvamānārahakuleti sammānārahe khattiyādikule,	873	
PA_tika-s02_02t:873_3	avamānārahe caṇḍālādikule kammavasena upapatti hoti kammassa vipaccamānokāsakaratāya	873	
PA_tika-s02_02t:873_4	vinā tādisāya uccanīcakulanibbattiyā abhāvato. Aḍḍhadaliddatādi aññāpi hīnapaṇītatā.	873	
PA_tika-s02_02t:874_0	Kammunāti cettha yathā lokapajāsattasaddehi eko evattho vutto, evaṃ sesasaddehipi,	874	
PA_tika-s02_02t:874_1	adhippāyaviseso pana tattha atthīti dassetuṃ “purimapadena cetthā”tiādi vuttaṃ. Nāyaṃ	874	
PA_tika-s02_02t:874_2	loko brahmanimmito kammena uppajjanato. Na hi sannihitakāraṇānaṃ phalānaṃ aññena	874	
PA_tika-s02_02t:874_3	uppattidiṭṭhi yujjati. Tenāha “diṭṭhiyā paṭisedho veditabbo”ti. Yaṃ panettha vattabbaṃ	874	
PA_tika-s02_02t:874_4	taṃ visuddhimaggasaṃvaṇṇanādīsuvuttanayena veditabbaṃ. Tathā lokassa paṭhamuppatti	874	
PA_tika-s02_02t:874_5	na brahmunāti “kammunā hi tāsu tāsū”tiādi vuttaṃ. Tatiyena “ayaṃ loko ādito pabhuti	874	
PA_tika-s02_02t:874_6	pabhavakammunā vattatī”ti vuttamatthaṃ nigameti.Vuttassevatthassa sūcanañhi nigamanaṃ.	874	
PA_tika-s02_02t:874_7	Taṃ pana niyamatthaṃ hotīti āha “kammeneva baddhā hutvā pavattanti, na aññathā”ti.	874	
PA_tika-s02_02t:874_8	Catutthena padena. Yāyatoti gacchato. Nibbattatoti nibbattantassa. Pavattatoti pavattantassa.	874	
PA_tika-s02_02t:875_0	Dhutadhammā visesato taṇhāya santattavasena vattantīti āha “tapenāti dhutaṅgatapenā”ti.	875	
PA_tika-s02_02t:875_1	Methunavirati visesato brāhmaṇānaṃ brahmacariyanti sā idha brahmacariyenāti adhippetāti	875	
PA_tika-s02_02t:875_2	āha “brahmacariyenāti methunaviratiyā”ti. Etenāti iminā “tapenā”tiādīhi catūhi padehi	875	
PA_tika-s02_02t:875_3	vuttena. Seṭṭhenāti uttamena. Saṃkilesavisuddhiyā parisuddhena. Brahmanti brahmabhāvaṃ	875	
PA_tika-s02_02t:875_4	seṭṭhabhāvaṃ. So panettha atthato brāhmaṇabhāvoti āha “brāhmaṇabhāvaṃ āvahatī”ti.	875	
PA_tika-s02_02t:876_0	Brahmā ca sakko cāti sakkagarukānaṃ sakko sakkenapi garukātabbato, brahmagarukānaṃ	876	
PA_tika-s02_02t:876_1	brahmā brahmunāpi garukātabbato. Vijānatanti paramatthabrāhmaṇassa visesaṃ jānantānaṃ	876	
PA_tika-s02_02t:876_2	viññūnaṃ. Aviññuno hi appamāṇaṃ. Tenāha – “paṇḍitāna”nti. Sesaṃ suviññeyyameva.	876	
PA_tika-s02_02t:877	Vāseṭṭhasuttavaṇṇanāya līnatthappakāsanā samattā.	87	
PA_tika-s02_02t:878	9. Subhasuttavaṇṇanā	87	
PA_tika-s02_02t:879_0	462. Tudisaññāto gāmo nigamo etassāti todeyyo, tassa attajo todeyyaputtoti āha “tudigāmā”tiādi.	879	
PA_tika-s02_02t:879_1	Ārādhakoti saṃrādhako. Dhammanisanti yasmā sampādanena paripūraṇena icchitā, tasmā	879	
PA_tika-s02_02t:879_2	vuttaṃ “sampādako paripūrako”ti. Ñāyati nicchayena gameti nibbānaṃ, taṃ vā ñāyati	879	
PA_tika-s02_02t:879_3	paṭivijjhīyati etenāti ñāyo, tato etassa sampādakahetubhāvato ñāyo dhammo ariyamaggo	879	
PA_tika-s02_02t:879_4	taṃ ñāyaṃ dhammaṃ. Tenāha “kāraṇadhamma”nti. Anavajjanti avajjapaṭipakkhaṃ.	879	
PA_tika-s02_02t:880_0	463. Vaṭṭacārakato niyyātīti niyyānikaṃ īkārassa rassattaṃ ya-kārassa ca ka-kāraṃ	880	
PA_tika-s02_02t:880_1	katvā. Niyyāne vā niyuttaṃ, niyyānaṃ sīlanti vā niyyānikaṃ, tappaṭipakkhato aniyyānikaṃ.	880	
PA_tika-s02_02t:880_2	Sā pana atthato akusalakiriyāti āha “akusalapaṭipada”nti.	880	
PA_tika-s02_02t:881_0	Bahubhāvavācako idha mahāsaddo “mahājano”tiādīsuviyāti āha “mahantehi bahūhī”ti.	881	
PA_tika-s02_02t:881_1	Atthoti payojanaṃ. Mahantānīti bahulāni. Kiccānīti kātabbāni. Adhikaraṇānīti adhikārajīvikārūpāni.	881	
PA_tika-s02_02t:881_2	Gharāvāsakammameva pañcabalikaraṇadasaatthaṭṭhānabhāvato lokayātrāya ca sampavattiṭṭhānabhāvato	881	
PA_tika-s02_02t:881_3	jīvitavuttiyā vā hetubhāvato gharāvāsakammaṭṭhānaṃ.	881	
PA_tika-s02_02t:882	“Appakenapi medhāvī, pābhatena vicakkhaṇo;	88	
PA_tika-s02_02t:883	Samuṭṭhāpeti attānaṃ, aṇuṃ aggiṃva sandhama”nti. ;	88	
PA_tika-s02_02t:884	Gāthāya vuttanayena cūḷantevāsikassa viya.	88	
PA_tika-s02_02t:885_0	464. Ayoniso pavattitaṃ vāṇijjakammaṃ viya apāyabhūtaṃ kasikammaṃ nidassanabhāve	885	
PA_tika-s02_02t:885_1	ṭhapetvā ayonisomanasikaraṇavasena pavattaṃ gharāvāsakiccaṃ sandhāyāha – “yathā kasi…pe…	885	
PA_tika-s02_02t:885_2	evaṃ gharāvāsakammaṭṭhānampī”ti. Brāhmaṇabhatto ahosīti so kira bahū brāhmaṇe dhanaṃ	885	
PA_tika-s02_02t:885_3	datvā yaññaṃ kāresi. Uparīti “upari upaṭṭhātīti vadehī”ti brāhmaṇehi attano samayena	885	
PA_tika-s02_02t:885_4	ācikkhāpitopi yathā upaṭṭhitameva kathetvā kālaṃ katvā niraye nibbatto, atha brāhmaṇā	885	
PA_tika-s02_02t:885_5	– “iminā amhākaṃ yaññe doso dinno”ti kujjhitvā tassa kaḷevaraṃ susānaṃ netuṃ nādaṃsu.	885	
PA_tika-s02_02t:885_6	Athassa ñātakehi sahasse dinne taṃ sahassaṃ gahetvā gehato nīharituṃ adaṃsu. Kassapasammāsambuddhakāle	885	
PA_tika-s02_02t:885_7	chattiṃsa itthiyo “ekā vatthaṃ adāsi, ekā gandhaṃ, ekā sumanamāla”ntiādinā taṃ taṃ	885	
PA_tika-s02_02t:885_8	dānamayaṃ puññaṃ katvā āyupariyosāne tāvatiṃsabhavane sakkassa devarañño paricārikā	885	
PA_tika-s02_02t:885_9	hutvā nibbattiṃsu sahassaaccharāparivārikā, sakkassa devarañño vejayantarathaṃ pesetvā	885	
PA_tika-s02_02t:885_10	pakkosāpitena guttilācariyabhūtena mahābodhisattena pucchitā taṃ taṃ attanā kataṃ	8851	
PA_tika-s02_02t:885_11	puññaṃ byākariṃsu. Taṃ sandhāya vuttaṃ “sakalāya guttilavimānakathāya dīpetabba”nti.	8851	
PA_tika-s02_02t:885_12	Vaṇijjakammaṭṭhānaṃ vipajjamānanti ettha tassa vipajjamānākāro heṭṭhā vutto. Evaṃ	8851	
PA_tika-s02_02t:885_13	pabbajjakammaṭṭhānampi vipajjamānaṃ appaphalaṃ hotīti ānetvā sambandho. Sīlesu aparipūrakārinotiādi	8851	
PA_tika-s02_02t:885_14	tassa vipajjanākāradassanaṃ. Jhānādisukhanti ettha ādi-saddena abhiññāvipassanādisukhassa	8851	
PA_tika-s02_02t:885_15	viya sabrahmacārīhi saddhiṃ sīlasampadādisukhassa saṅgaho daṭṭhabbo. Arahattampi	8851	
PA_tika-s02_02t:885_16	pāpuṇāti pageva sekkhaputhujjanasampattiyoti adhippāyo.	8851	
PA_tika-s02_02t:886_0	Cāgasīsenāti padhānabhūtena cāgena dānena taṃ avassayaṃ katvā. Ettha te na koci aphāsukabhāvoti.	886	
PA_tika-s02_02t:886_1	Ujukaṃ katvā aviruddhaṃ katvā, sampayojetvāti attho. Tapacariyanti aggiparicaraṇaṃ,	886	
PA_tika-s02_02t:886_2	tapacariyañca brahmacariyaggahaṇā duṭṭhullabhāvato.	886	
PA_tika-s02_02t:887_0	466. Ajānanabhāvanti asabbaññubhāvaṃ. Bhagavato pana sabbaññubhāvo sadevake loke	887	
PA_tika-s02_02t:887_1	jalatale pakkhittatelaṃ viya pattharitvā ṭhito, na me idaṃ patirūpaṃ, tato parivattissāmīti	887	
PA_tika-s02_02t:887_2	“brāhmaṇo, bho, gotamā”tiādimāha. Paccāharituṃ paṭipakkhena apaharituṃ. Setapokkharasadisoti	887	
PA_tika-s02_02t:887_3	puṇḍarīkapattasadisavaṇṇo. Suvaṭṭitāti vaṭṭabhāvayuttaṭṭhāne suvaṭṭā. Nāmakaṃyevāti	887	
PA_tika-s02_02t:887_4	nāmamattameva vacanamattameva. Tathābhūtānaṃ bhāvassapi abhāvena nihīnaṃ nāma hoti,	887	
PA_tika-s02_02t:887_5	nāma-saddo nihīnapariyāyo. Tenāha – “lāmakaṃyevā”ti.	887	
PA_tika-s02_02t:888_0	467. Katamā vācā tesaṃ seyyoti tesaṃ caṅkiyādīnaṃ brāhmaṇamahāsālānaṃ vuccamānavibhāgāsu	888	
PA_tika-s02_02t:888_1	vācāsu katamā vācā seyyoti. “Seyyā”ti liṅgavipallāsena vuttaṃ. Sammutiyāti avilaṅghitasādhumariyādāya	888	
PA_tika-s02_02t:888_2	lokasammutiyā. Tenāha “lokavohārenā”ti. Mantāti mantāsaṅkhātāya paññāya mantetvā	888	
PA_tika-s02_02t:888_3	jānitvā. Tenāha “tulayitvā”ti. Atthasaṃhitanti hetusañhitaṃ. Taṃ pana ekaṃsato yuttiyuttaṃ	888	
PA_tika-s02_02t:888_4	hotīti āha – “kāraṇanissita”nti. Āvutotiādīsu ādito abhimukhaṃ ñāṇagatiyā vibandhanena	888	
PA_tika-s02_02t:888_5	āvuto, āvariyena visesato ñāṇagatiyā nibandhanena nivuto, evaṃ ophuṭo paliguṇṭhito.	888	
PA_tika-s02_02t:888_6	Pariyonaddhoti samantato onaddho chādito. Tenāha “paliveṭhito”ti.	888	
PA_tika-s02_02t:889_0	468. Sace etaṃ kāraṇamatthīti “nissaṭṭhatiṇakaṭṭhupādāno aggi jalatī”ti etaṃ kāraṇaṃ	889	
PA_tika-s02_02t:889_1	sace atthi yadi siyā, so aparo tiṇakaṭṭhupādāno aggi yadi bhaveyya. Sadoso sādīnavo	889	
PA_tika-s02_02t:889_2	saparikkileso. Parisuddhoti upakkilesābhāvena sabbaso suddho. Jāti ādīnaṃ abhāvenāti	889	
PA_tika-s02_02t:889_3	jātipaccayānaṃ kammakilesānaṃ niggamena.	889	
PA_tika-s02_02t:890	469. Na niccalā tiṭṭhantīti tattha pakkhipitabbassa labbhamānattā yathāpaññattaṃ hutvā niccalā akampiyā na tiṭṭhanti. Taṃ dosaṃ taṃ ūnatādosaṃ.	89	
PA_tika-s02_02t:891_0	Aññasmiṃ asatīti atthabhañjakamusāvāde asati. So hi attano santakassa adātukāmatādivasena	891	
PA_tika-s02_02t:891_1	pavattassa akammapathappattassa musāvādabhāvassa viparīto añño idha adhippeto. Tathā	891	
PA_tika-s02_02t:891_2	hi itaro yebhuyyena vaḷañjitabbato voharitabbato vaḷañjakamusāvādoti āha. Na kadāci	891	
PA_tika-s02_02t:891_3	musāvādīti dve kathā na kathenti. Bāhirakānaṃ anavajjatapasammatāyapi nissitoti vattuṃ	891	
PA_tika-s02_02t:891_4	āha “sīlavā tapanissitako hoti”ti. Vivaṭamukhā mantajjhenamaṇḍitā sabbaso sajjhāyā	891	
PA_tika-s02_02t:891_5	honti, na itareti āha “pabbajitā niccaṃ sajjhāyantī”ti.	891	
PA_tika-s02_02t:892_0	470. Ciraṃ nikkhantoti niggato hutvā cirakāle. Na sabbaso paccakkhā honti satisammohato	892	
PA_tika-s02_02t:892_1	maggānañca aññathā karaṇato. Cirāyitattanti “ayaṃ maggo”ti kathanassa cirāyanaṃ.	892	
PA_tika-s02_02t:892_2	Vitthāyitattanti asappaṭibhānaṃ. Taṃ pana saupamāha dassetuṃ “yathā”tiādi vuttaṃ.	892	
PA_tika-s02_02t:893_0	Balasampannoti kāyabalena samannāgato. Pamāṇakataṃ kammaṃ nāma pamāṇakarānaṃ rāgādikilesānaṃ	893	
PA_tika-s02_02t:893_1	avikkhambhitattā “pamāṇakataṃ kammaṃ nāma kāmāvacara”nti āha, tesaṃ pana vikkhambhitattā	893	
PA_tika-s02_02t:893_2	vuttaṃ “appamāṇakataṃ kammaṃ nāma rūpārūpāvacara”nti. Tatthāpi visesato appamaññābhāvanā	893	
PA_tika-s02_02t:893_3	sambhavatīti āha “tesupī”tiādi. Nirīhakattā yathā appamāṇasamaññā labbhati, taṃ dassetuṃ	893	
PA_tika-s02_02t:893_4	“pamāṇaṃ…pe… vuccatī”ti āha. Na ohīyati na tiṭṭhatīti katūpacitampi kāmāvacarakammaṃ	893	
PA_tika-s02_02t:893_5	yathādhigate mahaggatajjhāne aparihīne taṃ abhibhavitvā āsīdetvā passe ohīyakaṃ katvā	893	
PA_tika-s02_02t:893_6	paṭisandhiṃ dātuṃ samatthabhāvena na tiṭṭhati. Laggitunti āvarituṃ. Ṭhātunti patiṭṭhātuṃ.	893	
PA_tika-s02_02t:893_7	Pharitvāti paṭippharitvā. Pariyādiyitvāti tassa sāmatthiyaṃ khepetvā. Kammassa pariyādiyanaṃ	893	
PA_tika-s02_02t:893_8	nāma vipākuppādabandhanamevāti āha – “tassa vipākaṃ paṭibāhitvā”ti. Sesaṃ suviññeyyameva.	893	
PA_tika-s02_02t:894	Subhasuttavaṇṇanāya līnatthappakāsanā samattā.	89	
PA_tika-s02_02t:895	10. Saṅgāravasuttavaṇṇanā	89	
PA_tika-s02_02t:896_0	473. Abhippasannāti abhisamecca pasannā. Tenāha – “aveccappasādavasena pasannā”ti.	896	
PA_tika-s02_02t:896_1	Brāhmaṇī vigatamalamaccheratāya “tuyhaṃ deyyadhammaṃ ruccanakaṭṭhāne dehī”ti āha.	896	
PA_tika-s02_02t:896_2	Maggeneva hissā macchariyassa pahīnattā buddhapakkhabrāhmaṇapakkhavasena ubhatopakkhikā.	896	
PA_tika-s02_02t:897_0	Kiṃsūti kinti pucchāvacanaṃ. Chetvā anādiyitvā vināsetvā. Sukhaṃ setīti cittasantāpābhāvena	897	
PA_tika-s02_02t:897_1	sukhena supati. Na socatīti tato eva sokaṃ nāma vināseti. Kodhanti kujjhanalakkhaṇaṃ	897	
PA_tika-s02_02t:897_2	kodhaṃ. Chetvā samucchinditvā. Sukhaṃ setīti kodhapariḷāhena apariḍayhamānattā sukhaṃ	897	
PA_tika-s02_02t:897_3	supati. Kodhavināsena vinaṭṭhadomanassattā na socati. Visamūlassāti dukkhavipākassa.	897	
PA_tika-s02_02t:897_4	Madhuraggassāti akkosakassa paccakkosanena, pahārakassa paṭippaharaṇena yaṃ sukhaṃ	897	
PA_tika-s02_02t:897_5	uppajjati, taṃ sandhāyeva “madhuraggo”ti vutto. Imasmiñhi ṭhāne pariyosānaṃ “agga”nti	897	
PA_tika-s02_02t:897_6	vuttaṃ. Ariyāti buddhādayo ariyā.	897	
PA_tika-s02_02t:898_0	Pañhaṃ kathesīti brāhmaṇo kira cintesi – “samaṇo gotamo lokapūjito, na sakkā yaṃ	898	
PA_tika-s02_02t:898_1	vā taṃ vā vatvā santajjetuṃ, ekaṃ saṇhapañhaṃ pucchissāmī”ti. So ekaṃ pucchāgāthaṃ	898	
PA_tika-s02_02t:898_2	abhisaṅkharitvā “sace asukassa nāma vadhaṃ rocemīti vakkhati, ye tuyhaṃ na ruccanti,	898	
PA_tika-s02_02t:898_3	te māretukāmosi, lokavadhāya uppanno kiṃ tuyhaṃ samaṇabhāvenāti niggahessāmi. Sace	898	
PA_tika-s02_02t:898_4	na kassaci vadhaṃ rocemīti vakkhati, atha naṃ tvaṃ rāgādīnampi vadhaṃ na icchasi,	898	
PA_tika-s02_02t:898_5	tasmā samaṇo hutvā āhiṇḍasīti niggaṇhissāmīti imaṃ ubhatokoṭikaṃ pañhaṃ puṭṭho samaṇo	898	
PA_tika-s02_02t:898_6	gotamo neva gilituṃ na uggilituṃ sakkhissatī”ti evaṃ cintetvā imaṃ payhaṃ pucchi.	898	
PA_tika-s02_02t:898_7	Tassa bhagavā ajjhāsayānurūpaṃ kathesi. So pañhabyākaraṇena ārādhitacitto pabbajjaṃ	898	
PA_tika-s02_02t:898_8	yāci. Satthā taṃ pabbājesi, so pabbajjākiccaṃ matthakaṃ pāpesi. Tena vuttaṃ “pabbajitvā arahattaṃ patto”ti.	898	
PA_tika-s02_02t:899_0	Avabhūtāti adhobhūtā. Adhobhāvo sattānaṃ avaḍḍhi avamaṅgalanti āha – “avaḍḍhibhūtā	899	
PA_tika-s02_02t:899_1	avamaṅgalabhūtāyevā”ti. Paribhūtāti paribhavappattā. Vijjamānānanti pāḷiyaṃ anādare	899	
PA_tika-s02_02t:899_2	sāmivacananti tadatthaṃ dassento “vijjamānesū”tiāha. Pakaṭṭhaṃ, pavaḍḍhaṃ vā ñāṇanti	899	
PA_tika-s02_02t:899_3	paññāṇanti bhagavato ñāṇaṃ visesetvā vuttaṃ.	899	
PA_tika-s02_02t:900_0	474. Abhijānitvāti abhivisiṭṭhena ñāṇena jānitvā. Vositavosānāti katakaraṇīyatāya	900	
PA_tika-s02_02t:900_1	sabbaso parisositaniṭṭhā. Pāramisaṅkhātanti paramukkaṃsabhāvato pāramīti saṅkhātaṃ.	900	
PA_tika-s02_02t:900_2	Tenāha “sabbadhammānaṃ pārabhūta”nti. Brahmacariyassāti sāsanabrahmacariyassa ādibhūtaṃ.	900	
PA_tika-s02_02t:900_3	Tenāha “uppādakā janakā”ti. “Idamevaṃ bhavissati idameva”nti takkanaṃ takko, so etassa	900	
PA_tika-s02_02t:900_4	atthīti takkī. Yasmā so taṃ taṃ vatthuṃ tathā tathā takkitvā gaṇhati, tasmā vuttaṃ	900	
PA_tika-s02_02t:900_5	“takkagāhī”ti. Vīmaṃsanasīlo vīmaṃsī paccakkhabhūtamatthaṃ vīmaṃsanabhūtāya paññāya	900	
PA_tika-s02_02t:900_6	kevalaṃ vīmaṃsanato. Tenāha “paññācāraṃ carāpetvā evaṃvādī”ti. Yathāvuttatakkīvīmaṃsībhāvena	900	
PA_tika-s02_02t:900_7	takkapariyāhataṃ vīmaṃsānucaritaṃ sayaṃpaṭibhānaṃ evametanti vatvā.	900	
PA_tika-s02_02t:901_0	485. Aṭṭhitapadhānavatanti aññattha kismiñci puggale aṭṭhitapadhānavataṃ anaññasādhāraṇaṃ	901	
PA_tika-s02_02t:901_1	bhoto gotamassa padhānaṃ ahosi. Sappurisapadhānavataṃ ahosi sappurisapadhānavatādhigatānaṃ	901	
PA_tika-s02_02t:901_2	etādisānaṃ arahataṃ acchariyapuggalānaṃyeva āveṇikapadhānavataṃ ahosi. Ajānantova	901	
PA_tika-s02_02t:901_3	pakāsetīti ayaṃ pucchitamatthaṃ sayaṃ paccakkhato ajānanto eva kevalaṃ saddaṃ uppādetvāva	901	
PA_tika-s02_02t:901_4	pakāsesīti saññāya āha. Ajānanabhāve santeti ime adhidevāti paccakkhato jānane asati.	901	
PA_tika-s02_02t:901_5	Paṇḍitena manussenāti lokavohārakusalena manussena, tvaṃ pana lokavohārepi akusalo.	901	
PA_tika-s02_02t:901_6	Vacanatthañhi ajānanto yaṃ kiñci vadati. Uccena sammatanti uccaṃ supākaṭaṃ sabbaso	901	
PA_tika-s02_02t:901_7	taruṇadārakehipi sammataṃ. Ñātametaṃ yadidaṃ atthi devāti. Tenāha “susudārakāpī”tiādi.	901	
PA_tika-s02_02t:901_8	Devāti upapattidevā. Adhidevā nāma sammutidevehi adhikadevāti katvā, tadaññe ca manusse	901	
PA_tika-s02_02t:901_9	adhikabhāve kimeva vattabbaṃ. Sesaṃ suviññeyyameva.	901	
PA_tika-s02_02t:902	Papañcasūdaniyā majjhimanikāyaṭṭhakathāya	90	
PA_tika-s02_02t:903	Saṅgāravasuttavaṇṇanāya līnatthappakāsanā samattā.	90	
PA_tika-s02_02t:904	Niṭṭhitā ca brāhmaṇavaggavaṇṇanā.	90	
PA_tika-s02_02t:905	Majjhimapaṇṇāsaṭīkā samattā.	90	
