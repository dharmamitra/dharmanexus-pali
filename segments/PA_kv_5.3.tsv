segmentnr	original	folio	analyzed
PA_kv_5.3:0.1	Kathāvatthu	0	
PA_kv_5.3:0.2	Mahāpaṇṇāsaka	0	
PA_kv_5.3:0.3	Pañcamavagga	0	
PA_kv_5.3:0.4	Viparītakathā	0	
PA_kv_5.3:1.1	Pathavīkasiṇaṁ samāpattiṁ samāpannassa viparīte ñāṇanti?	1	
PA_kv_5.3:1.2	Āmantā.	1	
PA_kv_5.3:1.3	Anicce niccanti vipariyesoti?	1	
PA_kv_5.3:1.4	Na hevaṁ vattabbe …pe…	1	
PA_kv_5.3:1.5	dukkhe sukhanti …pe…	1	
PA_kv_5.3:1.6	anattani attāti …pe…	1	
PA_kv_5.3:1.7	asubhe subhanti vipariyesoti?	1	
PA_kv_5.3:1.8	Na hevaṁ vattabbe …pe….	1	
PA_kv_5.3:2.1	Pathavīkasiṇaṁ samāpattiṁ samāpannassa viparīte ñāṇanti?	2	
PA_kv_5.3:2.2	Āmantā.	2	
PA_kv_5.3:2.3	Akusalanti?	2	
PA_kv_5.3:2.4	Na hevaṁ vattabbe …pe…	2	
PA_kv_5.3:2.5	nanu kusalanti?	2	
PA_kv_5.3:2.6	Āmantā.	2	
PA_kv_5.3:2.7	Hañci kusalaṁ, no ca vata re vattabbe—	2	
PA_kv_5.3:2.8	“pathavīkasiṇaṁ samāpattiṁ samāpannassa viparīte ñāṇan”ti.	2	
PA_kv_5.3:3.1	Anicce niccanti vipariyeso, so ca akusaloti?	3	
PA_kv_5.3:3.2	Āmantā.	3	
PA_kv_5.3:3.3	Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?	3	
PA_kv_5.3:3.4	Na hevaṁ vattabbe …pe…	3	
PA_kv_5.3:3.5	dukkhe sukhanti …pe…	3	
PA_kv_5.3:3.6	anattani attāti …pe…	3	
PA_kv_5.3:3.7	asubhe subhanti vipariyeso, so ca akusaloti?	3	
PA_kv_5.3:3.8	Āmantā.	3	
PA_kv_5.3:3.9	Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?	3	
PA_kv_5.3:3.10	Na hevaṁ vattabbe …pe….	3	
PA_kv_5.3:4.1	Pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?	4	
PA_kv_5.3:4.2	Āmantā.	4	
PA_kv_5.3:4.3	Anicce niccanti vipariyeso, so ca kusaloti?	4	
PA_kv_5.3:4.4	Na hevaṁ vattabbe …pe…	4	
PA_kv_5.3:4.5	pathavīkasiṇaṁ samāpattiṁ samāpannassa viparīte ñāṇaṁ, tañca akusalanti?	4	
PA_kv_5.3:4.6	Āmantā.	4	
PA_kv_5.3:4.7	Dukkhe sukhanti …pe…	4	
PA_kv_5.3:4.8	anattani attāti …pe…	4	
PA_kv_5.3:4.9	asubhe subhanti vipariyeso, so ca kusaloti?	4	
PA_kv_5.3:4.10	Na hevaṁ vattabbe …pe….	4	
PA_kv_5.3:5.1	Pathavīkasiṇaṁ samāpattiṁ samāpannassa viparīte ñāṇanti?	5	
PA_kv_5.3:5.2	Āmantā.	5	
PA_kv_5.3:5.3	Arahā pathavīkasiṇaṁ samāpattiṁ samāpajjeyyāti?	5	
PA_kv_5.3:5.4	Āmantā.	5	
PA_kv_5.3:5.5	Hañci arahā pathavīkasiṇaṁ samāpattiṁ samāpajjeyya, no ca vata re vattabbe—	5	
PA_kv_5.3:5.6	“pathavīkasiṇaṁ samāpattiṁ samāpannassa viparīte ñāṇan”ti.	5	
PA_kv_5.3:6.1	Pathavīkasiṇaṁ samāpattiṁ samāpannassa viparīte ñāṇaṁ, arahā pathavīkasiṇaṁ samāpattiṁ samāpajjeyyāti?	6	
PA_kv_5.3:6.2	Āmantā.	6	
PA_kv_5.3:6.3	Atthi arahato vipariyesoti?	6	
PA_kv_5.3:6.4	Na hevaṁ vattabbe …pe….	6	
PA_kv_5.3:7.1	Atthi arahato vipariyesoti?	7	
PA_kv_5.3:7.2	Āmantā.	7	
PA_kv_5.3:7.3	Atthi arahato saññāvipariyeso cittavipariyeso diṭṭhivipariyesoti?	7	
PA_kv_5.3:7.4	Na hevaṁ vattabbe …pe….	7	
PA_kv_5.3:8.1	Natthi arahato saññāvipariyeso cittavipariyeso diṭṭhivipariyesoti?	8	
PA_kv_5.3:8.2	Āmantā.	8	
PA_kv_5.3:8.3	Hañci natthi arahato saññāvipariyeso cittavipariyeso diṭṭhivipariyeso, no ca vata re vattabbe—	8	
PA_kv_5.3:8.4	“atthi arahato vipariyeso”ti.	8	
PA_kv_5.3:9.1	Na vattabbaṁ—	9	
PA_kv_5.3:9.2	pathavīkasiṇaṁ samāpattiṁ samāpannassa viparīte ñāṇanti?	9	
PA_kv_5.3:9.3	Āmantā.	9	
PA_kv_5.3:9.4	Pathavīkasiṇaṁ samāpattiṁ samāpajjantassa sabbeva pathavīti?	9	
PA_kv_5.3:9.5	Na hevaṁ vattabbe.	9	
PA_kv_5.3:9.6	Tena hi pathavīkasiṇaṁ samāpattiṁ samāpannassa viparīte ñāṇanti.	9	
PA_kv_5.3:10.1	Pathavīkasiṇaṁ samāpattiṁ samāpannassa viparīte ñāṇanti?	10	
PA_kv_5.3:10.2	Āmantā.	10	
PA_kv_5.3:10.3	Nanu pathavī atthi, atthi ca koci pathaviṁ pathavito samāpajjatīti?	10	
PA_kv_5.3:10.4	Āmantā.	10	
PA_kv_5.3:10.5	Hañci pathavī atthi, atthi ca koci pathaviṁ pathavito samāpajjati, no ca vata re vattabbe—	10	
PA_kv_5.3:10.6	“pathavīkasiṇaṁ samāpattiṁ samāpannassa viparīte ñāṇan”ti.	10	
PA_kv_5.3:11.1	Pathavī atthi, pathaviṁ pathavito samāpajjantassa viparītaṁ hotīti?	11	
PA_kv_5.3:11.2	Āmantā.	11	
PA_kv_5.3:11.3	Nibbānaṁ atthi, nibbānaṁ nibbānato samāpajjantassa viparītaṁ hotīti?	11	
PA_kv_5.3:11.4	Na hevaṁ vattabbe …pe…	11	
PA_kv_5.3:11.5	tena hi na vattabbaṁ—	11	
PA_kv_5.3:11.6	“pathavīkasiṇaṁ samāpattiṁ samāpannassa viparīte ñāṇan”ti.	11	
PA_kv_5.3:11.7	Viparītakathā niṭṭhitā.	11	
