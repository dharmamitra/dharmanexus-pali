segmentnr	original	folio	analyzed
PA_anya-e01_04n:0	Namo tassa bhagavato arahato sammāsambuddhassa	0	
PA_anya-e01_04n:1	Visuddhimagga-mahāṭīkā	0	
PA_anya-e01_04n:2	(Dutiyo bhāgo)	0	
PA_anya-e01_04n:3	12. Iddhividhaniddesavaṇṇanā	0	
PA_anya-e01_04n:4	Abhiññākathāvaṇṇanā	0	
PA_anya-e01_04n:5_0	365. Saṃvaṇṇanāvasena anantarasamādhikathāya āsannapaccakkhataṃ dīpento “ayaṃ samādhibhāvanā”ti	5	
PA_anya-e01_04n:5_1	āha. “Abhiññā sampādetuṃ yogo kātabbo”ti vatvā tattha payojanavisese dassetuṃ “evañhī”tiādi	5	
PA_anya-e01_04n:5_2	vuttaṃ. Kiñcāpi thiratarabhāvo, vipassanābhāvanāsukhatā ca samādhibhāvanāya ānisaṃso	5	
PA_anya-e01_04n:5_3	eva, tathāpi pañca lokiyābhiññā yathāvuttasamādhibhāvanāya ānisaṃsabhāvena pākaṭā	5	
PA_anya-e01_04n:5_4	paññātāti tāsaṃyeva vasena yogino adhigatānisaṃsatā vuttā, cuddasadhā cittaparidamanena	5	
PA_anya-e01_04n:5_5	thirataratā vuttā. Lokiyābhiññāsu vasībhāvopi samādhisseva vasībhāvo, tathā ca “samāhito	5	
PA_anya-e01_04n:5_6	yathābhūtaṃ pajānātī”ti vacanato “sukheneva paññābhāvanaṃ sampādessatī”ti vuttaṃ.	5	
PA_anya-e01_04n:5_7	Tasmāti yasmā samādhibhāvanāya ānisaṃsalābho thirataratā, sukheneva ca paññābhāvanā	5	
PA_anya-e01_04n:5_8	ijjhati, tasmā abhiññākathaṃ tāva ārabhissāma, paññābhāvanāya okāse sampattepīti adhippāyo.	5	
PA_anya-e01_04n:6_0	Bhagavatā pañca lokikābhiññā vuttāti sambandho. Na catukkajjhānamattameva idha sāsane	6	
PA_anya-e01_04n:6_1	sampādetabbaṃ, napi iddhividhañāṇameva, atha kho aññampi atthīti uttaruttaripaṇītapaṇītadhammadesanatthañca.	6	
PA_anya-e01_04n:7_0	Iddhivikubbananti iddhisaṅkhātaṃ pakativaṇṇajahanakiriyaṃ, idaṃ iddhīsu vikubbaniddhiyā	7	
PA_anya-e01_04n:7_1	padhānatāya vuttaṃ, iddhiṃ vikubbanañcāti evaṃ vā attho daṭṭhabbo. Vikubbanassa visuṃ	7	
PA_anya-e01_04n:7_2	gahaṇampi vuttakāraṇeneva daṭṭhabbaṃ. Ākāsakasiṇavasena arūpasamāpattiyo na sambhavanti,	7	
PA_anya-e01_04n:7_3	ālokakasiṇañca odātakasiṇantogadhaṃ katvā “odātakasiṇapariyantesū”ti vuttaṃ kasiṇānulomādicittaparidamanavidhino	7	
PA_anya-e01_04n:7_4	adhippetattā, ākāsanimmānādiatthaṃ pana tadubhayampi icchitabbameva. Aṭṭha aṭṭhāti	7	
PA_anya-e01_04n:7_5	yathāvuttesu kasiṇesu ekekasmiṃ aṭṭha aṭṭha samāpattiyo. Kasiṇānulomatoti kasiṇapaṭipāṭito,	7	
PA_anya-e01_04n:7_6	paṭipāṭi ca desanāvasena veditabbā. Jhānānulomo pana paṭipattivasenapi. Ukkamanaṃ	7	
PA_anya-e01_04n:7_7	ukkantaṃ, ukkantameva ukkantikaṃ, jhānassa ukkantikaṃ jhānukkantikaṃ, tato, jhānalaṅghanatoti	7	
PA_anya-e01_04n:7_8	attho. Aṅgasaṅkantito aṅgātikkamato. Cittaṃ paridametabbaṃ yadicchakaṃ yatthicchakaṃ	7	
PA_anya-e01_04n:7_9	jhānānaṃ samāpajjanādisukhatthaṃ, tesaṃ ārammaṇānañca sallakkhaṇatthaṃ. Evañhissa	7	
PA_anya-e01_04n:7_10	tattha visavitā samijjhatīti.	71	
PA_anya-e01_04n:8_0	366. Jhānaṃ samāpajjatīti kiṃ catubbidhampi jhānaṃ samāpajjati, udāhu ekekanti? Kiñcettha	8	
PA_anya-e01_04n:8_1	yadi catubbidhampi samāpajjati, aṅgasaṅkantito viseso na siyā, atha ekekaṃ ārammaṇasaṅkantito.	8	
PA_anya-e01_04n:8_2	Nāyaṃ doso ābhogavasena tesaṃ visesasiddhito. Yadā hi kasiṇānulomameva ābhujitvā	8	
PA_anya-e01_04n:8_3	tattha tattha kasiṇe jhānāni samāpajjati, na aṅgasaṅkantiṃ, tadā kasiṇānulomo. Yadā	8	
PA_anya-e01_04n:8_4	pana aṅgasaṅkantiṃ ābhujitvā jhānāni samāpajjati, tadā aṅgasaṅkanti veditabbā. Iminā	8	
PA_anya-e01_04n:8_5	nayena kasiṇānulomaārammaṇasaṅkantiādīnampi aññamaññaṃ viseso veditabbo. Idaṃ kasiṇānulomaṃ	8	
PA_anya-e01_04n:8_6	nāma cittaparidamananti adhippāyo.	8	
PA_anya-e01_04n:9_0	Tathevāti “paṭipāṭiyā aṭṭhasu kasiṇesu satakkhattumpi sahassakkhattumpī”ti etassa	9	
PA_anya-e01_04n:9_1	upasaṃhārattho tathā-saddo. Paṭilomato cettha paṭipāṭi. Tenāha “paṭilomakkamenā”ti.	9	
PA_anya-e01_04n:9_2	Ayañhettha attho – paṭhamaṃ odātakasiṇe jhānaṃ samāpajjati, tato lohitakasiṇeti yāva	9	
PA_anya-e01_04n:9_3	pathavīkasiṇā vattabbā.	9	
PA_anya-e01_04n:10	Punappunaṃ samāpajjananti “satakkhattuṃ sahassakkhattu”nti vuttaṃ bahulākāramāha.	1	
PA_anya-e01_04n:11_0	Tatthevāti pathavīkasiṇeyeva. Tatoti pacchā tatiyajjhānato vuṭṭhānantarakālaṃ. Tadevāti	11	
PA_anya-e01_04n:11_1	pathavīkasiṇameva. Tato ākiñcaññāyatananti tato pathavīkasiṇugghāṭimākāse pavattitaākāsānañcāyatanasamāpattito	11	
PA_anya-e01_04n:11_2	vuṭṭhāya viññāṇañcāyatanaṃ amanasikaritvā taṃ laṅghitvā yathāvuttaākāsānañcāyatanaviññāṇassa	11	
PA_anya-e01_04n:11_3	abhāve pavattitaṃ ākiñcaññāyatanaṃ samāpajjati. Pathavīkasiṇugghāṭimākāsakasiṇaṃ	11	
PA_anya-e01_04n:11_4	pathavīkasiṇapakkhikameva hotīti vuttaṃ “kasiṇaṃ anukkamitvā”ti. Atha vā aṭṭhasu	11	
PA_anya-e01_04n:11_5	kasiṇesu kassaci ukkamanaṃ idha kasiṇukkantikaṃ nāmāti āha “kasiṇaṃ anukkamitvā”ti.	11	
PA_anya-e01_04n:11_6	Jhānukkantikanti ettha icchitaṃ avadhāraṇena nivattetabbaṃ, ukkamanassa ca sarūpaṃ	11	
PA_anya-e01_04n:11_7	dassetuṃ “evaṃ kasiṇa”ntiādiṃ vatvā puna taṃ pakāraṃ saha nissayena sesakasiṇesu	11	
PA_anya-e01_04n:11_8	atidisanto “evaṃ āpokasiṇādi…pe… kātabbā”ti āha. Tenāha “iminā nayenā”tiādi. Yathā	11	
PA_anya-e01_04n:11_9	paṭhamajjhānamūlakaṃ pathavīkasiṇādīsu jhānukkantikaṃ dassitaṃ, evaṃ dutiyajjhānādimūlakampi	11	
PA_anya-e01_04n:11_10	taṃ yathārahaṃ dassetabbaṃ.	111	
PA_anya-e01_04n:12	Tadevāti paṭhamajjhānameva. Kasiṇukkantikepi āpokasiṇādimūlikā yojanā vuttanayeneva kātabbā, tathā yathārahaṃ dutiyajjhānādimūlikā.	1	
PA_anya-e01_04n:13_0	Lohitakasiṇato ākiñcaññāyatananti lohitakasiṇaṃ āvajjento abhimukhaṃ katvā tassa	13	
PA_anya-e01_04n:13_1	ugghāṭanena upaṭṭhite kasiṇugghāṭimākāse amanasikārena ākāsānañcāyatanajjhānaṃ samāpajjitvā	13	
PA_anya-e01_04n:13_2	tattha pubbe pavattaviññāṇassa apagamaṃ ārammaṇaṃ katvā ākiñcaññāyatanaṃ samāpajjati.	13	
PA_anya-e01_04n:14_0	Itaresanti avasiṭṭharūpāvacarajjhānānaṃ. Na hi arūpajjhānesu aṅgasaṅkanti atthi,	14	
PA_anya-e01_04n:14_1	nāpi tāni pathavīkasiṇe pavattanti. Yaṃ pana aṅgārammaṇasaṅkantivacane “nīlakasiṇaṃ	14	
PA_anya-e01_04n:14_2	ugghāṭetvā ākāsānañcāyatana”ntiādi vuttaṃ, taṃ yathālābhavasena vuttaṃ, pariyāyena	14	
PA_anya-e01_04n:14_3	vāti daṭṭhabbaṃ. Nippariyāyato pana yathā aṅgasaṅkanti rūpajjhānesu eva labbhati,	14	
PA_anya-e01_04n:14_4	evaṃ arūpajjhānesu eva ārammaṇasaṅkanti. Tassa tasseva hi jhānassa ārammaṇantare	14	
PA_anya-e01_04n:14_5	pavatti ārammaṇasaṅkanti. Tenāha “sabbakasiṇesu ekasseva jhānassa samāpajjanaṃ ārammaṇasaṅkantikaṃ nāmā”ti.	14	
PA_anya-e01_04n:15_0	Yathā pana “sabbakasiṇesū”ti iminā ākāsaviññāṇakasiṇānampi saṅgaho hotīti na sakkā	15	
PA_anya-e01_04n:15_1	vattuṃ idha aṭṭhannaṃyeva kasiṇānaṃ adhigatattā, evaṃ sabbampi arūpajjhānaṃ “ekaṃ	15	
PA_anya-e01_04n:15_2	jhāna”nti na sakkā vattuṃ aṭṭhannaṃ samāpattīnaṃ vasena cittaparidamanassa icchitattā.	15	
PA_anya-e01_04n:15_3	Tasmā āruppajjhānānaṃ vasena aṅgārammaṇasaṅkanti pariyāyena vuttāti veditabbaṃ. Tathā	15	
PA_anya-e01_04n:15_4	hi pītakasiṇugghāṭimākāse yaṃ paṭhamāruppaviññāṇaṃ, tadārammaṇaṃ viññāṇañcāyatanaṃ	15	
PA_anya-e01_04n:15_5	sandhāyāha “pītakasiṇato viññāṇañcāyatanaṃ samāpajjitvā”ti. Iminā nayena sesadvayepi	15	
PA_anya-e01_04n:15_6	attho veditabbo. Ekantarikavasenāti aññattho antara-saddo. Antarameva antarikaṃ,	15	
PA_anya-e01_04n:15_7	ekajjhaṃ antarikaṃ etasminti ekantarikaṃ, jhānasamāpajjanaṃ, tassa vasena. Yathā	15	
PA_anya-e01_04n:15_8	aṅgānaṃ, ārammaṇassa ca ekajjhaṃ aññathā viseso hoti, tathā samāpajjanavasenāti.	15	
PA_anya-e01_04n:15_9	So pana viseso heṭṭhimānaṃ tesaṃ aṅgārammaṇānaṃ samatikkamanavasena hotīti vuttaṃ	15	
PA_anya-e01_04n:15_10	“ekantarikavasena aṅgānañca ārammaṇānañca saṅkamana”nti. “Idaṃ jhānaṃ pañcaṅgika”ntiādinā	151	
PA_anya-e01_04n:15_11	aṅgesu, “idaṃ pathavīkasiṇa”ntiādinā ārammaṇesu ca vavatthāpitesu ekajjhaṃ tesaṃ	151	
PA_anya-e01_04n:15_12	vavatthāpane na koci viseso atthīti aṭṭhakathāsu ayaṃ vidhi nābhato. Evañca katvā	151	
PA_anya-e01_04n:15_13	jhānukkantikādīsu paṭilomakkamena, anulomapaṭilomakkamena ca ekantarikabhāvena labbhamānampi	151	
PA_anya-e01_04n:15_14	jhānādīnaṃ ukkamanaṃ na uddhaṭaṃ, tehi nayehi vināpi cittaparidamanaṃ ijjhatīti papañcaparihāratthaṃ	151	
PA_anya-e01_04n:15_15	vā te aṭṭhakathāsu anāgatāti daṭṭhabbaṃ.	151	
PA_anya-e01_04n:16_0	367. Abhāvitabhāvano jhānābhiññāsu akatādhikāro. Tattha upanissayarahitopīti keci.	16	
PA_anya-e01_04n:16_1	Ādibhūtaṃ yogakammaṃ ādikammaṃ, taṃ etassa atthīti ādikammiko, pubbe akataparicayo	16	
PA_anya-e01_04n:16_2	bhāvanaṃ anuyuñjanto. Tenāha “yogāvacaro”ti. Kasiṇaparikammampi bhāroti dosavivajjanādividhinā	16	
PA_anya-e01_04n:16_3	kasiṇamaṇḍale paṭipatti yāva uggahanimittuppatti kasiṇaparikammaṃ, tampi nāma bhāro,	16	
PA_anya-e01_04n:16_4	pageva iddhivikubbanāti adhippāyo. Nimittuppādananti paṭibhāganimittuppādanaṃ. Taṃ	16	
PA_anya-e01_04n:16_5	vaḍḍhetvāti taṃ nimittaṃ, bhāvanañca vaḍḍhetvā. Na hi bhāvanāya vināva nimittavaḍḍhanaṃ	16	
PA_anya-e01_04n:16_6	labbhati. Keci upacārasamādhiṃ labhitvā appanāsamādhiṃ adhigantuṃ na sakkonti, tādisāpi	16	
PA_anya-e01_04n:16_7	bahū hontevāti āha “appanādhigamo bhāro”ti. Appanādhigamoti vā aṭṭhannaṃ samāpattīnaṃ	16	
PA_anya-e01_04n:16_8	adhigamamāha. Aññova samāpattīnaṃ upanissayo, añño abhiññānanti āha “paridamitacittassāpi	16	
PA_anya-e01_04n:16_9	iddhivikubbanaṃ nāma bhāro”ti. Khippaṃ nisanti nisāmanaṃ jhānacakkhunā pathavīkasiṇādijhānārammaṇassa	16	
PA_anya-e01_04n:16_10	dassanaṃ etassāti khippanisanti, sīghataraṃ jhānaṃ samāpajjitā, tassa bhāvo khippanisantibhāvo.	161	
PA_anya-e01_04n:16_11	Ambatarunicitaṃ mahāmahindattherādīhi otiṇṇaṭṭhānaṃ therambatthalaṃ. Yathā paṭipakkhavijayāya	161	
PA_anya-e01_04n:16_12	yodhājīvā nimmalameva asitomarādiṃ gahetvā vicaranti, evaṃ bhikkhunāpi kilesavijayāya	161	
PA_anya-e01_04n:16_13	nimmalāva jhānābhiññā vaḷañjitabbāti imamatthaṃ dassetuṃ “tasmā”tiādi vuttaṃ.	161	
PA_anya-e01_04n:17_0	Patiṭṭhābhāvoti idha parassa upaddavūpasamanaṃ adhippetaṃ. Taṃ hi khippanisantibhāvatopi	17	
PA_anya-e01_04n:17_1	garutaraṃ accāyikakiccasādhanavasena vidhātabbato durabhisambhavatarattā. Taṃ pana	17	
PA_anya-e01_04n:17_2	rakkhitattheranidassaneneva siddhampi tato garutarena aṅgāravassaparittāṇena vibhāvetuṃ	17	
PA_anya-e01_04n:17_3	“giribhaṇḍavāhanapūjāya…pe… thero viyā”ti āha. Giribhaṇḍavāhanapūjā nāma cetiyagirimādiṃ	17	
PA_anya-e01_04n:17_4	katvā sakaladīpe, samudde ca yāva yojanā mahatī dīpapūjā. Pathaviṃ māpetvāti mārena	17	
PA_anya-e01_04n:17_5	pavattitaṃ aṅgāravassaṃ phuliṅgamattenapi yāva manusse na pāpuṇāti, tāvadeva ākāse	17	
PA_anya-e01_04n:17_6	pathaviṃ nimminitvā.	17	
PA_anya-e01_04n:18_0	Balavapubbayogānanti garutarūpanissayānaṃ, iddhividhādīnaṃ hetubhūtamahābhinīhārānanti	18	
PA_anya-e01_04n:18_1	attho. Aggasāvakādīnanti ādi-saddena ekacce mahāsāvake saṅgaṇhāti. Bhāvanānukkamo	18	
PA_anya-e01_04n:18_2	yathāvuttaṃ cittaparidamanaṃ. Paṭisambhidādīti ādi-saddena ṭhānāṭhānañāṇādīnampi	18	
PA_anya-e01_04n:18_3	saṅgaho veditabbo, na sesābhiññānameva. Sāvakānampi hi ṭhānāṭhānañāṇādīni padesavasena	18	
PA_anya-e01_04n:18_4	ijjhanti. Tasmāti yasmā pubbahetusampannasseva yathāvuttaṃ bhāvanānukkamaṃ vinā abhiññāyo	18	
PA_anya-e01_04n:18_5	ijjhanti, na itarassa, tasmā. Aggidhamanādīhīti aggimhi tāpanakoṭṭanādīhi. Yathā	18	
PA_anya-e01_04n:18_6	cāti ca-saddena lākhākārādīnaṃ lākhākoṭṭanādiṃ avuttampi saṅgaṇhāti. Chanda…pe… vasenāti	18	
PA_anya-e01_04n:18_7	“chandavato ce abhiññā sijjhati, mayhampi sijjhatī”ti kattukamyatāchandaṃ sīsaṃ dhuraṃ	18	
PA_anya-e01_04n:18_8	jeṭṭhaṃ pubbaṅgamaṃ katvā, chandaṃ vā uppādetvā taṃ bhāvanāya mukhaṃ katvā jhānassa	18	
PA_anya-e01_04n:18_9	samāpajjanavasena. Eseva nayo sesesupi. “Āvajjanādivasībhāvavasenā”ti idaṃ aṭṭhasupi	18	
PA_anya-e01_04n:18_10	samāpattīsu sātisayaṃ vasībhāvāpādanaṃ sandhāya vuttaṃ. Tañca kho ādikammikavasena,	181	
PA_anya-e01_04n:18_11	na katādhikāravasenāti āha “pubbahetu…pe… vaṭṭatī”ti. Pubbahetusampannassa hi yaṃ	181	
PA_anya-e01_04n:18_12	jhānaṃ pādakaṃ katvā abhiññā nibbattetabbā, tattheva sātisayaṃ ciṇṇavasitāpi icchitabbā,	181	
PA_anya-e01_04n:18_13	na sabbatthevāti adhippāyo. “Catutthajjhānamatte ciṇṇavasinā”ti vacanato arūpasamāpattiyo	181	
PA_anya-e01_04n:18_14	vināpi abhiññā ijjhantīti vadanti. Tampi yadi pubbahetusampannassa vasena vuttaṃ,	181	
PA_anya-e01_04n:18_15	yuttameva. Athetarassa, tesaṃ matimattaṃ. Yathāti yena pakārena yena vidhinā. Etthāti	181	
PA_anya-e01_04n:18_16	etasmiṃ iddhividhanipphādane.	181	
PA_anya-e01_04n:19_0	368. Tatrāti ca tadeva paccāmasati. Pāḷinayānusārenevāti pāḷigatiyā anusaraṇeneva,	19	
PA_anya-e01_04n:19_1	pāṭhasaṃvaṇṇanānukkamenevāti attho. “Catutthajjhānaṃ upasampajja viharatī”ti vatvā	19	
PA_anya-e01_04n:19_2	“so”ti vuttattā āha “adhigatacatutthajjhāno yogī”ti. “Evaṃ samāhite”ti ettha evaṃ-saddo	19	
PA_anya-e01_04n:19_3	heṭṭhājhānattayādhigamapaṭipāṭisiddhassa catutthajjhānasamādhānassa nidassanatthoti	19	
PA_anya-e01_04n:19_4	āha “evanti catutthajjhānakkamanidassanameta”nti, catutthajjhānassa, tassa ca adhigamakkamassa	19	
PA_anya-e01_04n:19_5	nidassanaṃ. Yena samādhānānukkamena catutthajjhānasamādhi laddho, tadubhayanidassananti	19	
PA_anya-e01_04n:19_6	attho. Tenāha “iminā…pe… vuttaṃ hotī”ti. Yadipi “eva”nti idaṃ āgamanasamādhinā saddhiṃ	19	
PA_anya-e01_04n:19_7	catutthajjhānasamādhānaṃ dīpeti. Satipārisuddhisamādhi eva pana iddhiyā adhiṭṭhānabhāvato	19	
PA_anya-e01_04n:19_8	padhānanti āha “catutthajjhānasamādhinā samāhite”ti. Upekkhāsatipārisuddhibhāvenāti	19	
PA_anya-e01_04n:19_9	upekkhāya janitasatipārisuddhisabbhāvena. Sabbapaccanīkadhammūpakkilesaparisuddhāya	19	
PA_anya-e01_04n:19_10	hi paccanīkasamanepi abyāvaṭāya pārisuddhiupekkhāya vattamānāya catutthajjhānaṃ,	191	
PA_anya-e01_04n:19_11	taṃsampayuttadhammā ca suparisuddhā, suvisadā ca honti, satisīsena pana tattha desanā	191	
PA_anya-e01_04n:19_12	katāti āha “upekkhāsatipārisuddhibhāvena parisuddhe”ti. Parisuddhiyā eva paccayavisesena	191	
PA_anya-e01_04n:19_13	pavattiviseso pariyodātatā sudhantasuvaṇṇassa nighaṃsanena pabhassaratā viyāti āha	191	
PA_anya-e01_04n:19_14	“parisuddhattāyeva pariyodāte, pabhassareti vuttaṃ hotī”ti.	191	
PA_anya-e01_04n:20_0	Sukhādīnaṃ paccayānaṃ ghātenāti sukhasomanassānaṃ, dukkhadomanassānañca yathākkamaṃ	20	
PA_anya-e01_04n:20_1	rāgadosapaccayānaṃ vikkhambhanena. “Sukhaṃ somanassassa paccayo, somanassaṃ rāgassa,	20	
PA_anya-e01_04n:20_2	dukkhaṃ domanassassā”ti hi vuttaṃ. Yathā rāgādayo cetaso malāsucibhāvena “aṅgaṇānī”ti	20	
PA_anya-e01_04n:20_3	vuccanti, evaṃ upagantvā kilesanaṭṭhena upakkilesāti āha “anaṅgaṇattāyeva vigatūpakkilese”ti.	20	
PA_anya-e01_04n:20_4	Tenāha “aṅgaṇena hi taṃ cittaṃ upakkilissatī”ti, vibādhīyati upatāpīyatīti attho.	20	
PA_anya-e01_04n:20_5	Subhāvitattāti paguṇabhāvāpādanena suṭṭhu bhāvitattā. Tenāha “vasībhāvappatte”ti,	20	
PA_anya-e01_04n:20_6	āvajjanādinā pañcadhā, cuddasavidhena vā paridamanena vasavattitaṃ upagateti attho.	20	
PA_anya-e01_04n:20_7	Vase vattamānaṃ hi cittaṃ paguṇabhāvāpattiyā suparimadditaṃ viya cammaṃ, suparikammakatā	20	
PA_anya-e01_04n:20_8	viya ca lākhā mudunti vuccati. Kammakkhameti vikubbanādiiddhikammakkhame. Tañca ubhayanti	20	
PA_anya-e01_04n:20_9	mudutākammaniyadvayaṃ.	20	
PA_anya-e01_04n:21_0	Nāhantiādīsu na-kāro paṭisedhattho. Ahanti satthā attānaṃ niddisati. Bhikkhaveti	21	
PA_anya-e01_04n:21_1	bhikkhū ālapati. Aññanti idāni vuccamānacittato aññaṃ. Ekadhammampīti ekampi sabhāvadhammaṃ	21	
PA_anya-e01_04n:21_2	na samanupassāmīti sambandho. Ayaṃ hettha attho – ahaṃ, bhikkhave, sabbaññutaññāṇena	21	
PA_anya-e01_04n:21_3	olokentopi aññaṃ ekadhammampi na samanupassāmi. Yaṃ vasībhāvāpādanena bhāvitaṃ, tathā	21	
PA_anya-e01_04n:21_4	punappunaṃ karaṇena bahulīkataṃ, evaṃ savisesamudubhāvappattiyā muduṃ, kammakkhamatāya	21	
PA_anya-e01_04n:21_5	kammaniyañca hoti. Yathayidaṃ cittanti attano, tesañca paccakkhatāya evamāhāti. Yathā	21	
PA_anya-e01_04n:21_6	yathāvuttā parisuddhatādayo na vigacchanti, evaṃ subhāvitaṃ cittaṃ.	21	
PA_anya-e01_04n:22_0	Tattha avaṭṭhitaṃ idha “ṭhitaṃ, āneñjappatta”nti ca vuttanti āha “etesu parisuddhatādīsu	22	
PA_anya-e01_04n:22_1	ṭhitattā ṭhite, ṭhitattāyeva āneñjappatte”ti. Yathā mudukammaññatā vasībhāvappattiyā	22	
PA_anya-e01_04n:22_2	lakkhīyanti, evaṃ vasībhāvappattipi mudukammaññatāhi lakkhīyatīti, mudukammaññabhāvena	22	
PA_anya-e01_04n:22_3	vā attano vase ṭhitattā “ṭhite”ti vuttaṃ. Yathā hi kāraṇena phalaṃ niddharīyati,	22	
PA_anya-e01_04n:22_4	evaṃ phalenāpi kāraṇaṃ niddharīyatīti niccalabhāvena avaṭṭhānaṃ āneñjappatti. Sā	22	
PA_anya-e01_04n:22_5	ca sampayuttadhammesu thirabhāvena, paṭipakkhehi akammaniyatāya ca sambhavantī saddhādibalānaṃ	22	
PA_anya-e01_04n:22_6	ānubhāvena hotīti “saddhādīhi pariggahitattā āneñjappatte”ti saṅkhepato vuttamatthaṃ	22	
PA_anya-e01_04n:22_7	vivarituṃ “saddhāpariggahitaṃ hī”tiādi vuttaṃ. Tattha saddhāpariggahitanti evaṃ subhāvitaṃ	22	
PA_anya-e01_04n:22_8	vasībhāvappattaṃ etaṃ cittaṃ ekaṃsena abhiññāsacchikaraṇīyānaṃ dhammānaṃ abhiññāsacchikiriyāya	22	
PA_anya-e01_04n:22_9	saṃvattatīti evaṃ pavattāya saddhāya pariggahitaṃ yathāvuttasaddhābalena upatthambhitaṃ.	22	
PA_anya-e01_04n:22_10	Assaddhiyenāti tappaṭipakkhena assaddhiyena hetunā na iñjati na calati na kampati,	221	
PA_anya-e01_04n:22_11	aññadatthu upari visesāvahabhāveneva tiṭṭhati. Vīriyapariggahitantiādīsupi iminā	221	
PA_anya-e01_04n:22_12	nayena attho veditabbo. Ayaṃ pana viseso – vīriyapariggahitanti vasībhāvāpādanaparidamanasādhanena	221	
PA_anya-e01_04n:22_13	vīriyena upatthambhitaṃ. Satipariggahitanti yathāvutte bhāvanābahulīkāre asammosasādhikāya,	221	
PA_anya-e01_04n:22_14	kusalānañca dhammānaṃ gatiyo samannesamānāya satiyā upatthambhitaṃ. Samādhipariggahitanti	221	
PA_anya-e01_04n:22_15	tattheva avikkhepasādhanena samādhānena upatthambhitaṃ. Paññāpariggahitanti tassā	221	
PA_anya-e01_04n:22_16	eva bhāvanāya upakārānupakāradhammānaṃ pajānanalakkhaṇāya paññāya upatthambhitaṃ.	221	
PA_anya-e01_04n:22_17	Obhāsagatanti ñāṇobhāsasahagataṃ. Obhāsabhūtena hi yathāvuttasamādhānasaṃvaddhitena	221	
PA_anya-e01_04n:22_18	ñāṇena saṃkilesapakkhaṃ yāthāvato passanto tato utrasanto ottappanto taṃ adhibhavati,	221	
PA_anya-e01_04n:22_19	na tena abhibhūyati. Tenāha “kilesandhakārena na iñjatī”ti. Etena ñāṇapariggahitaṃ	221	
PA_anya-e01_04n:22_20	hirottappabalaṃ dasseti.	222	
PA_anya-e01_04n:23_0	Aṭṭhaṅgasamannāgatanti catutthajjhānasamādhinā samāhitatā, parisuddhatā, pariyodātatā,	23	
PA_anya-e01_04n:23_1	anaṅgaṇatā, vigatūpakkilesatā, mudubhāvo, kammaniyatā, āneñjappattiyā ṭhitatā, samāhitassa	23	
PA_anya-e01_04n:23_2	vā cittassa imāni aṅgānīti “samāhite”ti imaṃ aṅgabhāvena aggahetvā ṭhitiāneñjappattiyo	23	
PA_anya-e01_04n:23_3	visuṃ gahetvā imehi aṭṭhahi aṅgehi samannāgataṃ. Abhinīhārakkhamanti iddhividhādiatthaṃ	23	
PA_anya-e01_04n:23_4	abhinīhārakkhamaṃ tadabhimukhaṃ karaṇayoggaṃ. Tenāha “abhiññāsacchikaraṇīyānaṃ dhammānaṃ	23	
PA_anya-e01_04n:23_5	abhiññāsacchikiriyāyā”ti.	23	
PA_anya-e01_04n:24_0	Kāmaṃ nīvaraṇāni vikkhambhetvā eva paṭhamajjhānasamadhigamo, vitakkādike vūpasame	24	
PA_anya-e01_04n:24_1	eva ca dutiyajjhānādisamadhigamo, tathāpi na tathā tehi dūrībhūtā apetā vā yathā	24	
PA_anya-e01_04n:24_2	catutthajjhānato, cetaso malīnabhāvasaṅkhātauppilābhogakarehi nīvaraṇādīhi suṭṭhu	24	
PA_anya-e01_04n:24_3	vimuttiyā tassa parisuddhi, pariyodātatā ca yuttāti āha “nīvaraṇa…pe… pariyodāte”ti.	24	
PA_anya-e01_04n:24_4	Jhānapaṭilābhapaccayānanti jhānapaṭilābhahetukānaṃ jhānapaṭilābhaṃ nissāya uppajjanakānaṃ.	24	
PA_anya-e01_04n:24_5	Pāpakānanti lāmakānaṃ. Icchāvacarānanti icchāya avacarānaṃ icchāvasena otiṇṇānaṃ	24	
PA_anya-e01_04n:24_6	“aho vata mameva satthā paṭipucchitvā paṭipucchitvā bhikkhūnaṃ dhammaṃ deseyyā”tiādinayappavattānaṃ	24	
PA_anya-e01_04n:24_7	mānamāyāsāṭheyyādīnaṃ. Abhijjhādīnanti ādi-saddenāpi tesaṃyeva saṅgaho. Abhijjhā	24	
PA_anya-e01_04n:24_8	cettha paṭhamajjhānena avikkhambhaneyyā, mānādayo ca tadekaṭṭhā daṭṭhabbā “jhānapaṭilābhapaccayāna”nti	24	
PA_anya-e01_04n:24_9	anuvattamānattā. Vikkhambhaneyyā pana nīvaraṇaggahaṇeneva gahitā, kathaṃ pana paṭhamajjhānena	24	
PA_anya-e01_04n:24_10	avikkhambhaneyyā idha vigacchantīti? “Sabbe kusalā dhammā sabbākusalānaṃ paṭipakkhā”ti	241	
PA_anya-e01_04n:24_11	sallekhapaṭipattivasena evaṃ vuttaṃ jhānassa aparāmaṭṭhabhāvadassanato. Ye panettha	241	
PA_anya-e01_04n:24_12	“icchāvacarānaṃ abhijjhādīna”nti imehi padehi kopaapaccayakaāmarāgabyāpādādayo gahitāti	241	
PA_anya-e01_04n:24_13	adhippāyena “jhānapaṭilābhapaccayāna”nti pāṭhaṃ paṭikkhipitvā “jhānapaṭilābhapaccanīkāna”nti	241	
PA_anya-e01_04n:24_14	pāṭhoti vadanti, taṃ tesaṃ matimattaṃ tathā pāṭhasseva abhāvato. Jhānapaṭilābhapaccanīkā	241	
PA_anya-e01_04n:24_15	ca nīvaraṇā ceva tadekaṭṭhā ca tesaṃ dūrībhāvaṃ vatvā puna abhāvavigamacodanāya ayujjamānattā.	241	
PA_anya-e01_04n:24_16	Nanu ca anaṅgaṇasutta- vatthasuttesu ayamattho na labbhati, oḷārikānaṃyeva pāpadhammānaṃ	241	
PA_anya-e01_04n:24_17	tattha adhippetattā? Saccametaṃ, idha pana adhigatacatutthajjhānassa vasena vuttattā	241	
PA_anya-e01_04n:24_18	sukhumāyeva te gahitā, aṅgaṇūpakkilesatāsāmaññena panettha suttānaṃ apadisanaṃ. Tathā	241	
PA_anya-e01_04n:24_19	hi “suttānusārenā”ti vuttaṃ, na pana suttavasenāti. Avassaṃ ce tamevaṃ sampaṭicchitabbaṃ	241	
PA_anya-e01_04n:24_20	adhigatajjhānānampi kesañci icchāvacarānaṃ pavattisabbhāvato.	242	
PA_anya-e01_04n:25_0	Iddhipādabhāvūpagamenāti iddhiyā pādakabhāvassa padaṭṭhānabhāvassa upagamanena. Bhāvanāpāripūriyāti	25	
PA_anya-e01_04n:25_1	ito paraṃ kattabbassa abhāvavasena abhinīhārakkhamabhāvanāya paripuṇṇattā. Paṇītabhāvūpagamenāti	25	
PA_anya-e01_04n:25_2	tato eva padhānabhāvaṃ nītatāya uttamaṭṭhena, atittikaraṭṭhena ca paṇītabhāvassa	25	
PA_anya-e01_04n:25_3	upagamanena. Ubhayañcetaṃ ṭhitiyā kāraṇavacanaṃ paripuṇṇāya bhāvanāya paṇītabhāvappattiyā	25	
PA_anya-e01_04n:25_4	“ṭhite”ti. “Āneñjappatte”ti idaṃ ṭhitiyā visesanaṃ. Tenāha “yathā āneñjappattaṃ hoti,	25	
PA_anya-e01_04n:25_5	evaṃ ṭhite”ti. Imasmiṃ pakkhe “ṭhite āneñjappatte”ti ubhayamekaṃ aṅgaṃ, “samāhite”ti	25	
PA_anya-e01_04n:25_6	pana idampi ekamaṅgaṃ. Tenevassa paṭhamavikappato visesaṃ sandhāyāha “evampi aṭṭhaṅgasamannāgata”nti.	25	
PA_anya-e01_04n:26	Dasaiddhikathāvaṇṇanā	2	
PA_anya-e01_04n:27_0	369. Nipphattiatthenāti sijjhanaṭṭhena. Paṭilābhaṭṭhenāti pāpuṇanaṭṭhena. Tanti kāmitaṃ	27	
PA_anya-e01_04n:27_1	vatthuṃ. Samijjhatīti nipphajjati. Pabbajjaṃ ādiṃ katvā yāva jhānamaggā idha nekkhammaṃ.	27	
PA_anya-e01_04n:27_2	Ijjhatīti pāpuṇīyati. Paṭiharatīti pāṭihāriyanti yasmā paṭipakkhaṃ harati apaneti,	27	
PA_anya-e01_04n:27_3	tasmā pāṭihāriyaṃ. Attano paṭipakkhaṃ haratīti paṭihāriyaṃ, nekkhammādi, paṭihāriyameva	27	
PA_anya-e01_04n:27_4	pāṭihāriyaṃ, yathā “vekataṃ, vesama”nti ca.	27	
PA_anya-e01_04n:28_0	Ijjhanaṭṭhenāti nipphajjanaṭṭhena. Upāyasampadāyāti sampannaupāyassa, ñāyārambhassāti	28	
PA_anya-e01_04n:28_1	attho. Ijjhatīti pasaveti. Sīlavāti ācārasīlena sīlavā. Kalyāṇadhammoti dasakusalakammapathavasena	28	
PA_anya-e01_04n:28_2	sundaradhammo. Sīlasampattiyā vā sīlavā. Dānādisesapuññakiriyavatthuvasena kalyāṇadhammo.	28	
PA_anya-e01_04n:28_3	Paṇidahissatīti patthessati.	28	
PA_anya-e01_04n:29_0	Ijjhantīti vaḍḍhanti, ukkaṃsaṃ pāpuṇantīti attho. Sātisayanipphajjanapaṭilābhasijjhanabuddhiatthe	29	
PA_anya-e01_04n:29_1	hi iddhi vuttā. Sā dasavidhāti sabbā iddhiyo ānetvā atthuddhāravasena idhādhippetaṃ	29	
PA_anya-e01_04n:29_2	iddhiṃ dassetuṃ vuttaṃ. Bahubhāvādikassa adhiṭṭhānaṃ adhiṭṭhahanaṃ etissā atthīti	29	
PA_anya-e01_04n:29_3	adhiṭṭhānā. Vividhaṃ rūpanimmānasaṅkhātaṃ kubbanaṃ etissā atthīti vikubbanā. Manomayāti	29	
PA_anya-e01_04n:29_4	jhānamanena nibbattibhāvato manomayā. Ñāṇassa vipphāro vegāyitattaṃ etissā atthīti	29	
PA_anya-e01_04n:29_5	ñāṇavipphārā. Ariyānaṃ ayanti ariyā. Yato kutoci kammavipākato jātā iddhi kammavipākajā.	29	
PA_anya-e01_04n:29_6	Sātisayapuññanibbattā iddhi puññavato iddhi. Kammavipākajā iddhi jātito paṭṭhāya	29	
PA_anya-e01_04n:29_7	hoti, itarā yadā tadā puññassa vipaccanakāleti evaṃ vā imāsaṃ viseso veditabbo. Āthabbanavijjābhinibbattā	29	
PA_anya-e01_04n:29_8	vijjāmayā. Sammāpayogo upāyapayogo ñāyārambho.	29	
PA_anya-e01_04n:30_0	370. Pakatiyā ekoti sabhāvena eko. Bahukanti bahuṃ. Tena aggahitaparicchedaṃ adhiṭṭhātabbassa	30	
PA_anya-e01_04n:30_1	anekabhāvaṃ dassetvā puna paricchedato dassetuṃ “sataṃ vā”tiādi vuttaṃ. Āvajjatīti	30	
PA_anya-e01_04n:30_2	parikammasaṅkhātena ābhogena ābhujati bhāvirūpe tena parikammamanasikārena manasi	30	
PA_anya-e01_04n:30_3	karoti. Ñāṇena adhiṭṭhātīti tathā parikammaṃ katvā abhiññāñāṇena yathādhippete bahuke	30	
PA_anya-e01_04n:30_4	adhiṭṭhāti, adhiṭṭhānacittena saheva bahubhāvāpattito bahubhāvāpādakaṃ iddhividhañāṇaṃ	30	
PA_anya-e01_04n:30_5	pavattento ca tathā adhiṭṭhātīti vuccati. Sesesupi eseva nayo. Evanti pakārattho	30	
PA_anya-e01_04n:30_6	evaṃ-saddo, tena sabbampi adhiṭṭhānappakāraṃ saṅgaṇhāti. Adhiṭṭhānavasenāti “ñāṇena	30	
PA_anya-e01_04n:30_7	adhiṭṭhātī”ti evaṃ vuttaadhiṭṭhānavasena nipphannattā.	30	
PA_anya-e01_04n:31	371. Pakativaṇṇanti pakatisaṇṭhānaṃ attano pākatikarūpaṃ. Pakativaṇṇavijahanavikāravasenāti attano pakativaṇṇavijahanapubbakassa kumārakavaṇṇādivaṇṇavikārassa vasena.	3	
PA_anya-e01_04n:32_0	372. Imamhā kāyāti paccakkhabhāvena “imamhā”ti vuttā bhikkhussa karajakāyā. Aññaṃ	32	
PA_anya-e01_04n:32_1	kāyanti aññaṃ iddhimayaṃ kāyaṃ. Tato eva iddhimayarūpavantatāya rūpiṃ. Abhiññāmanena	32	
PA_anya-e01_04n:32_2	nibbattattā manomayaṃ. Nipphattivasenāti nipphajjanavasena. Abhiññāñāṇassa hi yathā	32	
PA_anya-e01_04n:32_3	manomayo kāyo nipphajjati, tathā pavatti manomayiddhi. Eseva nayo sesesupi. Yadi	32	
PA_anya-e01_04n:32_4	evaṃ kathamayameva manomayiddhīti? Ruḷhīvesā veditabbā yathā “manomayo attabhāvo”ti,	32	
PA_anya-e01_04n:32_5	yathā vā “gosamaññā visāṇādimati piṇḍe”. Atha vā abbhantarato nikkhante, iddhimatā	32	
PA_anya-e01_04n:32_6	ca ekantasadise imasmiṃ nimmāne supākaṭo manasā nibbattitabhāvoti yathā sātisayo	32	
PA_anya-e01_04n:32_7	manomayavohāro, na tathā aññāsu adhiṭṭhānavikubbaniddhīsu samaññantaravantāsūti veditabbaṃ.	32	
PA_anya-e01_04n:33_0	373. Ñāṇuppattito pubbe vāti arahattamaggañāṇuppattito pubbe vā vipassanākkhaṇe,	33	
PA_anya-e01_04n:33_1	tatopi vā pubbe antimabhavikassa paṭisandhiggahaṇato paṭṭhāya. Pacchā vā yāva khandhaparinibbānā.	33	
PA_anya-e01_04n:33_2	Taṅkhaṇe vā magguppattisamaye. Ñāṇānubhāvanibbatto visesoti sūriyassa uṭṭhitaṭṭhāne,	33	
PA_anya-e01_04n:33_3	samantato ca ālokakaraṇasamatthatā viya tasseva ñāṇassa ānubhāvena nibbatto sabbaso	33	
PA_anya-e01_04n:33_4	pahātabbapahānabhāvetabbabhāvanāpāripūrisaṅkhāto viseso. Vatthūni pana anantarāyatāvasena	33	
PA_anya-e01_04n:33_5	āgatāni. Aniccānupassanāyāti saṅkhāre aniccato anupassantiyā balavavipassanāya. Āraddhavipassanassa	33	
PA_anya-e01_04n:33_6	hi yathāvuttavipassanāya pavattikkhaṇe tato pubbe, pacchā ca pakiṇṇakasammasanavāre	33	
PA_anya-e01_04n:33_7	niccasaññāya pahānaṭṭho ijjhati. Eseva nayo sabbattha. Kāmaṃ ettakāya saṅkhepakathāyapi	33	
PA_anya-e01_04n:33_8	adhippetattho pakāsitova, vitthārakathāya pana vibhūtataro hotīti āha “vitthārena kathetabba”nti.	33	
PA_anya-e01_04n:34	Gabbhagatassevāti anādare sāmivacanaṃ. Vuttanayenāti “pacchimabhavikassā”tiādinā bākulattheravatthumhi vuttanayena.	3	
PA_anya-e01_04n:35_0	Dārubhāraṃ katvāti dārubhāraṃ sakaṭe katvā, āropetvāti attho. Ossajjitvāti chaḍḍetvā.	35	
PA_anya-e01_04n:35_1	Sakaṭamūleti sakaṭasamīpe. Vāḷayakkhānucariteti kururehi yakkhehi anuvicaritabbe.	35	
PA_anya-e01_04n:35_2	Yakkhapariggahitañhi rājagahanagaraṃ.	35	
PA_anya-e01_04n:36_0	374. Samādhitoti paṭhamajjhānādisamādhito. Pubbeti upacārajjhānakkhaṇe. Pacchāti	36	
PA_anya-e01_04n:36_1	samāpattiyā ciṇṇapariyante. Taṅkhaṇeti samāpannakkhaṇe. Samathānubhāvanibbatto visesoti	36	
PA_anya-e01_04n:36_2	tasmiṃ tasmiṃ jhāne samādhitejena nibbatto nīvaraṇavikkhambhanavitakkādisamatikkamasaññāvedayitanirodhaparissayasahanādiko viseso.	36	
PA_anya-e01_04n:37_0	Kapotakandarāyanti evaṃnāmake araññavihāre. Juṇhāya rattiyāti candālokavatiyā rattiyā.	37	
PA_anya-e01_04n:37_1	Navoropitehi kesehīti itthambhūtalakkhaṇe karaṇavacanaṃ. Yassāti pahārassa. Tassāti	37	
PA_anya-e01_04n:37_2	yakkhassa. Khippanisantibhāvassa ukkaṃsagatattā thero tasmiṃ paharante eva samāpattiṃ	37	
PA_anya-e01_04n:37_3	samāpajjīti āha “paharaṇasamaye samāpattiṃ appesī”ti. Pāḷiyaṃ pana “nisinno hoti	37	
PA_anya-e01_04n:37_4	aññataraṃ samādhiṃ samāpajjitvā”ti vuttaṃ. Ime pana therā samāpattito vuṭṭhānasamakālaṃ	37	
PA_anya-e01_04n:37_5	tena pahāro dinnoti vadanti.	37	
PA_anya-e01_04n:38_0	Sañjīvattheranti kakusandhassa bhagavato dutiyaṃ aggasāvakaṃ mahātheraṃ sandhāyāha.	38	
PA_anya-e01_04n:38_1	So hi āyasmā araññādīsu yattha katthaci nisinno appakasireneva nirodhaṃ samāpajjati,	38	
PA_anya-e01_04n:38_2	tasmā ekadivasaṃ aññatarasmiṃ rukkhamūle nirodhaṃ samāpajji, taṃ sandhāya vuttaṃ	38	
PA_anya-e01_04n:38_3	“nirodhasamāpanna”ntiādi. Cīvare aṃsumattampi na jhāyittha, sarīre kā kathā. Teneva	38	
PA_anya-e01_04n:38_4	hi thero “sañjīvo” tveva paññāyittha. Ayamassāti assa āyasmato sañjīvattherassa yo	38	
PA_anya-e01_04n:38_5	nirodhasamāpattiyaṃ aggiparissayābhāvo, ayaṃ samādhivipphārā iddhīti yojanā. Kathaṃ	38	
PA_anya-e01_04n:38_6	pana nirodhasamāpattiyaṃ samādhivipphārasambhavoti āha “anupubba…pe… nibbattattā”ti.	38	
PA_anya-e01_04n:39_0	Paṭhamaṃ ṭhapitabhaṇḍakassāti sabbapaṭhamaṃ ṭhapitabhaṇḍakassa. Tañhi gahaṇakāle	39	
PA_anya-e01_04n:39_1	sabbapacchimaṃ gayhati. Kālaparicchedavasenāti “ettake kāle gate vuṭṭhahissāmī”ti	39	
PA_anya-e01_04n:39_2	samāpattito pubbe katakālaparicchedavasena. Bhītā viraviṃsūti rattandhakāre rūpadassanena	39	
PA_anya-e01_04n:39_3	“pisāco uṭṭhahatī”ti maññamānā. Ettakehi nāma bhaṇḍakehi ajjhotthaṭo nibbikāro “aho	39	
PA_anya-e01_04n:39_4	mahānubhāvo, aho vivekavāsī”ti ca theragatena pasādena.	39	
PA_anya-e01_04n:40	Tattatelakaṭāhanti ādhārasīsena ādheyyamāha, kaṭāhe tattatelaṃ kaṭāhena āsiñcīti adhippāyo. Vivaṭṭamānanti katthacipi alagganavasena bhassantaṃ.	4	
PA_anya-e01_04n:41	Saparivārāti pañcahi itthisatehi saparivārā. Rājānaṃ mettāya pharīti odissakamettāsamāpattiyā rājānaṃ phusi. Khipitunti vijjhituṃ. Oropetunti sarasannāhaṃ paṭisaṃharituṃ.	4	
PA_anya-e01_04n:42_0	375. Paṭikkūlādīsūti aniṭṭhādīsu. Aniṭṭhaṃ hi paṭikkūlaṃ, amanuññampi “paṭikkūla”nti	42	
PA_anya-e01_04n:42_1	vuccati. Ādi-saddena apaṭikkūlādiṃ saṅgaṇhāti. Tatthāti paṭikkūlārammaṇe. Upekkhakoti	42	
PA_anya-e01_04n:42_2	chaḷaṅgupekkhāya upekkhako. Tatthāti paṭikkūlāpaṭikkūlabhede vatthusmiṃ. Satoti sativepullappattiyā	42	
PA_anya-e01_04n:42_3	satimā. Sampajānoti paññāvepullappattiyā sampajānakārī. Ayanti ayaṃ paṭikkūlādivatthūsu	42	
PA_anya-e01_04n:42_4	apaṭikkūlasaññīvihārādikā khīṇāsavānaṃ aggamaggādhigamasiddhā cittissariyatā. Tenāha	42	
PA_anya-e01_04n:42_5	“cetovasippattānaṃ…pe… vuccatī”ti.	42	
PA_anya-e01_04n:43_0	Aniṭṭhe vatthusmiṃ sattasaññite mettāpharaṇaṃ vā dhātuso paccavekkhaṇāya dhātumanasikāraṃ	43	
PA_anya-e01_04n:43_1	vā gūthādike dhātumanasikāraṃ karontoti yojetabbaṃ. Apaṭikkūlasaññī viharatīti hitesitāya,	43	
PA_anya-e01_04n:43_2	dhammasabhāvacintanāya ca na paṭikkūlasaññī hutvā iriyāpathavihārena viharati. Iṭṭhe	43	
PA_anya-e01_04n:43_3	vatthusmiṃ ñātimittādike. Kesādiasucikoṭṭhāsamattamevāti asubhapharaṇaṃ vā asubhamanasikāraṃ	43	
PA_anya-e01_04n:43_4	vā. Tattha rūpadhammajātaṃ aniccanti ādiattho iti-saddo, tasmā aniccadukkhānattavipariṇāmadhammoti	43	
PA_anya-e01_04n:43_5	manasikāraṃ vā karontoti yojanā. Paṭikkūlāpaṭikkūlesūti iṭṭhāniṭṭhāni vatthūni ekajjhaṃ	43	
PA_anya-e01_04n:43_6	gahetvā vadati. Esa nayo itarattha. Yaṃ vā sattānaṃ paṭhamaṃ paṭikkūlato upaṭṭhitameva	43	
PA_anya-e01_04n:43_7	pacchā apaṭikkūlato upatiṭṭhati, yañca apaṭikkūlato upaṭṭhitameva pacchā paṭikkūlato	43	
PA_anya-e01_04n:43_8	upatiṭṭhati, tadubhayepi khīṇāsavo sace ākaṅkhati, vuttanayena apaṭikkūlasaññī vā	43	
PA_anya-e01_04n:43_9	vihareyya, paṭikkūlasaññī vāti ayamariyiddhi vuttā.	43	
PA_anya-e01_04n:44_0	Cakkhunā rūpaṃ disvāti kāraṇavasena “cakkhū”ti laddhavohārena rūpadassanasamatthena	44	
PA_anya-e01_04n:44_1	cakkhuviññāṇena, cakkhunā vā kāraṇabhūtena, dvārabhūtena vā rūpaṃ passitvā. Neva	44	
PA_anya-e01_04n:44_2	sumano hotīti gehassitasomanassassāyaṃ paṭikkhepo, na nekkhammapakkhikāya kiriyāsomanassavedanāya.	44	
PA_anya-e01_04n:44_3	Chaḷaṅgupekkhanti iṭṭhāniṭṭhachaḷārammaṇāpāthe parisuddhapakatibhāvāvijahanalakkhaṇaṃ	44	
PA_anya-e01_04n:44_4	chasu dvāresu pavattiyā “chaḷaṅgupekkhā”ti laddhanāmaṃ tatramajjhattupekkhaṃ. Yathāvuttamatthaṃ	44	
PA_anya-e01_04n:44_5	pāḷiyā samatthetuṃ “paṭisambhidāya”ntiādi vuttaṃ.	44	
PA_anya-e01_04n:45_0	376. Pakkhīādīnanti ādi-saddena devādīnaṃ saṅgaho. Vehāsagamanādikāti pana ādi-saddena	45	
PA_anya-e01_04n:45_1	cakkhuvisuddhiādiṃ saṅgaṇhāti. Kusalakammena nibbattitvāpi akusalavipākānubhāvena	45	
PA_anya-e01_04n:45_2	sukhasamussayato vinipatitattā vinipātikānaṃ. Jhānanti abhiññāpattaṃ jhānaṃ sandhāyāha.	45	
PA_anya-e01_04n:45_3	Vipassanāpi ukkaṃsagatā ubbegapītisahitā ākāse laṅghāpanamattāpi hotīti vuttaṃ “vipassanaṃ	45	
PA_anya-e01_04n:45_4	vā”ti. “Paṭhamakappikāna”nti idaṃ “ekaccānaṃ manussāna”nti imassa visesanaṃ daṭṭhabbaṃ.	45	
PA_anya-e01_04n:45_5	Evamādīnanti ādi-saddena punabbasumātādīnaṃ saṅgaho daṭṭhabbo.	45	
PA_anya-e01_04n:46_0	377. Vehāsanti bhummatthe upayogavacanaṃ, accantasaṃyoge vā. Cakkavattī hi cakkaratanaṃ	46	
PA_anya-e01_04n:46_1	purakkhatvā attano bhavanato abbhuggantvā ākāseneva sineruṃ padakkhiṇaṃ katvā sakalacakkavāḷaṃ	46	
PA_anya-e01_04n:46_2	anusaṃyāyatīti. Assabandhāti assapālā, ye assānaṃ yavadāyakā. Tathā gobandhā.	46	
PA_anya-e01_04n:47_0	Cakkavattiādīnaṃ puññiddhiyā vitthāriyamānāya atipapañco hotīti puññavato iddhiṃ	47	
PA_anya-e01_04n:47_1	lakkhaṇato dassentena “paripākaṃ gate puññasambhāre ijjhanakaviseso”ti vatvāpi jotikādīnaṃ	47	
PA_anya-e01_04n:47_2	puññiddhiṃ ekadesena dassetuṃ “ettha cā”tiādi vuttaṃ. Tattha suvaṇṇapabbatoti sabbasuvaṇṇamayo	47	
PA_anya-e01_04n:47_3	pabbato. Tassa kira gahitagahitaṭṭhāne odhi na paññāyati. Ekasītāmatteti ettha sītā	47	
PA_anya-e01_04n:47_4	nāma kasanavasena naṅgalassa gatamaggo. Tumbaṃ nāma āḷhakaṃ. Cuddasa maggāti catuddasa kasanamaggā.	47	
PA_anya-e01_04n:48	378. Vijjaṃ parijapitvāti gandhārīvijjādikaṃ attano vijjaṃ katūpacāraṃ parivattetvā mantapaṭhanakkamena paṭhitvā.	4	
PA_anya-e01_04n:49_0	379. Sammāpayogenāti upāyapayogena, yathā yathicchitatthasiddhi hoti, tathā pavattitañāyārambhena.	49	
PA_anya-e01_04n:49_1	Tassa tassa kammassāti yathādhippetassa nipphādetabbakammassa. Ettha cāti “tattha	49	
PA_anya-e01_04n:49_2	tattha sammāpayogappaccayā ijjhanaṭṭhena iddhī”ti imissā dasamāya iddhiyā niddesepi.	49	
PA_anya-e01_04n:49_3	Purimapāḷisadisāvā”ti samādhivipphāraiddhiādīnaṃ niddesasadisāva. Sakaṭabyūhādikaraṇavasenāti	49	
PA_anya-e01_04n:49_4	sakaṭabyūhacakkabyūhapadumabyūhādīnaṃ saṃvidhānavasena nibbattavisesoti sambandho.	49	
PA_anya-e01_04n:49_5	Gaṇitagandhabbādi sippakammaṃ. Sallakattakādi vejjakammaṃ. Irubbedādīnaṃ tiṇṇaṃ vedānaṃ.	49	
PA_anya-e01_04n:50_0	“Ekopi hutvā bahudhāva hotī”tiādinā adhiṭṭhāniddhiyā eva gahitattā āha “adhiṭṭhānā	50	
PA_anya-e01_04n:50_1	iddhiyeva āgatā”ti. Imasmiṃ panattheti imasmiṃ abhiññānisaṃsasaṅkhāte, iddhividhasaṅkhāte vā atthe.	50	
PA_anya-e01_04n:51_0	380. “Ekavidhena ñāṇavatthu”ntiādīsu koṭṭhāsattho vidhasaddo, “vividhampi senābyūhaṃ	51	
PA_anya-e01_04n:51_1	dassetī”tiādīsu vikappattho, tadubhayampettha yujjatīti dassento āha “iddhividhāyāti	51	
PA_anya-e01_04n:51_2	iddhikoṭṭhāsāya, iddhivikappāya vā”ti. Iddhi hi abhiññāsu eko koṭṭhāso, vakkhamānehi	51	
PA_anya-e01_04n:51_3	bhedehi anekappabhedā ca. Vuttappakāravasenāti vuttassa cuddasappakārassa, cittaparidamanassa	51	
PA_anya-e01_04n:51_4	samāhitatādippakārassa ca vasena. “Iddhividhāyā”ti tadatthassa sampadānavacananti	51	
PA_anya-e01_04n:51_5	āha “iddhividhādhigamatthāyā”ti. “Kasiṇārammaṇato apanetvā”ti idaṃ abhiññāpādakaparikammacittānaṃ	51	
PA_anya-e01_04n:51_6	samānasantānatāya vuttaṃ, na parikammacittassa kasiṇārammaṇattā. Iddhividhābhimukhaṃ	51	
PA_anya-e01_04n:51_7	pesetīti nipphādetabbassa iddhividhassa abhimukhabhāvena pavatteti. Yaṃ hi “sataṃ	51	
PA_anya-e01_04n:51_8	homī”tiādinā parikammacittassa pavattanaṃ, tadevassa abhinīharaṇaṃ, iddhividhābhimukhapesanañca	51	
PA_anya-e01_04n:51_9	tatheva iddhividhassa pavattanato abhininnāmanaṃ idha parikammacittassa iddhividhe	51	
PA_anya-e01_04n:51_10	adhimuttīti āha “adhigantabbaiddhipoṇaṃ iddhipabbhāraṃ karotī”ti. Idha paccanubhavanaphusanā	511	
PA_anya-e01_04n:51_11	sacchikiriyāpattipariyāyā evāti dassento “pāpuṇātīti attho”ti āha. Assāti iddhividhassa.	511	
PA_anya-e01_04n:52_0	Ekopīti pi-saddo vakkhamānaṃ bahubhāvaṃ upādāya sampiṇḍanattho. So hissa paṭiyogī	52	
PA_anya-e01_04n:52_1	“ekopi hutvā bahudhā hoti, bahudhāpi hutvā eko hotī”ti. So ca kho bahubhāvaṃ nimminitvā	52	
PA_anya-e01_04n:52_2	ṭhitassa antarāva ekabhāvūpagamo. Yathākālaparicchedaṃ pana saraseneva ekabhāvūpagamo	52	
PA_anya-e01_04n:52_3	idha nādhippeto aniddhinimmānabhāvato. Tampi pubbe katakālaparicchedavasena siddhattā	52	
PA_anya-e01_04n:52_4	iddhānubhāvoyevāti keci. Aṭṭhāne vāyaṃ pi-saddo, eko hutvā bahudhāpi hoti, bahudhā	52	
PA_anya-e01_04n:52_5	hutvā ekopi hotīti sambandho. Imasmiṃ pakkhe pi-saddo vakkhamānaṃ ekabhāvaṃ upādāya	52	
PA_anya-e01_04n:52_6	“sampiṇḍanattho”ti vatvā “so hī”tiādi sabbaṃ yathārahaṃ vattabbaṃ. Bahubhāvanimmāne	52	
PA_anya-e01_04n:52_7	payojanaṃ dassetuṃ “bahūnaṃ santike”tiādi vuttaṃ. Tattha bahūnaṃ santiketi attanā	52	
PA_anya-e01_04n:52_8	nimmitānaṃ bahūnaṃ samīpe, tehi parivārito hutvāti adhippāyo. Vā-saddo avuttavikappattho,	52	
PA_anya-e01_04n:52_9	tena “dhammaṃ vā kathetukāmo”ti evamādi saṅgayhati. “Ñāṇena adhiṭṭhahanto evaṃ hotī”ti	52	
PA_anya-e01_04n:52_10	ānetvā sambandhitabbaṃ.	521	
PA_anya-e01_04n:53_0	381. Bhavati ettha iddhīti bhūmiyo, jhānāni. Etthāti ca hetumhi bhummavacanaṃ. Vivekato	53	
PA_anya-e01_04n:53_1	jātā bhūmi vivekajabhūmi. Vivekajaṃ hi paṭhamaṃ jhānaṃ nīvaraṇavivekasambhūtattā.	53	
PA_anya-e01_04n:53_2	Pītisukhabhūtā bhūmi pītisukhabhūmi. Dutiyajjhānañhi pītisukhabhūmibhūtañceva pītisukhasañjātañca	53	
PA_anya-e01_04n:53_3	samādhivasena. Upari dvīsupi eseva nayo. Iddhilābhāyāti iddhiyā adhigamāya. Iddhipaṭilābhāyāti	53	
PA_anya-e01_04n:53_4	iddhiyā punappunaṃ labhamānāya, bahulīkaraṇāyāti attho. Iddhivikubbanatāyāti iddhiyā	53	
PA_anya-e01_04n:53_5	vividharūpakāraṇāya, vikubbaniddhiyāti attho. Iddhivisavitāyāti iddhiyā vividhānisaṃsapasavanāya.	53	
PA_anya-e01_04n:53_6	Iddhivasitāyāti iddhiyā khippanisantiādibhāvāvahavasībhāvatthāya. Iddhivesārajjāyāti	53	
PA_anya-e01_04n:53_7	iddhiyā paṭipakkhadūrībhāvena vigatasaṃkilesatāya suṭṭhu visāradabhāvāya. Catutthajjhānaṃ	53	
PA_anya-e01_04n:53_8	tāva iddhiyā bhūmi hotu tattha patiṭṭhāya nipphādetabbato, itarāni pana kathanti	53	
PA_anya-e01_04n:53_9	āha “ettha cā”tiādi. Tattha tīṇi jhānāni sambhārabhūmiyoti veditabbānīti sambandho.	53	
PA_anya-e01_04n:53_10	Tatiyajjhāne sukhapharaṇena, paṭhamadutiyesu pītipharaṇena sukhapharaṇena ca hetubhūtenāti	531	
PA_anya-e01_04n:53_11	yathārahavasena yojanā. Pharaṇaṃ cettha jhānassa subhāvitabhāvena sātisayānaṃ pītisukhānaṃ	531	
PA_anya-e01_04n:53_12	vasena jhānappaccayādinā sahajātanāmakāyassa paribrūhanaṃ, rūpakāyassa ca taṃsamuṭṭhānehi	531	
PA_anya-e01_04n:53_13	paṇītarūpehi paripphuṭatā. Tenāha bhagavā “pītisukhena abhisandeti parisandeti paripūreti	531	
PA_anya-e01_04n:53_14	parippharatī”ti. Sukhasaññanti jhānasukhena sahagataṃ saññaṃ. Lahusaññanti taṃsampayuttalahutāsahagataṃ	531	
PA_anya-e01_04n:53_15	saññaṃ. Okkamitvāti anupavisitvā. Tesu hi jhānesu sātisayāya lahutāya sampayuttaṃ	531	
PA_anya-e01_04n:53_16	sukhaṃ santānavasena pavattento yogī taṃ samokkanto viya hotīti evaṃ vuttaṃ. Saññāsīsena	531	
PA_anya-e01_04n:53_17	niddeso. Jhānasampayuttā hi lahutā vināpi iddhiyā ākāsaṃ laṅghāpanappamāṇappattā	531	
PA_anya-e01_04n:53_18	viya hoti. Lahubhāvaggahaṇeneva cettha mudukammaññabhāvāpi gahitā eva. Tenāha “lahumudukammaññakāyo hutvā”ti.	531	
PA_anya-e01_04n:54_0	Iminā pariyāyenāti tiṇṇaṃ jhānānaṃ samāpajjanena sukhalahubhāvappattanāmarūpakāyassa	54	
PA_anya-e01_04n:54_1	sati cittaparidamane catutthaṃ jhānaṃ sukheneva iddhipaṭilābhāya saṃvattatīti iminā	54	
PA_anya-e01_04n:54_2	pariyāyena. Pakatibhūmiyā hi adhiṭṭhānabhūtā sambhārabhūmiyo pākārassa nemippadeso viyāti.	54	
PA_anya-e01_04n:55_0	382. Iddhipādaniddese cattāroti gaṇanaparicchedo. Iddhipādāti ettha ijjhatīti iddhi,	55	
PA_anya-e01_04n:55_1	samijjhati nipphajjatīti attho. Ijjhanti vā etāya sattā iddhā vuddhā ukkaṃsagatā	55	
PA_anya-e01_04n:55_2	hontīti iddhi. Paṭhamenatthena iddhi eva pādoti iddhipādo, iddhikoṭṭhāsoti attho.	55	
PA_anya-e01_04n:55_3	Dutiyenatthena iddhiyā pādoti iddhipādo. Pādoti patiṭṭhā, adhigamūpāyoti attho. Tena	55	
PA_anya-e01_04n:55_4	hi uparūparivisesasaṅkhātaṃ iddhiṃ pajjanti pāpuṇanti. Ayaṃ tāva aṭṭhakathānayo.	55	
PA_anya-e01_04n:55_5	Tattha iddhi-saddassa paṭhamo kattuattho, dutiyo karaṇattho vutto. Pāda-saddassa	55	
PA_anya-e01_04n:55_6	eko karaṇatthova. Pajjitabbāva iddhi vuttā, na ca ijjhantī, pajjitabbā ca iddhi pajjanakaraṇena	55	
PA_anya-e01_04n:55_7	pādena samānādhikaraṇā hotīti paṭhamena atthena “iddhi eva pādo iddhipādo”ti na sakkā	55	
PA_anya-e01_04n:55_8	vattuṃ. Tathā iddhikiriyākaraṇena sādhetabbāva vuddhisaṅkhātā iddhi pajjanakiriyākaraṇena	55	
PA_anya-e01_04n:55_9	pajjitabbāti dvinnaṃ karaṇānaṃ na asamānādhikaraṇatā sambhavatīti dutiyenatthena	55	
PA_anya-e01_04n:55_10	“iddhiyā pādo iddhipādo”ti ca na sakkā vattuṃ. Tasmā paṭhamenatthena samānādhikaraṇasamāso,	551	
PA_anya-e01_04n:55_11	dutiyena sāmivacanasamāso na yujjatīti paṭhamenatthena iddhiyā pādo iddhipādo, dutiyenatthena	551	
PA_anya-e01_04n:55_12	iddhi eva pādo iddhipādoti samāso yutto, yathāvuttopi vā, pādassa ijjhamānakoṭṭhāsaijjhanakaraṇūpāyabhāvato.	551	
PA_anya-e01_04n:56_0	Pubbabhāgachandavasena chandahetuko. Sampayuttachandavasena chandādhiko. Pubbābhisaṅkhāravasena	56	
PA_anya-e01_04n:56_1	eva pana sahajātachandassāpi adhikatā veditabbā. Atha vā “chandañce bhikkhu adhipatiṃ	56	
PA_anya-e01_04n:56_2	karitvā labhati samādhiṃ, labhati cittassekaggataṃ, ayaṃ vuccati chandasamādhī”ti	56	
PA_anya-e01_04n:56_3	imāya pāḷiyā chandādhipatisamādhi chandasamādhīti adhipati-saddalopaṃ katvā samāso	56	
PA_anya-e01_04n:56_4	vuttoti viññāyati. Adhipatisaddatthadassanavasena pana aṭṭhakathāyaṃ “chandahetuko	56	
PA_anya-e01_04n:56_5	chandādhiko vā samādhī”ti vuttaṃ. Tenevāha “chandaṃ adhipatiṃ karitvā”tiādi. Padhānabhūtāti	56	
PA_anya-e01_04n:56_6	vīriyabhūtāti keci vadanti. Saṅkhatasaṅkhāranivattanatthaṃ pana padhānaggahaṇaṃ.	56	
PA_anya-e01_04n:56_7	Atha vā taṃ taṃ visesaṃ saṅkharotīti saṅkhāro, sabbampi vīriyaṃ. Tattha catukiccasādhakato	56	
PA_anya-e01_04n:56_8	aññassa nivattanatthaṃ padhānaggahaṇaṃ. Padhānabhūtā seṭṭhabhūtāti attho. Catubbidhassa	56	
PA_anya-e01_04n:56_9	pana vīriyassa adhippetattā bahuvacananiddeso. Yo pana “iddhiyā pādo iddhipādo”ti	56	
PA_anya-e01_04n:56_10	evaṃ samāsayojanāvasena pādassa upāyatthataṃ gahetvā iddhipādattho vutto, so paṭilābhapubbabhāgānaṃ	561	
PA_anya-e01_04n:56_11	kattukaraṇiddhibhāvaṃ “chandiddhipādo”tiādinā vā abhidhamme āgatattā chandādīhi iddhipādehi	561	
PA_anya-e01_04n:56_12	sādhetabbāya vuddhiyā kattiddhibhāvaṃ, chandādīnaṃ karaṇiddhibhāvañca sandhāya vuttoti veditabbo.	561	
PA_anya-e01_04n:57_0	Vīriyiddhipāde “vīriyasamādhipadhānasaṅkhārasamannāgata”nti dvikkhattuṃ vīriyaṃ āgataṃ.	57	
PA_anya-e01_04n:57_1	Tattha purimaṃ samādhivisesanaṃ vīriyādhipati samādhi vīriyasamādhīti. Dutiyaṃ samannāgamaṅgadassanaṃ.	57	
PA_anya-e01_04n:57_2	Dve eva hi sabbattha samannāgamaṅgāni samādhi, padhānasaṅkhāro ca. Chandādayo samādhivisesanāni,	57	
PA_anya-e01_04n:57_3	padhānasaṅkhāro pana padhānavacaneneva visesito, na chandādīhīti na idha vīriyādhipatitā	57	
PA_anya-e01_04n:57_4	padhānasaṅkhārassa vuttā hoti. Vīriyañca samādhiṃ visesetvā ṭhitameva samannāgamaṅgavasena	57	
PA_anya-e01_04n:57_5	padhānasaṅkhāravacanena vuttanti nāpi dvīhi vīriyehi samannāgamo vutto hotīti. Yasmā	57	
PA_anya-e01_04n:57_6	pana chandādīhi visiṭṭho samādhi, tathā visiṭṭheneva ca tena sampayutto padhānasaṅkhāro,	57	
PA_anya-e01_04n:57_7	sesadhammā ca, tasmā samādhivisesanānaṃ vasena cattāro iddhipādā vuttā. Visesanabhāvo	57	
PA_anya-e01_04n:57_8	ca chandādīnaṃ taṃtaṃavassayavasena hotīti.	57	
PA_anya-e01_04n:58_0	Atha vātiādinā nissayaṭṭhepi pāda-sadde upāyaṭṭhena chandādīnaṃ iddhipādatā vuttā.	58	
PA_anya-e01_04n:58_1	Teneva abhidhamme uttaracūḷabhājanīye “cattāro iddhipādā chandiddhipādo”tiādinā chandādīnameva	58	
PA_anya-e01_04n:58_2	iddhipādatā vuttā. Pañhāpucchake ca “cattāro iddhipādā idha bhikkhu chandasamādhī”tiādināva	58	
PA_anya-e01_04n:58_3	uddesaṃ katvāpi puna chandādīnaṃyeva kusalādibhāvo vibhatto. Upāyiddhipādadassanatthameva	58	
PA_anya-e01_04n:58_4	hi sutte, abhidhamme ca nissayiddhipādadassanaṃ kataṃ, aññathā catubbidhatā na hotīti.	58	
PA_anya-e01_04n:59_0	383. Chandādīni aṭṭhāti chandasamādhi vīriyasamādhi cittasamādhi vīmaṃsāsamādhīti	59	
PA_anya-e01_04n:59_1	evaṃ chandādīni aṭṭha. Kāmaṃ cettha catūsupi ṭhānesu samādhi samādhi eva, tathāpi	59	
PA_anya-e01_04n:59_2	iddhiṃ uppādetukāmatāchandasahitova samādhi iddhipaṭilābhāya saṃvattati, na kevalo.	59	
PA_anya-e01_04n:59_3	Evaṃ vīriyasamādhiādayopi. Tasmā chandādisahitā ete cattāro ca samādhī, chandādayo	59	
PA_anya-e01_04n:59_4	ca cattāroti aṭṭha pajjati iddhi etehi pāpuṇīyati, sayaṃ vā pajjanti iddhipaṭilābhāya	59	
PA_anya-e01_04n:59_5	sampajjantīti padānīti vuccanti. Tenāha “iddhipaṭilābhāya saṃvattantī”ti. Yaṃ pana	59	
PA_anya-e01_04n:59_6	pāḷiyaṃ “chando na samādhī”tiādi, taṃ yadipi chandādayo samādhisahitāva iddhiṃ nipphādenti,	59	
PA_anya-e01_04n:59_7	tathāpi visuṃ nesaṃ padabhāvadassanaṃ. Ekato niyuttova, na ekeko hutvāti adhippāyo.	59	
PA_anya-e01_04n:59_8	Niyuttovāti sahito eva, na viyutto.	59	
PA_anya-e01_04n:60_0	384. Anonatanti na onataṃ, vīriyena paggahitattā alīnanti attho. Tenāha “kosajje	60	
PA_anya-e01_04n:60_1	na iñjatī”ti, kosajjanimittaṃ na calatīti attho. Uddhaṃ nataṃ unnataṃ, uddhataṃ vikkhittaṃ.	60	
PA_anya-e01_04n:60_2	Na unnataṃ anunnataṃ, avikkhittaṃ samāhitanti attho. Tenāha “uddhacce na iñjatī”ti.	60	
PA_anya-e01_04n:60_3	Abhisaṅgavasena nataṃ abhinataṃ, na abhinataṃ anabhinataṃ, arattaṃ. Apagamanavasena	60	
PA_anya-e01_04n:60_4	nataṃ apanataṃ, kodhavasena vimukhaṃ. Na apanataṃ anapanataṃ, aduṭṭhaṃ. Diṭṭhiyā	60	
PA_anya-e01_04n:60_5	“ahaṃ, mama”nti nissayavasena na nissitanti anissitaṃ. Chandarāgavasena na paṭibaddhanti	60	
PA_anya-e01_04n:60_6	appaṭibaddhaṃ. Rāgo kevalaṃ āsattimattaṃ, chandarāgo pana bahalakileso. Tathā hissa	60	
PA_anya-e01_04n:60_7	dūre ṭhitampi ārammaṇaṃ paṭibaddhameva. Vippamuttanti visesato pamuttaṃ. Jhānānaṃ	60	
PA_anya-e01_04n:60_8	kāmarāgapaṭipakkhatāya āha “kāmarāge”ti. Visaṃyuttanti vivittaṃ saṃkilesato, na vā	60	
PA_anya-e01_04n:60_9	saṃyuttaṃ catūhipi yogehi. Vimariyādikataṃ kilesamariyādāya, yathā īsakampi kilesamariyādā	60	
PA_anya-e01_04n:60_10	na hoti, tathā paṭipannaṃ. Ekattagatanti ekaggataṃ upagataṃ accantameva samāhitaṃ.	601	
PA_anya-e01_04n:60_11	Tato eva nānattakilesehi nānāsabhāvehi kilesehi na iñjati.	601	
PA_anya-e01_04n:61_0	Esa atthoti kosajjādinimittaṃ. Imassa cittassa āneñjanattho siddho eva āneñjappattiyā	61	
PA_anya-e01_04n:61_1	pakāsanavasena dassitattā. Puna vuttoti iddhiyā bhūmipādapadadassanappasaṅgena “imāni	61	
PA_anya-e01_04n:61_2	mūlāni nāmā”ti mūlabhāvadassanatthaṃ puna vutto. Purimoti “saddhādīhi pariggahitattā”tiādinā	61	
PA_anya-e01_04n:61_3	pubbe chadhā dassitanayo. Ayanti adhunā soḷasadhā dassitanayo. Suttanaye, paṭisambhidānaye	61	
PA_anya-e01_04n:61_4	ca dassite tattha sammoho na hoti, na adassiteti āha “ubhayattha asammohattha”nti.	61	
PA_anya-e01_04n:62_0	385. Ñāṇena adhiṭṭhahantoti “kathaṃ panāyaṃ evaṃ hotī”ti ettha pubbe attanā vuttapadaṃ	62	
PA_anya-e01_04n:62_1	uddharati adhiṭṭhānavidhiṃ dassetuṃ “abhiññāpādakaṃ jhānaṃ samāpajjitvā vuṭṭhāyā”ti.	62	
PA_anya-e01_04n:62_2	Ettha anupubbena cattāri jhānāni samāpajjitvā catutthajjhānato vuṭṭhāyāti keci, taṃ	62	
PA_anya-e01_04n:62_3	ayuttaṃ. Yathicchitajjhānasamāpajjanatthañhi cittaparidamanaṃ, catutthajjhānameva	62	
PA_anya-e01_04n:62_4	ca abhiññāpādakaṃ, na itarāni. Parikammaṃ katvāti pādakajjhānato vuṭṭhāya kāmāvacaracittena	62	
PA_anya-e01_04n:62_5	“sataṃ homī”tiādinā cintanamevettha parikammakaraṇaṃ, tathāvajjanameva ca āvajjanaṃ.	62	
PA_anya-e01_04n:62_6	Dutiyampīti pi-saddo samuccayattho, tena tatiyampi, tato bhiyyopīti imamatthaṃ dīpeti.	62	
PA_anya-e01_04n:62_7	Yathā hi jhānabhāvanā, evamabhiññābhāvanāpi. “Ekavāraṃ dvevāra”nti idampi nidassanamattaṃ	62	
PA_anya-e01_04n:62_8	daṭṭhabbaṃ. Nimittārammaṇanti paṭibhāganimittārammaṇaṃ. Parikammacittānīti ettha	62	
PA_anya-e01_04n:62_9	ekekassa parikammacittassa satārammaṇatā daṭṭhabbā “sataṃ homī”ti pavattanato. Sahassārammaṇānīti	62	
PA_anya-e01_04n:62_10	etthāpi eseva nayo. Vaṇṇavasenāti attanā parikappitavaṇṇavasena. No paṇṇattivasenāti	621	
PA_anya-e01_04n:62_11	na sattapaṇṇattivasena. Taṃ adhiṭṭhānacittaṃ appanācittamivāti ivaggahaṇaṃ abhiññācittassa	621	
PA_anya-e01_04n:62_12	jhānacittassa paṭhamuppattisadisabhāvato vuttaṃ, na tassa appanābhāvato. Rūpāvacaracatutthajjhānikanti	621	
PA_anya-e01_04n:62_13	rūpāvacaracatutthajhānavantaṃ, tena sampayuttaṃ.	621	
PA_anya-e01_04n:63_0	386. Yadi evaṃ “āvajjitvā ñāṇena adhiṭṭhātī”ti paṭisambhidāvacanaṃ kathanti āha “yampī”tiādi.	63	
PA_anya-e01_04n:63_1	Tatrāpīti paṭisambhidāyampi. Āvajjatīti “bahukaṃ āvajjatī”ti idaṃ pāṭhapadaṃ parikammavaseneva	63	
PA_anya-e01_04n:63_2	vuttaṃ, na āvajjanavasena. Āvajjitvā ñāṇena adhiṭṭhātīti abhiññāñāṇavasena vuttaṃ,	63	
PA_anya-e01_04n:63_3	na parikammacittasampayuttassa, aññassa vā kāmāvacarassa ñāṇassa vasena. Na hi tassa	63	
PA_anya-e01_04n:63_4	tādiso ānubhāvo atthīti. Tasmāti yasmā appanāppattassa abhiññāñāṇasseva vasena adhiṭṭhānaṃ,	63	
PA_anya-e01_04n:63_5	tasmā. Ayamadhiṭṭhānakkamoti dassento “bahukaṃ āvajjatī”tiādimāha. Tattha sanniṭṭhāpanavasenāti nipphādanavasena.	63	
PA_anya-e01_04n:64	Kāyasakkhidassanatthanti na kevalaṃ vacanamattameva, atha kho ayametassatthassa attano kāyena sacchikatattā kāyasakkhīti sakkhidassanatthaṃ.	6	
PA_anya-e01_04n:65_0	Kokanadanti padumavisesanaṃ yathā “kokāsaka”nti. Taṃ kira bahupattaṃ, vaṇṇasampannaṃ,	65	
PA_anya-e01_04n:65_1	ativiya sugandhañca hoti. Pātoti pageva. Ayañhettha attho – yathā kokanadasaṅkhātaṃ	65	
PA_anya-e01_04n:65_2	padumaṃ pāto sūriyassuggamanavelāyaṃ phullaṃ vikasitaṃ avītagandhaṃ siyā virocamānaṃ,	65	
PA_anya-e01_04n:65_3	evaṃ sarīragandhena, guṇagandhena ca sugandhaṃ saradakāle antalikkhe ādiccamiva attano	65	
PA_anya-e01_04n:65_4	tejasā tapantaṃ aṅgehi niccharaṇakajutitāya aṅgīrasaṃ sammāsambuddhaṃ passāti.	65	
PA_anya-e01_04n:66_0	Abhabboti paṭipattisāramidaṃ sāsanaṃ, paṭipatti ca pariyattimūlikā, tvañca pariyattiṃ	66	
PA_anya-e01_04n:66_1	uggahetuṃ asamattho, tasmā abhabboti adhippāyo. Abhabbo nāma na hoti vāsadhurasseva padhānabhāvato.	66	
PA_anya-e01_04n:67_0	Bhikkhūti pabbajitavohārena vuttaṃ, bhāvinaṃ vā bhikkhubhāvaṃ upādāya yathā “agamā	67	
PA_anya-e01_04n:67_1	rājagahaṃ buddho”ti. Pilotikakhaṇḍanti suvisuddhaṃ coḷakhaṇḍaṃ. Rajo haratīti rajoharaṇaṃ.	67	
PA_anya-e01_04n:67_2	Abhinimminitvā adāsi tattha pubbe katādhikārattā. Tathā hi yoniso ummujjanto “attabhāvassa	67	
PA_anya-e01_04n:67_3	panāyaṃ doso”ti asubhasaññaṃ, aniccasaññañca paṭilabhitvā nāmarūpapariggahādinā pañcasu	67	
PA_anya-e01_04n:67_4	khandhesu ñāṇaṃ otāretvā kalāpasammasanādikkamena vipassanaṃ vaḍḍhetvā udayabbayañāṇādipaṭipāṭiyā	67	
PA_anya-e01_04n:67_5	vipassanaṃ anulomagotrabhusamīpaṃ pāpesi. Obhāsavissajjanapubbikā bhāsitagāthā obhāsagāthā.	67	
PA_anya-e01_04n:68_0	Rāgo rajo ariyassa vinaye, na ca pana reṇu vuccati “rajo”ti. Kasmā? Cittassa malīnabhāvakaraṇato.	68	
PA_anya-e01_04n:68_1	Rāgassetaṃ adhivacanaṃ “rajo”ti. Etaṃ rajanti etaṃ rāgasaṅkhātaṃ rajaṃ. Vippajahitvāti	68	
PA_anya-e01_04n:68_2	aggamaggena visesato pajahanahetu. Paṇḍitā viharanti teti te pajahanakā paṇḍitā hutvā	68	
PA_anya-e01_04n:68_3	viharanti. Vītarajassa sabbaso pahīnarāgādirajassa buddhassa bhagavato sāsane. Tathā hi vadanti –	68	
PA_anya-e01_04n:69	“Cittamhi saṃkiliṭṭhamhi, saṃkilissanti māṇavā;	6	
PA_anya-e01_04n:70	Citte suddhe visujjhanti, iti vuttaṃ mahesinā”ti. ;	7	
PA_anya-e01_04n:71	Chaḷabhiññāgahaṇena gahitāya chaḷabhiññāya vibhāvitepi ariyamagge anuttarabhāvasāmaññena phalanibbānehi saddhiṃ saṅgaṇhanto āha “nava lokuttaradhammā”ti.	7	
PA_anya-e01_04n:72	Pattassa pidahanākārena hatthaṃ ṭhapento “hatthaṃ pidahī”ti vutto. Hatthanti vā karaṇatthe upayogavacanaṃ, hatthena pidahīti attho.	7	
PA_anya-e01_04n:73_0	Sahassakkhattunti sahassadhā. Sahassadhā hi attānaṃ ekacitteneva nimminantopi sahassavāraṃ	73	
PA_anya-e01_04n:73_1	nimminanto viya hoti. Asatipi kiriyābyāvuttiyaṃ tadatthasiddhitoti imamatthaṃ dassetuṃ	73	
PA_anya-e01_04n:73_2	“sahassakkhattu”nti vuttaṃ. Ambavaneti ambavane katavihāre. Rammeti ramaṇīye. Yāva	73	
PA_anya-e01_04n:73_3	kālappavedanā, tāva nisīdīti yojanā.	73	
PA_anya-e01_04n:74_0	Aniyametvāti vaṇṇāvayavasarīrāvayavaparikkhārakiriyāvisesādīhi niyamaṃ akatvā. Nānāvaṇṇeti	74	
PA_anya-e01_04n:74_1	nānākāre yathāvuttavaṇṇādivasena nānāvidhe. Missakakeseti palitehi missitakese. Upaḍḍharattavaṇṇaupaḍḍhapaṇḍuvaṇṇādīsu	74	
PA_anya-e01_04n:74_2	aññataravaṇṇanti evaṃ upaḍḍharattacīvare. Padavasena atthassa, gamanavasena pāḷiyā	74	
PA_anya-e01_04n:74_3	bhaṇanaṃ padabhāṇaṃ. Parikathādivasena dhammassa kathanaṃ dhammakathā. Sarena bhaññaṃ	74	
PA_anya-e01_04n:74_4	suttādīnaṃ uccāraṇaṃ sarabhaññaṃ. Aparepīti vuttākārato aññepi dīgharassakisathūlādike	74	
PA_anya-e01_04n:74_5	nānappakārake. Icchiticchitappakārāyeva hontīti yathā yathā icchitā, taṃtaṃpakārāyeva	74	
PA_anya-e01_04n:74_6	honti. Yattakā hi visesā vaṇṇādivasena tesu icchitā, tattakavisesavantova te honti.	74	
PA_anya-e01_04n:74_7	Te pana tathā bahudhā bhinnākārepi vaṇṇavasena ārammaṇaṃ katvā ekameva adhiṭṭhānacittaṃ	74	
PA_anya-e01_04n:74_8	pavattati. Ayaṃ hissa ānubhāvo – yathā ekāva cetanā nānāvisesavantaṃ attabhāvaṃ nibbatteti,	74	
PA_anya-e01_04n:74_9	tattha bhavapatthanā kammassa visesapaccayo hoti. Acinteyyo ca kammavipākoti ce,	74	
PA_anya-e01_04n:74_10	idhāpi parikammacittaṃ visesapaccayo hoti, acinteyyo ca iddhivisayoti gahetabbaṃ.	741	
PA_anya-e01_04n:74_11	Esa nayoti yvāyaṃ bahubhāvanimmāne “abhiññāpādakaṃ jhānaṃ samāpajjitvā”tiādinā adhiṭṭhānanayo	741	
PA_anya-e01_04n:74_12	vutto, esa nayo itaresupi adhiṭṭhānesu.	741	
PA_anya-e01_04n:75_0	Iti avisesaṃ atidesena dassetvā visesaṃ sarūpato dassetuṃ “ayaṃ pana viseso”tiādi	75	
PA_anya-e01_04n:75_1	vuttaṃ. Tattha iminā bhikkhunā icchantenāti sambandho. Maṃ jānissantīti “iddhimā”ti	75	
PA_anya-e01_04n:75_2	maṃ jānissanti. Antarāvāti paricchinnakālassa abbhantare eva. Pādakajjhānantiādi	75	
PA_anya-e01_04n:75_3	parikammakaraṇākāradassanatthaṃ vuttaṃ, itaraṃ pana atideseneva vibhāvitanti. Evaṃ	75	
PA_anya-e01_04n:75_4	akarontoti “eko homī”ti antarā adhiṭṭhānaṃ akaronto. “Yathāparicchinnakālavasenā”ti	75	
PA_anya-e01_04n:75_5	iminā “sataṃ homī”tiādinā adhiṭṭhānaṃ karontena kālaparicchedavaseneva kātabbanti	75	
PA_anya-e01_04n:75_6	dasseti. Sayameva eko hoti adhiṭṭhānassa paṭippassaddhattā. Ettha ca parikammādhiṭṭhānacittānaṃ	75	
PA_anya-e01_04n:75_7	iddhimā vaṇṇavasena sayameva ārammaṇaṃ hoti. Tesu parikammacittāni santatipaccuppannārammaṇāni.	75	
PA_anya-e01_04n:75_8	Adhiṭṭhānacittaṃ sampativattamānārammaṇaṃ adhiṭṭhānassa ekacittakkhaṇikattāti vadanti.	75	
PA_anya-e01_04n:76_0	387. “Āvibhāva”nti padassa heṭṭhā vuttena hoti-saddena sambandho na yujjati upayogavacanena	76	
PA_anya-e01_04n:76_1	vuttattā, tathā vakkhamānena ca gacchati-saddena attano, paresañca āvibhāvassa icchitattā,	76	
PA_anya-e01_04n:76_2	nāmapadañca kiriyāpadāpekkhanti kiriyāsāmaññavācinā karoti-saddena yojetvā āha “āvibhāvaṃ	76	
PA_anya-e01_04n:76_3	karotī”ti. Tirobhāvanti etthāpi eseva nayo. Yadi evaṃ kathaṃ paṭisambhidāyanti codanaṃ	76	
PA_anya-e01_04n:76_4	sandhāyāha “idameva hī”tiādi. Kāmaṃ paṭisambhidāyaṃ “āvibhāvanti kenaci anāvaṭaṃ	76	
PA_anya-e01_04n:76_5	hotī”tiādinā āgataṃ, tampi idameva āvibhāvakaraṇaṃ, tirobhāvakaraṇañca sandhāya vuttaṃ.	76	
PA_anya-e01_04n:76_6	Sesapadāni tesaṃyeva vevacanāni. Andhakāranti rattandhakāraṃ, divāpi vā bilaguhādigataṃ	76	
PA_anya-e01_04n:76_7	andhakāraṃ. Paṭicchannanti kuṭṭakavāṭādinā paṭicchāditaṃ. Anāpāthanti dūratāsukhumataratādinā	76	
PA_anya-e01_04n:76_8	na āpāthagataṃ. Ayanti iddhimā. Paṭicchannopi dūre ṭhitopi attā vā paro vā yathā	76	
PA_anya-e01_04n:76_9	dissatīti vibhattiṃ pariṇāmetvā yojetabbaṃ. Ālokajātanti ālokabhūtaṃ, jātālokaṃ vā.	76	
PA_anya-e01_04n:77_0	388. Etaṃ pana pāṭihāriyanti āvibhāvapāṭihāriyamāha. Kena katapubbanti tattha kāyasakkhiṃ	77	
PA_anya-e01_04n:77_1	pucchitvā “satthā tāva kāyasakkhī”ti dassentena “bhagavatā”ti vatvā tamatthaṃ vibhāvetuṃ	77	
PA_anya-e01_04n:77_2	“bhagavā hī”tiādi vuttaṃ. Sāvatthivāsike passantīti ānetvā sambandho, tathā “yāva	77	
PA_anya-e01_04n:77_3	avīciṃ dassesī”ti. Ākāsagatesu heṭṭhimaheṭṭhimavimānesu uparūparivimānaṃ byavadhāyakesu	77	
PA_anya-e01_04n:77_4	byūhiyamānesu taggataṃ ākāsaṃ byūḷhaṃ nāma hotīti vuttaṃ “ākāsañca dvidhā viyūhitvā”ti.	77	
PA_anya-e01_04n:78_0	Ayamatthoti āvibhāvapāṭihāriyassa satthārā katabhāvo. Purimabuddhānaṃ paṭipattiāvajjanaṃ	78	
PA_anya-e01_04n:78_1	buddhappaveṇiyā anupālanatthaṃ. “Ekena pādenā”tiādi tivikkamadassanaṃ. Nayaṃ deti	78	
PA_anya-e01_04n:78_2	yassa nayassa anusārena vācanāmaggaṃ ṭhapesi.	78	
PA_anya-e01_04n:79	Cūḷaanāthapiṇḍiko nāma anāthapiṇḍikamahāseṭṭhissa kaniṭṭhabhātā.	7	
PA_anya-e01_04n:80	Sinerupabbataṃ nibbijjhitvāti taṃ parisāya dissamānarūpaṃyeva katvā nibbijjhitvā. Nanti sinerupabbataṃ.	8	
PA_anya-e01_04n:81	Anekasatasahassasaṅkhassa okāsalokassa, taṃnivāsisattalokassa ca vivaṭabhāvakaraṇapāṭihāriyaṃ lokavivaraṇaṃ nāma. Mahābrahmāti sahampatimahābrahmā.	8	
PA_anya-e01_04n:82	Passatha tāva apaṇṇakapaṭipadāya phalanti nirayabhayena tajjetvā satthu anupubbikathānayena saggasukhena palobhetvā, na pana saggasampattiyaṃ ninnabhāvāpādanena.	8	
PA_anya-e01_04n:83_0	389. Yathā āvibhāvakaraṇe ālokakasiṇaṃ samāpajjitabbaṃ ālokanimmānāya, evaṃ tirobhāvakaraṇe	83	
PA_anya-e01_04n:83_1	andhakāranimmānāya nīlakasiṇaṃ samāpajjitabbaṃ. Kāmañcetaṃ pāḷiyaṃ sarūpato nāgataṃ,	83	
PA_anya-e01_04n:83_2	“vivaṭaṃ āvaṭa”nti pana vacanato atthato āgatameva. Odātakasiṇantogadhaṃ vā ālokakasiṇanti	83	
PA_anya-e01_04n:83_3	vuttovāyamattho. Andhakāranti andhakāravantaṃ.	83	
PA_anya-e01_04n:84	390. Avasese iṭṭiyattherādike.	8	
PA_anya-e01_04n:85_0	391. Pākaṭo iddhimā etassa atthīti pākaṭaṃ, pākaṭañca taṃ pāṭihāriyañcāti pākaṭapāṭihāriyaṃ.	85	
PA_anya-e01_04n:85_1	Na ettha iddhimā pākaṭoti apākaṭaṃ, apākaṭañca taṃ pāṭihāriyañcāti apākaṭapāṭihāriyaṃ.	85	
PA_anya-e01_04n:85_2	Iddhimato eva hi pākaṭāpākaṭabhāvenāyaṃ bhedo, na pāṭihāriyassa. Na hi taṃ apākaṭaṃ atthi.	85	
PA_anya-e01_04n:86_0	Uttarimanussadhammāti manussadhammo vuccati dasa kusalakammapathadhammā, tato manussadhammato	86	
PA_anya-e01_04n:86_1	uttari. Iddhisaṅkhātaṃ pāṭihāriyaṃ iddhipāṭihāriyaṃ. Āḷindeti pamukhe. Okāsehīti	86	
PA_anya-e01_04n:86_2	pakira. Iddhābhisaṅkhāranti iddhipayogaṃ. Abhisaṅkhāsīti abhisaṅkhari, akāsīti attho.	86	
PA_anya-e01_04n:86_3	Tālacchiggaḷenāti kuñcikacchiddena. Aggaḷantarikāyāti piṭṭhasaṅghātānaṃ antarena.	86	
PA_anya-e01_04n:87_0	Antarahitoti antaradhāyitukāmo. Bako brahmā yathā antaradhāyituṃ na sakkoti, tathā	87	
PA_anya-e01_04n:87_1	katvā bhagavā sayaṃ tassa, brahmagaṇassa ca anāpāthabhāvagamanena antarahito hutvā	87	
PA_anya-e01_04n:87_2	“samaṇassa gotamassa imasmiṃ ṭhāne atthibhāvo vā natthibhāvo vā na sakkā jānitu”nti	87	
PA_anya-e01_04n:87_3	evaṃ brahmagaṇassa vacanokāso mā hotūti “bhavevāha”nti imaṃ gāthaṃ abhāsi.	87	
PA_anya-e01_04n:88_0	Tattha bhavevāhaṃ bhayaṃ disvāti ahaṃ bhave saṃsāre jātijarādibhedaṃ bhayaṃ disvā	88	
PA_anya-e01_04n:88_1	eva. Bhavañca vibhavesinanti imañca kāmabhavādiṃ tividhampi sattabhavaṃ, vibhavesinaṃ	88	
PA_anya-e01_04n:88_2	vibhavaṃ gavesamānampi pariyesamānampi punappunaṃ bhave eva disvā. Bhavaṃ nābhivadinti	88	
PA_anya-e01_04n:88_3	taṇhādiṭṭhivasena kiñci bhavaṃ na abhivadiṃ na gahesiṃ. Nandiñca na upādiyinti bhavataṇhaṃ	88	
PA_anya-e01_04n:88_4	na upagacchiṃ, na aggahesinti attho.	88	
PA_anya-e01_04n:89_0	392. Alaggamānoti vinivijjhitvā gamanena kuṭṭādīsu katthaci na laggamāno. Āvajjitvā	89	
PA_anya-e01_04n:89_1	kataparikammenāti yassa parato gantukāmo, taṃ āvajjitvā “ākāso hotu, ākāso hotū”ti	89	
PA_anya-e01_04n:89_2	evaṃ kataparikammena iddhimatā. Pākārapabbatāpekkhāya “susiro, chiddo”ti ca pulliṅgavasena	89	
PA_anya-e01_04n:89_3	vuttaṃ. Ubbedhavasena pavattaṃ vivaraṃ susiraṃ. Tiriyaṃ pavattaṃ chiddaṃ.	89	
PA_anya-e01_04n:90_0	Yattha katthaci kasiṇe parikammaṃ katvāti pathavīkasiṇādīsu yattha katthaci kasiṇe	90	
PA_anya-e01_04n:90_1	jhānaṃ samāpajjitvā parikammaṃ katvā “ākāso hotū”ti adhiṭṭhātabbo. Tattha kāraṇamāha	90	
PA_anya-e01_04n:90_2	“aṭṭhasamāpattivasībhāvoyeva pamāṇa”nti. Tasmā yaṃ yaṃ icchati, taṃ tadeva hoti.	90	
PA_anya-e01_04n:90_3	Etena pathaviyā ummujjananimujjane āpokasiṇasamāpajjanaṃ, udakādīsu pathavīnimmāne	90	
PA_anya-e01_04n:90_4	pathavīkasiṇasamāpajjanaṃ na ekantato icchitabbanti vuttaṃ hoti. Etanti etaṃ tirokuṭṭādigamanapāṭihāriyakaraṇe	90	
PA_anya-e01_04n:90_5	ākāsakasiṇasamāpajjanaṃ avassaṃ vattabbaṃ anucchavikabhāvato. Evañca katvā “ākāsakasiṇavasena	90	
PA_anya-e01_04n:90_6	paṭicchannānaṃ vivaṭakaraṇa”ntiādivacanaṃ viya pathavīkasiṇavasena “ekopi hutvā bahudhā	90	
PA_anya-e01_04n:90_7	hotī”tiādibhāvo “ākāse vā udake vā pathaviṃ nimminitvā padasā gamanaṃ icchatī”tiādinā	90	
PA_anya-e01_04n:90_8	yaṃ pakiṇṇakanaye vuttaṃ, tampi samatthitaṃ hoti.	90	
PA_anya-e01_04n:91_0	“Doso natthī”ti dvikkhattuṃ baddhaṃ subaddhaṃ viya daḷhīkaraṇaṃ nāma hotīti adhippāyena	91	
PA_anya-e01_04n:91_1	vatvā tena payojanābhāvaṃ dassetuṃ “puna samāpajjitvā”tiādi vuttaṃ. Adhiṭṭhitattā	91	
PA_anya-e01_04n:91_2	ākāso hotiyevāti sacepi kiñci antarā upaṭṭhitaṃ pabbatādi siyā, tampi “ākāso hotū”ti	91	
PA_anya-e01_04n:91_3	adhiṭṭhitattā ākāso hotiyeva. Idampi aṭṭhānaparikappanamattaṃ, tādisassa upaṭṭhānameva	91	
PA_anya-e01_04n:91_4	natthīti dassetuṃ “antarā”tiādi vuttaṃ.	91	
PA_anya-e01_04n:92_0	393. Paricchinditvāti yathicchitaṭṭhānaṃ ñāṇena paricchinditvā. Tatrāti tasmiṃ pathaviyā	92	
PA_anya-e01_04n:92_1	udakabhāvādhiṭṭhāne ayaṃ yathāvuttapaṭipattivibhāvinī pāḷi. Parato “tatrāyaṃ pāḷī”ti	92	
PA_anya-e01_04n:92_2	āgataṭṭhānesupi iminā nayena attho veditabbo.	92	
PA_anya-e01_04n:93	Soti iddhimā. Adhiṭṭhānakāle kālaparicchedaṃ katvā adhiṭṭhātīti vuttaṃ “paricchinnakālaṃ pana atikkamitvā”ti. Pakatiyā udakaṃ animmānaudakaṃ.	9	
PA_anya-e01_04n:94	394. Viparītanti yaṃ udakaṃ akkamitvā akkamanto na saṃsīdati, taṃ panettha iddhiyā pathavīnimmānavasena veditabbaṃ. Pathavīkasiṇanti pathavīkasiṇajjhānaṃ.	9	
PA_anya-e01_04n:95_0	395. Pallaṅkanti samantato ūrubaddhāsanaṃ. Chinnapakkho, asañjātapakkho vā sakuṇo	95	
PA_anya-e01_04n:95_1	ḍetuṃ na sakkotīti pāḷiyaṃ “pakkhī sakuṇo”ti pakkhī-saddena visesetvā sakuṇo vuttoti	95	
PA_anya-e01_04n:95_2	“pakkhehi yuttasakuṇo”ti āha. Parikammaṃ katvāti “pathavī hotū”ti parikammaṃ katvā.	95	
PA_anya-e01_04n:96_0	Ākāse antalikkheti antalikkhasaññite ākāse. Yattha yattha hi āvaraṇaṃ natthi, taṃ	96	
PA_anya-e01_04n:96_1	taṃ “ākāsa”nti vuccati. Ayañca iddhimā na pathaviyā āsanne ākāse gacchati. Yattha	96	
PA_anya-e01_04n:96_2	pana pakkhīnaṃ agocaro, tattha gacchati, tādisañca loke “antalikkha”nti vuccati.	96	
PA_anya-e01_04n:96_3	Tena vuttaṃ “antalikkhasaññite ākāse”ti.	96	
PA_anya-e01_04n:97_0	Theroti pubbe vutta tipiṭakacūḷābhayatthero. Samāpattisamāpajjananti puna samāpattisamāpajjanaṃ.	97	
PA_anya-e01_04n:97_1	Nanu samāhitamevassa cittanti iddhimato pāṭihāriyavasena pavattamānassa cittaṃ accantaṃ	97	
PA_anya-e01_04n:97_2	samāhitameva hoti, na aññadā viya asamāhitanti adhippāyo. Taṃ pana therassa matimattaṃ.	97	
PA_anya-e01_04n:97_3	Pubbe hi pathavīkasiṇaṃ samāpajjitvā pathaviṃ adhiṭṭhāya gacchati, idāni pana ākāso	97	
PA_anya-e01_04n:97_4	icchitabbo, tasmā ākāsakasiṇaṃ samāpajjitabbameva. Tenāha “kiñcāpī”tiādi. Tirokuṭṭapāṭihāriye	97	
PA_anya-e01_04n:97_5	vuttanayeneva paṭipajjitabbanti yathā tattha kuṭṭādi “ākāso hotū”ti adhiṭṭhānena	97	
PA_anya-e01_04n:97_6	ākāso hoti, evaṃ idhāpi pabbatarukkhādiṃ adhiṭṭhānena ākāsaṃ katvā gantabbanti attho.	97	
PA_anya-e01_04n:97_7	Atha vā tirokuṭṭapāṭihāriye vuttanayenevāti “sace panassa bhikkhuno adhiṭṭhahitvā	97	
PA_anya-e01_04n:97_8	gacchantassā”tiādinā tattha vuttanayena. Etena “purimādhiṭṭhānabaleneva cassa antarā	97	
PA_anya-e01_04n:97_9	añño pabbato vā rukkho vā utumayo uṭṭhahissatīti aṭṭhānameveta”nti nāgādīhi kayiramāno	97	
PA_anya-e01_04n:97_10	vibandho gamanantarāyaṃ na karotīti dasseti.	971	
PA_anya-e01_04n:98	Okāseti janavivitte yuttaṭṭhāne. Pākaṭo hoti ākāsacārī ayaṃ samaṇoti.	9	
PA_anya-e01_04n:99_0	396. Dvācattālīsayojanasahassaggahaṇaṃ paṭhamakappavasena kataṃ, tato paraṃ pana	99	
PA_anya-e01_04n:99_1	anukkamena pathaviyā ussitabhāvena tato katipayayojanūnatā siyā, appakaṃ adhikaṃ	99	
PA_anya-e01_04n:99_2	vā ūnaṃ vā gaṇanūpagaṃ na hotīti tathā vuttaṃ. Tīsu dīpesu ekakkhaṇe ālokakaraṇenāti	99	
PA_anya-e01_04n:99_3	yadā yasmiṃ dīpe majjhe tiṭṭhanti, tadā tato purimasmiṃ atthaṃ gacchantā pacchime	99	
PA_anya-e01_04n:99_4	udentā hutvā ālokakaraṇena. Aññajotīnaṃ vā abhibhavanena, duddasatāya ca mahiddhike.	99	
PA_anya-e01_04n:99_5	Sattānaṃ sītapariḷāhavūpasamanena, osadhitiṇavanappatīnaṃ paribrūhanena ca mahānubhāve.	99	
PA_anya-e01_04n:99_6	Chupatīti phusati. Parimajjatīti hatthaṃ ito cito ca sañcārento ghaṃseti. Abhiññāpādakajjhānavasenevāti	99	
PA_anya-e01_04n:99_7	yassa kassaci abhiññāpādakajjhānavasena. Eva-kārena pādakajjhānavisesaṃ nivatteti,	99	
PA_anya-e01_04n:99_8	na adhiṭṭhānaṃ. Tenevāha “natthettha kasiṇasamāpattiniyamo”ti. Tirokuṭṭapāṭihāriyādīsu	99	
PA_anya-e01_04n:99_9	viya imasmiṃ nāma kasiṇe jhānaṃ samāpajjitvā adhiṭṭhātabbanti na ettha koci niyamo	99	
PA_anya-e01_04n:99_10	atthīti attho. Tathā hi pāḷiyaṃ kiñci samāpattiṃ aparāmasitvā “idha so iddhimā”tiādi	991	
PA_anya-e01_04n:99_11	vuttaṃ. Hatthapāse hoti “candimasūriye”ti evaṃ vuttaṃ candimasūriyamaṇḍalaṃ. Rūpagataṃ	991	
PA_anya-e01_04n:99_12	hatthapāseti hatthapāse ṭhitaṃ rūpagataṃ, hatthapāse vā rūpagataṃ. Hatthaṃ vā vaḍḍhetvā	991	
PA_anya-e01_04n:99_13	parāmasatīti yojanā.	991	
PA_anya-e01_04n:100_0	Upādinnakaṃ nissāya anupādinnakassa vaḍḍhanaṃ vuttaṃ. Yuttiyā panettha upādinnakassapi	100	
PA_anya-e01_04n:100_1	vaḍḍhanacchāyā dissati. Attano aṇumahantabhāvāpādane upādinnakassa hāpanaṃ viya vaḍḍhanampi	100	
PA_anya-e01_04n:100_2	labbhateva. Yathā āyasmato mahāmoggallānassa nandopanandadamaneti evaṃ pavattaṃ sahavatthunā	100	
PA_anya-e01_04n:100_3	theravādaṃ āharitvā tamatthaṃ dassetuṃ “tipiṭakacūḷanāgatthero āhā”tiādi āraddhaṃ.	100	
PA_anya-e01_04n:100_4	Kiṃ pana na hoti, hotiyevāti adhippāyo. Dve hi paṭisedhā pakatiṃ gamentīti. “Tadā	100	
PA_anya-e01_04n:100_5	mahantaṃ hoti mahāmoggallānattherassa viyā”ti idaṃ yathādhikatatthadassanavasena	100	
PA_anya-e01_04n:100_6	vuttaṃ, khuddakabhāvāpādanampettha labbhateva.	100	
PA_anya-e01_04n:101	Nandopanandanāgadamanakathāvaṇṇanā	10	
PA_anya-e01_04n:102_0	Olokesi buddhāciṇṇavasena “atthi nu kho assa upanissayo”ti. Lokiyaṃ ratanattaye pasādalakkhaṇaṃ	102	
PA_anya-e01_04n:102_1	sāsanāvatāraṃ sandhāyāha “appasanno”ti. Micchādiṭṭhito vivecetvā pasādetabboti adhippāyo.	102	
PA_anya-e01_04n:102_2	Tenāha “ko nu kho…pe… viveceyyā”ti.	102	
PA_anya-e01_04n:103_0	Taṃ divasanti yadā bhagavā bhikkhusaṅghaparivuto tāvatiṃsabhavanābhimukho gacchati,	103	
PA_anya-e01_04n:103_1	taṃ divasabhāgaṃ. Āpānabhūmiṃ sajjayiṃsūti yattha so nisinno bhojanakiccaṃ karoti,	103	
PA_anya-e01_04n:103_2	taṃ parivesanaṭṭhānaṃ sittaṃ sammaṭṭhaṃ bhojanūpakaraṇūpanayanādinā sajjayiṃsu paṭiyādesuṃ.	103	
PA_anya-e01_04n:103_3	Tividhanāṭakehīti vadhūkumārikaññāvatthāhi tividhāhi nāṭakitthīhi. Olokayamānoti	103	
PA_anya-e01_04n:103_4	pekkhanto, vicārento vā.	103	
PA_anya-e01_04n:104_0	Uparūparīti matthakamatthake. Bhavanenāti bhavanapadesena. Bhogehīti sarīrabhogehi.	104	
PA_anya-e01_04n:104_1	Avakujjenāti nikujjitena. Gahetvāti yathā tāvatiṃsabhavanassa padesopi nāvasissati, evaṃ pariyādāya.	104	
PA_anya-e01_04n:105_0	Sineruparibhaṇḍanti sinerumekhalaṃ. Sinerussa kira samantato bahalato, puthulato	105	
PA_anya-e01_04n:105_1	ca pañcayojanasahassaparimāṇāni cattāri paribhaṇḍāni tāvatiṃsabhavanassa ārakkhāya	105	
PA_anya-e01_04n:105_2	nāgehi, garuḷehi, kumbhaṇḍehi, yakkhehi ca adhiṭṭhitāni, tāni paribhaṇḍabhāvasāmaññena	105	
PA_anya-e01_04n:105_3	ekajjhaṃ katvā “paribhaṇḍa”nti vuttaṃ. Tehi kira sinerussa upaḍḍhaṃ pariyādinnaṃ.	105	
PA_anya-e01_04n:106	Attabhāvaṃ vijahitvāti manussarūpaṃ antaradhāpetvā. Bādhatīti khedamattaṃ uppādeti.	10	
PA_anya-e01_04n:107_0	Attabhāvaṃ vijahitvāti sukhumattabhāvanimmānena nāgarūpaṃ vijahitvā. Mukhaṃ vivari	107	
PA_anya-e01_04n:107_1	“mukhagataṃ samaṇaṃ saṃkhādissāmī”ti. Pācīnena ca pacchimena cāti nāgassa tathānipannattā	107	
PA_anya-e01_04n:107_2	vuttaṃ. Suṭṭhu satiyā paccupaṭṭhāpanatthamāha “manasi karohī”ti.	107	
PA_anya-e01_04n:108	Ādito paṭṭhāya sabbapāṭihāriyānīti tadā therena katapāṭihāriyāni sandhāya vuttaṃ. Imaṃ pana ṭhānanti imaṃ nāsāvātavissajjanakāraṇaṃ.	10	
PA_anya-e01_04n:109	Anubandhīti “na sakkā evaṃmahiddhikassa imassa samaṇassa paṭipaharitu”nti bhayena palāyantaṃ anubandhi.	10	
PA_anya-e01_04n:110_0	Ekapaṭipāṭiyāti ekāya paṭipāṭiyā, nirantaranti attho. Ayamevāti yā upādinnakaṃ nissāya	110	
PA_anya-e01_04n:110_1	anupādinnakassa vaḍḍhi, ayameva. Ettha edise hatthavaḍḍhanādipāṭihāriye yutti yuttarūpā	110	
PA_anya-e01_04n:110_2	cittato, ututo vā upādinnakarūpānaṃ anuppajjanato. Atha vā upādinnanti sakalameva	110	
PA_anya-e01_04n:110_3	indriyabaddhaṃ adhippetaṃ. Evampi tassa tathā vaḍḍhi na yujjati evāti vuttanayeneva	110	
PA_anya-e01_04n:110_4	vaḍḍhi veditabbā. Ekasantāne upādinnaṃ, anupādinnañca sambhinnaṃ viya pavattamānampi	110	
PA_anya-e01_04n:110_5	atthato asambhinnameva. Tattha yathā āḷhakamatte khīre anekāḷhake udake āsitte yadipi	110	
PA_anya-e01_04n:110_6	khīraṃ sabbena sambhinnaṃ sabbatthakameva lambamānaṃ hutvā tiṭṭhati, tathāpi na tattha	110	
PA_anya-e01_04n:110_7	khīraṃ vaḍḍhati, udakameva vaḍḍhati, evamevaṃ yadipi upādinnaṃ anupādinnañca sambhinnaṃ	110	
PA_anya-e01_04n:110_8	viya pavattati, tathāpi upādinnaṃ na vaḍḍhati, iddhānubhāvena cittajaṃ, tadanusārena	110	
PA_anya-e01_04n:110_9	utujañca vaḍḍhatīti daṭṭhabbaṃ.	110	
PA_anya-e01_04n:111_0	Soti so iddhimā. Evaṃ katvāti vuttākārena hatthaṃ vā vaḍḍhetvā te vā āgantvā hatthapāse	111	
PA_anya-e01_04n:111_1	ṭhite katvā. Pādaṭṭhapanādipi vuttanayeneva veditabbaṃ. Aparopi iddhimā. Tathevāti	111	
PA_anya-e01_04n:111_2	pāṭihāriyakaraṇato pubbe viya. Tathūpamametanti yathā udakapuṇṇāsu nānāpātīsu bahūhi	111	
PA_anya-e01_04n:111_3	nānācandamaṇḍalesu dissamānesu na tena candamaṇḍalassa gamanādiuparodho, bahūnañca	111	
PA_anya-e01_04n:111_4	paccekaṃ dassanaṃ ijjhati, tathūpamametaṃ pāṭihāriyaṃ candimasūriyānaṃ gamanādiuparodhābhāvato,	111	
PA_anya-e01_04n:111_5	bahūnañca iddhimantānaṃ tattha iddhipayogassa yathicchitaṃ samijjhanatoti adhippāyo.	111	
PA_anya-e01_04n:112	397. Paricchedaṃ katvāti abhividhivasena pana paricchedaṃ katvā, na mariyādavasena. Tathā hesa brahmaloke attano kāyena vasaṃ vatteti. Pāḷīti paṭisambhidāmaggapāḷi.	11	
PA_anya-e01_04n:113_0	Yāva brahmalokāpi kāyena vasaṃ vattetīti ettha yasmā na brahmalokasseva gamanaṃ adhippetaṃ,	113	
PA_anya-e01_04n:113_1	nāpi brahmalokassa gamanameva, atha kho aññathā aññampi. Yāva brahmalokāti pana dūrāvadhinidassanametaṃ,	113	
PA_anya-e01_04n:113_2	tasmā “sace brahmalokaṃ gantukāmā hotī”ti vatvāpi itarampi dassetuṃ “santikepi dūre	113	
PA_anya-e01_04n:113_3	adhiṭṭhātī”tiādi vuttaṃ. Tattha pi-saddo samuccayattho, tena vuttāvasesassa adhiṭṭhāniddhiyā	113	
PA_anya-e01_04n:113_4	nipphādetabbassa sabbassāpi saṅgaho, na vuttassevāti daṭṭhabbaṃ.	113	
PA_anya-e01_04n:114	Yamakapāṭihāriyāvasānetiādinā tivikkamassa adhiṭṭhāniddhinipphannatā vuttā, aññattha pana lakkhaṇānisaṃsatā. Tadubhayaṃ yathā aññamaññaṃ na virujjhati, tathā vicāretvā gahetabbaṃ.	11	
PA_anya-e01_04n:115	Nīlamātikanti nīlavaṇṇodakamātikaṃ.	11	
PA_anya-e01_04n:116	Mahābodhinti aparājitapallaṅkaṃ mahābodhiṃ. Citte uppanne santike akāsīti tathā cittuppattisamanantarameva pathaviṃ, samuddañca saṃkhipitvā mahābodhisantike akāsi.	11	
PA_anya-e01_04n:117	Nakkhattadivaseti mahadivase. Candapūveti candasadise candamaṇḍalākāre pūve. Ekapattapūramattamakāsīti yathā te pamāṇato sarūpeneva antopattapariyāpannā honti, tathā akāsi.	11	
PA_anya-e01_04n:118_0	Kākavaliyavatthusmiñca “bhagavā thokaṃ bahuṃ akāsī”ti ānetvā sambandhitabbaṃ. Taṃ	118	
PA_anya-e01_04n:118_1	pana vatthuṃ saṅkhepatova dassetuṃ “mahākassapatthero kirā”tiādi vuttaṃ. Samāpattiyāti nirodhasamāpattiyā.	118	
PA_anya-e01_04n:119	Gaṅgātīreti tambapaṇṇidīpe gaṅgānadiyā tīre. Saññaṃ adāsīti yathā te yathādhiṭṭhitaṃ sappiṃ passanti, tathā saññaṃ adāsi.	11	
PA_anya-e01_04n:120_0	Tassāti yassa brahmuno rūpaṃ daṭṭhukāmo, tassa brahmuno rūpaṃ passati. Saddaṃ suṇātīti	120	
PA_anya-e01_04n:120_1	dibbāya sotadhātuyā brahmuno saddaṃ suṇāti. Cittaṃ pajānātīti cetopariyañāṇena brahmuno	120	
PA_anya-e01_04n:120_2	cittaṃ pajānāti. Karajakāyassa vasenāti cātumahābhūtikarūpakāyassa vasena. “Cittaṃ	120	
PA_anya-e01_04n:120_3	pariṇāmetī”ti ettha kiṃ taṃ cittaṃ, kathaṃ vā pariṇāmananti āha “pādakajjhānacittaṃ	120	
PA_anya-e01_04n:120_4	gahetvā kāye āropetī”ti. Kathaṃ pana kāye āropetīti āha “kāyānugatikaṃ karotī”ti.	120	
PA_anya-e01_04n:120_5	Evampi saddadandharovāyanti vacanapathaṃ pacchindanto āha “dandhagamana”nti. Karotīti	120	
PA_anya-e01_04n:120_6	sambandho. Kāyagamanaṃ hi dandhaṃ, dandhamahābhūtapaccayattāti adhippāyo. Ayañhettha	120	
PA_anya-e01_04n:120_7	attho – dissamānena kāyena gantukāmatāya vasena cittaṃ pariṇāmento yogī pādakajjhānaṃ	120	
PA_anya-e01_04n:120_8	samāpajjitvā vuṭṭhāya “idaṃ cittaṃ kāyo viya dandhagamanaṃ hotū”ti parikammaṃ karoti.	120	
PA_anya-e01_04n:120_9	Tathā parikammakaraṇaṃ hi sandhāya “pādakajjhānacittaṃ gahetvā”ti vuttaṃ. Parikammaṃ	120	
PA_anya-e01_04n:120_10	pana katvā puna samāpajjitvā ñāṇena adhiṭṭhahanto taṃ cittaṃ kāye āropeti, kāyānugatikaṃ	1201	
PA_anya-e01_04n:120_11	dandhagamanaṃ karoti.	1201	
PA_anya-e01_04n:121_0	Sukhasaññanti sukhasahagataṃ saññaṃ, saññāsīsena niddeso. Lahubhāvena saññātanti	121	
PA_anya-e01_04n:121_1	lahusaññaṃ. Kathaṃ pana iddhicittena saha sukhasaññāya sambhavoti āha “sukhasaññā	121	
PA_anya-e01_04n:121_2	nāma upekkhāsampayuttā saññā”ti. Sukhanti saññātanti vā sukhasaññaṃ. Tenevāha “upekkhā	121	
PA_anya-e01_04n:121_3	hi santaṃ sukhanti vuttā”ti ekantagarukehi nīvaraṇehi, oḷārikehi anupasantasabhāvehi	121	
PA_anya-e01_04n:121_4	ca vitakkādīhi vippayogo cittacetasikānaṃ lahubhāvassa kāraṇanti dassento āha “sāyeva…pe…	121	
PA_anya-e01_04n:121_5	veditabbā”ti. Taṃ okkantassāti taṃ sukhalahusaññaṃ anuppattassa. Assāti yogino. Gantukāmatā	121	
PA_anya-e01_04n:121_6	eva ettha pamāṇanti ettha etasmiṃ dissamānena kāyena gamane yaṃ ṭhānaṃ gantukāmo,	121	
PA_anya-e01_04n:121_7	taṃ uddissa gantukāmatāvasena pavattaparikammādhiṭṭhānāni eva pamāṇaṃ, tāvatā gamanaṃ	121	
PA_anya-e01_04n:121_8	ijjhati. Tasmā magganimmānavāyuadhiṭṭhānehi vināpi icchitadesappatti hotīti. Idāni	121	
PA_anya-e01_04n:121_9	tamevatthaṃ pākaṭataraṃ kātuṃ “sati hī”tiādi vuttaṃ.	121	
PA_anya-e01_04n:122_0	Kāyaṃ gahetvāti karajakāyaṃ ārammaṇakaraṇavasena parikammacittena gahetvā. Citte	122	
PA_anya-e01_04n:122_1	āropetīti “ayaṃ kāyo idaṃ cittaṃ viya hotū”ti pādakajjhānacitte āropeti taggatikaṃ	122	
PA_anya-e01_04n:122_2	karoti. Tenāha “cittānugatikaṃ karoti sīghagamana”nti. Cittagamananti cittappavattimāha.	122	
PA_anya-e01_04n:122_3	Idaṃ pana cittavasena kāyapariṇāmanapāṭihāriyaṃ. Cittagamanamevāti cittena samānagamanameva.	122	
PA_anya-e01_04n:122_4	Kathaṃ pana kāyo dandhappavattiko lahuparivattinā cittena samānagatiko hotīti? Na	122	
PA_anya-e01_04n:122_5	sabbathā samānagatiko. Yatheva hi kāyavasena cittapariṇāmane cittaṃ sabbathā kāyena	122	
PA_anya-e01_04n:122_6	samānagatikaṃ na hoti. Na hi tadā cittaṃ sabhāvasiddhena attano khaṇena avattitvā	122	
PA_anya-e01_04n:122_7	garuvuttikassa rūpadhammassa khaṇena vattati. “Idaṃ cittaṃ ayaṃ kāyo viya hotū”ti	122	
PA_anya-e01_04n:122_8	pana adhiṭṭhānena dandhagatikassa kāyassa anuvattanato yāva icchitaṭṭhānappatti,	122	
PA_anya-e01_04n:122_9	tāva kāyagatianulomeneva hutvā santānavasena pavattamānaṃ cittaṃ kāyagatiyā pariṇāmitaṃ	122	
PA_anya-e01_04n:122_10	nāma hoti, evaṃ “ayaṃ kāyo idaṃ cittaṃ viya hotū”ti adhiṭṭhānena pageva sukhalahusaññāya	1221	
PA_anya-e01_04n:122_11	sampāditattā abhāvitiddhipādānaṃ viya dandhaṃ avattitvā yathā lahukatipayacittavāreheva	1221	
PA_anya-e01_04n:122_12	icchitaṭṭhānappatti hoti, evaṃ pavattamāno kāyo cittagatiyā pariṇāmito nāma hoti,	1221	
PA_anya-e01_04n:122_13	na ekacittakkhaṇeneva icchitaṭṭhānappattiyā.	1221	
PA_anya-e01_04n:123_0	Evañca katvā “seyyathāpi nāma balavā puriso samiñjitaṃ vā bāhaṃ pasāreyya, pasāritaṃ	123	
PA_anya-e01_04n:123_1	vā bāhaṃ samiñjeyyā”ti idampi upamāvacanaṃ nippariyāyeneva samatthitaṃ hoti. Avassaṃ	123	
PA_anya-e01_04n:123_2	cetaṃ evaṃ sampaṭicchitabbaṃ, aññathā suttābhidhammapāṭhehi, vinayaaṭṭhakathāya ca	123	
PA_anya-e01_04n:123_3	virodho siyā, dhammatā ca vilomitā. “Nāhaṃ, bhikkhave, aññaṃ ekadhammampī”ti hi ettha	123	
PA_anya-e01_04n:123_4	aññagahaṇena rūpadhammā gahitā alahuparivattitāya. Abhidhamme ca purejātapaccayo	123	
PA_anya-e01_04n:123_5	rūpameva vutto, pacchājātapaccayo ca tasseva. Yattha yattha ca dhammā uppajjanti,	123	
PA_anya-e01_04n:123_6	tattha tattheva bhijjanti. Natthi desantarasaṅkamanaṃ, na ca sabhāvo aññathā hotīti.	123	
PA_anya-e01_04n:123_7	Na hi iddhibalena dhammānaṃ kenaci lakkhaṇaṃ aññathattaṃ kātuṃ sakkā, bhāvaññathattameva	123	
PA_anya-e01_04n:123_8	pana kātuṃ sakkā. “Tīsupi khaṇesū”ti idampi gamanārambhaṃ sandhāya vuttaṃ, na gamananiṭṭhānanti	123	
PA_anya-e01_04n:123_9	vadanti. Theroti aṭṭhakathācariyānaṃ antare eko thero. Idhāti idaṃ pāṭihāriyaṃ vibhajitvā	123	
PA_anya-e01_04n:123_10	vuttapāṭhe. Sayaṃ gamanameva āgataṃ “brahmalokaṃ gacchatī”ti vuttattā.	1231	
PA_anya-e01_04n:124_0	Cakkhusotādīnanti cakkhusotādīnaṃ aṅgānaṃ. Tathā hi vuttaṃ “sabbaṅgapaccaṅga”nti,	124	
PA_anya-e01_04n:124_1	sabbaaṅgapaccaṅgavantanti attho. Pasādo nāma natthīti imināva bhāvajīvitindriyānampi	124	
PA_anya-e01_04n:124_2	abhāvo vuttoti daṭṭhabbaṃ. Rucivasenāti icchāvasena. Aññampīti bhagavatā kariyamānato	124	
PA_anya-e01_04n:124_3	aññampi kiriyaṃ karoti. Ayañcettha buddhānubhāvo. Yadi sāvakanimmitesu nānappakāratā	124	
PA_anya-e01_04n:124_4	natthi, “sace pana nānāvaṇṇe kātukāmo hotī”tiādi yaṃ heṭṭhā vuttaṃ, taṃ kathanti?	124	
PA_anya-e01_04n:124_5	Taṃ tathā tathā parikammaṃ katvā adhiṭṭhahantassa te te vaṇṇavayādivisesā parikammānurūpaṃ	124	
PA_anya-e01_04n:124_6	ijjhantīti katvā vuttaṃ. Idha pana yathādhiṭṭhite nimmitarūpe sace sāvako “ime visesā	124	
PA_anya-e01_04n:124_7	hontū”ti icchati, na ijjhati, buddhānaṃ pana ijjhatīti ayamattho dassitoti na koci virodho.	124	
PA_anya-e01_04n:125_0	Idāni yāni tāni “yāva brahmalokāpi kāyena vasaṃ vattetī”ti pāḷiyā atthadassanavasena	125	
PA_anya-e01_04n:125_1	vibhattāni “dūrepi santike adhiṭṭhātī”tiādīni cuddasa pāṭihāriyāni, tattha sikhāppattaṃ	125	
PA_anya-e01_04n:125_2	kāyena vasavattanapāṭihāriyaṃ dassetuṃ “ettha cā”tiādi āraddhaṃ. Tattha yanti kiriyāparāmasanaṃ,	125	
PA_anya-e01_04n:125_3	tena “rūpaṃ passatī”ti ettha yadetaṃ rūpadassanaṃ, “saddaṃ suṇātī”ti ettha yadetaṃ	125	
PA_anya-e01_04n:125_4	saddasavanaṃ, “cittaṃ pajānātī”ti ettha yadetaṃ cittajānananti evaṃ dibbacakkhusotacetopariyañāṇakattukaṃ	125	
PA_anya-e01_04n:125_5	dassanasavanajānanakiriyaṃ parāmasatīti daṭṭhabbaṃ. Ito paresu santiṭṭhatītiādīsupi	125	
PA_anya-e01_04n:125_6	eseva nayo. Yampissāti yampi assa. Yogino adhiṭṭhānanti sambandho. Yañca khoti ettha	125	
PA_anya-e01_04n:125_7	kho-saddo avadhāraṇattho, visesattho vā, tena ayamevettha kāyena vasavattanapāṭihāriyesu	125	
PA_anya-e01_04n:125_8	ukkaṭṭhataranti dīpeti. Kasmā? “Ayaṃ nu kho iddhimā, ayaṃ nu kho nimmito”ti ekaccassa	125	
PA_anya-e01_04n:125_9	brahmuno āsaṅkuppādanato. Yadaggena cetaṃ adhiṭṭhitaṃ visesato manomayanti vuccati,	125	
PA_anya-e01_04n:125_10	tadaggena ukkaṭṭhataranti veditabbaṃ. Tenāha “ettāvatā kāyena vasaṃ vatteti nāmā”ti.	1251	
PA_anya-e01_04n:125_11	Yadi evaṃ kasmā idha sesāni gahitānīti āha “sesaṃ…pe… vutta”nti.	1251	
PA_anya-e01_04n:126_0	398. Idaṃ nānākaraṇanti kāmamimāpi dve iddhiyo adhiṭṭhānavaseneva ijjhanti, tathāpi	126	
PA_anya-e01_04n:126_1	idaṃ idāni vuccamānaṃ imāsaṃ nānākaraṇaṃ viseso. Pakativaṇṇaṃ vijahitvāti attano	126	
PA_anya-e01_04n:126_2	pakatirūpaṃ vijahitvā apanetvā, paresaṃ adassetvāti attho. Kumārakavaṇṇanti kumārakasaṇṭhānaṃ.	126	
PA_anya-e01_04n:126_3	Dassetīti tathā vikubbanto attani dasseti. Nāgavaṇṇaṃ vātiādīsupi eseva nayo. Hatthimpi	126	
PA_anya-e01_04n:126_4	dassetīti attānampi hatthiṃ katvā dasseti, bahiddhāpi hatthiṃ dasseti. Etadatthameva	126	
PA_anya-e01_04n:126_5	hi idha “hatthivaṇṇaṃ vā dassetī”ti avatvā “hatthimpi dassetī”ti vuttaṃ. Yaṃ pana	126	
PA_anya-e01_04n:126_6	keci bahiddhā hatthiādidassanavacanaṃ “pakativaṇṇaṃ vijahitvā”ti vacanena vikubbaniddhibhāvena	126	
PA_anya-e01_04n:126_7	virujjhatīti vadanti, tadayuttaṃ. Kasmā? Pakativaṇṇavijahanaṃ nāma attano pakatirūpassa	126	
PA_anya-e01_04n:126_8	aññesaṃ adassanaṃ, na sabbena sabbaṃ tassa nirodhanaṃ. Evaṃ sati attānaṃ adassetvā	126	
PA_anya-e01_04n:126_9	bahiddhā hatthiṃ dassento “pakativaṇṇaṃ vijahitvā hatthiṃ dassetī”ti vuccamāne ko	126	
PA_anya-e01_04n:126_10	ettha virodho, attanā pana hatthivaṇṇo hutvā bahiddhāpi hatthiṃ dassante vattabbameva	1261	
PA_anya-e01_04n:126_11	natthi. Tenevāha “bahiddhāpi hatthiādidassanavasena vutta”nti. Evañca katvā vikubbaniddhibhāvena ca na koci virodho.	1261	
PA_anya-e01_04n:127_0	Pāḷiyañca kumārakavaṇṇaṃ vātiādīsu aniyamattho vā-saddo vutto. Tesu ekekasseva karaṇadassanatthaṃ.	127	
PA_anya-e01_04n:127_1	Hatthimpītiādīsu pana hatthiādīnaṃ bahūnaṃ ekajjhaṃ kātabbābhāvadassanatthaṃ samuccayattho	127	
PA_anya-e01_04n:127_2	pi-saddo vutto. Tena “hatthimpi dassetī”tiādīsu dutiye vuttanayeneva attho gahetabbo.	127	
PA_anya-e01_04n:128_0	Iddhimato attano kumārakākārena paresaṃ dassanaṃ kumārakavaṇṇanimmānaṃ, na ettha	128	
PA_anya-e01_04n:128_1	kiñci apubbaṃ pathavīādivatthu nipphādīyatīti kasiṇaniyamena payojanābhāvato “pathavīkasiṇādīsu	128	
PA_anya-e01_04n:128_2	aññatarārammaṇato”ti vuttaṃ. Satipi vā vatthunipphādane yathārahaṃ taṃ pathavīkasiṇādivaseneva	128	
PA_anya-e01_04n:128_3	ijjhatīti evampettha kasiṇaniyamena payojanaṃ nattheva. Kumārakavaṇṇañhi dassentena	128	
PA_anya-e01_04n:128_4	nīlavaṇṇaṃ vā dassetabbaṃ siyā, pītādīsu aññataravaṇṇaṃ vā. Tathā sati nīlādikasiṇāni	128	
PA_anya-e01_04n:128_5	samāpajjitabbānīti āpannova kasiṇaniyamo. Eseva nayo sesesupi. Evamadhiṭṭhite yadeke	128	
PA_anya-e01_04n:128_6	pathavīkasiṇavasena “ekopi hutvā bahudhā hotī”tiādi bhāvoti evaṃ pavattena kasiṇaniddesena	128	
PA_anya-e01_04n:128_7	idha vikubbaniddhiniddese “pathavīkasiṇādīsu aññatarārammaṇato”tiādivacanassa virodhaṃ	128	
PA_anya-e01_04n:128_8	āsaṅkanti, so anokāsovāti daṭṭhabbaṃ. Nimminitabbabhāvena attanā icchitoti attano	128	
PA_anya-e01_04n:128_9	kumārakavaṇṇo, na pana attano daharakāle kumārakavaṇṇoti. Nāgādivaṇṇesupi ayaṃ nayo	128	
PA_anya-e01_04n:128_10	byāpī evāti yadeke “nāgādinimmāne na yujjati viyā”ti vadanti, tadapohataṃ daṭṭhabbaṃ.	1281	
PA_anya-e01_04n:129_0	Bahiddhāpīti pi-saddena ajjhattaṃ sampiṇḍeti. Ayañhettha attho – hatthimpi dassetītiādi	129	
PA_anya-e01_04n:129_1	ajjhattaṃ, bahiddhāpi hatthiādidassanavasena vuttaṃ, na “kumārakavaṇṇaṃ vā”tiādi	129	
PA_anya-e01_04n:129_2	viya ajjhattameva kumārakavaṇṇādīnaṃ dassanavasenāti. Yaṃ ettha vattabbaṃ adhiṭṭhānavidhānaṃ,	129	
PA_anya-e01_04n:129_3	taṃ heṭṭhā vuttameva.	129	
PA_anya-e01_04n:130_0	399. Kāyanti attano karajakāyaṃ. Vuttanayenevāti “ayaṃ kāyo susiro hotū”ti parikammaṃ	130	
PA_anya-e01_04n:130_1	katvā puna “pādakajjhānaṃ samāpajjitvā vuṭṭhāyā”ti imaṃ heṭṭhā vuttanayānusāramāha.	130	
PA_anya-e01_04n:130_2	Aññaṃ kāyanti yaṃ manomayaṃ kāyaṃ nimminitukāmo, taṃ. Muñjamhāti muñjatiṇato. Īsikanti	130	
PA_anya-e01_04n:130_3	tassa kaṇḍaṃ. Kosiyāti asikosato. Karaṇḍāyāti peḷāya, nimmokatoti ca vadanti. Abbāhatīti	130	
PA_anya-e01_04n:130_4	uddharati. Pavāheyyāti ākaḍḍheyya.	130	
PA_anya-e01_04n:131	Iddhividhaniddesavaṇṇanā niṭṭhitā.	13	
PA_anya-e01_04n:132	Iti dvādasamaparicchedavaṇṇanā.	13	
PA_anya-e01_04n:133	13. Abhiññāniddesavaṇṇanā	13	
PA_anya-e01_04n:134	Dibbasotadhātukathāvaṇṇanā	13	
PA_anya-e01_04n:135_0	400. Tatthāti dibbasotadhātuyā niddese. Abhiññāpāḷiyā hi niddesamukhena abhiññānaṃ	135	
PA_anya-e01_04n:135_1	nibbattanavidhi vidhīyati. Abhiññāsīsenettha abhiññāpāḷi vuttā. Tenāha “tato parāsu	135	
PA_anya-e01_04n:135_2	ca tīsu abhiññāsū”ti. Tato parāsūti ca satthuno desanākkamaṃ, attano ca uddesakkamaṃ	135	
PA_anya-e01_04n:135_3	sandhāya vuttaṃ, na paṭipattikkamaṃ. Na hi paṭipajjantā imināva kamena paṭipajjanti.	135	
PA_anya-e01_04n:135_4	Sabbatthāti dibbasotadhātupāḷiyaṃ, sesābhiññāpāḷiyañcāti sabbattha. Tatrāti vākyopaññāse	135	
PA_anya-e01_04n:135_5	nipātamattaṃ, tatra vā yathāvuttapāṭhe. Dibbasadisattāti dibbe bhavāti dibbā, devānaṃ	135	
PA_anya-e01_04n:135_6	sotadhātu, tāya dibbāya sadisattā. Idāni taṃ dibbasadisataṃ vibhāvetuṃ “devānaṃ hī”tiādi	135	
PA_anya-e01_04n:135_7	vuttaṃ. Tattha sucaritakammanibbattāti saddhābahulatāvisuddhadiṭṭhitānisaṃsadassāvitādisampattiyā	135	
PA_anya-e01_04n:135_8	suṭṭhu caritattā sucaritena devūpapattijanakena puññakammena nibbattā. Pittasemharuhirādīhīti	135	
PA_anya-e01_04n:135_9	ādi-saddena vātarogādīnaṃ saṅgaho. Apalibuddhāti anupaddutā. Pittādīhi anupaddutattā,	135	
PA_anya-e01_04n:135_10	kammassa ca uḷāratāya upakkilesavimutti veditabbā. Upakkilesadosarahitaṃ hi kammaṃ	1351	
PA_anya-e01_04n:135_11	tiṇādidosarahitaṃ viya sassaṃ uḷāraphalaṃ anupakkiliṭṭhaṃ hoti. Kāraṇūpacārena cassa	1351	
PA_anya-e01_04n:135_12	phalaṃ tathā voharīyati, yathā “sukkaṃ sukkavipāka”nti. Dūrepīti pi-saddena sukhumassāpi	1351	
PA_anya-e01_04n:135_13	ārammaṇassa sampaṭicchanasamatthataṃ saṅgaṇhāti. Pasādasotadhātūti catumahābhūtānaṃ	1351	
PA_anya-e01_04n:135_14	pasādalakkhaṇā sotadhātu.	1351	
PA_anya-e01_04n:136_0	Vīriyārambhavaseneva ijjhanato sabbāpi kusalabhāvanā vīriyabhāvanā, padhānasaṅkhārasamannāgatā	136	
PA_anya-e01_04n:136_1	vā iddhipādabhāvanāpi visesato vīriyabhāvanā, tassā ānubhāvena nibbattā vīriyabhāvanābalanibbattā.	136	
PA_anya-e01_04n:136_2	Ñāṇamayā sotadhātu ñāṇasotadhātu. Tādisāyevāti upakkilesavimuttatāya, dūrepi sukhumassapi	136	
PA_anya-e01_04n:136_3	ārammaṇassa sampaṭicchanasamatthatāya ca taṃsadisā eva. Dibbavihāravasena paṭiladdhattāti	136	
PA_anya-e01_04n:136_4	dibbavihārasaṅkhātānaṃ catunnaṃ bhūmīnaṃ vasena paṭiladdhattā, iminā kāraṇavasenassā	136	
PA_anya-e01_04n:136_5	dibbabhāvamāha. Yaṃ cettha vattabbaṃ, taṃ heṭṭhā vuttameva. Dibbavihārasannissitattāti	136	
PA_anya-e01_04n:136_6	aṭṭhaṅgasamannāgamena ukkaṃsagataṃ pādakajjhānasaṅkhātaṃ dibbavihāraṃ sannissāya	136	
PA_anya-e01_04n:136_7	pavattattā, dibbavihārapariyāpannaṃ vā attanā sampayuttaṃ rūpāvacaracatutthajjhānaṃ	136	
PA_anya-e01_04n:136_8	nissayapaccayabhūtaṃ sannissitattāti evampettha attho daṭṭhabbo. Savanaṭṭhenāti saddagahaṇaṭṭhena.	136	
PA_anya-e01_04n:136_9	Yāthāvato hi saddūpaladdhi saddasabhāvāvabodho savanaṃ. Santesupi aññesu sabhāvadhāraṇādīsu	136	
PA_anya-e01_04n:136_10	dhātuatthesu attasuññatāsandassanatthā satthu dhātudesanāti āha “nijjīvaṭṭhena cā”ti.	1361	
PA_anya-e01_04n:136_11	Sotadhātukiccaṃ saddasampaṭicchanaṃ, saddasanniṭṭhānapaccayatā ca.	1361	
PA_anya-e01_04n:137_0	Ñāṇassa parisuddhi upakkilesavigamenevāti āha “nirupakkilesāyā”ti. Mānusikā manussa	137	
PA_anya-e01_04n:137_1	santakā, maṃsasotadhātu, dibbavidūrādivisayaggahaṇasaṅkhātena attano kiccavisesena	137	
PA_anya-e01_04n:137_2	atikkantaṃ mānusikaṃ etāyāti atikkantamānusikā. Tenāha “manussūpacāraṃ atikkamitvā	137	
PA_anya-e01_04n:137_3	saddasavanenā”ti. Tattha manussūpacāranti manussehi upacaritabbaṭṭhānaṃ, pakatiyā	137	
PA_anya-e01_04n:137_4	sotadvārena gahetabbaṃ visayanti adhippāyo. Tenāha “saddasavanenā”ti. Dibbeti devalokapariyāpanne.	137	
PA_anya-e01_04n:137_5	Te pana visesato devānaṃ kathā saddā hontīti āha “devānaṃ sadde”ti. Manussānaṃ eteti	137	
PA_anya-e01_04n:137_6	mānusā, te mānuse. Evaṃ devamanussasaddānaṃyeva gahitattā vuttaṃ “padesapariyādāna”nti,	137	
PA_anya-e01_04n:137_7	ekadesaggahaṇanti attho. Sadehasannissitā attano sarīre sannissitā. Nippadesapariyādānaṃ	137	
PA_anya-e01_04n:137_8	ṭhānabhedaggahaṇamukhena saviññāṇakādibhedabhinnassa saddassa anavasesena saṅgaṇhanato.	137	
PA_anya-e01_04n:138_0	Ayaṃ dibbasotadhātu. Parikammasamādhicittenāti parikammabhūtāveṇikasamādhicittena,	138	
PA_anya-e01_04n:138_1	dibbasotañāṇassa parikammavasena pavattakkhaṇikasamādhinā samāhitacittenāti attho.	138	
PA_anya-e01_04n:138_2	Parikammasamādhi nāma dibbasotadhātuyā upacārāvatthātipi vadanti. Sā pana nānāvajjanavasena	138	
PA_anya-e01_04n:138_3	vuttāti daṭṭhabbā. Sabboḷārikasaddadassanatthaṃ sīhādīnaṃ saddo paṭhamaṃ gahito.	138	
PA_anya-e01_04n:138_4	Tiyojanamatthakepi kira kesarasīhassa sīhanādasaddo suyyati. Ādi-saddena meghasaddabyagghasaddādīnaṃ	138	
PA_anya-e01_04n:138_5	saṅgaho daṭṭhabbo. Ettha ca yathā oḷārikasaddāvajjanaṃ yāvadeva sukhumasaddāvajjanūpāyadassanatthaṃ,	138	
PA_anya-e01_04n:138_6	tathā saddaggahaṇabhāvanābalena sukhumatarasaddaggahaṇasaṃsiddhito.	138	
PA_anya-e01_04n:139_0	Evaṃ āsannasaddaggahaṇānusārena dūradūratarasaddaggahaṇampi samijjhatīti dassetuṃ	139	
PA_anya-e01_04n:139_1	“puratthimāya disāyā”tiādinā disāsambandhavasena saddānaṃ manasikāravidhi āraddho.	139	
PA_anya-e01_04n:139_2	Tattha saddanimittanti ñāṇuppattihetubhāvato saddo eva saddanimittaṃ, yo vā yathāvutto	139	
PA_anya-e01_04n:139_3	upādāyupādāya labbhamāno saddānaṃ oḷārikasukhumākāro, taṃ saddanimittaṃ. Tenevāha	139	
PA_anya-e01_04n:139_4	“saddānaṃ saddanimitta”nti. Yaṃ pana vuttaṃ “oḷārikānampi sukhumānampi saddānaṃ saddanimittaṃ	139	
PA_anya-e01_04n:139_5	manasi kātabba”nti, taṃ oḷārikasukhumasammatesupi oḷārikasukhumasabbhāvadassanatthaṃ.	139	
PA_anya-e01_04n:139_6	Tañca sabbaṃ sukhume ñāṇaparicayadassanatthaṃ daṭṭhabbaṃ. Saddanimittassa apaccuppannasabhāvattā	139	
PA_anya-e01_04n:139_7	“saddova saddanimitta”nti ayameva pakkho ñāyāgatoti keci, taṃ na oḷārikasukhumānaṃ	139	
PA_anya-e01_04n:139_8	saddānaṃ vaṇṇārammaṇena ñāṇena nīlapītādivaṇṇānaṃ viya tattheva gahetabbato. Oḷārikasukhumabhāvo	139	
PA_anya-e01_04n:139_9	cettha saddanimittanti adhippetanti. Tassāti yathāvuttena vidhinā paṭipajjantassa	139	
PA_anya-e01_04n:139_10	yogino. Te saddāti ye sabboḷārikato pabhuti āvajjantassa anukkamena sukhumasukhumā	1391	
PA_anya-e01_04n:139_11	saddā āvajjitā, te. Pākatikacittassāpīti pādakajjhānasamāpajjanato pubbe pavattacittassāpi.	1391	
PA_anya-e01_04n:139_12	Parikammasamādhicittassāti dibbasotadhātuyā uppādanatthaṃ pādakajjhānaṃ samāpajjitvā	1391	
PA_anya-e01_04n:139_13	vuṭṭhitassa saddaṃ ārabbha parikammakaraṇavasena pavattakkhaṇikasamādhicittassa.	1391	
PA_anya-e01_04n:139_14	Pubbepi ñāṇena parimadditattā ativiya pākaṭā hontīti sambandho.	1391	
PA_anya-e01_04n:140_0	Tesu saddesūti ye parikammassa visayadassanatthaṃ bahū saddā vuttā, tesu saddesu.	140	
PA_anya-e01_04n:140_1	Aññataranti yatthassa parikammakaraṇavasena abhiṇhaṃ manasikāro pavatto, taṃ ekaṃ	140	
PA_anya-e01_04n:140_2	saddaṃ. Tato paranti tato appanuppattito paraṃ. Tasmiṃ soteti tasmiṃ ñāṇasote. Patito	140	
PA_anya-e01_04n:140_3	hotīti dibbasotadhātu antogadhā hoti appanācittassa uppattito pabhuti dibbasotañāṇalābhī	140	
PA_anya-e01_04n:140_4	nāma hoti, na dānissa tadatthaṃ bhāvanābhiyogo icchitabboti attho. Tanti dibbasotadhātuṃ.	140	
PA_anya-e01_04n:140_5	Thāmajātanti jātathāmaṃ daḷhabhāvappattaṃ. Vaḍḍhetabbaṃ pādakajjhānārammaṇaṃ. Kinti	140	
PA_anya-e01_04n:140_6	kittakanti āha “etthantare saddaṃ suṇāmīti ekaṅgulamattaṃ paricchinditvā”ti. Pādakajjhānassa	140	
PA_anya-e01_04n:140_7	hi ārammaṇabhūtaṃ kasiṇanimittaṃ “ettakaṃ ṭhānaṃ pharatū”ti manasi karitvā pādakajjhānaṃ	140	
PA_anya-e01_04n:140_8	samāpajjantassa kasiṇanimittaṃ tattakaṃ ṭhānaṃ pharitvā tiṭṭhati. So samāpattito	140	
PA_anya-e01_04n:140_9	vuṭṭhāya tattha gate sadde āvajjati, subhāvitabhāvanattā tattha aññataraṃ saddaṃ	140	
PA_anya-e01_04n:140_10	ārabbha uppannāvajjanānantaraṃ cattāri, pañca vā javanāni uppajjanti. Tesu pacchimaṃ	1401	
PA_anya-e01_04n:140_11	iddhicittaṃ, itarassa punapi pādakajjhānaṃ samāpajjitabbameva. Tato eva hi pādakajjhānārammaṇena	1401	
PA_anya-e01_04n:140_12	phuṭṭhokāsabbhantaragatepi sadde suṇātiyevāti sāsaṅkaṃ vadati. Ekaṅguladvaṅgulādiggahaṇañcettha	1401	
PA_anya-e01_04n:140_13	sukhumasaddāpekkhāya kataṃ.	1401	
PA_anya-e01_04n:141_0	Evaṃ suṇantovāti evaṃ paricchinditvā paricchinditvā savanena vasīkatābhiñño hutvā	141	
PA_anya-e01_04n:141_1	yathāvajjite sadde suṇanto eva. Pāṭiyekkanti ekajjhaṃ pavattamānepi te sadde paccekaṃ	141	
PA_anya-e01_04n:141_2	vatthubhedena vavatthapetukāmatāya sati.	141	
PA_anya-e01_04n:142	Dibbasotadhātukathāvaṇṇanā niṭṭhitā.	14	
PA_anya-e01_04n:143	Cetopariyañāṇakathāvaṇṇanā	14	
PA_anya-e01_04n:144_0	401. Pariyātīti sarāgādivibhāgena paricchijja jānāti. Tenāha “paricchindatīti attho”ti.	144	
PA_anya-e01_04n:144_1	Yesañhi dhātūnaṃ gati attho, buddhipi tesaṃ attho. “Parasattāna”nti ettha para-saddo	144	
PA_anya-e01_04n:144_2	aññatthoti āha “attānaṃ ṭhapetvā sesasattāna”nti, yathā hi yo paro na hoti, so attā.	144	
PA_anya-e01_04n:144_3	Yo attā na hoti, so paroti. Sattānanti cettha rūpādīsu sattāti sattā. Tassā pana	144	
PA_anya-e01_04n:144_4	paññattiyā saviññāṇakasantāne niruḷhattā nicchandarāgāpi sattātveva vuccanti, bhūtapubbagatiyā	144	
PA_anya-e01_04n:144_5	vā. “Pu”nti narakaṃ, tattha galanti papatantīti puggalā, pāpakārino. Itarepi saṃsāre	144	
PA_anya-e01_04n:144_6	saṃsārino taṃsabhāvānātivattanato puggalātveva vuccanti. Taṃtaṃsattanikāyassa vā	144	
PA_anya-e01_04n:144_7	tattha tattha upapattiyā pūraṇato, aniccatāvasena galanato ca puggalāti neruttā.	144	
PA_anya-e01_04n:145_0	Etañhīti ettha hi-saddo hetuattho. Yasmā “etaṃ cetopariyañāṇaṃ dibbacakkhuñāṇavasena	145	
PA_anya-e01_04n:145_1	ijjhatī”ti taṃ dibbacakkhuñāṇaṃ, etassa cetopariyañāṇassa uppādane parikammaṃ, tasmā	145	
PA_anya-e01_04n:145_2	tena cetopariyañāṇaṃ uppādetukāmena adhigatadibbacakkhuñāṇena bhikkhunāti evaṃ yojanā	145	
PA_anya-e01_04n:145_3	kātabbā. Hadayarūpanti na hadayavatthu, atha kho hadayamaṃsapesi. Yaṃ bahi kamalamakuḷasaṇṭhānaṃ,	145	
PA_anya-e01_04n:145_4	anto kosātakīphalasadisanti vuccati, tañhi nissāya dāni vuccamānaṃ lohitaṃ tiṭṭhati.	145	
PA_anya-e01_04n:145_5	Hadayavatthu pana imaṃ lohitaṃ nissāya pavattatīti. Kathaṃ pana dibbacakkhunā lohitassa	145	
PA_anya-e01_04n:145_6	vaṇṇadassanena arūpaṃ cittaṃ pariyesatīti āha “yadā hī”tiādi. Kathaṃ pana somanassasahagatādicittavuttiyā	145	
PA_anya-e01_04n:145_7	kammajassa lohitassa vividhavaṇṇabhāvāpattīti? Ko vā evamāha “kammajameva taṃ lohita”nti	145	
PA_anya-e01_04n:145_8	catusantatirūpassāpi tattha labbhamānattā. Tenevāha “idaṃ rūpaṃ somanassindriyasamuṭṭhāna”ntiādi.	145	
PA_anya-e01_04n:145_9	Evampi yaṃ tattha acittajaṃ, tassa yathāvuttavaṇṇabhedena na bhavitabbanti? Bhavitabbaṃ,	145	
PA_anya-e01_04n:145_10	sesatisantatirūpānaṃ tadanuvattanato. Yathā hi gamanādīsu cittajarūpāni utukammāhārasamuṭṭhānarūpehi	1451	
PA_anya-e01_04n:145_11	anuvattīyanti, aññathā kāyassa desantaruppattiyeva na siyā, evamidhāpi cittajarūpaṃ	1451	
PA_anya-e01_04n:145_12	sesatisantatirūpāni anuvattamānāni pavattanti. Pasādakodhavelāsu cakkhussa vaṇṇabhedāpattiyeva	1451	
PA_anya-e01_04n:145_13	ca tadatthassa nidassanaṃ daṭṭhabbaṃ.	1451	
PA_anya-e01_04n:146_0	Pariyesantenāti paṭhamaṃ tāva anumānato ñāṇaṃ pesetvā gavesantena. Cetopariyañāṇañhi	146	
PA_anya-e01_04n:146_1	uppādetukāmena yoginā heṭṭhā vuttanayena rūpāvacaracatutthajjhānaṃ aṭṭhaṅgasamannāgataṃ	146	
PA_anya-e01_04n:146_2	abhinīhārakkhamaṃ katvā dibbacakkhuñāṇassa lābhī samāno ālokaṃ vaḍḍhetvā dibbena	146	
PA_anya-e01_04n:146_3	cakkhunā parassa hadayamaṃsapesiṃ nissāya pavattamānassa lohitassa vaṇṇadassanena	146	
PA_anya-e01_04n:146_4	“idāni imassa cittaṃ somanassasahagata”nti vā “domanassasahagata”nti vā “upekkhāsahagata”nti	146	
PA_anya-e01_04n:146_5	vā nayaggāhavasenapi vavatthapetvā pādakajjhānaṃ samāpajjitvā vuṭṭhāya “imassa cittaṃ	146	
PA_anya-e01_04n:146_6	jānāmī”ti parikammaṃ kātabbaṃ. Kālasatampi kālasahassampi punappunaṃ pādakajjhānaṃ	146	
PA_anya-e01_04n:146_7	samāpajjitvā vuṭṭhāya tatheva paṭipajjitabbaṃ. Tassevaṃ dibbacakkhunā hadayalohitavaṇṇadassanādividhinā	146	
PA_anya-e01_04n:146_8	paṭipajjantassa idāni cetopariyañāṇaṃ uppajjissatīti yaṃ tadā pavattatīti vavatthāpitaṃ	146	
PA_anya-e01_04n:146_9	cittaṃ, taṃ ārammaṇaṃ katvā manodvārāvajjanaṃ uppajjati, tasmiṃ niruddhe cattāri,	146	
PA_anya-e01_04n:146_10	pañca vā javanāni javanti. Tesaṃ purimāni tīṇi, cattāri vā parikammādisamaññāni kāmāvacarāni,	1461	
PA_anya-e01_04n:146_11	catutthaṃ, pañcamaṃ vā appanācittaṃ rūpāvacaracatutthajjhānikaṃ. Tattha yaṃ antena	1461	
PA_anya-e01_04n:146_12	appanācittena saddhiṃ uppannaṃ ñāṇaṃ, idaṃ cetopariyañāṇaṃ. Tañhi yatthānena parikammaṃ	1461	
PA_anya-e01_04n:146_13	kataṃ, taṃ parassa cittaṃ paccakkhato paṭivijjhantaṃ vibhāventameva hutvā pavattati	1461	
PA_anya-e01_04n:146_14	rūpaṃ viya ca dibbacakkhuñāṇaṃ, saddaṃ viya ca dibbasotañāṇaṃ. Tato paraṃ pana kāmāvacaracittehi	1461	
PA_anya-e01_04n:146_15	sarāgādivavatthāpanaṃ hoti nīlādivavatthāpanaṃ viya. Evamadhigatassa pana cetopariyañāṇassa	1461	
PA_anya-e01_04n:146_16	thāmagamanavidhānampi adhigamanavidhānasadisamevāti taṃ dassetuṃ “tasmā tena…pe…	1461	
PA_anya-e01_04n:146_17	thāmagataṃ kātabba”nti vuttaṃ.	1461	
PA_anya-e01_04n:147_0	Evaṃ thāmagate hītiādi thāmagatānisaṃsadassanaṃ. Sabbampi kāmāvacaracittanti catupaṇṇāsavidhampi	147	
PA_anya-e01_04n:147_1	kāmāvacaracittaṃ. “Sabbampī”ti padaṃ “rūpāvacarārūpāvacaracitta”nti etthāpi ānetvā	147	
PA_anya-e01_04n:147_2	sambandhitabbaṃ. Tena pañcadasavidhampi rūpāvacaracittaṃ, dvādasavidhampi arūpāvacaracittanti	147	
PA_anya-e01_04n:147_3	vuttaṃ hoti. Pajānātīti sarāgādipakārehi jānāti, paccakkhato paṭivijjhatīti adhippāyo.	147	
PA_anya-e01_04n:147_4	Puthujjanavasenāyaṃ abhiññākathāti lokuttaraṃ cittaṃ idha anuddhaṭaṃ. Tampi hi uparimo,	147	
PA_anya-e01_04n:147_5	sadiso vā ariyo heṭṭhimassa, sadisassa ca cittampi pajānāti eva. Tenāha “anuttaraṃ	147	
PA_anya-e01_04n:147_6	vā citta”ntiādi. Saṅkamantoti ñāṇena upasaṅkamanto. Ekaccañhi cittaṃ ñatvā parikammena	147	
PA_anya-e01_04n:147_7	vinā tadaññaṃ cittaṃ jānanto “cittā cittaṃ saṅkamanto”ti vutto. Tenāha “vināpi hadayarūpadassanenā”ti.	147	
PA_anya-e01_04n:147_8	Hadayarūpadassanādividhānaṃ hi ādikammikavasena vuttaṃ. Tenāha “vuttampi ceta”ntiādi.	147	
PA_anya-e01_04n:147_9	Yattha katthacīti pañcavokārabhave, catuvokārabhavepi vā. Na kato abhiññānuyogasaṅkhāto	147	
PA_anya-e01_04n:147_10	abhiniveso etenāti akatābhiniveso, tassa, ādikammikassāti attho. Ayaṃ kathāti “ālokaṃ	1471	
PA_anya-e01_04n:147_11	vaḍḍhetvā”tiādinā vuttaparikammakathā.	1471	
PA_anya-e01_04n:148_0	Avasesanti vuttāvasesaṃ. Evaṃ avibhāgena vuttaṃ vibhāgato dassetuṃ “catubhūmakaṃ	148	
PA_anya-e01_04n:148_1	kusalābyākataṃ cittaṃ vītarāga”nti āha. Tañhi yonisomanasikārappaccayataṃhetukatāhi	148	
PA_anya-e01_04n:148_2	rāgena sampayogāsaṅkābhāvato “vītarāga”nti vattabbataṃ labhati. Sesākusalacittānaṃ	148	
PA_anya-e01_04n:148_3	rāgena sampayogābhāvato nattheva sarāgatā, taṃnimittakatāya pana siyā taṃsahitatālesoti	148	
PA_anya-e01_04n:148_4	nattheva vītarāgatāpīti dukavinimuttatāva yuttāti vuttaṃ “imasmiṃ duke saṅgahaṃ na	148	
PA_anya-e01_04n:148_5	gacchantī”ti. Yadi evaṃ padesikaṃ cetopariyañāṇaṃ āpajjatīti? Nāpajjati, dukantarapariyāpannattā	148	
PA_anya-e01_04n:148_6	tesaṃ. Ye pana “paṭipakkhabhāve asatipi sampayogābhāvo evettha pamāṇaṃ ekaccaabyākatānaṃ	148	
PA_anya-e01_04n:148_7	viyā”ti sesākusalacittānampi vītarāgataṃ paṭijānanti, te sandhāyāha “keci pana therā	148	
PA_anya-e01_04n:148_8	tānipi saṅgaṇhantī”ti. Sadosadukepi imināva nayena attho veditabbo.	148	
PA_anya-e01_04n:149_0	Pāṭipuggalikanayenāti āveṇikanayena, tadaññākusalacittesu viya lobhadosehi amissitassa	149	
PA_anya-e01_04n:149_1	mohasseva sabbhāvatoti attho. Akusalamūlasaṅkhātesu saha mohenevāti samohaṃ paṭhamanaye,	149	
PA_anya-e01_04n:149_2	dutiyanaye pana saheva mohenāti samohanti evaṃ uttarapurimapadāvadhāraṇato dvīsu	149	
PA_anya-e01_04n:149_3	nayesu bhedo veditabbo. Attanā sampayuttaṃ thinamiddhaṃ anuvattanavasena gataṃ pavattaṃ	149	
PA_anya-e01_04n:149_4	thinamiddhānugataṃ pañcavidhaṃ sasaṅkhārikākusalacittaṃ saṃkhittaṃ, ārammaṇe saṅkocanavasena	149	
PA_anya-e01_04n:149_5	pavattanato. Vuttanayena uddhaccānugataṃ veditabbaṃ, taṃ pana uddhaccasahagataṃ cittaṃ,	149	
PA_anya-e01_04n:149_6	yattha vā uddhaccaṃ paccayavisesena thāmajātaṃ hutvā pavattati. Kilesavikkhambhanasamatthatāya,	149	
PA_anya-e01_04n:149_7	vipulaphalatāya, dīghasantānatāya ca mahantabhāvaṃ gataṃ, mahantehi vā uḷāracchandavīriyacittapaññehi	149	
PA_anya-e01_04n:149_8	gataṃ paṭipannanti mahaggataṃ. Avasesanti parittaappamāṇaṃ. Attānaṃ uttarituṃ samatthehi	149	
PA_anya-e01_04n:149_9	saha uttarehīti sauttaraṃ. Uttiṇṇanti uttaraṃ, loke apariyāpannabhāvena lokato uttaranti	149	
PA_anya-e01_04n:149_10	lokuttaraṃ. Tato eva natthi etassa uttaranti anuttaraṃ. Upanijjhānalakkhaṇappattena	1491	
PA_anya-e01_04n:149_11	samādhinā sammadeva āhitanti samāhitaṃ. Tadaṅgavimuttippattaṃ kāmāvacarakusalacittaṃ.	1491	
PA_anya-e01_04n:149_12	Vikkhambhanavimuttippattaṃ mahaggatacittaṃ. Samucchedavimuttippattaṃ maggacittaṃ.	1491	
PA_anya-e01_04n:149_13	Paṭippassaddhivimuttippattaṃ phalacittaṃ. Nissaraṇavimuttippattampi tadubhayameva.	1491	
PA_anya-e01_04n:149_14	Kāmaṃ kānici paccavekkhaṇacittādīni nibbānārammaṇāni honti, nissaraṇavimuttippattāni	1491	
PA_anya-e01_04n:149_15	pana na honti tādisakiccāyogato. Pāḷiyaṃ āgatasarāgādibhedavasena ceva tesaṃ antarabhedavasena ca sabbappakārampi.	1491	
PA_anya-e01_04n:150	Cetopariyañāṇakathāvaṇṇanā niṭṭhitā.	15	
PA_anya-e01_04n:151	Pubbenivāsānussatiñāṇakathāvaṇṇanā	15	
PA_anya-e01_04n:152_0	402. Pubbenivāsaṃ anussarati, tassa vā anussaraṇaṃ pubbenivāsānussati, taṃ nissayādipaccayabhūtaṃ	152	
PA_anya-e01_04n:152_1	paṭicca uppajjanato “pubbenivāsānussatimhi yaṃ ñāṇaṃ, tadatthāyā”ti saṅkhepena vuttamatthaṃ	152	
PA_anya-e01_04n:152_2	vivaranto pubbenivāsaṃ tāva dassetvā tattha satiñāṇāni dassetuṃ “pubbenivāso”tiādimāha.	152	
PA_anya-e01_04n:152_3	Tattha “pubbe”ti idaṃ padaṃ “ekampi jāti”ntiādivacanato atītabhavavisayaṃ idhādhippetanti	152	
PA_anya-e01_04n:152_4	āha “atītajātīsū”ti nivāsa-saddo kammasādhano, khandhavinimutto ca nivasitadhammo	152	
PA_anya-e01_04n:152_5	natthīti āha “nivutthakkhandhā”ti. Nivutthatā cettha sasantāne pavattatā, tathābhūtā	152	
PA_anya-e01_04n:152_6	ca te anu anu bhūtā jātā pavattā tattha uppajjitvā vigatāva hontīti āha “nivutthāti	152	
PA_anya-e01_04n:152_7	ajjhāvutthā anubhūtā attano santāne uppajjitvā niruddhā”ti. Evaṃ sasantatipariyāpannadhammavasena	152	
PA_anya-e01_04n:152_8	nivāsa-saddassa atthaṃ vatvā idāni avisesena vattuṃ “nivutthadhammā vā nivutthā”ti	152	
PA_anya-e01_04n:152_9	vatvā taṃ vivarituṃ “gocaranivāsenā”tiādi vuttaṃ. Gocarabhūtāpi hi gocarāsevanāya	152	
PA_anya-e01_04n:152_10	āsevitā ārammaṇakaraṇavasena anubhūtā nivutthā nāma hontīti. Te pana duvidhā saparaviññāṇagocaratāyāti	1521	
PA_anya-e01_04n:152_11	ubhayepi te dassetuṃ “attano”tiādi vuttaṃ.	1521	
PA_anya-e01_04n:153_0	Tattha “attano viññāṇena viññātā”ti vatvā “paricchinnā”ti vacanaṃ ye te gocaranivāsena	153	
PA_anya-e01_04n:153_1	nivutthadhammā, te na kevalaṃ viññāṇena viññāṇamattā, atha kho yathā pubbe jātināmagottavaṇṇaliṅgāhārādivisesehi	153	
PA_anya-e01_04n:153_2	paricchedakārikāya paññāya paricchijja gahitā, tathevetaṃ ñāṇaṃ paricchijja gaṇhātīti	153	
PA_anya-e01_04n:153_3	imassa atthassa dīpanatthaṃ vuttaṃ. Paraviññāṇaviññātāpi vā nivutthāti sambandho.	153	
PA_anya-e01_04n:153_4	Na kevalaṃ attanova viññāṇena, atha kho paresaṃ viññāṇena viññātāpi vāti attho. Idhāpi	153	
PA_anya-e01_04n:153_5	“paricchinnā”ti padaṃ ānetvā sambandhitabbaṃ “paresampi vā viññāṇena viññātā paricchinnā”ti.	153	
PA_anya-e01_04n:153_6	Tassa ca gahaṇe payojanaṃ vuttanayeneva vattabbaṃ. Te ca kho yasmā abhītāsu eva jātīsu	153	
PA_anya-e01_04n:153_7	aññehi viññātā paricchinnā, te ca parinibbutāpi honti. Ye hi te viññātā, tesaṃ tadā	153	
PA_anya-e01_04n:153_8	vattamānasantānānusārena tesampi atīte pavatti ñāyatīti sikhāppattaṃ pubbenivāsānussatiñāṇassa	153	
PA_anya-e01_04n:153_9	visayabhūtaṃ pubbenivāsaṃ dassetuṃ “chinnavaṭumakānussaraṇādīsū”ti vuttaṃ. Chinnavaṭumakā	153	
PA_anya-e01_04n:153_10	sammāsambuddhā, tesaṃ anussaraṇā chinnavaṭumakānussaraṇaṃ. Ādi-saddena paccekasambuddhabuddhasāvakānussaraṇāni	1531	
PA_anya-e01_04n:153_11	gayhantīti vadanti. Chinnavaṭumakā pana sabbeva anupādisesāya nibbānadhātuyā parinibbutā.	1531	
PA_anya-e01_04n:153_12	Tesaṃ anussaraṇaṃ nāma tesaṃ paṭipattiyā anussaraṇaṃ, sā pana paṭipatti saṅkhepato	1531	
PA_anya-e01_04n:153_13	chaḷārammaṇaggahaṇalakkhaṇāti tāni idha paraviññāṇaviññātaggahaṇena gahitāni, te	1531	
PA_anya-e01_04n:153_14	panete sammāsambuddhānaṃyeva visayā, na aññesanti āha “te buddhānaṃyeva labbhantī”ti.	1531	
PA_anya-e01_04n:153_15	Na hi atīte buddhā bhagavanto evaṃ vipassiṃsu, evaṃ maggaṃ bhāvesuṃ, evaṃ phalanibbānāni	1531	
PA_anya-e01_04n:153_16	sacchākaṃsu, evaṃ veneyye vinesunti ettha sabbadā aññesaṃ ñāṇassa gati atthīti. Yāya	1531	
PA_anya-e01_04n:153_17	satiyā pubbenivāsaṃ anussarati, sā pubbenivāsānussatīti ānetvā sambandhitabbaṃ.	1531	
PA_anya-e01_04n:154_0	Anekavidhanti nānābhavayonigativiññāṇaṭṭhitisattāvāsādivasena bahuvidhaṃ. Pakārehīti	154	
PA_anya-e01_04n:154_1	nāmagottādiākārehi saddhiṃ, sahayoge cetaṃ karaṇavacanaṃ. Pavattitaṃ desanāvasena.	154	
PA_anya-e01_04n:154_2	Tenāha “saṃvaṇṇita”nti, vitthāritanti attho. “Nivāsa”nti antogadhabhedasāmaññavacanametanti	154	
PA_anya-e01_04n:154_3	te bhede byāpanicchāvasena saṅgahetvā dassento “tattha tattha nivutthasantāna”nti	154	
PA_anya-e01_04n:154_4	āha. Sāvakassevetaṃ anussaraṇaṃ, na satthunoti vuttaṃ “khandhapaṭipāṭivasena cutipaṭisandhivasena	154	
PA_anya-e01_04n:154_5	vā”ti. Khandhapaṭipāṭi khandhānaṃ anukkamo. Sā ca kho cutito paṭṭhāya uppaṭipāṭivasena.	154	
PA_anya-e01_04n:154_6	Keci panettha “iriyāpathapaṭipāṭi khandhapaṭipāṭī”ti vadanti. Anugantvā anugantvāti	154	
PA_anya-e01_04n:154_7	ñāṇagatiyā anugantvā anugantvā. Titthiyāti aññatitthiyā, te pana kammavādino kiriyavādino	154	
PA_anya-e01_04n:154_8	tāpasādayo. Ṭhapetvā aggasāvakamahāsāvake itare satthu sāvakā pakatisāvakā.	154	
PA_anya-e01_04n:155_0	Yasmā titthiyānaṃ brahmajālādīsu cattālīsāya eva saṃvaṭṭavivaṭṭānaṃ anussaraṇaṃ āgataṃ,	155	
PA_anya-e01_04n:155_1	tasmā “na tato para”nti vatvā taṃ kāraṇaṃ vadanto “dubbalapaññattā”tiādimāha, tena	155	
PA_anya-e01_04n:155_2	vipassanābhiyogo pubbenivāsānussatiñāṇassa visesakāraṇanti dasseti. Balavapaññattāti	155	
PA_anya-e01_04n:155_3	ettha nāmarūpaparicchedādiyeva paññāya balavakāraṇaṃ daṭṭhabbaṃ. Tañhettha nesaṃ	155	
PA_anya-e01_04n:155_4	sādhāraṇakāraṇaṃ. Ettakoti kappānaṃ lakkhaṃ, tadadhikaṃ ekaṃ, dve ca asaṅkhyeyyānīti	155	
PA_anya-e01_04n:155_5	kālavasena evaṃparimāṇo yathākkamaṃ tesaṃ mahāsāvakaaggasāvakapaccekabuddhānaṃ puññañāṇābhinīhāro	155	
PA_anya-e01_04n:155_6	sāvakapaccekabodhipāramitā samitā. Yadi bodhisambhārasambharaṇakālaparicchinno tesaṃ	155	
PA_anya-e01_04n:155_7	tesaṃ ariyānaṃ abhiññāñāṇavibhāgo, evaṃ sante buddhānampi visayaparicchedatā āpannāti	155	
PA_anya-e01_04n:155_8	āha “buddhānaṃ pana paricchedo nāma natthī”ti. “Yāvatakaṃ ñeyyaṃ, tāvatakaṃ ñāṇa”nti	155	
PA_anya-e01_04n:155_9	vacanato sabbaññutaññāṇassa viya buddhānaṃ abhiññāñāṇānampi visaye paricchedo nāma	155	
PA_anya-e01_04n:155_10	natthi. Tattha yaṃ yaṃ ñātuṃ icchanti, taṃ taṃ jānanti eva. Atha vā satipi kālaparicchede	1551	
PA_anya-e01_04n:155_11	kāraṇūpāyakosallapariggahādinā sātisayattā mahābodhisambhārānaṃ paññāpāramitāya pavattiānubhāvassa	1551	
PA_anya-e01_04n:155_12	paricchedo nāma natthi, kuto tannibbattānaṃ abhiññāñāṇānanti āha “buddhānaṃ pana	1551	
PA_anya-e01_04n:155_13	paricchedo nāma natthī”ti. Atīte ettakāni kappānaṃ asaṅkhyeyyānīti evaṃ kālaparicchedo	1551	
PA_anya-e01_04n:155_14	nāma natthi, anāgate anāgataṃsañāṇassa viya.	1551	
PA_anya-e01_04n:156_0	Evaṃ channaṃ janānaṃ pubbenivāsānussaraṇaṃ kālavibhāgato dassetvā idāni ārammaṇaggahaṇato	156	
PA_anya-e01_04n:156_1	ānubhāvavisesato, pavattiākārato ca dassetuṃ “titthiyā cā”tiādi vuttaṃ. Cutipaṭisandhivasenāti	156	
PA_anya-e01_04n:156_2	attano, parassa vā tasmiṃ tasmiṃ attabhāve cutiṃ disvā antarā kiñci anāmasitvā paṭisandhiyā	156	
PA_anya-e01_04n:156_3	eva gahaṇavasena. Vuttamevatthaṃ byatirekato, anvayato ca vibhāvetuṃ “tesañhī”tiādi	156	
PA_anya-e01_04n:156_4	vuttaṃ. Pakatisāvakā cutipaṭisandhivasenapi saṅkamantīti ayamattho heṭṭhā vuttanayena	156	
PA_anya-e01_04n:156_5	“balavapaññattā”ti hetunā vibhāvetabbo, cutipaṭisandhivasena saṅkamanaṃ vemajjhadassane	156	
PA_anya-e01_04n:156_6	payojanābhāvato. Ñāṇabaladassanatthaṃ panettha vuttaṃ.	156	
PA_anya-e01_04n:157_0	Taṃ taṃ pākaṭamevāti yathā nāma saradasamaye ṭhitamajjhanhikavelāyaṃ caturatanike	157	
PA_anya-e01_04n:157_1	gehe cakkhumato purisassa rūpagataṃ supākaṭameva hotīti lokasiddhametaṃ, siyā pana	157	
PA_anya-e01_04n:157_2	tassa sukhumataratirohitādibhedassa rūpagatassa agocaratā. Nattheva buddhānaṃ ñātuṃ	157	
PA_anya-e01_04n:157_3	icchitassa ñeyyassa agocaratā, atha kho taṃ ñāṇālokena obhāsitaṃ hatthatale āmalakaṃ	157	
PA_anya-e01_04n:157_4	viya supākaṭaṃ suvibhūtameva hoti tathā ñeyyāvaraṇassa supahīnattā. Peyyālapāḷiṃ	157	
PA_anya-e01_04n:157_5	viya saṅkhipitvāti yathā peyyālapāḷiṃ paṭhantā “paṭhamaṃ jhānaṃ…pe… pañcamaṃ jhāna”nti	157	
PA_anya-e01_04n:157_6	ādipariyosānameva gaṇhantā saṅkhipitvā sajjhāyanti, na anupadaṃ, evaṃ anekāpi kappakoṭiyo	157	
PA_anya-e01_04n:157_7	saṅkhipitvā. Yaṃ yaṃ icchantīti yasmiṃ kappe, yasmiṃ bhave yaṃ yaṃ jānituṃ icchanti,	157	
PA_anya-e01_04n:157_8	tattha tattheva ñātuṃ icchite eva ñāṇena okkamantā. Sīhokkantavasena sīhagatipatanavasena	157	
PA_anya-e01_04n:157_9	ñāṇagatiyā gacchanti. Satadhā bhinnassa vāḷassa koṭiyā koṭipaṭipādanavasena katavālavedhaparicayassa.	157	
PA_anya-e01_04n:157_10	Sarabhaṅgasadisassāti sarabhaṅgabodhisattasadisassa. Lakkhaṭṭhānassa appattavasena	1571	
PA_anya-e01_04n:157_11	na sajjati. Atikkamanapassagamanavasena na virajjhati.	1571	
PA_anya-e01_04n:158_0	Khajjupanakappabhāsadisaṃ hutvā upaṭṭhātīti ñāṇassa ativiya appānubhāvatāya khajjotobhāsasamaṃ	158	
PA_anya-e01_04n:158_1	hutvā pubbenivāsānussatiñāṇaṃ upaṭṭhāti. Esa nayo sesesupi. Dīpappabhāsadisanti pākatikadīpālokasadisaṃ.	158	
PA_anya-e01_04n:158_2	Ukkāpabhā mahāummukāloko. Osadhitārakappabhāti ussannā pabhā etāya dhīyatīti osadhi,	158	
PA_anya-e01_04n:158_3	osadhīnaṃ vā anubalappadāyikattā osadhīti evaṃ laddhanāmāya tārakāya pabhā. Saradasūriyamaṇḍalasadisaṃ	158	
PA_anya-e01_04n:158_4	savisaye sabbaso andhakāravidhamanato.	158	
PA_anya-e01_04n:159_0	Yaṭṭhikoṭigamanaṃ viya khandhapaṭipāṭiyā amuñcanato. Kunnadīnaṃ atikkamanāya ekeneva	159	
PA_anya-e01_04n:159_1	rukkhadaṇḍena katasaṅkamo daṇḍakasetu. Catūhi, pañcahi vā janehi gantuṃ sakkuṇeyyo	159	
PA_anya-e01_04n:159_2	phalake attharitvā āṇiyo koṭṭetvā katasaṅkamo jaṅghasetu. Jaṅghasatthassa gamanayoggo	159	
PA_anya-e01_04n:159_3	saṅkamo jaṅghasetu jaṅghamaggo viya. Sakaṭassa gamanayoggo saṅkamo sakaṭasetu sakaṭamaggo	159	
PA_anya-e01_04n:159_4	viya. Mahatā jaṅghasatthena gantabbamaggo mahājaṅghamaggo. Bahūhi vīsāya vā tiṃsāya	159	
PA_anya-e01_04n:159_5	vā sakaṭehi ekajjhaṃ gantabbamaggo mahāsakaṭamaggo.	159	
PA_anya-e01_04n:160	Imasmiṃ pana adhikāreti “cittaṃ paññañca bhāvaya”nti cittasīsena sāvakassa niddiṭṭhasamādhibhāvanādhikāre.	16	
PA_anya-e01_04n:161_0	403. Tasmāti yasmā sāvakānaṃ pubbenivāsānussaraṇaṃ idhādhippetaṃ, tasmā. Evanti yathā	161	
PA_anya-e01_04n:161_1	te anussaranti, evaṃ anussaritukāmena. Heṭṭhā tīsu jhānesu yathārahaṃ pītisukhehi	161	
PA_anya-e01_04n:161_2	kāyacittānaṃ sampīnanāya “cattāri jhānāni samāpajjitvā”ti vuttaṃ, aññathā pādakajjhānameva	161	
PA_anya-e01_04n:161_3	samāpajjitabbaṃ siyā. Yāya nisajjāya nisinnassa anussaraṇārambho, sā idha sabbapacchimā	161	
PA_anya-e01_04n:161_4	nisajjā. Tato āsanapaññāpananti tato nisajjāya purimakaṃ āsanapaññāpanaṃ āvajjitabbanti	161	
PA_anya-e01_04n:161_5	sambandho. Esa nayo sesesupi. Bhojanakālotiādīsu kālasīsena tasmiṃ tasmiṃ kāle katakiccamāha.	161	
PA_anya-e01_04n:161_6	Cetiyaṅgaṇabodhiyaṅgaṇavandanakāloti cetiyaṅgaṇabodhiyaṅgaṇesu cetiyabodhīnaṃ vandanakālo.	161	
PA_anya-e01_04n:161_7	Sakalaṃ rattindivanti accantasaṃyoge upayogavacanaṃ.	161	
PA_anya-e01_04n:162_0	Kiñci kiccaṃ. Ettakenāti pādakajjhānasamāpajjanena. Pādakajjhānañhi satthakassa viya	162	
PA_anya-e01_04n:162_1	nisānasilā satipaññānampi nisitabhāvāvahaṃ. Yaṃ tassa, tā taṃ samāpajjanena paramanepakkappattā	162	
PA_anya-e01_04n:162_2	honti. Tenāha “dīpe jalite viya pākaṭaṃ hotī”ti, andhakāraṭṭhāneti adhippāyo. Purimabhaveti	162	
PA_anya-e01_04n:162_3	imassa bhavassa anantare purimasmiṃ bhave. Pavattitanāmarūpanti attano paccayehi	162	
PA_anya-e01_04n:162_4	pavattitanāmarūpaṃ. Tañca kho paṭhamaṃ rūpaṃ āvajjitvā nāmaṃ āvajjitabbaṃ. Paṭhamaṃ	162	
PA_anya-e01_04n:162_5	nāmaṃ āvajjitvā pacchā rūpanti apare. Pahotīti sakkoti. Paṇḍito nāma imissā abhiññābhāvanāya katādhikāro.	162	
PA_anya-e01_04n:163_0	“Aññaṃ uppanna”nti idaṃ aññasmā kammabhavā añño upapattibhavo uppannoti katvā vuttaṃ	163	
PA_anya-e01_04n:163_1	addhāpaccuppannantarabhāvato. Aññathā ekabhavepi aññamaññameva nāmarūpaṃ uppajjati,	163	
PA_anya-e01_04n:163_2	niruddhañca appaṭisandhikaṃ. Tenevāha –	163	
PA_anya-e01_04n:164	“Ye niruddhā marantassa, tiṭṭhamānassa vā idha;	16	
PA_anya-e01_04n:165	Sabbepi sadisā khandhā, gatā appaṭisandhikā”ti. ;	16	
PA_anya-e01_04n:166	Taṃ ṭhānanti taṃ nikkhepaṭṭhānaṃ. Āhundarikanti samantato, upari ca ghanasañchannaṃ sambādhaṭṭhānaṃ. Andhatamamivāti andhakāratimisā viya.	16	
PA_anya-e01_04n:167_0	Kūṭāgārakaṇṇikatthāyāti kūṭāgārassa kūṭatthāya. Kūṭāgārassa kaṇṇikā viya pubbenivāsānussatiñāṇaṃ,	167	
PA_anya-e01_04n:167_1	mahārukkho viya purimabhave cutikkhaṇe pavattanāmarūpaṃ, sākhāpalāsā viya tena sambandhaṃ	167	
PA_anya-e01_04n:167_2	imasmiṃ bhave paṭisandhicittaṃ, pharasudhārā viya parikammabhāvanā, kammārasālā viya	167	
PA_anya-e01_04n:167_3	pādakajjhānanti evaṃ upamāsaṃsandanaṃ veditabbaṃ. Kaṭṭhaphālakopamāpi “yathā nāma	167	
PA_anya-e01_04n:167_4	balavā puriso odanapacanādiatthaṃ mahantaṃ dāruṃ phālento tassa tacapheggumattaphālane	167	
PA_anya-e01_04n:167_5	pharasudhārāya vipannāya mahantaṃ dāruṃ phāletuṃ asakkonto dhuranikkhepaṃ akatvā”tiādinā	167	
PA_anya-e01_04n:167_6	vuttanayānusārena veditabbā. Tathā kesohārakūpamā.	167	
PA_anya-e01_04n:168_0	Pubbenivāsañāṇaṃ nāma na hoti atītāsu jātīsu nivutthadhammārammaṇattābhāvā. Tanti	168	
PA_anya-e01_04n:168_1	pacchimanisajjato pabhuti yāva paṭisandhi pavattaṃ ñāṇaṃ pubbenivāsānussatiñāṇassa	168	
PA_anya-e01_04n:168_2	parikammabhāvena pavattasamādhinā sampayuttañāṇaṃ parikammasamādhiñāṇaṃ. Taṃ rūpāvacaraṃ	168	
PA_anya-e01_04n:168_3	sandhāya na yujjatīti taṃ tesaṃ vacanaṃ atītaṃsañāṇaṃ ce, rūpāvacaraṃ adhippetaṃ	168	
PA_anya-e01_04n:168_4	na yujjati parikammasamādhiñāṇassa kāmāvacarabhāvato. Na hi anantaracuticittassa	168	
PA_anya-e01_04n:168_5	orato pavattikkhandhe ārabbha rūpāvacaraṃ cittaṃ uppajjatīti pāḷiyaṃ, aṭṭhakathāyaṃ	168	
PA_anya-e01_04n:168_6	vā āgataṃ atthi. Yesaṃ javanānaṃ purimānīti yojanā. Yadā pana appanācittaṃ hoti,	168	
PA_anya-e01_04n:168_7	tadāssāti sambandho. Idaṃ pubbenivāsānussatiñāṇaṃ nāmāti kāmaṃ anantarassa bhavassa	168	
PA_anya-e01_04n:168_8	cutikkhaṇe pavattitanāmarūpaṃ ārammaṇaṃ katvā pavattañāṇaṃ dassitaṃ, taṃ pana nidassanamattaṃ	168	
PA_anya-e01_04n:168_9	daṭṭhabbaṃ ñāṇasāmaññassa jotitabhāvato. Yatheva hi tato nāmarūpato pabhuti sabbe	168	
PA_anya-e01_04n:168_10	atītā khandhā, khandhapaṭibaddhā ca sabbo pubbenivāso, evaṃ tassa paṭivijjhanavasena	1681	
PA_anya-e01_04n:168_11	pavattañāṇaṃ pubbenivāsānussatiñāṇaṃ. Tenāha “tena ñāṇena sampayuttāya satiyā anekavihitaṃ	1681	
PA_anya-e01_04n:168_12	pubbenivāsaṃ anussaratī”ti.	1681	
PA_anya-e01_04n:169_0	404. Ekampi jātinti ekampi bhavaṃ. So hi ekakammanibbatto ādānanikkhepaparicchinno	169	
PA_anya-e01_04n:169_1	antogadhadhammappabhedo khandhappabandho idha jātīti adhippeto. Tenāha “ekampi…pe…	169	
PA_anya-e01_04n:169_2	khandhasantāna”nti. Parihāyamānoti khīyamāno vinassamāno. Kappoti asaṅkhyeyyakappo.	169	
PA_anya-e01_04n:169_3	So pana atthato kālo, tadā pavattamānasaṅkhāravasenassa parihāni veditabbā. Vaḍḍhamāno	169	
PA_anya-e01_04n:169_4	vivaṭṭakappoti etthāpi eseva nayo. Yo pana “kālaṃ khepetī”ti, “kālo ghasati bhūtāni,	169	
PA_anya-e01_04n:169_5	sabbāneva sahattanā”ti ca ādīsu kālassāpi khayo vuccati, so idha nādhippeto aniṭṭhappasaṅgato.	169	
PA_anya-e01_04n:169_6	Saṃvaṭṭanaṃ vinassanaṃ saṃvaṭṭo, saṃvaṭṭato uddhaṃ tathā ṭhāyī saṃvaṭṭaṭṭhāyī. Taṃmūlakattāti	169	
PA_anya-e01_04n:169_7	taṃpubbakattā. Vivaṭṭanaṃ nibbattanaṃ, vaḍḍhanaṃ vā vivaṭṭo.	169	
PA_anya-e01_04n:170_0	Tejosaṃvaṭṭo āposaṃvaṭṭo vāyosaṃvaṭṭoti evaṃ saṃvaṭṭasīmānukkamena saṃvaṭṭesu vattabbesu	170	
PA_anya-e01_04n:170_1	tathā avatvā “āposaṃvaṭṭo tejosaṃvaṭṭo vāyosaṃvaṭṭo”ti vacanaṃ saṃvaṭṭakamahābhūtadesanānupubbiyāti	170	
PA_anya-e01_04n:170_2	keci. Saṃvaṭṭānupubbiyāti apare. Āpena saṃvaṭṭo āposaṃvaṭṭo. Saṃvaṭṭasīmāti saṃvaṭṭamariyādā.	170	
PA_anya-e01_04n:171	Saṃvaṭṭatīti vinassati. Sadāti sabbakālaṃ, tīsupi saṃvaṭṭakālesūti attho.	17	
PA_anya-e01_04n:172_0	“Ekaṃ buddhakhetta”nti idha yaṃ sandhāya vuttaṃ, taṃ niyametvā dassetuṃ “buddhakhettaṃ	172	
PA_anya-e01_04n:172_1	nāma tividha”ntiādi vuttaṃ. Yattake ṭhāne tathāgatassa paṭisandhiñāṇānubhāvo puññaphalasamuttejito	172	
PA_anya-e01_04n:172_2	saraseneva pathavī vijambhati, taṃ sabbampi buddhaṅkurassa nibbattanakhettaṃ nāmāti	172	
PA_anya-e01_04n:172_3	āha “jātikhettaṃ dasasahassacakkavāḷapariyanta”nti. Ānubhāvo vattatīti idha iddhimā	172	
PA_anya-e01_04n:172_4	cetovasippatto āṇākhettapariyāpanne yattha katthaci cakkavāḷe ṭhatvā attano atthāya	172	
PA_anya-e01_04n:172_5	parittaṃ katvā tattheva aññaṃ cakkavāḷaṃ gatopi kataparitto eva hoti. Atha vā tattha	172	
PA_anya-e01_04n:172_6	ekacakkavāḷe ṭhatvā sabbasattānaṃ atthāya paritte kate āṇākhette sabbasattānaṃ abhisambhuṇātveva	172	
PA_anya-e01_04n:172_7	parittānubhāvo tattha devatāhi parittāṇāya sampaṭicchitabbato. Yaṃ visayakhettaṃ	172	
PA_anya-e01_04n:172_8	sandhāya ekasmiṃyeva khaṇe sarena abhiviññāpanaṃ, attano rūpadassanañca paṭijānantena	172	
PA_anya-e01_04n:172_9	bhagavatā “yāvatā vā pana ākaṅkheyyā”ti vuttaṃ. Yatthāti yasmiṃ anantāparimāṇe visayakhette.	172	
PA_anya-e01_04n:172_10	Yaṃ yaṃ tathāgato ākaṅkhati, taṃ taṃ jānāti ākaṅkhāmattapaṭibaddhavuttitāya buddhañāṇassa.	1721	
PA_anya-e01_04n:172_11	Saṇṭhahantanti vivaṭṭamānaṃ jāyamānaṃ.	1721	
PA_anya-e01_04n:173	405. Gokhāyitakamattesūti gohi khāditabbappamāṇesu. Yanti yasmiṃ samaye. Pupphaphalūpajīviniyo ca devatā brahmaloke nibbattantīti sambandho.	17	
PA_anya-e01_04n:174_0	Etesanti “vassūpajīvino”tiādinā vuttasattānaṃ. Tatthāti brahmaloke. So ca kho parittābhādibrahmaloko	174	
PA_anya-e01_04n:174_1	veditabbo. “Paṭiladdhajjhānavasenā”ti vatvā jhānappaṭilābhassa sambhavaṃ dassetuṃ	174	
PA_anya-e01_04n:174_2	“tadā hī”tiādi vuttaṃ. Lokaṃ byūhenti sampiṇḍentīti lokabyūhā. Te kira disvā manussā	174	
PA_anya-e01_04n:174_3	tattha tattha ṭhitāpi nisinnāpi saṃvegajātā, sambhamappattā ca hutvā tesaṃ āsanne	174	
PA_anya-e01_04n:174_4	ṭhāne sannipatanti. Sikhābandhassa muttatāya muttasirā. Ito cito ca vidhūyamānakesatāya	174	
PA_anya-e01_04n:174_5	vikiṇṇakesā. Lokavināsabhayena sokavantacittatāya ativiya virūpavesadhārino. Mārisāti	174	
PA_anya-e01_04n:174_6	devānaṃ piyasamudācāro. Kathaṃ panete kappavuṭṭhānaṃ jānantīti? Dhammatāya sañcoditāti	174	
PA_anya-e01_04n:174_7	ācariyā. Tādisanimittadassanenāti eke. Brahmadevatāhi uyyojitāti apare.	174	
PA_anya-e01_04n:175_0	Mettādīnīti mettāmanasikārādīni kāmāvacarapuññāni. Devaloketi kāmadevaloke. Devānaṃ	175	
PA_anya-e01_04n:175_1	kira sukhasamphassavātaggahaṇaparicayena vāyokasiṇe jhānāni sukheneva ijjhanti. Tena	175	
PA_anya-e01_04n:175_2	vuttaṃ “vāyokasiṇe parikammaṃ katvā jhānaṃ paṭilabhantī”ti. Tadaññe panāti āpāyike	175	
PA_anya-e01_04n:175_3	sandhāyāha. Tatthāti devaloke.	175	
PA_anya-e01_04n:176_0	Dutiyo sūriyoti dutiyaṃ sūriyamaṇḍalaṃ. Sattasūriyanti sattasūriyapātubhāvasuttaṃ.	176	
PA_anya-e01_04n:176_1	Pakatisūriyeti kappavuṭṭhānakālato pubbe uppannasūriyavimāne. Kappavuṭṭhānakāle pana	176	
PA_anya-e01_04n:176_2	yathā aññe kāmāvacaradevā, evaṃ sūriyadevaputtopi jhānaṃ nibbattetvā brahmalokaṃ	176	
PA_anya-e01_04n:176_3	upapajjati, sūriyamaṇḍalaṃ pana pabhassaratarañceva tejavantatarañca hutvā pavattati.	176	
PA_anya-e01_04n:176_4	Taṃ antaradhāyitvā aññameva uppajjatīti apare. Gaṅgā yamunā sarabhū aciravatī mahīti	176	
PA_anya-e01_04n:176_5	imā pañca mahānadiyo.	176	
PA_anya-e01_04n:177	Pabhavāti uppattiṭṭhānabhūtā. Haṃsapātanoti mandākinimāha.	17	
PA_anya-e01_04n:178	Na saṇṭhātīti na tiṭṭhati.	17	
PA_anya-e01_04n:179_0	Pariyādinnasinehanti parikkhīṇasinehaṃ. Yāya āpodhātuyā tattha tattha pathavīdhātu	179	
PA_anya-e01_04n:179_1	ābandhattā sampiṇḍatā hutvā tiṭṭhati, sā chasūriyapātubhāvena parikkhayaṃ gacchati.	179	
PA_anya-e01_04n:179_2	Yathā cidanti yathā ca idaṃ cakkavāḷaṃ. Evaṃ koṭisatasahassacakkavāḷānipīti vipattimahāmeghuppattito	179	
PA_anya-e01_04n:179_3	paṭṭhāya idha vuttaṃ sabbaṃ kappavuṭṭhānaṃ, taṃ tattha atidisati.	179	
PA_anya-e01_04n:180_0	Palujjitvāti chijjitvā. Saṅkhāragatanti bhūtupādāyappabhedaṃ saṅkhārajātaṃ. Sabbasaṅkhāraparikkhayāti	180	
PA_anya-e01_04n:180_1	jhāpetabbasaṅkhāraparikkhayā. Sayampi saṅkhāragataṃ samānaṃ indhanābhāvato chārikampi	180	
PA_anya-e01_04n:180_2	asesetvā niḍḍahitvā vūpasamatīti āha “sappi…pe… nibbāyatī”ti.	180	
PA_anya-e01_04n:181_0	406. Dīghassa addhunoti saṃvaṭṭaṭṭhāyīasaṅkhyeyyakappasaṅkhātassa dīghassa kālassa	181	
PA_anya-e01_04n:181_1	accayena. Tālakkhandhādīti ādi-saddena sākasālādirukkhe saṅgaṇhāti. Ghanaṃ karotīti	181	
PA_anya-e01_04n:181_2	visarituṃ adatvā piṇḍitaṃ karoti. Tenāha “parivaṭuma”nti, vaṭṭabhāvena paricchinnaṃ.	181	
PA_anya-e01_04n:181_3	Tanti udakaṃ. Assāti vātassa. Vivaraṃ detīti yathā ghanaṃ karoti sampiṇḍeti, evaṃ	181	
PA_anya-e01_04n:181_4	tattha antaraṃ deti. Parikkhayamānanti pubbe yāva brahmalokā ekoghabhūtena vātena	181	
PA_anya-e01_04n:181_5	parisosiyamānatāya parikkhayaṃ gacchantaṃ. Brahmaloko pātubhavatīti yojanā. Brahmalokoti	181	
PA_anya-e01_04n:181_6	ca paṭhamajjhānabhūmimāha. Upari catukāmāvacaradevalokaṭṭhāneti yāmadevalokādīnaṃ	181	
PA_anya-e01_04n:181_7	catunnaṃ patiṭṭhānaṭṭhāne. Cātumahārājikatāvatiṃsabhavanānaṃ pana patiṭṭhānaṭṭhānāni	181	
PA_anya-e01_04n:181_8	pathavīsambandhatāya na tāva pātubhavanti.	181	
PA_anya-e01_04n:182	Rundhantīti yathā heṭṭhā na bhassati, evaṃ nirodhenti.	18	
PA_anya-e01_04n:183_0	“Paṭhamatarābhinibbattā”ti idaṃ āyukkhayassa sambhavadassanaṃ, tena dvinnaṃ, catunnaṃ,	183	
PA_anya-e01_04n:183_1	aṭṭhannaṃ vā kappānaṃ ādimhi nibbattāti dasseti. Tatoti ābhassarabrahmalokato. Parittābhaappamāṇābhāpi	183	
PA_anya-e01_04n:183_2	hi ābhassaraggahaṇeneva saṅgahaṃ gacchanti. “Te honti sayaṃpabhā antalikkhacarā”ti	183	
PA_anya-e01_04n:183_3	idaṃ upacārajjhānapuññassa mahānubhāvatāya vuttaṃ. Āluppakārakanti ālopaṃ katvā katvāti	183	
PA_anya-e01_04n:183_4	vadanti, āluppanaṃ vilopaṃ katvāti attho.	183	
PA_anya-e01_04n:184	Haṭṭhatuṭṭhāti ativiya haṭṭhā uppilāvitacittā. Nāmaṃ karontīti tathā voharanti.	18	
PA_anya-e01_04n:185	Sinerucakkavāḷahimavantapabbatāti ettha dīpasamuddāpīti vattabbaṃ. Tathā hi vakkhati “ninnaninnaṭṭhāne samuddā, samasamaṭṭhāne dīpā”ti. Thūpathūpāti unnatunnatā.	18	
PA_anya-e01_04n:186_0	Atimaññantīti atikkamitvā maññanti, hīḷentīti attho. Teneva nayenāti “ekacce vaṇṇavanto	186	
PA_anya-e01_04n:186_1	hontī”tiādinā vuttena nayeneva. Padālatāti evaṃnāmikā latājāti. Tassā kira pārāsavajāti	186	
PA_anya-e01_04n:186_2	gaḷocīti vadanti. Akaṭṭhe eva bhūmippadese paccanako akaṭṭhapāko. Akaṇoti kuṇḍakarahito.	186	
PA_anya-e01_04n:187_0	Sumanasaṅkhātajātipupphasadiso sumanajātipupphasadiso. Yo yo raso etassāti yaṃyaṃraso,	187	
PA_anya-e01_04n:187_1	odano, taṃ yaṃyaṃrasaṃ, yādisarasavantanti attho. Rasapathavī, bhūmipappaṭako, padālatā	187	
PA_anya-e01_04n:187_2	ca paribhuttā sudhāhāro viya khuddaṃ vinodetvā rasaharaṇīhi rasameva brūhentā tiṭṭhanti,	187	
PA_anya-e01_04n:187_3	na vatthuno sukhumabhāvena nissandā, sukhumabhāveneva gahaṇindhanameva ca honti.	187	
PA_anya-e01_04n:187_4	Odano pana paribhutto rasaṃ vaḍḍhentopi vatthuno oḷārikabhāvena nissandaṃ vissajjento	187	
PA_anya-e01_04n:187_5	passāvaṃ, kasaṭañca uppādetīti āha “tato pabhuti muttakarīsaṃ sañjāyatī”ti. Purimattabhāvesu	187	
PA_anya-e01_04n:187_6	pavattaupacārajjhānānubhāvena yāva sattasantāne kāmarāgavikkhambhanavego na samito,	187	
PA_anya-e01_04n:187_7	na tāva balavakāmarāgūpanissayāni itthipurisindriyāni pāturahesuṃ. Yadā panassa vicchinnatāya	187	
PA_anya-e01_04n:187_8	balavakāmarāgo laddhāvasaro ahosi, tadā tadupanissayāni tāni sattānaṃ attabhāvesu	187	
PA_anya-e01_04n:187_9	sañjāyiṃsu. Tena vuttaṃ “purisassa…pe… pātubhavatī”ti. Tenevāha “tatra suda”ntiādi.	187	
PA_anya-e01_04n:188	Alasajātikassāti sajjukameva taṇḍulaṃ aggahetvā paradivasassatthāya gahaṇena alasapakatikassa.	18	
PA_anya-e01_04n:189	Anutthunantīti anusocanti. Sammanneyyāmāti samanujāneyyāma. Noti amhesu. Sammāti sammadeva yathārahaṃ. Khīyitabbanti khīyanārahaṃ nindanīyaṃ. Garahitabbanti hīḷetabbaṃ.	18	
PA_anya-e01_04n:190	Ayameva bhagavā paṭibalo paggahaniggahaṃ kātunti yojanā. Rañjetīti saṅgahavatthūhi sammadeva rameti pīṇeti.	19	
PA_anya-e01_04n:191	Vivaṭṭaṭṭhāyīasaṅkhyeyyaṃ catusaṭṭhiantarakappasaṅgahaṃ. Vīsatiantarakappasaṅgahanti keci. Sesāsaṅkhyeyyāni kālato tena samappamāṇāneva.	19	
PA_anya-e01_04n:192_0	407. Mahādhārāhīti tālasālakkhandhappamāṇāhi mahatīhi khārudakadhārāhi. Samantatoti	192	
PA_anya-e01_04n:192_1	sabbaso. Pathavitoti pathaviyā heṭṭhimantato pabhuti. Tena hi khārudakena phuṭṭhaphuṭṭhā	192	
PA_anya-e01_04n:192_2	pathavīpabbatādayo udake pakkhittaloṇasakkharā viya vilīyanteva, tasmā pathavīsandhārudakena	192	
PA_anya-e01_04n:192_3	saddhiṃ ekūdakameva taṃ hotīti keci. Apare “pathavīsandhārakaṃ udakakkhandhañca udakasandhārakaṃ	192	
PA_anya-e01_04n:192_4	vāyukkhandhañca anavasesato vināsetvā sabbattha sayameva ekoghabhūtaṃ tiṭṭhatī”ti	192	
PA_anya-e01_04n:192_5	vadanti, taṃ yuttaṃ. Tayopi brahmaloketi parittābhaappamāṇābhaābhassarabrahmaloke,	192	
PA_anya-e01_04n:192_6	tayidaṃ “ayaṃ pana viseso”ti āraddhattā vuttaṃ, aññathā “chapi brahmaloke”ti vattabbaṃ	192	
PA_anya-e01_04n:192_7	siyā. Subhakiṇheti ukkaṭṭhaniddesena tatiyajjhānabhūmiyā upalakkhaṇaṃ. Parittāsubhaappamāṇāsubhepi	192	
PA_anya-e01_04n:192_8	hi āhacca udakaṃ tiṭṭhati. Heṭṭhā “ābhassare āhacca tiṭṭhatī”ti etthāpi eseva nayo.	192	
PA_anya-e01_04n:192_9	Tanti taṃ kappavināsakaudakaṃ. Udakānugatanti udakena anugataṃ phuṭṭhaṃ. Abhibhavitvāti vilīyāpetvā.	192	
PA_anya-e01_04n:193	Idamekaṃ asaṅkhyeyyanti idaṃ saṃvaṭṭasaṅkhātaṃ kappassa ekaṃ asaṅkhyeyyaṃ.	19	
PA_anya-e01_04n:194_0	408. Thūlaraje apagate eva pathavīnissitaṃ saṇharajaṃ apagacchatīti vuttaṃ “tato	194	
PA_anya-e01_04n:194_1	saṇharaja”nti. Samuṭṭhāpetīti sambandho. “Visamaṭṭhāne ṭhitamahārukkhe”ti idaṃ paṭhamaṃ	194	
PA_anya-e01_04n:194_2	samuṭṭhāpetabbataṃ sandhāya vuttaṃ.	194	
PA_anya-e01_04n:195_0	Cakkavāḷapabbatampi sinerupabbatampīti mahāpathaviyā viparivattaneneva viparivattitaṃ	195	
PA_anya-e01_04n:195_1	cakkavāḷapabbatampi sinerupabbatampi vāto ukkhipitvā ākāse khipati. Te cakkavāḷapabbatādayo.	195	
PA_anya-e01_04n:195_2	Abhihantvāti ghaṭṭetvā. Aññamaññanti ekissā lokadhātuyā cakkavāḷahimavantasineruṃ	195	
PA_anya-e01_04n:195_3	aññissā lokadhātuyā cakkavāḷādīhīti evaṃ aññamaññaṃ samāgamavasena ghaṭṭetvā. Sabbasaṅkhāragatanti	195	
PA_anya-e01_04n:195_4	pathavīsandhārakaudakaṃ, taṃsandhārakavātanti sabbaṃ saṅkhāragataṃ vināsetvā sayampi	195	
PA_anya-e01_04n:195_5	vinassati avaṭṭhānassa kāraṇābhāvato.	195	
PA_anya-e01_04n:196_0	409. Yadipi saṅkhārānaṃ ahetuko sarasanirodho vināsakābhāvato, santānanirodho pana	196	
PA_anya-e01_04n:196_1	hetuvirahito natthi yathā taṃ sattakāyesūti. Bhājanalokassāpi sahetukena vināsena	196	
PA_anya-e01_04n:196_2	bhavitabbanti hetuṃ pucchati “kiṃ kāraṇā evaṃ loko vinassatī”ti. Itaro yathā tattha	196	
PA_anya-e01_04n:196_3	nibbattanakasattānaṃ puññabalena paṭhamaṃ loko vivaṭṭati, evaṃ tesaṃ pāpabalena saṃvaṭṭatīti	196	
PA_anya-e01_04n:196_4	dassento “akusalamūlakāraṇā”ti āha. Yathā hi rāgadosamohānaṃ adhikabhāvena yathākkamaṃ	196	
PA_anya-e01_04n:196_5	rogantarakappo, satthantarakappo, dubbhikkhantarakappoti ime tividhā antarakappā	196	
PA_anya-e01_04n:196_6	vivaṭṭaṭṭhāyimhi asaṅkhyeyyakappe jāyanti, evamete yathāvuttā tayo saṃvaṭṭā rāgādīnaṃ	196	
PA_anya-e01_04n:196_7	adhikabhāveneva hontīti dassento “akusalamūlesu hī”tiādimāha. Ussannatareti ativiya	196	
PA_anya-e01_04n:196_8	ussanne. Dose ussannatare adhikataradosena viya tikkhatarena khārudakena vināso yuttoti	196	
PA_anya-e01_04n:196_9	vuttaṃ “dose ussannatare udakena vinassatī”ti. Pākaṭasattusadisassa dosassa aggisadisatā,	196	
PA_anya-e01_04n:196_10	apākaṭasattusadisassa rāgassa khārudakasadisatā ca yuttāti adhippāyena “dose ussannatare	1961	
PA_anya-e01_04n:196_11	agginā, rāge ussannatare udakenā”ti kecivādassa adhippāyo veditabbo. Rāgo sattānaṃ	1961	
PA_anya-e01_04n:196_12	bahulaṃ pavattatīti rāgavasena bahuso lokavināso.	1961	
PA_anya-e01_04n:197	410. Evaṃ pasaṅgena saṃvaṭṭādike pakāsetvā idāni yathādhikataṃ nesaṃ anussaraṇākāraṃ dassetuṃ “pubbenivāsaṃ anussarantopī”tiādi āraddhaṃ.	19	
PA_anya-e01_04n:198_0	“Amumhi saṃvaṭṭakappe”ti idaṃ saṃvaṭṭakappassa ādito pāḷiyaṃ gahitattā vuttaṃ. Tatthāpi	198	
PA_anya-e01_04n:198_1	hi imassa katipayaṃ kālaṃ bhavādīsu saṃsaraṇaṃ upalabbhatīti. Saṃvaṭṭakappe vā vaṭṭamānesu	198	
PA_anya-e01_04n:198_2	bhavādīsu imassa upapatti ahosi, taṃdassanametaṃ daṭṭhabbaṃ. Atha vā amumhi saṃvaṭṭakappeti	198	
PA_anya-e01_04n:198_3	ettha vā-saddo luttaniddiṭṭho daṭṭhabbo, tena ca aniyamatthena itarāsaṅkhyeyyānampi	198	
PA_anya-e01_04n:198_4	saṅgaho siddho hoti. Bhave vātiādīsu kāmādibhave vā aṇḍajādiyoniyā vā devādi gatiyā	198	
PA_anya-e01_04n:198_5	vā nānattakāyanānattasaññīādiviññāṇaṭṭhitiyā vā sattāvāse vā khattiyādi sattanikāye	198	
PA_anya-e01_04n:198_6	vā. Āsinti ahosiṃ. Vaṇṇasampattiṃ vāti vā-saddena vaṇṇavipattiṃ vāti dasseti.	198	
PA_anya-e01_04n:199	Sālimaṃsodanāhāro vā gihikāle. Pavattaphalabhojano vā tāpasādikāle. Sāmisā gehassitā somanassādayo. Nirāmisā nekkhammassitā. Ādi-saddena vivekajasamādhijasukhādīnaṃ saṅgaho.	19	
PA_anya-e01_04n:200_0	“Amutrāsi”ntiādinā sabbaṃ yāvadicchakaṃ anussaraṇaṃ dassetvā idāni aññathā atthaṃ	200	
PA_anya-e01_04n:200_1	dassetuṃ “apicā”tiādi vuttaṃ. Tattha amutrāsinti sāmaññaniddesoyaṃ, byāpanicchālopo	200	
PA_anya-e01_04n:200_2	vā, amutra amutrāsinti vuttaṃ hoti. Anupubbena ārohantassa yāvadicchakaṃ anussaraṇanti	200	
PA_anya-e01_04n:200_3	ettha ārohantassāti paṭilomato ñāṇena pubbenivāsaṃ ārohantassa. Paccavekkhaṇanti	200	
PA_anya-e01_04n:200_4	anussaritānussaritassa paccavekkhaṇaṃ, na anussaraṇaṃ. Itīti vuttatthanidassanaṃ.	200	
PA_anya-e01_04n:200_5	Tañca kho yathārahato, na yathānupubbatoti dassento “nāmagottavasenā”tiādimāha. Vaṇṇādīhīti	200	
PA_anya-e01_04n:200_6	vaṇṇāhāravedayitāyuparicchedehi. Odātotīti ettha iti-saddo ādiattho, pakārattho vā,	200	
PA_anya-e01_04n:200_7	tena evamādi evaṃpakāranānattatoti dassitaṃ hoti.	200	
PA_anya-e01_04n:201	Pubbenivāsānussatiñāṇakathāvaṇṇanā niṭṭhitā.	20	
PA_anya-e01_04n:202	Cutūpapātañāṇakathāvaṇṇanā	20	
PA_anya-e01_04n:203_0	411. Cutiyāti cavane. Upapāteti upapajjane. Samīpatthe cetaṃ bhummavacanaṃ, cutikkhaṇasāmantā,	203	
PA_anya-e01_04n:203_1	upapattikkhaṇasāmantā cāti vuttaṃ hoti. Tathā hi vakkhati “ye pana āsannacutikā”tiādi.	203	
PA_anya-e01_04n:203_2	Dibbacakkhuñāṇeneva sattānaṃ cuti ca upapatti ca ñāyatīti āha “dibbacakkhuñāṇatthanti	203	
PA_anya-e01_04n:203_3	vuttaṃ hotī”ti. Dibbasadisattātiādīsu yaṃ vattabbaṃ, taṃ heṭṭhā vuttameva. Ayaṃ pana	203	
PA_anya-e01_04n:203_4	viseso – tattha “sotadhātū”ti padaṃ apekkhitvā itthiliṅgavasena vuttaṃ, idha napuṃsakaliṅgavasena	203	
PA_anya-e01_04n:203_5	vattabbaṃ. Tattha ca ālokapariggahena payojanaṃ natthi, idha atthīti vuttaṃ “ālokapariggahena	203	
PA_anya-e01_04n:203_6	mahājutikattāpi dibba”nti, kasiṇālokānuggahena pattabbattā, sayaṃ ñāṇālokapharaṇabhāvena	203	
PA_anya-e01_04n:203_7	ca mahājutikabhāvatoti attho. Mahājutikampi hi “dibba”nti vuccati “dibbamidaṃ byamha”ntiādīsu.	203	
PA_anya-e01_04n:203_8	Mahāgatikattāti mahanīyagamanattā, vimhayanīyapavattikattāti attho. Vimhayanīyā hissa	203	
PA_anya-e01_04n:203_9	pavatti tirokuṭṭādigatarūpadassanato. “Dibbasadisattā”ti ca hīnūpamādassanaṃ devatānaṃ	203	
PA_anya-e01_04n:203_10	dibbacakkhutopi imassa mahānubhāvattā. Tena dibbacakkhulābhāya yogino parikammakaraṇaṃ	2031	
PA_anya-e01_04n:203_11	tappaṭipakkhābhibhavassa atthato tassa vijayicchā nāma hoti, dibbacakkhulābhī ca	2031	
PA_anya-e01_04n:203_12	iddhimā devatānaṃ vacanaggahaṇakkhamanadhammadānavasena mahāmoggallānattherādayo	2031	
PA_anya-e01_04n:203_13	viya dānaggahaṇalakkhaṇe, vohāre ca pavatteyyāti evaṃ vihāravijayicchāvohārajutigatisaṅkhātānaṃ	2031	
PA_anya-e01_04n:203_14	atthānaṃ vasena imassa abhiññāñāṇassa dibbacakkhubhāvasiddhito. Saddavidū ca tesu	2031	
PA_anya-e01_04n:203_15	eva atthesu divu-saddaṃ icchantīti vuttaṃ “taṃ sabbaṃ saddasatthānusārena veditabba”nti.	2031	
PA_anya-e01_04n:204_0	Dassanaṭṭhenāti rūpadassanabhāvena. Cakkhunā hi sattā rūpaṃ passanti. Yathā maṃsacakkhu	204	
PA_anya-e01_04n:204_1	viññāṇādhiṭṭhitaṃ samavisamaṃ ācikkhantaṃ viya pavattati, na tathā idaṃ. Idaṃ pana	204	
PA_anya-e01_04n:204_2	sayameva tato sātisayaṃ cakkhukiccakārīti āha “cakkhukiccakaraṇena cakkhumivātipi	204	
PA_anya-e01_04n:204_3	cakkhū”ti. “Diṭṭhivisuddhihetuttā”ti saṅkhepato vuttamatthaṃ vivarituṃ “yo hī”tiādi	204	
PA_anya-e01_04n:204_4	vuttaṃ. Ucchedadiṭṭhiṃ gaṇhāti parato upapattiyā adassanato etthevāyaṃ satto ucchinno,	204	
PA_anya-e01_04n:204_5	evamitarepīti. Navasattapātubhāvadiṭṭhiṃ gaṇhāti lābhī adhiccasamuppattiko viya.	204	
PA_anya-e01_04n:204_6	Buddhaputtā passantiyevāti uttarapadāvadhāraṇaṃ, na purimapadāvadhāraṇaṃ. Evaṃ hi	204	
PA_anya-e01_04n:204_7	jayaddisajātakādīhi avirodho siddho hoti.	204	
PA_anya-e01_04n:205_0	Manussānaṃ idanti mānusakaṃ, manussānaṃ gocarabhūtaṃ rūpārammaṇaṃ. Tadaññassa pana	205	
PA_anya-e01_04n:205_1	dibbatirohitātisukhumādibhedassa rūpassa dassanato atikkantamānusakaṃ. Evarūpañca	205	
PA_anya-e01_04n:205_2	manussūpacāraṃ atikkantaṃ nāma hotīti āha “manussūpacāraṃ atikkamitvā rūpadassanenā”ti.	205	
PA_anya-e01_04n:205_3	Evaṃ visayamukhena dassetvā idāni visayīmukhena dassetuṃ “mānusakaṃ vā”tiādi vuttaṃ.	205	
PA_anya-e01_04n:205_4	Tatthāpi maṃsacakkhātikkamo tassa kiccātikkameneva daṭṭhabbo.	205	
PA_anya-e01_04n:206_0	Dibbacakkhunāti dibbacakkhuñāṇenapi. Daṭṭhuṃ na sakkā khaṇassa atiittaratāya atisukhumatāya	206	
PA_anya-e01_04n:206_1	kesañci rūpassa. Apica dibbacakkhussa paccuppannaṃ rūpārammaṇaṃ, tañca purejātapaccayabhūtaṃ,	206	
PA_anya-e01_04n:206_2	na ca āvajjanaparikammehi vinā mahaggatassa pavatti atthi, nāpi uppajjamānameva rūpaṃ	206	
PA_anya-e01_04n:206_3	ārammaṇapaccayo bhavituṃ sakkoti, bhijjamānaṃ vā. Tasmā “cutūpapātakkhaṇe rūpaṃ dibbacakkhunā	206	
PA_anya-e01_04n:206_4	daṭṭhuṃ na sakkā”ti suvuttametaṃ. Yadi dibbacakkhuñāṇaṃ rūpārammaṇameva, atha kasmā	206	
PA_anya-e01_04n:206_5	“satte passatī”ti vuttanti? Yebhuyyena sattasantānagatarūpadassanato evaṃ vuttaṃ.	206	
PA_anya-e01_04n:206_6	Sattagahaṇassa vā kāraṇabhāvato vohāravasena vuttantipi keci. Te cavamānāti adhippetāti	206	
PA_anya-e01_04n:206_7	sambandho. Evarūpeti na cutūpapātakkhaṇasamaṅginoti adhippāyo.	206	
PA_anya-e01_04n:207_0	Mohūpanissayaṃ nāma kammaṃ nihīnaṃ nihīnaphalaṃ hotīti āha “mohanissandayuttattā”ti.	207	
PA_anya-e01_04n:207_1	Tabbiparīteti tassa hīḷitādibhāvassa viparīte, ahīḷite anohīḷite anoññāte anavaññāte	207	
PA_anya-e01_04n:207_2	cittīkateti attho. Suvaṇṇeti sundaravaṇṇe. Dubbaṇṇeti asundaravaṇṇe. Sā panāyaṃ suvaṇṇadubbaṇṇatā	207	
PA_anya-e01_04n:207_3	yathākkamaṃ kammassa adosadosūpanissayatāya hotīti āha “adosanissandayuttattā”tiādi.	207	
PA_anya-e01_04n:207_4	Sundaraṃ gatiṃ gatā sugatāti āha “sugatigate”ti, sugatiṃ upapanneti attho. Alobhajjhāsayā	207	
PA_anya-e01_04n:207_5	sattā vadaññū vigatamaccherā alobhūpanissayena kammunā subhagā samiddhā hontīti āha	207	
PA_anya-e01_04n:207_6	“alobhanissandayuttattā vā aḍḍhe mahaddhane”ti. Dukkhaṃ gatiṃ gatā duggatāti āha	207	
PA_anya-e01_04n:207_7	“duggatigate”ti. Lobhajjhāsayā sattā luddhā maccharino lobhūpanissayena kammunā duggatā	207	
PA_anya-e01_04n:207_8	durupetā hontīti āha “lobhanissandayuttattā vā dalidde appannapāne”ti.	207	
PA_anya-e01_04n:208_0	Upacitanti phalāvahabhāvena kataṃ. Yathā kataṃ hi kammaṃ phaladānasamatthaṃ hoti,	208	
PA_anya-e01_04n:208_1	tathā kataṃ upacitaṃ. Cavamānetiādīhi dibbacakkhukiccaṃ vuttanti visayamukhena visayībyāpāramāha.	208	
PA_anya-e01_04n:208_2	Purimehīti vā “dibbena cakkhunā”tiādīni padāni sandhāya vuttaṃ. Ādīhīti ettha ca-saddo	208	
PA_anya-e01_04n:208_3	luttaniddiṭṭho. Tasmā “dibbena…pe… passatī”ti imehi, “cavamāne”tiādīhi ca dibbacakkhukiccaṃ vuttanti attho.	208	
PA_anya-e01_04n:209_0	Iminā pana padenāti “yathākammūpage satte pajānātī”ti iminā vākyena. Idha bhikkhūti	209	
PA_anya-e01_04n:209_1	imasmiṃ sāsane bhikkhu, dibbacakkhuñāṇalābhīti adhippāyo. So ca dibbacakkhuñāṇalābhī	209	
PA_anya-e01_04n:209_2	nerayike ca satte paccakkhato disvā ṭhito. Evaṃ manasi karotīti tesaṃ nerayikānaṃ	209	
PA_anya-e01_04n:209_3	nirayasaṃvattaniyassa kammassa ñātukāmatāvasena pādakajjhānaṃ samāpajjitvā vuṭṭhāya	209	
PA_anya-e01_04n:209_4	parikammavasena manasi karoti. Kiṃ nu khotiādi manasikāravidhidassanaṃ. Evaṃ pana	209	
PA_anya-e01_04n:209_5	parikammaṃ katvā pādakajjhānaṃ samāpajjitvā vuṭṭhitassa taṃ kammaṃ ārammaṇaṃ katvā	209	
PA_anya-e01_04n:209_6	āvajjanaṃ uppajjati, tasmiṃ niruddhe cattāri, pañca vā javanāni javantītiādi sabbaṃ	209	
PA_anya-e01_04n:209_7	vuttanayameva. “Visuṃ parikammaṃ nāma natthī”ti idaṃ pana dibbacakkhuñāṇena vinā	209	
PA_anya-e01_04n:209_8	yathākammūpagañāṇassa visuṃ parikammaṃ natthīti adhippāyena vuttaṃ. Evañcetaṃ icchitabbaṃ,	209	
PA_anya-e01_04n:209_9	aññathā yathākammūpagañāṇassa mahaggatabhāvo eva na siyā. Devānaṃ dassanepi eseva	209	
PA_anya-e01_04n:209_10	nayo. Nerayikadevaggahaṇaṃ cettha nidassanamattaṃ daṭṭhabbaṃ. Ākaṅkhamāno hi dibbacakkhulābhī	2091	
PA_anya-e01_04n:209_11	aññagatikesupi evaṃ paṭipajjatiyeva. Tathā hi vakkhati “apāyaggahaṇena tiracchānayoniṃ	2091	
PA_anya-e01_04n:209_12	dīpetī”ti, “sugatiggahaṇena manussagatipi saṅgayhatī”ti ca. Taṃ nirayasaṃvattaniyaṃ	2091	
PA_anya-e01_04n:209_13	kammaṃ ārammaṇaṃ etassāti taṃkammārammaṇaṃ. Phārusakavanādīsūti ādi-saddena cittalatāvanādīnaṃ saṅgaho.	2091	
PA_anya-e01_04n:210_0	Yathā cimassāti yathā ca imassa yathākammūpagañāṇassa visuṃ parikammaṃ natthi, evaṃ	210	
PA_anya-e01_04n:210_1	anāgataṃsañāṇassapīti visuṃ parikammābhāvaṃ nidasseti. Tattha kāraṇamāha “dibbacakkhupādakāneva	210	
PA_anya-e01_04n:210_2	hi imānī”ti. Tatrāyamadhippāyo – yathā dibbacakkhulābhī nirayādiabhimukhaṃ ālokaṃ	210	
PA_anya-e01_04n:210_3	vaḍḍhetvā, nerayikādike satte disvā tehi pubbe āyūhitaṃ nirayasaṃvattaniyādikaṃ kammaṃ	210	
PA_anya-e01_04n:210_4	tādisena samādānena, tajjena ca manasikārena parikkhate citte yāthāvato jānāti, evaṃ	210	
PA_anya-e01_04n:210_5	yassa yassa sattassa samanantarā anāgataṃ attabhāvaṃ ñātukāmo taṃ taṃ odissa ālokaṃ	210	
PA_anya-e01_04n:210_6	vaḍḍhetvā tena tena atīte, etarahi vā āyūhitaṃ tassa nibbattakaṃ kammaṃ yathākammūpagañāṇena	210	
PA_anya-e01_04n:210_7	disvā tena nibbattetabbaṃ anāgataṃ attabhāvaṃ ñātukāmo tādisena samādānena, tajjena	210	
PA_anya-e01_04n:210_8	ca manasikārena parikkhate citte yāthāvato jānāti. Eseva nayo tato paresupi attabhāvesu.	210	
PA_anya-e01_04n:210_9	Etaṃ anāgataṃsañāṇaṃ nāma. Yasmā etaṃ dvayaṃ dibbacakkhuñāṇe satiyeva sijjhati, nāsati.	210	
PA_anya-e01_04n:210_10	Tena vuttaṃ “imāni dibbacakkhunā saheva ijjhantī”ti.	2101	
PA_anya-e01_04n:211_0	Kāyena duṭṭhu caritaṃ, kāyato vā uppannaṃ kilesapūtikattā duṭṭhaṃ caritaṃ kāyaduccaritanti	211	
PA_anya-e01_04n:211_1	evaṃ yojetabbo. Kāyoti cettha copanakāyo adhippeto. Kāyaviññattivasena pavattaṃ akusalaṃ	211	
PA_anya-e01_04n:211_2	kāyakammaṃ kāyaduccaritanti. Itaresūti vacīmanoduccaritesu. Yasmiṃ santāne kammaṃ	211	
PA_anya-e01_04n:211_3	katūpacitaṃ, asatissa antarupacchede vipākārahabhāvassa avigacchanato so tena sahitoyevāti	211	
PA_anya-e01_04n:211_4	vattabboti āha “samannāgatāti samaṅgībhūtā”ti. “Anatthakāmā hutvā”ti etena mātāpitaro	211	
PA_anya-e01_04n:211_5	viya puttānaṃ, ācariyupajjhāyā viya ca nissitakānaṃ atthakāmā hutvā garahakā upavādakā	211	
PA_anya-e01_04n:211_6	na hontīti dasseti. Guṇaparidhaṃsanenāti vijjamānānaṃ guṇānaṃ viddhaṃsanena, vināsanenāti	211	
PA_anya-e01_04n:211_7	attho. Nanu ca antimavatthunāpi upavādo guṇaparidhaṃsanamevāti? Saccametaṃ. Guṇāti	211	
PA_anya-e01_04n:211_8	panettha jhānādivisesā uttarimanussadhammā adhippetāti sīlaparidhaṃsanaṃ visuṃ gahitaṃ.	211	
PA_anya-e01_04n:211_9	Tenāha “natthi imesaṃ samaṇadhammo”tiādi. Samaṇadhammoti ca sīlasaṃyamaṃ sandhāya	211	
PA_anya-e01_04n:211_10	vadati. Jānaṃ vāti yaṃ upavadati, tassa ariyabhāvaṃ jānanto vā. Ajānaṃ vāti ajānanto	2111	
PA_anya-e01_04n:211_11	vā. Jānanaṃ ajānanaṃ cettha appamāṇaṃ, ariyabhāvo eva pamāṇaṃ. Tenāha “ubhayathāpi	2111	
PA_anya-e01_04n:211_12	ariyūpavādova hotī”ti. “Ariyo”ti pana ajānato aduṭṭhacittasseva tattha ariyaguṇābhāvaṃ	2111	
PA_anya-e01_04n:211_13	pavedentassa guṇaparidhaṃsanaṃ na hotīti tassa ariyūpavādo natthīti vadanti. Satekicchaṃ	2111	
PA_anya-e01_04n:211_14	pana hoti khamāpanena, na anantariyaṃ viya atekicchaṃ.	2111	
PA_anya-e01_04n:212_0	Rujjhatīti tudati, dukkhaṃ vedanaṃ uppādetīti attho. Tanti taṃ theraṃ, taṃ vā kiriyaṃ.	212	
PA_anya-e01_04n:212_1	Jānanto eva thero “atthi te, āvuso, patiṭṭhā”ti pucchi. Itaropi saccābhisamayo sāsane	212	
PA_anya-e01_04n:212_2	patiṭṭhāti āha “sotāpanno aha”nti. Thero taṃ karuṇāyamāno “khīṇāsavo tayā upavadito”ti attānaṃ āvikāsi.	212	
PA_anya-e01_04n:213	Sace navakatarā honti tasmiṃ vihāre bhikkhū. Sammukhā akhamāpentepīti purato khamāpane asambhavantepi. “Akhamante”ti vā pāṭho. Taṃ sotāpannassa vasena veditabbaṃ.	21	
PA_anya-e01_04n:214	Parinibbutamañcaṭṭhānanti pūjākaraṇaṭṭhānaṃ sandhāyāha.	21	
PA_anya-e01_04n:215_0	Samādātabbaṭṭhena samādānāni, kammāni samādānāni yesaṃ, te kammasamādānā, micchādiṭṭhivasena	215	
PA_anya-e01_04n:215_1	kammasamādānā, hetuatthaṃ vā antogadhaṃ katvā micchādiṭṭhivasena pare kammesu samādāpakā	215	
PA_anya-e01_04n:215_2	micchādiṭṭhikammasamādānā. Tayimamatthaṃ dassento “micchādiṭṭhivasenā”tiādimāha.	215	
PA_anya-e01_04n:215_3	Sīlasampannotiādi paripakkindriyassa maggasamaṅgino vasena vuttaṃ. Aggamaggaṭṭhe	215	
PA_anya-e01_04n:215_4	pana vattabbameva natthi. Aññanti arahattaṃ. Evaṃsampadanti yathā taṃ avassambhāvī,	215	
PA_anya-e01_04n:215_5	evamidampīti attho. Taṃ vācaṃ appahāyātiādīsu ariyūpavādaṃ sandhāya “puna evarūpiṃ	215	
PA_anya-e01_04n:215_6	vācaṃ na vakkhāmī”ti vadanto vācaṃ pajahati nāma, “puna evarūpaṃ cittaṃ na uppādessāmī”ti	215	
PA_anya-e01_04n:215_7	cintento cittaṃ pajahati nāma, “puna evarūpiṃ diṭṭhiṃ na gaṇhissāmī”ti pajahanto	215	
PA_anya-e01_04n:215_8	diṭṭhiṃ pajahati nāma, tathā akaronto neva pajahati, na paṭinissajjati. Yathābhataṃ	215	
PA_anya-e01_04n:215_9	nikkhitto, evaṃ nirayeti yathā nirayapālehi āharitvā niraye ṭhapito, evaṃ niraye	215	
PA_anya-e01_04n:215_10	ṭhapitoyevāti attho. Micchādiṭṭhivasena akattabbaṃ nāma pāpaṃ natthi, yato saṃsārakhāṇubhāvopi	2151	
PA_anya-e01_04n:215_11	nāma hotīti āha “micchādiṭṭhiparamāni, bhikkhave, vajjānī”ti.	2151	
PA_anya-e01_04n:216_0	“Ucchinnabhavanettiko, bhikkhave, tathāgatassa kāyo tiṭṭhati, ayañceva kāyo, bahiddhā	216	
PA_anya-e01_04n:216_1	ca nāmarūpa”nti evamādīsu viya idha kāya-saddo khandhapañcakavisayoti āha “kāyassa	216	
PA_anya-e01_04n:216_2	bhedāti upādinnakkhandhapariccāgā”ti. Avītarāgassa maraṇato paraṃ nāma bhavantarūpādānamevāti	216	
PA_anya-e01_04n:216_3	āha “paraṃ maraṇāti tadanantaraṃ abhinibbattikkhandhaggahaṇe”ti. Yena tiṭṭhati, tassa	216	
PA_anya-e01_04n:216_4	upacchedeneva kāyo bhijjatīti āha “kāyassa bhedāti jīvitindriyassa upacchedā”ti.	216	
PA_anya-e01_04n:217_0	Eti imasmā sukhanti ayo, puññanti āha “puññasammatā ayā”ti. Ayanti etasmā sukhānīti	217	
PA_anya-e01_04n:217_1	āyo, puññakammādisukhasādhanaṃ. Tenāha “sukhānaṃ vā āyassa abhāvā”ti. Iyati assādiyatīti	217	
PA_anya-e01_04n:217_2	ayo, assādoti āha “assādasaññito ayo”ti.	217	
PA_anya-e01_04n:218_0	Nāgarājādīnanti ādi-saddena supaṇṇādīnaṃ saṅgaho. Asurasadisanti petāsurasadisaṃ.	218	
PA_anya-e01_04n:218_1	Soti asurakāyo. Sabbasamussayehīti sabbehi sampattisamussayehi. Vuttavipariyāyenāti	218	
PA_anya-e01_04n:218_2	“suṭṭhu caritaṃ, sobhanaṃ vā caritaṃ anavajjattā”tiādinā “kāyaduccaritenā”tiādīnaṃ	218	
PA_anya-e01_04n:218_3	padānaṃ vuttassa atthassa vipariyāyena.	218	
PA_anya-e01_04n:219	Nigamanavacanaṃ vuttassevatthassa puna vacananti katvā. Ayamettha saṅkhepatthoti “dibbena cakkhunā…pe… passatī”ti ettha ayaṃ yathāvutto saṅkhepattho.	21	
PA_anya-e01_04n:220_0	412. Kasiṇārammaṇanti aṭṭhannampi kasiṇānaṃ vasena kasiṇārammaṇaṃ. Sabbākārenāti	220	
PA_anya-e01_04n:220_1	“cuddasavidhena cittaparidamanena aṭṭhaṅgasamannāgamena bhūmipādapadamūlasampādanenā”ti	220	
PA_anya-e01_04n:220_2	iminā sabbappakārena. Abhinīhārakkhamaṃ dibbacakkhuñāṇābhimukhaṃ pesanārahaṃ pesanayoggaṃ	220	
PA_anya-e01_04n:220_3	katvā. Āsannaṃ kātabbanti dibbacakkhuñāṇuppattiyā samīpabhūtaṃ kātabbaṃ. Tattha upacārajjhānaṃ	220	
PA_anya-e01_04n:220_4	paguṇataraṃ katvā ārammaṇañca vaḍḍhetabbaṃ. Tenāha “upacārajjhānagocaraṃ katvā vaḍḍhetvā	220	
PA_anya-e01_04n:220_5	ṭhapetabba”nti. Tatthāti tasmiṃ vaḍḍhite kasiṇārammaṇe. Appanāti jhānavasena appanā.	220	
PA_anya-e01_04n:220_6	Na hi akataparikammassa abhiññāvasena appanā ijjhati. Tenāha “pādakajjhānanissayaṃ	220	
PA_anya-e01_04n:220_7	hotī”ti, pādakajjhānārammaṇaṃ hotīti attho. Na parikammanissayanti parikammassa taṃ	220	
PA_anya-e01_04n:220_8	kasiṇārammaṇaṃ apassayo na hoti. Tathā sati rūpadassanaṃ na siyā. Imesūti yathāvuttesu	220	
PA_anya-e01_04n:220_9	tejokasiṇādīsu tīsu kasiṇesu. Uppādetvāti upacārajjhānuppādanena uppādetvā. Upacārajjhānapavattiyā	220	
PA_anya-e01_04n:220_10	hi saddhiṃ paṭibhāganimittuppatti. Tatthāti kasiṇaniddese.	2201	
PA_anya-e01_04n:221_0	Antoyeva rūpagataṃ passitabbaṃ na bahiddhā vikkhepāpattihetubhāvato. Parikammassa	221	
PA_anya-e01_04n:221_1	vāro atikkamatīti idha parikammaṃ nāma yathāvuttakasiṇārammaṇaṃ upacārajjhānaṃ, taṃ	221	
PA_anya-e01_04n:221_2	rūpagataṃ passato na pavattati. Kasiṇālokavasena ca rūpagatadassanaṃ, kasiṇāloko	221	
PA_anya-e01_04n:221_3	ca parikammavasenāti tadubhayampi parikammassa appavattiyā na hoti. Tenāha “tato	221	
PA_anya-e01_04n:221_4	āloko antaradhāyati, tasmiṃ antarahite rūpagatampi na dissatī”ti. Rūpagataṃ passato	221	
PA_anya-e01_04n:221_5	parikammassa vāro atikkamati, parikammamatikkantassa kasiṇārammaṇaṃ ñāṇaṃ na hotīti	221	
PA_anya-e01_04n:221_6	rūpagataṃ na dissati, kathaṃ pana paṭipajjitabbanti āha “athānenā”tiādi. Evaṃ anukkamenāti	221	
PA_anya-e01_04n:221_7	punappunaṃ pādakajjhānaṃ samāpajjitvā tato tato vuṭṭhāya abhiṇhaṃ ālokassa pharaṇavasena	221	
PA_anya-e01_04n:221_8	āloko thāmagato hoti ciraṭṭhāyī. Tathā ca sati tattha sucirampi rūpagataṃ passateva.	221	
PA_anya-e01_04n:221_9	Tena vuttaṃ “ettha āloko…pe… hotī”ti.	221	
PA_anya-e01_04n:222_0	Svāyamattho tiṇukkūpamāya vibhāvetabboti dassento āha “rattiṃ tiṇukkāyā”tiādi. Tattha	222	
PA_anya-e01_04n:222_1	punappunaṃ pavesananti punappunaṃ pādakajjhānasamāpajjanaṃ. Thāmagatālokassa yathāparicchedena	222	
PA_anya-e01_04n:222_2	ṭhānanti yattakaṃ ṭhānaṃ paricchinditvā kasiṇaṃ vaḍḍhitaṃ, thāmagatassa ālokassa	222	
PA_anya-e01_04n:222_3	tattakaṃ pharitvā avaṭṭhānaṃ.	222	
PA_anya-e01_04n:223_0	Anāpāthagatanti āpāthagamanayogyassa vasena vuttaṃ. Antokucchigatādi pana tadabhāvato	223	
PA_anya-e01_04n:223_1	tena visesitabbameva. Tadevāti dibbacakkhumeva. Etthāti etesu rūpamārabbha pavattacittesu.	223	
PA_anya-e01_04n:223_2	Rūpadassanasamatthanti rūpaṃ sabhāvato vibhāvanasamatthaṃ cakkhuviññāṇaṃ viya. Pubbabhāgacittānīti	223	
PA_anya-e01_04n:223_3	āvajjanaparikammasaṅkhātāni pubbabhāgacittāni. Tāni hi ārammaṇaṃ karontānipi na yāthāvato	223	
PA_anya-e01_04n:223_4	taṃ vibhāvetvā pavattanti āvajjanasampaṭicchanacittāni viya.	223	
PA_anya-e01_04n:224_0	Taṃ panetaṃ dibbacakkhu. Paripanthoti antarāyiko. Jhānavibbhantakoti jhānummattako	224	
PA_anya-e01_04n:224_1	jhānabhāvanāmukhena ummādappatto. Appamattena bhavitabbanti “dibbacakkhu mayā adhigata”nti	224	
PA_anya-e01_04n:224_2	santosaṃ anāpajjitvā vipassanānuyogavasena vā saccābhisamayavasena vā appamattena bhavitabbaṃ.	224	
PA_anya-e01_04n:225_0	“Evaṃ passitukāmenā”tiādinā dibbacakkhussa nānāvajjanaparikammañceva dibbacakkhuñāṇañca	225	
PA_anya-e01_04n:225_1	dassitaṃ, na tassa uppattikkamoti taṃ dassetuṃ “tatrāya”ntiādi vuttaṃ. Taṃ heṭṭhā	225	
PA_anya-e01_04n:225_2	vuttanayattā suviññeyyameva.	225	
PA_anya-e01_04n:226	Cutūpapātañāṇakathāvaṇṇanā niṭṭhitā.	22	
PA_anya-e01_04n:227	Pakiṇṇakakathāvaṇṇanā	22	
PA_anya-e01_04n:228_0	413. Itīti evaṃ vuttappakārenāti attho. Tena “so evaṃ samāhite citte”tiādinā yathādassitapāḷigatiṃ,	228	
PA_anya-e01_04n:228_1	tassā atthavivaraṇanayañca paccāmasati. Saccesu viya ariyasaccāni khandhesu upādānakkhandhā	228	
PA_anya-e01_04n:228_2	antogadhā. Tadubhaye ca sabhāvato, samudayato, atthaṅgamato, assādato, ādīnavato,	228	
PA_anya-e01_04n:228_3	nissaraṇato ca yathābhūtaṃ sayambhuñāṇena avedi aññāsi paṭivijjhi pavedesi vāti sātisayena	228	
PA_anya-e01_04n:228_4	pañcakkhandhāvabodhena bhagavāva thometabboti āha “pañcakkhandhavidū”ti. Ñatvā viññeyyāti	228	
PA_anya-e01_04n:228_5	sambandho. Tāsūti pañcasu abhiññāsu. Taggahaṇeneva ca paribhaṇḍañāṇānaṃ gahitattā	228	
PA_anya-e01_04n:228_6	“pañcā”ti vuttaṃ. Tenāha “etāsu hī”tiādi.	228	
PA_anya-e01_04n:229_0	Tattha paribhaṇḍañāṇānīti parivārañāṇāni. Yathā hi sinerussa parivāraṭṭhānāni yāni	229	
PA_anya-e01_04n:229_1	taṃsiddhiyā siddhāni mekhalaṭṭhānāni paribhaṇḍānīti vuccanti, evaṃ imānipi dibbacakkhusiddhiyā	229	
PA_anya-e01_04n:229_2	siddhāni tassa paribhaṇḍānīti vuttāni. Idhāgatānīti ettha idhāti yathādassitāni suttapadāni	229	
PA_anya-e01_04n:229_3	sandhāya vuttaṃ. Tato aññesu pana sāmaññaphalādīsu manomayañāṇampi visuṃ abhiññāñāṇabhāvena āgataṃ.	229	
PA_anya-e01_04n:230_0	“Tesū”ti idaṃ paccāmasanaṃ kiṃ tikānaṃ, udāhu ārammaṇānanti? Kiñcettha yadi tikānaṃ,	230	
PA_anya-e01_04n:230_1	tadayuttaṃ. Na hi tikesu abhiññāñāṇāni pavattanti. Atha ārammaṇānaṃ, tampi ayuttaṃ.	230	
PA_anya-e01_04n:230_2	Na hi aññaṃ uddisitvā aññassa paccāmasanaṃ yuttanti. Yathā icchati, tathā bhavatu	230	
PA_anya-e01_04n:230_3	tāva tikānaṃ, nanu vuttaṃ “na hi tikesu abhiññāñāṇāni pavattantī”ti? Nāyaṃ virodho	230	
PA_anya-e01_04n:230_4	tikavohārena ārammaṇānaṃyeva gayhamānattā. Atha vā pana hotu ārammaṇānaṃ, nanu vuttaṃ	230	
PA_anya-e01_04n:230_5	“na hi aññaṃ uddisitvā aññassa paccāmasanaṃ yutta”nti? Ayampi na doso yathāvuttakāraṇenevāti.	230	
PA_anya-e01_04n:231_0	414. Asatipi vatthubhede bhūmikālasantānabhedavasena bhinnesu sattasu ārammaṇesu.	231	
PA_anya-e01_04n:231_1	Tikavasena hesa bhedo gahito. Iddhividhañāṇassa maggārammaṇatāya abhāvato idha maggārammaṇatiko	231	
PA_anya-e01_04n:231_2	na labbhati. Tanti iddhividhañāṇaṃ. Kāyaṃ cittasannissitaṃ katvātiādīsu yaṃ vattabbaṃ,	231	
PA_anya-e01_04n:231_3	taṃ heṭṭhā vuttameva. Upayogaladdhanti laddhaupayogavacanaṃ. Dutiyāvibhattivasena	231	
PA_anya-e01_04n:231_4	vuttaṃ “kāyaṃ pariṇāmetī”ti. Tenāha “rūpakāyārammaṇato”ti, rūpakāyassa vaṇṇārammaṇatoti attho.	231	
PA_anya-e01_04n:232_0	Tadeva cittanti yadeva kāyavasena cittapariṇāmane vuttaṃ pādakajjhānacittaṃ, tadeva.	232	
PA_anya-e01_04n:232_1	Rāmagāme cetiyaṃ ṭhapetvā sesesu sattasu cetiyesu dhātuyo iddhiyā āharitvā rājagahe	232	
PA_anya-e01_04n:232_2	bhūmigharamaṇḍape kataṃ mahādhātunidhānaṃ. “Ime gandhā”tiādinā paccuppanne gandhādike	232	
PA_anya-e01_04n:232_3	gahetvāpi asussanādivisesayuttaṃ anāgatameva nesaṃ rūpaṃ adhiṭṭhānacittassa ārammaṇaṃ	232	
PA_anya-e01_04n:232_4	hoti anāgatādhiṭṭhānattā. Vattaniyasenāsanaṃ nāma viñjhāṭaviyaṃ vihāro. Dadhirasanti	232	
PA_anya-e01_04n:232_5	dadhimaṇḍo, taṃ adhiṭṭhahantassa anāgataṃ dadhivaṇṇaṃ ārammaṇaṃ hoti. Paccuppannārammaṇaṃ	232	
PA_anya-e01_04n:232_6	hoti paccuppannassa rūpakāyassa ārammaṇakaraṇato.	232	
PA_anya-e01_04n:233	Sakāyacittānanti attano kāyassa, cittassa ca.	23	
PA_anya-e01_04n:234	415. Saddo ca paritto sabbassa rūpassa kāmāvacarabhāvato. Vijjamānamevāti vattamānaṃyeva.	23	
PA_anya-e01_04n:235_0	416. Sotāpannassa cittanti sotāpannassa āveṇikaṃ cittaṃ. Sakadāgāmissātiādīsupi eseva	235	
PA_anya-e01_04n:235_1	nayo. Yāva arahato netabbanti “sakadāgāmī anāgāmino cittaṃ na jānāti, anāgāmī arahato”ti	235	
PA_anya-e01_04n:235_2	evaṃ netabbaṃ. Sabbesanti sabbesaṃ ariyānaṃ jānāti, ko pana vādo anariyānaṃ. Aññopi	235	
PA_anya-e01_04n:235_3	ca uparimo anāgāmiādi heṭṭhimassa sakadāgāmiādikassa cittaṃ jānātīti sambandho.	235	
PA_anya-e01_04n:236_0	Atītassa, anāgatassa ca parassa cittassa jānanaṃ sambhavati, paccuppannassa pana	236	
PA_anya-e01_04n:236_1	na sambhavatīti adhippāyena pucchati “kathaṃ paccuppannaṃ ārammaṇaṃ hotī”ti. Itaro	236	
PA_anya-e01_04n:236_2	yattha sambhavati, taṃdassanatthaṃ paccuppannaṃ tāva vibhajitvā dassento “paccuppannaṃ	236	
PA_anya-e01_04n:236_3	nāma tividha”ntiādimāha. Tattha uppādaṭṭhitibhaṅgappattanti uppādaṃ, ṭhitiṃ, bhaṅgañca	236	
PA_anya-e01_04n:236_4	pattaṃ, khaṇattayapariyāpannanti attho. Etthantare ekadvesantativārā veditabbāti	236	
PA_anya-e01_04n:236_5	etthantare pavattā rūpasantativārā ekadvesantativārā nāmāti veditabbāti attho. Ālokaṭṭhānato	236	
PA_anya-e01_04n:236_6	ovarakaṃ paviṭṭhassa pageva tattha nisinnassa viya yāva rūpagataṃ pākaṭaṃ hoti. Tattha	236	
PA_anya-e01_04n:236_7	upaḍḍhavelā avibhūtavārā, upaḍḍhavelā vibhūtavārā, tadubhayaṃ gahetvā “dve santativārā”ti	236	
PA_anya-e01_04n:236_8	vuttaṃ. Tayidaṃ na sabbasādhāraṇaṃ, ekaccassa sīghampi pākaṭaṃ hotīti “ekadvesantativārā”ti	236	
PA_anya-e01_04n:236_9	ekaggahaṇampi kataṃ, atiparittasabhāvautuādisamuṭṭhānā vā ekadvesantativārā veditabbā.	236	
PA_anya-e01_04n:237_0	Tīre akkantaudakalekhā nāma kālussiyaṃ gatā tīrasamīpe udakarāji. Yāva na vippasīdatīti	237	
PA_anya-e01_04n:237_1	kālussiyavigamena yāva vippasannā na hoti. Keci pana “atinte tīre allapādena akkante	237	
PA_anya-e01_04n:237_2	yāva pāde udakalekhā na vippasīdati, na saṃsīdati, na vūpasammatī”ti evamettha atthaṃ	237	
PA_anya-e01_04n:237_3	vadanti. Te panete kiriyābhedena vuttā kālavisesā, na aññamaññaṃ samasamā, ūnādhikabhāgavantova	237	
PA_anya-e01_04n:237_4	daṭṭhabbā. Dve tayo javanavārā kāmāvacarajavanavasena veditabbā, na itarajavanavasena.	237	
PA_anya-e01_04n:237_5	Na hi te parimitakālā, anantarā pavattabhavaṅgādayopi tadantogadhāva daṭṭhabbā. Tadubhayanti	237	
PA_anya-e01_04n:237_6	rūpārūpasantatidvayaṃ.	237	
PA_anya-e01_04n:238_0	Ekabhavaparicchinnanti paṭisandhicutiparicchinnaṃ. Ekabhavapariyāpannaṃ dhammajātaṃ	238	
PA_anya-e01_04n:238_1	etarahīti vattabbaṃ addhāpaccuppannaṃ nāma. Manoti sasampayuttaṃ viññāṇamāha. Dhammāti	238	
PA_anya-e01_04n:238_2	ārammaṇadhammā. Manoti vā manāyatanaṃ. Dhammāti vedanādayo arūpakkhandhā. Ubhayametaṃ	238	
PA_anya-e01_04n:238_3	paccuppannanti addhāpaccuppannaṃ hontaṃ etaṃ ubhayaṃ hotīti attho. Viññāṇanti nikantiviññāṇaṃ.	238	
PA_anya-e01_04n:238_4	Tañhi tasmiṃ paccuppanne chandarāgavasena paṭibaddhaṃ hoti. Abhinandatīti taṇhādiṭṭhābhinandanāhi	238	
PA_anya-e01_04n:238_5	abhinandati. Tathābhūto ca vatthupariññāya abhāvato tesu paccuppannesu dhammesu saṃhīrati	238	
PA_anya-e01_04n:238_6	taṇhādiṭṭhīhi ākaḍḍhīyati. Ettha ca dvādasāyatanānaṃ “etaṃ paccuppanna”nti āgatattā	238	
PA_anya-e01_04n:238_7	tattha pavatto chandarāgo addhāpaccuppannārammaṇo, na khaṇapaccuppannārammaṇoti viññāyatīti	238	
PA_anya-e01_04n:238_8	dassento “yaṃ sandhāya bhaddekarattasutte…pe… saṃhīratīti vutta”nti āha. “Paccuppannañca	238	
PA_anya-e01_04n:238_9	yo dhammaṃ, tattha tattha vipassatī”ti etthāpi vipassanācittaṃ khaṇapaccuppannaṃ,	238	
PA_anya-e01_04n:238_10	vipassitabbadhammā addhāpaccuppannāti gahetabbaṃ. Aññathā vipassanāva na sambhaveyya.	2381	
PA_anya-e01_04n:238_11	“Khaṇapaccuppannaṃ pāḷiyaṃ āgata”nti na vuttaṃ tassa vasena ārammaṇakaraṇassa aṭṭhakathāyaṃ anāgatattā.	2381	
PA_anya-e01_04n:239_0	Kecīti abhayagirivāsino. Ekakkhaṇe cittaṃ uppajjatīti iddhicittassa uppattisamakālameva	239	
PA_anya-e01_04n:239_1	paracittassapi uppattisambhavatoti yuttidassanaṃ. Yathā ākāsetiādi sadisūdāharaṇaṃ.	239	
PA_anya-e01_04n:239_2	Taṃ pana tesaṃ vacanaṃ ayuttaṃ. Kasmā? Maggaphalavīthito aññattha aniṭṭhe ṭhāne āvajjanajavanānaṃ	239	
PA_anya-e01_04n:239_3	nānārammaṇabhāvappattidosatoti yuttivacanaṃ.	239	
PA_anya-e01_04n:240_0	Yadi evaṃ kathaṃ cetopariyañāṇaṃ paccuppannārammaṇaṃ hotīti āha “santatipaccuppannaṃ	240	
PA_anya-e01_04n:240_1	panā”tiādi. Addhāpaccuppannaṃ pana javanavārena dīpetabbaṃ, na sakalena paccuppannaddhunāti adhippāyo.	240	
PA_anya-e01_04n:241_0	Tatrāyaṃ dīpanātiādi javanavārassa addhāpaccuppannabhāvadīpanamukhena iddhicittassa	241	
PA_anya-e01_04n:241_1	pavattiākāradīpanaṃ. Itarānīti āvajjanaparikammacittāni. Ettha ca “kecī”ti yadipi	241	
PA_anya-e01_04n:241_2	abhayagirivāsino adhippetā, te pana cittassa ṭhitikkhaṇaṃ na icchantīti “ṭhitikkhaṇe	241	
PA_anya-e01_04n:241_3	vā paṭivijjhatī”ti na vattabbaṃ siyā. Tathā ye “iddhimassa ca parassa ca ekakkhaṇe	241	
PA_anya-e01_04n:241_4	cittaṃ uppajjatī”ti vadanti, tesaṃ “ṭhitikkhaṇe vā bhaṅgakkhaṇe vā paṭivijjhatī”ti	241	
PA_anya-e01_04n:241_5	vacanaṃ na sameti. Na hi tasmiṃ khaṇadvaye uppajjamānaṃ paracittena saha ekakkhaṇe	241	
PA_anya-e01_04n:241_6	uppajjati nāmāti. Ṭhitibhaṅgakkhaṇesu ca uppajjamānaṃ ekadesaṃ paccuppannārammaṇaṃ,	241	
PA_anya-e01_04n:241_7	ekadesaṃ atītārammaṇaṃ āpajjati. Yañca vuttaṃ “parassa cittaṃ jānissāmīti rāsivasena	241	
PA_anya-e01_04n:241_8	mahājanassa citte āvajjite”ti, ettha ca mahājano atthato pare anekapuggalāti “paresaṃ	241	
PA_anya-e01_04n:241_9	cittaṃ jānissāmī”ti āvajjanappavatti vattabbā siyā. Athāpi parassāti mahājanassāti	241	
PA_anya-e01_04n:241_10	attho sambhaveyya, tathāpi tassa ekapuggalasseva vā cittarāsiṃ āvajjitvā ekassa paṭivijjhanaṃ	2411	
PA_anya-e01_04n:241_11	ayuttaṃ. Na hi rāsiāvajjanaṃ ekadesāvajjanaṃ hotīti, tasmā tehi “mahājanassa citte	2411	
PA_anya-e01_04n:241_12	āvajjite”tiādi na vattabbaṃ.	2411	
PA_anya-e01_04n:242_0	Yaṃ pana te vadanti “yasmā iddhimassa ca parassa ca ekakkhaṇe cittaṃ uppajjatī”ti.	242	
PA_anya-e01_04n:242_1	Tatthāyaṃ adhippāyo yutto siyā, cetopariyañāṇalābhī parassa cittaṃ ñātukāmo pādakajjhānaṃ	242	
PA_anya-e01_04n:242_2	samāpajjitvā vuṭṭhāya atītādivibhāgaṃ akatvā cittasāmaññena “imassa cittaṃ jānāmi,	242	
PA_anya-e01_04n:242_3	imassa cittaṃ jānāmī”ti parikammaṃ katvā puna pādakajjhānaṃ samāpajjitvā vuṭṭhāya	242	
PA_anya-e01_04n:242_4	sāmaññeneva cittaṃ āvajjitvā tiṇṇaṃ, catunnaṃ vā parikammānaṃ anantarā cetopariyañāṇena	242	
PA_anya-e01_04n:242_5	paracittaṃ paṭivijjhati vibhāveti rūpaṃ viya dibbacakkhunā. Tato paraṃ pana kāmāvacaracittehi	242	
PA_anya-e01_04n:242_6	sarāgādivavatthānaṃ hoti nīlādivavatthānaṃ viya. Tattha dibbacakkhunā diṭṭhahadayavatthurūpassa	242	
PA_anya-e01_04n:242_7	sattassa abhimukhībhūtassa cittasāmaññena cittaṃ āvajjayamānaṃ āvajjanaṃ abhimukhībhūtaṃ	242	
PA_anya-e01_04n:242_8	vijjamānaṃ cittaṃ ārammaṇaṃ katvā cittaṃ āvajjeti. Parikammāni ca taṃ taṃ vijjamānaṃ	242	
PA_anya-e01_04n:242_9	cittaṃ cittasāmaññeneva ārammaṇaṃ katvā cittajānanaparikammāni hutvā pavattanti.	242	
PA_anya-e01_04n:242_10	Cetopariyañāṇaṃ pana vijjamānaṃ cittaṃ paṭivijjhantaṃ vibhāventaṃ tena saha ekakkhaṇe eva uppajjati.	2421	
PA_anya-e01_04n:243_0	Tattha yasmā santānassa santānaggahaṇato ekattavasena āvajjanādīni “citta”ntveva	243	
PA_anya-e01_04n:243_1	pavattāni. Tañca cittameva, yaṃ cetopariyañāṇena vibhāvitaṃ. Tasmā samānākārappavattito	243	
PA_anya-e01_04n:243_2	na aniṭṭhe maggaphalavīthito aññasmiṃ ṭhāne nānārammaṇatā āvajjanajavanānaṃ hoti.	243	
PA_anya-e01_04n:243_3	Paccuppannārammaṇañca parikammaṃ paccuppannārammaṇassa cetopariyañāṇassa āsevanapaccayena	243	
PA_anya-e01_04n:243_4	paccayoti siddhaṃ hoti. Atītattiko ca evaṃ upapanno hoti. Aññathā santatipaccuppanne,	243	
PA_anya-e01_04n:243_5	addhāpaccuppanne ca “paccuppanna”nti idha vuccamāne atītānāgatānañca paccuppannatā	243	
PA_anya-e01_04n:243_6	āpajjeyya. Tathā ca sati “paccuppanno dhammo paccuppannassa dhammassa anantarapaccayena	243	
PA_anya-e01_04n:243_7	paccayo”ti vattabbaṃ siyā, na ca taṃ vuttaṃ. “Atīto dhammo paccuppannassa dhammassa	243	
PA_anya-e01_04n:243_8	anantarapaccayena paccayo. Purimā purimā atītā khandhā pacchimānaṃ pacchimānaṃ paccuppannānaṃ	243	
PA_anya-e01_04n:243_9	khandhānaṃ anantara …pe… anulomaṃ gotrabhussā”tiādi vacanato na addhāsantatipaccuppannesveva	243	
PA_anya-e01_04n:243_10	ca anantarātītā cattāro khandhā atītāti viññāyanti. Na ca abhidhammamātikāyaṃ āgatassa	2431	
PA_anya-e01_04n:243_11	paccuppannapadassa addhāsantatipaccuppannapadatthatā katthaci pāḷiyaṃ vuttā. Tasmā	2431	
PA_anya-e01_04n:243_12	tehi iddhimassa ca parassa ca ekakkhaṇe cittuppattiyā cetopariyañāṇassa paccuppannārammaṇatā	2431	
PA_anya-e01_04n:243_13	vuttā. Yadā pana “yaṃ imassa cittaṃ pavattaṃ, taṃ jānāmi. Yaṃ bhavissati, taṃ jānāmī”ti	2431	
PA_anya-e01_04n:243_14	vā ābhogaṃ katvā pādakajjhānasamāpajjanādīni karoti, tadā āvajjanaparikammāni, cetopariyañāṇañca	2431	
PA_anya-e01_04n:243_15	atītānāgatārammaṇāneva honti āvajjaneneva vibhāgassa katattā.	2431	
PA_anya-e01_04n:244_0	Ye pana “iddhimā parassa cittaṃ jānitukāmo āvajjeti, āvajjanaṃ khaṇapaccuppannaṃ	244	
PA_anya-e01_04n:244_1	ārammaṇaṃ katvā teneva saha nirujjhati. Tato cattāri, pañca vā javanāni, yesaṃ pacchimaṃ	244	
PA_anya-e01_04n:244_2	iddhicittaṃ, sesāni kāmāvacarāni, tesaṃ sabbesampi tadeva niruddhaṃ cittaṃ ārammaṇaṃ	244	
PA_anya-e01_04n:244_3	hoti, na ca tāni nānārammaṇāni honti addhānavasena paccuppannārammaṇattā”ti idaṃ	244	
PA_anya-e01_04n:244_4	vacanaṃ nissāya “āvajjanajavanānaṃ paccuppannātītārammaṇabhāvepi nānārammaṇatābhāvo	244	
PA_anya-e01_04n:244_5	viya ekadviticatupañcacittakkhaṇānāgatesupi cittesu āvajjitesu āvajjanajavanānaṃ	244	
PA_anya-e01_04n:244_6	yathāsambhavaṃ anāgatapaccuppannātītārammaṇabhāvepi nānārammaṇatā na siyā. Tena catupañcacittakkhaṇānāgate	244	
PA_anya-e01_04n:244_7	āvajjite anāgatārammaṇaparikammānantaraṃ khaṇapaccuppannārammaṇaṃ cetopariyañāṇaṃ	244	
PA_anya-e01_04n:244_8	siddha”nti vadanti. Tesaṃ vādo “anāgatārammaṇo dhammo paccuppannārammaṇassa dhammassa	244	
PA_anya-e01_04n:244_9	āsevanapaccayena paccayo, paccuppannārammaṇo dhammo atītārammaṇassa dhammassa āsevanapaccayena	244	
PA_anya-e01_04n:244_10	paccayo”ti imesaṃ pañhānaṃ anuddhaṭattā, gaṇanāya ca “āsevane tīṇī”ti vuttattā na	2441	
PA_anya-e01_04n:244_11	sijjhati. Na hi kusalakiriyāmahaggataṃ anāsevanaṃ atthīti. Etassa ca vādassa nissayabhāvo	2441	
PA_anya-e01_04n:244_12	āvajjanajavanānaṃ khaṇapaccuppannaniruddhārammaṇatāvacanassa na sijjhati, “yaṃ pavattaṃ,	2441	
PA_anya-e01_04n:244_13	pavattissati cā”ti visesaṃ akatvā gahaṇe āvajjanassa anāgataggahaṇābhāvaṃ, tadabhāvā	2441	
PA_anya-e01_04n:244_14	javanānampi vattamānaggahaṇābhāvañca sandhāyeva tassa vuttattā. Tadā hi bhavaṅgacalanānantaraṃ	2441	
PA_anya-e01_04n:244_15	abhimukhībhūtameva cittaṃ ārabbha āvajjanā pavattatīti jānanacittassapi vattamānārammaṇabhāve	2441	
PA_anya-e01_04n:244_16	āvajjanajānanacittānaṃ sahaṭṭhānadosāpattiyā, rāsiekadesāvajjanapaṭivedhe sampattasampattāvajjanajānane	2441	
PA_anya-e01_04n:244_17	ca aniṭṭhe ṭhāne āvajjanajavanānaṃ nānārammaṇabhāvadosāpattiyā ca yaṃ vuttaṃ “khaṇapaccuppannaṃ	2441	
PA_anya-e01_04n:244_18	cittaṃ cetopariyañāṇassa ārammaṇaṃ hotī”ti, taṃ ayuttanti paṭikkhipitvā yathāvuttadosāpattiṃ,	2441	
PA_anya-e01_04n:244_19	kālavasena ca addhāsantatipaccuppannārammaṇattā nānārammaṇatābhāvaṃ disvā āvajjanajavanānaṃ	2441	
PA_anya-e01_04n:244_20	vattamānataṃ niruddhārammaṇabhāvo vuttoti. Tampi vacanaṃ purimavādino nānujāneyyuṃ.	2442	
PA_anya-e01_04n:244_21	Tasmiṃ hi sati “āvajjanā kusalāna”ntiādīsu (paṭṭhā 1.1.417) viya aññapadasaṅgahitassa	2442	
PA_anya-e01_04n:244_22	anantarapaccayavidhānato “paccuppannārammaṇaāvajjanā atītārammaṇānaṃ khandhānaṃ anantarapaccayena	2442	
PA_anya-e01_04n:244_23	paccayo”ti ca vattabbaṃ siyā, na ca vuttanti.	2442	
PA_anya-e01_04n:245_0	Kasmā panevaṃ cetopariyañāṇassa paccuppannārammaṇatā vicāritā, nanu “atīto dhammo	245	
PA_anya-e01_04n:245_1	paccuppannassa dhammassa, anāgato dhammo paccuppannassa dhammassa ārammaṇapaccayena	245	
PA_anya-e01_04n:245_2	paccayo”ti etesaṃ vibhaṅgesu “atītā khandhā iddhividhañāṇassa cetopariyañāṇassa pubbenivāsānussatiñāṇassa	245	
PA_anya-e01_04n:245_3	yathākammūpagañāṇassa āvajjanāya ārammaṇapaccayena paccayo, anāgatā khandhā iddhividhañāṇassa	245	
PA_anya-e01_04n:245_4	cetopariyañāṇassa anāgataṃsañāṇassa āvajjanāya ārammaṇapaccayena paccayo”ti, uppannattike	245	
PA_anya-e01_04n:245_5	ca “anuppannā khandhā uppādino khandhā iddhividhañāṇassa cetopariyañāṇassa anāgataṃsañāṇassa	245	
PA_anya-e01_04n:245_6	āvajjanāya ārammaṇapaccayena paccayo”ti cetopariyañāṇaggahaṇaṃ katvā “paccuppanno	245	
PA_anya-e01_04n:245_7	dhammo paccuppannassa dhammassā”ti etassa vibhaṅge “paccuppannā khandhā iddhividhañāṇassa	245	
PA_anya-e01_04n:245_8	āvajjanāya ārammaṇapaccayena paccayo”ti, uppannattike ca “uppannā khandhā iddhividhañāṇassa	245	
PA_anya-e01_04n:245_9	āvajjanāya ārammaṇapaccayena paccayo”ti ettakasseva vuttattā paccuppanne citte cetopariyañāṇaṃ	245	
PA_anya-e01_04n:245_10	nappavattatīti viññāyati. Yadi hi pavatteyya, purimesu viya itaresu ca cetopariyañāṇaggahaṇaṃ	2451	
PA_anya-e01_04n:245_11	kattabbaṃ siyāti? Saccaṃ kattabbaṃ, nayadassanavasena pana taṃ saṃkhittanti aññāya pāḷiyā viññāyati.	2451	
PA_anya-e01_04n:246_0	“Atītārammaṇo dhammo paccuppannārammaṇassa dhammassa ārammaṇapaccayena paccayo, anāgatārammaṇo	246	
PA_anya-e01_04n:246_1	dhammo paccuppannārammaṇassa, paccuppannārammaṇo dhammo paccuppannārammaṇassā”ti	246	
PA_anya-e01_04n:246_2	etesaṃ hi vibhaṅgesu “cetopariyañāṇena atītārammaṇapaccuppannacittasamaṅgissa cittaṃ	246	
PA_anya-e01_04n:246_3	jānāti, atītārammaṇā paccuppannā khandhā cetopariyañāṇassa āvajjanāya ārammaṇapaccayena	246	
PA_anya-e01_04n:246_4	paccayo, cetopariyañāṇena anāgatārammaṇapaccuppannacittasamaṅgissa cittaṃ jānāti,	246	
PA_anya-e01_04n:246_5	anāgatārammaṇā paccuppannā khandhā cetopariyañāṇassa āvajjanāya ārammaṇapaccayena	246	
PA_anya-e01_04n:246_6	paccayo, cetopariyañāṇena paccuppannārammaṇapaccuppannacittasamaṅgissa cittaṃ jānāti,	246	
PA_anya-e01_04n:246_7	paccuppannārammaṇā paccuppannā khandhā cetopariyañāṇassa āvajjanāya ārammaṇapaccayena	246	
PA_anya-e01_04n:246_8	paccayo”ti cetopariyañāṇassa paccuppannārammaṇe pavatti vuttāti. Tenevāyaṃ vicāraṇā katāti veditabbā.	246	
PA_anya-e01_04n:247_0	417. Tesanti tesu dvīsu ñāṇesūti niddhāraṇe sāmivacanaṃ. Cittameva ārammaṇaṃ cetopariyañāṇattāti	247	
PA_anya-e01_04n:247_1	adhippāyo. Tenāha “aññaṃ khandhaṃ vā khandhappaṭibaddhaṃ vā na jānātī”ti. Tattha	247	
PA_anya-e01_04n:247_2	khandhappaṭibaddhaṃ nāmagottādi. Yadi evaṃ kathaṃ maggārammaṇanti āha “maggasampayuttacittārammaṇattā	247	
PA_anya-e01_04n:247_3	pana pariyāyato maggārammaṇanti vutta”nti. Cetanāmattameva ārammaṇaṃ, tathā hi taṃ	247	
PA_anya-e01_04n:247_4	“yathākammūpagañāṇa”nti vuccatīti adhippāyo. Khandhappaṭibaddhesūti ettha nibbānampi	247	
PA_anya-e01_04n:247_5	khandhappaṭibaddhameva. Khandhehi visayīkatattāti vadanti. Tathā hi vuttaṃ aṭṭhasāliniyaṃ	247	
PA_anya-e01_04n:247_6	“atīte buddhā maggaṃ bhāvayiṃsu, phalaṃ sacchākaṃsu, anupādisesāya nibbānadhātuyā	247	
PA_anya-e01_04n:247_7	parinibbāyiṃsūti chinnavaṭumakānussaraṇavasena maggaphalanibbānapaccavekkhaṇatopi	247	
PA_anya-e01_04n:247_8	appamāṇārammaṇa”nti. Tattha maggaphalapaccavekkhaṇāni tāva pubbenivāsānussatiñāṇena	247	
PA_anya-e01_04n:247_9	maggaphalesu ñāṇesu pavattanti. Nibbānapaccavekkhaṇañca nibbānārammaṇesu appamāṇadhammesu	247	
PA_anya-e01_04n:247_10	ñāṇesūti maggādipaccavekkhaṇāni pubbenivāsānussatiñāṇassa appamāṇārammaṇataṃ sādhentīti	2471	
PA_anya-e01_04n:247_11	veditabbāni. “Appamāṇā khandhā pubbenivāsānussatiñāṇassa ārammaṇapaccayena paccayo”icceva	2471	
PA_anya-e01_04n:247_12	hi vuttaṃ, na vuttaṃ “nibbāna”nti. Tasmā pubbenivāsañāṇena eva maggaphalapaccavekkhaṇakicce	2471	
PA_anya-e01_04n:247_13	vuccamānepi nibbānapaccavekkhaṇatā na sakkā vattuṃ. Aṭṭhakathāyaṃ pana nibbānārammaṇatā nidassitā.	2471	
PA_anya-e01_04n:248_0	Kusalā khandhāti iddhividhapubbenivāsānāgataṃsañāṇāpekkho bahuvacananiddeso, na cetopariyayathākammūpagañāṇāpekkhāti	248	
PA_anya-e01_04n:248_1	tesaṃ catukkhandhārammaṇabhāvassa asādhakoti ce? Na, aññattha “avitakkavicāramattā	248	
PA_anya-e01_04n:248_2	khandhā ca vicāro ca cetopariyañāṇassa pubbenivāsānussatiñāṇassa anāgataṃsañāṇassa	248	
PA_anya-e01_04n:248_3	ārammaṇapaccayena paccayo”ti, “savitakkasavicārā khandhā ca vitakko ca cetopariyañāṇassa	248	
PA_anya-e01_04n:248_4	pubbenivāsānussatiñāṇassa anāgataṃsañāṇassa ārammaṇapaccayena paccayo”ti ca vuttattā	248	
PA_anya-e01_04n:248_5	cetopariyañāṇāpekkhāpi bahuvacananiddesoti imassa atthassa siddhito. Evampi yathākammūpagañāṇassa	248	
PA_anya-e01_04n:248_6	“avitakkavicāramattā khandhā ca vicāro cā”tiādīsu avuttattā catukkhandhārammaṇatā	248	
PA_anya-e01_04n:248_7	na sijjhatīti? Na, tattha avacanassa aññakāraṇattā. Yathākammūpagañāṇena hi kammasaṃsaṭṭhā	248	
PA_anya-e01_04n:248_8	cattāro khandhā kammamukhena gayhati. Tañhi yathā cetopariyañāṇaṃ purimaparikammavasena	248	
PA_anya-e01_04n:248_9	avitakkādivibhāgaṃ, sarāgādivibhāgañca cittaṃ vibhāveti, na evaṃ vibhāgaṃ vibhāveti.	248	
PA_anya-e01_04n:248_10	Kammavaseneva pana samudāyaṃ vibhāveti, tasmā “avitakkavicāramattā khandhā ca vicāro	2481	
PA_anya-e01_04n:248_11	cā”tiādike vibhāgakaraṇe taṃ na vuttaṃ, na catukkhandhānārammaṇatoti. Idaṃ panassa	2481	
PA_anya-e01_04n:248_12	akāraṇanti keci. Tatthāpi “pubbenivāsānussatiñāṇassa yathākammūpagañāṇassa anāgataṃsañāṇassā”ti	2481	
PA_anya-e01_04n:248_13	paṭhanti eva. Na hi taṃ kusalākusalavibhāgaṃ viya savitakkādivibhāgaṃ kammaṃ vibhāvetuṃ	2481	
PA_anya-e01_04n:248_14	asamatthaṃ. Duccaritasucaritavibhāvanampi hi lobhādialobhādisampayogavibhāgavisesavibhāvanaṃ hotīti.	2481	
PA_anya-e01_04n:249_0	“Pubbenivāsānussatiñāṇaṃ nāmagottānussaraṇakāle na vattabbārammaṇa”nti ettakameva	249	
PA_anya-e01_04n:249_1	aṭṭhakathāyaṃ vuttaṃ. Nāmagottaṃ pana khandhūpanibandho sammutisiddho byañjanattho,	249	
PA_anya-e01_04n:249_2	na byañjananti. Ayamettha amhākaṃ khantīti ācariyassāyaṃ attano mati. Yaṃ pana vuttaṃ	249	
PA_anya-e01_04n:249_3	“na byañjana”nti, tassa samatthanaṃ “byañjanañhī”tiādi.	249	
PA_anya-e01_04n:250	419. Kāmāvacare nibbattissatīti nibbattikkhandhajānanamāha.	25	
PA_anya-e01_04n:251_0	420. Etthāti etasmiṃ ajjhattārammaṇattikavasena abhiññāñāṇānaṃ, ārammaṇavicāre. “Ajjhattārammaṇañceva	251	
PA_anya-e01_04n:251_1	bahiddhārammaṇañcā”ti ekajjhaṃ gahetvā yaṃ vuttaṃ porāṇaṭṭhakathāyaṃ, taṃ “kālena…pe…	251	
PA_anya-e01_04n:251_2	hotiyevā”ti iminā adhippāyena vuttanti attho. Na hi ajjhattabahiddhā nāma visuṃ ekaṃ	251	
PA_anya-e01_04n:251_3	atthi, nāpi taṃ ekajjhaṃ ārammaṇaṃ karīyatīti. Yadi evaṃ tiko eva na pūrati padadvayāsaṅgahitassa	251	
PA_anya-e01_04n:251_4	tatiyassa atthantarassa abhāvato, na, pakārabhedavisayattā tikaniddesassa. Tathā	251	
PA_anya-e01_04n:251_5	hi aṭṭhakathāyaṃ “te eva tippakārepi dhamme”ti vuttaṃ. Te eva ajjhattādivasena tividhepi	251	
PA_anya-e01_04n:251_6	dhammeti attho. Ettha hi “te eva dhamme”ti avatvā “tippakāre”ti vacanaṃ pakārabhedanibandhanā	251	
PA_anya-e01_04n:251_7	ayaṃ tikadesanāti dassanatthaṃ. Yathā hi kusalattikādīnaṃ desanā yathārahaṃ dhammānaṃ	251	
PA_anya-e01_04n:251_8	jātisampayogappahānasikkhābhūmiārammaṇappabhedaniyamakālādibhedanibandhanā, na evamayaṃ	251	
PA_anya-e01_04n:251_9	jātiādibhedanibandhanā, nāpi sanidassanattikahetudukādidesanā viya sabhāvādibhedanibandhanā,	251	
PA_anya-e01_04n:251_10	atha kho pakārabhedanibandhanā. Pañceva hi khandhā sasantatipariyāpannataṃ upādāya	2511	
PA_anya-e01_04n:251_11	“ajjhattā”ti vuttā, parasantatipariyāpannataṃ upādāya “bahiddhā”ti, tadubhayaṃ upādāya	2511	
PA_anya-e01_04n:251_12	“ajjhattabahiddhā”ti. Tenāha “anindriyabaddharūpañca nibbānañca ṭhapetvā sabbe dhammā	2511	
PA_anya-e01_04n:251_13	siyā ajjhattā, siyā bahiddhā, siyā ajjhattabahiddhā”ti. Nanu cettha atthantarābhāvato,	2511	
PA_anya-e01_04n:251_14	pakārantarassa ca anāmaṭṭhattā tatiyo rāsi natthīti? Nayidamevaṃ. Yadipi hi paṭhamapadena	2511	
PA_anya-e01_04n:251_15	asaṅgahitasaṅgaṇhanavasena dutiyapadassa pavattattā sabbepi sabhāvadhammā padadvayeneva	2511	
PA_anya-e01_04n:251_16	pariggahitā, tehi pana visuṃ visuṃ gahitadhamme ekajjhaṃ gahaṇavasena tatiyapadaṃ	2511	
PA_anya-e01_04n:251_17	vuttanti attheva tatiyo rāsi. Na hi samudāyo avayavo hoti, bhinnavatthuke pana dhamme	2511	
PA_anya-e01_04n:251_18	adhiṭṭhānabhedaṃ amuñcitvā ekajjhaṃ gahaṇaṃ na sambhavatīti kālena ajjhattaṃ, kālena	2511	
PA_anya-e01_04n:251_19	bahiddhā jānanakāleti vuttanti daṭṭhabbaṃ.	2511	
PA_anya-e01_04n:252	Abhiññāniddesavaṇṇanā niṭṭhitā.	25	
PA_anya-e01_04n:253	Iti terasamaparicchedavaṇṇanā.	25	
PA_anya-e01_04n:254	14. Khandhaniddesavaṇṇanā	25	
PA_anya-e01_04n:255	Paññākathāvaṇṇanā	25	
PA_anya-e01_04n:256_0	421. Sabbākārenāti upacārākāro, appanākāro, vasībhāvākāro, vitakkādisamatikkamākāro,	256	
PA_anya-e01_04n:256_1	rūpādīhi virajjanākāro, cuddasadhā cittassa paridamanākāro, pañcavidhaānisaṃsādhigamākāroti	256	
PA_anya-e01_04n:256_2	evamādinā sabbena bhāvanākārena.	256	
PA_anya-e01_04n:257_0	Tadanantarāti “cittaṃ pañña”nti evaṃ desanākkamena, paṭipattikkamena ca tassa samādhissa	257	
PA_anya-e01_04n:257_1	anantarā. Paññā bhāvetabbā samādhibhāvanāya samannāgatena bhikkhunāti sambandho.	257	
PA_anya-e01_04n:257_2	“Paññañca bhāvaya”nti evaṃ atisaṅkhepadesitattā, gāthāvaṇṇanāyaṃ vā “samādhisilāyaṃ	257	
PA_anya-e01_04n:257_3	sunisitaṃ vipassanāpaññāsattha”nti evaṃ ativiya saṅkhepena bhāsitattā ayaṃ sā paññāti	257	
PA_anya-e01_04n:257_4	sabhāvato viññātumpi tāva na sukarā. Bhāvanāvidhānassa pana adassitattā pageva bhāvetuṃ	257	
PA_anya-e01_04n:257_5	na sukarāti sambandho. Pucchanaṭṭhena pañhā, kammaṃ kiriyā karaṇaṃ, pañhāva kammaṃ	257	
PA_anya-e01_04n:257_6	pañhākammaṃ, pucchanapayogoti attho.	257	
PA_anya-e01_04n:258_0	Kā paññāti sarūpapucchā. Kenaṭṭhena paññāti kena atthena paññāti vuccati, “paññā”ti	258	
PA_anya-e01_04n:258_1	padaṃ kaṃ abhidheyyatthaṃ nissāya pavattanti attho. Sā panāyaṃ paññā sabhāvato, kiccato,	258	
PA_anya-e01_04n:258_2	upaṭṭhānākārato, āsannakāraṇato ca kathaṃ jānitabbāti āha “kānassā lakkhaṇarasapaccupaṭṭhānapadaṭṭhānānī”ti.	258	
PA_anya-e01_04n:258_3	Katividhāti pabhedapucchā. Kasmā panettha saṃkilesavodānapucchā na gahitāti? Vuccate	258	
PA_anya-e01_04n:258_4	– lokuttarāya tāva paññāya nattheva saṃkileso. Asati ca tasmiṃ kuto vodānapucchāti	258	
PA_anya-e01_04n:258_5	tadubhayaṃ na gahitaṃ. Lokiyāya pana tāni bhāvanāvidhāne eva antogadhānīti katvā	258	
PA_anya-e01_04n:258_6	visuṃ na gahitāni maggāmaggañāṇadassanavisuddhiantogadhattā, samādhibhāvanāyaṃ vā	258	
PA_anya-e01_04n:258_7	vuttanayānusārena veditabbānīti na gahitāni. Paṭipatti nāma diṭṭhānisaṃse eva hotīti	258	
PA_anya-e01_04n:258_8	āha “paññābhāvanāya ko ānisaṃso”ti.	258	
PA_anya-e01_04n:259_0	422. Tatrāti tasmiṃ, tassa vā pañhākammassa. Vissajjananti vivaraṇaṃ. Pucchito hi	259	
PA_anya-e01_04n:259_1	attho avibhāvitattā nigūḷho muṭṭhiyaṃ kato viya tiṭṭhati, tassa vivaraṇaṃ vissajjanaṃ	259	
PA_anya-e01_04n:259_2	vibhūtabhāvakaraṇato. Kā paññāti kāmañcāyaṃ sarūpapucchā, vibhāgavantānaṃ pana sabhāvavibhāvanaṃ	259	
PA_anya-e01_04n:259_3	vibhāgadassanamukheneva hotīti vibhāgo tāva anavasesato dassetabbo. Taṃdassanena	259	
PA_anya-e01_04n:259_4	ca ayamādīnavoti dassetuṃ “paññā bahuvidhā”tiādi vuttaṃ. Tattha bahuvidhāti kusalādivasena	259	
PA_anya-e01_04n:259_5	anekavidhā. Nānappakārāti atthajāpikādibhedena, sutamayañāṇādibhedena ca nānāvidhā.	259	
PA_anya-e01_04n:259_6	Taṃ sabbanti taṃ anavasesaṃ paññāvibhāgaṃ. Na sādheyyāti vipassanābhāvanāya saddhiṃ	259	
PA_anya-e01_04n:259_7	maggabhāvanā idha adhippetattho. Tāya hi taṇhājaṭāvijaṭanaṃ, tañca na sādheyya. Anavasesato	259	
PA_anya-e01_04n:259_8	hi paññāpabhede vissajjiyamāne “ekavidhena ñāṇavatthū”tiādiko sabbo ñāṇavatthu vibhaṅge,	259	
PA_anya-e01_04n:259_9	suttantesu ca tattha tattha āgato paññāpabhedo. Sakalopi vā abhidhammanayo āharitvā	259	
PA_anya-e01_04n:259_10	vissajjetabbo bhaveyya, tathā ca sati yvāyaṃ idha paññābhāvanāvidhi adhippeto, tassa	2591	
PA_anya-e01_04n:259_11	vissajjanāya okāsova na bhaveyya. Kiñca yvāyaṃ ṭhānāṭhānakammantaravipākantarādivisaye	2591	
PA_anya-e01_04n:259_12	paññāya pavattibhedo, sopi yathārahaṃ saddhiṃ phalāphalabhedena vibhajitvā vissajjetabbo	2591	
PA_anya-e01_04n:259_13	siyā. So ca pana vissajjiyamāno aññadatthu vikkhepāya saṃvatteyya, yathā taṃ avisaye.	2591	
PA_anya-e01_04n:259_14	Tenāha “uttari ca vikkhepāya saṃvatteyyā”ti. Kusalacittasampayuttaṃ vipassanāñāṇanti	2591	
PA_anya-e01_04n:259_15	ettha kusala-ggahaṇena duvidhampi abyākataṃ nivatteti, tathā “atthi saṃkiliṭṭhapaññā”ti	2591	
PA_anya-e01_04n:259_16	evaṃ pavattaṃ micchāvādaṃ paṭisedheti. Vipassanāñāṇa-ggahaṇena sesakusalapaññā.	2591	
PA_anya-e01_04n:260_0	423. Sañjānanavijānanākāravisiṭṭhanti sañjānanākāravijānanākārehi sātisayaṃ. Yato	260	
PA_anya-e01_04n:260_1	nānappakārato jānanaṃ jānanabhāvo visayaggahaṇākāro. So hi nesaṃ samāno, na sañjānanādiākāro.	260	
PA_anya-e01_04n:260_2	Pītakantīti ettha iti-saddo ādiattho, tena “lohitakaṃ odātaṃ dīghaṃ rassa”ntiādike	260	
PA_anya-e01_04n:260_3	saññāya gahetabbākāre saṅgaṇhāti. Sañjānanamattamevāti ettha sañjānanaṃ nāma “nīlaṃ	260	
PA_anya-e01_04n:260_4	pīta”ntiādikaṃ ārammaṇe vijjamānaṃ vā avijjamānaṃ vā saññānimittaṃ katvā jānanaṃ.	260	
PA_anya-e01_04n:260_5	Tathā hesā puna sañjānanapaccayanimittakaraṇarasā. Matta-saddena visesanivattiatthena	260	
PA_anya-e01_04n:260_6	vijānanapajānanākāre nivatteti, eva-saddena kadācipi imissā te visesā natthevāti	260	
PA_anya-e01_04n:260_7	avadhāreti. Tenāha “aniccaṃ dukkha”ntiādi. Tattha viññāṇakiccampi kātuṃ asakkontī	260	
PA_anya-e01_04n:260_8	saññā kuto paññākiccaṃ kareyyāti “lakkhaṇapaṭivedhaṃ pāpetuṃ na sakkoti”cceva vuttaṃ,	260	
PA_anya-e01_04n:260_9	na vuttaṃ “maggapātubhāva”nti. Ārammaṇe pavattamānaṃ viññāṇaṃ na tattha saññā viya	260	
PA_anya-e01_04n:260_10	nīlapītādikassa sañjānanavaseneva pavattati, atha kho tattha aññañca visesaṃ jānantameva	2601	
PA_anya-e01_04n:260_11	pavattatīti āha “viññāṇa”ntiādi. Kathaṃ pana viññāṇaṃ lakkhaṇapaṭivedhaṃ pāpetīti?	2601	
PA_anya-e01_04n:260_12	Paññāya dassitamaggena. Lakkhaṇārammaṇikavipassanāya hi anekavāraṃ lakkhaṇāni paṭivijjhitvā	2601	
PA_anya-e01_04n:260_13	paṭivijjhitvā pavattamānāya paguṇabhāvato paricayavasena ñāṇavippayuttacittenapi	2601	
PA_anya-e01_04n:260_14	vipassanā sambhavati, yathā taṃ paguṇassa ganthassa sajjhāyane ñāyāgatāpi vārā na	2601	
PA_anya-e01_04n:260_15	viññāyanti. Lakkhaṇapaṭivedhanti ca lakkhaṇānaṃ ārammaṇakaraṇamattaṃ sandhāya vuttaṃ,	2601	
PA_anya-e01_04n:260_16	na paṭivijjhanaṃ. Ussakkitvāti udayabbayañāṇapaṭipāṭiyā āyūhitvā. Maggapātubhāvaṃ	2601	
PA_anya-e01_04n:260_17	pāpetuṃ na sakkoti asambodhasabhāvattā. Vuttanayavasenāti viññāṇe vuttanayavasena	2601	
PA_anya-e01_04n:260_18	ārammaṇañca jānāti, lakkhaṇapaṭivedhañca pāpeti. Attano pana anaññasādhāraṇena ānubhāvena	2601	
PA_anya-e01_04n:260_19	ussakkitvā maggapātubhāvañca pāpeti.	2601	
PA_anya-e01_04n:261_0	Idāni yathāvuttamatthaṃ upamāya patiṭṭhāpetuṃ “yathā hī”tiādi vuttaṃ. Tattha ajātabuddhīti	261	
PA_anya-e01_04n:261_1	asañjātabyavahārabuddhi. Upabhogaparibhoganti upabhogaparibhogārahaṃ, upabhogaparibhogavatthūnaṃ	261	
PA_anya-e01_04n:261_2	paṭilābhayogyanti attho. Chekoti mahāsāro. Kūṭoti kahāpaṇapatirūpako tambakaṃsādimayo.	261	
PA_anya-e01_04n:261_3	Addhasāroti upaḍḍhagghanako. Iti-saddo ādiattho, tena pādasāra samasāraparopādasārādīnaṃ	261	
PA_anya-e01_04n:261_4	saṅgaho. Te pakāreti indajālājātipupphādippakāre ceva chekādippakāre ca.	261	
PA_anya-e01_04n:262_0	Saññā hītiādi upamāsaṃsandanaṃ. Saññā vibhāgaṃ akatvā piṇḍavaseneva ārammaṇassa gahaṇato	262	
PA_anya-e01_04n:262_1	dārakassa kahāpaṇadassanasadisī vuttā. Tathā hi sā “yathāupaṭṭhitavisayapadaṭṭhānā”	262	
PA_anya-e01_04n:262_2	vuccati. Viññāṇaṃ ārammaṇe ekaccavisesagahaṇasamatthatāya gāmikapurisassa kahāpaṇadassanasadisaṃ	262	
PA_anya-e01_04n:262_3	vuttaṃ. Paññā ārammaṇe anavasesavisesāvabodhato heraññikassa kahāpaṇadassanasadisī	262	
PA_anya-e01_04n:262_4	vuttāti daṭṭhabbaṃ. “Nānappakārato jānana”nti iminā ñeyyadhammā paccekaṃ nānappakārāti	262	
PA_anya-e01_04n:262_5	tesaṃ yāthāvato avabodho paññāti dasseti. Tathā hi vuttaṃ “sabbe dhammā sabbākārena	262	
PA_anya-e01_04n:262_6	buddhassa bhagavato ñāṇamukhe āpāthamāgacchantī”ti.	262	
PA_anya-e01_04n:263_0	Yatthāti yasmiṃ cittuppāde. Na tattha ekaṃsena hotīti tasmiṃ cittuppāde paññā ekantena	263	
PA_anya-e01_04n:263_1	na hoti. Na hi duhetukaahetukacittuppādesu paññā uppajjati. Avinibbhuttāti aviyuttā.	263	
PA_anya-e01_04n:263_2	Tehīti saññāviññāṇehi. Yathā hi sukhaṃ pītiyā na niyamato aviyuttaṃ, evaṃ saññāviññāṇāni	263	
PA_anya-e01_04n:263_3	paññāya na niyamato aviyuttāti. Yathā pana pīti sukhena niyamato aviyuttā, evaṃ paññā	263	
PA_anya-e01_04n:263_4	saññāviññāṇehi niyamato aviyuttā. Tasmā evaṃ avinibbhuttesu imesu tīsu dhammesu tesaṃ	263	
PA_anya-e01_04n:263_5	vinibbhogo dukkaroti tiṇṇaṃ janānaṃ kahāpaṇadassanaṃ nidassitanti. Tesaṃ duviññeyyanānattataṃyeva	263	
PA_anya-e01_04n:263_6	vacanantarenapi dassetuṃ “tenāhā”tiādi vuttaṃ. Tattha rūpadhammesupi tāva nānānadīnaṃ	263	
PA_anya-e01_04n:263_7	udakassa, nānātelassa vā ekasmiṃ bhājane pakkhipitvā mathitassa “idaṃ asukāya nadiyā	263	
PA_anya-e01_04n:263_8	udakaṃ, idaṃ asukatela”nti niddhāretvā sarūpato dassanaṃ dukkaraṃ, kimaṅgaṃ pana	263	
PA_anya-e01_04n:263_9	arūpadhammesūti dassento “yaṃ arūpīnaṃ cittacetasikāna”ntiādimāha.	263	
PA_anya-e01_04n:264_0	424. Dhammānaṃ sako bhāvo, samāno ca bhāvo dhammasabhāvo. Tattha paṭhamena kakkhaḷaphusanādisalakkhaṇaṃ	264	
PA_anya-e01_04n:264_1	gahitaṃ, dutiyena aniccadukkhatādisāmaññalakkhaṇaṃ. Tadubhayassa ca yāthāvato paṭivijjhanalakkhaṇā	264	
PA_anya-e01_04n:264_2	paññāti āha “dhammasabhāvapaṭivedhalakkhaṇā paññā”ti. Ghaṭapaṭādipaṭicchādakassa	264	
PA_anya-e01_04n:264_3	bāhirandhakārassa dīpālokādi viya yathāvuttadhammasabhāvapaṭicchādakassa mohandhakārassa	264	
PA_anya-e01_04n:264_4	viddhaṃsanarasā. Uppajjamāno eva hi paññāloko hadayandhakāraṃ vidhamento evaṃ uppajjati,	264	
PA_anya-e01_04n:264_5	tato eva dhammasabhāvesu asammuyhanākārena paccupatiṭṭhatīti asammohapaccupaṭṭhānā.	264	
PA_anya-e01_04n:264_6	Kāraṇabhūtā vā sayaṃ phalabhūtaṃ asammohaṃ paccupaṭṭhāpetīti evampi asammohapaccupaṭṭhānā.	264	
PA_anya-e01_04n:264_7	Vipassanāpaññāya idha adhippetattā “samādhi tassā padaṭṭhāna”nti vuttaṃ. Tathā hi	264	
PA_anya-e01_04n:264_8	“samāhito yathābhūtaṃ pajānātī”ti suttapadaṃ nibandhanabhāvena āgataṃ.	264	
PA_anya-e01_04n:265	Paññāpabhedakathāvaṇṇanā	26	
PA_anya-e01_04n:266_0	425. Dhammasabhāvapaṭivedho nāma paññāya āveṇiko sabhāvo, na tenassā koci vibhāgo	266	
PA_anya-e01_04n:266_1	labbhatīti āha “dhammasabhāvapaṭivedhalakkhaṇena tāva ekavidhā”ti. Lujjanapalujjanaṭṭhena	266	
PA_anya-e01_04n:266_2	loko vuccati vaṭṭaṃ, tappariyāpannatāya loke niyuttā, tattha vā viditāti lokiyā.	266	
PA_anya-e01_04n:266_3	Tattha apariyāpannatāya lokato uttarā uttiṇṇāti lokuttarā. Lokuttarāpi hi maggasampayuttā	266	
PA_anya-e01_04n:266_4	bhāvetabbā. Vipassanāpariyāyopi tassā labbhatevāti lokuttara-ggahaṇaṃ na virujjhati.	266	
PA_anya-e01_04n:266_5	Attānaṃ ārammaṇaṃ katvā pavattehi saha āsavehīti sāsavā, ārammaṇakaraṇavasenapi natthi	266	
PA_anya-e01_04n:266_6	etissā āsavāti anāsavā. Ādi-saddena āsavavippayuttasāsavadukādīnaṃ saṅgaho daṭṭhabbo.	266	
PA_anya-e01_04n:266_7	Nāmarūpavavatthānavasenāti nāmavavatthānavasena, rūpavavatthānavasena ca. Paṭhamaṃ	266	
PA_anya-e01_04n:266_8	nibbānadassanato dassanañca, nissayabhāvato sampayuttā dhammā bhavanti ettha, sayampi	266	
PA_anya-e01_04n:266_9	vā bhavati uppajjati na nibbānaṃ viya apātubhāvanti bhūmi cāti dassanabhūmi, paṭhamamaggo.	266	
PA_anya-e01_04n:266_10	Sesamaggattayaṃ pana yasmā paṭhamamaggena diṭṭhasmiṃyeva dhamme bhāvanāvasena uppajjati,	2661	
PA_anya-e01_04n:266_11	na adiṭṭhapubbaṃ kiñci passati, tasmā bhāvanā ca yathāvuttenatthena bhūmi cāti bhāvanābhūmi.	2661	
PA_anya-e01_04n:266_12	Tattha paññā dassanabhūmibhāvanābhūmivasena duvidhāti vuttā. Sutādinirapekkhāya cintāya	2661	
PA_anya-e01_04n:266_13	nibbattā cintāmayā. Evaṃ sutamayā, bhāvanāmayā ca. Mayasaddo paccekaṃ sambandhitabbo.	2661	
PA_anya-e01_04n:266_14	Āye vaḍḍhiyaṃ kosallaṃ āyakosallaṃ, apāye avaḍḍhiyaṃ kosallaṃ apāyakosallaṃ, upāye	2661	
PA_anya-e01_04n:266_15	tassa tassa atthassa nibbattikāraṇe kosallaṃ upāyakosallanti visuṃ visuṃ kosallapadaṃ	2661	
PA_anya-e01_04n:266_16	sambandhitabbaṃ. Ajjhattaṃ abhiniveso paṭipajjanaṃ etissāti ajjhattābhinivesā. Evaṃ	2661	
PA_anya-e01_04n:266_17	bahiddhābhinivesā, ubhayābhinivesā ca veditabbā.	2661	
PA_anya-e01_04n:267_0	426. Lokiyamaggasampayuttāti lokiyakusalacittuppādesu maggasampayuttā, visesato diṭṭhivisuddhiādivisuddhicatukkasaṅgahitamaggasampayuttā.	267	
PA_anya-e01_04n:267_1	Samudāyesu pavattā samaññā tadekadesesupi vattatīti āha “maggasampayuttā”ti, paccekampi	267	
PA_anya-e01_04n:267_2	vā sammādiṭṭhiādīnaṃ maggasamaññāti katvā evaṃ vuttaṃ.	267	
PA_anya-e01_04n:268_0	Dhammanānattābhāvepi padatthanānattamattena dukkaravacanaṃ hotīti vuttaṃ “atthato	268	
PA_anya-e01_04n:268_1	panesā lokiyalokuttarāvā”ti. Āsavavippayuttasāsavadukādīsupi vippayuttatādiggahaṇameva	268	
PA_anya-e01_04n:268_2	viseso, atthato lokiyalokuttarāva paññāti āha “eseva nayo”ti. Ādi-saddena oghanīyaoghavippayuttaoghanīyādidukānaṃ	268	
PA_anya-e01_04n:268_3	saṅgaho daṭṭhabbo. Paṭhamajjhānikāni cattāri maggacittāni, tathā dutiyādijjhānikāni	268	
PA_anya-e01_04n:268_4	cāti evaṃ soḷasasu maggacittesu. Vipassanāpaññāya idha adhippetattā mahaggatapaññā na gahitā.	268	
PA_anya-e01_04n:269_0	427. Attano cintāvasenāti tassa tassa anavajjassa atthassa sādhane paropadesena vinā	269	
PA_anya-e01_04n:269_1	attano upāyacintāvaseneva. Sutavasenāti yathāsutassa paropadesassa vasena. Yathā	269	
PA_anya-e01_04n:269_2	tathā vāti parato upadesaṃ sutvā vā asutvā vā sayameva bhāvanaṃ anuyuñjantassa. “Appanāppattā”ti	269	
PA_anya-e01_04n:269_3	idaṃ sikhāppattabhāvanāmayaṃ dassetuṃ vuttaṃ, na pana “appanāppattāva bhāvanāmayā”ti.	269	
PA_anya-e01_04n:270_0	Yogavihitesūti paññāvihitesu paññāpariṇāmitesu upāyasampāditesu. Kammāyatanesūti	270	
PA_anya-e01_04n:270_1	ettha kammameva kammāyatanaṃ, kammañca taṃ āyatanañca ājīvānanti vā kammāyatanaṃ.	270	
PA_anya-e01_04n:270_2	Esa nayo sippāyatanesupi. Tattha duvidhaṃ kammaṃ hīnañca vaḍḍhakīkammādi, ukkaṭṭhañca	270	
PA_anya-e01_04n:270_3	kasivāṇijādi. Sippampi duvidhaṃ hīnañca naḷakārasippādi, ukkaṭṭhañca muddāgaṇanādi.	270	
PA_anya-e01_04n:270_4	Vijjāva vijjāṭṭhānaṃ. Taṃ dhammikameva nāgamaṇḍalaparittaphudhamanakamantasadisaṃ	270	
PA_anya-e01_04n:270_5	veditabbaṃ. Tāni panetāni ekacce paṇḍitā bodhisattasadisā manussānaṃ phāsuvihāraṃ	270	
PA_anya-e01_04n:270_6	ākaṅkhantā neva aññehi kariyamānāni passanti, na vā katāni uggaṇhanti, na kathentānaṃ	270	
PA_anya-e01_04n:270_7	suṇanti. Atha kho attano dhammatāya cintāya karonti, paññavantehi attano dhammatāya	270	
PA_anya-e01_04n:270_8	cintāya katānipi aññehi uggaṇhitvā karontehi katasadisāneva honti.	270	
PA_anya-e01_04n:271_0	Kammassakatanti “idaṃ kammaṃ sattānaṃ sakaṃ, idaṃ no saka”nti evaṃ jānanañāṇaṃ. Saccānulomikanti	271	
PA_anya-e01_04n:271_1	vipassanāñāṇaṃ. Taṃ hi saccapaṭivedhassa anulomanato “saccānulomika”nti vuccati.	271	
PA_anya-e01_04n:271_2	Idānissa pavattanākāraṃ dassetuṃ “rūpaṃ aniccanti vā”tiādi vuttaṃ. Tattha vā-saddena	271	
PA_anya-e01_04n:271_3	aniyamatthena dukkhānattalakkhaṇānipi gahitānevāti daṭṭhabbaṃ nānantariyakabhāvato.	271	
PA_anya-e01_04n:271_4	Yaṃ hi aniccaṃ, taṃ dukkhaṃ. Yaṃ dukkhaṃ, tadanattāti. Yaṃ evarūpinti yaṃ evaṃ heṭṭhā	271	
PA_anya-e01_04n:271_5	niddiṭṭhasabhāvaṃ. Anulomikaṃ khantintiādīni paññāvevacanāni. Sā hi heṭṭhā vuttānaṃ	271	
PA_anya-e01_04n:271_6	kammāyatanādīnaṃ apaccanīkadassanena anulomanato, tathā sattānaṃ hitacariyāya maggasaccassa,	271	
PA_anya-e01_04n:271_7	paramatthasaccassa, nibbānassa ca avilomanato anulometīti anulomikā. Sabbānipi etāni	271	
PA_anya-e01_04n:271_8	kāraṇāni khamati daṭṭhuṃ sakkotīti khanti. Passatīti diṭṭhi. Rocetīti ruci. Munātīti	271	
PA_anya-e01_04n:271_9	muti. Pekkhatīti pekkhā. Te ca kammāyatanādayo dhammā etāya nijjhāyamānā nijjhānaṃ	271	
PA_anya-e01_04n:271_10	khamantīti dhammanijjhānakhanti. Parato asutvā paṭilabhatīti aññassa upadesavacanaṃ	2711	
PA_anya-e01_04n:271_11	asutvā sayameva cintento paṭilabhati. Ayaṃ vuccatīti ayaṃ cintāmayā paññā nāma vuccati.	2711	
PA_anya-e01_04n:271_12	Sā panesā abhiññātānaṃ bodhisattānameva uppajjati. Tatthāpi saccānulomikañāṇaṃ dvinnaṃyeva	2711	
PA_anya-e01_04n:271_13	bodhisattānaṃ antimabhavikānaṃ, sesapaññā sabbesampi pūritapāramīnaṃ mahāpaññānaṃ	2711	
PA_anya-e01_04n:271_14	uppajjati. Parato sutvā paṭilabhatīti kammāyatanādīni parena kariyamānāni vā katāni	2711	
PA_anya-e01_04n:271_15	vā disvāpi parassa kathayamānassa vacanaṃ sutvāpi ācariyasantike uggahetvāpi paṭiladdhā	2711	
PA_anya-e01_04n:271_16	sabbā parato sutvāva paṭiladdhā nāmāti veditabbā. Samāpannassāti samāpattisamaṅgissa,	2711	
PA_anya-e01_04n:271_17	nidassanamattañcetaṃ. Vipassanāmaggapaññā idha “bhāvanāmayā paññā”ti adhippetā.	2711	
PA_anya-e01_04n:272_0	Sāti “parittārammaṇā mahaggatārammaṇā”ti vuttapaññā. Lokiyavipassanāti lokiyavipassanāpaññā.	272	
PA_anya-e01_04n:272_1	Sā lokuttaravipassanāti yā nibbānaṃ ārabbha pavattā appamāṇārammaṇā paññā vuttā,	272	
PA_anya-e01_04n:272_2	sā lokuttaravipassanāti maggapaññaṃ sandhāyāha. Sā hi saṅkhārānaṃ aniccatādiṃ agaṇhantīpi	272	
PA_anya-e01_04n:272_3	vipassanākiccapāripūriyā, nibbānassa vā tathalakkhaṇaṃ visesato passatīti vipassanāti	272	
PA_anya-e01_04n:272_4	vuccati. Gotrabhuñāṇaṃ pana kiñcāpi appamāṇārammaṇaṃ, maggassa pana āvajjanaṭṭhāniyattā	272	
PA_anya-e01_04n:272_5	na vipassanāvohāraṃ labhati.	272	
PA_anya-e01_04n:273	Ayanti etāya sampattiyoti āyo, vuddhi. Tattha kosallanti tasmiṃ anatthahāniatthuppattilakkhaṇe āye kosallaṃ kusalatā nipuṇatā.	27	
PA_anya-e01_04n:274_0	Taṃ pana ekantikaṃ āyakosallaṃ pāḷivaseneva dassetuṃ “ime dhamme”tiādi vuttaṃ. Tattha	274	
PA_anya-e01_04n:274_1	idaṃ vuccatīti yā imesaṃ akusaladhammānaṃ anuppattipahānesu, kusaladhammānañca uppattiṭṭhitīsu	274	
PA_anya-e01_04n:274_2	paññā, idaṃ āyakosallaṃ nāmāti vuccati.	274	
PA_anya-e01_04n:275_0	Vuddhilakkhaṇā āyato apetattā apāyo, avuddhi. Tattha kosallanti tasmiṃ atthahānianatthuppattilakkhaṇe	275	
PA_anya-e01_04n:275_1	apāye kosallaṃ kusalatā apāyakosallaṃ. Tampi pāḷivaseneva dassetuṃ “ime dhamme”tiādi	275	
PA_anya-e01_04n:275_2	vuttaṃ. Tattha idaṃ vuccatīti yā imesaṃ kusaladhammānaṃ anuppajjananirujjhanesu,	275	
PA_anya-e01_04n:275_3	akusaladhammānaṃ vā uppattiṭṭhitīsu paññā, idaṃ apāyakosallaṃ nāmāti vuccati. Āyakosallaṃ	275	
PA_anya-e01_04n:275_4	tāva paññā hotu, apāyakosallaṃ kathaṃ paññā nāma jātāti? Evaṃ maññati “apāyuppādanasamatthatā	275	
PA_anya-e01_04n:275_5	apāyakosallaṃ nāma siyā”ti, taṃ pana tassa matimattaṃ. Kasmā? Paññavā eva hi “mayhaṃ	275	
PA_anya-e01_04n:275_6	evaṃ manasi karoto anuppannā kusalā dhammā nuppajjanti, uppannā nirujjhanti. Anuppannā	275	
PA_anya-e01_04n:275_7	akusalā dhammā uppajjanti, uppannā pavaḍḍhantī”ti pajānāti, so evaṃ ñatvā anuppanne	275	
PA_anya-e01_04n:275_8	akusale na uppādeti, uppanne pajahati. Anuppanne kusale uppādeti, uppanne bhāvanāpāripūriṃ	275	
PA_anya-e01_04n:275_9	pāpeti. Evaṃ apāyakosallampi paññā evāti.	275	
PA_anya-e01_04n:276_0	Sabbatthāti sabbesu. Tesaṃ tesaṃ dhammānanti sattānaṃ taṃtaṃhitasukhadhammānaṃ. Taṅkhaṇappavattanti	276	
PA_anya-e01_04n:276_1	accāyike kicce vā bhaye vā uppanne tassa tikicchanatthaṃ tasmiṃyeva khaṇe pavattaṃ.	276	
PA_anya-e01_04n:276_2	Ṭhānena uppatti etassa atthīti ṭhānuppattikaṃ, ṭhānaso eva uppajjanakaṃ. Tatrupāyāti	276	
PA_anya-e01_04n:276_3	tatra tatra karaṇīye upāyabhūtā.	276	
PA_anya-e01_04n:277_0	Gahetvāti “idaṃ rūpaṃ, ettakaṃ rūpa”ntiādinā pariggaṇhanavasena gahetvā. Ubhayaṃ	277	
PA_anya-e01_04n:277_1	gahetvāti “ajjhattaṃ bahiddhā”ti ubhayaṃ anupubbato pariggahetvā. Atha vā “yaṃ kiñci	277	
PA_anya-e01_04n:277_2	samudayadhammaṃ, sabbaṃ taṃ nirodhadhamma”nti ekappahāreneva sabbepi pañcakkhandhe	277	
PA_anya-e01_04n:277_3	avibhāgena pariggahetvā. Ayaṃ pana tikkhavipassakassa mahāpuññassa bhikkhuno vipassanābhiniveso.	277	
PA_anya-e01_04n:278_0	428. Dukkhasaccaṃ ārabbhāti dukkhasaccaṃ ārammaṇaṃ katvā, tappaṭicchādakasammohavidhaṃsanavasena	278	
PA_anya-e01_04n:278_1	ca pavattaṃ ñāṇaṃ dukkhe ñāṇaṃ. Dukkhasamudayaṃ ārabbhāti etthāpi eseva nayo. Tathā	278	
PA_anya-e01_04n:278_2	sesapadadvayepi. Paccavekkhaṇañāṇaṃ hi catusaccaṃ ārabbha pavattañāṇaṃ nāma, tatiyaṃ	278	
PA_anya-e01_04n:278_3	pana maggañāṇaṃ, itarasaccāni vipassanāñāṇanti pākaṭameva.	278	
PA_anya-e01_04n:279_0	“Atthādīsu pabhedagatāni ñāṇānī”ti saṅkhepena vuttamatthaṃ pāḷivaseneva vivarituṃ	279	
PA_anya-e01_04n:279_1	“vuttañheta”ntiādi vuttaṃ. Tattha atthe ñāṇaṃ atthapaṭisambhidāti yaṃ atthappabhedassa	279	
PA_anya-e01_04n:279_2	sallakkhaṇavibhāvanavavatthānakaraṇasamatthaṃ atthe pabhedagataṃ ñāṇaṃ, ayaṃ atthapaṭisambhidā	279	
PA_anya-e01_04n:279_3	nāma. Sesapadesupi eseva nayo. Dhammappabhedassa hi sallakkhaṇavibhāvanavavatthānakaraṇasamatthaṃ	279	
PA_anya-e01_04n:279_4	dhamme pabhedagataṃ ñāṇaṃ dhammapaṭisambhidā. Niruttippabhedassa sallakkhaṇavibhāvanavavatthānakaraṇasamatthaṃ	279	
PA_anya-e01_04n:279_5	niruttābhilāpe pabhedagataṃ ñāṇaṃ niruttipaṭisambhidā. Paṭibhānappabhedassa sallakkhaṇavibhāvanavavatthānakaraṇasamatthaṃ	279	
PA_anya-e01_04n:279_6	paṭibhāne pabhedagataṃ ñāṇaṃ paṭibhānapaṭisambhidā. Niruttipaṭibhānappabhedā tabbisayānaṃ	279	
PA_anya-e01_04n:279_7	atthādīnaṃ paccayuppannatādibhedehi bhinditvā veditabbā.	279	
PA_anya-e01_04n:280_0	Nibbānampi sampāpakahetuanusārena arīyati, adhigammatīti attho. “Yaṃ kiñci paccayasambhūta”nti	280	
PA_anya-e01_04n:280_1	etena saccahetudhammapaccayākāravāresu āgatāni dukkhādīni gahitāni. Saccapaccayākāravāresu	280	
PA_anya-e01_04n:280_2	nibbānaṃ, pariyattivāre bhāsitattho, abhidhammabhājanīye vipāko, kiriyā cāti evaṃ	280	
PA_anya-e01_04n:280_3	pāḷiyaṃ vuttānaṃ eva vasena pañca atthā veditabbā. Dahatīti vidahati, nibbattakahetuādīnaṃ	280	
PA_anya-e01_04n:280_4	sādhāraṇametaṃ nibbacanaṃ. Tadatthaṃ pana vibhāvetuṃ “pavatteti vā sampāpuṇituṃ vā	280	
PA_anya-e01_04n:280_5	detī”ti vuttaṃ. Tesu purimo attho maggavajjesu daṭṭhabbo. Bhāsitampi hi avabodhanavasena	280	
PA_anya-e01_04n:280_6	atthaṃ pavatteti, maggo pana nibbānaṃ pāpetīti tasmiṃ pacchimo attho. Nibbānaṃ hi	280	
PA_anya-e01_04n:280_7	pattabbo attho, bhāsitattho ñāpetabbo attho, itaro nibbattetabbo atthoti evaṃ tividho hoti.	280	
PA_anya-e01_04n:281_0	“Yo koci phalanibbattako hetū”ti etena saccahetudhammapaccayākāravāresu āgatāni samudayādīni	281	
PA_anya-e01_04n:281_1	gahitāni, saccapaccayākāravāresu maggo, pariyattivāre bhāsitaṃ, abhidhammabhājanīye	281	
PA_anya-e01_04n:281_2	kusalākusalanti evaṃ pāḷiyaṃ vuttānaṃ eva vasena pañca dhammā veditabbā. Tattha maggo	281	
PA_anya-e01_04n:281_3	sampāpako, bhāsitaṃ ñāpako, itaraṃ nibbattakoti evaṃ tividho hetu veditabbo. Ettha	281	
PA_anya-e01_04n:281_4	ca kiriyānaṃ avipākatāya dhammabhāvo na vutto. Yadi evaṃ vipākā na hontīti atthabhāvopi	281	
PA_anya-e01_04n:281_5	na vattabbo? Na, paccayuppannabhāvato. Evaṃ sati kusalākusalānampi atthabhāvo āpajjatīti	281	
PA_anya-e01_04n:281_6	ce? Nāyaṃ doso appaṭisiddhattā. Vipākassa pana padhānahetutāya pākaṭabhāvato dhammabhāvo	281	
PA_anya-e01_04n:281_7	eva tesaṃ vutto. Kiriyānaṃ paccayabhāvato dhammabhāvo āpajjatīti ce? Nāyaṃ doso appaṭisiddhattā.	281	
PA_anya-e01_04n:281_8	Kammaphalasambandhassa pana hetubhāvassābhāvato dhammabhāvo na vutto. Apica “ayaṃ	281	
PA_anya-e01_04n:281_9	imassa paccayo, ayaṃ paccayuppanno”ti etaṃ bhedamakatvā kevalaṃ kusalākusale, vipākakiriyādhamme	281	
PA_anya-e01_04n:281_10	ca paccavekkhantassa dhammatthapaṭisambhidā hontīti tesaṃ atthadhammatā na vuttāti daṭṭhabbaṃ.	2811	
PA_anya-e01_04n:282	Ayameva hi atthoti yvāyaṃ atthadhammānaṃ pañcadhā vibhajanavasena attho vutto, ayameva abhidhamme vibhajitvā dassitoti sambandho.	28	
PA_anya-e01_04n:283_0	“Dhammaniruttābhilāpe”ti ettha dhamma-saddo sabhāvavācakoti katvā āha “sabhāvaniruttī”ti,	283	
PA_anya-e01_04n:283_1	aviparītaniruttīti attho. Tenāha “abyabhicārī vohāro”ti, tassa tassa atthassa bodhane	283	
PA_anya-e01_04n:283_2	paṭiniyatasambandho saddavohāroti attho. Tadabhilāpeti tassa sabhāvaniruttisaññitassa	283	
PA_anya-e01_04n:283_3	abyabhicārivohārassa abhilāpane. Sā panāyaṃ sabhāvanirutti māgadhabhāsā. Atthato	283	
PA_anya-e01_04n:283_4	nāmapaññattīti ācariyā. Apare pana yadi sabhāvanirutti paññattisabhāvā, evaṃ sati	283	
PA_anya-e01_04n:283_5	paññatti abhilapitabbā, na vacananti āpajjati. Na ca vacanato aññaṃ abhilapitabbaṃ	283	
PA_anya-e01_04n:283_6	uccāretabbaṃ atthi. Atha phassādivacanehi bodhetabbaṃ abhilapitabbaṃ, evañca sati	283	
PA_anya-e01_04n:283_7	atthadhammānampi bodhetabbattā tesampi niruttibhāvo āpajjati. Phassoti ca sabhāvanirutti,	283	
PA_anya-e01_04n:283_8	phassaṃ phassāti na sabhāvaniruttīti dassitovāyamattho. Na ca avacanaṃ evaṃpakāraṃ	283	
PA_anya-e01_04n:283_9	atthi. Tasmā vacanabhūtāya eva tassā sabhāvaniruttiyā abhilāpe uccāraṇeti attho daṭṭhabbo.	283	
PA_anya-e01_04n:284_0	Taṃ sabhāvaniruttisaddaṃ ārammaṇaṃ katvā paccavekkhantassa tasmiṃ sabhāvaniruttābhilāpe	284	
PA_anya-e01_04n:284_1	pabhedagataṃ ñāṇaṃ niruttipaṭisambhidā, “evamayaṃ niruttipaṭisambhidā saddārammaṇā	284	
PA_anya-e01_04n:284_2	nāma jātā, na paññattiārammaṇā”ti ca aṭṭhakathāyaṃ vuttattā niruttisaddārammaṇāya	284	
PA_anya-e01_04n:284_3	sotaviññāṇavīthiyā parato manodvāre niruttipaṭisambhidā pavattatīti vadanti. “Niruttipaṭisambhidā	284	
PA_anya-e01_04n:284_4	paccuppannārammaṇā”ti ca vacanasaddaṃ gahetvā pacchā jānanaṃ sandhāya vuttanti. Evaṃ	284	
PA_anya-e01_04n:284_5	pana aññasmiṃ paccuppannārammaṇe aññaṃ paccuppannārammaṇaṃ vuttanti āpajjati. Yathā	284	
PA_anya-e01_04n:284_6	pana dibbasotañāṇaṃ manussādisaddabhedanicchayassa paccayabhūtaṃ taṃtaṃsaddavibhāvakaṃ,	284	
PA_anya-e01_04n:284_7	evaṃ sabhāvāsabhāvaniruttinicchayassa paccayabhūtaṃ paccuppannasabhāvaniruttisaddārammaṇaṃ	284	
PA_anya-e01_04n:284_8	taṃvibhāvakaṃ ñāṇaṃ niruttipaṭisambhidāti vuccamāne na koci pāḷivirodho. “Taṃ sabhāvaniruttisaddaṃ	284	
PA_anya-e01_04n:284_9	ārammaṇaṃ katvā paccavekkhantassā”ti ca “paccuppannasaddārammaṇaṃ paccavekkhaṇaṃ	284	
PA_anya-e01_04n:284_10	pavattentassā”ti na nasakkā vattuṃ. Tañhi ñāṇaṃ sabhāvaniruttiṃ vibhāventameva taṃtaṃsaddapaccavekkhaṇānantaraṃ	2841	
PA_anya-e01_04n:284_11	taṃtaṃpabhedanicchayahetubhāvato niruttiṃ bhindantaṃ paṭivijjhantameva uppajjatīti	2841	
PA_anya-e01_04n:284_12	pabhedagatampi hotīti.	2841	
PA_anya-e01_04n:285_0	Sabbattha ñāṇanti sabbasmiṃ visaye ñāṇaṃ, sabbampi ñāṇanti adhippāyo. Tenāha “ñāṇārammaṇaṃ	285	
PA_anya-e01_04n:285_1	ñāṇa”nti. Sabbatthāti vā sabbesu atthādīsu, tīsu, catūsupi vā pavattattā, kusalakiriyābhūtāya	285	
PA_anya-e01_04n:285_2	paṭibhānapaṭisambhidāya dhammatthabhāvato tīsu eva vā pavattattā “sabbattha ñāṇa”nti	285	
PA_anya-e01_04n:285_3	vuttaṃ. Tenāha “yathāvuttesu vā”tiādi. Tattha sagocarakiccādivasenāti sagocarassa,	285	
PA_anya-e01_04n:285_4	kiccādikassa ca vasena “idaṃ ñāṇaṃ idaṃ nāma ārammaṇaṃ katvā pavattaṃ iminā nāma	285	
PA_anya-e01_04n:285_5	kiccenā”ti jānanaṃ. Ādi-saddena lakkhaṇapaccupaṭṭhānapadaṭṭhānabhūmiādīnaṃ saṅgaho.	285	
PA_anya-e01_04n:285_6	Tenevāha “imāni ñāṇāni idamatthajotakānī”tiādi.	285	
PA_anya-e01_04n:286	429. Pabhedaṃ gacchantīti anekabhedabhinnesu ārammaṇesu tesaṃ yāthāvato taṃtaṃpabhedāvabodhanasamatthataṃ upagacchanti.	28	
PA_anya-e01_04n:287	Mahāsāvakānañca asekkhabhūmiyaṃ pabhedaṃ gatāti sāmaññavidhinā dassitamatthaṃ apavādena nivattetuṃ ānandatthera-ggahaṇaṃ kataṃ.	28	
PA_anya-e01_04n:288_0	Etā paṭisambhidā. Sekkhabhūmiyaṃ pabhedagamanaṃ appavisayaṃ, asekkhabhūmiyaṃ bahuvisayanti	288	
PA_anya-e01_04n:288_1	āha “adhigamo nāma arahattappattī”ti, sātisayaṃ vā adhigamaṃ sandhāya evaṃ vuttaṃ.	288	
PA_anya-e01_04n:288_2	Sekkhena pattānampi hi imāsaṃ arahattappattiyā visadabhāvādhigamoti. Pubbayogo viya	288	
PA_anya-e01_04n:288_3	pana arahattappatti arahatopi paṭisambhidāvisadatāya paccayo na na hotīti pañcannampi	288	
PA_anya-e01_04n:288_4	yathāyogaṃ sekkhāsekkhapaṭisambhidāvisadatāya kāraṇatā yojetabbā. Atthadhammādīnaṃ	288	
PA_anya-e01_04n:288_5	anavasesasaṅgaṇhanato buddhavacanavisayā eva pariyattiādayo dassitā. Pāḷiyā sajjhāyo	288	
PA_anya-e01_04n:288_6	pariyāpuṇanaṃ, tadatthasavanaṃ savanaṃ, parito sabbaso ñātuṃ icchā paripucchāti āha	288	
PA_anya-e01_04n:288_7	“pāḷiaṭṭhakathādīsu gaṇṭhipadaatthapadavinicchayakathā”ti, padatthato, adhippāyato	288	
PA_anya-e01_04n:288_8	ca duviññeyyaṭṭhānaṃ vitthārato sanniṭṭhānakathāti attho. Yassa hi padassa attho	288	
PA_anya-e01_04n:288_9	duviññeyyo, taṃ gaṇṭhipadaṃ, yassa adhippāyo duviññeyyo, taṃ atthapadaṃ. Ādi-saddena	288	
PA_anya-e01_04n:288_10	khandhādipaṭisaṃyutte kathāmagge saṅgaṇhāti. Bhāvanānuyogasahitaṃ gataṃ, paccāgatañca	2881	
PA_anya-e01_04n:288_11	etassa atthīti gatapaccāgatiko, tassa bhāvo, tena gatapaccāgatikabhāvena. Vasanaṭṭhānato	2881	
PA_anya-e01_04n:288_12	yāva gocaragāmo, tato ca yāva vasanaṭṭhānaṃ kammaṭṭhānānuyuttoti attho. Yāva anulomagotrabhusamīpanti	2881	
PA_anya-e01_04n:288_13	saṅkhārupekkhāñāṇamāha. Tañhi tesaṃ samīpappavattaṃ.	2881	
PA_anya-e01_04n:289_0	Satthesūti anavajjesu sattānaṃ hitasukhāvahesu ganthesu. Tathā sippāyatanesūti etthāpi.	289	
PA_anya-e01_04n:289_1	Pubbakāle ekasatarājūnaṃ desabhāsā ekasatavohārā. Dhammapade yamakavaggo opammavaggoti	289	
PA_anya-e01_04n:289_2	vadanti, mūlapaṇṇāse yamakavaggo opammavaggo evāti apare. Sutapaṭibhānabahulānanti	289	
PA_anya-e01_04n:289_3	bahussutānaṃ paṭibhānavantānaṃ.	289	
PA_anya-e01_04n:290_0	Sabbānīti pubbe vuttāni pañca, pacchā vuttāni aṭṭhapi vā. Sekkhaphalavimokkhapariyosāne	290	
PA_anya-e01_04n:290_1	bhavā sekkhaphalavimokkhantikā. Ṭhānāṭhānañāṇabalādīni sabbabuddhaguṇesu sakiccato	290	
PA_anya-e01_04n:290_2	pākaṭatarānīti vuttaṃ “dasa balāni viyā”ti, aññe vā sabbaññutaññāṇādayopi sabbe bhagavato	290	
PA_anya-e01_04n:290_3	guṇavisesā asekkhaphalavimokkhantikā eva.	290	
PA_anya-e01_04n:291	Paññābhūmi-mūla-sarīravavatthānavaṇṇanā	29	
PA_anya-e01_04n:292_0	430. Imāya paññāyāti vipassanāpaññāya. Bhūmi sallakkhaṇādiggahaṇavasena pavattiṭṭhānabhāvato.	292	
PA_anya-e01_04n:292_1	Ādi-saddena āhārādīnaṃ saṅgaho daṭṭhabbo. Kasmā panete evaṃ bahudhammā bhūmibhāvena	292	
PA_anya-e01_04n:292_2	gayhanti, nanu khandhādīsu ekenāpi atthasiddhi hotīti? Na, tividhasattānuggahatthaṃ	292	
PA_anya-e01_04n:292_3	khandhādittayaggahaṇaṃ kattabbaṃ, aññathā sabbasādhāraṇo anuggaho na kato siyā. Tividhā	292	
PA_anya-e01_04n:292_4	hi sattā rūpasammūḷhā arūpasammūḷhā ubhayasammūḷhāti. Tesu ye arūpasammūḷhā, tadatthaṃ	292	
PA_anya-e01_04n:292_5	khandhānaṃ gahaṇaṃ arūpadhammānaṃ catudhā vibhattattā. Ye rūpasammūḷhā, tadatthaṃ	292	
PA_anya-e01_04n:292_6	āyatanānaṃ rūpadhammānaṃ addhekādasadhā vibhattattā. Ye pana ubhayasammūḷhā, tadatthaṃ	292	
PA_anya-e01_04n:292_7	dhātūnaṃ ubhayesampi vibhattattā. Tathā indriyabhedena tikkhindriyā majjhimindriyā	292	
PA_anya-e01_04n:292_8	mudindriyā, saṃkhittarucī majjhimarucī vitthārarucīti ca tividhā sattā, tesampi atthāya	292	
PA_anya-e01_04n:292_9	yathākkamaṃ khandhādiggahaṇaṃ katanti yojetabbaṃ. Indriyaggahaṇaṃ pana kāmaṃ ete	292	
PA_anya-e01_04n:292_10	dhammā issarā viya sahajātadhammesu issariyaṃ ādhipaccaṃ pavattenti, taṃ pana nesaṃ	2921	
PA_anya-e01_04n:292_11	dhammasabhāvasiddhaṃ, na ettha kassaci vasībhāvo “suññā ete avasavattino”ti anattalakkhaṇassa	2921	
PA_anya-e01_04n:292_12	sukhaggahaṇatthaṃ. Taṃ panetaṃ catubbidhampi pavattinivattitadubhayahetuvasena diṭṭhameva	2921	
PA_anya-e01_04n:292_13	upakārāvahaṃ, na aññathāti saccādidvayaṃ gahitaṃ. Ādi-saddena gahitadhammesupi ayaṃ	2921	
PA_anya-e01_04n:292_14	nayo netabbo. Mūlaṃ patiṭṭhābhāvato. Sati hi sīlavisuddhiyaṃ, cittavisuddhiyañca	2921	
PA_anya-e01_04n:292_15	ayaṃ paññā mūlajātā hoti, nāsatīti. Sarīraṃ paribrūhetabbato. Imissā hi paññāya santānavasena	2921	
PA_anya-e01_04n:292_16	pavattamānāya pādapāṇisīsaṭṭhāniyā diṭṭhivisuddhiādikā imā pañca visuddhiyo avayavena	2921	
PA_anya-e01_04n:292_17	samudāyūpalakkhaṇanayena “sarīra”nti veditabbā.	2921	
PA_anya-e01_04n:293_0	431. Pañca khandhāti ettha pañcāti gaṇanaparicchedo, tena na tato heṭṭhā, na uddhanti	293	
PA_anya-e01_04n:293_1	dasseti. Khandhāti paricchinnadhammanidassanaṃ. Yasmā cettha khandha-saddo rāsaṭṭho	293	
PA_anya-e01_04n:293_2	“mahāudakakkhandho”tiādīsu viya, tasmā atītādivibhāgabhinnaṃ sabbaṃ rūpaṃ rāsivasena	293	
PA_anya-e01_04n:293_3	buddhiyā ekajjhaṃ gahetvā “rūpameva khandho rūpakkhandho”ti samānādhikaraṇasamāso	293	
PA_anya-e01_04n:293_4	daṭṭhabbo. “Tīhi khandhehi iṇaṃ dassāmā”tiādīsu viya koṭṭhāsaṭṭhe pana khandha-sadde	293	
PA_anya-e01_04n:293_5	nibbānassāpi khandhantarabhāvo āpajjatīti? Nāpajjati atītādivibhāgābhāvato. Na hi	293	
PA_anya-e01_04n:293_6	ekassa niccassa sato nibbānassa atītādivibhāgo atthīti. Paṭhamenatthena rūparāsīti	293	
PA_anya-e01_04n:293_7	attho, dutiyena rūpakoṭṭhāsoti. Vedanākkhandhotiādīsupi eseva nayo. Kasmā panete	293	
PA_anya-e01_04n:293_8	khandhā pañceva vuttā iminā eva ca kamenāti? Bhājanabhojanabyañjanabhattakārakabhuñjakavikappadassanato,	293	
PA_anya-e01_04n:293_9	yathoḷārikayathāsaṃkilesūpadesato cāti veditabbaṃ. Vivādamūlahetubhāvaṃ saṃsārahetutaṃ,	293	
PA_anya-e01_04n:293_10	kammahetutañca cintetvā vedanāsaññā saṅkhārakkhandhato nīharitvā visuṃ khandhabhāvena desitā.	2931	
PA_anya-e01_04n:294	Rūpakkhandhakathāvaṇṇanā	29	
PA_anya-e01_04n:295_0	432. Tatthāti tesu pañcasu khandhesu. Yaṃ kiñcīti anavasesapariyādānaṃ. Ruppanalakkhaṇanti	295	
PA_anya-e01_04n:295_1	atippasaṅganiyamanaṃ. Yaṃ-saddena hi sanipātena kiṃ-saddena ca gahitena aniyamatthatāya	295	
PA_anya-e01_04n:295_2	atippasaṅge āpanne taṃ ruppanasaddo nivatteti, tena rūpassa anavasesapariggaho kato	295	
PA_anya-e01_04n:295_3	hoti. Sītādīhīti sītuṇhajighacchāpipāsādīhi. Hetuatthe cetaṃ karaṇavacanaṃ. Ruppanaṃ	295	
PA_anya-e01_04n:295_4	lakkhaṇaṃ etassāti ruppanalakkhaṇaṃ. Dhammo eva dhammajātaṃ. Ruppanañcettha sītādivirodhipaccayasannipāte	295	
PA_anya-e01_04n:295_5	visadisuppatti. Nanu ca arūpadhammānampi virodhipaccayasamāgame visadisuppatti labbhatīti?	295	
PA_anya-e01_04n:295_6	Saccaṃ labbhati, na pana vibhūtataraṃ. Vibhūtataraṃ hettha ruppanaṃ adhippetaṃ sītādiggahaṇato.	295	
PA_anya-e01_04n:295_7	Yadi evaṃ, kathaṃ brahmaloke rūpasamaññā? Tatthāpi taṃsabhāvānativattanato hotiyeva	295	
PA_anya-e01_04n:295_8	rūpasamaññā, anuggāhakapaccayavasena vā. Virodhipaccayasannipāte yo attano santāne	295	
PA_anya-e01_04n:295_9	bhinne bhijjamānasseva visadisuppattihetubhāvo, taṃ ruppananti aññe. Imasmiṃ pakkhe	295	
PA_anya-e01_04n:295_10	rūpayati vikāraṃ āpādetīti rūpaṃ, purimapakkhe pana ruppatīti. Saṅghaṭṭanena vikārāpattiyaṃ	2951	
PA_anya-e01_04n:295_11	ruppanasaddo niruḷhoti keci. Imasmiṃ pakkhe arūpadhammesu rūpasamaññāya pasaṅgo eva	2951	
PA_anya-e01_04n:295_12	natthi saṅghaṭṭanābhāvato. Paṭighāto ruppananti apare. Sabbaṃ taṃ ekato katvāti rāsaṭṭhaṃ	2951	
PA_anya-e01_04n:295_13	hadaye ṭhapetvā vadati.	2951	
PA_anya-e01_04n:296	Bhūtopādāyabhedatoti ettha tadadhīnavuttitāya bhavati ettha upādāyarūpanti bhūtaṃ. Bhūtāni upādiyateva, na pana sayaṃ tehi, aññehi vā upādīyatīti upādāyaṃ.	29	
PA_anya-e01_04n:297_0	Kāmaṃ catudhātuvavatthāne vacanatthāditopi bhūtāni vibhāvitāneva, sabhāvadhammānaṃ	297	
PA_anya-e01_04n:297_1	pana lakkhaṇādivibhāvanāti katvā vuttaṃ “lakkhaṇarasapaccupaṭṭhānāni catudhātuvavatthāne	297	
PA_anya-e01_04n:297_2	vuttānī”ti. Tattha padaṭṭhānassa avuttattā āha “padaṭṭhānato panā”tiādi. Avacanañca	297	
PA_anya-e01_04n:297_3	tassa tassatthassa paccayatoti ettha pakārantarena vibhāvitattāti daṭṭhabbaṃ. Sabbāpīti	297	
PA_anya-e01_04n:297_4	catassopi dhātuyo. Āposaṅgahitāya tejonupālitāya vāyovitthambhitāya eva pathavīdhātuyā	297	
PA_anya-e01_04n:297_5	pavatti, na aññathāti sā sesabhūtattayapadaṭṭhānā, evamitarāpīti āha “avasesadhātuttayapadaṭṭhānā”ti.	297	
PA_anya-e01_04n:298_0	Catuvīsatividhanti gaṇanaparicchedo balarūpādīnaṃ paṭisedhanattho. Tattha yaṃ vattabbaṃ,	298	
PA_anya-e01_04n:298_1	taṃ parato āvi bhavissati. Cakkhatīti cakkhu, viññāṇādhiṭṭhitaṃ rūpaṃ assādentaṃ	298	
PA_anya-e01_04n:298_2	viya hotīti attho. Cakkhatīti hi ayaṃ cakkhati-saddo “madhuṃ cakkhati, byañjanaṃ	298	
PA_anya-e01_04n:298_3	cakkhatī”tiādīsu viya assādanattho. Vuttañhetaṃ “cakkhuṃ kho, māgaṇḍiya, rūpārāmaṃ	298	
PA_anya-e01_04n:298_4	rūparataṃ rūpasamudita”nti. Aṭṭhakathāyampi vuccati “rūpesu āviñchanarasa”nti. Satipi	298	
PA_anya-e01_04n:298_5	sotādīnaṃ saddārammaṇādibhāve niruḷhattā dassane eva cakkhu-saddo pavattati padumādīsu	298	
PA_anya-e01_04n:298_6	paṅkajādisaddā viyāti daṭṭhabbaṃ. Atha vā cakkhatīti viññāṇādhiṭṭhitaṃ samavisamaṃ	298	
PA_anya-e01_04n:298_7	ācikkhantaṃ viya abhibyattaṃ vadantaṃ viya hotīti attho. Aṭṭhakathāyaṃ pana “vibhāveti	298	
PA_anya-e01_04n:298_8	cā”ti vuttaṃ. Taṃ anekatthattā dhātūnaṃ vibhāvanatthatāpi cakkhati-saddassa sambhavatīti	298	
PA_anya-e01_04n:298_9	katvā vuttaṃ. Suṇāti etena, viññāṇādhiṭṭhitaṃ sayaṃ vā suṇātīti sotaṃ. Ghāyati etena,	298	
PA_anya-e01_04n:298_10	sayaṃ vā ghāyatīti ghānaṃ. Rasaggahaṇamūlakattā ajjhoharaṇassa jīvitanimittaṃ āhāraraso	2981	
PA_anya-e01_04n:298_11	jīvitaṃ, tasmiṃ ninnatāya taṃ avhāyatīti jivhā niruttinayena. Kucchitānaṃ sāsavadhammānaṃ	2981	
PA_anya-e01_04n:298_12	āyo uppattiṭṭhānanti kāyo anuttariyahetubhāvaṃ anāgacchantesu kāmarāganidānakammajanitesu,	2981	
PA_anya-e01_04n:298_13	kāmarāgassa ca visesapaccayesu ghānajivhākāyesu kāyassa visesato sāsavapaccayattā.	2981	
PA_anya-e01_04n:298_14	Tena hi phoṭṭhabbasukhaṃ assādentā sattā methunampi sevanti. Kāyindriyavatthukā vā	2981	
PA_anya-e01_04n:298_15	cattāro khandhā balavakāmāsavādihetubhāvato visesena sāsavāti kucchitānaṃ sāsavadhammānaṃ	2981	
PA_anya-e01_04n:298_16	āyoti kāyo vutto. Vaṇṇavikāraṃ āpajjamānaṃ hadayaṅgatabhāvaṃ rūpayatīti rūpaṃ, rūpamiva	2981	
PA_anya-e01_04n:298_17	pakāsaṃ karoti saviggahamiva dassetīti attho. Anekatthattā vā dhātūnaṃ pakāsanattho	2981	
PA_anya-e01_04n:298_18	eva rūpasaddo daṭṭhabbo. Sappatīti saddo, udāharīyati, sakehi vā paccayehi sappīyati	2981	
PA_anya-e01_04n:298_19	sotaviññeyyabhāvaṃ upanīyatīti attho. Gandhayatīti gandho, attano vatthuṃ sūcayati	2981	
PA_anya-e01_04n:298_20	apākaṭaṃ “idaṃ sugandhaṃ, duggandha”nti pakāseti, paṭicchannaṃ vā pupphaphalādiṃ	2982	
PA_anya-e01_04n:298_21	“idamettha atthī”ti pesuññaṃ karontaṃ viya hotīti attho. Rasanti taṃ sattāti raso, asādentīti attho.	2982	
PA_anya-e01_04n:299_0	Itthiyāva indriyaṃ itthindriyaṃ, tathā purisindriyaṃ. Jīvanti tena sahajātadhammāti	299	
PA_anya-e01_04n:299_1	jīvitaṃ, tadeva indriyaṃ jīvitindriyaṃ. Hadayañca taṃ vatthu ca, hadayassa vā manoviññāṇassa	299	
PA_anya-e01_04n:299_2	vatthu hadayavatthu. Copanakāyabhāvato kāyo ca so adhippāyaviññāpanato viññatti cāti	299	
PA_anya-e01_04n:299_3	kāyaviññatti. Copanavācābhāvato, adhippāyaviññāpanato ca vacī ca sā viññatti cāti	299	
PA_anya-e01_04n:299_4	vacīviññatti. Viggahābhāvato na kassati, kasituṃ chindituṃ na sakkā, na vā kāsati	299	
PA_anya-e01_04n:299_5	dibbatīti akāsaṃ, akāsameva ākāsaṃ, tadeva nissattanijjīvaṭṭhena ākāsadhātu. Rūpassāti	299	
PA_anya-e01_04n:299_6	nipphannarūpassa. Lahubhāvo lahutā. Sayaṃ anipphannatāya “rūpassā”ti visesitaṃ. Esa	299	
PA_anya-e01_04n:299_7	nayo sesesupi. Ayaṃ pana viseso – kammani sādhu kammaññaṃ, tassa bhāvo kammaññatā.	299	
PA_anya-e01_04n:299_8	Paṭhamaṃ, upari ca cayo pavatti upacayo. Pubbāparavasena sambandhā tati pavatti santati.	299	
PA_anya-e01_04n:299_9	Aniccassa vināsino bhāvo aniccatā. Kabalaṃ karīyatīti kabaḷīkāro. Āharatīti āhāro.	299	
PA_anya-e01_04n:299_10	Evaṃ tāva upādāyarūpaṃ saddatthato veditabbaṃ.	2991	
PA_anya-e01_04n:300_0	Kamato pana sabbesaṃ rūpadhammānaṃ nissayabhāvena mūlabhūtattā paṭhamaṃ bhūtarūpāni	300	
PA_anya-e01_04n:300_1	uddiṭṭhāni. Itaresu ajjhattikabhāvena attabhāvasamaññāya mūlabhāvato cakkhādīni pañca	300	
PA_anya-e01_04n:300_2	ādito uddiṭṭhāni. Tesaṃ visayīnaṃ ime visayāti dassetuṃ rūpādīni cattāri uddiṭṭhāni.	300	
PA_anya-e01_04n:300_3	Phoṭṭhabbaṃ pana anupādārūpattā, bhūtaggahaṇena gahitattā ca idha na gahitaṃ. Svāyaṃ	300	
PA_anya-e01_04n:300_4	attabhāvo imehi “itthī”ti vā “puriso”ti vā saṅkhaṃ gacchatīti dassanatthaṃ tadanantaraṃ	300	
PA_anya-e01_04n:300_5	itthipurisindriyadvayaṃ uddiṭṭhaṃ. “Iminā jīvatī”ti vohāraṃ labbhatīti dassanatthaṃ	300	
PA_anya-e01_04n:300_6	tato jīvitindriyaṃ. Tassa imaṃ nissāya viññāṇappavattiyaṃ attahitādisiddhīti dassanatthaṃ	300	
PA_anya-e01_04n:300_7	hadayavatthu. Tassa imāsaṃ vasena sabbe kāyavacīpayogāti dassanatthaṃ viññattidvayaṃ.	300	
PA_anya-e01_04n:300_8	Imāya rūpakāyassa paricchedo, añjaso cāti dassanatthaṃ ākāsadhātu. Imehissa sukhappavatti,	300	
PA_anya-e01_04n:300_9	uppattiādayo cāti dassanatthaṃ lahutādayo. Sabbo cāyaṃ catusantatirūpasantāno iminā	300	
PA_anya-e01_04n:300_10	upatthambhīyatīti dassanatthaṃ ante kabaḷīkāro āhāro uddiṭṭhoti veditabbo.	3001	
PA_anya-e01_04n:301_0	433. Idāni yathāuddiṭṭhāni upādārūpāni lakkhaṇādito niddisituṃ “tattha rūpābhighātārahabhūtappasādalakkhaṇa”ntiādi	301	
PA_anya-e01_04n:301_1	āraddhaṃ. Tattha tatthāti tesu upādārūpesu. Rūpe, rūpassa vā abhighāto rūpābhighāto,	301	
PA_anya-e01_04n:301_2	taṃ arahatīti rūpābhighātāraho, rūpābhighāto hotu vā mā vā evaṃsabhāvo catunnaṃ bhūtānaṃ	301	
PA_anya-e01_04n:301_3	pasādo rūpābhighātārahabhūtappasādo, evaṃlakkhaṇaṃ cakkhūti attho. Yasmā paccayantarasahito	301	
PA_anya-e01_04n:301_4	eva cakkhupasādo rūpābhihananavasena pavattati, na kevalo. Tasmā taṃsabhāvatāva pamāṇaṃ,	301	
PA_anya-e01_04n:301_5	na rūpābhighātoti dassanatthaṃ rūpābhighātārahatā vuttā yathā vipākārahaṃ kusalākusalanti.	301	
PA_anya-e01_04n:301_6	Abhighāto ca visayavisayīnaṃ aññamaññaṃ abhimukhībhāvo yogyadesāvaṭṭhānaṃ abhighāto	301	
PA_anya-e01_04n:301_7	viyāti katvā. So rūpe cakkhussa, rūpassa vā cakkhumhi hoti. Tenāha “yaṃ cakkhu anidassanaṃ	301	
PA_anya-e01_04n:301_8	sappaṭighaṃ rūpamhi sanidassanamhi sappaṭighamhi paṭihaññi vā”ti, “yamhi cakkhumhi	301	
PA_anya-e01_04n:301_9	anidassanamhi sappaṭighamhi rūpaṃ sanidassanaṃ sappaṭighaṃ paṭihaññi vā paṭihaññati	301	
PA_anya-e01_04n:301_10	vā”ti ca ādi. Paripuṇṇāparipuṇṇāyatanattabhāvanibbattakassa kammassa nidānabhūtā	3011	
PA_anya-e01_04n:301_11	kāmataṇhā, rūpataṇhā ca tadāyatanikabhavapatthanābhāvato daṭṭhukāmatādivohāraṃ arahatīti	3011	
PA_anya-e01_04n:301_12	dutiyanayo sabbattha vutto. Tattha daṭṭhukāmatānidānakammaṃ samuṭṭhānaṃ etesanti	3011	
PA_anya-e01_04n:301_13	daṭṭhukāmatānidānakammasamuṭṭhānāni. Evaṃvidhānaṃ bhūtānaṃ pasādo daṭṭhukāmatā…pe…	3011	
PA_anya-e01_04n:301_14	pasādo, evaṃlakkhaṇaṃ cakkhu. Tassa tassa hi bhavassa mūlakāraṇabhūtā taṇhā tasmiṃ	3011	
PA_anya-e01_04n:301_15	tasmiṃ bhave uppajjanārahāyatanavisayāpi nāma hotīti kāmataṇhādīnaṃ daṭṭhukāmatādivohārārahatā vuttā.	3011	
PA_anya-e01_04n:302_0	Daṭṭhukāmatāti hi daṭṭhumicchā, rūpataṇhāti attho. Ettha ca daṭṭhukāmatāya, sesānañca	302	
PA_anya-e01_04n:302_1	taṃtaṃattabhāvanibbattakakammāyūhanakkhaṇato sati purimanibbattiyaṃ vattabbaṃ natthi,	302	
PA_anya-e01_04n:302_2	asati pana maggena asamugghātitabhāvoyeva kāraṇanti daṭṭhabbaṃ. Yato maggena asamucchinnaṃ	302	
PA_anya-e01_04n:302_3	kāraṇalābhe sati uppajjitvā attano phalassa paccayabhāvūpagamanato vijjamānamevāti	302	
PA_anya-e01_04n:302_4	uppannatā atthitā pariyāyehi vuccati “ariyaṃ aṭṭhaṅgikaṃ maggaṃ bhāvento ariyaṃ aṭṭhaṅgikaṃ	302	
PA_anya-e01_04n:302_5	maggaṃ bahulīkaronto uppannuppanne pāpake akusale dhamme antarāyeva antaradhāpetī”ti,	302	
PA_anya-e01_04n:302_6	“santaṃ vā ajjhattaṃ kāmacchandaṃ ‘atthi me ajjhattaṃ kāmacchando’ti pajānātī”ti ca evamādīsu.	302	
PA_anya-e01_04n:303_0	Rūpesu puggalassa, viññāṇassa vā āviñchanarasaṃ. Ādhārabhāvapaccupaṭṭhānaṃ nissayapaccayabhāvato.	303	
PA_anya-e01_04n:303_1	Daṭṭhukāmatānidānakammajabhūtapadaṭṭhānaṃ yesaṃ bhūtānaṃ pasādo, tevassa āsannakāraṇanti	303	
PA_anya-e01_04n:303_2	katvā. Ettha ca taṃtaṃattabhāvanipphādakasādhāraṇakammavasena purimaṃ cakkhulakkhaṇaṃ	303	
PA_anya-e01_04n:303_3	vuttaṃ kāraṇavisesassa anāmaṭṭhattā. “Evarūpaṃ nāma me cakkhu hotū”ti evaṃ nibbattitaāveṇikakammavasena	303	
PA_anya-e01_04n:303_4	dutiyanti vadanti. Satipi pana pañcannaṃ pasādabhāvasāmaññe savisayāvabhāsanasaṅkhātassa	303	
PA_anya-e01_04n:303_5	pasādabyāpārassa vasena purimaṃ vuttaṃ. Pasādakāraṇassa satipi kammabhāvasāmaññe,	303	
PA_anya-e01_04n:303_6	ekatte vā attano kāraṇabhedena bhedadassanavasena dutiyanti daṭṭhabbaṃ. Sotādīnaṃ	303	
PA_anya-e01_04n:303_7	lakkhaṇādīsu vuttanayeneva attho veditabbo.	303	
PA_anya-e01_04n:304_0	Etthāha – cakkhādīnaṃ indriyānaṃ kiṃ ekakammunā uppatti, udāhu nānākammunāti? Ubhayathāpīti	304	
PA_anya-e01_04n:304_1	porāṇā. Tattha nānākammunā tāva uppattiyaṃ cakkhādīnaṃ visese vattabbaṃ natthi kāraṇassa	304	
PA_anya-e01_04n:304_2	bhinnattā. Ekakammunā pana uppattiyaṃ kathaṃ nesaṃ visesoti? Kāraṇassa bhinnattā	304	
PA_anya-e01_04n:304_3	eva. Taṃtaṃbhavapatthanābhūtā hi taṇhā taṃtaṃbhavapariyāpannāyatanābhilāsatāya sayaṃ	304	
PA_anya-e01_04n:304_4	vicittarūpā upanissayabhāvena taṃtaṃbhavanibbattakakammassa vicittabhedataṃ vidahati.	304	
PA_anya-e01_04n:304_5	Yato tadāhitavisesaṃ taṃ tathārūpasamatthatāyogenānekarūpāpannaṃ viya anekaṃ visiṭṭhasabhāvaṃ	304	
PA_anya-e01_04n:304_6	phalaṃ nibbatteti. Na cettha samatthatā samatthabhāvato aññā veditabbā kāraṇavisesena	304	
PA_anya-e01_04n:304_7	āhitavisesassa visiṭṭhaphalanipphādanayogyatāmattato. Ayañca ekassapi kammassa anekindriyahetutāvisesayogo	304	
PA_anya-e01_04n:304_8	yuttito, āgamanato ca parato āgamissati. Apica ekasseva kusalacittassa soḷasādivipākacittanibbattihetutā	304	
PA_anya-e01_04n:304_9	vuccati. Lokepi ekasseva sālibījassa paripuṇṇāparipuṇṇataṇḍulaātaṇḍulaphalanibbattihetutā	304	
PA_anya-e01_04n:304_10	dissateva, kiṃ vā etāya yutticintāya. Yato kammaphalaṃ cakkhādīni, kammavipāko ca	3041	
PA_anya-e01_04n:304_11	sabbaso buddhānaṃyeva ñāṇassa visayoti.	3041	
PA_anya-e01_04n:305_0	434. Kecīti mahāsaṅghikesu ekacce. Tesu hi vasudhammo evaṃ vadati “cakkhumhi tejo	305	
PA_anya-e01_04n:305_1	adhikaṃ, sote vāyu, ghāne pathavī, jivhāya āpo, kāye sabbepi samā”ti. Cakkhādīsu	305	
PA_anya-e01_04n:305_2	tejādiadhikatā nāma tannissayabhūtānaṃ tadadhikatāyāti dassento “tejādhikānaṃ bhūtānaṃ	305	
PA_anya-e01_04n:305_3	pasādo cakkhū”tiādimāha. Kāyo sabbesanti ko ettha viseso, nanu tejādiadhikānañca	305	
PA_anya-e01_04n:305_4	bhūtānaṃ pasādā sabbesaṃyevāti? Saccametaṃ, idaṃ pana “sabbesa”nti vacanaṃ samānānanti	305	
PA_anya-e01_04n:305_5	imamatthaṃ dīpeti anuvattamānassa ekadesādhikabhāvassa nivāraṇavasena vuttattā. Tejādīnaṃ	305	
PA_anya-e01_04n:305_6	hi paccekaṃ adhikabhāve viya dvinnaṃ, tiṇṇaṃ vā adhikabhāvepi yathāvuttādhikabhāveneva	305	
PA_anya-e01_04n:305_7	ekakādivasena labbhamānāya omattatāyapi kāyappasādo na hotīti pākaṭoyamattho. Tasmā	305	
PA_anya-e01_04n:305_8	catunnampi bhūtānaṃ samabhāvena kāyappasādo hotīti sabbasaddo idha samabhāvadīpako	305	
PA_anya-e01_04n:305_9	daṭṭhabbo. Tejādīnanti padīpasaṅkhātassa tejassa obhāsarūpena, vāyussa saddena, pathaviyā	305	
PA_anya-e01_04n:305_10	gandhena, kheḷasaṅkhātassa udakassa rasenāti purimavāde, pacchimavāde ca yathāyogaṃ	3051	
PA_anya-e01_04n:305_11	taṃtaṃbhūtaguṇehi anuggayhabhāvato, rūpādīnaṃ gahaṇe upakāritabbatoti attho. Ālokādisahakārīkāraṇasahitānaṃyeva	3051	
PA_anya-e01_04n:305_12	cakkhādīnaṃ rūpādiavabhāsanasamatthatā, vivarassa ca sotaviññāṇūpanissayabhāvo guṇoti	3051	
PA_anya-e01_04n:305_13	tesaṃ laddhi. Tejādīnaṃ viya pana vivarassa bhūtabhāvābhāvato yathāyoga-ggahaṇaṃ.	3051	
PA_anya-e01_04n:305_14	Atha vā rūpādayo viya vivarampi bhūtaguṇoti parādhippāye tejassa ālokarūpena, ākāsasaṅkhātassa	3051	
PA_anya-e01_04n:305_15	vivarassa saddena, vāyussa gandhena, udakassa rasena, pathaviyā phoṭṭhabbenāti evaṃ	3051	
PA_anya-e01_04n:305_16	yathāyogaṃ taṃtaṃbhūtaguṇehīti yojanā.	3051	
PA_anya-e01_04n:306_0	Rūpādīnaṃ adhikabhāvadassanatoti aggimhi rūpassa pabhassarassa, vāyumhi saddassa	306	
PA_anya-e01_04n:306_1	sabhāvena suyyamānassa, pathaviyā surabhiādino gandhassa, āpe ca rasassa madhurassāti	306	
PA_anya-e01_04n:306_2	imesaṃ visesayuttānaṃ dassanato “rūpādayo tesaṃ guṇā”ti paṭhamavādī āhāti. Tasseva	306	
PA_anya-e01_04n:306_3	“iccheyyāmā”tiādinā uttaramāha. Imināva upāyena dutiyavādinopi niggaho hotīti. Atha	306	
PA_anya-e01_04n:306_4	vā rūpādivisesaguṇehi tejaākāsapathavīāpavāyūhi cakkhādīni katānīti vadantassa kaṇādassa	306	
PA_anya-e01_04n:306_5	vādaṃ uddharitvā taṃ niggahetuṃ “athāpi vadeyyu”ntiādi vuttanti daṭṭhabbaṃ. Āsave	306	
PA_anya-e01_04n:306_6	upalabbhamānopi gandho pathaviyā āposaṃyuttāya kappāsato visadisāyāti na kappāsagandhassa	306	
PA_anya-e01_04n:306_7	adhikabhāvāpattīti ce? Na, anabhibhūtattā. Āsave hi udakasaṃyuttā pathavī udakena	306	
PA_anya-e01_04n:306_8	abhibhūtā, na kappāsapathavīti tassa eva gandhena adhikena bhavitabbaṃ. Uṇhodakasaṃyutto	306	
PA_anya-e01_04n:306_9	ca aggi upalabbhanīyo mahantoti katvā tassa phasso viya vaṇṇopi pabhassaro upalabbheyyāti	306	
PA_anya-e01_04n:306_10	uṇhodake vaṇṇato agginā anabhisambandhassa sītodakassa vaṇṇo parihāyetha. Tasmāti	3061	
PA_anya-e01_04n:306_11	etassa ubhayassa abhāvā. Tadabhāvena hi rūpādīnaṃ tejādivisesaguṇatā nivattitā. Tannivattanena	3061	
PA_anya-e01_04n:306_12	“tejādīnaṃ guṇehi rūpādīhi anuggayhabhāvato”ti idaṃ kāraṇaṃ nivattitanti evaṃ paramparāya	3061	
PA_anya-e01_04n:306_13	ubhayābhāvo visesaparikappanapahānassa kāraṇaṃ hotīti āha “tasmā pahāyeta”ntiādi.	3061	
PA_anya-e01_04n:306_14	Ekakalāpepi rūparasādayo visadisā, ko pana vādo nānākalāpe cakkhādayo bhūtavisesābhāvepīti	3061	
PA_anya-e01_04n:306_15	dassetuṃ rūparasādinidassanaṃ vuttaṃ.	3061	
PA_anya-e01_04n:307_0	Yadi bhūtaviseso natthi, kiṃ pana cakkhādivisesassa kāraṇanti taṃ dassetuṃ “yaṃ aññamaññassā”tiādi	307	
PA_anya-e01_04n:307_1	vuttaṃ. Ekampi kammaṃ pañcāyatanikattabhāvabhavappatthanānipphannaṃ cakkhādivisesahetutāya	307	
PA_anya-e01_04n:307_2	aññamaññassa asādhāraṇanti ca kammavisesoti ca vuttanti daṭṭhabbaṃ. Na hi taṃ yena	307	
PA_anya-e01_04n:307_3	visesena cakkhussa paccayo, teneva sotassa paccayo hoti indriyantarābhāvappattito.	307	
PA_anya-e01_04n:307_4	“Paṭisandhikkhaṇe mahaggatā cetanā kaṭattārūpānaṃ kammapaccayena paccayo”ti vacanena	307	
PA_anya-e01_04n:307_5	paṭisandhikkhaṇe vijjamānānaṃ sabbesaṃ kaṭattārūpānaṃ ekā cetanā kammapaccayo hotīti	307	
PA_anya-e01_04n:307_6	viññāyati. Nānācetanāya hi tadā indriyuppattiyaṃ sati parittena ca mahaggatena ca	307	
PA_anya-e01_04n:307_7	kammunā nibbattitaṃ kaṭattārūpaṃ āpajjeyyāti. Na cekā paṭisandhi anekakammanibbattā	307	
PA_anya-e01_04n:307_8	hotīti siddhamekena kammena anekindriyuppatti hotīti.	307	
PA_anya-e01_04n:308_0	435. Anallīno nissayo etassāti anallīnanissayo, rūpasaddasaṅkhāto visayo. Gandharasānaṃ	308	
PA_anya-e01_04n:308_1	nissayā ghānajivhānaṃ nissaye allīyantīti te nissayavasena allīnā. Phoṭṭhabbaṃ sayaṃ	308	
PA_anya-e01_04n:308_2	kāyanissayaallīnaṃ bhūtattā. Aparo nayo – cakkhusotāni appattavisayaggāhakāni sāntare,	308	
PA_anya-e01_04n:308_3	adhike ca visaye viññāṇuppattihetubhāvato. Sotampi sampattavisayaggāhīti keci. Yadi	308	
PA_anya-e01_04n:308_4	sotaṃ sampattaggāhi, cittajo saddo sotaviññāṇassa ārammaṇaṃ na siyā. Na hi bahiddhā	308	
PA_anya-e01_04n:308_5	cittasamuṭṭhānānaṃ uppatti atthi. Pāḷiyañca avisesena saddārammaṇassa sotaviññāṇārammaṇabhāvo	308	
PA_anya-e01_04n:308_6	vutto. Kiñca disādesavavatthānañca saddassa na siyā, attano visayipadesassa eva gahetabbato	308	
PA_anya-e01_04n:308_7	gandho viya. Tasmā yattha uppanno saddo, tattheva ṭhito. Sace sotapathe āpāthamāgacchati,	308	
PA_anya-e01_04n:308_8	nanu dūre ṭhitehi rajakādisaddā cirena suyyantīti? Na dūrāsannānaṃ yathāpākaṭe sadde	308	
PA_anya-e01_04n:308_9	gahaṇavisesato. Yathā hi dūrāsannānaṃ vacanasadde yathāpākaṭe gahaṇavisesato ākāravisesānaṃ	308	
PA_anya-e01_04n:308_10	aggahaṇaṃ, gahaṇañca hoti, evaṃ rajakādisaddepi āsannassa ādito pabhuti yāva avasānā	3081	
PA_anya-e01_04n:308_11	kamena pākaṭībhūte, dūrassa ca avasāne, majjhe vā piṇḍavasena pavattipākaṭībhūte	3081	
PA_anya-e01_04n:308_12	nicchayaggahaṇānaṃ sotaviññāṇavīthiyā parato pavattānaṃ visesato lahukaṃ suto “cirena	3081	
PA_anya-e01_04n:308_13	suto”ti adhimāno hoti. So pana saddo yattha uppanno, tannissitova attano vijjamānakkhaṇe	3081	
PA_anya-e01_04n:308_14	sotassa āpāthamāgacchati. Yadi saddassa bhūtaparamparāya samantato pavatti natthi,	3081	
PA_anya-e01_04n:308_15	kathaṃ paṭighosuppattīti? Dūre ṭhitopi saddo aññattha paṭighosuppattiyā, bhājanādicalanassa	3081	
PA_anya-e01_04n:308_16	ca ayokanto viya ayocalanassa paccayo hotīti daṭṭhabbaṃ.	3081	
PA_anya-e01_04n:309_0	436. Pubbe lakkhaṇādinā vibhāvitampi cakkhuṃ ṭhitaṭṭhānādito vibhāvetuṃ “cakkhu cetthā”tiādi	309	
PA_anya-e01_04n:309_1	āraddhaṃ. Tattha cakkhu sādhayamānaṃ tiṭṭhatīti sambandho. Ca-kāro byatirekattho,	309	
PA_anya-e01_04n:309_2	tenassa vuccamānameva visesaṃ joteti. Etthāti etesu yathāniddiṭṭhesu pañcasu upādārūpesu.	309	
PA_anya-e01_04n:309_3	“Sarīrasaṇṭhānuppattidese”ti etena avasesaṃ kaṇhamaṇḍalaṃ paṭikkhipati. Snehamiva	309	
PA_anya-e01_04n:309_4	satta akkhipaṭalāni byāpetvā ṭhitāheva attano nissayabhūtāhi catūhi dhātūhi katūpakāraṃ	309	
PA_anya-e01_04n:309_5	tannissiteheva āyuvaṇṇādīhi anupālitaṃ parivāritaṃ tisantatirūpasamuṭṭhāpakehi utucittāhārehi	309	
PA_anya-e01_04n:309_6	upatthambhiyamānaṃ tiṭṭhati. Sattaakkhipaṭalabyāpanavacaneneva cakkhussa anekakalāpagatabhāvaṃ	309	
PA_anya-e01_04n:309_7	dasseti. Pamāṇato ūkāsiramattanti ūkāsiramatte padese pavattanato vuttaṃ. Cakkhuviññāṇassa	309	
PA_anya-e01_04n:309_8	vatthubhāvaṃ nissayabhāvato āvajjanasampaṭicchanādīnaṃ tadārammaṇāvasānānaṃ dvārabhāvaṃ	309	
PA_anya-e01_04n:309_9	samavasaraṭṭhānato. Taṃ panetaṃ cakkhu adhiṭṭhānabhedato, tatthāpi paccekaṃ anekakalāpagatabhāvato	309	
PA_anya-e01_04n:309_10	anekampi samānaṃ sāmaññaniddesena āvajjanāya ekattā, ekasmiṃ khaṇe ekasseva ca kiccakarattā	3091	
PA_anya-e01_04n:309_11	ekaṃ katvā vuttaṃ. Evampi bahūsu kathamekasseva kiccakarattaṃ. Yaṃ tattha visadaṃ	3091	
PA_anya-e01_04n:309_12	hutvā rūpābhighātārahaṃ, taṃ viññāṇassa nissayo hotīti gahetabbaṃ. Phoṭṭhabbaviseso	3091	
PA_anya-e01_04n:309_13	viya kāyaviññāṇassa ārammaṇabhāve.	3091	
PA_anya-e01_04n:310	Manupassatīti ma-kāro padasandhikaro, atha vā manūti macco.	31	
PA_anya-e01_04n:311	Aṅgulivedhakaṃ aṅgulīyakaṃ.	31	
PA_anya-e01_04n:312_0	Visamajjhāsayatāya cakkhu vammikachiddābhiratasappo viya, bilajjhāsayatāya sotaṃ	312	
PA_anya-e01_04n:312_1	udakabilābhiratakumbhīlo viya, ākāsajjhāsayatāya ghānaṃ ajaṭākāsābhiratapakkhī viya,	312	
PA_anya-e01_04n:312_2	gāmajjhāsayatāya jivhā gāmābhiratakukkuro viya, upādinnakajjhāsayatāya kāyo āmakasusānābhiratasiṅgālo	312	
PA_anya-e01_04n:312_3	viya passitabboti dassento “vammi…pe… daṭṭhabbā”ti āha. Visamajjhāsayatā ca cakkhussa	312	
PA_anya-e01_04n:312_4	visamajjhāsayaṃ viya hotīti katvā vuttā, cakkhumato vā puggalassa ajjhāsayavasena	312	
PA_anya-e01_04n:312_5	cakkhu visamajjhāsayaṃ daṭṭhabbaṃ. Esa nayo sesesupi. Sabbopi ca yathāvutto papañco	312	
PA_anya-e01_04n:312_6	sotādīsupi yathārahaṃ veditabbo.	312	
PA_anya-e01_04n:313_0	437. Cakkhumhi, cakkhussa vā paṭihananaṃ cakkhupaṭihananaṃ, taṃ lakkhaṇaṃ etassāti	313	
PA_anya-e01_04n:313_1	cakkhupaṭihananalakkhaṇaṃ. Paṭihananañcettha yathāvutto abhighātova. Visayabhāvo	313	
PA_anya-e01_04n:313_2	ārammaṇapaccayatā. Kāmaṃ sā eva gocaratā, tathāpi visayagocarānaṃ ayaṃ viseso – anaññatthabhāvo,	313	
PA_anya-e01_04n:313_3	tabbahulacāritā ca cakkhuviññāṇassa. Visayabhāve cassa yaṃ vattabbaṃ, taṃ parato	313	
PA_anya-e01_04n:313_4	āvi bhavissati. Yattha pana kāyaviññattiādike.	313	
PA_anya-e01_04n:314_0	438. Itthiyā bhāvo, “itthī”ti vā bhavati etena cittaṃ, abhidhānañcāti itthibhāvo,	314	
PA_anya-e01_04n:314_1	taṃ lakkhaṇaṃ etassāti itthibhāvalakkhaṇaṃ. Tato eva “itthī”ti taṃsahitaṃ santānaṃ	314	
PA_anya-e01_04n:314_2	pakāsentaṃ viya hotīti vuttaṃ “itthīti pakāsanarasa”nti. Vaṭṭaṃsatā avisadahatthapādāditā	314	
PA_anya-e01_04n:314_3	ca itthiliṅgaṃ. Thanamaṃsāvisadatā, nimmassudāṭhitā, kesabandhanaṃ, vatthaggahaṇañca	314	
PA_anya-e01_04n:314_4	“itthī”ti sañjānanassa paccayabhāvato itthinimittaṃ. Daharakālepi suppakamusalakādīhi	314	
PA_anya-e01_04n:314_5	kīḷā, mattikatakkena suttakantanādi ca itthikuttaṃ, itthikiriyāti attho. Avisadaṭṭhānagamanādiko	314	
PA_anya-e01_04n:314_6	ākāro itthākappo. Aparo nayo – itthīnaṃ muttakaraṇaṃ itthiliṅgaṃ. Sarādhippāyā itthinimittaṃ.	314	
PA_anya-e01_04n:314_7	Avisadaṭṭhānagamananisajjākhādanabhojanādikā itthikuttaṃ. Itthisaṇṭhānaṃ itthākappo.	314	
PA_anya-e01_04n:314_8	Imāni ca itthiliṅgādīni yathāsakaṃ kammādinā paccayena uppajjamānānipi yebhuyyena	314	
PA_anya-e01_04n:314_9	itthindriyasahite eva santāne taṃtadākārāni hutvā uppajjantīti itthindriyaṃ tesaṃ	314	
PA_anya-e01_04n:314_10	kāraṇanti katvā vuttaṃ “itthiliṅganimittakuttākappānaṃ kāraṇabhāvapaccupaṭṭhāna”nti.	3141	
PA_anya-e01_04n:314_11	Itthiliṅgādīsu eva ca kāraṇabhāvasaṅkhātena adhipatibhāvena tassa indriyatā vuttā,	3141	
PA_anya-e01_04n:314_12	indriyasahite santāne itthiliṅgādiākārarūpapaccayānaṃ aññathā anuppādanato, itthiggahaṇassa	3141	
PA_anya-e01_04n:314_13	ca tesaṃ rūpānaṃ paccayabhāvato.	3141	
PA_anya-e01_04n:315_0	Yasmā pana bhāvadasakepi rūpānaṃ itthindriyaṃ na janakaṃ, nāpi anupālakaṃ, upatthambhakaṃ	315	
PA_anya-e01_04n:315_1	vā, na ca aññesaṃ kalāparūpānaṃ, tasmā taṃ jīvitindriyaṃ viya sakalāparūpānaṃ, āhāro	315	
PA_anya-e01_04n:315_2	viya vā kalāpantararūpānañca “indriyaatthiavigatapaccayo”ti pāḷiyaṃ na vuttaṃ. Yasmā	315	
PA_anya-e01_04n:315_3	ca paccayantarādhīnāni liṅgādīni, tasmā yatthassa ādhipaccaṃ, taṃsadisesu matacittakatarūpesupi	315	
PA_anya-e01_04n:315_4	taṃsaṇṭhānatā dissati. Esa nayo purisindriyepi. Yaṃ panettha visadisaṃ, taṃ vuttanayānusārena	315	
PA_anya-e01_04n:315_5	veditabbaṃ. Tayidaṃ dvayaṃ yasmā ekasmiṃ santāne saha na pavattati “yassa itthindriyaṃ	315	
PA_anya-e01_04n:315_6	uppajjati, tassa purisindriyaṃ uppajjatīti? No”tiādi vacanato, tasmā ubhatobyañjanakassāpi	315	
PA_anya-e01_04n:315_7	ekasmiṃ khaṇe ekameva hotīti veditabbaṃ. Ye pana “sarīrekadesavutti bhāvarūpa”nti	315	
PA_anya-e01_04n:315_8	vadanti, tesampi taṃ micchāti dassetuṃ “tadubhayampi…pe… byāpakamevā”ti vatvā yadi	315	
PA_anya-e01_04n:315_9	evaṃ kāyappasādena saṅkaro siyāti āsaṅkaṃ nivattento “na ca kāyappasādenā”tiādimāha.	315	
PA_anya-e01_04n:315_10	Tassattho – yadipi sakalasarīrabyāpitāya kāyappasādena aṭṭhitokāse ṭhitanti vattabbataṃ	3151	
PA_anya-e01_04n:315_11	nāpajjati, tena pana bhinnanissayattā ṭhitokāse ṭhitantipi vattabbataṃ nāpajjatīti	3151	
PA_anya-e01_04n:315_12	ayameva cettha nippariyāyakathā. “Rūparasādayo viyā”ti etena samānanissayesupi nāma	3151	
PA_anya-e01_04n:315_13	saṅkaro natthi lakkhaṇabhedato, kimaṅgaṃ pana bhinnanissayasabhāvesūti dasseti.	3151	
PA_anya-e01_04n:316_0	439. Sahajarūpānupālanalakkhaṇanti attanā sahajātarūpānaṃ anupālanalakkhaṇaṃ. Jīvitindriyassa	316	
PA_anya-e01_04n:316_1	ekantakammajattā sahaja-ggahaṇeneva anupāletabbānampi kammajabhāvo siddhoti kammaja-ggahaṇaṃ	316	
PA_anya-e01_04n:316_2	na kataṃ. Yathāsakaṃ khaṇamattaṭṭhāyinopi kammajarūpassa pavattihetubhāvena taṃ anupālakaṃ,	316	
PA_anya-e01_04n:316_3	tasmā sahajarūpānupālanalakkhaṇaṃ. Na hi kammajānaṃ kammaṃyeva ṭhitihetu bhavituṃ	316	
PA_anya-e01_04n:316_4	arahati āhārajādīnaṃ āhārādi viya. Kiṃ kāraṇā? Taṅkhaṇābhāvato. Tesanti sahajarūpānaṃ.	316	
PA_anya-e01_04n:316_5	Pavattanaṃ yāpanaṃ. Ṭhapanaṃ ṭhitihetutā. Attanā anupālanavasena yāpetabbāni pavattetabbāni	316	
PA_anya-e01_04n:316_6	bhūtāni etassa padaṭṭhānanti yāpayitabbabhūtapadaṭṭhānaṃ. Anupālanalakkhaṇādimhīti	316	
PA_anya-e01_04n:316_7	ādi-saddena pavattanarasādimeva saṅgaṇhāti. Atthikkhaṇeyevāti anupāletabbānaṃ atthikkhaṇeyeva.	316	
PA_anya-e01_04n:316_8	Asati anupāletabbe uppalādimhi kiṃ udakaṃ anupāleyya. Yadi kammajānaṃ ṭhitihetumantarena	316	
PA_anya-e01_04n:316_9	ṭhiti na hoti, jīvitindriyassa ko ṭhitihetūti āha “saya”ntiādi. Yadi kammajānaṃ ṭhānaṃ	316	
PA_anya-e01_04n:316_10	jīvitindriyapaṭibaddhaṃ, atha kasmā sabbakālaṃ na ṭhapetīti āha “na bhaṅgato”tiādi.	3161	
PA_anya-e01_04n:316_11	Tassa tassa anupālanādikassa sādhanato. Taṃ sādhanañca jīvamānatāvisesassa paccayabhāvato.	3161	
PA_anya-e01_04n:316_12	Indriyabaddharūpassa hi matarūpato kammajassa, tadanubandhabhūtassa ca utusamuṭṭhānādito	3161	
PA_anya-e01_04n:316_13	jīvitindriyakato viseso, na kevalaṃ khaṇaṭṭhitiyā eva, pabandhānupacchedassāpi jīvitindriyaṃ	3161	
PA_anya-e01_04n:316_14	kāraṇanti daṭṭhabbaṃ, itarathā āyukkhayato maraṇaṃ na yujjeyyāti.	3161	
PA_anya-e01_04n:317_0	440. Manodhātumanoviññāṇadhātūnaṃ nissayalakkhaṇaṃ hadayavatthūti kathametaṃ viññātabbanti?	317	
PA_anya-e01_04n:317_1	Āgamato, yuttito ca. “Yaṃ rūpaṃ nissāya manodhātu ca manoviññāṇadhātu ca pavattanti,	317	
PA_anya-e01_04n:317_2	taṃ rūpaṃ manodhātuyā ca manoviññāṇadhātuyā ca taṃsampayuttakānañca dhammānaṃ nissayapaccayena	317	
PA_anya-e01_04n:317_3	paccayo”ti evamādi āgamo. Yadi evaṃ, kasmā rūpakaṇḍe taṃ na vuttanti? Tattha avacanaṃ	317	
PA_anya-e01_04n:317_4	aññakāraṇaṃ. Kiṃ pana tanti? Desanābhedo. Yathā hi cakkhuviññāṇādīni ekantato cakkhādinissayāni,	317	
PA_anya-e01_04n:317_5	na evaṃ manoviññāṇaṃ ekantena hadayavatthunissayaṃ. Nissitavasena ca vatthudukādidesanā	317	
PA_anya-e01_04n:317_6	pavattā “atthi rūpaṃ cakkhuviññāṇassa vatthu, atthi rūpaṃ cakkhuviññāṇassa na vatthū”tiādinā.	317	
PA_anya-e01_04n:317_7	Yampi ekantato hadayavatthunissayaṃ, tassa vasena “atthi rūpaṃ manoviññāṇassa vatthū”tiādinā	317	
PA_anya-e01_04n:317_8	dukādīsu vuccamānesupi na tadanuguṇā ārammaṇadukādayo sambhavanti. Na hi “atthi rūpaṃ	317	
PA_anya-e01_04n:317_9	manoviññāṇassa ārammaṇaṃ, atthi rūpaṃ na manoviññāṇassa ārammaṇa”nti sakkā vattunti	317	
PA_anya-e01_04n:317_10	vatthārammaṇadukā bhinnagatikā siyunti ekarasā desanā na bhaveyya. Ekarasañca desanaṃ	3171	
PA_anya-e01_04n:317_11	desetuṃ idha satthu ajjhāsayo. Tasmā tattha hadayavatthu na vuttaṃ, na alabbhamānattāti daṭṭhabbaṃ.	3171	
PA_anya-e01_04n:318_0	Yutti pana evaṃ veditabbā – nipphannaupādāyarūpanissayaṃ dhātudvayaṃ pañcavokārabhave.	318	
PA_anya-e01_04n:318_1	Tattha rūpāyatanādīnaṃ, ojāya ca indriyabaddhato bahipi pavattidassanato na taṃnissayatā	318	
PA_anya-e01_04n:318_2	yujjati, itthipurisindriyānampi tadubhayarahitepi santāne dhātudvayadassanato na	318	
PA_anya-e01_04n:318_3	taṃnissayatā yujjati, jīvitindriyassāpi aññakiccaṃ vijjatīti na taṃnissayatā yujjati	318	
PA_anya-e01_04n:318_4	evāti pārisesato hadayavatthu, tesaṃ nissayoti viññāyati. Sakkā hi vattuṃ nipphannaupādāyarūpanissayaṃ	318	
PA_anya-e01_04n:318_5	dhātudvayaṃ pañcavokārabhave rūpapaṭibaddhavuttibhāvato. Yaṃ yañhi rūpapaṭibaddhavutti,	318	
PA_anya-e01_04n:318_6	taṃ taṃ nipphannaupādāyarūpanissayaṃ diṭṭhaṃ yathā “cakkhuviññāṇadhātū”ti. “Pañcavokārabhave”ti	318	
PA_anya-e01_04n:318_7	ca visesanaṃ manoviññāṇadhātuvasena kataṃ. Manodhātu pana catuvokārabhave nattheva.	318	
PA_anya-e01_04n:318_8	Nanu ca indriyanissayatāyapi sādhanato viruddho hetu āpajjatīti? Na diṭṭhabādhanato.	318	
PA_anya-e01_04n:318_9	Diṭṭhaṃ hetaṃ cakkhuviññāṇassa viya dhātudvayassa vatthuno mandatikkhādiananuvidhānaṃ.	318	
PA_anya-e01_04n:318_10	Tathā hissa pāḷiyaṃ indriyapaccayatā na vuttā. Tena tadanuvidhānasaṅkhātā indriyanissayatā	3181	
PA_anya-e01_04n:318_11	bādhīyati. Hotu dhātudvayanissayo hadayavatthu, upādāyarūpañca, etaṃ pana kammasamuṭṭhānaṃ,	3181	
PA_anya-e01_04n:318_12	paṭiniyatakiccaṃ, hadayapadese ṭhitamevāti kathaṃ viññāyatīti? Vuccate – vatthurūpabhāvato	3181	
PA_anya-e01_04n:318_13	kammasamuṭṭhānaṃ cakkhu viya, tato eva paṭiniyatakiccaṃ, vatthurūpabhāvatoti ca viññāṇanissayabhāvatoti	3181	
PA_anya-e01_04n:318_14	attho. Aṭṭhiṃ katvā manasi katvā sabbacetasā samannāharitvā kiñci cintentassa hadayassa	3181	
PA_anya-e01_04n:318_15	khijjanato tatthetamavaṭṭhitanti viññāyati. Tāsaññeva dhātūnanti manodhātumanoviññāṇadhātūnaṃyeva.	3181	
PA_anya-e01_04n:318_16	Nissayabhāvato upari āropetvā vahantaṃ viya paccupatiṭṭhatīti ubbahanapaccupaṭṭhānaṃ.	3181	
PA_anya-e01_04n:318_17	Sesaṃ heṭṭhā vuttanayameva.	3181	
PA_anya-e01_04n:319_0	441. Abhikkamo ādi yesaṃ te abhikkamādī. Ādi-saddena paṭikkamasamiñjanapasāraṇaukkhepanaavekkhepanādikā	319	
PA_anya-e01_04n:319_1	sabbā kiriyā pariggayhati. Tesaṃ abhikkamādīnaṃ pavattakaṃ cittaṃ samuṭṭhānaṃ yassā	319	
PA_anya-e01_04n:319_2	sā abhikkamādippavattakacittasamuṭṭhānā, vāyodhātu. Tassā yaṃ sahajarūpakāyassa thambhanasandhāraṇacalanasaṅkhātaṃ	319	
PA_anya-e01_04n:319_3	kiccaṃ, tassa sahakārīkāraṇabhūto ākāraviseso kāyaviññatti nāmāti dassento āha “abhikkamādi…pe… kāyaviññattī”ti.	319	
PA_anya-e01_04n:320_0	Kassa pana ākāravikāroti? Sāmatthiyato vāyodhātuadhikānaṃ cittajamahābhūtānaṃ. Kiṃ	320	
PA_anya-e01_04n:320_1	taṃ sāmatthiyaṃ? Cittajatā, upādāyarūpatā ca. Atha vā vāyodhātuyā ākāravikāro sahaja…pe…	320	
PA_anya-e01_04n:320_2	paccayoti sambandhitabbaṃ. Yadi evaṃ viññattiyā upādāyarūpabhāvo na yujjati. Na hi	320	
PA_anya-e01_04n:320_3	upādāyarūpaṃ ekabhūtasannissayaṃ atthi. “Catunnaṃ mahābhūtānaṃ upādāyarūpa”nti hi	320	
PA_anya-e01_04n:320_4	vuttaṃ, nāyaṃ doso catunnaṃ vikāro catūsu ekassāpi hoti catusādhāraṇadhanaṃ viya.	320	
PA_anya-e01_04n:320_5	Vāyodhātuadhikatāya ca kalāpassa “vāyodhātuyā”ti vacanaṃ na virujjhati. Evaṃ adhikatā	320	
PA_anya-e01_04n:320_6	ca sāmatthiyato, na pamāṇato. Aññathā hi avinibbhogavuttitā na yujjeyya. Vāyodhātuyā	320	
PA_anya-e01_04n:320_7	evāti keci. Tesaṃ matena viññattiyā upādāyarūpatā durupapādā. Na hi ekassa vikāro	320	
PA_anya-e01_04n:320_8	catunnaṃ hoti. Sā panāyaṃ hatthacalanādīsu phandamānavaṇṇaggahaṇānantaramaviññāyamānantarena	320	
PA_anya-e01_04n:320_9	manodvārajavanena gayhati. Phandamānavaṇṇavinimutto koci vikāro atthi. Tassa ca taggahaṇānantaraṃ	320	
PA_anya-e01_04n:320_10	gahaṇaṃ hotīti kathametaṃ viññāyatīti adhippāyaggahaṇato. Na hi viññattivikārarahitesu	3201	
PA_anya-e01_04n:320_11	rukkhacalanādīsu “idamesa kāreti maññe”ti adhippāyaggahaṇaṃ diṭṭhaṃ, hatthacalanādīsu	3201	
PA_anya-e01_04n:320_12	pana diṭṭhaṃ. Tasmā phandamānavaṇṇavinimutto koci vikāro atthi adhippāyassa ñāpakoti	3201	
PA_anya-e01_04n:320_13	viññāyati. Ñāpako ca hetu ñāpetabbamatthaṃ sayaṃ gahito eva ñāpeti, na vijjamānatāmattenāti	3201	
PA_anya-e01_04n:320_14	vaṇṇaggahaṇānantaraṃ vikāraggahaṇampi anumānato viññāyati. Tathā hi vadanti –	3201	
PA_anya-e01_04n:321	“Visayattamanāpannā, saddā nevatthabodhakā;	32	
PA_anya-e01_04n:322	Na sattāmattato atthe, te aññātā pakāsakā”ti.	32	
PA_anya-e01_04n:323_0	Yadi vikāraggahaṇameva kāraṇaṃ adhippāyaggahaṇassa, kasmā aggahitasaṅketānaṃ adhippāyaggahaṇaṃ	323	
PA_anya-e01_04n:323_1	na hotīti? Na kevalaṃ vikāraggahaṇameva adhippāyaggahaṇassa kāraṇaṃ, atha kho purimasiddhasambandhaggahaṇañca	323	
PA_anya-e01_04n:323_2	imassa upanissayoti daṭṭhabbaṃ. Thambhanasandhāraṇacalanāni viññattivikārasahitāya	323	
PA_anya-e01_04n:323_3	vāyodhātuyā hontīti vuttaṃ. Kiṃ sabbāva vāyodhātū sabbāni tāni karontīti? Nayidamevaṃ.	323	
PA_anya-e01_04n:323_4	Sattamajavanasambhūtā hi vāyodhātu purimajavanasambhūtā vāyodhātuyo upathambhakapaccaye	323	
PA_anya-e01_04n:323_5	labhitvā desantaruppattihetubhāvena calayati cittajarūpaṃ, na itarā. Itarā pana santhambhanasandhāraṇamattaṃ	323	
PA_anya-e01_04n:323_6	karontiyo tassā upakārāya honti. Desantaruppatti eva calananti nimitte ca kattubhāvo	323	
PA_anya-e01_04n:323_7	samāropitoti daṭṭhabbaṃ. Aññathā dhammānaṃ abyāpāratā, khaṇikatā ca na siyā. Sattahi	323	
PA_anya-e01_04n:323_8	yugehi ākaḍḍhitabbasakaṭamettha aṭṭhakathāyaṃ nidassitaṃ. Cittajarūpe pana calante	323	
PA_anya-e01_04n:323_9	taṃsambandhatāya utukammāhārajarūpampi calati nadīsote pakkhittasukkhagomayapiṇḍaṃ	323	
PA_anya-e01_04n:323_10	viya phandamānavaṇṇaggahaṇānantaraṃ viññattiggahaṇassa vuttattā. Kiṃ calanakarā eva	3231	
PA_anya-e01_04n:323_11	vāyodhātu viññattivikārasahitāti? Nayidamevaṃ, tathā calayitumasakkuṇantiyopi thambhanasandhāraṇamattakarā	3231	
PA_anya-e01_04n:323_12	paṭhamajavanādisambhūtāpi vāyodhātuyo viññattivikārasahitā evāti gahetabbaṃ. Yena	3231	
PA_anya-e01_04n:323_13	disābhāgenāyaṃ abhikkamādiṃ pavattetukāmo, tadabhimukhavikārasabbhāvato. Adhippāyasahabhāvī	3231	
PA_anya-e01_04n:323_14	hi vikāro viññatti. Evañca katvā manodvārāvajjanassāpi viññattisamuṭṭhāpakavacanaṃ	3231	
PA_anya-e01_04n:323_15	suṭṭhu yujjati. Yathāvuttavikāraggahaṇamukhena taṃsamaṅgino adhippāyo viññāyatīti	3231	
PA_anya-e01_04n:323_16	vuttaṃ “adhippāyappakāsanarasā”ti.	3231	
PA_anya-e01_04n:324_0	Kāyavipphandanassa hetubhūtāya vāyodhātuyā vikārabhāvato pariyāyena viññatti kāyavipphandanahetubhāvapaccupaṭṭhānā	324	
PA_anya-e01_04n:324_1	vuttā. Cittasamuṭṭhānavāyodhātupadaṭṭhānāti ca vāyodhātuyā kiccādhikatāya vuttaṃ.	324	
PA_anya-e01_04n:324_2	Kāyavipphandanena adhippāyaviññāpanahetuttāti kāyavipphandanena karaṇabhūtena adhippāyassa	324	
PA_anya-e01_04n:324_3	viññāpanahetubhāvato kāyaviññattīti vuccatīti sambandho. Ayañhettha attho – viññāpetīti	324	
PA_anya-e01_04n:324_4	viññatti. Kiṃ viññāpeti? Adhippāyaṃ. Kena? Kāyena. Kīdisena? Vipphandamānenāti. Dutiyanaye	324	
PA_anya-e01_04n:324_5	pana yathāvuttena kāyena viññāyatīti kāyaviññatti. Sesaṃ vuttanayameva.	324	
PA_anya-e01_04n:325_0	Atthāvabodhanasamattho vacīviseso vacībhedo. Tena vāyuvanappatinadīghosādiṃ nivatteti.	325	
PA_anya-e01_04n:325_1	Tassa pavattakaṃ cittaṃ samuṭṭhānaṃ yassā sā vacībhedappavattakacittasamuṭṭhānā,	325	
PA_anya-e01_04n:325_2	pathavīdhātu. Tassā yaṃ upādinnasaṅkhātassa akkharuppattiṭṭhānassa ghaṭṭanasaññitaṃ	325	
PA_anya-e01_04n:325_3	kiccaṃ, tassa sahakārīkāraṇabhūto ākāraviseso vacīviññatti nāmāti dassento āha “vacībhe…pe… vacīviññattī”ti.	325	
PA_anya-e01_04n:326_0	Idāni “kassa pana ākāravikāro”tiādi kāyaviññattiyaṃ vuttanayeneva veditabbaṃ. Ayaṃ	326	
PA_anya-e01_04n:326_1	pana viseso – yathā tattha “phandamānavaṇṇaggahaṇānantara”nti vuttaṃ, evamidha “suyyamānasaddasavanānantara”nti	326	
PA_anya-e01_04n:326_2	yojetabbaṃ. Idha ca thambhanādīnaṃ abhāvato “sattamajavanasambhūtā”tiādinayo na labbhati.	326	
PA_anya-e01_04n:326_3	Ghaṭṭanena hi saddhiṃ saddo uppajjati. Ghaṭṭanañca paṭhamajavanādīsupi labbhateva.	326	
PA_anya-e01_04n:326_4	Ghaṭṭanaṃ paccayavasena bhūtakalāpānaṃ aññamaññaṃ āsannataruppādo. Calanaṃ ekassāpi	326	
PA_anya-e01_04n:326_5	desantaruppādaparamparatāti ayametesaṃ viseso. Yathā ca vāyodhātuyā calanaṃ kiccaṃ,	326	
PA_anya-e01_04n:326_6	evaṃ pathavīdhātuyā ghaṭṭanaṃ. Tenevāha “pathavīdhātuyā upādinnaghaṭṭanassa paccayo”ti.	326	
PA_anya-e01_04n:326_7	Sesaṃ vuttanayameva. Yathā hītiādi kāyavacīviññattīnaṃ anumānavasena gahetabbabhāvavibhāvanaṃ.	326	
PA_anya-e01_04n:326_8	Yathā hi ussāpetvā baddhagosīsādirūpāni disvā tadanantarappavattāya aviññāyamānantarāya	326	
PA_anya-e01_04n:326_9	manodvāravīthiyā gosīsādīnaṃ udakasahacārippakārasaññāṇākāraṃ gahetvā udakaggahaṇaṃ	326	
PA_anya-e01_04n:326_10	hoti, evaṃ vipphandamānasamuccāriyamānavaṇṇasadde gahetvā tadanantarapavattāya aviññāyamānantarāya	3261	
PA_anya-e01_04n:326_11	manodvāravīthiyā purimasiddhasambandhagahaṇūpanissayasahitāya sādhippāyavikāraggahaṇaṃ hoti.	3261	
PA_anya-e01_04n:327_0	442. Rūpāni paricchindati, sayaṃ vā tehi paricchijjati, rūpānaṃ vā paricchedamattaṃ	327	
PA_anya-e01_04n:327_1	rūpaparicchedo, taṃ lakkhaṇaṃ etissāti rūpaparicchedalakkhaṇā. Ayaṃ hi ākāsadhātu	327	
PA_anya-e01_04n:327_2	taṃ taṃ rūpakalāpaṃ paricchindantī viya hoti. Tenāha “rūpapariyantappakāsanarasā”ti.	327	
PA_anya-e01_04n:327_3	Atthato pana yasmā rūpānaṃ paricchedamattaṃ hutvā gayhati, tasmā vuttaṃ “rūpamariyādapaccupaṭṭhānā”ti.	327	
PA_anya-e01_04n:327_4	Yasmiṃ kalāpe bhūtānaṃ paricchedo, teheva asamphuṭṭhabhāvapaccupaṭṭhānā. Vijjamānepi	327	
PA_anya-e01_04n:327_5	hi kalāpantarabhūtānaṃ kalāpantarabhūtehi samphuṭṭhabhāve taṃtaṃbhūtavivittatā rūpapariyanto	327	
PA_anya-e01_04n:327_6	ākāsoti yesaṃ so paricchedo, tehi so asamphuṭṭhova. Aññathā paricchinnatā na siyā	327	
PA_anya-e01_04n:327_7	tesaṃ bhūtānaṃ byāpibhāvāpattito. Abyāpitā hi asamphuṭṭhatā. Tenāha bhagavā “asamphuṭṭhaṃ	327	
PA_anya-e01_04n:327_8	catūhi mahābhūtehī”ti. Kaṇṇacchiddamukhavivarādivasena ca chiddavivarabhāvapaccupaṭṭhānā	327	
PA_anya-e01_04n:327_9	vā. Yesaṃ rūpānaṃ paricchedo, tattheva tesaṃ paricchedabhāvena labbhatīti vuttaṃ	327	
PA_anya-e01_04n:327_10	“paricchinnarūpapadaṭṭhānā”ti. “Yāya paricchinnesū”tiādinā ākāsadhātuyā taṃtaṃkalāpānaṃ	3271	
PA_anya-e01_04n:327_11	kalāpantarehi asaṅkarakāraṇataṃ dasseti.	3271	
PA_anya-e01_04n:328_0	443. Adandhatāti agarutā. Vinodanaṃ vikkhipanaṃ, apanayananti attho. Athaddhatāti	328	
PA_anya-e01_04n:328_1	akathinatā. Attano mudubhāveneva sabbakiriyāsu avirodhitā. Mudu hi katthaci na virujjhati.	328	
PA_anya-e01_04n:328_2	Tīsupi ṭhānesu paṭipakkhe a-kāro dandhatādihetūnaṃ paṭipakkhasamuṭṭhānattā lahutādīnanti	328	
PA_anya-e01_04n:328_3	keci. Apare pana “sattāpaṭisedhe”ti vadanti. Sarīrena kattabbakiriyānaṃ anukūlatāsaṅkhātakammaññabhāvo	328	
PA_anya-e01_04n:328_4	lakkhaṇaṃ etissāti sarīrakiriyānukūlakammaññabhāvalakkhaṇā. Akammaññaṃ dubbalaṃ nāma	328	
PA_anya-e01_04n:328_5	hotīti kammaññatā adubbalabhāvapaccupaṭṭhānā vuttā.	328	
PA_anya-e01_04n:329_0	Lahutādīnaṃ aññamaññāvijahanena duviññeyyanānattatā vuttāti taṃtaṃvikārādhikarūpehi	329	
PA_anya-e01_04n:329_1	taṃnānattappakāsanatthaṃ “evaṃ santepī”ti vuttaṃ. Dhātukkhobho vātapittasemhapakopo,	329	
PA_anya-e01_04n:329_2	rasādidhātūnaṃ vā vikārāvatthā. Dvidhā vuttopi atthato pathavīdhātuādīnaṃ dhātūnaṃyeva	329	
PA_anya-e01_04n:329_3	vikāroti daṭṭhabbo. Paṭipakkhapaccayā sappāyautuāhārāvikkhittacittatā. Te ca taṃtaṃvikārassa	329	
PA_anya-e01_04n:329_4	visesapaccayabhāvato vuttā, avisesena pana sabbe sabbesaṃ paccayā. Yato nesaṃ aññamaññāvijahanaṃ,	329	
PA_anya-e01_04n:329_5	iddhivaḷañjanādīsu viya vasavattanaṃ maddavappakāro. Suparimadditacammasudhantasuvaṇṇagahaṇañcettha	329	
PA_anya-e01_04n:329_6	mudukammaññasadisarūpanidassanamattaṃ, na taṃ idha adhippetaṃ mudutākammaññatāsabbhāvato.	329	
PA_anya-e01_04n:329_7	Na hi anindriyabaddharūpasantāne lahutādīni sambhavanti, indriyabaddhepi rūpabhave	329	
PA_anya-e01_04n:329_8	na santi dandhattakarādidhātukkhobhābhāvato. Sati hi tādise dhātukkhobhe tappaṭipakkhapaccayasamuṭṭhānāhi	329	
PA_anya-e01_04n:329_9	lahutādīhi bhavitabbanti keci, taṃ akāraṇaṃ. Na hi vūpasametabbapaccanīkāpekkho tabbirodhidhammasamuppādo,	329	
PA_anya-e01_04n:329_10	tathā sati sahetukakiriyacittuppādesu kāyalahutādīnaṃ abhāvova siyā. Kasmā pana kammajarūpesu	3291	
PA_anya-e01_04n:329_11	lahutādayo na hontīti? Paccuppannapaccayāpekkhattā. Aññathā sabbadābhāvīhi lahutādīhi bhavitabbaṃ siyāti.	3291	
PA_anya-e01_04n:330_0	444. Ādi cayo, īsaṃ vā cayoti ācayo, yathāpaccayaṃ tato tato āgatassa viya cayoti	330	
PA_anya-e01_04n:330_1	vā ācayo, tadubhayaṃ ekajjhaṃ gahetvā ācayo lakkhaṇaṃ etassāti ācayalakkhaṇo. Rūpassa	330	
PA_anya-e01_04n:330_2	upacayo paṭhamuppādo, vaḍḍhi ca “upaññattaṃ upasitta”ntiādīsu viya upa-saddassa paṭhamūpariatthassa	330	
PA_anya-e01_04n:330_3	nidassanato. Pubbantatoti pubbakoṭṭhāsato, anāgatabhāvatoti attho. Uppajjamāne rūpadhamme	330	
PA_anya-e01_04n:330_4	uppādo anāgatakkhaṇato ummujjāpento viya hotīti vuttaṃ “ummujjāpanaraso”ti. Tathā	330	
PA_anya-e01_04n:330_5	so “ime rūpadhammā”ti niyyātento viya gayhatīti āha “niyyātanapaccupaṭṭhāno”ti. Paripuṇṇabhāvapaccupaṭṭhānatā	330	
PA_anya-e01_04n:330_6	“uparicayo upacayo”ti imassa atthassa vasena veditabbā. Pavattilakkhaṇāti rūpānaṃ	330	
PA_anya-e01_04n:330_7	pavattananti lakkhitabbā. Anuppabandhanarasāti pubbāparavasena anu anu pabandhanakiccā.	330	
PA_anya-e01_04n:330_8	Tato eva anupacchedavasena gahetabbato anupacchedapaccupaṭṭhānā.	330	
PA_anya-e01_04n:331_0	Ubhayampīti upacayo santatīti ubhayampi. Jātirūpassevāti rūpuppādasseva adhivacanaṃ.	331	
PA_anya-e01_04n:331_1	Yadi evaṃ kasmā vibhajja vuttāti āha “ākāranānattato”ti, jātirūpassa pavattiākārabhedatoti	331	
PA_anya-e01_04n:331_2	attho. Veneyyavasena vibhajjakathane kāraṇaṃ parato āvi bhavissati. Kathaṃ panetaṃ	331	
PA_anya-e01_04n:331_3	viññātabbaṃ, pavattiākāranānattato jātirūpassa bhedo, na sabhāvatoti? Niddesatoti	331	
PA_anya-e01_04n:331_4	dassento “yasmā panā”tiādimāha. Tattha yo āyatanānanti yo aḍḍhekādasannaṃ rūpāyatanānaṃ	331	
PA_anya-e01_04n:331_5	ādicayattā “ācayo”ti vutto. So eva upacayo paṭhamuppādabhāvato upa-saddo paṭhamatthoti	331	
PA_anya-e01_04n:331_6	katvā. Yo pana tattheva uppajjamānānaṃ upari cayattā upacayo, sā eva santati anupabandhavasena	331	
PA_anya-e01_04n:331_7	uppattibhāvato. Atha vā yo āyatanānaṃ ācayo paṭhamabhāvena upalakkhito uppādo, so	331	
PA_anya-e01_04n:331_8	pana tattheva uppajjamānānaṃ upari cayattā upacayo, vaḍḍhīti attho. Upacayo vaḍḍhibhāvena	331	
PA_anya-e01_04n:331_9	upalakkhito uppādo, sā eva santati pabandhākārena uppattibhāvato. Tenāha “aṭṭhakathāyampī”tiādi.	331	
PA_anya-e01_04n:332_0	Tattha evaṃ kiṃ kathitanti “yo āyatanānaṃ ācayo”tiādinā niddesena kiṃ atthajātaṃ	332	
PA_anya-e01_04n:332_1	kathitaṃ hoti? Āyatanena ācayo kathito. Ācayupacayasantatiyo hi nibbattibhāvena ācayo	332	
PA_anya-e01_04n:332_2	evāti āyatanehi ācayādīnaṃ pakāsitattā tehi ācayo kathito. Āyatanānaṃ ācayādivacaneneva	332	
PA_anya-e01_04n:332_3	ācayasabhāvāni uppādadhammāni āyatanānīti ācayena taṃpakatikaṃ āyatanaṃ kathitaṃ.	332	
PA_anya-e01_04n:332_4	Lakkhaṇañhi uppādo, na rūparūpanti.	332	
PA_anya-e01_04n:333_0	Rūpaparipāko rūpadhammānaṃ jiṇṇatā. Upanayanarasāti bhaṅgupanayanakiccā. Sabhāvānapagamepīti	333	
PA_anya-e01_04n:333_1	kakkhaḷatādisabhāvassa avigamepi. Ṭhitikkhaṇe hi jarā, na ca tadā dhammo sabhāvaṃ	333	
PA_anya-e01_04n:333_2	vijahati nāma. Navabhāvo uppādāvatthā, tassa apagamabhāvena gayhatīti āha “navabhāvāpagamapaccupaṭṭhānā”ti.	333	
PA_anya-e01_04n:333_3	“Arūpadhammāna”nti idaṃ tesaṃ jarāya suṭṭhu paṭicchannatāya vuttaṃ. Rūpadhammānampi	333	
PA_anya-e01_04n:333_4	hi khaṇikajarā paṭicchannā eva, yā avīcijarātipi vuccati. Esa vikāroti khaṇḍiccādivikāramāha.	333	
PA_anya-e01_04n:333_5	So hi arūpadhammesu na labbhati. Yā avīcijarā nāma, tassāpi esa vikāro natthīti sambandhitabbaṃ.	333	
PA_anya-e01_04n:333_6	Natthi etissā jarāya vīcīti avīcijarā, navabhāvato duviññeyyantarajarāti attho.	333	
PA_anya-e01_04n:334_0	Parito sabbaso “bhijjana”nti lakkhitabbāti paribhedalakkhaṇā. Niccaṃ nāma dhuvaṃ,	334	
PA_anya-e01_04n:334_1	rūpaṃ pana khaṇabhaṅgitāya yena bhaṅgena na niccanti aniccaṃ, so aniccassa bhāvoti	334	
PA_anya-e01_04n:334_2	aniccatā. Sā pana yasmā ṭhitippattaṃ rūpaṃ vināsabhāvena saṃsīdantī viya hotīti vuttaṃ	334	
PA_anya-e01_04n:334_3	“saṃsīdanarasā”ti. Yasmā ca sā rūpadhammānaṃ bhaṅgabhāvato khayavayākāreneva gayhati,	334	
PA_anya-e01_04n:334_4	tasmā vuttaṃ “khayavayapaccupaṭṭhānā”ti.	334	
PA_anya-e01_04n:335_0	445. Ojālakkhaṇoti ettha aṅgamaṅgānusārino rasassa sāro upathambhabalakaro bhūtanissito	335	
PA_anya-e01_04n:335_1	eko viseso ojā. Kabaḷaṃ karīyatīti kabaḷīkāro. Āharīyatīti āhāro, kabaḷaṃ katvā ajjhoharīyatīti	335	
PA_anya-e01_04n:335_2	attho. Idaṃ pana savatthukaṃ ojaṃ dassetuṃ vuttaṃ. Bāhiraṃ āhāraṃ paccayaṃ labhitvā	335	
PA_anya-e01_04n:335_3	eva ajjhattikāhāro rūpaṃ uppādeti, so pana rūpaṃ āharatīti āhāro. Tenāha “rūpāharaṇaraso”ti.	335	
PA_anya-e01_04n:335_4	Tato eva ojaṭṭhamakarūpuppādanena imassa kāyassa upathambhanapaccupaṭṭhāno. Ojāya	335	
PA_anya-e01_04n:335_5	rūpāharaṇakiccaṃ bāhirādhīnanti āha “āharitabbavatthupadaṭṭhāno”ti.	335	
PA_anya-e01_04n:336_0	446. Balarūpantiādīsu imasmiṃ kāye balaṃ nāma atthi, sambhavo nāma atthi, rogo nāma	336	
PA_anya-e01_04n:336_1	atthi, “jāti sañjātī”ti vacanato jāti nāma atthi, tehipi catūhi mahābhūtehi vinā	336	
PA_anya-e01_04n:336_2	abhāvato upādāyarūpehi bhavitabbanti adhippāyo. Ekaccānanti abhayagirivāsīnaṃ. Paṭikkhittanti	336	
PA_anya-e01_04n:336_3	ettha evaṃ paṭikkhepo veditabbo – middhaṃ rūpameva na hoti nīvaraṇesu desitattā.	336	
PA_anya-e01_04n:336_4	Yassa hi nīvaraṇesu desanā, taṃ na rūpaṃ yathā kāmacchando. Siyā panetaṃ duvidhaṃ	336	
PA_anya-e01_04n:336_5	middhaṃ rūpaṃ, arūpañcāti. Tattha yaṃ arūpaṃ, taṃ nīvaraṇesu desitaṃ “na rūpa”nti?	336	
PA_anya-e01_04n:336_6	Taṃ na, visesavacanābhāvato. Na hi visesetvā middhaṃ nīvaraṇesu desitaṃ, tasmā middhassa	336	
PA_anya-e01_04n:336_7	duvidhataṃ parikappetvāpi na sakkā nīvaraṇabhāvaṃ nivattetuṃ. Sakkā hi vattuṃ “yaṃ	336	
PA_anya-e01_04n:336_8	taṃ arūpato aññaṃ middhaṃ parikappitaṃ, tampi nīvaraṇaṃ middhasabhāvattā itaraṃ middhaṃ viyā”ti.	336	
PA_anya-e01_04n:337_0	Bhavatu nīvaraṇaṃ, ko virodhoti ce? Nīvaraṇañca pahātabbaṃ. Pañca nīvaraṇe pahāya	337	
PA_anya-e01_04n:337_1	“addhā munīsi sambuddho, natthi nīvaraṇā tavā”ti vacanato. Appahātabbañca rūpaṃ “katame	337	
PA_anya-e01_04n:337_2	dhammā neva dassanena na bhāvanāya pahātabbā? Catūsu bhūmīsu kusalaṃ, catūsu bhūmīsu	337	
PA_anya-e01_04n:337_3	vipāko, tīsu bhūmīsu kiriyābyākataṃ, rūpañca nibbānañca. Ime dhammā neva dassanena	337	
PA_anya-e01_04n:337_4	na bhāvanāya pahātabbā”ti vacanato. Na cettha tadārammaṇakilesappahānaṃ adhippetaṃ	337	
PA_anya-e01_04n:337_5	“rūpaṃ, bhikkhave, na tumhākaṃ, taṃ pajahathā”tiādīsu viya kāmacchandādīnaṃ tathā	337	
PA_anya-e01_04n:337_6	pahānassa anadhippetattā. Tasmā na middhaṃ rūpaṃ. Yadi middhassa rūpabhāvaṃ na sampaṭicchatha,	337	
PA_anya-e01_04n:337_7	kathaṃ bhagavato niddā. Middhañhi “niddāpacalāyikā”tiādinā vibhaṅge vibhattattā niddāti?	337	
PA_anya-e01_04n:337_8	Na middhaṃ niddā, niddāhetubhāvato pana taṃ “niddā”ti vibhattaṃ yathā itthiliṅgādi.	337	
PA_anya-e01_04n:337_9	Evampi niddāhetuno middhassa abhāvato kathaṃ bhagavato niddāti? Niddā bhagavato sarīragilāniyā,	337	
PA_anya-e01_04n:337_10	na middhena. Sā ca natthīti na sakkā vattuṃ “piṭṭhi me āgilāyati, tamahaṃ āyamissāmī”ti	3371	
PA_anya-e01_04n:337_11	vacanato. Na cettha evamavadhāraṇaṃ middhameva niddāhetūti, niddāhetu eva middhanti	3371	
PA_anya-e01_04n:337_12	evamavadhāraṇā. Tasmā aññopi atthi niddāhetu, ko pana soti? Sarīragilāniyā. Tena	3371	
PA_anya-e01_04n:337_13	vuttaṃ “niddā bhagavato sarīragilāniyā, na middhenā”ti.	3371	
PA_anya-e01_04n:338_0	Niddā ca bhagavato natthīti na sakkā vattuṃ “abhijānāmi kho panāhaṃ aggivessana…pe…	338	
PA_anya-e01_04n:338_1	divā supitā”ti vacanato. Itopi na middhaṃ rūpaṃ sampayogavacanato. Vuttañhi “thinamiddhanīvaraṇaṃ	338	
PA_anya-e01_04n:338_2	avijjānīvaraṇena nīvaraṇañceva nīvaraṇasampayuttañcā”tiādi. Na cettha yathālābhabhavanaṃ?	338	
PA_anya-e01_04n:338_3	Sakkā paccetuṃ “sakkharakathalikampi macchagumbampi carantampi tiṭṭhantampī”tiādi	338	
PA_anya-e01_04n:338_4	viya appasiddhatāya rūpabhāvassa. Siddhe hi tassa rūpabhāve sambhavato yathālābhapaccayo	338	
PA_anya-e01_04n:338_5	yujjeyyāti. Itopi na rūpaṃ middhaṃ āruppesu uppajjanato. Vuttampi cetaṃ “nīvaraṇaṃ	338	
PA_anya-e01_04n:338_6	dhammaṃ paṭicca nīvaraṇo dhammo uppajjati napurejātapaccayā”ti imassa vibhaṅge “āruppe	338	
PA_anya-e01_04n:338_7	kāmacchandanīvaraṇaṃ paṭicca thinamiddhanīvaraṇaṃ uddhaccanīvaraṇaṃ avijjānīvaraṇaṃ	338	
PA_anya-e01_04n:338_8	uppajjatī”ti vitthāro. Tasmā “na middhaṃ rūpa”nti yaṃ aṭṭhakathāsu paṭikkhittaṃ,	338	
PA_anya-e01_04n:338_9	taṃ supaṭikkhittameva.	338	
PA_anya-e01_04n:339_0	Itaresūti balarūpādīsu. Kammasamuṭṭhānassāpi rogassa visabhāgapaccayasamuppanno dhātukkhobho	339	
PA_anya-e01_04n:339_1	āsannakāraṇaṃ, pageva itarassa. So ca atthato rūpadhammānaṃ vikārāvatthāṭhitibhaṅgakkhaṇesu	339	
PA_anya-e01_04n:339_2	eva siyāti vuttaṃ “rogarūpaṃ jaratāaniccatāgahaṇena gahitamevā”ti. Upacayasantatigahaṇena	339	
PA_anya-e01_04n:339_3	gahitamevāti tabbinimuttassa rūpuppādassa abhāvato. Upādāvatthāya ca aññā jāti nāma	339	
PA_anya-e01_04n:339_4	nattheva. Sambhavo kāmadhātuyaṃ ekacciyasattānaṃ indriyaparipākapaccayo āpodhātuyā	339	
PA_anya-e01_04n:339_5	pavattiākāravisesoti āha “sambhavarūpaṃ āpodhātuggahaṇena gahitamevā”ti. Kāyabalaṃ	339	
PA_anya-e01_04n:339_6	nāma atthato vāyodhātuyā pavattiākāraviseso tassā vipphārabhāvato. Yato naṃ “pāṇabala”nti	339	
PA_anya-e01_04n:339_7	vadanti, tenāha “balarūpaṃ vāyodhātuggahaṇena gahitamevā”ti. Kasmā pana nesaṃ ayathākkamato	339	
PA_anya-e01_04n:339_8	paṭikkhepo katoti? Visuṃ natthīti katvā anupalabbhamānattā anādaradassanatthaṃ, middhapaṭikkhepo	339	
PA_anya-e01_04n:339_9	vā mahāpañhoti paṭhamaṃ kato. Tadanusārena paṭilomanayena itaresampi abhāvo vuttoti veditabbaṃ.	339	
PA_anya-e01_04n:340_0	“Itī”ti idaṃ “aṭṭhavīsatividha”nti iminā sambandhitabbaṃ, iminā vuttakkamena aṭṭhavīsatividhaṃ	340	
PA_anya-e01_04n:340_1	hotīti. So ca kho pāḷiyaṃ āgatanayenevāti anūnatā veditabbā. Anadhikabhāvo pana dassito eva.	340	
PA_anya-e01_04n:341_0	447. Sampayuttadhammarāsi hinoti etena patiṭṭhahatīhi hetu, mūlaṭṭhena lobhādiko,	341	
PA_anya-e01_04n:341_1	alobhādiko ca, tādiso hetu na hotīti nahetu. Nāssa hetu atthīti ahetukaṃ, sahetukapaṭiyogibhāvato	341	
PA_anya-e01_04n:341_2	hetunā saha na uppajjatīti attho. Ahetukameva hetunā vippayuttatāya hetuvippayuttaṃ.	341	
PA_anya-e01_04n:341_3	Dhammanānattābhāvepi hi saddatthanānattena veneyyavasena dukantaradesanā hotīti dukapadavasena	341	
PA_anya-e01_04n:341_4	cetaṃ vuttaṃ. Paccayādhīnavuttitāya saha paccayenāti sappaccayaṃ. Attano paccayehi	341	
PA_anya-e01_04n:341_5	loke niyuttaṃ, viditanti vā lokiyaṃ. Ā bhavaggaṃ, ā gotrabhuṃ vā savantīti āsavā,	341	
PA_anya-e01_04n:341_6	saha āsavehīti sāsavaṃ, āsavehi ālambitabbanti attho. Ādisaddena saṃyojanīyaṃ oghanīyaṃ	341	
PA_anya-e01_04n:341_7	yoganīyaṃ nīvaraṇīyaṃ saṃkilesikaṃ parāmaṭṭhaṃ acetasikaṃ cittavippayuttaṃ narūpāvacaraṃ	341	
PA_anya-e01_04n:341_8	naarūpāvacaraṃ naapariyāpannaṃ aniyataṃ aniyyānikaṃ aniccanti evamādīnaṃ saṅgaho daṭṭhabbo.	341	
PA_anya-e01_04n:342_0	Āhito ahaṃ māno etthāti attā, attabhāvo. Taṃ attānaṃ adhikicca uddissa pavattā ajjhattā,	342	
PA_anya-e01_04n:342_1	indriyabaddhadhammā, tesu bhavaṃ ajjhattikaṃ, cakkhādi. Aṭṭhakathāyaṃ pana vuttanayena	342	
PA_anya-e01_04n:342_2	ajjhattameva ajjhattikaṃ yathā venayikoti imamatthaṃ sandhāya vuttaṃ “attabhāvaṃ	342	
PA_anya-e01_04n:342_3	adhikicca pavattattā ajjhattika”nti. Sesaṃ tevīsatividhaṃ. “Tato bāhirattā”ti idaṃ	342	
PA_anya-e01_04n:342_4	ajjhattikalakkhaṇābhāvato vuttaṃ. Ghaṭṭanavasenāti visayī, visayo ca hutvā saṅghaṭṭanavasena.	342	
PA_anya-e01_04n:342_5	Sesaṃ soḷasavidhaṃ. Viparītattāti ghaṭṭanavasena agahetabbato. Duppaṭivijjhasabhāvattāti	342	
PA_anya-e01_04n:342_6	sukhumabhāvena duviññeyyasabhāvattā. Ñāṇassa āsanne na hotīti dūre. Terasa hadayavatthupariyosānāni.	342	
PA_anya-e01_04n:342_7	Sabhāvenevāti “rūpassa paricchedo, rūpassa vikāro, rūpassa upacayo”tiādinā aggahetvā	342	
PA_anya-e01_04n:342_8	attano sabhāveneva kakkhaḷattādinā ñāṇena paricchijja gahetabbato. Sesaṃ dasavidhaṃ.	342	
PA_anya-e01_04n:342_9	Tabbiparītatāyāti sabhāvena apariggahitabbato. Sotādīnampi cakkhuno viya pasannasabhāvattā	342	
PA_anya-e01_04n:342_10	eva yathāsakaṃ visayaggahaṇapaccayatāti dassento āha “cakkhādi…pe… pasādarūpa”nti.	3421	
PA_anya-e01_04n:342_11	Viparītattāti tabbidhurasabhāvattā. Adhipatiyaṭṭhenāti ettha cakkhādīnaṃ tāva pañcannaṃ	3421	
PA_anya-e01_04n:342_12	cakkhuviññāṇādīsu ādhipateyyaṃ tesaṃ paṭumandabhāvānuvattanato, itthipurisindriyadvayassa	3421	
PA_anya-e01_04n:342_13	sakicce jīvitindriyassa sahajarūpānupālane. Tadubhayaṃ heṭṭhā vuttameva. Upādinnattāti	3421	
PA_anya-e01_04n:342_14	gahitattā. Kammanibbattañhi “mametaṃ phalaṃ”nti kammunā gahitaṃ viya hoti apaṭikkhepato.	3421	
PA_anya-e01_04n:343_0	448. Sanidassanakammajādīnaṃ tikānanti sanidassanattikassa, kammajādittikānañca.	343	
PA_anya-e01_04n:343_1	Oḷāriketi dvādasavidhe oḷārikarūpe. Rūpanti rūpāyatanaṃ. Daṭṭhabbabhāvasaṅkhātena	343	
PA_anya-e01_04n:343_2	saha nidassanenāti sanidassanaṃ, paṭihananabhāvasaṅkhātena saha paṭighenāti sappaṭighaṃ,	343	
PA_anya-e01_04n:343_3	sanidassanañca taṃ sappaṭighañcāti sanidassanasappaṭighaṃ. Tattha yassa daṭṭhabbabhāvo	343	
PA_anya-e01_04n:343_4	atthi, taṃ sanidassanaṃ. Cakkhuviññāṇagocarabhāvova daṭṭhabbabhāvo. Tassa rūpāyatanato	343	
PA_anya-e01_04n:343_5	anaññattepi aññehi dhammehi rūpāyatanaṃ visesetuṃ aññaṃ viya katvā vuttaṃ “saha nidassanena	343	
PA_anya-e01_04n:343_6	sanidassana”nti. Dhammabhāvasāmaññena hi ekībhūtesu dhammesu yo nānattakaro viseso,	343	
PA_anya-e01_04n:343_7	so añño viya katvā upacarituṃ yutto. Evaṃ hi atthavisesāvabodho hotīti. Yo sayaṃ,	343	
PA_anya-e01_04n:343_8	nissayavasena ca sampattānaṃ, asampattānañca paṭimukhabhāvo aññamaññaṃ patanaṃ, so	343	
PA_anya-e01_04n:343_9	paṭihananabhāvo, yena byāpārādivikārapaccayantarasahitesu cakkhādīnaṃ visayesu vikāruppatti.	343	
PA_anya-e01_04n:343_10	Sesaṃ ekādasavidhaṃ oḷārikarūpaṃ. Tañhi sanidassanattābhāvato anidassanaṃ, vuttanayeneva	3431	
PA_anya-e01_04n:343_11	sappaṭighaṃ. Ubhayapaṭikkhepena anidassanaappaṭighaṃ. Kammato jātanti ettha yaṃ ekantakammasamuṭṭhānaṃ	3431	
PA_anya-e01_04n:343_12	aṭṭhindriyāni, hadayañcāti navavidhaṃ rūpaṃ, yañca navavidhe catusamuṭṭhāne kammasamuṭṭhānaṃ	3431	
PA_anya-e01_04n:343_13	navavidhameva rūpanti evaṃ aṭṭhārasavidhampi kammato uppajjanato kammajaṃ. Yañhi	3431	
PA_anya-e01_04n:343_14	jātañca yañca jāyati yañca jāyissati, taṃ sabbampi “kammaja”nti vuccati yathā duddhanti.	3431	
PA_anya-e01_04n:343_15	Tadaññapaccayajātanti kammato aññapaccayato jātaṃ utucittāhārajaṃ. Nakutocijātanti	3431	
PA_anya-e01_04n:343_16	lakkhaṇarūpamāha. Viññattidvayaṃ, saddo, ākāsadhātu, lahutādittayaṃ cittasamuṭṭhānāni	3431	
PA_anya-e01_04n:343_17	avinibbhogarūpānīti etaṃ pañcadasavidhaṃ rūpaṃ cittajaṃ. Ākāsadhātu, lahutādittayaṃ,	3431	
PA_anya-e01_04n:343_18	āhārasamuṭṭhānāni avinibbhogarūpānīti etaṃ dvādasavidhaṃ rūpaṃ āhārajaṃ. Ettha saddaṃ	3431	
PA_anya-e01_04n:343_19	pakkhipitvā terasavidhaṃ rūpaṃ ututo samuṭṭhitaṃ utujaṃ. Sesaṃ kammajatike vuttanayānusāreneva veditabbaṃ.	3431	
PA_anya-e01_04n:344_0	449. Diṭṭhādicatukkavasena, rūparūpādicatukkavasena, vatthādicatukkavasenāti pāṭekkaṃ	344	
PA_anya-e01_04n:344_1	catukkasaddo yojetabbo. Yaṃ rūpāyatanaṃ adakkhi yaṃ passati yaṃ dakkhissati yaṃ passeyya,	344	
PA_anya-e01_04n:344_2	taṃ sabbaṃ diṭṭhaṃ nāma diṭṭhasabhāvānātivattanato yathā duddhanti. Esa nayo sesesupi.	344	
PA_anya-e01_04n:344_3	Dassanavisayattāti cakkhuviññāṇaviññeyyattā. Savanavisayattāti sotaviññāṇaviññeyyattā.	344	
PA_anya-e01_04n:344_4	Gandharasaphoṭṭhabbattayanti gandho raso phoṭṭhabbanti etaṃ tayaṃ. Mutaṃ nāma mutvā	344	
PA_anya-e01_04n:344_5	patvā gahetabbato. Tenāha “sampattaggāhakaindriyavisayattā”ti.	344	
PA_anya-e01_04n:345_0	Kimidaṃ phoṭṭhabbaṃ nāmāti? Pathavītejovāyodhātuttayaṃ. Kasmā panettha āpodhātu aggahitā,	345	
PA_anya-e01_04n:345_1	nanu sītatā phusitvā gayhati, sā ca āpodhātūti? Saccaṃ gayhati, na pana sā āpodhātu.	345	
PA_anya-e01_04n:345_2	Kiñcarahīti? Tejodhātu eva. Mande hi uṇhabhāve sītabuddhi. Na hi sītaṃ nāma koci	345	
PA_anya-e01_04n:345_3	guṇo atthi, kevalaṃ pana uṇhabhāvassa mandatāya sītatābhimāno. Kathametaṃ viññātabbanti	345	
PA_anya-e01_04n:345_4	ce? Anavaṭṭhitattā sītabuddhiyā yathā pārāpāre. Tathā hi ghammakāle ātape ṭhitānaṃ	345	
PA_anya-e01_04n:345_5	chāyaṃ paviṭṭhānaṃ sītabuddhi hoti, tattheva pana pathavīgabbhato uṭṭhitānaṃ uṇhabuddhi.	345	
PA_anya-e01_04n:345_6	Yadi hi sītatā āpodhātu siyā, ekasmiṃ kalāpe uṇhabhāvena saddhiṃ upalabbheyya, na	345	
PA_anya-e01_04n:345_7	ca upalabbhati. Tasmā viññāyati na āpodhātu sītatāti. Idañca bhūtānaṃ avinibbhogavuttitaṃ	345	
PA_anya-e01_04n:345_8	icchantānaṃ uttaraṃ, anicchantānampi pana catunnaṃ bhūtānaṃ ekasmiṃ kalāpe kiccadassanena	345	
PA_anya-e01_04n:345_9	sabhāgavuttitāya sādhitāya uttarameva. Ye pana “vāyodhātuyā lakkhaṇaṃ sītatā”ti vadanti,	345	
PA_anya-e01_04n:345_10	tesampi idameva uttaraṃ. Yadi hi vāyodhātu sītatā siyā, ekasmiṃ kalāpe uṇhabhāvena	3451	
PA_anya-e01_04n:345_11	saddhiṃ sītatā upalabbheyya, na ca upalabbhati. Tasmā viññāyati na vāyodhātu sītatāti.	3451	
PA_anya-e01_04n:345_12	Yesaṃ pana dravatā āpodhātu, sā ca phusitvā gayhatīti dassanaṃ. Te vattabbā “dravabhāvopi	3451	
PA_anya-e01_04n:345_13	phusīyatīti āyasmantānaṃ adhimānamattaṃ saṇṭhānaṃ viyā”ti. Vuttañhetaṃ purātanehi –	3451	
PA_anya-e01_04n:346	“Dravatā sahavuttīni, tīṇi bhūtāni samphusaṃ;	34	
PA_anya-e01_04n:347	‘Dravataṃ samphusāmī’ti, lokoyamabhimaññati.	34	
PA_anya-e01_04n:348	“Phusaṃ bhūtāni saṇṭhānaṃ, manasā gaṇhate yathā;	34	
PA_anya-e01_04n:349	‘Paccakkhato phusāmī’ti, ñātabbā dravatā tathā”ti.	34	
PA_anya-e01_04n:350_0	Sesanti yathāvuttaṃ rūpādisattavidhaṃ rūpaṃ ṭhapetvā avasiṭṭhaṃ ekavīsatividhaṃ rūpaṃ.	350	
PA_anya-e01_04n:350_1	Viññāṇassevāti manoviññāṇasseva. Avadhāraṇena rūpāyatanādīnampi manoviññāṇaviññeyyatte	350	
PA_anya-e01_04n:350_2	niyamābhāvato na viññātarūpatāti saṅkarābhāvaṃ dasseti.	350	
PA_anya-e01_04n:351_0	Nipphannarūpaṃ panettha rūparūpaṃ nāmāti yadettha aṭṭhavīsatividhe rūpe “nipphanna”nti	351	
PA_anya-e01_04n:351_1	vuttaṃ rūpaṃ, tadeva rūpalakkhaṇayogato rūpaṃ. Ruppanaṃ rūpaṃ, taṃ etassa atthīti	351	
PA_anya-e01_04n:351_2	yathā arisasoti, rūpaguṇayogato vā yathā nīlaguṇayogato nīlaṃ vatthanti. Svāyaṃ rūpasaddo	351	
PA_anya-e01_04n:351_3	ruḷhiyā ataṃsabhāvepi pavattatīti aparena rūpasaddena visesetvā vuttaṃ “rūparūpa”nti	351	
PA_anya-e01_04n:351_4	yathā tilatelaṃ, dukkhadukkhanti ca, ruppanasabhāvaṃ rūpanti attho. Yadi evaṃ, ākāsadhātuādīnaṃ	351	
PA_anya-e01_04n:351_5	kathaṃ rūpabhāvoti? Nipphannarūpassa paricchedavikāralakkhaṇabhāvato taggatikamevāti	351	
PA_anya-e01_04n:351_6	“rūpa”ntveva vuccati.	351	
PA_anya-e01_04n:352_0	Vasanti ettha cittacetasikā pavattantīti vatthu, cittataṃsampayuttānaṃ ādhārabhūtaṃ	352	
PA_anya-e01_04n:352_1	rūpaṃ. Taṃ pana chabbidhaṃ. Tattha hadayarūpaṃ vatthu eva manodhātumanoviññāṇadhātūnaṃ	352	
PA_anya-e01_04n:352_2	nissayabhāvato. Na dvāraṃ aññanissayānaṃ cakkhādi viya. Yathā hi cakkhādīni sampaṭicchanādīnaṃ	352	
PA_anya-e01_04n:352_3	pavattiyā dvāraṃ honti, na evaṃ hadayavatthu. Tena vuttaṃ “yaṃ panettha hadayarūpaṃ	352	
PA_anya-e01_04n:352_4	nāma, taṃ vatthu, na dvāra”nti. Viññattidvayaṃ dvāraṃ kammadvārabhāvato. Tannissitassa	352	
PA_anya-e01_04n:352_5	cittuppādassa abhāvato na vatthu. Pasādarūpaṃ vatthu ceva attasannissitassa cakkhuviññāṇādikassa,	352	
PA_anya-e01_04n:352_6	dvārañca aññanissitassa sampaṭicchanādikassa. Sesaṃ ekavīsatividhaṃ rūpaṃ vuttavipariyāyato	352	
PA_anya-e01_04n:352_7	neva vatthu na ca dvāraṃ.	352	
PA_anya-e01_04n:353_0	450. Ekato eva jātaṃ ekajaṃ. Nanu ca ekato eva paccayato paccayuppannassa uppatti	353	
PA_anya-e01_04n:353_1	natthīti? Saccaṃ natthi, rūpajanakapaccayesu ekatoti ayamettha adhippāyo. Na hi rūpuppatti	353	
PA_anya-e01_04n:353_2	rūpajanakato aññaṃ paccayaṃ apekkhati. Dvijantiādīsupi eseva nayo. Imesanti imesaṃ	353	
PA_anya-e01_04n:353_3	pabhedānaṃ vasena. Kammajamevāti kammato eva jātaṃ. Cittajamevāti etthāpi eseva nayo.	353	
PA_anya-e01_04n:353_4	Cittato ca ututo ca jātanti kālena cittato, kālena ututoti evaṃ cittato ca ututo	353	
PA_anya-e01_04n:353_5	ca jātaṃ daṭṭhabbaṃ. Taṃ dvijaṃ dvīhi jātanti. Parato dvīsupi eseva nayo. Saddāyatanamevāti	353	
PA_anya-e01_04n:353_6	ettha yaṃ cittajaṃ saddāyatanaṃ, taṃ saviññattikamevāti eke. Aviññattikopi atthi	353	
PA_anya-e01_04n:353_7	vitakkavipphārasaddoti porāṇā.	353	
PA_anya-e01_04n:354_0	Vitakkavipphārasaddo na sotaviññeyyoti hi evaṃ pavattamahāaṭṭhakathāvādaṃ nissāya	354	
PA_anya-e01_04n:354_1	cittasamuṭṭhānassa saddassa viññattiyā vināpi uppatti icchitabbā. Na hi viññatti	354	
PA_anya-e01_04n:354_2	“kāyavācāya viññattī”ti vacanato asotaviññeyyena saddena saha uppajjati, evaṃ sante	354	
PA_anya-e01_04n:354_3	cittajenāpi saddanavakena bhavitabbaṃ. So ca vādo “saddo ca hoti, na sotaviññeyyo	354	
PA_anya-e01_04n:354_4	cā”ti viruddhamevetanti maññamānehi saṅgahakārehi paṭikkhitto. Apare pana mahāaṭṭhakathāvādaṃ	354	
PA_anya-e01_04n:354_5	appaṭikkhipitvā tassa adhippāyaṃ vaṇṇenti. Kathaṃ? “Jivhātālucalanādikaṃ vitakkasamuṭṭhitaṃ	354	
PA_anya-e01_04n:354_6	viññattisahajameva sukhumasaddaṃ dibbasotena sutvā ādisatī”ti sutte, paṭṭhāne ca	354	
PA_anya-e01_04n:354_7	oḷārikaṃ saddaṃ sandhāya sotaviññāṇassa ārammaṇapaccayabhāvo vuttoti iminā adhippāyena	354	
PA_anya-e01_04n:354_8	vitakkavipphārasaddassa asotaviññeyyatā vuttāti. Taṃ catujaṃ. Avasesanti avinibbhogarūpena	354	
PA_anya-e01_04n:354_9	saddhiṃ ākāsadhātumāha.	354	
PA_anya-e01_04n:355_0	Lakkhaṇarūpaṃ pana nakutocijātanti kutocipi paccayato na jātaṃ, nāpi sayameva jātaṃ	355	
PA_anya-e01_04n:355_1	paccayehi vinā sayameva jātassa sabbena sabbaṃ abhāvato. Kathaṃ panetaṃ viññātabbaṃ	355	
PA_anya-e01_04n:355_2	lakkhaṇarūpaṃ na jāyatīti? Lakkhaṇābhāvato. Uppattimantānaṃ hi rūpāyatanādīnaṃ jātiādīni	355	
PA_anya-e01_04n:355_3	lakkhaṇāni vijjanti, na evaṃ jātiādīnaṃ. Tasmā viññātabbametaṃ jātiādīni na jāyantīti.	355	
PA_anya-e01_04n:355_4	Siyā panetaṃ “jātiādīnaṃ jātiādīni lakkhaṇāni vijjantī”ti? Taṃ na, kasmā? Tathā sati	355	
PA_anya-e01_04n:355_5	anavaṭṭhānāpattito. Yadi hi jātiādīni jātiādimantāni siyuṃ, tānipi jātiādimantāni,	355	
PA_anya-e01_04n:355_6	tānipi jātiādimantānīti anavaṭṭhānameva āpajjati. Tasmā suṭṭhu vuttaṃ “jātiādīni	355	
PA_anya-e01_04n:355_7	na jāyantī”ti. Tenāha “na hi uppādassa uppādo atthi, uppannassa ca paripākabhedamattaṃ	355	
PA_anya-e01_04n:355_8	itaradvaya”nti, jarāmaraṇanti attho.	355	
PA_anya-e01_04n:356_0	Tattha “uppādo natthī”ti etena uppādassa jarāmaraṇābhāvamāha. Asati uppāde kuto jarāmaraṇanti	356	
PA_anya-e01_04n:356_1	mattaggahaṇena jarāmaraṇassa uppādābhāvampi. Yadi evaṃ jātiyā kutoci jātatāvacanaṃ	356	
PA_anya-e01_04n:356_2	kathanti āha “yampī”tiādi. Tattha kiccānubhāvakkhaṇe diṭṭhattāti ye te cittādayo	356	
PA_anya-e01_04n:356_3	rūpāyatanādīnaṃ rūpānaṃ janakapaccayā, tesaṃ taduppādanaṃ pati anuparatabyāpārānaṃ	356	
PA_anya-e01_04n:356_4	yo so paccayabhāvūpalakkhaṇīyo kiccānubhāvakkhaṇo, tadā jāyamānānaṃ rūpāyatanādīnaṃ	356	
PA_anya-e01_04n:356_5	dhammānaṃ vikārabhāvena upalabbhamānataṃ sandhāya veneyyapuggalavasena jātiyā kutoci	356	
PA_anya-e01_04n:356_6	paccayato jātattaṃ pāḷiyaṃ anuññātaṃ yathā taṃ cittasamuṭṭhānatādi viññattiādīnaṃ.	356	
PA_anya-e01_04n:356_7	Ayañhettha saṅkhepattho – yehi paccayadhammehi rūpādayo uppajjeyyuṃ, tesaṃ paccayabhāvūpagamanakkhaṇe	356	
PA_anya-e01_04n:356_8	upalabbhamānā rūpādayo tato pure, pacchā ca anupalabbhamānā tato uppajjantīti viññāyanti,	356	
PA_anya-e01_04n:356_9	evaṃ jātipi veditabbā. Yadi evaṃ nippariyāyato jātiyā kutoci jātatā siddhā, atha	356	
PA_anya-e01_04n:356_10	kasmā veneyyapuggalavasenāti vuttanti? Nayidamevaṃ jāyamānadhammavikārabhāvena upalabbhamānattā.	3561	
PA_anya-e01_04n:356_11	Yadi hi dhammo viya upalabbheyya jāti, nippariyāyova tassā kutoci jātabhāvo, na evamupalabbhati,	3561	
PA_anya-e01_04n:356_12	atha kho vikārabhāvena. Tasmā vuttaṃ “veneyyapuggalavasenā”ti.	3561	
PA_anya-e01_04n:357_0	Tadā kira sotūnaṃ evaṃ cittaṃ uppannaṃ “ayaṃ jāti sabbesaṃ dhammānaṃ pabhavo, sayañca	357	
PA_anya-e01_04n:357_1	na kutoci jāyati yathā taṃ pakativādīnaṃ pakatī”ti, taṃ nesaṃ micchāgāhaṃ vidhamento	357	
PA_anya-e01_04n:357_2	satthā “upacayo santatī”ti dvidhā bhinditvā kutoci paccayato jātañca katvā desesi,	357	
PA_anya-e01_04n:357_3	na pana jarāmaraṇaṃ paccayadhammānaṃ kiccānubhāvakkhaṇe adassanato. Yadi evaṃ kathaṃ	357	
PA_anya-e01_04n:357_4	“jarāmaraṇaṃ paṭiccasamuppanna”nti vuttaṃ? Yasmā paṭiccasamuppannānaṃ dhammānaṃ paripākabhaṅgatāya	357	
PA_anya-e01_04n:357_5	tesu santesu honti, na asantesu. Na hi ajātaṃ paripaccati, bhijjati vā, tasmā taṃ	357	
PA_anya-e01_04n:357_6	jātipaccayataṃ sandhāya “jarāmaraṇaṃ paṭiccasamuppanna”nti pariyāyena suttesu vuttaṃ.	357	
PA_anya-e01_04n:357_7	Yo panettha kāmabhavādīsu kammādinā paccayena yonivibhāgato paṭisandhiyaṃ, pavattiyañca	357	
PA_anya-e01_04n:357_8	rūpadhammānaṃ pavattibhedo vattabbo, so parato paṭiccasamuppādakathāyaṃ āvi bhavissatīti	357	
PA_anya-e01_04n:357_9	na vuttoti daṭṭhabbo.	357	
PA_anya-e01_04n:358	Iti rūpakkhandhe vitthārakathāmukhavaṇṇanā.	35	
PA_anya-e01_04n:359	Viññāṇakkhandhakathāvaṇṇanā	35	
PA_anya-e01_04n:360_0	451. Yaṃ kiñcīti anavasesapariyādānadīpakena padadvayena vedayitassa bahubhedataṃ	360	
PA_anya-e01_04n:360_1	dassento vuccamānaṃ rāsaṭṭhaṃ ulliṅgeti. Vedayitaṃ ārammaṇarasānubhavanaṃ lakkhaṇaṃ	360	
PA_anya-e01_04n:360_2	etassāti vedayitalakkhaṇaṃ. Sabbaṃ taṃ dhammajātanti adhippāyo, pubbe vā rūpakkhandhakathāyaṃ	360	
PA_anya-e01_04n:360_3	vuttaṃ adhikārato ānetvā sambandhitabbaṃ. Ekato katvāti atītādibhedabhinnaṃ sabbaṃ	360	
PA_anya-e01_04n:360_4	taṃ buddhiyā ekato katvā. Evañhi rāsaṭṭhassa sambhavo. Nīlādibhedassa ārammaṇassa	360	
PA_anya-e01_04n:360_5	sañjānanaṃ, “nīlaṃ pītaṃ dīghaṃ rassa”nti ca ādinā saññuppādavasena jānanaṃ gahaṇaṃ	360	
PA_anya-e01_04n:360_6	lakkhaṇaṃ etassāti sañjānanalakkhaṇaṃ. Abhisaṅkharaṇaṃ āyūhanaṃ byāpārāpatti, abhisandahanaṃ	360	
PA_anya-e01_04n:360_7	vā, ubhayathāpi cetanāpadhānatāya saṅkhārakkhandhassa evaṃ vuttaṃ “abhisaṅkharaṇalakkhaṇa”nti.	360	
PA_anya-e01_04n:360_8	Tathā hi suttantabhājanīye saṅkhārakkhandhaṃ vibhajantena bhagavatā “cakkhusamphassajā	360	
PA_anya-e01_04n:360_9	cetanā”tiādinā cetanāva vibhattā. Minitabbavatthuṃ nāḷiyā minamāno puriso viya yena	360	
PA_anya-e01_04n:360_10	sañjānanākāravisiṭṭhena ākārena visayaṃ gaṇhāti, taṃ ārammaṇūpaladdhisaṅkhātaṃ vijānanaṃ	3601	
PA_anya-e01_04n:360_11	lakkhaṇaṃ etassāti vijānanalakkhaṇaṃ. Itare vedanākkhandhādayo suviññeyyā hontīti	3601	
PA_anya-e01_04n:360_12	viññāṇena ekuppādādibhāvato, samānajātiādivibhāgato ca.	3601	
PA_anya-e01_04n:361_0	Attanā “vijānanalakkhaṇa”nti vuttamatthaṃ suttena samatthetuṃ “yaṃ kiñcī”tiādi vuttaṃ.	361	
PA_anya-e01_04n:361_1	Yathāpaccayaṃ pavattimattametaṃ, yadidaṃ sabhāvadhammoti dassetuṃ “vijānanalakkhaṇa”nti	361	
PA_anya-e01_04n:361_2	bhāvasādhanavasena vuttaṃ. Dhammasabhāvā vinimutto koci kattā nāma natthīti tasseva	361	
PA_anya-e01_04n:361_3	kattubhāvaṃ dassetuṃ “vijānātī”ti vuttaṃ. Yaṃ vijānanaṭṭhena viññāṇaṃ, tadeva cintanādiatthena	361	
PA_anya-e01_04n:361_4	cittaṃ, mananaṭṭhena manoti pariyāyatopi naṃ bodheti. Ettāvatā ca khandhato, bhedato,	361	
PA_anya-e01_04n:361_5	pariyāyato ca viññāṇaṃ vibhāvitaṃ hoti.	361	
PA_anya-e01_04n:362_0	Jāyanti ettha visadisāpi sadisākārāti jāti, samānākāro. Sā panāyaṃ jāti kāmaṃ anekavidhā	362	
PA_anya-e01_04n:362_1	nānappakārā, taṃ idhādhippetameva pana dassento “kusalaṃ, akusalaṃ, abyākatañcā”ti	362	
PA_anya-e01_04n:362_2	āha. Tattha kusalaṭṭhena kusalaṃ. Koyaṃ kusalaṭṭho nāma? Ārogyaṭṭho anavajjaṭṭho	362	
PA_anya-e01_04n:362_3	sukhavipākaṭṭho. Ārogyaṭṭhenāpi hi kusalaṃ vuccati “kacci nu bhoto kusala”ntiādīsu.	362	
PA_anya-e01_04n:362_4	Anavajjaṭṭhenāpi “katamo pana, bhante, kusalo kāyasamācāro? Yo kho, mahārāja, anavajjo	362	
PA_anya-e01_04n:362_5	kāyasamācāro”tiādīsu. Sukhavipākaṭṭhenāpi “kusalānaṃ, bhikkhave, dhammānaṃ samādānahetū”tiādīsu.	362	
PA_anya-e01_04n:362_6	Kusalacittañhi rāgādīnaṃ cetasikarogānaṃ avajjasabhāvānaṃ paṭipakkhabhāvato, sukhavipākavipaccanato	362	
PA_anya-e01_04n:362_7	ca arogaṃ, anavajjaṃ, sukhavipākañcāti.	362	
PA_anya-e01_04n:363_0	Saddatthato pana kucchite pāpadhamme salayati calayati kammeti viddhaṃsetīti kusalaṃ.	363	
PA_anya-e01_04n:363_1	Kucchitena vā ākārena sayantīti kusā, pāpadhammā, te kuse lunāti chindatīti kusalaṃ.	363	
PA_anya-e01_04n:363_2	Kucchitānaṃ vā sānato tanukaraṇato ñāṇaṃ kusaṃ nāma, tena lātabbaṃ gahetabbaṃ pavattetabbanti	363	
PA_anya-e01_04n:363_3	kusalaṃ. Yathā vā kuso ubhayabhāgagataṃ hatthapadesaṃ lunāti, evamidaṃ uppannānuppannavasena	363	
PA_anya-e01_04n:363_4	ubhayabhāgagataṃ saṃkilesapakkhaṃ lunāti chindati, tasmā kuso viya lunātīti kusalaṃ.	363	
PA_anya-e01_04n:363_5	Kucchitānaṃ vā sāvajjadhammānaṃ salanato saṃvaraṇato kusalaṃ. Kusaladhammavasena	363	
PA_anya-e01_04n:363_6	hi akusalā pavattinivāraṇena, appavattibhāvāpādanena ca manacchaṭṭhesu dvāresu appavattiyā	363	
PA_anya-e01_04n:363_7	saṃvutā pihitā honti. Kucchite vā pāpadhamme salayati kampeti apanetīti kusalaṃ.	363	
PA_anya-e01_04n:363_8	Kucchitānaṃ vā pāṇātipātādīnaṃ pāpadhammānaṃ sānato nisānato tejanato kusā, dosalobhādayo.	363	
PA_anya-e01_04n:363_9	Dosādīnañhi vasena cetanāya tikkhabhāvappattiyā pāṇātipātādīnaṃ mahāsāvajjatā, te	363	
PA_anya-e01_04n:363_10	kuse lunāti chindatīti kusalaṃ. Kucchitānaṃ vā sānato antakaraṇato vināsanato kusāni,	3631	
PA_anya-e01_04n:363_11	puññakiriyavasena pavattāni saddhādīni indriyāni, tehi lātabbaṃ pavattetabbanti kusalaṃ.	3631	
PA_anya-e01_04n:363_12	“Ku” iti vā bhūmi vuccati, adhiṭṭhānabhāvena taṃsadisassa attano nissayabhūtassa	3631	
PA_anya-e01_04n:363_13	rūpārūpappabandhassa sampati, āyatiñca anudahanena vināsanato kuṃ siyantīti kusā,	3631	
PA_anya-e01_04n:363_14	rāgādayo, te viya attano nissayassa lavanato chindanato kusalaṃ. Payogasampāditā	3631	
PA_anya-e01_04n:363_15	hi kusaladhammā accantameva rūpārūpadhamme appavattikaraṇena samucchindantīti.	3631	
PA_anya-e01_04n:364_0	Na kusalanti akusalaṃ, kusalapaṭipakkhanti attho. Na kusalanti hi kusalapaṭikkhepena	364	
PA_anya-e01_04n:364_1	akusalapadassa avayavabhedena atthe vuccamāne yathā yaṃ dhammajātaṃ na arogaṃ, na	364	
PA_anya-e01_04n:364_2	anavajjaṃ, na sukhavipākaṃ, na ca kosallasambhūtaṃ, taṃ akusalanti ayamattho dassito	364	
PA_anya-e01_04n:364_3	hoti, evaṃ yaṃ na kucchitānaṃ salanasabhāvaṃ, na kusānaṃ lavanasabhāvaṃ, na kusena	364	
PA_anya-e01_04n:364_4	kusehi vā pavattetabbaṃ, na ca kuso viya lavanakaṃ, taṃ akusalaṃ nāmāti ayampi attho	364	
PA_anya-e01_04n:364_5	dassito hoti. Ettha ca yasmā kusalaṃ akusalassa ujuvipaccanīkabhūtaṃ, yato cetasikarogapaṭipakkhādibhāvato	364	
PA_anya-e01_04n:364_6	arogādipariyāyenapi bodhitaṃ, tasmā akusalaṃ pana kusalassa ujuvipaccanīkabhūtanti	364	
PA_anya-e01_04n:364_7	vuttaṃ “kusalapaṭipakkhanti attho”ti. Taṃ pana yathākkamaṃ pahāyakapahātabbabhāvenevāti daṭṭhabbaṃ.	364	
PA_anya-e01_04n:365_0	Na byākatanti abyākataṃ, kusalākusalabhāvena akathitanti attho. Tattha kusalabhāvo	365	
PA_anya-e01_04n:365_1	anavajjasukhavipākaṭṭho. Akusalabhāvo sāvajjadukkhavipākaṭṭho, tadubhayabhāvena avuttanti	365	
PA_anya-e01_04n:365_2	vuttaṃ hoti. Eteneva arogasarogādibhāvena ca avuttatā vaṇṇitāti daṭṭhabbā. Ettha	365	
PA_anya-e01_04n:365_3	ca “kusalaṃ akusala”nti ca vatvā “abyākata”nti vuttattā kusalākusalabhāveneva avuttatā	365	
PA_anya-e01_04n:365_4	viññāyati, na pakārantarena. Avuttatā cettha na tathā avattabbatāmattena, atha kho	365	
PA_anya-e01_04n:365_5	tadubhayavinimuttasabhāvatāya tesaṃ dhammānanti daṭṭhabbaṃ. Tathā hetaṃ “avipākalakkhaṇa”nti vuccati.	365	
PA_anya-e01_04n:366_0	452. Bhūmibhedatoti bhavanti ettha dhammāti bhūmi, ṭhānaṃ, avatthā ca. Avatthāpi	366	
PA_anya-e01_04n:366_1	hi avatthāvantānaṃ pavattiṭṭhānaṃ viya gayhati, evaṃ nesaṃ sukhaggahaṇaṃ hotīti.	366	
PA_anya-e01_04n:366_2	Tattha lokiyā bhūmi ṭhānavaseneva veditabbā, lokuttarā avatthāvasena. Lokiyā vā ṭhānāvatthāvasena,	366	
PA_anya-e01_04n:366_3	lokuttarā avatthāvaseneva. Kāmāvacaranti ettha vatthukāmo kilesakāmoti dve kāmā.	366	
PA_anya-e01_04n:366_4	Tesu vatthukāmo visesato pañca kāmaguṇā kāmīyantīti, kilesakāmo taṇhā kāmetīti. Te	366	
PA_anya-e01_04n:366_5	dvepi sahitā hutvā yattha avacaranti, taṃ kāmāvacaraṃ. Kiṃ pana tanti? Ekādasavidho	366	
PA_anya-e01_04n:366_6	kāmabhavo. Idaṃ yebhuyyena tattha avacarati pavattatīti kāmāvacaraṃ ekassa avacarasaddassa	366	
PA_anya-e01_04n:366_7	lopaṃ katvā. Evaṃ rūpārūpāvacarānipi veditabbāni rūpataṇhā rūpaṃ, arūpataṇhā arūpanti	366	
PA_anya-e01_04n:366_8	katvā. Atha vā kāmataṇhā kāmo uttarapadalopena, avacarati etthāti avacaraṃ, kāmassa	366	
PA_anya-e01_04n:366_9	avacaraṃ kāmāvacaraṃ. Evaṃ rūpāvacarārūpāvacarānipi veditabbāni. Lokato uttaratīti	366	
PA_anya-e01_04n:366_10	lokuttaraṃ kusalassa adhippetattā. Itaraṃ pana lokato uttiṇṇanti lokuttaraṃ.	3661	
PA_anya-e01_04n:367_0	Somanassupekkhāñāṇasaṅkhārabhedatoti ettha somanassupekkhābhedo tāva yutto tesaṃ	367	
PA_anya-e01_04n:367_1	bhinnasabhāvattā, ñāṇasaṅkhārabhedo pana kathanti? Nāyaṃ doso ñāṇasaṅkhārakato bhedoñāṇasaṅkhārabhedo,	367	
PA_anya-e01_04n:367_2	so ca tesaṃ bhāvābhāvakatoti katvā. Sobhanaṃ mano, sundaraṃ vā mano etassāti sumano,	367	
PA_anya-e01_04n:367_3	sumanassa bhāvo somanassaṃ, mānasikasukhā vedanā ruḷhiyā, somanassena uppādato paṭṭhāya	367	
PA_anya-e01_04n:367_4	yāva bhaṅgā sahagataṃ pavattaṃ saṃsaṭṭhaṃ, sampayuttanti attho. Somanassasahagatatā	367	
PA_anya-e01_04n:367_5	cassa ārammaṇavasena veditabbā. Iṭṭhārammaṇe hi cittaṃ somanassasahagataṃ hoti. Nanu	367	
PA_anya-e01_04n:367_6	ca iṭṭhārammaṇaṃ lobhassa vatthu, kathaṃ tattha kusalaṃ hotīti? Nayidamekantikaṃ	367	
PA_anya-e01_04n:367_7	iṭṭhepi ābhogādivasena kusalassa uppajjanato. Yassa hi catusampatticakkasamāyogādivasena	367	
PA_anya-e01_04n:367_8	yonisova ābhogo hoti, kusalameva ca mayā kattabbanti kusalakaraṇe cittaṃ niyamitaṃ,	367	
PA_anya-e01_04n:367_9	akusalappavattito ca nivattetvā kusalakaraṇe eva pariṇāmitaṃ, abhiṇhakaraṇavasena	367	
PA_anya-e01_04n:367_10	ca samudācaritaṃ, tassa iṭṭhepi ārammaṇe alobhādisampayuttameva cittaṃ hoti, na lobhādisampayuttaṃ.	3671	
PA_anya-e01_04n:368_0	Ñāṇena samaṃ pakārehi yuttanti ñāṇasampayuttaṃ. Ekuppādādayo eva cettha pakārāti	368	
PA_anya-e01_04n:368_1	veditabbā. Tattha kammūpapattiindriyaparipākakilesadūrībhāvā ñāṇasampayuttatāya kāraṇaṃ.	368	
PA_anya-e01_04n:368_2	Yo hi paresaṃ dhammaṃ deseti, anavajjāni sippāyatanakammāyatanavijjaṭṭhānāni sikkhāpetīti	368	
PA_anya-e01_04n:368_3	evamādikaṃ paññāsaṃvattaniyaṃ karoti, tassa kammūpanissayavasena kusalacittaṃ uppajjamānaṃ	368	
PA_anya-e01_04n:368_4	ñāṇasampayuttaṃ hoti. Tathā abyāpajje loke uppannassa upapattiṃ nissāya ñāṇasampayuttaṃ	368	
PA_anya-e01_04n:368_5	hoti. Vuttañhetaṃ “tassa tattha sukhino dhammapadā plavanti, dandho, bhikkhave, satuppādo,	368	
PA_anya-e01_04n:368_6	atha kho so satto khippaṃyeva visesabhāgī hotī”ti. Tathā paññādasakapattassa indriyaparipākaṃ	368	
PA_anya-e01_04n:368_7	nissāya kusalaṃ uppajjamānaṃ ñāṇasampayuttaṃ hoti. Yena pana kilesā vikkhambhitā,	368	
PA_anya-e01_04n:368_8	tassa kilesadūrībhāvaṃ nissāya ñāṇasampayuttaṃ hoti. Vuttampi cetaṃ “yogā ve jāyate	368	
PA_anya-e01_04n:368_9	bhūri, ayogā bhūrisaṅkhayo”ti. Attano vā parassa vā samussāhajanitaṃ cittapayogasaṅkhātaṃ	368	
PA_anya-e01_04n:368_10	saṅkharaṇaṃ saṅkhāro, so etassa natthīti asaṅkhāraṃ. Tena pana saha saṅkhārena pavattatīti	3681	
PA_anya-e01_04n:368_11	sasaṅkhāraṃ. Ñāṇena vippayuttaṃ virahitanti ñāṇavippayuttaṃ. Vippayogoti cettha ñāṇassa	3681	
PA_anya-e01_04n:368_12	abhāvo appavattiyevāti daṭṭhabbaṃ. Upekkhatīti upekkhā, vedayamānāpi ārammaṇaṃ ajjhupekkhati	3681	
PA_anya-e01_04n:368_13	majjhattatākārasaṇṭhitattāti attho. Atha vā upetā sukhadukkhānaṃ aviruddhā ikkhā	3681	
PA_anya-e01_04n:368_14	anubhavananti upekkhā. Atha vā iṭṭhe ca aniṭṭhe ca ārammaṇe pakkhapātābhāvena upapattito	3681	
PA_anya-e01_04n:368_15	yuttito ikkhati anubhavatīti upekkhā, tāya sahagatanti upekkhāsahagataṃ. Sesaṃ sabbaṃ	3681	
PA_anya-e01_04n:368_16	heṭṭhā vuttanayameva.	3681	
PA_anya-e01_04n:369_0	Evaṃ aṭṭha kāmāvacarakusalacittāni uddisitvā idāni tesaṃ pavattiākāraṃ dassetuṃ “yadā	369	
PA_anya-e01_04n:369_1	hī”tiādi āraddhaṃ. Tattha paṭiggāhakādisampattinti ettha ādi-saddena desakālakalyāṇamittādisampattiṃ	369	
PA_anya-e01_04n:369_2	saṅgaṇhāti. Aññaṃ vā somanassahetunti ettha aññaggahaṇena saddhābahulatā, visuddhadiṭṭhitā,	369	
PA_anya-e01_04n:369_3	kusalakiriyāya ānisaṃsadassāvitā, somanassapaṭisandhikatā, ekādasa pītisambojjhaṅgaṭṭhāniyā	369	
PA_anya-e01_04n:369_4	dhammāti evamādīnaṃ saṅgaho. Ādinayappavattanti ettha ādi-saddena na kevalaṃ “atthi	369	
PA_anya-e01_04n:369_5	yiṭṭha”ntiādīnaṃ navannaṃyeva sammādiṭṭhivatthūnaṃ gahaṇaṃ, atha kho dhammavicayasambojjhaṅgaṭṭhāniyādīnampi	369	
PA_anya-e01_04n:369_6	saṅgaho veditabbo. Purakkhatvāti pubbaṅgamaṃ katvā. Tañca kho sahajātapubbaṅgamavasena	369	
PA_anya-e01_04n:369_7	“manopubbaṅgamā dhammā”tiādīsu viya sampayogassa adhippetattā. Asaṃsīdantoti silokamacchariyādivasena	369	
PA_anya-e01_04n:369_8	puññakiriyāyaṃ saṃsīdaṃ saṅkocaṃ anāpajjanto, tena muttacāgatādiṃ dasseti. Anussāhitoti	369	
PA_anya-e01_04n:369_9	kenacipi na ussāhito. Sarasato hi puññapaṭipattidassanamidaṃ. Parehīti pana pākaṭussāhanadassanaṃ.	369	
PA_anya-e01_04n:370_0	Dānādīnīti dānaṃ sīlaṃ yāva diṭṭhijukammanti imāni dānādīni dasa puññāni, dānādīnīti	370	
PA_anya-e01_04n:370_1	vā dānasīlabhāvanāmayāni itaresampi sattannaṃ etthevantogadhattā. Yattha sayaṃ uppajjanti,	370	
PA_anya-e01_04n:370_2	taṃ santānaṃ punanti, pujjaṃ bhavaphalaṃ nibbattentīti vā puññāni. Assa puññacetanāsamaṅgino.	370	
PA_anya-e01_04n:370_3	Amuttacāgatā deyyadhamme sāpekkhacittatā. Ādi-saddena sīlasamādānādīsu anadhimuttatādiṃ	370	
PA_anya-e01_04n:370_4	saṅgaṇhāti. Tadevāti somanassasahagatādinā sadisatāya vuttaṃ. Sadisampi hi “tadevā”ti	370	
PA_anya-e01_04n:370_5	voharīyati yathā “sā eva tittirī, tāniyeva osadhānī”ti. Imasmiñhi attheti līnassa	370	
PA_anya-e01_04n:370_6	cittassa ussāhanapayogasaṅkhāte atthe. Etanti “saṅkhāro”ti etaṃ padaṃ. Pubbapayogassāti	370	
PA_anya-e01_04n:370_7	puññakiriyāyaṃ saṅkoce jāyamāne tato vivecetvā samussāhanavasena pavattassa cittapayogassa,	370	
PA_anya-e01_04n:370_8	pubbaggahaṇañcettha tathāpavattapubbābhisaṅkhāravasena so saṅkhāro hotīti katvā vuttaṃ,	370	
PA_anya-e01_04n:370_9	na tassa saṅkhārassa pubbakālikattā. “Atthi dinna”ntiādi nayappavattāya sammādiṭṭhiyā	370	
PA_anya-e01_04n:370_10	asambhavadassanatthaṃ bāla-ggahaṇaṃ. Saṃsīdanussāhanābhāvadassanatthaṃ sahasā-gahaṇaṃ.	3701	
PA_anya-e01_04n:370_11	Somanassarahitā honti puññaṃ karontāti adhippāyo. Somanassahetūnaṃ abhāvaṃ āgammāti	3701	
PA_anya-e01_04n:370_12	idaṃ nidassanamattaṃ daṭṭhabbaṃ. Majjhattārammaṇatathārūpacetosaṅkhārādayopi hi upekkhāsahagatatāya	3701	
PA_anya-e01_04n:370_13	kāraṇaṃ hontiyevāti.	3701	
PA_anya-e01_04n:371_0	Evantiādi nigamanaṃ. Tayidaṃ aṭṭhavidhampi kāmāvacaraṃ kusalacittaṃ rūpārammaṇaṃ	371	
PA_anya-e01_04n:371_1	yāva dhammārammaṇanti chasu ārammaṇesu yaṃ vā taṃ vā ālambitvā upekkhāsahagatāhetukakiriyāmanoviññāṇadhātānantaraṃ	371	
PA_anya-e01_04n:371_2	kāyadvārādīhi tīhi dvārehi kāyakammādivasena uppajjatīti veditabbaṃ. Tattha ñāṇasampayuttāni	371	
PA_anya-e01_04n:371_3	cattāri yadā tihetukapaṭisandhiṃ uppādenti, tadā soḷasa vipākacittāni phalanti. Yadā	371	
PA_anya-e01_04n:371_4	pana duhetukaṃ, tadā dvādasa tihetukavajjāni. Ahetukaṃ pana paṭisandhiṃ tihetukāni	371	
PA_anya-e01_04n:371_5	na uppādenteva, duhetukāni pana duhetukapaṭisandhidānakāle dvādasa, ahetukapaṭisandhiṃ	371	
PA_anya-e01_04n:371_6	dānakāle aṭṭha phalanti. Tihetukā pana paṭisandhi duhetukehi na hotiyeva. “Aṭṭha	371	
PA_anya-e01_04n:371_7	phalantī”ti cetaṃ paṭisandhiṃ janakakammavasena vuttaṃ. Aññena pana kammunā “sahetukaṃ	371	
PA_anya-e01_04n:371_8	bhavaṅgaṃ ahetukassa bhavaṅgassa anantarapaccayena paccayo”ti vacanato sahetukampi	371	
PA_anya-e01_04n:371_9	vipākacittaṃ ahetukapaṭisandhikassa hotiyeva. Imasmiṃ ca pakkhe balavatā paccayena	371	
PA_anya-e01_04n:371_10	uppannaṃ asaṅkhāraṃ, dubbalena sasaṅkhāranti veditabbaṃ. Ye pana āgamanato ca vipākassa	3711	
PA_anya-e01_04n:371_11	asaṅkhārasasaṅkhārabhāvaṃ icchanti, tesaṃ matena dvādasa, aṭṭha ca phalantīti yojetabbaṃ.	3711	
PA_anya-e01_04n:371_12	Evaṃ tidhā phalaṃ dadantañcetaṃ kāmāvacarasugatiyaṃ upapattiṃ, sugatiduggatīsu bhogasampadañca	3711	
PA_anya-e01_04n:371_13	karoti. Nāgasupaṇṇādīnampi hi yaṃ devabhogasampattisadisaṃ bhogajātaṃ uppajjati,	3711	
PA_anya-e01_04n:371_14	tampi kāmāvacarakusalasseva phalaṃ. Na hi akusalassa iṭṭhaṃ phalaṃ atthīti.	3711	
PA_anya-e01_04n:372_0	Rūpāvacaraṃ panāti pana-saddo visesatthajotako. Tena yathā kāmāvacaraṃ kilesānaṃ	372	
PA_anya-e01_04n:372_1	tadaṅgappahānamattakaraṃ, na evamidaṃ, idaṃ pana vikkhambhanappahānakaraṃ. Yathā	372	
PA_anya-e01_04n:372_2	vā taṃ vedanāñāṇasaṅkhārabhedato aṭṭhadhā bhijjati, na evamidaṃ, idaṃ pana tato aññathā	372	
PA_anya-e01_04n:372_3	vāti vakkhamānaṃ visesaṃ joteti. Taṃ panetaṃ savatthukaṃ, sāsavaṃ, vinīvaraṇañca	372	
PA_anya-e01_04n:372_4	rūpāvacaranti daṭṭhabbaṃ. “Savatthukaṃ evā”ti hi iminā arūpāvacaraṃ nivatteti, “sāsava”nti	372	
PA_anya-e01_04n:372_5	iminā paṭhamamaggacittaṃ, “vinīvaraṇa”nti iminā paṭighasahitadvayaṃ. Katthaci pañca	372	
PA_anya-e01_04n:372_6	jhānaṅgāni, katthaci cattāri, katthaci tīṇi, katthaci dve, katthaci aparāni dveti	372	
PA_anya-e01_04n:372_7	evaṃ jhānaṅgayogabhedato pañcavidhanti saṅkhepato vuttamatthaṃ vivarituṃ “seyyathida”ntiādi	372	
PA_anya-e01_04n:372_8	āraddhaṃ. Tattha yaṃ vattabbaṃ, taṃ heṭṭhā jhānakathāyaṃ vuttameva. Tayidaṃ bhāvanāmayameva	372	
PA_anya-e01_04n:372_9	hutvā vuttanayena pathavīkasiṇādikaṃ ālambitvā yathārahaṃ ñāṇasampayuttakusalānantaraṃ	372	
PA_anya-e01_04n:372_10	uppajjati, hīnādibhedabhinnaṃ panetaṃ yathākkamaṃ brahmapārisajjādīsu soḷasasupi	3721	
PA_anya-e01_04n:372_11	brahmalokesu upapattinipphādakanti daṭṭhabbaṃ.	3721	
PA_anya-e01_04n:373_0	Rūpasaññāsamatikkamādinā samadhigantabbaṃ arūpāvacaraṃ. Catunnaṃ arūpānanti upekkhāsamādhisaṅkhātehi	373	
PA_anya-e01_04n:373_1	catūhi arūpajjhānehi. Karaṇe hi etaṃ sāmivacanaṃ. Arūpānaṃ vā yo ārammaṇādikato sampayuttadhammehi	373	
PA_anya-e01_04n:373_2	yogo yogabhedo, tassa vasena. Vuttappakārenāti heṭṭhā āruppakathāyaṃ vuttappakārena.	373	
PA_anya-e01_04n:373_3	Paṭhamanti paṭhamaṃ arūpāvacarakusalacittaṃ. Dutiyatatiyacatutthānīti etthāpi eseva	373	
PA_anya-e01_04n:373_4	nayo. Tānimāni bhāvanāmayāneva hutvā yathānupubbaṃ kasiṇugghāṭimākāsaṃ, paṭhamāruppaviññāṇaṃ,	373	
PA_anya-e01_04n:373_5	natthibhāvaṃ, ākiñcaññāyatananti imāni ālambitvā upekkhāsahagatañāṇasampayuttakusalānantaraṃ	373	
PA_anya-e01_04n:373_6	uppajjitvā catūsu arūpībrahmalokesu paṭisandhipavattivipākadāyīni. Sesaṃ panettha	373	
PA_anya-e01_04n:373_7	yaṃ vattabbaṃ, taṃ heṭṭhā vuttameva. Chavisuddhiparamparāya samadhigantabbaṃ lokuttaraṃ.	373	
PA_anya-e01_04n:373_8	Tattha vattabbaṃ parato āgamissati. Catumaggasampayogatoti sotāpattimaggo yāva arahattamaggoti	373	
PA_anya-e01_04n:373_9	imehi catūhi ariyamaggehi sampayogato. Catubbidhampi cetaṃ bhāvanāmayameva hutvā	373	
PA_anya-e01_04n:373_10	nibbānaṃ ālambitvā suññato vimokkho, animitto vimokkho, appaṇihito vimokkhoti nāmena	3731	
PA_anya-e01_04n:373_11	uppajjati, sattabhavādibhavūpapattinivattakanti daṭṭhabbaṃ. Ekavīsatividhaṃ hoti	3731	
PA_anya-e01_04n:373_12	nātisaṅkhepavitthāranayenāti adhippāyo.	3731	
PA_anya-e01_04n:374_0	453. Kāmāvacaramevāti ettha nikāyantariyā rūpārūpāvacarampi akusalaṃ icchantīti tesaṃ	374	
PA_anya-e01_04n:374_1	matinisedhanatthaṃ kāmāvacaraggahaṇaṃ. Mahaggatabhūmiyaṃ uppajjantampi tattha rūpadhātuyaṃ	374	
PA_anya-e01_04n:374_2	pavattivipākaṃ dentampi ekantena kāmāvacaramevāti dassanatthaṃ avadhāraṇaṃ. Yadi	374	
PA_anya-e01_04n:374_3	evaṃ, kasmā kāmāvacaramevāti? Tattha kāraṇaṃ vuttameva. Kathaṃ vuttaṃ? “Kāmataṇhā	374	
PA_anya-e01_04n:374_4	kāmo uttarapadalopato, avacarati etthāti avacaraṃ, kāmassa avacaraṃ kāmāvacara”nti.	374	
PA_anya-e01_04n:374_5	Ettha hi kāmataṇhāvisayatā “kāmāvacarabhāvassa kāraṇaṃ” vuttā yathā rūpārūpataṇhāvisayatā	374	
PA_anya-e01_04n:374_6	“rūpārūpāvacarabhāvassa”. Ekaṃsena cetaṃ evaṃ icchitabbaṃ. Aññathā byāpilakkhaṇaṃ	374	
PA_anya-e01_04n:374_7	na siyā. Yadi hi ālambitabbadhammavasena bhūmivavatthānaṃ kareyya, evaṃ sati anārammaṇānaṃ	374	
PA_anya-e01_04n:374_8	saṅgaho na siyā. Atha vipākadānavasena, evampi avipākānaṃ saṅgaho na siyā. Tasmā	374	
PA_anya-e01_04n:374_9	ālambaṇadhammavasena pariyāpannānaṃ sā kātabbā, apariyāpannānaṃ pana lokato uttiṇṇatāya	374	
PA_anya-e01_04n:374_10	lokuttaratā, uttaritarābhāvato anuttaratā ca veditabbā.	3741	
PA_anya-e01_04n:375_0	Pariyāpannāti ca paricchedakārikāya taṇhāya paricchijja āpannā, gahitāti attho. Nanu	375	
PA_anya-e01_04n:375_1	cettha kāmataṇhā katamā? Kāmāvacaradhammārammaṇā taṇhā, kāmāvacaradhammā katame?	375	
PA_anya-e01_04n:375_2	Kāmataṇhāvisayāti itaretarasannissayatādosoti? Nayidamevaṃ avīciādiekaādasokāsaninnatāya	375	
PA_anya-e01_04n:375_3	kañci taṇhaṃ kāmataṇhābhāvena gahetvā taṃsabhāvāya taṇhāya visayabhāvena kāmāvacaradhammānaṃ	375	
PA_anya-e01_04n:375_4	upalakkhitabbattā. Nikkhepakaṇḍepi “etthāvacarā”ti vacanaṃ avīciparanimmitaparicchinnokāsāya	375	
PA_anya-e01_04n:375_5	kāmataṇhāya visayabhāvaṃ sandhāya vuttanti gahetabbaṃ. Tadokāsatā ca taṇhāya tanninnatāya veditabbā.	375	
PA_anya-e01_04n:376_0	Mūlato tividhanti tīṇi akusalamūlāni lobhādīni, tesaṃ vasena taṃsahitampi tividhanti	376	
PA_anya-e01_04n:376_1	attho. Tāni hi suppatiṭṭhitabhāvakāraṇattā mūlamivāti mūlāni, lobho mūlaṃ etassāti	376	
PA_anya-e01_04n:376_2	lobhamūlaṃ. Asādhāraṇena niddeso yathā bherisaddo, yavaṅkuroti. Tathā dosamūlaṃ.	376	
PA_anya-e01_04n:376_3	Moho eva mūlaṃ imassa, nāññanti mohamūlaṃ.	376	
PA_anya-e01_04n:377_0	Somanassupekkhādiṭṭhigatasaṅkhārabhedatoti somanassupekkhābhedato diṭṭhigatabhedato	377	
PA_anya-e01_04n:377_1	saṅkhārabhedatoti paccekaṃ bhedasaddo yojetabbo. Yadettha vattabbaṃ, taṃ heṭṭhā vuttanayameva.	377	
PA_anya-e01_04n:377_2	Diṭṭhigatasampayuttanti diṭṭhiyeva diṭṭhigataṃ “gūthagataṃ, muttagata”nti yathā.	377	
PA_anya-e01_04n:377_3	Atha vā vipariyesaggāhatāya diṭṭhiyā gatameva, na ettha gantabbavatthu tathā sabhāvanti	377	
PA_anya-e01_04n:377_4	diṭṭhigataṃ. Tayidaṃ “idameva saccaṃ, moghamañña”nti abhinivesabhāvato lobheneva	377	
PA_anya-e01_04n:377_5	saddhiṃ pavattati, na dosena.	377	
PA_anya-e01_04n:378_0	Yadāhītiādi lobhamūlacittānaṃ pavattiākāradassanaṃ. Micchādiṭṭhinti ucchedadiṭṭhiādimicchādiṭṭhiṃ.	378	
PA_anya-e01_04n:378_1	Tāya hi vipallatthacittā sattā “etāvako jīvavisayo yāva indriyagocaro”ti paralokaṃ	378	
PA_anya-e01_04n:378_2	paṭikkhipitvā “natthi kāmesu ādīnavo”ti yathā tathā kāmesu pātabyataṃ āpajjanti.	378	
PA_anya-e01_04n:378_3	Ādi-saddena “esa pantho pageva vihito devayāne, yena yanti puttavanto visokā. Taṃ	378	
PA_anya-e01_04n:378_4	passanti pasavo, pakkhino ca, tena te mātaripi mithunaṃ carantī”tiādinā nayena puttamukhadassanaṃ	378	
PA_anya-e01_04n:378_5	saggamokkhamaggoti evamādikaṃ micchādiṭṭhiṃ saṅgaṇhāti.	378	
PA_anya-e01_04n:379_0	Kāme vāti ettha vā-saddo aniyamattho, tena brāhmaṇānaṃ suvaṇṇaharaṇameva adinnādāne	379	
PA_anya-e01_04n:379_1	sāvajjaṃ, itaraṃ anavajjaṃ. Garūnaṃ, gunnaṃ, attano, jīvitassa, vivāhassa ca atthāya	379	
PA_anya-e01_04n:379_2	musāvādo anavajjo, itaro sāvajjo. Garuādīnaṃ atthāya pesuññaharaṇaṃ anavajjaṃ, itaraṃ	379	
PA_anya-e01_04n:379_3	sāvajjaṃ. Bhāratayuddhasītāharaṇādikathā pāpavūpasamāya hotīti evamādike micchāgāhe	379	
PA_anya-e01_04n:379_4	saṅgaṇhāti. Diṭṭhamaṅgalādīnīti diṭṭhasutamutamaṅgalāni. Sabhāvatikkhenāti lobhassa,	379	
PA_anya-e01_04n:379_5	micchābhinivesassa vā vasena saraseneva tikhiṇena kurūrena. Mandenāti dandhena atikhiṇena.	379	
PA_anya-e01_04n:379_6	Tādisaṃ pana attano, parassa vā samussāhanena pavattatīti āha “samussāhitenā”ti.	379	
PA_anya-e01_04n:379_7	Parabhaṇḍaṃ vā haratīti vā-saddena tathāpavattanakamusāvādādīnampi saṅgaho daṭṭhabbo.	379	
PA_anya-e01_04n:379_8	Kāmānaṃ vā anubhuyyamānānaṃ. Vā-saddena parasantakassa vā ayathādhippetatāya yaṃ	379	
PA_anya-e01_04n:379_9	laddhaṃ, taṃ gahetabbanti gahaṇādikaṃ saṅgaṇhāti.	379	
PA_anya-e01_04n:380_0	Duvidhameva hoti sampayuttadhammavasena bhedābhāvato. Yadi evaṃ, kasmā “domanassasahagataṃ	380	
PA_anya-e01_04n:380_1	paṭighasampayutta”nti vuttanti? Asādhāraṇadhammehi tassa cittassa upalakkhaṇatthaṃ.	380	
PA_anya-e01_04n:380_2	Pāṇātipātādīsūti pāṇātipātanādīsu. Ādi-saddena adinnādānamusāvādapesuññapharusasamphappalāpabyāpāde	380	
PA_anya-e01_04n:380_3	saṅgaṇhāti. Sabhāvatikkhaṃ hutvā pavattamānaṃ cittaṃ asaṅkhārameva hoti, itaraṃ sasaṅkhāranti	380	
PA_anya-e01_04n:380_4	adhippāyenāha “tikkhamandappavattikāle”ti. Mandaṃ pana hutvā pavattamānaṃ ekaṃsena	380	
PA_anya-e01_04n:380_5	sasaṅkhāramevāti na sakkā viññātuṃ. Yaṃ sasaṅkhārena sappayogena pavattati, taṃ mandameva	380	
PA_anya-e01_04n:380_6	hotīti katvā tathāvuttanti daṭṭhabbaṃ.	380	
PA_anya-e01_04n:381_0	Mohekahetukaṃ cittaṃ mūlantaravirahato atimūḷhaṃ, vicikicchuddhaccayogato cañcalañcāti	381	
PA_anya-e01_04n:381_1	upekkhāsahagatameva hoti, na tassa kadācipi sabhāvatikkhatā atthi. Ārammaṇe hi saṃsappanavasena,	381	
PA_anya-e01_04n:381_2	vikkhipanavasena ca pavattamānassa cittadvayassa kīdise kicce sabhāvatikkhatāya,	381	
PA_anya-e01_04n:381_3	ussāhetabbatāya vā bhavitabbaṃ, tasmā na tattha saṅkhārabhedo atthi. Aññesu akusalacittesu	381	
PA_anya-e01_04n:381_4	labbhamānampi uddhaccaṃ visesato ettheva balavaṃ, tato eva sampayuttadhammesu padhānaṃ	381	
PA_anya-e01_04n:381_5	hutvā pavattatīti idameva uddhaccena visesetvā vuttaṃ “uddhaccasampayutta”nti. Tathā	381	
PA_anya-e01_04n:381_6	hi pāḷiyaṃ idha sarūpato uddhaccaṃ āgataṃ, evaṃ asādhāraṇapadhānadhammavasena mohamūlaṃ	381	
PA_anya-e01_04n:381_7	“vicikicchāsampayuttaṃ, uddhaccasampayutta”nti duvidhaṃ vuttanti daṭṭhabbaṃ. Asanniṭṭhānaṃ	381	
PA_anya-e01_04n:381_8	saṃsayo. Vikkhepo avūpasamo, bhantatāti attho.	381	
PA_anya-e01_04n:382_0	Tayidaṃ dvādasavidhampi akusalacittaṃ chasu ārammaṇesu yaṃ vā taṃ vā ālambitvā upekkhāsahagatāhetukakiriyāmanoviññāṇadhātānantaraṃ	382	
PA_anya-e01_04n:382_1	kāyadvārādīhi tīhi dvārehi kāyakammādivasena yathārahaṃ pāṇātipātādikammapathavasena	382	
PA_anya-e01_04n:382_2	ceva kammavasena ca uppajjatīti veditabbaṃ.	382	
PA_anya-e01_04n:383_0	Tattha ṭhapetvā uddhaccasahagataṃ sesaṃ ekādasavidhampi catūsupi apāyesu paṭisandhiṃ	383	
PA_anya-e01_04n:383_1	deti, pavattivipākaṃ sugatiyampi. Uddhaccasahagataṃ pana pavattivipākamevāti. Etthāha	383	
PA_anya-e01_04n:383_2	– kiṃ pana kāraṇaṃ sabbadubbalaṃ vicikicchāsampayuttaṃ paṭisandhiṃ deti, adhimokkhasabbhāvato	383	
PA_anya-e01_04n:383_3	tato balavantampi uddhaccasahagataṃ na detīti? Dassanena pahātabbesu avuttattā. Idaṃ	383	
PA_anya-e01_04n:383_4	hi paṭisandhiṃ dentaṃ apāyesu dadeyya, apāyagamanīyañca dassanapahātabbanti tattha	383	
PA_anya-e01_04n:383_5	vucceyya, na ca vuttaṃ. Tasmā paṭisandhiṃ na deti, pavattivipākadānaṃ panassa na	383	
PA_anya-e01_04n:383_6	sakkā paṭikkhipituṃ. Paṭisambhidāvibhaṅge “uddhaccasahagate ñāṇaṃ dhammapaṭisambhidā,	383	
PA_anya-e01_04n:383_7	tassa vipāke ñāṇaṃ atthapaṭisambhidā”ti vacanato.	383	
PA_anya-e01_04n:384_0	Apare panāhu – puthujjanassa uppajjamānaṃ uddhaccasahagataṃ dassanappahātabbasahāyasabbhāvato	384	
PA_anya-e01_04n:384_1	ubhayavipākampi deti, na sekkhassa tadabhāvatoti. Idamettha vicāretabbaṃ, yassa vipākadānaṃ	384	
PA_anya-e01_04n:384_2	vuttaṃ, kiṃ taṃ bhāvanāya pahātabbaṃ, udāhu noti? Kiñcettha – yadi tāva bhāvanāya	384	
PA_anya-e01_04n:384_3	pahātabbaṃ, paṭṭhāne bhāvanāya pahātabbassa nānākkhaṇikakammapaccayabhāvo vattabbo	384	
PA_anya-e01_04n:384_4	siyā. Atha na bhāvanāya pahātabbaṃ, dassanenapahātabbattike “nevadassanenanabhāvanāyapahātabba”miccassa	384	
PA_anya-e01_04n:384_5	vibhaṅge vattabbaṃ siyā. Yadi tabbiruddhasabhāvatāya tattha na vucceyya, evampi tasmiṃ	384	
PA_anya-e01_04n:384_6	tike tassa navattabbatā āpajjatīti? Nāpajjati, kiṃ kāraṇaṃ? Cittuppādakaṇḍe āgatānaṃ	384	
PA_anya-e01_04n:384_7	dvādasannaṃ akusalacittuppādānaṃ dvīhi padehi saṅgahitattā vibhajitvā dassetabbassa	384	
PA_anya-e01_04n:384_8	niyogato kassaci cittuppādassa abhāvā, yathā uppannattike atītādīnaṃ navattabbatā	384	
PA_anya-e01_04n:384_9	na vuttā, evametassāpi. Atha vā bhāvanāya pahātuṃ asakkuṇeyyassāpi tassa puthujjane	384	
PA_anya-e01_04n:384_10	vattamānassa bhāvanāya pahātabbasabhāvasāmaññato, sāvajjato ca bhāvanāya pahātabbapariyāyo	3841	
PA_anya-e01_04n:384_11	vijjatīti natthi navattabbatāpasaṅgadoso. Nippariyāyena ca na bhāvanāya pahātabbanti	3841	
PA_anya-e01_04n:384_12	tassa vasena nānākkhaṇikakammapaccayabhāvopi na vutto. Dassanapahātabbapaccayassāpi	3841	
PA_anya-e01_04n:384_13	uddhaccasahagatassa sahāyavekallamattameva dassanena kataṃ, na kocipi bhāvo anuppādadhammataṃ	3841	
PA_anya-e01_04n:384_14	tassa āpāditoti ekantena bhāvanāya pahātabbatā vuttā. Atha vā apāyagamanīyabhāvāpekkhaṃ	3841	
PA_anya-e01_04n:384_15	dassanappahātabbavacananti tadabhāvato taṃ vibhajanaṃ vuttanti.	3841	
PA_anya-e01_04n:385_0	454. “Viññāṇa”nti padaṃ apekkhitvā “abyākataṃ vipāka”nti ādiko napuṃsakaniddeso,	385	
PA_anya-e01_04n:385_1	tato eva adhikatābyākatāpekkhāya duvidhanti vuttaṃ. Aññathā rūpanibbānānampi abyākatabhāvato	385	
PA_anya-e01_04n:385_2	taṃ catubbidhanti vattabbaṃ siyā. Vipākassa kāmāvacarādibhāvo kusale vuttanayeneva	385	
PA_anya-e01_04n:385_3	veditabbo. Ahetukatā sahetukatā viya sampayuttahetuvasena, na nibbattakahetuvasena.	385	
PA_anya-e01_04n:385_4	Vipākassa hi sahetukatā sahetukakammavasena sijjhamānāpi sampayuttahetuvaseneva vuccati,	385	
PA_anya-e01_04n:385_5	aññathā ahetukānampi sahetukatā āpajjeyyāti. Kasmā pana sahetukassa ahetuko vipāko	385	
PA_anya-e01_04n:385_6	hotīti? Tattha kāraṇaṃ vuttameva. Kiñca ārammaṇābhinipātamattesu pañcasu viññāṇesu	385	
PA_anya-e01_04n:385_7	yathā alobhādisampayogo na sambhavati, evaṃ mandataramandakiccesu sampaṭicchanasantīraṇesūti	385	
PA_anya-e01_04n:385_8	hetūnaṃ uppattiyā asambhavatopi nesaṃ ahetukatā daṭṭhabbā.	385	
PA_anya-e01_04n:386	Manoviññāṇato uppajjanavisiṭṭhamananakiccānaṃ abhāvato manomattā dhātu manodhātu.	38	
PA_anya-e01_04n:387_0	Cakkhusannissitaṃ hutvā rūpassa vijānanaṃ lakkhaṇaṃ etassāti cakkhusannissitarūpavijānanalakkhaṇaṃ.	387	
PA_anya-e01_04n:387_1	Tattha cakkhusannissitavacanena rūpārammaṇaṃ aññaṃ viññāṇaṃ nivatteti. Vijānanaggahaṇena	387	
PA_anya-e01_04n:387_2	cakkhusannissite phassādike nivatteti. Cakkhurūpaggahaṇena nissayato, ārammaṇato	387	
PA_anya-e01_04n:387_3	ca viññāṇaṃ vibhāveti ubhayādhīnavuttikattā. Yadi hi cakkhu nāma na siyā, andhāpi	387	
PA_anya-e01_04n:387_4	rūpaṃ passeyyuṃ, na ca passanti. Yadi ca nīlādirūpaṃ nāma na siyā, desādiniyamena	387	
PA_anya-e01_04n:387_5	na bhavitabbaṃ, attheva ca niyamo, ekantasārammaṇatā ca cittassa vuttāti “ārammaṇena	387	
PA_anya-e01_04n:387_6	vinā nīlādiābhāsaṃ cittaṃ pavattatī”ti evaṃ pavatto vādo micchāvādoti veditabbaṃ.	387	
PA_anya-e01_04n:387_7	Tenāha bhagavā “cakkhuñca paṭicca rūpe ca uppajjati cakkhuviññāṇa”ntiādi.	387	
PA_anya-e01_04n:388_0	Kasmā panettha vacanabhedo katoti? Ekampi cakkhu viññāṇassa paccayo hoti, rūpaṃ pana	388	
PA_anya-e01_04n:388_1	anekameva saṃhatanti imassa visesassa dassanatthaṃ. Kiṃ pana kāraṇaṃ ekampi cakkhu	388	
PA_anya-e01_04n:388_2	viññāṇassa paccayo hoti, rūpaṃ pana anekamevāti? Paccayabhāvavisesato. Cakkhu hi	388	
PA_anya-e01_04n:388_3	cakkhuviññāṇassa nissayapurejātaindriyavippayuttapaccayehi paccayo hontaṃ atthibhāveneva	388	
PA_anya-e01_04n:388_4	hoti, tasmiṃ sati tassa bhāvato, asati abhāvato. Yato taṃ atthiavigatapaccayehissa	388	
PA_anya-e01_04n:388_5	paccayo hotīti vuccati, taṃnissayatā cassa na ekadesena allīyanavasena icchitabbā	388	
PA_anya-e01_04n:388_6	arūpabhāvato, atha kho garurājādīsu sissarājapurisādīnaṃ viya tappaṭibaddhavuttitāya.	388	
PA_anya-e01_04n:388_7	Itare pana paccayā tena tena visesena veditabbā. Svāyaṃ paccayabhāvo na ekasmiṃ na	388	
PA_anya-e01_04n:388_8	sambhavatīti ekampi cakkhu viññāṇassa paccayo hotīti “cakkhuñca paṭiccā”ti ekavacanena niddeso kato.	388	
PA_anya-e01_04n:389_0	Rūpaṃ pana yadipi cakkhu viya purejātaatthiavigatapaccayehi paccayo hoti puretaraṃ	389	
PA_anya-e01_04n:389_1	hutvā vijjamānakkhaṇeyeva upakārakattā, tathāpi anekameva saṃhataṃ hutvā paccayo	389	
PA_anya-e01_04n:389_2	hoti ārammaṇabhāvato. Yañhi paccayadhammaṃ sabhāvabhūtaṃ, parikappitākāramattaṃ vā	389	
PA_anya-e01_04n:389_3	viññāṇaṃ vibhāventaṃ pavattati, tadaññesañca satipi paccayabhāve so tassa sārammaṇasabhāvatāya	389	
PA_anya-e01_04n:389_4	yaṃ kiñci anālambitvā pavattituṃ asamatthassa olubbha pavattikāraṇatāya ālambanīyato	389	
PA_anya-e01_04n:389_5	ārammaṇaṃ nāma. Tassa yasmā yathā tathā sabhāvūpaladdhivasena ārammaṇapaccayalābho,	389	
PA_anya-e01_04n:389_6	tasmā cakkhuviññāṇaṃ rūpaṃ ārabbha pavattamānaṃ tassa sabhāvaṃ vibhāventameva pavattati.	389	
PA_anya-e01_04n:389_7	Sā cassa indriyādhīnavuttikassa ārammaṇasabhāvūpaladdhi, na ekadvikalāpagatavaṇṇavasena	389	
PA_anya-e01_04n:389_8	hoti, nāpi katipayakalāpagatavaṇṇavasena, atha kho ābhogānurūpaṃ āpāthagatavaṇṇavasenāti	389	
PA_anya-e01_04n:389_9	anekameva rūpaṃ saṃhaccakāritāya viññāṇassa paccayo hotīti dassento bhagavā “rūpe	389	
PA_anya-e01_04n:389_10	cā”ti bahuvacanena niddisi.	3891	
PA_anya-e01_04n:390_0	Yaṃ pana “rūpāyatanaṃ cakkhuviññāṇadhātuyā taṃsampayuttakānañca dhammānaṃ ārammaṇapaccayena	390	
PA_anya-e01_04n:390_1	paccayo”ti vuttaṃ, taṃ kathanti? Tampi yādisaṃ rūpāyatanaṃ cakkhuviññāṇassa ārammaṇapaccayena	390	
PA_anya-e01_04n:390_2	paccayo hoti, tādisameva sandhāya vuttaṃ. Kīdisaṃ pana tanti? Samuditanti pākaṭoyamattho.	390	
PA_anya-e01_04n:390_3	Evañca katvā yadeke vadanti “āyatanasallakkhaṇavasena cakkhuviññāṇādayo sallakkhaṇārammaṇā,	390	
PA_anya-e01_04n:390_4	na dabbasallakkhaṇavasenā”ti, tampi yuttameva hoti. Na cettha samudāyārammaṇatā āsaṅkitabbā	390	
PA_anya-e01_04n:390_5	samudāyābhogassevābhāvato. Samuditā pana vaṇṇadhammā ārammaṇapaccayā honti. Kathaṃ	390	
PA_anya-e01_04n:390_6	pana paccekaṃ asamatthā samuditā ārammaṇā paccayā honti, na hi paccekaṃ daṭṭhuṃ asakkontā	390	
PA_anya-e01_04n:390_7	andhā samuditā passantīti? Nayidamekantikaṃ visuṃ visuṃ asamatthānaṃ sivikāvahanādīsu	390	
PA_anya-e01_04n:390_8	samatthatāya dassanato. Kesādīnañca yasmiṃ ṭhāne ṭhitānaṃ paccekaṃ vaṇṇaṃ gahetuṃ	390	
PA_anya-e01_04n:390_9	na sakkā, tasmiṃyeva ṭhāne samuditānaṃ vaṇṇaṃ gahetuṃ sakkāti bhiyyopi tesaṃ saṃhaccakāritā	390	
PA_anya-e01_04n:390_10	paribyattā. Etena cakkhuviññāṇassa paramāṇurūpaṃ ārammaṇaṃ, udāhu taṃsamudāyotiādikā	3901	
PA_anya-e01_04n:390_11	codanā paṭikkhittāti veditabbā. “Sotañca paṭicca sadde cā”tiādīsupi eseva nayo. Evaṃ	3901	
PA_anya-e01_04n:390_12	ubhayādhīnavuttikatāya cakkhuviññāṇassa nissayato, ārammaṇato ca vibhāvanaṃ kataṃ,	3901	
PA_anya-e01_04n:390_13	evaṃ sotaviññāṇādīsupi yathārahaṃ vattabbaṃ.	3901	
PA_anya-e01_04n:391_0	Rūpamattārammaṇarasanti rūpāyatanamattasseva ārammaṇakaraṇarasaṃ. Mattasaddena yathā	391	
PA_anya-e01_04n:391_1	ārammaṇantaraṃ nivatteti, evaṃ rūpāyatanepi labbhamāne ekacce visese nivatteti. Na	391	
PA_anya-e01_04n:391_2	hi cakkhuviññāṇaṃ vaṇṇamattato aññaṃ kiñci visesaṃ tattha gahetuṃ sakkoti. Tenāha	391	
PA_anya-e01_04n:391_3	bhagavā “pañcahi viññāṇehi na kiñci dhammaṃ paṭivijānāti aññatra abhinipātamattā”ti.	391	
PA_anya-e01_04n:391_4	Cakkhuviññāṇaṃ uppajjamānaṃ rūpārammaṇe eva uppajjanato tadabhimukhabhāvena gayhatīti	391	
PA_anya-e01_04n:391_5	vuttaṃ “rūpābhimukhabhāvapaccupaṭṭhāna”nti. Attano anantaraṃ uppajjamānānaṃ arūpadhammānaṃ	391	
PA_anya-e01_04n:391_6	samanantaravigatā arūpadhammā pavattiokāsadānena anantarasamanantaranatthivigatapaccayehi	391	
PA_anya-e01_04n:391_7	upakārakā nissayārammaṇadhammā viya āsannakāraṇanti dassento āha “rūpārammaṇāya kiriyamanodhātuyā	391	
PA_anya-e01_04n:391_8	apagamapadaṭṭhāna”nti. Sotaviññāṇādīsupi vuttanayeneva attho veditabbo.	391	
PA_anya-e01_04n:392_0	Cakkhuviññāṇādigahitaṃ rūpādiārammaṇaṃ tadanantarameva aparipatantaṃ katvā sampaṭicchantī	392	
PA_anya-e01_04n:392_1	gaṇhantī viya hotīti vuttaṃ “rūpādisampaṭicchanarasā”ti. Tathābhāvena sampaṭicchanabhāvena	392	
PA_anya-e01_04n:392_2	paccupatiṭṭhatīti tathābhāvapaccupaṭṭhānā.	392	
PA_anya-e01_04n:393_0	Chasu ārammaṇesu kadāci pañcannaṃ, tato vā katipayānaṃ vijānanasabhāvāpi chaḷārammaṇavijānanalakkhaṇā	393	
PA_anya-e01_04n:393_1	vuttā taṃsabhāvānativattanato, chasveva vā itaresaṃ ārammaṇānaṃ antogadhattā. Santīraṇādikiccāti	393	
PA_anya-e01_04n:393_2	santīraṇatadārammaṇakiccā vā, santīraṇatadārammaṇapaṭisandhibhavaṅgacutikiccā vāti	393	
PA_anya-e01_04n:393_3	adhippāyo. “Hadayavatthupadaṭṭhānā”ti idaṃ imāsaṃ dvinnaṃ manoviññāṇadhātūnaṃ ekanteneva	393	
PA_anya-e01_04n:393_4	hadayavatthusannissayatāya vuttaṃ. Heṭṭhā vuttanayena pana taṃtaṃanantarātītaviññāṇāpagamapadaṭṭhānātipi	393	
PA_anya-e01_04n:393_5	vattuṃ vaṭṭatiyeva. Tassā bhedoti tassā vipākamanoviññāṇadhātuyā “duvidhā”ti vuttāya	393	
PA_anya-e01_04n:393_6	duvidhatāsaṅkhāto bhedo. Ekantamiṭṭhārammaṇeti ekanteneva iṭṭhe ārammaṇe, ativiya	393	
PA_anya-e01_04n:393_7	iṭṭhārammaṇeti attho. Pañcadvāre ceva javanāvasāne cāti ettha pañcadvāre sampaṭicchanavoṭṭhabbanānaṃ	393	
PA_anya-e01_04n:393_8	antarāḷaṃ ṭhānaṃ, itaratra javanabhavaṅgānanti evaṃ dviṭhānā hoti. Itarāyapi santīraṇatadārammaṇakāle	393	
PA_anya-e01_04n:393_9	yathāvuttameva ṭhānaṃ, paṭisandhiādikāle pana cutibhavaṅgānaṃ antarāḷaṃ paṭisandhiyā,	393	
PA_anya-e01_04n:393_10	paṭisandhiāvajjanānaṃ tadārammaṇāvajjanānaṃ javanāvajjanānaṃ voṭṭhabbanāvajjanānañca	3931	
PA_anya-e01_04n:393_11	antarāḷaṃ bhavaṅgassa, tadārammaṇapaṭisandhīnaṃ javanapaṭisandhīnaṃ vā antarāḷaṃ	3931	
PA_anya-e01_04n:393_12	cutiyā ṭhānanti veditabbaṃ.	3931	
PA_anya-e01_04n:394_0	Chasūti ettha pubbe vuttanayeneva vibhāgo veditabbo. Kāyassa nissayabhūtānaṃ nātiiṭṭhaphoṭṭhabbabhūtānaṃ	394	
PA_anya-e01_04n:394_1	paṭighaṭṭanānighaṃsassa balavabhāvato kāyaviññāṇaṃ sukhasampayuttaṃ. Upādārūpānaṃyeva	394	
PA_anya-e01_04n:394_2	ghaṭṭanā dubbalāti cakkhuviññāṇādīni upekkhāsahagatāni. Tenāha “sesaṃ upekkhāyutta”nti. Sesaṃ chabbidhampi.	394	
PA_anya-e01_04n:395_0	Alobhādosāmohā ceva alobhādosā ca alobhādayo, tehi alobhādīhi vipākahetūhi sampayuttaṃ	395	
PA_anya-e01_04n:395_1	alobhādivipākahetusampayuttaṃ. Kāmāvacarakusalaṃ viya somanassādibhedatoti yathā	395	
PA_anya-e01_04n:395_2	kāmāvacaraṃ kusalaṃ somanassupekkhāñāṇasaṅkhārabhedato aṭṭhavidhaṃ, evamidampīti	395	
PA_anya-e01_04n:395_3	aṭṭhavidhatāya sadisataṃ dasseti. Kāmāvacarabhāvato hīnādito, yonīsu uppattito ca	395	
PA_anya-e01_04n:395_4	sadisameva, sampayuttadhammato pana ārammaṇato, pavattiākārato ca visadisaṃ. Tathā	395	
PA_anya-e01_04n:395_5	hi kusalaṃ kammadvāravasena pavattati, na idaṃ, vipākānaṃ aviññattijanakattā. Uppattidvāravasena	395	
PA_anya-e01_04n:395_6	pana imassāpi attheva pavattibhedo pañcadvāramanodvāresu mahāvipākānaṃ tadārammaṇavasena	395	
PA_anya-e01_04n:395_7	pavattisambhavato. Yathā pana kusalaṃ gativasena pañcavidhaṃ, viññāṇaṭṭhitivasena	395	
PA_anya-e01_04n:395_8	sattavidhañca, na evamidaṃ tadekadese eva uppajjanato. Tattha ārammaṇato, ekaccapavattiākārato	395	
PA_anya-e01_04n:395_9	ca visadisataṃ dassetuṃ “yathā panā”tiādi vuttaṃ. Chasu ārammaṇesūti parittādiatītādiajjhattādippabhedesu chasu ārammaṇesu.	395	
PA_anya-e01_04n:396_0	Āgamanādivasenāti āgamanapaccayavasena. Tattha ekaccānaṃ ācariyānaṃ matena mukhe	396	
PA_anya-e01_04n:396_1	calite ādāsatale mukhanimittaṃ calanaṃ viya asaṅkhārassa kusalassa vipāko asaṅkhāro,	396	
PA_anya-e01_04n:396_2	sasaṅkhārassa kusalassa vipāko sasaṅkhāroti evaṃ āgamanavasena. Ekaccānaṃ pana ācariyānaṃ	396	
PA_anya-e01_04n:396_3	matena balavantehi vibhūtehi paccayehi kammādīhi uppanno asaṅkhāro, dubbalehi sasaṅkhāroti	396	
PA_anya-e01_04n:396_4	evaṃ paccayavasena. Sampayuttadhammānanti pāḷiyaṃ sarūpato āgatasampayuttadhammānaṃ.	396	
PA_anya-e01_04n:396_5	Tesaṃ hi vasena kusalato vipākassa visesābhāvo. Nirussāhanti ettha ussāho nāma anupacchinnāvijjātaṇhāmānasantāne	396	
PA_anya-e01_04n:396_6	vipākuppādanasamatthatāsaṅkhāto byāpāro, so vipākesu natthīti taṃ nirussāhaṃ. Kusalesu	396	
PA_anya-e01_04n:396_7	pana abhiññāvasapavattesupi atthevāti taṃ saussāhaṃ.	396	
PA_anya-e01_04n:397_0	Lobhādīnaṃ ekantasāvajjatāya ayonisomanasikārahetukānaṃ natthi vipākabhāvo, alobhādīnampi	397	
PA_anya-e01_04n:397_1	ekantaanavajjasabhāvānaṃ kāraṇassa tabbidhuratāya nattheva akusalavipākabhāvoti āha	397	
PA_anya-e01_04n:397_2	“akusalavipākaṃ ahetukamevā”ti. Yathā atiiṭṭhe, iṭṭhamajjhatte ca ārammaṇe vedanābhedasabbhāvato	397	
PA_anya-e01_04n:397_3	kusalavipākamanoviññāṇadhātu duvidhā hoti somanassasahagatā, upekkhāsahagatāti, na	397	
PA_anya-e01_04n:397_4	evaṃ atianiṭṭhe, aniṭṭhamajjhatte ca ārammaṇe vedanābhedo atthīti akusalavipākamanoviññāṇadhātu	397	
PA_anya-e01_04n:397_5	ekamevāti “sattavidha”nti vuttaṃ. Sati hi tattha vedanābhede atianiṭṭhe domanassena	397	
PA_anya-e01_04n:397_6	bhavitabbaṃ, na ca paṭighena vinā domanassaṃ uppajjatīti.	397	
PA_anya-e01_04n:398_0	Kāyaviññāṇassa dukkhasahagatatā kusalavipāke vuttavipariyāyena veditabbā. Upekkhā	398	
PA_anya-e01_04n:398_1	hīnāti ekantanihīnassa akusalassa vipākabhāvato upekkhāpi samānā hīnā eva dukkhasabhāvattā.	398	
PA_anya-e01_04n:398_2	Tenāha “dukkhaṃ viya nātitikhiṇā”ti. Yathā dukkhaṃ ativiya tikhiṇaṃ kaṭukaṃ, na evamayaṃ,	398	
PA_anya-e01_04n:398_3	tathāpi dukkhasabhāveneva pavattati. Na hi akusalassa vipāko adukkho hoti. Upekkhābhāvo	398	
PA_anya-e01_04n:398_4	cassa balavatā bādhiyamānassa paṭippaharituṃ asakkontassa dubbalassa purisassa tena	398	
PA_anya-e01_04n:398_5	kariyamānabādhāya upekkhanā viyāti daṭṭhabbo. Itaresūti kusalavipākesu.	398	
PA_anya-e01_04n:399_0	Rūpāvacaranti rūpāvacaravipākaviññāṇaṃ. Vipākakathā hesāti. Kusalaṃ viyāti rūpāvacarakusalaṃ	399	
PA_anya-e01_04n:399_1	viya. Na hi rūpāvacaravipāko tadaññakusalasadiso. Apica sambandhisaddā ete, yadidaṃ	399	
PA_anya-e01_04n:399_2	“kusalaṃ, vipāko”ti ca. Tasmā yathā “mātaraṃ payirupāsatī”ti vutte attano mātaranti	399	
PA_anya-e01_04n:399_3	avuttampi siddhamevetaṃ, evaṃ idhāpīti attano kusalaṃ viyāti attho. Kusalasadisatā	399	
PA_anya-e01_04n:399_4	cettha dhammato, ārammaṇato ca veditabbā. Tathā hi ye phassādayo kusale labbhanti,	399	
PA_anya-e01_04n:399_5	te vipākepi labbhanti. Yasmiṃ ca ārammaṇe kusalaṃ pavattati, tattheva ayaṃ vipākopi	399	
PA_anya-e01_04n:399_6	pavattati. Yaṃ panettha pañcamajjhānacittaṃ abhiññāppattaṃ, tassa vipāko eva natthi.	399	
PA_anya-e01_04n:399_7	Kasmā natthi? Asambhavato, ānisaṃsabhūtattā ca. Tañhi vipākaṃ dentaṃ rūpāvacarameva	399	
PA_anya-e01_04n:399_8	dadeyya. Na hi aññabhūmikaṃ kammaṃ aññabhūmikaṃ vipākaṃ deti. Kammanimittārammaṇatā	399	
PA_anya-e01_04n:399_9	ca rūpāvacaravipākassa vuttāti na taṃ aññaṃ ārabbha pavattati. Parittārammaṇādiārammaṇañca	399	
PA_anya-e01_04n:399_10	taṃ na hotīti ayamasambhavo. Jhānassa ānisaṃsabhūtañca dānādīnaṃ tasmiṃ attabhāve	3991	
PA_anya-e01_04n:399_11	paccayalābho viyāti.	3991	
PA_anya-e01_04n:400_0	Pavattito pana vipākassa, kusalassa ca attheva bhedoti taṃ dassetuṃ “kusalaṃ panā”tiādi	400	
PA_anya-e01_04n:400_1	vuttaṃ. Kusalaṃ viya kasiṇugghāṭimākāsādiārammaṇabhedato catubbidhaṃ. Pavattibhedo	400	
PA_anya-e01_04n:400_2	vuttanayova javanavasena, paṭisandhiādivasena ca pavattanato.	400	
PA_anya-e01_04n:401_0	Catumaggayuttacittaphalattāti catūhi ariyamaggehi sampayuttakusalacittassa phalattā,	401	
PA_anya-e01_04n:401_1	catubbidhasāmaññaphalasampayuttabhāvatoti attho. Maggavīthiyaṃ dvikkhattuṃ, tikkhattuṃ	401	
PA_anya-e01_04n:401_2	vā phalasamāpattiyaṃ aparicchinnaparimāṇaṃ pavattamānampi dvīsu ṭhānesu pavattiyā	401	
PA_anya-e01_04n:401_3	“dvidhā pavattatī”ti vuttaṃ. Sabbampīti tevīsatividhaṃ kāmāvacaravipākaṃ, pañcavidhaṃ	401	
PA_anya-e01_04n:401_4	rūpāvacaravipākaṃ, catubbidhaṃ arūpāvacaravipākaṃ, catubbidhameva lokuttaravipākanti	401	
PA_anya-e01_04n:401_5	sabbampi vipākaviññāṇaṃ nātisaṅkhepavitthāranayena chattiṃsavidhaṃ hoti.	401	
PA_anya-e01_04n:402_0	Bhūmibhedato tividhaṃ lokuttarassa abhāvato. Lokuttarañhi kiriyacittaṃ natthi ekantena	402	
PA_anya-e01_04n:402_1	anantaravipākadāyibhāvato. Vuttañhi “samādhimānantarikaññamāhū”ti. Hotu tāva sekkhānaṃ	402	
PA_anya-e01_04n:402_2	uppajjamānaṃ anuttaraṃ kusalaṃ puggalantarabhāvūpanayanato saphalaṃ, arahato pana	402	
PA_anya-e01_04n:402_3	uppajjamānaṃ puggalantarabhāvūpanayanato nipphalaṃ, tassa kiriyabhāvo kasmā na icchitoti?	402	
PA_anya-e01_04n:402_4	Icchitabbo siyā. Yadi tassa punappunaṃ uppatti siyā, sakiṃyeva pana lokuttarakusalaṃ	402	
PA_anya-e01_04n:402_5	pavattati. Yadi hi punappunaṃ pavatteyya, maggacittaṃ arahatopi pavattatīti lokuttarakiriyacittaṃ	402	
PA_anya-e01_04n:402_6	siyā, na cetaṃ atthi payojanābhāvato. Tasmā natthi lokuttarakiriyaviññāṇaṃ. Kiriyaviññāṇanti	402	
PA_anya-e01_04n:402_7	ca kiriyāmattaṃ viññāṇaṃ, kusalākusalaṃ viya kiñci vipākaṃ anuppādetvā kiriyāmattameva	402	
PA_anya-e01_04n:402_8	hutvā pavattanakaviññāṇanti attho. Kasmā panetaṃ vipākaṃ na uppādetīti? Vuccate –	402	
PA_anya-e01_04n:402_9	ettha hi yadetaṃ āvajjanadvayaṃ, taṃ anupacchinnabhavamūlepi santāne pavattaṃ anāsevanatāya	402	
PA_anya-e01_04n:402_10	dubbalabhāvato abījasāmatthiyaṃ viya pupphaṃ aphalameva hoti. Yaṃ pana ucchinnabhavamūlāyaṃ	4021	
PA_anya-e01_04n:402_11	santatiyaṃ pavattaṃ aṭṭhārasavidhaṃ viññāṇaṃ, taṃ samucchinnamūlāya latāya pupphaṃ	4021	
PA_anya-e01_04n:402_12	viya phaladāyi na hotīti veditabbaṃ. Aññassa asambhavato kiriyahetunā nāma alobhādināva	4021	
PA_anya-e01_04n:402_13	bhavitabbanti āha “alobhādikiriyahetuvirahita”nti.	4021	
PA_anya-e01_04n:403_0	Cakkhuviññāṇādīnaṃ purecarā hutvā rūpādiārammaṇānaṃ vijānanalakkhaṇā cakkhuviññāṇādipurecararūpādivijānanalakkhaṇā.	403	
PA_anya-e01_04n:403_1	Ayaṃ pana manoviññāṇato uppannāpi visiṭṭhamananakiccābhāvena manomattā dhātūti manodhātu.	403	
PA_anya-e01_04n:403_2	Tathā hesā manoviññāṇassa paccayo na hoti. Ayamettha saṅkhepo, vitthāro pana dhātuniddese	403	
PA_anya-e01_04n:403_3	āgamissati. Āvajjanarasāti ābhogarasā, cittasantānassa vā purimākārato aññathā oṇojanarasā.	403	
PA_anya-e01_04n:403_4	Bhavaṅgavicchedapadaṭṭhānāti bhavaṅgasantānavicchedapadaṭṭhānā. Apubbārammaṇā sakideva	403	
PA_anya-e01_04n:403_5	pavattamānā sabbathā visayarasaṃ anubhavituṃ na sakkotīti iṭṭhādīsu sabbattha upekkhāyuttāva hoti.	403	
PA_anya-e01_04n:404_0	Sādhāraṇāti sekkhāsekkhaputhujjanānaṃ sādhāraṇā. Asādhāraṇāti asekkhānaṃyeva āveṇikā.	404	
PA_anya-e01_04n:404_1	Voṭṭhabbanāvajjanarasāti pañcadvāre santīraṇena gahitārammaṇaṃ vavatthapentī viya	404	
PA_anya-e01_04n:404_2	pavattanato voṭṭhabbanarasā, manodvāre pana vuttanayena āvajjanarasā. Tathābhāvena	404	
PA_anya-e01_04n:404_3	pañcadvāramanodvāresu yathākkamaṃ voṭṭhabbanāvajjanabhāvena paccupatiṭṭhatīti tathābhāvapaccupaṭṭhānā.	404	
PA_anya-e01_04n:404_4	Voṭṭhabbanakāle santīraṇakiccānaṃ tissannaṃ ahetukavipākamanoviññāṇadhātūnaṃ āvajjanakāle	404	
PA_anya-e01_04n:404_5	yassa kassaci bhavaṅgassāti imesaṃ aññatarāpagamo etissā āsannakāraṇanti āha “ahetuka…pe… padaṭṭhānā”ti.	404	
PA_anya-e01_04n:405_0	Arahatanti arahataṃyeva asādhāraṇabhāvato. Anuḷāresūti aṭṭhikasaṅkhalikapetarūpādīsu,	405	
PA_anya-e01_04n:405_1	aññesu vā appaṇītesu vatthūsu. Hasituppādanarasāti hasitasseva uppādanarasā. Tathā	405	
PA_anya-e01_04n:405_2	hi taṃ cittaṃ “hasituppādana”ntveva vuccati, na aññesaṃ hasituppādakacittānaṃ abhāvato.	405	
PA_anya-e01_04n:405_3	Aññānipi hi dvādasa somanassasahagatāni parittakusalākusalakiriyacittāni yathārahaṃ	405	
PA_anya-e01_04n:405_4	puthujjanādīnaṃ hasituppādakāni vijjanti, idaṃ pana cittaṃ vicāraṇapaññāvirahitaṃ	405	
PA_anya-e01_04n:405_5	parittesu appaṇītesu ārammaṇesu arahantānaṃ somanassamattaṃ uppādentaṃ uppajjati.	405	
PA_anya-e01_04n:405_6	Bhagavatopi uppajjatīti aṭṭhakathāyaṃ vuttaṃ, taṃ atītaṃsādīsu appaṭihatañāṇaṃ vatvā	405	
PA_anya-e01_04n:405_7	“imehi tīhi dhammehi samannāgatassa buddhassa bhagavato sabbaṃ kāyakammaṃ ñāṇapubbaṅgamaṃ	405	
PA_anya-e01_04n:405_8	ñāṇānuparivattī”ti vacanato vicāretabbanti eke. Tattha hasituppādacittena pavattiyamānampi	405	
PA_anya-e01_04n:405_9	bhagavato sitakaraṇaṃ pubbenivāsānāgataṃsasabbaññutaññāṇānaṃ anuvattakattā ñāṇānuparivattiyevāti	405	
PA_anya-e01_04n:405_10	evaṃ pana ñāṇānuparivattibhāve sati na koci pāḷiaṭṭhakathānaṃ virodho. Evañca katvā	4051	
PA_anya-e01_04n:405_11	aṭṭhakathāyaṃ “tesaṃ ñāṇānaṃ ciṇṇapariyante idaṃ cittaṃ uppajjatī”ti vuttaṃ. Avassañca	4051	
PA_anya-e01_04n:405_12	etaṃ evaṃ icchitabbaṃ, aññathā aññassāpi viññattisamuṭṭhāpakassa ahetukacittassa	4051	
PA_anya-e01_04n:405_13	bhagavato uppatti na yujjeyya. Na hi viññattisamuṭṭhāpakassa taṃsamuṭṭhitāya viññattiyā	4051	
PA_anya-e01_04n:405_14	kāyakammādibhāvaṃ āpajjanabhāvo vibandhatīti. Ekantato hadayavatthupadaṭṭhānā pañcavokārabhave eva uppajjanato.	4051	
PA_anya-e01_04n:406_0	Ayamettha visesoti ayaṃ sekkhaputhujjanānaṃ uppattiyā vipākuppādanasamatthatā, arahataṃ	406	
PA_anya-e01_04n:406_1	uppattiyā tadabhāvoti ubhayesaṃ santāne uppattisamupalakkhito ettha kusalakiriyaviññāṇesu	406	
PA_anya-e01_04n:406_2	viseso. Evañca katvā paccayavekallena avipākassāpi kusalākusalassa kiriyabhāvappasaṅgo	406	
PA_anya-e01_04n:406_3	nivattito hoti. Parato kusalato visesoti etthāpi eseva nayo.	406	
PA_anya-e01_04n:407_0	455. Sabbānipi kusalākusalabyākatāni ekūnanavuti viññāṇāni honti nātisaṅkhepavitthāranayenāti	407	
PA_anya-e01_04n:407_1	adhippāyo. Paṭisandhiviññāṇādīnaṃ kiccaṃ nāma bhavantarapaṭisandhādinā ākārena pavatti	407	
PA_anya-e01_04n:407_2	eva. Tabbinimuttañca cittassa aññaṃ kiccaṃ natthīti āha “cuddasahi ākārehi pavattantī”ti.	407	
PA_anya-e01_04n:408_0	Ānubhāvenāti sāmatthiyena. Katūpacitaṃ hi kammaṃ avasesapaccayasamavāye vipākaṃ dentaṃ	408	
PA_anya-e01_04n:408_1	attano ānubhāvaṃ vissajjantaṃ viya hoti. Devamanussesūti chasu kāmāvacaradevesu ceva	408	
PA_anya-e01_04n:408_2	manussesu ca. Kammakammanimittagatinimittānanti ettha kammaṃ nāma katūpacitaṃ kāmāvacarakusalakammaṃ,	408	
PA_anya-e01_04n:408_3	tañca kho vipākadānāya laddhokāsaṃ. Tenāha “paccupaṭṭhita”nti. Kammanimittaṃ kammāyūhanakkhaṇe	408	
PA_anya-e01_04n:408_4	cetanāya paccayabhūtaṃ deyyadhammādi. Gatinimittaṃ yaṃ gatiṃ upapajjati, tappariyāpannaṃ	408	
PA_anya-e01_04n:408_5	rūpāyatanaṃ. Paṇḍakādibhāvanti paṇḍakamūgamammanādibhāvaṃ. Dubbalassa dvihetukakusalassa	408	
PA_anya-e01_04n:408_6	vipākabhūtā upekkhāsahagatāhetumanoviññāṇadhātu dubbala…pe… manoviññāṇadhātu. Nesanti	408	
PA_anya-e01_04n:408_7	bhāvitarūpārūpāvacarakusalānaṃ sattānaṃ. Kammanimittamevāti pathavīkasiṇādikaṃ attano kammārammaṇameva.	408	
PA_anya-e01_04n:409_0	Evaṃ tāvetthāti ettha viññāṇakkhandhaniddese evaṃ saṅkhepato sarūpadassanamatteneva	409	
PA_anya-e01_04n:409_1	ekūnavīsatiyā vipākaviññāṇānaṃ paṭisandhivasena pavatti veditabbā. Bhavālambanādivibhāgena	409	
PA_anya-e01_04n:409_2	pana yadettha vattabbaṃ, taṃ paṭiccasamuppādakathāyaṃ āgamissatīti.	409	
PA_anya-e01_04n:410_0	Taṃ tanti ekūnavīsatiyā paṭisandhiviññāṇesu yaṃ yaṃ uppajjitvā niruddhaṃ, taṃ taṃ	410	
PA_anya-e01_04n:410_1	anantaraṃ uppattiyā anubandhamānaṃ. Tassa tassevāti yassa yassa kammassa vipākabhūtaṃ	410	
PA_anya-e01_04n:410_2	paṭisandhiviññāṇaṃ, tassa tasseva. Tasmiññevāti kammādike eva. Kammañce paṭisandhiviññāṇassa	410	
PA_anya-e01_04n:410_3	ārammaṇaṃ, tasmiṃ kamme, atha kammanimittaṃ, gatinimittañca, tasmiṃ kammanimitte	410	
PA_anya-e01_04n:410_4	gatinimitteti attho. Tādisamevāti yādisaṃ paṭisandhiviññāṇaṃ hetuto, sesasampayuttadhammato	410	
PA_anya-e01_04n:410_5	ca tādisameva. Santānavinivattaketi bhavaṅgasantānassa vinivattanake. Aññasmiṃ āvajjanasaṅkhāte	410	
PA_anya-e01_04n:410_6	cittuppāde. Kiriyamayacitteneva supinadassanaṃ hotīti āha “supinaṃ apassato”ti. Aparimāṇasaṅkhyampi	410	
PA_anya-e01_04n:410_7	pavattatiyeva, tathā hidaṃ upapattibhavassa aṅgabhāvena pavattanato “bhavaṅga”nti	410	
PA_anya-e01_04n:410_8	vuccati. Tesaññevāti paṭisandhibhūtānaṃyeva.	410	
PA_anya-e01_04n:411_0	Indriyānīti cakkhādīni indriyāni. Ārammaṇagahaṇakkhamānīti rūpādiārammaṇaṃ gahetuṃ	411	
PA_anya-e01_04n:411_1	samatthāni. Mātukucchigatakāle viya hi bahinikkhantakālepi na tāva indriyāni sakiccakāni	411	
PA_anya-e01_04n:411_2	honti, anukkamena pana visadabhāvaṃ pattakāle eva sakiccakāni honti. Tenevāha “idha	411	
PA_anya-e01_04n:411_3	paripakkattā āyatanāna”nti. Āpāthagateti yogyadesāvaṭṭhite. Tameva yogyadesāvaṭṭhitaṃ	411	
PA_anya-e01_04n:411_4	rūpaṃ paṭicca ghaṭṭanā paccayaṃ laddhā. Ghaṭṭanāti paṭighāto, yena byāpārādivisesapaccayantarasahite	411	
PA_anya-e01_04n:411_5	cakkhussa visaye vikāruppattivisadisuppattivisayassa iṭṭhāniṭṭhabhāvena anuggaho,	411	
PA_anya-e01_04n:411_6	upaghāto cāti attho. Tatoti ghaṭṭanānantaraṃ. Ghaṭṭanānubhāvenāti ghaṭṭanābalena.	411	
PA_anya-e01_04n:411_7	Bhavaṅgacalananti bhavaṅgacittassa pakampanaṃ, tathā dvikkhattuṃ pavattiyā visadisassa	411	
PA_anya-e01_04n:411_8	kāraṇabhāvūpagamananti attho. Tañhi cittasantānassa purimāvatthāya bhinnāvatthāhetutāya	411	
PA_anya-e01_04n:411_9	calanaṃ viyāti “calana”nti vuttaṃ. Visayavisayībhāvasiddhāya dhammatāya ārammaṇassa	411	
PA_anya-e01_04n:411_10	abhimukhībhāvena pasādassa tāva ghaṭṭanā hotu, aññasannissitassa pana bhavaṅgassa	4111	
PA_anya-e01_04n:411_11	calanaṃ kathaṃ hotīti? Taṃsambandhabhāvato. Bheritale ṭhapitāsu sakkharāsu ekissā	4111	
PA_anya-e01_04n:411_12	sakkharāya ghaṭitāya tadaññasakkharāyaṃ ṭhitamakkhikā calanaṃ cettha udāharaṇanti.	4111	
PA_anya-e01_04n:411_13	Tadeva rūpanti tadeva bhavaṅgacalanassa paccayabhūtaṃ āpāthagataṃ rūpāyatanaṃ. Bhavaṅgaṃ	4111	
PA_anya-e01_04n:411_14	vicchindamānā viyāti bhavaṅgasantānaṃ vicchindantī viya. Tadārammaṇuppattiyā parato	4111	
PA_anya-e01_04n:411_15	bhavaṅgassa uppajjanato visayaggahaṇaṃ pañcadvārāvajjanaṃ vatvā tadanantaraṃ dassanādīsu	4111	
PA_anya-e01_04n:411_16	vattabbesu tāni avatvā manodvārāvajjanassa gahaṇaṃ uddese dvinnaṃ āvajjanānaṃ āvajjanasāmaññena gahitattā.	4111	
PA_anya-e01_04n:412_0	Āvajjanānantaranti pañcadvārāvajjanānantaraṃ. Ye hadayavatthu viya sampaṭicchanādivīthicittānipi	412	
PA_anya-e01_04n:412_1	nānujānanti, tesaṃ “sampaṭicchanāya cakkhuviññāṇadhātuyā”tiādinā tattha tattha pāḷi	412	
PA_anya-e01_04n:412_2	āgatā. Na hi sakkā pāḷiṃ paṭisedhetuṃ.	412	
PA_anya-e01_04n:413_0	“Sace mahantaṃ hotī”ti idaṃ javanapariyosānāya cittappavattiyā vuccamānattā vuttaṃ.	413	
PA_anya-e01_04n:413_1	Cuddasacittakkhaṇāyukañhi ārammaṇamidha “mahanta”nti adhippetaṃ, tañca uppajjitvā	413	
PA_anya-e01_04n:413_2	dviticittakkhaṇātītaṃ hutvā āpāthagamanavasena veditabbaṃ.	413	
PA_anya-e01_04n:414_0	Yathāvavatthāpiteti voṭṭhabbanena vuttākārena katavavatthāpane. Āvajjanāya, voṭṭhabbanassa	414	
PA_anya-e01_04n:414_1	ca vuttattā “avasesakāmāvacarakiriyāna”nti avasesaggahaṇaṃ kataṃ. Cha satta vāti	414	
PA_anya-e01_04n:414_2	vā-saddena “pañca vā”ti idampi vuttamevāti daṭṭhabbaṃ. Suttamucchitādikāle hi pañcapi javanāni javantīti.	414	
PA_anya-e01_04n:415_0	Tāniyevāti “aṭṭhannaṃ vā”tiādinā vuttāni ekūnatiṃsa kāmāvacarajavanāniyeva. Ito aññaṃ	415	
PA_anya-e01_04n:415_1	manodvārāvajjanānantaraṃ uppajjanakacittaṃ nāma natthīti dassanatthaṃ evakāraggahaṇaṃ.	415	
PA_anya-e01_04n:415_2	“Gotrabhūto”ti idaṃ gotrabhuṭṭhāniyānaṃ parikammavodānānampi gahaṇaṃ, na gotrabhuno	415	
PA_anya-e01_04n:415_3	eva. Phalacittānīti samāpattivasena pavattanakaphalacittāni. Yaṃ yaṃ laddhapaccayanti	415	
PA_anya-e01_04n:415_4	yaṃ yaṃ javanaṃ rūpāvacarajavanādivasena gotrabhuanantaraṃ uppattiyā laddhapaccayaṃ.	415	
PA_anya-e01_04n:416_0	Atimahantanti soḷasacittakkhaṇāyukaṃ. Tattha hi tadārammaṇacittaṃ uppajjati, na aññattha.	416	
PA_anya-e01_04n:416_1	Vibhūtanti supākaṭaṃ, tañca kāmāvacarameva. Tattha hi tadārammaṇassa uppatti. Kāmāvacarajavanāvasāneti	416	
PA_anya-e01_04n:416_2	kāmāvacarajavanasseva avasāne. Na hi taṃ kāmataṇhāhetukakammanibbattaṃ mahaggatānuttarajavanaṃ	416	
PA_anya-e01_04n:416_3	anubandhati ajanakattā, janakāsadisattā ca. Yathā gehato bahi gantukāmo taruṇadārako	416	
PA_anya-e01_04n:416_4	janakaṃ, janakasadisaṃ vā anubandhati, na aññaṃ, evamidampi. Tatthāpi na sabbasmā	416	
PA_anya-e01_04n:416_5	javanā sabbaṃ javanena tadārammaṇassa niyametabbato, ārammaṇena ca vedanāya parivattetabbato.	416	
PA_anya-e01_04n:416_6	Tatthāyaṃ niyamo – parittakusalalobhamohamūlasomanassasahagatakiriyajavanānaṃ aññatarānantaraṃ	416	
PA_anya-e01_04n:416_7	atimahati visaye pañcannaṃ somanassasahagatānaṃ aññataraṃ tadārammaṇaṃ uppajjati,	416	
PA_anya-e01_04n:416_8	tathā parittakusalākusalaupekkhāsahagatakiriyajavanānaṃ aññatarānantaraṃ upekkhāsahagatānaṃ	416	
PA_anya-e01_04n:416_9	channaṃ tadārammaṇānaṃ aññataraṃ pavattati. Iṭṭhārammaṇādīnanti iṭṭhaiṭṭhamajjhattaaniṭṭhārammaṇānaṃ	416	
PA_anya-e01_04n:416_10	vasenāti sambandho. Tayidaṃ ārammaṇena vedanāparivattidassanatthaṃ vuttaṃ. “Purimakammavasenā”ti	4161	
PA_anya-e01_04n:416_11	idaṃ tadārammaṇavisesadassanatthaṃ. Na hi paṭisandhijanakameva kammaṃ tadārammaṇaṃ	4161	
PA_anya-e01_04n:416_12	janeti, atha kho aññakammampi. Taṃ pana paṭisandhidāyinā kammena nibbattetabbatadārammaṇato	4161	
PA_anya-e01_04n:416_13	visadisampi nibbattetīti. “Javanacittavasenā”ti idaṃ tadārammaṇaniyamadassanatthaṃ.	4161	
PA_anya-e01_04n:416_14	“Javanena tadārammaṇaṃ niyametabba”nti hi vuttaṃ. Ādi-saddena paṭisandhicittaṃ saṅgaṇhāti.	4161	
PA_anya-e01_04n:416_15	Tañhi attano ukkaṭṭhatarassa tadārammaṇassa paccayo na hoti. Yo yo paccayo laddho	4161	
PA_anya-e01_04n:416_16	hotīti yathāvuttesu iṭṭhārammaṇādīsu yo yo tadārammaṇassa uppattiyā paccayo samaveto	4161	
PA_anya-e01_04n:416_17	hoti. Kiñci antaranti kiñci khaṇantaraṃ. Udakamivāti paṭisotaṃ gacchantaṃ udakamiva.	4161	
PA_anya-e01_04n:417_0	Dvikkhattuṃ sakiṃ vāti vacanasiliṭṭhavasena vuttaṃ “aṭṭha vā dasa vā”tiādīsu viya.	417	
PA_anya-e01_04n:417_1	Dvikkhattuṃyeva pana vaṇṇenti. Vipākacittattā, āvajjanassa ca vidūrattā, mūlabhavaṅgādibhavaṅgasāmaññasabbhāvato	417	
PA_anya-e01_04n:417_2	ca bhavaṅgassa ārammaṇe pavattanārahaṃ samānaṃ tassa javanassa ārammaṇaṃ ārammaṇaṃ	417	
PA_anya-e01_04n:417_3	etassāti tadārammaṇanti vuccati ekassa ārammaṇasaddassa lopaṃ katvā “kāmāvacaraṃ,	417	
PA_anya-e01_04n:417_4	oṭṭhamukha”nti ca yathā. Ettha ca keci “paṭṭhāne ‘kusalākusale niruddhe vipāko tadārammaṇatā	417	
PA_anya-e01_04n:417_5	uppajjatī’ti vipākadhammadhammānaṃ eva anantaraṃ tadārammaṇaṃ vutta”nti kiriyājavanānantaraṃ	417	
PA_anya-e01_04n:417_6	na icchanti. Vipphāravantaṃ hi javanaṃ nāvaṃ viya nadīsoto bhavaṅgaṃ anubandhati,	417	
PA_anya-e01_04n:417_7	na pana chaḷaṅgupekkhāvato santavuttikiriyajavanaṃ paṇṇapuṭaṃ viya nadīsototi. Tayidaṃ	417	
PA_anya-e01_04n:417_8	labbhamānassāpi kenaci adhippāyena katthaci avacanaṃ dissati, yathā taṃ dhammasaṅgahe	417	
PA_anya-e01_04n:417_9	akusalaniddese labbhamānopi adhipati na vutto. Yañca paṇṇapuṭaṃ nidassitaṃ, tampi	417	
PA_anya-e01_04n:417_10	nidassitabbena na samānaṃ. Nāvāpaṇṇapuṭānañhi nadīsotassa āvaṭṭanaṃ, gati ca visadisīti	4171	
PA_anya-e01_04n:417_11	nāvāya nadīsotassa anubandhanaṃ, paṇṇapuṭassa ananubandhanañca yujjati, idha pana	4171	
PA_anya-e01_04n:417_12	kiriyajavanetarajavanānaṃ bhavaṅgasotassa āvaṭṭanaṃ, gati ca sadisīti etassa ananubandhanaṃ,	4171	
PA_anya-e01_04n:417_13	itarassa anubandhanañca na yujjati. Tasmā vicāretabbaṃ.	4171	
PA_anya-e01_04n:418_0	Bhavaṅgamevāti avadhāraṇaṃ bhavapariyosānassa idha na adhippetattā. Aññathā tadārammaṇāvasāne	418	
PA_anya-e01_04n:418_1	cutipi na hotiyeva. Dassanādīnīti dassanasavanaghāyanasāyanaphusanāni. Iti-saddo	418	
PA_anya-e01_04n:418_2	ādiattho, tena sampaṭicchanādīnaṃ saṅgaho daṭṭhabbo. Paṭisandhito bhavaṅgameva, bhavaṅgato	418	
PA_anya-e01_04n:418_3	āvajjanamevāti evaṃ pavattacittaniyamavaseneva. Tampīti cuticittampi. Paṭisandhibhavaṅgacittāni	418	
PA_anya-e01_04n:418_4	viya ekūnavīsatividhameva hoti atthato bhedābhāvato.	418	
PA_anya-e01_04n:419_0	Bhavagatiṭhitinivāsesūti tīsu bhavesu, pañcasu gatīsu, sattasu viññāṇaṭṭhitīsu, navasu	419	
PA_anya-e01_04n:419_1	sattāvāsesu ca. Yo panettha acittako, so idha na gahetabbo viññāṇakathābhāvato. “Etthā”ti	419	
PA_anya-e01_04n:419_2	idaṃ “saṃsaramānānaṃ sattāna”nti iminā sambandhitabbaṃ. Ettha etesu vuttanayena saṃsaramānesu	419	
PA_anya-e01_04n:419_3	sattesu yo pana arahattaṃ pāpuṇāti sammāpaṭipattimanvāyāti adhippāyo. Tassa arahato	419	
PA_anya-e01_04n:419_4	niruddhameva hoti cittaṃ appaṭisandhikabhāvato.	419	
PA_anya-e01_04n:420	Iti viññāṇakkhandhe vitthārakathāmukhavaṇṇanā.	42	
PA_anya-e01_04n:421	Vedanākkhandhakathāvaṇṇanā	42	
PA_anya-e01_04n:422_0	456. Vedena anubhavanākārena ayitaṃ pavattaṃ vedayitaṃ, vedayitanti lakkhitabbadhammajātaṃ	422	
PA_anya-e01_04n:422_1	vedayitalakkhaṇaṃ. Taṃ pana atthato vedanā evāti āha “vedayitalakkhaṇaṃ nāma vedanāvā”ti.	422	
PA_anya-e01_04n:422_2	Atha vā vedayitaṃ lakkhaṇaṃ etissāti kappanāsiddhaṃ bhedaṃ nissāya aññapadatthasamāsavasenāpi	422	
PA_anya-e01_04n:422_3	vedanāva vuccatīti āha “vedayitalakkhaṇaṃ nāma vedanāvā”ti. Vedayati vedayatīti byāpanicchāvasena	422	
PA_anya-e01_04n:422_4	vacanaṃ vedanāya savisaye abhiṇhappavattidassanatthaṃ. Sabhāvadhammato añño kattā	422	
PA_anya-e01_04n:422_5	natthīti dassanatthaṃ kattuniddeso. Itīti aniyamato hetuattho. Khoti vacanālaṅkāramattaṃ.	422	
PA_anya-e01_04n:422_6	Tasmāti tassa niyamanaṃ. Idaṃ vuttaṃ hoti – yasmā yathāpaccayaṃ ārammaṇarasaṃ anubhavati,	422	
PA_anya-e01_04n:422_7	tasmā vedanāti vuccatīti.	422	
PA_anya-e01_04n:423_0	“Kusalaviññāṇena sampayuttā”ti idaṃ kusalāya vedanāya upalakkhaṇaṃ daṭṭhabbaṃ. Yā	423	
PA_anya-e01_04n:423_1	kāci kusalā vedanā, sabbā sā kusalena viññāṇena sampayuttāti, na pana tassā kusalabhāvasaṃsiddhidassanatthaṃ.	423	
PA_anya-e01_04n:423_2	Na hi kusalena viññāṇena sampayogato kusalāya vedanāya kusalabhāvo, atha kho yonisomanasikārādikato.	423	
PA_anya-e01_04n:423_3	Tenāha “jātivasenā”ti. Akusalādīsupi eseva nayo. Yathā pana jātivasena kusalādiviññāṇasampayuttatāya	423	
PA_anya-e01_04n:423_4	tividhā, evaṃ yāva ekūnanavutiviññāṇasampayuttāti ekūnanavutividhā veditabbā. Sabhāvabhedatoti	423	
PA_anya-e01_04n:423_5	sampayuttabhūmiārammaṇādivasena labbhamānaṃ bhedaṃ aggahetvā kevalaṃ sabhāvakatabhedato evāti attho.	423	
PA_anya-e01_04n:424_0	“Pañcavidhā”ti vatvā taṃ pañcavidhataṃ dassetuṃ “sukha”ntiādi vuttaṃ. Tattha sukhayatīti	424	
PA_anya-e01_04n:424_1	sukhaṃ, kāyaṃ, sampayuttadhamme ca laddhassāde karotīti attho. Suṭṭhu vā khādati,	424	
PA_anya-e01_04n:424_2	khaṇati vā kāyikaṃ ābādhanti sukhaṃ. Sukaraṃ okāsadānaṃ etassāti sukhanti apare.	424	
PA_anya-e01_04n:424_3	Dukkhayatīti dukkhaṃ, kāyaṃ, sampayuttadhamme ca vibādhatīti attho. Duṭṭhu vā khādati,	424	
PA_anya-e01_04n:424_4	khaṇati vā kāyikaṃ assādanti dukkhaṃ. Dukkaraṃ okāsadānaṃ etassāti dukkhanti apare.	424	
PA_anya-e01_04n:424_5	Somanassupekkhānaṃ saddattho heṭṭhā vuttoyeva. Domanassassa somanasse vuttanayānusārena	424	
PA_anya-e01_04n:424_6	veditabbaṃ. Kiṃ pana kāraṇaṃ mānasetarasātāsātavasena sukhaṃ, dukkhañca vibhajitvā	424	
PA_anya-e01_04n:424_7	vuttaṃ “sukhaṃ somanassaṃ dukkhaṃ domanassa”nti, upekkhā pana mānasī, itarā ca ekadhāva	424	
PA_anya-e01_04n:424_8	vuttāti? Bhedābhāvato. Yathā hi anuggahūpaghātakatāya sukhadukkhāni aññathā kāyassa	424	
PA_anya-e01_04n:424_9	anuggahamupaghātañca karonti, aññathā manaso, na evamupekkhā. Tasmā bhedābhāvato	424	
PA_anya-e01_04n:424_10	ekadhāva upekkhā vuttāti.	4241	
PA_anya-e01_04n:425_0	Tattha yena sabhāvabhedena vedanā pañcavidhā, sā pavattiṭṭhāne dassite supākaṭā hotīti	425	
PA_anya-e01_04n:425_1	pavattiṭṭhānaṃ tāva dassetuṃ “tatthā”tiādi āraddhaṃ. Akusalavipākenāti etthāpi “kāyaviññāṇena	425	
PA_anya-e01_04n:425_2	sampayutta”nti ānetvā sambandhitabbaṃ. Yathā adhikaraṇīmatthake kappāsapicupiṇḍaṃ	425	
PA_anya-e01_04n:425_3	ṭhapetvā ayokūṭena paharantassa picupiṇḍaṃ atikkamitvā kūṭaṃ adhikaraṇiṃ gaṇhāti,	425	
PA_anya-e01_04n:425_4	nighaṃso balavā hoti, evaṃ paṭighaṭṭanānighaṃsassa balavabhāvato iṭṭhe, iṭṭhamajjhatte	425	
PA_anya-e01_04n:425_5	ca ārammaṇe kāyaviññāṇaṃ sukhasahagataṃ hoti. Aniṭṭhe, aniṭṭhamajjhatte ca dukkhasahagatanti	425	
PA_anya-e01_04n:425_6	āha “kusala…pe… dukkha”nti. Kāmāvacaravipākaviññāṇāni pañca kammārammaṇavasena somanassasahagatāni	425	
PA_anya-e01_04n:425_7	honti, rūpāvacaravipākāni cattāri kammavasena, sesāni terasa kāmāvacarāni, aṭṭha	425	
PA_anya-e01_04n:425_8	rūpāvacarāni, dvattiṃsa lokuttarāni, yathārahaṃ cetobhisaṅkhārārammaṇapādakādivasena	425	
PA_anya-e01_04n:425_9	somanassasahagatāni hontīti āha “somanassaṃ dvāsaṭṭhiyā viññāṇehi sampayutta”nti.	425	
PA_anya-e01_04n:425_10	Domanassaṃ dvīhi akusalaviññāṇehi sampayuttaṃ cetobhisaṅkhārārammaṇādivasena.	4251	
PA_anya-e01_04n:426_0	Avasesapañcapaññāsāyāti yathāvuttāni chasaṭṭhi viññāṇāni ṭhapetvā avasesāya pañcapaññāsāya.	426	
PA_anya-e01_04n:426_1	Tattha kusalākusalavipākāni iṭṭhāniṭṭhesu nibbikappakāni sukhadukkhasampayuttāni	426	
PA_anya-e01_04n:426_2	bhavituṃ yuttānipi dvinnaṃ picupiṇḍānaṃ viya dvinnaṃ dvinnaṃ upādārūpānaṃ ghaṭṭanānighaṃsassa	426	
PA_anya-e01_04n:426_3	mandabhāvato cakkhādisannissitāni aṭṭhapi viññāṇāni sabbattha upekkhāsampayuttāneva	426	
PA_anya-e01_04n:426_4	honti, tathā balavapaccayatāya sukhadukkhānaṃ tesañca tadabhāvato. Apubbārammaṇanissayappavattīni	426	
PA_anya-e01_04n:426_5	āvajjanasampaṭicchanaviññāṇāni, asadisānantarappaccayaṃ kiriyārambhassa ādibhūtaṃ	426	
PA_anya-e01_04n:426_6	voṭṭhabbanaṃ, kāyadukkhapadhānatāya akusalaphalassa tadupanissayabhūtaṃ akusalavipākapaṭisandhiādi,	426	
PA_anya-e01_04n:426_7	iṭṭhamajjhattārammaṇappavattīni kāmāvacarakusalavipākaviññāṇāni ca upekkhāsahagatāniyeva	426	
PA_anya-e01_04n:426_8	honti. Kammavasena vā vipākānubhavanassa iṭṭhāniṭṭhārammaṇesu adukkhamasukhabhāvo	426	
PA_anya-e01_04n:426_9	yutto. Sati ca vipākabhūtāya upekkhāya sukhadukkhamajjhattabhāve kammārammaṇavasena	426	
PA_anya-e01_04n:426_10	kusalavipākāya iṭṭhabhāvo, akusalavipākāya aniṭṭhabhāvo ca veditabbo. Avasiṭṭhāni	4261	
PA_anya-e01_04n:426_11	pana sattatiṃsa viññāṇāni cetobhisaṅkhārārammaṇapādakādivasena upekkhāsampayuttāni	4261	
PA_anya-e01_04n:426_12	hontīti evaṃ pañcapaññāsāya viññāṇehi upekkhāya sampayuttatā veditabbā.	4261	
PA_anya-e01_04n:427_0	Salakkhaṇaṃ nāma dhammānaṃ anaññasādhāraṇo sabhāvo, anubhavanañca sabbavedanānaṃ	427	
PA_anya-e01_04n:427_1	sādhāraṇalakkhaṇanti taṃ paṭiniyatena ārammaṇena niyametvā dassento āha “iṭṭhaphoṭṭhabbānubhavanalakkhaṇaṃ	427	
PA_anya-e01_04n:427_2	sukha”nti tassa byabhicārābhāvato. Bhusaṃ brūhanaṃ vaḍḍhanaṃ upabrūhanaṃ. Tayidaṃ	427	
PA_anya-e01_04n:427_3	kāmañca cetasikasukhepi labbhati, taṃ pana savikappakaṃ cetobhisaṅkhāravasenāpi hoti.	427	
PA_anya-e01_04n:427_4	Idantu nibbikappakaṃ sabhāvasiddhattā tato sātisayanti āha “sampayuttānaṃ upabrūhanarasa”nti.	427	
PA_anya-e01_04n:427_5	Assādiyatīti assādo, sukhāvedanā. Tenāha bhagavā “yaṃ, bhikkhave, pañcupādānakkhandhe	427	
PA_anya-e01_04n:427_6	paṭicca uppajjati sukhaṃ somanassaṃ, ayaṃ vuccati, bhikkhave, pañcupādānakkhandhesu	427	
PA_anya-e01_04n:427_7	assādo”ti. Kāyanissitattā kāye bhavo kāyiko, so eva assādo tathā paccupatiṭṭhatīti	427	
PA_anya-e01_04n:427_8	kāyikaassādapaccupaṭṭhānaṃ. Kāyindriyapadaṭṭhānaṃ anaññavatthukattā.	427	
PA_anya-e01_04n:428	Dukkhassa lakkhaṇādīni vuttanayānusārena veditabbāni.	42	
PA_anya-e01_04n:429_0	Sabhāvato, parikappato vā iṭṭhassa ārammaṇassa anubhavanalakkhaṇaṃ iṭṭhārammaṇānubhavanalakkhaṇaṃ.	429	
PA_anya-e01_04n:429_1	Tenāha “yathā tathā vā iṭṭhākārasambhogarasa”nti, yathābhūtena vā ayathābhūtena vā	429	
PA_anya-e01_04n:429_2	iṭṭhākārena ārammaṇassa saṃbhuñjanarasaṃ, paccanubhavanakiccanti attho. “Passaddhipadaṭṭhāna”nti	429	
PA_anya-e01_04n:429_3	idaṃ “passaddhakāyo sukhaṃ vedetī”ti suttapadaṃ nissāya vuttaṃ, taṃ pana nirāmisasomanassavasena veditabbaṃ.	429	
PA_anya-e01_04n:430	Somanasse vuttavipariyāyena domanassassa lakkhaṇādīni veditabbāni. Domanassassa kāmadhātuyaṃ uppajjanato ekantena hadayavatthupadaṭṭhānatā tato viseso.	43	
PA_anya-e01_04n:431_0	Majjhattassa, ārammaṇassa majjhattaṃ vā vedayitaṃ anubhavanaṃ lakkhaṇaṃ etissāti	431	
PA_anya-e01_04n:431_1	majjhattavedayitalakkhaṇā. Majjhattānubhavanato eva sampayuttānaṃ nātiupabrūhanamilāpanarasā.	431	
PA_anya-e01_04n:431_2	“Santabhāvapaccupaṭṭhānā”ti idaṃ anavajjāya nirāmisāya upekkhāya vasena veditabbaṃ, na sabbāya.	431	
PA_anya-e01_04n:432	Iti vedanākkhandhe vitthārakathāmukhavaṇṇanā.	43	
PA_anya-e01_04n:433	Saññākkhandhakathāvaṇṇanā	43	
PA_anya-e01_04n:434	457. Sañjānanalakkhaṇaṃ nāma saññāvātiādīsu yaṃ vattabbaṃ, taṃ vedanākkhandhaniddese vuttanayeneva veditabbaṃ.	43	
PA_anya-e01_04n:435_0	Kāmaṃ vedanāyapi vippayuttaṃ viññāṇaṃ natthi, tassā pana sabhāvato bhinnattā kāyaci	435	
PA_anya-e01_04n:435_1	vedanāya sampayuttampi kāyaci vippayuttaṃ hoti. Saññāya pana īdisaṃ natthīti āha	435	
PA_anya-e01_04n:435_2	“na hi taṃ viññāṇaṃ…pe… saññāyā”ti.	435	
PA_anya-e01_04n:436_0	Sabbāvāti catubhūmikāpi. Atha vā yathā vedanā bhinnasabhāvattā bhedanalakkhaṇādito	436	
PA_anya-e01_04n:436_1	vuttā, na evamayaṃ, ayaṃ pana sabbāva sañjānanalakkhaṇā. Nīlādibhedassa ārammaṇassa	436	
PA_anya-e01_04n:436_2	sañjānanaṃ saññaṃ katvā jānanaṃ lakkhaṇaṃ etissāti sañjānanalakkhaṇā. Tathā hi sā	436	
PA_anya-e01_04n:436_3	abhiññāṇena sañjānanato paccābhiññāṇarasāti vuccati. Nimittena hi puna sañjānanakiccā	436	
PA_anya-e01_04n:436_4	paccābhiññāṇarasā. Tassā vaḍḍhakissa dārumhi abhiññāṇaṃ katvā tena abhiññāṇena paccābhijānanakāle	436	
PA_anya-e01_04n:436_5	pavatti veditabbā. Tenāha “tadeveta”ntiādi. Puna sañjānanassa paccayo punasañjānanapaccayo,	436	
PA_anya-e01_04n:436_6	tadeva nimittaṃ puna…pe… nimittaṃ, tassa karaṇaṃ, puna…pe… karaṇaṃ, punasañjānanapaccayabhūtaṃ	436	
PA_anya-e01_04n:436_7	vā nimittakaraṇaṃ puna…pe… karaṇaṃ, tadassā kiccanti punasañjānanapaccayanimittakaraṇarasā.	436	
PA_anya-e01_04n:436_8	Punasañjānananimittakaraṇaṃ nimittakārikāya, nimittena sañjānanantiyā ca sabbāya	436	
PA_anya-e01_04n:436_9	saññāya samānaṃ yojetabbaṃ. Abhinivesakaraṇaṃ “idameva sacca”nti saññābhinivesamatteneva	436	
PA_anya-e01_04n:436_10	daṭṭhabbaṃ. Yathāupaṭṭhitavisayapadaṭṭhānā avikappasabhāvattā. Ñāṇasampayuttā pana	4361	
PA_anya-e01_04n:436_11	saññā ñāṇameva anuvattati, tasmā abhinivesakārikā, viparītaggāhikā ca na hoti. Eteneva	4361	
PA_anya-e01_04n:436_12	samādhisampayuttatāya aciraṭṭhānatā ca na hotīti veditabbā. Evaṃ rāgadiṭṭhimānādisampayuttāya	4361	
PA_anya-e01_04n:436_13	saññāya rāgādianuvattikabhāvoti.	4361	
PA_anya-e01_04n:437	Iti saññākkhandhe vitthārakathāmukhavaṇṇanā.	43	
PA_anya-e01_04n:438	Saṅkhārakkhandhakathāvaṇṇanā	43	
PA_anya-e01_04n:439_0	458. Rāsikaraṇalakkhaṇanti sampiṇḍanalakkhaṇaṃ, tato saṅkhārā āyūhanarasā vuccanti.	439	
PA_anya-e01_04n:439_1	Cetanāpadhānatāya hi saṅkhārakkhandhadhammā evaṃ vuttā. Tenevāha “kiṃ pana tanti	439	
PA_anya-e01_04n:439_2	saṅkhārāyevā”tiādi. Tattha saṅkhatamabhisaṅkharontīti yathā attano phalaṃ saṅkhataṃ	439	
PA_anya-e01_04n:439_3	sammadeva nipphannaṃ hoti, evaṃ abhisaṅkharontīti attho. Vipphārapaccupaṭṭhānāti	439	
PA_anya-e01_04n:439_4	ettha vipphāro nāma vipphāravantatā, tasmā sabyāpārapaccupaṭṭhānāti attho.	439	
PA_anya-e01_04n:440_0	Tasmiṃ tasmiṃ citte uppanne niyamena uppajjanato niyatā. Sarūpena āgatāti evaṃ piṭṭhivattake	440	
PA_anya-e01_04n:440_1	akatvā pāḷiyā sarūpeneva āgatā. Kadācideva uppajjanato na niyatāti aniyatā. Yadipi	440	
PA_anya-e01_04n:440_2	aniyatā ekajjhaṃ na uppajjanti, tasmiṃ pana citte uppajjanadhammatāya “chattiṃsā”ti	440	
PA_anya-e01_04n:440_3	vuttaṃ. Tenāha “uppajjamānāpi ca na ekato uppajjantī”ti.	440	
PA_anya-e01_04n:441_0	459. Phusatīti kattuniddeso. Yaṃ tattha kāraṇaṃ, taṃ heṭṭhā vuttameva. Phusanti etenāti	441	
PA_anya-e01_04n:441_1	vā phasso. Sampayuttadhammā hi ārammaṇe pavattamānā taṃ phusanalakkhaṇena phassena	441	
PA_anya-e01_04n:441_2	phusantā viya honti. Ārammaṇaphusanamattaṃ vā phassoti sādhanattayampi yujjateva.	441	
PA_anya-e01_04n:441_3	Sabhāvadhammesu kattukaraṇasādhanavacanaṃ tadākārasamāropanato pariyāyakathā, bhāvasādhanavacanameva	441	
PA_anya-e01_04n:441_4	nippariyāyakathāti vuttaṃ “phusanalakkhaṇo”ti. Ayañhītiādi yathāvuttalakkhaṇādisamatthanaṃ.	441	
PA_anya-e01_04n:441_5	Yadi ayaṃ dhammo cetasiko, svāyaṃ arūpadhammo samāno kathaṃ phusanalakkhaṇo, saṅghaṭṭanarasādiko	441	
PA_anya-e01_04n:441_6	ca hotīti antolīnaṃ codanaṃ hadaye ṭhapetvā tassa sodhanatthaṃ “arūpadhammopi samāno”tiādi	441	
PA_anya-e01_04n:441_7	vuttaṃ. Tattha “phusanākāreneva pavattatī”ti iminā arūpassāpi tassa dhammassa ayaṃ	441	
PA_anya-e01_04n:441_8	sabhāvoti dasseti. Sā ca tassa phusanākārappavatti ambilaambapakkādiṃ khādantaṃ passantassa	441	
PA_anya-e01_04n:441_9	parassa kheḷuppatti, paraṃ vibādhiyamānaṃ disvā dayālukassa sarīrakampanaṃ, rukkhasākhagge	441	
PA_anya-e01_04n:441_10	duṭṭhitaṃ purisaṃ disvā bhūmiyaṃ ṭhitassa bhīrukapurisassa jaṅghacalanaṃ, pisācādibhāyitabbaṃ	4411	
PA_anya-e01_04n:441_11	disvā ūrukhambhoti evamādīsu paribyattā hoti.	4411	
PA_anya-e01_04n:442_0	Ekadesenāti kaṭṭhadvayādi viya attano ekapassena. Anallīyamānopīti asaṃsiliyamānopi.	442	
PA_anya-e01_04n:442_1	Rūpasaddehi saha phassassa sāmaññaṃ anallīyamānasaṅghaṭṭanameva, na visayabhāvo.	442	
PA_anya-e01_04n:442_2	Yathā rūpasaddā cakkhusotāni anallīyamānā eva “phusita”ntiādinā vuttā, evaṃ phassassāpi	442	
PA_anya-e01_04n:442_3	ārammaṇaphusanasaṅghaṭṭanānīti. Saṅghaṭṭanañca phassassa cittārammaṇānaṃ sannipatanabhāvo	442	
PA_anya-e01_04n:442_4	eva. Tenāha “cittamārammaṇañca saṅghaṭṭetī”ti. Kiccaṭṭhena rasena saṅghaṭṭanarasatā	442	
PA_anya-e01_04n:442_5	vuttā, vatthārammaṇasannipātena vā sampajjatīti saṅghaṭṭanasampattiko phasso saṅghaṭṭanaraso	442	
PA_anya-e01_04n:442_6	vutto. Yathā “dve pāṇī vajjeyyu”ntiādīsu pāṇissa pāṇimhi saṅghaṭṭanaṃ tabbisesabhūtā	442	
PA_anya-e01_04n:442_7	rūpadhammā, evaṃ cittassa ārammaṇe saṅghaṭṭanaṃ tabbisesabhūto eko cetasikadhammo	442	
PA_anya-e01_04n:442_8	daṭṭhabbo. “Tiṇṇaṃ saṅgati phasso”ti vacanato cakkhurūpaviññāṇādīnaṃ saṅgativasena	442	
PA_anya-e01_04n:442_9	gahetabbattā āha “tikasannipātasaṅkhātassā”tiādi. Tassa phassassa kāraṇabhūto tadanurūpo	442	
PA_anya-e01_04n:442_10	samannāhāro tajjāsamannāhāro. Indriyassa tadabhimukhabhāvo, āvajjanāya ca ārammaṇakaraṇaṃ	4421	
PA_anya-e01_04n:442_11	visayassa parikkhatatā abhisaṅkhatatā, viññāṇassa visayabhāvakaraṇanti attho. Yathā	4421	
PA_anya-e01_04n:442_12	niccammā gāvī yaṃ yaṃ ṭhānaṃ upagatā, tattha tattha dukkhameva pāpuṇāti, evaṃ phasse	4421	
PA_anya-e01_04n:442_13	sati vedanā uppajjateva. Vedanā ca dukkhasallādisabhāvāti vuttaṃ “vedanādhiṭṭhānabhāvato	4421	
PA_anya-e01_04n:442_14	pana niccammagāvī viya daṭṭhabbo”ti.	4421	
PA_anya-e01_04n:443_0	460. Abhisandahati pabandhati pavatteti. Cetanābhāvo byāpārabhāvo. Āyūhanaṃ cetayanaṃ	443	
PA_anya-e01_04n:443_1	īriyanaṃ. Saṃvidahanaṃ vicāraṇaṃ. Āyūhanarasāya cetanāya pavattamānāya sabbepi sampayuttadhammā	443	
PA_anya-e01_04n:443_2	yathāsakaṃ kiccappasutā hontīti sā sakiccaparakiccasādhikā vuttā. Jeṭṭhasisso pare	443	
PA_anya-e01_04n:443_3	sajjhāyane uyyojento sayampi sajjhāyati. Mahāvaḍḍhakimhi vaḍḍhakikammaṃ kātumāraddhe	443	
PA_anya-e01_04n:443_4	itarepi karontiyeva. Ussāhanabhāvenāti ādarakaraṇabhāvena. Sā hi sayaṃ ādarabhūtā	443	
PA_anya-e01_04n:443_5	sampayuttadhamme ādarayatīti. Āyūhanavasena ussāhanaṃ daṭṭhabbaṃ, na vīriyussāhavasena.	443	
PA_anya-e01_04n:444_0	461. Vīrabhāvoti yena vīro nāma hoti, so dhammoti attho. Vidhinā īretabbaṃ pavattetabbanti	444	
PA_anya-e01_04n:444_1	vā vīriyaṃ, ussāho, taṃtaṃkiccasamārambho, parakkamo vā. Upatthambhanaṃ sampayuttadhammānaṃ	444	
PA_anya-e01_04n:444_2	kosajjapakkhe patituṃ adatvā dhāraṇaṃ anubalappadānaṃ, sampaggaṇhanaṃ vā. Saṃsīdanapaṭipakkho	444	
PA_anya-e01_04n:444_3	dhammo asaṃsīdanaṃ, na saṃsīdanābhāvamattanti asaṃsīdanabhāvena paccupatiṭṭhatīti	444	
PA_anya-e01_04n:444_4	vuttaṃ “asaṃsīdanabhāvapaccupaṭṭhāna”nti. Saṃvegapadaṭṭhānanti aṭṭhasaṃvegapubbikāya	444	
PA_anya-e01_04n:444_5	kusalakiriyāya vīriyārambhavatthupadaṭṭhānaṃ. “Maggo gantabbo hoti, maggo gato, kammaṃ	444	
PA_anya-e01_04n:444_6	kātabbaṃ, kammaṃ kataṃ, appamattako ābādho uppanno, gilānā vuṭṭhito hoti, aciravuṭṭhito	444	
PA_anya-e01_04n:444_7	gelaññā, gāmaṃ vā nigamaṃ vā piṇḍāya vicaranto na labhati lūkhassa vā paṇītassa vā	444	
PA_anya-e01_04n:444_8	bhojanassa yāvadatthaṃ pāripūriṃ, labhati…pe… pāripūri”nti evaṃ vuttāni etāni anurūpapaccavekkhaṇāsahitāni	444	
PA_anya-e01_04n:444_9	aṭṭha vīriyārambhavatthūni, taṃmūlakāni vā paccavekkhaṇāni.	444	
PA_anya-e01_04n:445_0	462. Attanā anupāletabbānaṃ sahajātadhammānaṃ anupālanaṃ jīvitassa byāpāro, tañca	445	
PA_anya-e01_04n:445_1	nesaṃ jīvananti taṃ tassa kāraṇabhāvaṃ purakkhatvā vuttaṃ “jīvanti tenā”ti. Tampi	445	
PA_anya-e01_04n:445_2	cassa atthato jīvanamevāti āha “jīvanamattameva vā ta”nti.	445	
PA_anya-e01_04n:446_0	463. Ādhiyatīti ṭhapeti. Avisāro attano eva avisaraṇasabhāvo. Avikkhepo sampayuttānaṃ	446	
PA_anya-e01_04n:446_1	dhammānaṃ avikkhittatā. Yena sampayuttā avikkhittā honti, so dhammo avikkhepoti.	446	
PA_anya-e01_04n:446_2	Avūpasamalakkhaṇassa vikkhepassa paṭipakkhatāya cittassa upasamanākārena paccupatiṭṭhatīti	446	
PA_anya-e01_04n:446_3	upasamapaccupaṭṭhāno. Visesatoti yebhuyyena. Sukhavirahitopi hi atthi samādhīti.	446	
PA_anya-e01_04n:446_4	Dīpaccinidassanena santānaṭhitibhāvaṃ samādhissa dasseti.	446	
PA_anya-e01_04n:447_0	464. Saddahanti etāyāti saddahanakiriyāya pavattamānānaṃ dhammānaṃ tattha ādhipaccabhāvena	447	
PA_anya-e01_04n:447_1	saddhāya paccayataṃ dasseti. Tassā hi dhammānaṃ tathāpaccayabhāve sati puggalo saddahatīti	447	
PA_anya-e01_04n:447_2	vohāro hoti. Saddahanaṃ saddheyyavatthuno pattiyāyanaṃ, taṃ lakkhaṇaṃ etissāti saddahanalakkhaṇā.	447	
PA_anya-e01_04n:447_3	Okappanalakkhaṇāti anupavisitvā evametanti kappanalakkhaṇā. Kālussiyamalaṃ vidhametvā	447	
PA_anya-e01_04n:447_4	sampayuttānaṃ, puggalasseva vā pasādanaṃ anāvilabhāvakaraṇaṃ raso etissāti pasādanarasā.	447	
PA_anya-e01_04n:447_5	Pakkhandanaṃ adhimuccanavasena ārammaṇassa anupavisanaṃ. Akālusabhāvo akālussiyaṃ,	447	
PA_anya-e01_04n:447_6	anāvilabhāvoti attho. Pasādanīyaṭṭhānesu pasādaviparītaṃ akusalaṃ assaddhiyaṃ, micchādhimutti	447	
PA_anya-e01_04n:447_7	ca, tappaccanīkova pasādabhūto vatthugato nicchayo adhimutti, na yevāpanakādhimokkho.	447	
PA_anya-e01_04n:447_8	Ratanattayaṃ, kammaṃ, kammaphalañca saddheyyavatthu. Sappurisasaṃsevanasaddhammasavanayonisomanasikāradhammānudhammappaṭipattiyo	447	
PA_anya-e01_04n:447_9	sotāpattiyaṅgāni. Kusaladhammānaṃ ādāne hatthaṃ viya, sabbasampattisampadāne vittaṃ	447	
PA_anya-e01_04n:447_10	viya, amatakasiphalaphalane bījaṃ viya daṭṭhabbā.	4471	
PA_anya-e01_04n:448_0	465. Saranti tāyāti saraṇakiriyāya pavattamānānaṃ dhammānaṃ tattha ādhipaccabhāvena	448	
PA_anya-e01_04n:448_1	satiyā paccayataṃ dasseti. Tassā hi dhammānaṃ tathāpaccayabhāve sati taṃsamaṅgipuggalo	448	
PA_anya-e01_04n:448_2	saratīti vohāro hoti. Udake alābu viya pilavitvā gantuṃ adatvā pāsāṇassa viya niccalassa	448	
PA_anya-e01_04n:448_3	ārammaṇassa ṭhapanaṃ saraṇaṃ asammuṭṭhatākaraṇaṃ apilāpanaṃ. Sammosapaccanīkaṃ kiccaṃ	448	
PA_anya-e01_04n:448_4	asammoso, na sammosābhāvamattaṃ. “Satārakkhena cetasā”ti vacanato ārakkhapaccupaṭṭhānā.	448	
PA_anya-e01_04n:448_5	Aññato āgantvā cittavisaye abhimukho bhavati etāyāti visayābhimukhabhāvo, sati. Satiyā	448	
PA_anya-e01_04n:448_6	vatthubhūtā kāyādayova kāyādisatipaṭṭhānāni, sati eva vā purimā pacchimāya padaṭṭhānaṃ.	448	
PA_anya-e01_04n:449_0	466. Kāyaduccaritādīhīti hetumhi karaṇavacanaṃ. Hiriyatīti lajjākārena jigucchati.	449	
PA_anya-e01_04n:449_1	Tehiyevāti kāyaduccaritādīhiyeva. Ottappatīti ubbijjati. Hirī pāpadhamme gūthaṃ viya	449	
PA_anya-e01_04n:449_2	passantī jigucchatīti āha “pāpato jigucchanalakkhaṇā hirī”ti. Ottappaṃ te uṇhaṃ viya	449	
PA_anya-e01_04n:449_3	passantaṃ tato uttasatīti vuttaṃ “uttāsalakkhaṇaṃ ottappa”nti. Vuttappakārenāti lajjākārena,	449	
PA_anya-e01_04n:449_4	uttāsākārena ca. Attagāravapadaṭṭhānā hirī ajjhattasamuṭṭhānatāya, attādhipatitāya	449	
PA_anya-e01_04n:449_5	ca. Paragāravapadaṭṭhānaṃ ottappaṃ bahiddhāsamuṭṭhānatāya, lokādhipatitāya ca. Tamevatthaṃ	449	
PA_anya-e01_04n:449_6	pākaṭataraṃ kātuṃ “attānaṃ hī”tiādi vuttaṃ. Ajjhattasamuṭṭhānāditā ca hiriottappānaṃ	449	
PA_anya-e01_04n:449_7	tattha tattha pākaṭabhāvena vuttā, na panetesaṃ kadāci aññamaññavippayogā. Na hi	449	
PA_anya-e01_04n:449_8	lajjanaṃ nibbhayaṃ, pāpabhayaṃ vā alajjanaṃ atthīti. Lokapālakāti ettha “dveme, bhikkhave,	449	
PA_anya-e01_04n:449_9	sukkā dhammā lokaṃ pālentī”ti suttapadaṃ attādhipati, lokādhipatibhāve ca “so attānaṃyeva	449	
PA_anya-e01_04n:449_10	adhipatiṃ karitvā, so lokaṃyeva adhipatiṃ karitvā”ti ca suttapadāni āharitvā vattabbāni.	4491	
PA_anya-e01_04n:450_0	467. Yasmā lobhapaṭipakkho alobhoti ye dhammā tena sampayuttā, taṃsamaṅgino vā sattā	450	
PA_anya-e01_04n:450_1	tena na lubbhanti, sayaṃ kadācipi na lubbhateva, atthato vā alubbhanākāro eva ca	450	
PA_anya-e01_04n:450_2	hoti, tasmā vuttaṃ “na lubbhantī”tiādi. Eseva nayoti “na dussanti tenā”tiādinā kārakattayayojanaṃ	450	
PA_anya-e01_04n:450_3	atidisati. Agedho agijjhanaṃ anabhikaṅkhanaṃ. Alaggabhāvo anāsattatā. Apariggaho	450	
PA_anya-e01_04n:450_4	kassaci vatthuno mamattavasena asaṅgaho. Anallīno bhāvo adhippāyo etassāti anallīnabhāvo.	450	
PA_anya-e01_04n:450_5	Evañhi upamāya sameti.	450	
PA_anya-e01_04n:451_0	468. Caṇḍikassa bhāvo caṇḍikkaṃ, kopo. Tappaṭipakkho acaṇḍikkaṃ, abyāpādo. Avirodho	451	
PA_anya-e01_04n:451_1	aviggaho. Anukūlamitto anuvattako. Vinayarasoti vinayanaraso. Sommabhāvo mejjanavasena hilādanīyatā.	451	
PA_anya-e01_04n:452_0	469. Dhammānaṃ yo yo sabhāvo yathāsabhāvo, tassa tassa paṭivijjhanaṃ yathāsabhāvapaṭivedho.	452	
PA_anya-e01_04n:452_1	Akkhalitaṃ avirajjhitvā paṭivedho akkhalitapaṭivedho. Visayassa obhāsanaṃ tappaṭicchādakasammohandhakāravidhamanaṃ	452	
PA_anya-e01_04n:452_2	visayobhāsanaṃ. Katthacipi visaye asammuyhanākāreneva paccupatiṭṭhati, sammohapaṭipakkhatāya	452	
PA_anya-e01_04n:452_3	vā tadabhāvaṃ paccupaṭṭhapetīti asammohapaccupaṭṭhāno. Sabbakusalānaṃ mūlabhūtāti	452	
PA_anya-e01_04n:452_4	sabbesaṃ catubhūmakakusaladhammānaṃ suppatiṭṭhitabhāvasādhanena patiṭṭhābhūtā, na	452	
PA_anya-e01_04n:452_5	tesaṃ kusalabhāvasādhanena. Yadi hi tesaṃ kusalabhāvo kusalamūlapaṭibaddho siyā,	452	
PA_anya-e01_04n:452_6	evaṃ sati taṃsamuṭṭhānarūpesu hetupaccayatā na siyā. Na hi te tesaṃ kusalādibhāvaṃ	452	
PA_anya-e01_04n:452_7	sādhenti, na ca paccayā na honti. Vuttañhetaṃ “hetū hetusampayuttakānaṃ dhammānaṃ	452	
PA_anya-e01_04n:452_8	taṃsamuṭṭhānānañca rūpānaṃ hetupaccayena paccayo”ti. Yathā ca kusalabhāvo, evaṃ abyākatabhāvopi	452	
PA_anya-e01_04n:452_9	abyākatamūlappaṭibaddho siyā. Tathā sati ahetukacittānaṃ abyākatabhāvo eva na siyā,	452	
PA_anya-e01_04n:452_10	akusalesu ca yattha ekaṃyeva mūlaṃ, tassa akusalabhāvo na siyā, ubhayampi hotiyeva.	4521	
PA_anya-e01_04n:452_11	Tasmā na mūlappaṭibaddho kusalādibhāvo, atha kho yonisomanasikārādipaṭibaddho. Tesaṃ	4521	
PA_anya-e01_04n:452_12	pana suppatiṭṭhitabhāvasādhanāni mūlānīti gahetabbaṃ.	4521	
PA_anya-e01_04n:453_0	470. Passambhanaṃ darathavūpasamo. Kāyasaddo samūhavācī, so ca kho vedanādikkhandhattayavasenāti	453	
PA_anya-e01_04n:453_1	āha “kāyoti cettha vedanādayo tayo khandhā”ti. Tenevāha “tattha katamā tasmiṃ samaye	453	
PA_anya-e01_04n:453_2	kāyapassaddhi hoti? Yā tasmiṃ samaye vedanākkhandhassā”tiādi. Daratho sārambho, domanassapaccayānaṃ	453	
PA_anya-e01_04n:453_3	uddhaccādhikānaṃ kilesānaṃ, tathāpavattānaṃ vā catunnaṃ khandhānaṃ etaṃ adhivacanaṃ.	453	
PA_anya-e01_04n:453_4	Darathanimmaddanena pariḷāhaparipphandavirahito sītibhāvo aparipphandasītibhāvo.	453	
PA_anya-e01_04n:453_5	Uddhaccappadhānā kilesā uddhaccādikilesā, uddhaccaṃ vā ādiṃ katvā sabbakilese saṅgaṇhāti.	453	
PA_anya-e01_04n:453_6	Sesesupi eseva nayo.	453	
PA_anya-e01_04n:454	Garubhāvo dandhatā, thinamiddhādhikānaṃ, tathāpavattānaṃ vā catunnaṃ khandhānaṃ etaṃ adhivacanaṃ. Dandhatāya paṭipakkho adandhatā, na dandhatāya abhāvamattaṃ.	45	
PA_anya-e01_04n:455_0	Thaddhabhāvo thambho, diṭṭhimānādhikānaṃ, tappadhānānaṃ vā catunnaṃ khandhānametaṃ	455	
PA_anya-e01_04n:455_1	nāmaṃ. Thaddhabhāvanimmaddanato eva katthaci ārammaṇe appaṭihatākārena paccupatiṭṭhanti,	455	
PA_anya-e01_04n:455_2	sampayuttānaṃ vā tattha appaṭighātaṃ paccupaṭṭhāpentīti appaṭighātapaccupaṭṭhānā.	455	
PA_anya-e01_04n:456_0	Kammani sādhu kammaññaṃ, na kammaññaṃ akammaññaṃ, tassa bhāvo akammaññabhāvo, dānasīlādipuññakiriyāyaṃ	456	
PA_anya-e01_04n:456_1	ayogyatā. Atthato kāmacchandādisaṃkilesadhammā, tappadhānā vā cattāro akusalakkhandhā.	456	
PA_anya-e01_04n:456_2	Kammaññabhāveneva sampannākārena ārammaṇassa gahaṇaṃ ārammaṇakaraṇasampatti. Vuttāvasesā	456	
PA_anya-e01_04n:456_3	kāmacchandādayo, tadekaṭṭhā ca saṃkilesadhammā avasesanīvaraṇādayo. Vinibandhanimmaddanena	456	
PA_anya-e01_04n:456_4	sukhappavattihetutāya pasādanīyavatthūsu pasādāvahā. Suvaṇṇavisuddhi viyāti yathā	456	
PA_anya-e01_04n:456_5	suvaṇṇavisuddhi apagatakāḷakā alaṅkāravikativiniyogakkhamā, evamayampi saṃkilesavigamena	456	
PA_anya-e01_04n:456_6	hitakiriyāviniyogakkhamā.	456	
PA_anya-e01_04n:457_0	Kāyacittānaṃ gelaññaṃ, assaddhiyādi, tadekaṭṭhā ca pāpadhammā. Gelaññapaṭipakkho	457	
PA_anya-e01_04n:457_1	agelaññaṃ, tabbhāvo lakkhaṇaṃ etāsanti agelaññabhāvalakkhaṇā. Yathāvuttagelaññanimmaddaneneva	457	
PA_anya-e01_04n:457_2	natthi etāsaṃ ādīnavo doso, na vā etā ādīnaṃ kapaṇaṃ vanti pavattantīti nirādīnavā,	457	
PA_anya-e01_04n:457_3	tenākārena paccupatiṭṭhanti, taṃ vā sampayuttesu paccupaṭṭhapentīti nirādīnavapaccupaṭṭhānā.	457	
PA_anya-e01_04n:458_0	Kāyasambandhī, cittasambandhī ca ujubhāvoti lakkhitabbatāya kāyacittaajjavalakkhaṇā.	458	
PA_anya-e01_04n:458_1	Kāyacittānaṃ naṅgalasīsacandakoṭigomuttavaṅkatāsaṅkhātānaṃ kuṭilabhāvānaṃ nimmaddanato	458	
PA_anya-e01_04n:458_2	kāyacittakuṭilabhāvanimmaddanarasā. Tato eva sabbathāpi ajimhabhāvena paccupatiṭṭhanti,	458	
PA_anya-e01_04n:458_3	sampayuttānaṃ vā ajimhataṃ paccupaṭṭhapentīti ajimhatāpaccupaṭṭhānā. “Santadosapaṭicchādanalakkhaṇā	458	
PA_anya-e01_04n:458_4	māyā, asantaguṇasambhāvanalakkhaṇaṃ sāṭheyya”nti evaṃ vuttā tadākārappavattā akusalā	458	
PA_anya-e01_04n:458_5	khandhā, tadekaṭṭhā ca saṃkilesadhammā māyāsāṭheyyādikā. Ettha ca cittapassaddhiādīhi	458	
PA_anya-e01_04n:458_6	cittameva passaddhaṃ, lahu, mudu, kammaññaṃ, paguṇaṃ, uju ca hoti. Kāyapassaddhiādīhi	458	
PA_anya-e01_04n:458_7	pana rūpakāyopi. Tenevettha bhagavatā dhammānaṃ duvidhatā vuttā, na sabbattha.	458	
PA_anya-e01_04n:459_0	471. Chandanaṃ chando, ārammaṇena atthikatā. “Chando kāmo”tiādīsu pana taṇhāpi vuccati,	459	
PA_anya-e01_04n:459_1	“chandaṃ janeti vāyamatī”tiādīsu vīriyampīti tato nivattanatthaṃ “kattukāmatāyetaṃ	459	
PA_anya-e01_04n:459_2	adhivacana”nti vuttaṃ. Kattukāmatā vuccati karaṇicchā. Cetasikassa ca dhammassa sārammaṇattā	459	
PA_anya-e01_04n:459_3	karaṇicchā nāma ālambanassa ālambitukāmatāmukheneva hotīti ārammaṇakaraṇicchālakkhaṇo	459	
PA_anya-e01_04n:459_4	chando kattukāmatālakkhaṇo vutto. Tenevāha “ārammaṇapariyesanaraso, ārammaṇena atthikatāpaccupaṭṭhāno”ti	459	
PA_anya-e01_04n:459_5	ca. Yadaggena panāyaṃ attano ārammaṇapariyesanaraso, tadaggena sampayuttānampi hotiyeva	459	
PA_anya-e01_04n:459_6	ekārammaṇatāya tena tesaṃ. Tenevāha “ārammaṇaggahaṇe cāyaṃ cetaso hatthappasāraṇaṃ	459	
PA_anya-e01_04n:459_7	viya daṭṭhabbo”ti. Svāyaṃ kusalesu uppanno kusalacchandoti vuccati yonisomanasikārasamuṭṭhānattā.	459	
PA_anya-e01_04n:460_0	472. Adhimuccanaṃ ārammaṇe sanniṭṭhānavasena veditabbaṃ, na pasādanavasena. Yathā	460	
PA_anya-e01_04n:460_1	tathā vā hi ārammaṇe nicchayanaṃ adhimuccanaṃ anadhimuccantassa pāṇātipātādīsu, dānādīsu	460	
PA_anya-e01_04n:460_2	vā pavattiyā abhāvā, saddhā pana pasādanīyesu pasādādhimokkhāti ayametesaṃ viseso.	460	
PA_anya-e01_04n:460_3	Voṭṭhabbanaṃ pana yathā santīrite atthe nicchayanākārena pavattitvā parato ttamānānaṃ	460	
PA_anya-e01_04n:460_4	tathā pavattiyā paccayo hoti. Yadi evaṃ, vicikicchāsampayuttesu kathanti? Tesampi	460	
PA_anya-e01_04n:460_5	ekaṃseneva saṃsappanākārassa paccayatāya daṭṭhabbaṃ. Dārakassa viya ito cito ca saṃsappanassa	460	
PA_anya-e01_04n:460_6	“karissāmi na karissāmī”ti anicchayassa paṭipakkhakiriyā asaṃsappanaṃ, yesu cittuppādesu	460	
PA_anya-e01_04n:460_7	ayaṃ sanniṭṭhānalakkhaṇo adhimokkho, tesaṃ ārammaṇadhammo eva sanniṭṭheyyadhammo.	460	
PA_anya-e01_04n:461_0	473. Kiriyā kāroti kārasaddassa bhāvasādhanatamāha. Manamhi kāroti manasi ārammaṇassa	461	
PA_anya-e01_04n:461_1	karaṇaṃ. Yena hi mano ārammaṇe karīyati ārammaṇenassa saṃyojanato, tato eva tena	461	
PA_anya-e01_04n:461_2	ārammaṇampi manasi karīyatīti. Purimamanatoti bhavaṅgamanato. Visadisamananti vīthijavanaṃ	461	
PA_anya-e01_04n:461_3	manaṃ karotīti manasikārasāmaññena vīthijavanapaṭipādake dasseti.	461	
PA_anya-e01_04n:462_0	Sampayuttadhamme ārammaṇābhimukhaṃ sārento viya hotīti manasikāro sāraṇalakkhaṇo	462	
PA_anya-e01_04n:462_1	vutto. Satiyā asammussanavasena visayābhimukhabhāvapaccupaṭṭhānatā, manasikārassa	462	
PA_anya-e01_04n:462_2	pana saṃyojanavasena ārammaṇābhimukhabhāvapaccupaṭṭhānatāti ayametesaṃ viseso. Ārammaṇapaṭipādakassa	462	
PA_anya-e01_04n:462_3	saṅkhārakkhandhapariyāpannatāvacanaṃ itaramanasikārānaṃ tadaññakkhandhapariyāpannatāmattaṃ	462	
PA_anya-e01_04n:462_4	jotetīti tathājotitaṃ taṃ viññāṇakkhandhe otāretvā dassetuṃ “vīthipaṭipādako”tiādi vuttaṃ.	462	
PA_anya-e01_04n:463_0	474. Tesu dhammesūti yesu dhammesu sayaṃ uppannā, tesu attanā sampayuttesu cittacetasikadhammesu.	463	
PA_anya-e01_04n:463_1	Anārammaṇattepi hi tesu samappavattesu udāsinabhāvato “tatramajjhattatā”ti vuccati.	463	
PA_anya-e01_04n:463_2	Samavāhitalakkhaṇāti samaṃ avisamaṃ yathāsakakiccesu pavattanalakkhaṇā. Udāsinabhāvena	463	
PA_anya-e01_04n:463_3	pavattamānāpi hesā sampayuttadhamme yathāsakakiccesu pavatteti, yathā rājā tuṇhī	463	
PA_anya-e01_04n:463_4	nisinnopi atthakaraṇe dhammaṭṭhe yathāsakakiccesu appamatte pavatteti. Alīnānuddhatapavattipaccayatā	463	
PA_anya-e01_04n:463_5	ūnādhikatānivāraṇarasā, kiccavasena cetaṃ vuttaṃ. Yadi evaṃ, sahajātādhipatino kathanti?	463	
PA_anya-e01_04n:463_6	Tampi tassā kiccameva. Yaṃ sahajātadhammānaṃ adhipatibhāvoti, tassāpi tathāpavattanamevāti	463	
PA_anya-e01_04n:463_7	nāyaṃ doso. “Idaṃ nihīnakiccaṃ hotu, idaṃ atirekatarakicca”nti evaṃ pakkhapātavasena	463	
PA_anya-e01_04n:463_8	viya pavatti pakkhapāto, taṃ upacchindantī viya hotīti adhippāyo.	463	
PA_anya-e01_04n:464_0	“Aniyatesu icchantī”ti iminā cetasikantarabhāvena icchantīti dasseti. Adosoyeva mettā.	464	
PA_anya-e01_04n:464_1	Tathā hi soyeva “mettā mettāyanā”tiādinā niddiṭṭho. Upekkhāti yaṃ upekkhaṃ mettāya	464	
PA_anya-e01_04n:464_2	saddhiṃ parikappenti, sā tatramajjhattupekkhāyeva.	464	
PA_anya-e01_04n:465_0	475. Kāyaduccaritādivatthūnanti parapāṇaparadhanaparaitthiādīnaṃ. Amaddanaṃ maddanapaṭipakkhabhāvo.	465	
PA_anya-e01_04n:465_1	Kāyaduccaritādivatthuto saṅkocanakiriyāpadesena kāyaduccaritādito eva saṅkocanakiriyā	465	
PA_anya-e01_04n:465_2	vuttāti daṭṭhabbaṃ. Na hi viratiyo duccaritavatthuno akiriyapaccupaṭṭhānā yujjanti,	465	
PA_anya-e01_04n:465_3	atha kho duccaritassa, viratīnañca soraccavasena saṅkocanaṃ, akiriyānañca hirottappānaṃ	465	
PA_anya-e01_04n:465_4	jigucchanādivasenāti ayametesaṃ viseso.	465	
PA_anya-e01_04n:466_0	476. Saṅkhārāti saṅkhārakkhandhadhamme sandhāyāha. Te hi idhādhippetā, aññathā aṭṭhatiṃsāti	466	
PA_anya-e01_04n:466_1	vattabbaṃ siyā. Yathā cittaṃ, evaṃ taṃsampayuttadhammāpi dutiye sasaṅkhārā evāti	466	
PA_anya-e01_04n:466_2	āha “sasaṅkhārabhāvamattameva hettha viseso”ti. Avasesā paṭhame vuttadhammā.	466	
PA_anya-e01_04n:467_0	Avasesā pañcamena sampayogaṃ gacchantīti ettha kathaṃ karuṇāmuditāupekkhāsahagate	467	
PA_anya-e01_04n:467_1	sambhavantīti? Pubbabhāgabhāvato. Appanāppattā eva hi karuṇāmuditā upekkhāsahagatā	467	
PA_anya-e01_04n:467_2	na honti, tato aññattha pana upekkhāsahagatāpi hontīti ācariyā.	467	
PA_anya-e01_04n:468_0	Suvisuddhassa kāyakammādikassa cittasamādhānavasena rūpārūpāvacarakusalappavatti,	468	
PA_anya-e01_04n:468_1	na kāyakammādīnaṃ sodhanavasena, nāpi duccaritadurājīvānaṃ samucchindanapaṭippassambhanavasenāti	468	
PA_anya-e01_04n:468_2	mahaggatacittuppādesu viratīnaṃ asambhavoyevāti āha “ṭhapetvā viratittaya”nti. Tatoti	468	
PA_anya-e01_04n:468_3	rūpāvacarapaṭhame vuttacetasikato. Teyevāti rūpāvacarapañcame vuttacetasikā eva.	468	
PA_anya-e01_04n:468_4	Yadi eva rūpāvacarato ko visesoti āha “arūpāvacarabhāvoyeva hi ettha viseso”ti.	468	
PA_anya-e01_04n:469_0	Paṭhamajjhāniketi paṭhamajjhānavati. Maggaviññāṇeti catubbidhepi maggaviññāṇe vuttanayeneva	469	
PA_anya-e01_04n:469_1	veditabbāti sambandho. Dutiyajjhānikādibhede maggaviññāṇeti ettha ādi-saddena tatiyacatutthapañcamajjhānikāni	469	
PA_anya-e01_04n:469_2	saṅgaṇhāti. “Vuttanayenā”ti vuttaṃ kiṃ avisesenāti codanāyane taṃ dassento “karuṇāmuditāna”ntiādimāha.	469	
PA_anya-e01_04n:469_3	Tattha maggaviññāṇānaṃ nibbānārammaṇattā, karuṇāmuditānañca sattārammaṇattā na tāsaṃ	469	
PA_anya-e01_04n:469_4	tattha sambhavo. Maggadhammesu ca pādakādiniyamena kadāci sammāsaṅkappaviraho siyā,	469	
PA_anya-e01_04n:469_5	na pana virativiraho kāyaduccaritādīnaṃ samucchindanavaseneva ariyamaggassa pavattanatoti niyataviratitā.	469	
PA_anya-e01_04n:470_0	478. Na hiriyati na lajjatīti ahiriko, puggalo, cittaṃ, taṃsampayuttadhammasamudāyo	470	
PA_anya-e01_04n:470_1	vā. “Ahirikka”nti vattabbe ekassa kakārassa lopaṃ katvā “ahirika”nti vuttaṃ. “Na	470	
PA_anya-e01_04n:470_2	ottappa”nti ottappassa paṭipakkhabhūtaṃ dhammamāha. Ajigucchanaṃ ahīḷanaṃ. Alajjā	470	
PA_anya-e01_04n:470_3	aviriḷā. Tehevāti kāyaduccaritādīhi eva. Asārajjaṃ nibbhayatā. Anuttāso asambhamo.	470	
PA_anya-e01_04n:470_4	Vuttapaṭipakkhavasenāti alajjanākārena pāpānaṃ karaṇarasaṃ ahirikaṃ, anuttāsākārena	470	
PA_anya-e01_04n:470_5	anottappaṃ, vuttappakāreneva pāpato asaṅkocanapaccupaṭṭhānāni attani, paresu ca agāravapadaṭṭhānāni.	470	
PA_anya-e01_04n:470_6	Gāmasūkarassa viya asucito kilesāsucito ajigucchanaṃ ahirikena hoti, salabhassa viya	470	
PA_anya-e01_04n:470_7	aggito pāpato anuttāso anottappena hotīti evaṃ vuttappaṭipakkhavasena vitthāro veditabbo.	470	
PA_anya-e01_04n:471_0	479. Lubbhanti tenātiādīsu yaṃ vattabbaṃ, taṃ heṭṭhā vuttanayānusārena veditabbaṃ.	471	
PA_anya-e01_04n:471_1	Lubbhantīti abhigijjhanti. Muyhantīti na bujjhanti. Ārammaṇaggahaṇaṃ “mama ida”nti	471	
PA_anya-e01_04n:471_2	taṇhābhinivesavasena abhinivissa ārammaṇassa avissajjanaṃ, na ārammaṇakaraṇamattaṃ.	471	
PA_anya-e01_04n:471_3	Abhisaṅgo abhimukhabhāvena āsatti. Apariccāgo avijahanaṃ, dummocanīyatā vā. Assādadassanaṃ	471	
PA_anya-e01_04n:471_4	assādadiṭṭhi. “Assādānupassino ca taṇhā pavaḍḍhatī”ti hi vuttaṃ.	471	
PA_anya-e01_04n:472_0	480. Dhammasabhāvassa yāthāvato adassanaṃ cittassa andhabhāvo. Aññāṇaṃ ñāṇapaṭipakkho.	472	
PA_anya-e01_04n:472_1	Sampaṭivijjhituṃ asamatthatā asampaṭivedho. Yathā ñāṇaṃ ārammaṇasabhāvaṃ paṭivijjhituṃ	472	
PA_anya-e01_04n:472_2	na labbhati, mohassa tathā pavatti ārammaṇasabhāvacchādanaṃ. Asammāpaṭipattiṃ paccupaṭṭhapeti,	472	
PA_anya-e01_04n:472_3	sammāpaṭipattiyā paṭipakkhabhāvena gayhatīti vā asammāpaṭipattipaccupaṭṭhāno. Yassa	472	
PA_anya-e01_04n:472_4	uppajjati, tassa andhakaraṇaṃ andhakāro, tathā paccupatiṭṭhatīti andhakārapaccupaṭṭhāno.	472	
PA_anya-e01_04n:473_0	481. Micchāti dhammasabhāvassa viparītaṃ, niccāditoti attho. Ayoniso abhiniveso anupāyābhiniveso	473	
PA_anya-e01_04n:473_1	uppathābhiniveso. Dhammasabhāvaṃ atikkamitvā parato āmasanaṃ parāmāso. Viparītaggāhavasena	473	
PA_anya-e01_04n:473_2	“idameva saccaṃ, moghamañña”nti abhinivisanaṃ micchābhiniveso.	473	
PA_anya-e01_04n:474_0	482. Yassa dhammassa vasena uddhataṃ hoti cittaṃ, taṃsampayuttadhammā vā, so dhammo	474	
PA_anya-e01_04n:474_1	uddhaccaṃ. Avūpasamoti asannisinnaappasannabhāvamāha. Anavaṭṭhānarasanti calanakiccaṃ.	474	
PA_anya-e01_04n:474_2	Bhantattanti paribbhamanākāraṃ. Cetaso avūpasameti nipphādetabbe payojane bhummaṃ,	474	
PA_anya-e01_04n:474_3	avūpasamapaccayabhūtaṃ ārammaṇaṃ vā “avūpasamo”ti vuttaṃ. Akusaladhammānaṃ ekantanihīnatāya	474	
PA_anya-e01_04n:474_4	“akusalabhāvena ca lāmakatta”nti vuttaṃ.	474	
PA_anya-e01_04n:475	483. Thinamiddhamettha aniyataṃ, na mānādīti thinamiddhassa aniyatatā ca ettha dutiyacitte paṭhamākusalato viseso.	47	
PA_anya-e01_04n:476_0	Anussāhanāvasīdanabhāvena saṃhatabhāvo thinaṃ, tena yogato cittaṃ thinaṃ, tassa bhāvoti	476	
PA_anya-e01_04n:476_1	thinatā. Asamatthatāvighātavasena akammaññatā middhaṃ. Yasmā tato eva tena sampayuttadhammā	476	
PA_anya-e01_04n:476_2	medhitā vihatasāmatthiyā honti, tasmā “middhanatā middha”nti vuttaṃ. Anussāhalakkhaṇanti	476	
PA_anya-e01_04n:476_3	ussāhapaṭipakkhalakkhaṇaṃ. Vīriyassa avanodanaṃ khipanaṃ vīriyāvanodanaṃ. Sampayuttadhammānaṃ	476	
PA_anya-e01_04n:476_4	saṃsīdanākārena paccupatiṭṭhati, tesaṃ vā saṃsīdanaṃ paccupaṭṭhapetīti saṃsīdanapaccupaṭṭhānaṃ.	476	
PA_anya-e01_04n:476_5	Akammaññatālakkhaṇanti ettha kāmaṃ thinampi akammaññasabhāvameva, taṃ pana cittassa,	476	
PA_anya-e01_04n:476_6	middhaṃ vedanādikkhandhattayassāti ayamettha viseso. Tathā hi pāḷiyaṃ “tattha katamaṃ	476	
PA_anya-e01_04n:476_7	thinaṃ? Yā cittassa akallatā akammaññatā. Tattha katamaṃ middhaṃ? Yā kāyassa akallatā	476	
PA_anya-e01_04n:476_8	akammaññatā”ti ca ādinā imesaṃ niddeso pavatto. Onahanaṃ viññāṇadvārānaṃ pidahanaṃ.	476	
PA_anya-e01_04n:476_9	Līnatā līnākāro ārammaṇaggahaṇe saṅkoco. Yasmā thinena cittasseva saṃhananaṃ hoti,	476	
PA_anya-e01_04n:476_10	middhena pana vedanādikkhandhattayassa viya rūpakāyassāpi, tasmā taṃ pacalāyikāniddaṃ	4761	
PA_anya-e01_04n:476_11	paccupaṭṭhapetīti pacalāyikāniddāpaccupaṭṭhānaṃ vuttaṃ. Arati pantasenāsanesu, adhikusaladhammesu	4761	
PA_anya-e01_04n:476_12	ca arocanā. Vijambhikā vijambhanasaṅkhātassa kāyaduṭṭhullassa kāraṇabhūtā saṃkilesappavatti.	4761	
PA_anya-e01_04n:476_13	Arativijambhikādīsūti ca ādi-saddena tandiādīnaṃ gahaṇaṃ. Nipphādetabbe payojane	4761	
PA_anya-e01_04n:476_14	cetaṃ bhummavacanaṃ.	4761	
PA_anya-e01_04n:477_0	Avasesā soḷasa. Māno panettha aniyato hoti, tena saddhiṃ sattaraseva honti. Paṭṭhāne	477	
PA_anya-e01_04n:477_1	hi “saṃyojanaṃ dhammaṃ paṭicca saṃyojano dhammo uppajjati hetupaccayā”ti ettha catukkhattuṃ	477	
PA_anya-e01_04n:477_2	kāmarāgena, tikkhattuṃ paṭighena ca māno vicikicchā bhavarāgoti tayopete sakadāgāmino	477	
PA_anya-e01_04n:477_3	saṃyojanānaṃ saṃyojanehi dasavidhā yojanāti dassitāya dasavidhāya yojanāya “kāmarāgasaṃyojanaṃ	477	
PA_anya-e01_04n:477_4	paṭicca mānasaṃyojanaṃ avijjāsaṃyojana”nti vatvā “kāmarāgasaṃyojanaṃ paṭicca avijjāsaṃyojana”nti	477	
PA_anya-e01_04n:477_5	tathā “mānasaṃyojanaṃ paṭicca bhavarāgasaṃyojanaṃ avijjāsaṃyojana”nti (paṭṭhā 3.4.1)	477	
PA_anya-e01_04n:477_6	vatvā “bhavarāgasaṃyojanaṃ paṭicca avijjāsaṃyojana”nti ca evamāgatāhi yojanāhi mānassa	477	
PA_anya-e01_04n:477_7	aniyatabhāvo pakāsito. Yadi hi māno niyato siyā, kāmarāgassa mānarahitā pavatti na	477	
PA_anya-e01_04n:477_8	siyā, tathā bhavarāgassa. Evaṃ sati paṭṭhāne catukkhattuṃ kāmarāgena yojanā na siyā,	477	
PA_anya-e01_04n:477_9	tikkhattuṃyeva siyā. Bhavarāgamūlikā ca na siyā. Evañca saṃyojanānaṃ saṃyojanehi	477	
PA_anya-e01_04n:477_10	aṭṭhavidhena yojanā siyā, na dasavidhena. Dasavidhāva ca dassitāti. Seyyādivasena	4771	
PA_anya-e01_04n:477_11	uccato namanaṃ unnati. Unnamanavaseneva saṃpaggaharaso. Na vīriyaṃ viya taṃtaṃkiccasādhane	4771	
PA_anya-e01_04n:477_12	abbhussahanavasena. Omānassāpi attānaṃ avaṃ katvā gahaṇampi sampaggahaṇavasenevāti	4771	
PA_anya-e01_04n:477_13	daṭṭhabbaṃ. Ketu vuccati accuggatadhajo, idha pana ketu viyāti ketu, uḷāratamādibhāvo.	4771	
PA_anya-e01_04n:477_14	Taṃ ketubhāvasaṅkhātaṃ ketuṃ kāmetīti ketukamyaṃ, cittaṃ. Yassa dhammassa vasena	4771	
PA_anya-e01_04n:477_15	ketukamyaṃ, sā ketukamyatā. “Aha”nti pavattanato mānassa diṭṭhisadisī pavattīti so	4771	
PA_anya-e01_04n:477_16	diṭṭhiyā saddhiṃ ekacittuppāde na pavattati, attasinehasannissayo cāti āha “diṭṭhivippayuttalobhapadaṭṭhāno”ti.	4771	
PA_anya-e01_04n:478	Etthāpi cāti ca-saddena thinamiddhaṃ ākaḍḍhati.	47	
PA_anya-e01_04n:479_0	485. Dussantīti byāpajjanti. Caṇḍikkaṃ kujjhanaṃ. Attano pavattiākāravasena, virūpasaṃsappanakaaniṭṭharūpasamuṭṭhāpanavasena	479	
PA_anya-e01_04n:479_1	ca visappanaraso. Kāyassa vijjhattabhāvāpādanato attano nissayadahanaraso. Dussanaṃ	479	
PA_anya-e01_04n:479_2	attano, parassa ca upabhogaphalakālesu aniṭṭhattā visasaṃsaṭṭhapūtimuttaṃ viya daṭṭhabboti	479	
PA_anya-e01_04n:479_3	sabbena sabbaṃ aggahetabbataṃ dasseti.	479	
PA_anya-e01_04n:480_0	486. Yaṃ parasampattīsu issākaraṇaṃ, sā issāti dassento āha “issāyanā issā”ti. Usūyanaṃ	480	
PA_anya-e01_04n:480_1	asahanaṃ. Tatthevāti parasampattīsu eva. Abhiratipaṭipakkhabhūtaṃ issāya kiccaṃ,	480	
PA_anya-e01_04n:480_2	na abhiratiyā abhāvamattanti āha “anabhiratirasā”ti.	480	
PA_anya-e01_04n:481_0	487. Maccharayogena “maccharī”ti pavattamānaṃ maccharisaddaṃ gahetvā āha “maccharabhāvo	481	
PA_anya-e01_04n:481_1	macchariya”nti. Niruttinayena pana mā idaṃ acchariyaṃ aññesaṃ hotu, mayhameva hotūti	481	
PA_anya-e01_04n:481_2	macchariyanti porāṇā. Taṃ macchariyaṃ vuccamānāni lakkhaṇādīni pariyādāya tiṭṭhati.	481	
PA_anya-e01_04n:481_3	Saṅkocanapaccupaṭṭhānanti attasampattīnaṃ parehi asādhāraṇabhāvakaraṇena saṅkocanapaccupaṭṭhānaṃ.	481	
PA_anya-e01_04n:481_4	Kaṭukākāragati kaṭukañcukatā. Attasampatti āvāsādi.	481	
PA_anya-e01_04n:482_0	488. Kukatanti ettha akatampi kukatameva. Evañhi vattāro honti “yaṃ mayā na kataṃ,	482	
PA_anya-e01_04n:482_1	taṃ kukata”nti. Tathā hi vakkhati “katākatānusocanarasa”nti. Evaṃ katākataṃ duccaritaṃ,	482	
PA_anya-e01_04n:482_2	sucaritañca kukataṃ, taṃ ārabbha vippaṭisāravasena pavattaṃ pana cittaṃ taṃsahacaritatāya	482	
PA_anya-e01_04n:482_3	idha “kukata”nti gahetvā “tassa bhāvo kukkucca”nti vuttanti daṭṭhabbaṃ. Pacchā anutāpanaṃ	482	
PA_anya-e01_04n:482_4	vibādhanaṃ pacchānutāpo. Yathāpavattassa katākatākāravisiṭṭhassa duccaritasucaritassa	482	
PA_anya-e01_04n:482_5	anusocanavasena virūpaṃ paṭisaraṇaṃ vippaṭisāro. Parāyattatāhetutāya dāsabyamiva	482	
PA_anya-e01_04n:482_6	daṭṭhabbaṃ. Yathā hi dāsabye sati dāso parāyatto hoti, evaṃ kukkucce sati taṃsamaṅgī.	482	
PA_anya-e01_04n:482_7	Na hi so attano dhammatāya kusale pavattituṃ sakkoti. Atha vā katākatākusalakusalānusocane	482	
PA_anya-e01_04n:482_8	āyattatāya tadubhayavasena kukkuccena taṃsamaṅgī hotīti taṃ dāsabyaṃ viya hotīti.	482	
PA_anya-e01_04n:483	Aniyatesu issādīsu thinamiddhasambhavova cāti ca-saddaṃ ānetvā sambandhitabbaṃ.	48	
PA_anya-e01_04n:484_0	490. Pavattiṭṭhitimattoti khaṇaṭṭhitimatto. “Nivāte dīpaccīnaṃ ṭhiti viyā”ti hi evaṃ	484	
PA_anya-e01_04n:484_1	vuttacittaṭṭhiti viya santānaṭṭhitiyā paccayo bhavituṃ asamattho nicchayābhāvena	484	
PA_anya-e01_04n:484_2	asaṇṭhahanato cetaso pavattipaccayamattatāya pavattiṭṭhitimatto. Tenāha “dubbalo	484	
PA_anya-e01_04n:484_3	samādhī”ti. Vigatā cikicchāti cikicchituṃ dukkaratāya vuttaṃ, na sabbathā vicikicchāya	484	
PA_anya-e01_04n:484_4	cikicchābhāvatoti tadatthamattaṃ dasseti. “Evaṃ nu kho, nanu kho”tiādinā saṃsappanavasena	484	
PA_anya-e01_04n:484_5	setīti saṃsayo. Kampanarasāti nānārammaṇe cittassa kampanakiccā. Uddhaccañhi attanā	484	
PA_anya-e01_04n:484_6	gahitākāre eva ṭhatvā bhamatīti ekārammaṇasmiṃyeva vipphandanavasena pavattati. Vicikicchā	484	
PA_anya-e01_04n:484_7	pana yadipi rūpādīsu ekasmiṃyeva ārammaṇe uppajjati, tathāpi “evaṃ nu kho, nanu kho,	484	
PA_anya-e01_04n:484_8	idaṃ nu kho, aññaṃ nu kho”ti aññaṃ gahetabbākāraṃ apekkhatīti nānārammaṇe kampanaṃ	484	
PA_anya-e01_04n:484_9	hotīti. Anicchayaṃ dveḷhakaṃ paccupaṭṭhapetīti anicchayapaccupaṭṭhānā. Anekaṃsassa	484	
PA_anya-e01_04n:484_10	ārammaṇe nānāsabhāvassa gahaṇākārena paccupatiṭṭhatīti anekaṃsagāhapaccupaṭṭhānā.	4841	
PA_anya-e01_04n:485_0	491. Sattārammaṇattāti sattapaññattiārammaṇattā. Nanu ca paññattiārammaṇāpi vipākā	485	
PA_anya-e01_04n:485_1	hontīti codanaṃ sandhāyāha “ekantaparittārammaṇā hi kāmāvacaravipākā”ti. Viratiyopi	485	
PA_anya-e01_04n:485_2	vipākesu na santīti etthāpi nanu kesuci vipākesu viratiyopi santīti codanaṃ manasi	485	
PA_anya-e01_04n:485_3	katvā āha “pañca sikkhāpadā kusalāyevāti hi vutta”nti, tena lokiyavipākesu viratiyo na santīti dasseti.	485	
PA_anya-e01_04n:486	Tesanti rūpāvacarādivipākaviññāṇānaṃ. Janetabbajanakasambandhe hi idaṃ sāmivacanaṃ.	48	
PA_anya-e01_04n:487_0	492. Teti te ahetukakiriyasaṅkhārā. Tattha kusalavipākamanodhātusampayuttehi samānā	487	
PA_anya-e01_04n:487_1	ahetukakiriyamanodhātusampayuttā, somanassasahagatasantīraṇasampayuttehi samānā hasituppādasampayuttā,	487	
PA_anya-e01_04n:487_2	upekkhāsahagatasantīraṇasampayuttehi samānā voṭṭhabbanasampayuttāti imamatthaṃ dassentena	487	
PA_anya-e01_04n:487_3	“kusala…pe… samānā”ti vatvā tato labbhamānaṃ visesaṃ dassetuṃ “manoviññāṇadhātudvaye	487	
PA_anya-e01_04n:487_4	panā”tiādi vuttaṃ. Vīriyasabbhāvato balappatto samādhi hoti “vīriyantaṃ bala”nti katvā.	487	
PA_anya-e01_04n:488_0	Samucchedaviratīhi eva arahantānaṃ viramanakiccassa niṭṭhitattā kiriyacittesu viratiyo	488	
PA_anya-e01_04n:488_1	na santīti āha “ṭhapetvā viratiyo”ti. Kāmāvacarasahetukakiriyasaṅkhārānaṃ kāmāvacarakusalehi	488	
PA_anya-e01_04n:488_2	viratikato viseso atthi, mahaggatesu pana tādisopi natthīti āha “sabbākārenapī”ti,	488	
PA_anya-e01_04n:488_3	dhammato, ārammaṇato, pavattiākāratoti sabbapakārenapīti attho.	488	
PA_anya-e01_04n:489	Iti saṅkhārakkhandhe vitthārakathāmukhavaṇṇanā.	48	
PA_anya-e01_04n:490	Atītādivibhāgakathāvaṇṇanā	49	
PA_anya-e01_04n:491	Abhidhammantogadhampi suttantabhājanīyaṃ suttantanayo eva, ekantaabhidhammanayo pana abhidhammabhājanīyanti āha “abhidhamme padabhājanīyanayenā”ti.	49	
PA_anya-e01_04n:492_0	493. Bhagavatā pana evaṃ khandhā vitthāritāti sambandho. Tasmā imāyapi pāḷiyā vasena	492	
PA_anya-e01_04n:492_1	khandhānaṃ saṃvaṇṇanaṃ karissāmāti adhippāyo. Yaṃ kiñcīti ettha yanti sāmaññena aniyamadassanaṃ.	492	
PA_anya-e01_04n:492_2	Kiñcīti pakārabhedaṃ āmasitvā aniyamadassanaṃ. Ubhayenāpi atītaṃ vā…pe… santike vā	492	
PA_anya-e01_04n:492_3	appaṃ vā bahuṃ vā yādisaṃ vā tādisaṃ vā napuṃsakaniddesārahaṃ sabbaṃ byāpetvā gaṇhātīti	492	
PA_anya-e01_04n:492_4	āha “anavasesapariyādāna”nti. Evaṃ pana aññesupi napuṃsakaniddesārahesu pasaṅgaṃ	492	
PA_anya-e01_04n:492_5	disvā tattha adhippetatthaṃ aticca pavattanato atippasaṅgassa niyamanatthaṃ rūpanti	492	
PA_anya-e01_04n:492_6	vuttanti dassento “rūpanti atippasaṅganiyamana”nti āha. Yaṃ kiñcīti ca yaṃ-saddaṃ	492	
PA_anya-e01_04n:492_7	ekaṃ padaṃ, sanipātaṃ kiṃ-saddañca ekaṃ padanti gahetvā aniyamekatthadīpanato “padadvayenāpī”ti	492	
PA_anya-e01_04n:492_8	vuttaṃ. Assāti rūpassa. Atītādinā vibhāgaṃ ārabhati atītānāgatapaccuppannantiādinā.	492	
PA_anya-e01_04n:493_0	494. Addhāsantatisamayakhaṇavasenāti ettha cutipaṭisandhiparicchinne kāle addhā-saddo	493	
PA_anya-e01_04n:493_1	vattatīti “ahosiṃ nu kho ahamatītamaddhāna”ntiādisuttavasena viññāyati. Tathā hi	493	
PA_anya-e01_04n:493_2	bhaddekarattasuttepi “atītaṃ nānvāgameyyā”tiādinā addhāvaseneva atītādibhāvo vutto.	493	
PA_anya-e01_04n:493_3	“Tayome, bhikkhave, addhā, katame tayo? Atīto addhā anāgato addhā paccuppanno addhā”ti	493	
PA_anya-e01_04n:493_4	pana paramatthato paricchijjamāno addhā niruttipathasuttavasena khaṇaparicchinno	493	
PA_anya-e01_04n:493_5	vutto. Tattha hi “yaṃ, bhikkhave, rūpaṃ jātaṃ…pe… pātubhūtaṃ. Atthīti tassa saṅkhā”ti	493	
PA_anya-e01_04n:493_6	vijjamānassa paccuppannatā, tato pubbe, pacchā ca atītānāgatatā vuttā. Tadaññasuttesu	493	
PA_anya-e01_04n:493_7	pana yebhuyyena cutipaṭisandhiparicchinno atītādiko addhā vuttoti so eva idhāpi “addhāvasenā”ti vutto.	493	
PA_anya-e01_04n:494_0	Sītaṃ sītassa sabhāgo, tathā uṇhaṃ uṇhassa. Yaṃ pana sītaṃ, uṇhaṃ vā sarīre sannipatitaṃ	494	
PA_anya-e01_04n:494_1	santānavasena pavattamānaṃ anūnaṃ anadhikaṃ ekākāraṃ, taṃ eko utūti vuccatīti sabhāgautuno	494	
PA_anya-e01_04n:494_2	anekattā eka-ggahaṇaṃ kataṃ, evaṃ āhārepi. Ekavīthiekajavanasamuṭṭhānanti pañcachaṭṭhadvāravasena	494	
PA_anya-e01_04n:494_3	vuttaṃ. Santatisamayakathā vipassakānaṃ upakāratthāya aṭṭhakathāsu kathitā. Janako	494	
PA_anya-e01_04n:494_4	hetu, upathambhako paccayo, tesaṃ uppādanaṃ, upatthambhanañca kiccaṃ. Yathā bījassa	494	
PA_anya-e01_04n:494_5	aṅkuruppādanaṃ, pathavīādīnañca tadupatthambhanaṃ, kammassa kaṭattārūpavipākuppādanaṃ,	494	
PA_anya-e01_04n:494_6	āhārādīnaṃ tadupatthambhanaṃ, evaṃ ekekassa kalāpassa, cittuppādassa ca janakānaṃ	494	
PA_anya-e01_04n:494_7	kammānantarādipaccayabhūtānaṃ, upatthambhakānañca sahajātapurejātapacchājātānaṃ kiccaṃ	494	
PA_anya-e01_04n:494_8	yathāsambhavaṃ yojetabbaṃ. Evaṃ utuādīnaṃ sabhāgavisabhāgatāsambhavato taṃsamuṭṭhānānaṃ	494	
PA_anya-e01_04n:494_9	rūpānaṃ santativasena atītādivibhāgo vutto, kammassa pana ekabhavanibbattakassa sabhāgavisabhāgatā	494	
PA_anya-e01_04n:494_10	natthīti taṃsamuṭṭhānānaṃ rūpānaṃ santativasena atītādivibhāgaṃ avatvā upatthambhakavaseneva	4941	
PA_anya-e01_04n:494_11	vutto. Yadā pana liṅgaparivattanaṃ hoti, tadā balavatā akusalena purisaliṅgaṃ antaradhāyati,	4941	
PA_anya-e01_04n:494_12	dubbalena kusalena itthiliṅgaṃ pātubhavati. Dubbalena ca akusalena itthiliṅgaṃ antaradhāyati,	4941	
PA_anya-e01_04n:494_13	balavatā kusalena purisaliṅgaṃ pātubhavatīti kammasamuṭṭhānarūpānampi attheva visabhāgatāti	4941	
PA_anya-e01_04n:494_14	tesampi santativasena atītādivibhāgo sambhavati, so pana na sabbakālikoti na gahito.	4941	
PA_anya-e01_04n:495	Taṃtaṃsamayanti ekamuhuttādiko so so samayo etassāti taṃtaṃsamayaṃ, rūpaṃ, taṃtaṃsamayavantanti attho.	49	
PA_anya-e01_04n:496_0	Tato pubbeti tato khaṇattayassa pariyāpattito pubbe. Anuppannattā anāgataṃ. Pacchāti	496	
PA_anya-e01_04n:496_1	tato pacchā. Khaṇattayaṃ atikkantattā atītaṃ. Yassa hetukiccaṃ, paccayakiccañca niṭṭhitattā	496	
PA_anya-e01_04n:496_2	atikkantaṃ, taṃ atītaṃ uppādakkhaṇe hetukiccaṃ, uppannaphalattā niṭṭhitañcāti daṭṭhabbaṃ.	496	
PA_anya-e01_04n:496_3	Tīsupi khaṇesu paccayakiccaṃ. Pathavīādīnaṃ sandhāraṇādikaṃ, phassādīnaṃ phusanādikañca	496	
PA_anya-e01_04n:496_4	attano kiccaṃ sakiccaṃ, sakiccassa karaṇakkhaṇo sakiccakkhaṇo, saha vā kiccena sakiccaṃ,	496	
PA_anya-e01_04n:496_5	yasmiṃ khaṇe sakiccaṃ rūpaṃ vā arūpaṃ vā hoti, so sakiccakkhaṇo, tasmiṃ khaṇe paccuppannaṃ.	496	
PA_anya-e01_04n:496_6	Ettha ca khaṇādikathāyaṃ “tato pubbe anāgataṃ, pacchā atīta”nti vacanaṃ addhādīsu	496	
PA_anya-e01_04n:496_7	viya bhedābhāvato nippariyāyaṃ. Addhādivasena hi aññeva dhammā atītā aññe anāgatā	496	
PA_anya-e01_04n:496_8	aññe paccuppannā labbhanti, khaṇādivasena pana natthi dhammato bhedo, kālato eva	496	
PA_anya-e01_04n:496_9	bhedo. Uppādato pubbe anāgato, khaṇattaye vattamāno, tato paraṃ atītoti nippariyāyā,	496	
PA_anya-e01_04n:496_10	addhāpaccuppannādi viya kenaci pariyāyena atītamanāgatanti ca vattabbatābhāvato.	4961	
PA_anya-e01_04n:497_0	495. Heṭṭhā vuttaṃ ajjhattikabāhirabhedaṃ sandhāya “vuttanayo evā”ti vatvā tena aparitussamānena	497	
PA_anya-e01_04n:497_1	yadipi tattha ajjhattameva ajjhattikanti saddattho labbhati, tathāpi attheva ajjhattaajjhattikasaddānaṃ,	497	
PA_anya-e01_04n:497_2	bahiddhābāhirasaddānañca aññamaññaṃ atthabhedo. Tathā hi ajjhattikasaddo saparasantānikesu	497	
PA_anya-e01_04n:497_3	cakkhādīsu rūpādīsu bāhirasaddo viya pavattati, ajjhattasaddo pana tassa tassa sattassa	497	
PA_anya-e01_04n:497_4	sasantānikesveva cakkhurūpādīsu tato aññesu bahiddhāsaddo viya pavattati. Tasmā tamatthaṃ	497	
PA_anya-e01_04n:497_5	dassetuṃ “apicā”tiādi vuttaṃ. Tattha idhāti imasmiṃ suttantanaye. Niyakajjhattampi	497	
PA_anya-e01_04n:497_6	na pubbe vuttaajjhattikameva, parapuggalikampi na pubbe vuttabāhiramevāti adhippāyo.	497	
PA_anya-e01_04n:498_0	496. Hīnapaṇītabhedo pariyāyato, nippariyāyato ca veditabboti sambandho. Tadeva sudassīnaṃ	498	
PA_anya-e01_04n:498_1	rūpaṃ. Yatthāti yasmiṃ ārammaṇabhūte. Yaṃ ārammaṇaṃ katvā akusalavipākaviññāṇaṃ uppajjati,	498	
PA_anya-e01_04n:498_2	taṃ hīnaṃ aniṭṭhabhāvato. Yaṃ kusalavipākaṃ, taṃ paṇītaṃ iṭṭhabhāvato. Yathā hi akusalavipāko	498	
PA_anya-e01_04n:498_3	sayaṃ aniṭṭho aniṭṭhe eva uppajjati, na iṭṭhe, evaṃ kusalavipākopi sayaṃ iṭṭho iṭṭhe	498	
PA_anya-e01_04n:498_4	eva uppajjati, na aniṭṭhe. Tathā hi vuttaṃ aṭṭhakathāyaṃ –	498	
PA_anya-e01_04n:499_0	“Akusalakammajavasena aniṭṭhā pañca kāmaguṇā vibhattā, kusalakammajaṃ pana aniṭṭhaṃ	499	
PA_anya-e01_04n:499_1	nāma natthi, sabbaṃ iṭṭhameva. Kusalakammajavasena iṭṭhā pañca kāmaguṇā vibhattā.	499	
PA_anya-e01_04n:499_2	Kusalakammajañhi aniṭṭhaṃ nāma natthi, sabbaṃ iṭṭhamevā”ti ca.	499	
PA_anya-e01_04n:500_0	Tattha manāpānipi kānici hatthirūpādīni akusalakammanibbattāni santi, na pana tāni	500	
PA_anya-e01_04n:500_1	tesaṃyeva hatthiādīnaṃ sukhassa hetubhāvaṃ gacchanti. Tassa tasseva hi sattassa attanā	500	
PA_anya-e01_04n:500_2	katena kusalena nibbattaṃ sukhassa paccayo hoti, akusalena nibbattaṃ dukkhassa. Tasmā	500	
PA_anya-e01_04n:500_3	kammajānaṃ iṭṭhāniṭṭhatā kammakārakasattassa vasena yojanārahā siyā. Tattha yaṃ vuttaṃ	500	
PA_anya-e01_04n:500_4	“kusalakammajaṃ aniṭṭhaṃ nāma natthī”ti, na ca vuttaṃ “akusalakammajaṃ iṭṭhaṃ nāma	500	
PA_anya-e01_04n:500_5	natthī”ti, tena akusalakammajampi sobhanaṃ parasattānaṃ iṭṭhaṃ atthīti anuññātaṃ	500	
PA_anya-e01_04n:500_6	bhavissati, kusalakammajaṃ pana sabbesaṃ iṭṭhamevāti.	500	
PA_anya-e01_04n:501_0	Tiracchānagatānaṃ pana kesañci manussarūpaṃ amanāpaṃ, yato te disvāva palāyanti,	501	
PA_anya-e01_04n:501_1	manussā ca devatārūpaṃ passitvā bhāyanti, tesampi vipākaviññāṇaṃ taṃ rūpaṃ ārabbha	501	
PA_anya-e01_04n:501_2	kusalavipākameva uppajjati, tādisassa pana puññassa abhāvā na tesaṃ tattha abhirati	501	
PA_anya-e01_04n:501_3	hoti. Kusalakammajassa pana aniṭṭhassa abhāvo viya akusalakammajassa ca iṭṭhassa	501	
PA_anya-e01_04n:501_4	abhāvo vattabbo. Hatthiādīnampi hi akusalakammajaṃ manussānaṃ akusalavipākasseva	501	
PA_anya-e01_04n:501_5	ārammaṇaṃ, kusalakammajaṃ pana pavatte samuṭṭhitaṃ kusalavipākassa. Iṭṭhārammaṇena	501	
PA_anya-e01_04n:501_6	pana vomissakattā appakaṃ akusalakammajaṃ bahulaṃ akusalavipākuppattiyā kāraṇaṃ na	501	
PA_anya-e01_04n:501_7	bhavissatīti sakkā viññātuṃ, vipākaṃ pana na sakkā vañcetunti vipākavasena iṭṭhāniṭṭhārammaṇavavatthānaṃ	501	
PA_anya-e01_04n:501_8	suṭṭhu yujjati. Yaṃ pana vuttaṃ “aniṭṭhā pañca kāmaguṇā”ti, taṃ rūpādibhāvasāmaññato	501	
PA_anya-e01_04n:501_9	kāmaguṇasadisatāya taṃsadisesu tabbohārena vuttaṃ. Iṭṭhāneva hi rūpādīni “kāmaguṇā”ti	501	
PA_anya-e01_04n:501_10	pāḷiyaṃ vuttāni. Kāmaguṇavisabhāgā vā rūpādayo “kāmaguṇā”ti vuttā asive sivoti vohāro	5011	
PA_anya-e01_04n:501_11	viya, sabbāni vā iṭṭhāniṭṭhāni rūpādīni taṇhāvatthubhāvato kāmaguṇā eva. Vuttañhi	5011	
PA_anya-e01_04n:501_12	“rūpā loke piyarūpaṃ sātarūpa”ntiādi. Atisayena pana kamanīyattā suttesu kāmaguṇāti	5011	
PA_anya-e01_04n:501_13	iṭṭharūpādīni vuttāni.	5011	
PA_anya-e01_04n:502_0	Vuttanayamevāti abhidesena lakkhaṇato dūrasantikaṃ dassitanti āha “okāsatopettha	502	
PA_anya-e01_04n:502_1	upādāyupādāya dūrasantikatā veditabbā”ti. Tattha kittakato paṭṭhāya rūpaṃ okāsavasena	502	
PA_anya-e01_04n:502_2	santike nāma, kittakato pana paṭṭhāya dūre nāma? Pakatikathāya kathentānaṃ dvādasa	502	
PA_anya-e01_04n:502_3	hatthā savanūpacāro nāma, tassa orato santike, parato dūre. Tattha sukhumarūpaṃ dūre	502	
PA_anya-e01_04n:502_4	hontaṃ lakkhaṇatopi okāsatopi dūre hoti, santike hontaṃ pana okāsatova santike hoti,	502	
PA_anya-e01_04n:502_5	na lakkhaṇato. Oḷārikarūpaṃ santike hontaṃ lakkhaṇatopi okāsatopi santike hoti, dūre	502	
PA_anya-e01_04n:502_6	hontaṃ okāsatova hoti, na lakkhaṇato. “Upādāyupādāyā”ti pana vuttattā attano rūpaṃ	502	
PA_anya-e01_04n:502_7	santike nāma, antokucchigatassāpi parassa dūre. Antokucchigatassa santike, bahi ṭhitassa	502	
PA_anya-e01_04n:502_8	dūreti evaṃ antogabbhapamukhapariveṇasaṅghārāmasīmāgāmakhettajanapadarajjasamuddacakkavāḷesu	502	
PA_anya-e01_04n:502_9	tadantogatabahigatānaṃ vasena dūrasantikatā veditabbā.	502	
PA_anya-e01_04n:503_0	497. Tadekajjhanti taṃ ekajjhaṃ ekato. Abhisaṃyūhitvāti saṃharitvā, samūhaṃ vā katvā.	503	
PA_anya-e01_04n:503_1	Abhisaṅkhipitvāti saṅkhipitvā saṅkhepaṃ katvā. “Sabbampi rūpaṃ…pe… dassitaṃ hotī”ti	503	
PA_anya-e01_04n:503_2	iminā rūpakhandhasaddānaṃ samānādhikaraṇasamāsabhāvaṃ dasseti. Tenevāha “na hi rūpato	503	
PA_anya-e01_04n:503_3	añño rūpakkhandho nāma atthī”ti.	503	
PA_anya-e01_04n:504	498. Rāsibhāvūpagamanena vedanākkhandhādayoti dassitā hontīti ānetvā sambandhitabbaṃ.	50	
PA_anya-e01_04n:505_0	Santativasena, khaṇādivasena cāti ettha addhāsamayavasena atītādivibhāgassa avacanaṃ	505	
PA_anya-e01_04n:505_1	sukhādivasena bhinnāya atītādibhāvavacanato. Na hi sukhā eva addhāvasena, samayavasena	505	
PA_anya-e01_04n:505_2	ca atītādikā hoti, tathā dukkhā eva, adukkhamasukhā eva ca kāyikacetasikādibhāvena	505	
PA_anya-e01_04n:505_3	bhinnā, tena vedanāsamudāyo addhāsamayavasena atītādibhāvena vattabbataṃ arahati	505	
PA_anya-e01_04n:505_4	samudāyassa tehi paricchinditabbattā, vedanekadesā pana gayhamānā santatikhaṇehi	505	
PA_anya-e01_04n:505_5	paricchedaṃ arahanti tathā paricchinditvā gahetabbato. Ekasantatiyaṃ pana sukhādīsu	505	
PA_anya-e01_04n:505_6	anekabhedabhinnesu yo bhedo paricchinditabbabhāvena gahito, tassa ekappakārassa pākaṭassa	505	
PA_anya-e01_04n:505_7	paricchedikā taṃsahitadvārālambanappavattā, avicchedena taduppādakekavidhavisayasamāyogappavattā	505	
PA_anya-e01_04n:505_8	ca santati bhavituṃ arahatīti tassā bhedantaraṃ anāmasitvā paricchedakabhāvena gahaṇaṃ	505	
PA_anya-e01_04n:505_9	kataṃ, lahuparivattino vā arūpadhammā parivattaneneva paricchedena paricchindanaṃ	505	
PA_anya-e01_04n:505_10	arahantīti santatikhaṇavaseneva paricchedo vutto. Ekavidhavisayasamāyogappavattā	5051	
PA_anya-e01_04n:505_11	divasampi buddharūpaṃ passantassa, dhammaṃ suṇantassa pavattasaddhādisahitavedanā	5051	
PA_anya-e01_04n:505_12	paccuppannā. “Pubbantāparantamajjhattagatā”ti etena hetupaccayakiccavasena vuttanayaṃ dasseti.	5051	
PA_anya-e01_04n:506_0	499. Sabyāpārasaussāhasavipākatā kusalādīhi tīhipi sādhāraṇāti asādhāraṇameva dassetuṃ	506	
PA_anya-e01_04n:506_1	“sāvajjakiriyahetuto”tiādi vuttaṃ. Tattha sāvajjakiriyahetutoti pāṇātipātādigārayhakiriyānimittato.	506	
PA_anya-e01_04n:506_2	Kilesasantāpabhāvatoti kilesapariḷāhena sadarathabhāvato. Vūpasantasabhāvāya kusalāya	506	
PA_anya-e01_04n:506_3	vedanāya oḷārikā. Sabyāpāratoti saīhato. Tena yathā pavattamānāyassā vipākena bhavitabbaṃ,	506	
PA_anya-e01_04n:506_4	tathā pavattiṃ vadanto vipākuppādanayogyatamāha. Saussāhatoti sasattito, tena vipākuppādanasamatthataṃ.	506	
PA_anya-e01_04n:506_5	Savipākatoti vipākasabbhāvato, tena paccayantarasamavāyenassā vipākanibbattanaṃ.	506	
PA_anya-e01_04n:506_6	Tīhipi padehi vipākadhammataṃyeva dasseti. Kāyakammādibyāpārasabbhāvato vā sabyāpārato,	506	
PA_anya-e01_04n:506_7	javanussāhavasena saussāhato, vipākuppādanasamatthatāvasena savipākatoti evamettha	506	
PA_anya-e01_04n:506_8	attho veditabbo. Vipākaṃ anuppādentīpi kiriyā kusalā viya sabyāpārā, saussāhā eva	506	
PA_anya-e01_04n:506_9	ca hotīti tadubhayaṃ anāmasitvā kiriyābyākatavāre “savipākato” icceva vuttaṃ. Sabyābajjhatoti	506	
PA_anya-e01_04n:506_10	kilesadukkhena sadukkhato. Vuttavipariyāyatoti anavajjakiriyahetuto, kilesasantāpābhāvato,	5061	
PA_anya-e01_04n:506_11	abyābajjhato ca vūpasantavuttīti evaṃ akusalāya vuttavipallāsato. Yathāyoganti yogānurūpaṃ.	5061	
PA_anya-e01_04n:506_12	Tīsu kāraṇesu yaṃ yaṃ yassā yassā yujjati, tadanurūpanti attho. Kusalākusalavedanāhi	5061	
PA_anya-e01_04n:506_13	vipākabyākatāya tīhipi kāraṇehi oḷārikā. Kiriyābyākatāya savipākato savipākatāvisiṭṭhasabyāpārasaussāhato	5061	
PA_anya-e01_04n:506_14	vāti. Vuttapariyāyenāti vipākabyākatā abyāpārato, anussāhato, avipākato ca tāhi kusalākusalavedanāhi	5061	
PA_anya-e01_04n:506_15	sukhumā. Kiriyābyākatā avipākato, avipākatāvisiṭṭhasabyāpārasaussāhato vāti evaṃ	5061	
PA_anya-e01_04n:506_16	kusalākusalāya vuttavipallāsena. Kammavegakkhittā hi kammapaṭibimbabhūtā ca kāyakammādibyāpāravirahato	5061	
PA_anya-e01_04n:506_17	nirussāhā vipākā. Saussāhā ca kiriyā avipākadhammā. Savipākadhammā hi sagabbhā viya oḷārikāti.	5061	
PA_anya-e01_04n:507_0	500. Nirassādatoti assādābhāvato sukhapaṭikkhepato. Savipphāratoti saparipphandato,	507	
PA_anya-e01_04n:507_1	anupasantatoti attho. Abhibhavanatoti ajjhottharaṇato. Sukhāya majjhattatā natthi,	507	
PA_anya-e01_04n:507_2	upekkhāya sātatā. Santatādayo pana sabbattha sukhupekkhāsu labbhantīti “yathāyoga”nti	507	
PA_anya-e01_04n:507_3	vuttaṃ. Pākaṭatoti sukhito dukkhitoti disvāpi jānitabbattā vibhūtabhāvato. Sā adukkhamasukhā vedanā.	507	
PA_anya-e01_04n:508	501. Asamāpannasamāpanna-ggahaṇena cettha bhūmivasenāpi vedanānaṃ oḷārikasukhumatā vuttāti veditabbā. Itarā samāpannassa vedanā.	50	
PA_anya-e01_04n:509_0	Oghaniyatoti oghehi ārammaṇaṃ katvā atikkamitabbato. Tathā yoganiyato, ganthaniyato	509	
PA_anya-e01_04n:509_1	cāti etthāpi ganthova ganthanaṃ, tassa hitaṃ ārammaṇabhāvena sambandhanatoti ganthaniyaṃ.	509	
PA_anya-e01_04n:509_2	Evaṃ nīvaraṇiyaṃ, upādāniyañca veditabbaṃ. Saṃkilese niyuttā, saṃkilesaṃ vā arahantīti	509	
PA_anya-e01_04n:509_3	saṃkilesikā. Sā anāsavā.	509	
PA_anya-e01_04n:510_0	502. Tatthāti yathāvuttāya oḷārikasukhumatāya. Sambhedoti saṅkaro. “Oḷārikā, sukhumā”ti	510	
PA_anya-e01_04n:510_1	ca vuttānampi jātiādivasena puna sukhumoḷārikabhāvāpattidoso yathā na hoti, tathā	510	
PA_anya-e01_04n:510_2	pariharitabbo. Jātivasena sukhumāya vedanāya sabhāvapuggalalokiyavasena oḷārikataṃ	510	
PA_anya-e01_04n:510_3	pāḷivasena dassetuṃ “vuttañheta”ntiādi vuttaṃ. Evaṃ sukhādayopīti ettha akusalā vedanā	510	
PA_anya-e01_04n:510_4	jātivasena oḷārikā, sabhāvavasena sukhumā. Kusalajjhānasahagatā sukhā vedanā jātivasena	510	
PA_anya-e01_04n:510_5	oḷārikā, samāpannassa vedanāti katvā puggalavasena sukhumāti evamādinā yojetabbā.	510	
PA_anya-e01_04n:510_6	“Na parāmasitabbo”ti etena jātiādayo cattāro koṭṭhāsā aññamaññaṃ avomissakā eva gahetabbā.	510	
PA_anya-e01_04n:510_7	Evaṃ sambhedassa parihāro, na aññathāti dasseti. Yathā abyākatamukhena, evaṃ kusalākusalamukhenapi,	510	
PA_anya-e01_04n:510_8	yathā ca jātimukhena, evaṃ sabhāvādimukhenapi dassetabbanti imamatthaṃ “esa nayo	510	
PA_anya-e01_04n:510_9	sabbatthā”ti atidisati.	510	
PA_anya-e01_04n:511_0	Idāni jātiādikoṭṭhāsesupi mitho akusalādīnaṃ upādāyupādāya oḷārikasukhumataṃ dassetuṃ	511	
PA_anya-e01_04n:511_1	“apicā”tiādi āraddhaṃ. “Nissayadahanato”ti iminā dosasahagatāya pākaṭaṃ kurūrappavattiṃ	511	
PA_anya-e01_04n:511_2	dasseti. Niyatāti micchattaniyāmena niyatā, ānantariyabhāvappattā kappatiṭṭhanakavipākatāya	511	
PA_anya-e01_04n:511_3	kappaṭṭhitikā devadattādīnaṃ viya. Asaṅkhārikā sabhāvatikhiṇatāya oḷārikā. Diṭṭhisampayuttā	511	
PA_anya-e01_04n:511_4	mahāsāvajjatāya oḷārikā. Sāpi diṭṭhisampayuttā niyatā oḷārikā, tato kappaṭṭhitikā,	511	
PA_anya-e01_04n:511_5	tato asaṅkhārikāti tividhāpi heṭṭhā vuttanayattā ekajjhaṃ vuttā visuṃ visuṃyeva yojetabbā.	511	
PA_anya-e01_04n:511_6	Tenāha “itarā sukhumā”ti. Avisesenāti dosasahagatā, lobhasahagatāti abhedena. Akusalā	511	
PA_anya-e01_04n:511_7	bahuvipākā dosussannatāya oḷārikā. Tathā kusalā appavipākā. Mandadosattā akusalā	511	
PA_anya-e01_04n:511_8	appavipākā sukhumā. Tathā kusalā bahuvipākā.	511	
PA_anya-e01_04n:512_0	Oḷārikasukhumanikantivatthubhāvato kāmāvacarādīnaṃ oḷārikasukhumatā, lokuttarā pana	512	
PA_anya-e01_04n:512_1	ekantasukhumāva. Tatthāpi ca vibhāgaṃ parato vakkhati. Bhāvanāmayāpīti bhāvanāmayāya	512	
PA_anya-e01_04n:512_2	bhedanena dānasīlamayānampi bhedanaṃ nayato dassitanti veditabbaṃ. Bhāvanāya paguṇabalavakālādīsu	512	
PA_anya-e01_04n:512_3	kadāci ñāṇavippayuttacittenapi manasikāro hotīti vuttaṃ “bhāvanāmayāpi duhetukā”ti.	512	
PA_anya-e01_04n:512_4	Taṃtaṃbhūmivipākakiriyāvedanāsūti ettha “kāmāvacaravipākā oḷārikā, rūpāvacarā sukhumā”tiādinā	512	
PA_anya-e01_04n:512_5	yāva arahattaphalā netabbaṃ. “Kāmāvacarakiriyā oḷārikā, rūpāvacarakiriyā sukhumā”tiādinā	512	
PA_anya-e01_04n:512_6	kāmāvacarā ca “dānākārappavattā oḷārikā, sīlākārappavattā sukhumā”tiādinā yāva nevasaññānāsaññāyatanā	512	
PA_anya-e01_04n:512_7	netabbaṃ. Yathā ca jātikoṭṭhāse ayaṃ vibhāgo, evaṃ sabhāvakoṭṭhāsādīsupīti dassetuṃ	512	
PA_anya-e01_04n:512_8	“dukkhādī”tiādi vuttaṃ.	512	
PA_anya-e01_04n:513_0	Sabbo cāyaṃ vibhāgo lakkhaṇasannissito vuttoti katvā āha “okāsavasena cāpī”tiādi.	513	
PA_anya-e01_04n:513_1	Sukhāpīti pi-saddena adukkhamasukhaṃ sampiṇḍeti. Sabbatthāti sabbāsu bhūmīsu. Yathānurūpanti	513	
PA_anya-e01_04n:513_2	yā yā vedanā yattha yattha labbhati, tadanurūpaṃ. Vatthuvasenāti yaṃ vatthuṃ ārabbha	513	
PA_anya-e01_04n:513_3	vedanā pavattati, tassa vasenāpi. Hīnavatthukāti hīnaṃ vatthuṃ ārammaṇaṃ katvā kaṅgubhattaṃ	513	
PA_anya-e01_04n:513_4	bhuñjantassa vedanā hīnavatthukatāya oḷārikā. Sālimaṃsodanaṃ bhuñjantassa paṇītavatthukatāya sukhumāti.	513	
PA_anya-e01_04n:514_0	503. Ādinā nayenāti sabbaṃ pāḷigatiṃ āmasati. Jātiādivasena asamānakoṭṭhāsatā visabhāgatā.	514	
PA_anya-e01_04n:514_1	Dukkhavipākatādivasena asadisakiccatā asaṃsaṭṭhatā, na asampayogo. Yadi siyā, dūravipariyāyena	514	
PA_anya-e01_04n:514_2	santikaṃ hotīti saṃsaṭṭhatā santikatā āpajjati, na ca vedanāya vedanāsampayogo atthi.	514	
PA_anya-e01_04n:514_3	Santikapadavaṇṇanāya ca “sabhāgato ca sarikkhato cā”ti vakkhatīti vuttanayeneva attho	514	
PA_anya-e01_04n:514_4	veditabbo. Asadisasabhāvatā asarikkhatā. Sabbavāresūti oḷārikasukhumabhede vuttanayānusārena	514	
PA_anya-e01_04n:514_5	vattabbesu sabbesu vāresu. Jātiādivasena samānakoṭṭhāsatā sabhāgatā, dukkhavipākatādivasena	514	
PA_anya-e01_04n:514_6	pana sadisasabhāvatā sarikkhatā. Tenāha “akusalā pana…pe… santike”ti.	514	
PA_anya-e01_04n:515	Iti vedanākkhandhassa atītādivibhāge vitthārakathāmukhavaṇṇanā.	51	
PA_anya-e01_04n:516	Kamādivinicchayakathāvaṇṇanā	51	
PA_anya-e01_04n:517_0	504. Etanti evaṃ atītādivibhāge vitthārakathāmukhaṃ. Ñāṇabhedatthanti nānappakāraṃ	517	
PA_anya-e01_04n:517_1	ñāṇappabhedatthaṃ. Kamatoti desanākkamato, yena kāraṇenāyaṃ desanākkamo kato, tatoti	517	
PA_anya-e01_04n:517_2	attho. Visesatoti bhedato, khandhupādānakkhandhavibhāgatoti attho. Anūnādhikatoti	517	
PA_anya-e01_04n:517_3	pañcabhāvato. Upamātoti upamāhi upametabbato. Daṭṭhabbato dvidhāti dvīhi ākārehi	517	
PA_anya-e01_04n:517_4	ñāṇena passitabbato. Passantassatthasiddhitoti yathā passantassa yathādhippetatthanipphattito.	517	
PA_anya-e01_04n:517_5	Vibhāvināti paññavatā.	517	
PA_anya-e01_04n:518_0	Uppattikkamoti yathāpaccayaṃ uppajjantānaṃ uppajjanapaṭipāṭi. “Dassanenapahātabbā”tiādinā	518	
PA_anya-e01_04n:518_1	paṭhamaṃ pahātabbā paṭhamaṃ vuttā, dutiyaṃ pahātabbā dutiyaṃ vuttāti ayaṃ pahānakkamo.	518	
PA_anya-e01_04n:518_2	Sīlavisuddhiṃ paṭipajja cittavisuddhi paṭipajjitabbā, tathā tato parāpīti āha “sīlavisuddhi…pe…	518	
PA_anya-e01_04n:518_3	paṭipattikkamo”ti, anupubbapaṇītā bhūmiyo anupubbena vavatthitāti ayaṃ bhūmikkamo.	518	
PA_anya-e01_04n:518_4	“Cattāro satipaṭṭhānā”tiādiko ekakkhaṇepi satipaṭṭhānādisambhavato desanākkamo ca.	518	
PA_anya-e01_04n:518_5	Dānakathādayo anupubbukkaṃsato kathitā, uppattiādivavatthānābhāvato pana dānādīnaṃ	518	
PA_anya-e01_04n:518_6	idha desanākkamavacanaṃ. Uppattiādivavatthānahetukatāya hi “paṭhamaṃ kalalaṃ hotī”tiādikā	518	
PA_anya-e01_04n:518_7	desanāpi samānā uppattiādikamabhāveneva vuttā. Yathāvuttavavatthānābhāvena pana anekesaṃ	518	
PA_anya-e01_04n:518_8	vacanānaṃ sahapavattiyā asambhavato yena kenaci pubbāpariyena desetabbatāya tena	518	
PA_anya-e01_04n:518_9	tena adhippāyena desanāmattasseva kamo desanākkamo daṭṭhabbo. Pubbāpariyavavatthānenāti	518	
PA_anya-e01_04n:518_10	paṭhamaṃ rūpakkhandho, tato vedanākkhandhoti evaṃ pubbāpariyavavatthānena anuppattito.	5181	
PA_anya-e01_04n:518_11	Appahātabbatoti khandhesu ekaccānaṃ pahātabbatāva natthi, kuto pahānakkamo. Sati	5181	
PA_anya-e01_04n:518_12	hi sabbesaṃ pahātabbatāya pahānakkamena nesaṃ desanā siyā. Appaṭipajjanīyatoti sammāpaṭipattivasena	5181	
PA_anya-e01_04n:518_13	na paṭipajjitabbato. “Catubhūmipariyāpannattā”ti iminā vedanādīnaṃ aniyatabhūmikataṃ	5181	
PA_anya-e01_04n:518_14	dasseti. Niyatabhūmikānañhi bhūmikkamo sambhaveyya.	5181	
PA_anya-e01_04n:519_0	Abhedenāti rūpādīnaṃ bhedaṃ vibhāgaṃ akatvā ekajjhaṃ piṇḍaggahaṇena. Attagāhapatitanti	519	
PA_anya-e01_04n:519_1	attagāhasaṅkhāte diṭṭhoghe nipatitaṃ. Samūhaghanavinibbhogadassanenāti rūpato arūpaṃ	519	
PA_anya-e01_04n:519_2	vivecento rūpārūpasamūhe ghanavinibbhujjanadassanena. Cakkhuādīnampi visayabhūtanti	519	
PA_anya-e01_04n:519_3	ekadesena samudāyabhūtaṃ rūpakkhandhaṃ vadati. Yā ettha iṭṭhaṃ, aniṭṭhañca rūpaṃ	519	
PA_anya-e01_04n:519_4	saṃvedeti, ayaṃ vedanākkhandhoti iṭṭhāniṭṭharūpasaṃvedanikaṃ vedanaṃ desesīti sambandho.	519	
PA_anya-e01_04n:519_5	Evaṃ sabbattha. Iṭṭhamajjhattaaniṭṭhamajjhattānampi iṭṭhāniṭṭhasabhāvattā iṭṭhāniṭṭhaggahaṇeneva	519	
PA_anya-e01_04n:519_6	gahaṇaṃ daṭṭhabbaṃ. Evanti yathāvuttanayena. Saññāya gahitākāre visaye abhisaṅkhārappavattīti	519	
PA_anya-e01_04n:519_7	āha “saññāvasena abhisaṅkhārake”ti. Yathā viññāṇassa sampayuttadhammānaṃ nissayabhāvo	519	
PA_anya-e01_04n:519_8	pākaṭo, na tathā vedanādīnanti āha “vedanādīnaṃ nissaya”nti. “Manopubbaṅgamā dhammā,	519	
PA_anya-e01_04n:519_9	cittānuparivattino dhammā, chadvārādhipati rājā”ti vacanato viññāṇaṃ adhipati.	519	
PA_anya-e01_04n:520	505. Rūpakkhandhe “sāsavaṃ upādāniya”nti vacanaṃ anāsavānaṃ dhammānaṃ sabbhāvato rūpakkhandhassa taṃsabhāvatānivattanatthaṃ, na anāsavarūpanivattanatthaṃ.	52	
PA_anya-e01_04n:521	Anāsavāva khandhesu vuttāti ettha aṭṭhānappayutto eva-saddo, anāsavā khandhesveva vuttāti attho. Idha pana visuddhimagge sabbepete khandhāpi upādānakkhandhāpi.	52	
PA_anya-e01_04n:522_0	506. Sabbasaṅkhatānaṃ sabhāgena ekajjhaṃ saṅgaho sabbasaṅkhatasabhāgekasaṅgaho. Sabhāgasabhāvena	522	
PA_anya-e01_04n:522_1	hi saṅgayhamānā sabbasaṅkhatā pañcakkhandhā honti. Tattha ruppanādisāmaññena samānakoṭṭhāsā	522	
PA_anya-e01_04n:522_2	sabhāgāti veditabbā. Tesu saṅkhatābhisaṅkharaṇakiccaṃ āyūhanarasāya cetanāya balavanti	522	
PA_anya-e01_04n:522_3	sā “saṅkhārakkhandho”ti vuttā. Aññe ca ruppanādivisesalakkhaṇarahitā phassādayo saṅkhatābhisaṅkharaṇasāmaññenāti	522	
PA_anya-e01_04n:522_4	daṭṭhabbā, phusanādayo pana sabhāvā visuṃ khandhasaddavacanīyā na hontīti dhammasabhāvaññunā	522	
PA_anya-e01_04n:522_5	tathāgatena phassakkhandhādayo na vuttāti veditabbā. “Ye hi keci, bhikkhave, samaṇā	522	
PA_anya-e01_04n:522_6	vā brāhmaṇā vā sassatavādā sassataṃ attānañca lokañca paññapenti, sabbe te ime eva	522	
PA_anya-e01_04n:522_7	pañcupādānakkhandhe nissāya paṭicca, etesaṃ vā aññatara”nti evamādisuttānañca vasena	522	
PA_anya-e01_04n:522_8	attattaniyagāhassa etapparamatā daṭṭhabbā. Etena ca vakkhamānasuttavasena ca khandhe	522	
PA_anya-e01_04n:522_9	eva nissāya parittārammaṇādivasena na vattabbā ca diṭṭhi uppajjati khandhanibbānavajjassa	522	
PA_anya-e01_04n:522_10	sabhāvadhammassa abhāvatoti vuttaṃ hoti. Rūpanti ruppanasabhāvaṃ dhammajātamāha.	5221	
PA_anya-e01_04n:522_11	Vedanantiādīsupi eseva nayo. “Sīlakkhandho samādhikkhandho”tiādi vacanato aññesañca	5221	
PA_anya-e01_04n:522_12	khandhasaddavacanīyānaṃ sīlakkhandhādīnaṃ sabbhāvato na pañcevāti codanaṃ nivattetumāha	5221	
PA_anya-e01_04n:522_13	“aññesaṃ tadavarodhato”ti.	5221	
PA_anya-e01_04n:523_0	507. Pavattiṭṭhānabhūtaṃ vasanaṭṭhānaṃ viya hotīti vuttaṃ “nivāsaṭṭhānato”ti. Dukkhadukkhavipariṇāmadukkhasaṅkhāradukkhatāvasena	523	
PA_anya-e01_04n:523_1	vedanāya ābādhakattaṃ daṭṭhabbaṃ. Rāgādisampayuttassa vipariṇāmādidukkhassa itthipurisādiākāragāhikā	523	
PA_anya-e01_04n:523_2	taṃtaṃsaṅkappamūlabhūtā saññā samuṭṭhānaṃ. Pittādi viya rogassa āsannakāraṇaṃ samuṭṭhānaṃ.	523	
PA_anya-e01_04n:523_3	Utubhojanavisamatāvisamaparihārādi viya mūlakāraṇaṃ nidānaṃ. Cittassa aṅgabhūtā cetasikāti	523	
PA_anya-e01_04n:523_4	viññāṇaṃ gilānūpamaṃ vuttaṃ. Kuṭṭharogavato siniyhanaṃ tassa bhiyyobhāvāya viya bālassa	523	
PA_anya-e01_04n:523_5	puññābhisaṅkhārādivasena pavatti vedanādukkhāvahā asappāyasevanasadisī. Vedanattāyāti	523	
PA_anya-e01_04n:523_6	vedanāsabhāvatthaṃ, vedanattalābhāyāti attho. Kāraṇaṭṭhānatāya, bhojanādhāratāya	523	
PA_anya-e01_04n:523_7	ca cārakūpamaṃ, bhājanūpamañca rūpaṃ. Subhasaññādivasena vedanākāraṇassa hetubhāvato,	523	
PA_anya-e01_04n:523_8	vedanābhojanassa chādāpanato ca aparādhūpamā, byañjanūpamā ca saññā. Vedanāhetuto	523	
PA_anya-e01_04n:523_9	kāraṇakārakūpamo, parivesakūpamo ca saṅkhārakkhandho. Bhattakāro eva yebhuyyena parivisatīti	523	
PA_anya-e01_04n:523_10	parivesakaggahaṇaṃ. Vedanāya vibādhitabbato, anuggahetabbato ca aparādhikūpamaṃ,	5231	
PA_anya-e01_04n:523_11	bhuñjakūpamañca viññāṇaṃ vuttaṃ.	5231	
PA_anya-e01_04n:524_0	508. “Pañca vadhakā paccatthikā ukkhittāsikāti kho, bhikkhave, pañcannetaṃ upādānakkhandhānaṃ	524	
PA_anya-e01_04n:524_1	adhivacana”nti āsīvisūpame vadhakāti vuttā, “bhāroti kho, bhikkhave, pañcannetaṃ	524	
PA_anya-e01_04n:524_2	upādānakkhandhānaṃ adhivacana”nti bhārasutte bhārāti, “atītampāhaṃ addhānaṃ evameva	524	
PA_anya-e01_04n:524_3	rūpena khajjiṃ, seyyathāpi etarahi paccuppannena rūpena khajjāmi. Ahañceva kho pana	524	
PA_anya-e01_04n:524_4	anāgataṃ rūpaṃ abhinandeyyaṃ, anāgatampāhaṃ addhānaṃ evameva rūpena khajjeyyaṃ, seyyathāpi…pe…	524	
PA_anya-e01_04n:524_5	khajjāmī”tiādinā khajjanīyapariyāye khādakāti, “so aniccaṃ rūpaṃ ‘aniccaṃ rūpa’nti	524	
PA_anya-e01_04n:524_6	yathābhūtaṃ nappajānātī”tiādinā yamakasutte aniccādikāti. Yadipi “idha pana sabbepete	524	
PA_anya-e01_04n:524_7	ekajjhaṃ katvā khandhāti adhippetā”ti vuttaṃ, bāhullena pana upādānakkhandhānaṃ tadantogadhānaṃ	524	
PA_anya-e01_04n:524_8	daṭṭhabbatā veditabbā. Vipassanāya bhūmivicāro hesoti.	524	
PA_anya-e01_04n:525_0	Pheṇapiṇḍo viyātiādīsu rūpādīnaṃ evaṃ pheṇapiṇḍādisadisatā daṭṭhabbā, yathā pheṇapiṇḍo	525	
PA_anya-e01_04n:525_1	nissāro paridubbalo agayhupago; gahitopi kiñci atthaṃ na sādheti, chiddāvachiddo	525	
PA_anya-e01_04n:525_2	anekasandhisaṅghaṭito bahūnaṃ pāṇakānaṃ āvāso anupubbūpacito sabbāvatthanipātī avassaṃbhedī,	525	
PA_anya-e01_04n:525_3	evaṃ rūpampi niccasārādivirahato nissāraṃ pheggu viya, sukhabhañjanīyato dubbalaṃ,	525	
PA_anya-e01_04n:525_4	niccanti vā dhuvanti vā ahanti vā mamanti vā na gahetabbaṃ, gahitampi tathā na hoti,	525	
PA_anya-e01_04n:525_5	bahuchiddaṃ asītisatasandhisaṅghaṭitaṃ anekakimikulāvāsaṃ kalalādivasena anupubbūpacitaṃ	525	
PA_anya-e01_04n:525_6	kalalakālato paṭṭhāya sabbāsupi avatthāsu vinassati, avassameva ca bhijjati. Aṭṭhakathāyaṃ	525	
PA_anya-e01_04n:525_7	pana parimaddanāsahanameva upamūpameyyasambandho vutto.	525	
PA_anya-e01_04n:526_0	Yathā pubbuḷo nissāro paridubbalo agayhupago, gahitopi na kiñci atthaṃ sādheti, na	526	
PA_anya-e01_04n:526_1	ciraṭṭhitiko, tathā vedanāpi. Yathā ca pubbuḷo, udakatalaṃ, udakabinduṃ, udakajallikaṃ	526	
PA_anya-e01_04n:526_2	saṅkaḍḍhitvā puṭaṃ katvā gahaṇavātañcāti cattāri kāraṇāni paṭicca jāyati, evaṃ vedanāpi	526	
PA_anya-e01_04n:526_3	vatthuṃ, ārammaṇaṃ, kilesajallaṃ, phassasaṅghaṭṭanañcāti cattāri kāraṇāni paṭicca	526	
PA_anya-e01_04n:526_4	uppajjati. Yathā hi udakatale bindunipātajanito vāto udakajallikasaṅkhātaṃ udakalasikaṃ	526	
PA_anya-e01_04n:526_5	saṅkaḍḍhitvā puṭaṃ katvā pubbuḷaṃ nāma karoti, evaṃ vatthumhi ārammaṇāpāthagamanajanito	526	
PA_anya-e01_04n:526_6	phasso anupacchinnaṃ kilesajallaṃ sahakārīpaccayabhāvena saṅkaḍḍhitvā vedanaṃ nāma	526	
PA_anya-e01_04n:526_7	karoti. Idañca kilesehi mūlakāraṇabhūtehi, ārammaṇassādanabhūtehi ca nibbattaṃ vaṭṭagataṃ	526	
PA_anya-e01_04n:526_8	vedanaṃ sandhāya vuttaṃ. Ukkaṭṭhaparicchedena vā cattāro paccayā vuttā, ūnehipi pana	526	
PA_anya-e01_04n:526_9	uppajjateva. Idha muhuttaramaṇīyatā upamopameyyasambandho vutto.	526	
PA_anya-e01_04n:527_0	Yathā pana marīcikā asārā agayhupagā. Na hi taṃ gahetvā pātuṃ vā nhāyituṃ vā bhājanaṃ	527	
PA_anya-e01_04n:527_1	vā pūretuṃ sakkā, evaṃ saññāpi asārā agayhupagā. Yathā ca marīcikā vipphandamānā	527	
PA_anya-e01_04n:527_2	sañjātūmivegā viya khāyantī mahājanaṃ vippalambeti, evaṃ saññāpi “nīlaṃ pītaṃ dīghaṃ	527	
PA_anya-e01_04n:527_3	rassa”ntiādinā ārammaṇe pavattamānā sabhāvamatte aṭṭhatvā “subhaṃ sukhaṃ nicca”ntiādimicchāgāhassa	527	
PA_anya-e01_04n:527_4	kāraṇabhāvena lokaṃ vippalambeti.	527	
PA_anya-e01_04n:528_0	Yathā kadalikkhandho asāro agayhupago. Na hi taṃ gahetvā gopānasīādīnaṃ atthāya upanetuṃ	528	
PA_anya-e01_04n:528_1	sakkā, upanītampi tathā na hoti, bahuvaṭṭisamodhāno ca hoti, evaṃ saṅkhārakkhandhopi	528	
PA_anya-e01_04n:528_2	asāro agayhupago. Na hi taṃ niccādivasena gahetuṃ sakkā, gahitampi tathā na hoti,	528	
PA_anya-e01_04n:528_3	bahudhammasamodhāno ca. Aññadeva hi phassassa lakkhaṇaṃ, aññaṃ cetanādīnaṃ, te pana	528	
PA_anya-e01_04n:528_4	sabbe samodhānetvā saṅkhārakkhandhoti vuccati.	528	
PA_anya-e01_04n:529_0	Yathā ca māyā asārā agayhupagā. Na hi taṃ gahetvā kiñci atthaṃ kiccaṃ sādhetuṃ sakkā,	529	
PA_anya-e01_04n:529_1	ittarā lahupaccupaṭṭhānā amaṇiādimeva maṇiādirūpena dassentī mahājanaṃ vañceti, evaṃ	529	
PA_anya-e01_04n:529_2	viññāṇampi asāraṃ ittaraṃ lahupaccupaṭṭhānaṃ, teneva cittena āgacchantaṃ viya, gacchantaṃ	529	
PA_anya-e01_04n:529_3	viya, ṭhitaṃ viya, nisinnaṃ viya ca katvā gāhāpeti, aññadeva cittaṃ āgamane, aññaṃ	529	
PA_anya-e01_04n:529_4	gamanādīsūti. Evaṃ viññāṇaṃ māyāsadisaṃ.	529	
PA_anya-e01_04n:530_0	Pañcapi upādānakkhandhā asubhādisabhāvā eva saṃkilesāsucivatthubhāvāditoti asubhādito	530	
PA_anya-e01_04n:530_1	daṭṭhabbā eva, tathāpi katthaci koci viseso sukhaggahaṇīyo hotīti āha “visesato cā”tiādi.	530	
PA_anya-e01_04n:530_2	Tattha cattāro satipaṭṭhānā catuvipallāsappahānakarāti tesaṃ gocarabhāvena rūpakkhandhādīsu	530	
PA_anya-e01_04n:530_3	asubhādibhāvena daṭṭhabbatā vuttā.	530	
PA_anya-e01_04n:531	509. Khandhehi na vihaññati parividitasabhāvattā. Vipassakopi tesaṃ vipattiyaṃ na dukkhamāpajjati, khīṇāsavesu pana vattabbameva natthi. Te hi āyatimpi khandhehi na bādhīyantīti.	53	
PA_anya-e01_04n:532_0	Kabaḷīkārāhāraṃ parijānātīti “āhārasamudayā rūpasamudayo”ti vacanato ajjhattikarūpe	532	
PA_anya-e01_04n:532_1	chandarāgaṃ pajahanto tassa samudayabhūte kabaḷīkārāhārepi chandarāgaṃ pajahatīti	532	
PA_anya-e01_04n:532_2	attho. Ayaṃ pahānapariññā. Ajjhattikarūpaṃ pana pariggaṇhanto tassa paccayabhūtaṃ	532	
PA_anya-e01_04n:532_3	kabaḷīkārāhāraṃ pariggaṇhātīti ñātapariññā. Tassa ca udayabbayānupassī hotīti tīraṇapariññā	532	
PA_anya-e01_04n:532_4	ca yojetabbā. Evaṃ pariññattaye sijjhante ime vipallāsādayo vidhamīyanti evāti āha	532	
PA_anya-e01_04n:532_5	“asubhe subhanti vipallāsaṃ pajahatī”tiādi. Tattha kāmarāgabhūtaṃ abhijjhaṃ sandhāyāha	532	
PA_anya-e01_04n:532_6	“abhijjhākāyagantha”nti. Asubhānupassanāya hi kāmarāgappahānaṃ hoti, kāmarāgamukhena	532	
PA_anya-e01_04n:532_7	vā sabbalobhappahānaṃ vadati. Na upādiyati na gaṇhati na uppādeti.	532	
PA_anya-e01_04n:533_0	“Phassapaccayā vedanā”ti vuttattā “vedanāya chandarāgaṃ pajahanto tassā paccayabhūte	533	
PA_anya-e01_04n:533_1	phassāhārepi chandarāgaṃ pajahatī”tiādinā āhāraparijānane vuttanayena phassaparijānanaṃ	533	
PA_anya-e01_04n:533_2	yojetabbaṃ. Vedanāya dukkhato dassanena tattha sukhanti vipallāsaṃ pajahati. Sukhatthameva	533	
PA_anya-e01_04n:533_3	bhavapatthanā hotīti vedanāya taṇhaṃ pajahanto bhavoghaṃ uttarati. Tato eva bhavayogena	533	
PA_anya-e01_04n:533_4	visaṃyujjati. Bhavāsavena ca anāsavo hoti, sabbavedanaṃ dukkhato passanto attano	533	
PA_anya-e01_04n:533_5	parena apubbaṃ dukkhaṃ uppāditaṃ, sukhaṃ vā vināsitaṃ na cinteti, tato “anatthaṃ	533	
PA_anya-e01_04n:533_6	me acarī”tiādi āghātavatthuppahānato byāpādakāyaganthaṃ bhindati. “Sukhabahule sugatibhave	533	
PA_anya-e01_04n:533_7	suddhī”ti aggahetvā gosīlagovatādīhi suddhiṃ parāmasanto sukhapatthanāvaseneva parāmasatīti	533	
PA_anya-e01_04n:533_8	vedanāya taṇhaṃ pajahantopi sīlabbatupādānaṃ na upādiyati.	533	
PA_anya-e01_04n:534_0	Manosañcetanā saṅkhārakkhandho, saññā pana taṃsampayuttāti saññāsaṅkhāre anattato	534	
PA_anya-e01_04n:534_1	passanto manosañcetanāya chandarāgaṃ pajahati, tañca pariggaṇhāti, tīreti cāti “saññaṃ	534	
PA_anya-e01_04n:534_2	saṅkhāre…pe… parijānātī”ti vuttaṃ. Saññāsaṅkhāre anattāti passanto attadiṭṭhimūlakattā	534	
PA_anya-e01_04n:534_3	sabbadiṭṭhīnaṃ attadiṭṭhiṃ viya sabbadiṭṭhiyopi vidhamatīti dassento “diṭṭhoghaṃ	534	
PA_anya-e01_04n:534_4	uttarati…pe… attavādupādānaṃ na upādiyatī”ti āha.	534	
PA_anya-e01_04n:535_0	Viññāṇaṃ aniccato passanto aniccānupassanāmukhena tissopi anupassanā ussukkanto tīhipi	535	
PA_anya-e01_04n:535_1	pariññāhi viññāṇāhāraṃ parijānāti. Visesato panettha anicce niccanti vipallāsaṃ pajahati.	535	
PA_anya-e01_04n:535_2	Tattha niccaggāhabāhullato avijjāya viññāṇe ghanagahaṇaṃ hotīti ghanavinibbhogaṃ	535	
PA_anya-e01_04n:535_3	katvā taṃ aniccato passanto avijjoghaṃ uttarati. Tato eva avijjāyogena visaṃyutto	535	
PA_anya-e01_04n:535_4	avijjāsavena anāsavo ca hoti. Mohabaleneva sīlabbataparāmasanaṃ hotīti taṃ pajahanto	535	
PA_anya-e01_04n:535_5	“sīlabbataparāmāsakāyaganthaṃ bhindati.	535	
PA_anya-e01_04n:536_0	“Yañca kho idaṃ, bhikkhave, vuccati cittaṃ itipi, mano itipi, viññāṇaṃ itipi, tatrāssutavā	536	
PA_anya-e01_04n:536_1	puthujjano nālaṃ nibbindituṃ, nālaṃ virajjituṃ, nālaṃ vimuccituṃ. Taṃ kissa hetu?	536	
PA_anya-e01_04n:536_2	Dīgharattaṃ hetaṃ, bhikkhave, assutavato puthujjanassa ajjhositaṃ mamāyitaṃ parāmaṭṭhaṃ	536	
PA_anya-e01_04n:536_3	‘etaṃ mama, esohamasmi, eso me attā”’tiādi –	536	
PA_anya-e01_04n:537	Vacanato yathā viññāṇaṃ niccato passanto diṭṭhupādānaṃ upādiyati, evaṃ taṃ aniccato passanto diṭṭhupādānaṃ na upādiyatīti.	53	
PA_anya-e01_04n:538_0	Evaṃ mahānisaṃsanti vuttappakārena vipallāsādisakalasaṃkilesavidhamanupāyabhāvato	538	
PA_anya-e01_04n:538_1	evaṃ vipuludayaṃ. Vadhakādivasenāti ukkhittāsikavadhakādivasena. Passeyyāti ñāṇadassanena	538	
PA_anya-e01_04n:538_2	paccakkhato passeyya.	538	
PA_anya-e01_04n:539	Khandhaniddesavaṇṇanā niṭṭhitā.	53	
PA_anya-e01_04n:540	Iti cuddasamaparicchedavaṇṇanā.	54	
PA_anya-e01_04n:541	15. Āyatanadhātuniddesavaṇṇanā	54	
PA_anya-e01_04n:542	Āyatanavitthārakathāvaṇṇanā	54	
PA_anya-e01_04n:543_0	510. “Khandhāyatanā”tiādinā heṭṭhā uddiṭṭhāni paduddhāravasena “āyatanānī”ti vatvā	543	
PA_anya-e01_04n:543_1	gaṇanaparicchedenāha “dvādasāyatanānī”ti. Tattha vattabbaṃ parato sayameva vakkhati.	543	
PA_anya-e01_04n:543_2	Cakkhāyatanantiādi nesaṃ sarūpadassanaṃ.	543	
PA_anya-e01_04n:544_0	Attho nāma saddattho, bhāvattho pana lakkhaṇameva. So pana saddattho duvidho – asādhāraṇo	544	
PA_anya-e01_04n:544_1	sādhāraṇoti. Tattha asādhāraṇo cakkhādisaddattho, sādhāraṇo āyatanasaddattho dvādasannampi samānattā.	544	
PA_anya-e01_04n:545_0	Tesu asādhāraṇaṃ tāva dassento “visesato tāvā”tiādimāha. Tattha visesatoti visesatthato,	545	
PA_anya-e01_04n:545_1	cakkhādisaddatthatoti attho. Assādetīti cakkhati-saddo “madhuṃ cakkhati, byañjanaṃ	545	
PA_anya-e01_04n:545_2	cakkhatī”ti rasasāyanattho atthīti tassa vasena atthaṃ vadati. “Cakkhuṃ kho pana,	545	
PA_anya-e01_04n:545_3	māgaṇḍiya, rūpārāmaṃ rūparataṃ rūpasammudita”nti vacanato cakkhu rūpaṃ assādeti.	545	
PA_anya-e01_04n:545_4	Satipi sotādīnaṃ saddārāmatādibhāve yo “yaṃ cakkhu catunnaṃ mahābhūtānaṃ upādāya	545	
PA_anya-e01_04n:545_5	pasādo”tiādinā pāḷiyaṃ, “rūpābhighātārahabhūtappasādalakkhaṇa”ntiādinā aṭṭhakathāyañca	545	
PA_anya-e01_04n:545_6	vutto atthaviseso, tattheva niruḷhattā cakkhumhi eva cakkhusaddo pavattati gavādīsu	545	
PA_anya-e01_04n:545_7	gosaddādi viyāti daṭṭhabbaṃ.	545	
PA_anya-e01_04n:546_0	Vibhāveti cāti saddalakkhaṇasiddhassa cakkhati-saddassa vasena atthaṃ vadati. Cakkhatīti	546	
PA_anya-e01_04n:546_1	hi ācikkhati, abhibyattaṃ vadatīti attho. Nettassa ca vadantassa viya samavisamavibhāvanameva	546	
PA_anya-e01_04n:546_2	ācikkhananti katvā āha “vibhāveti cāti attho”ti, anekatthattā vā dhātūnaṃ vibhāvanatthatā	546	
PA_anya-e01_04n:546_3	ca cakkhati-saddassa daṭṭhabbā. Rattaduṭṭhādikālesu kakaṇṭakarūpaṃ viya, uddarūpaṃ	546	
PA_anya-e01_04n:546_4	viya ca vaṇṇavikāraṃ āpajjamānaṃ rūpaṃ hadayaṅgatabhāvaṃ rūpayati rūpamiva pakāsaṃ	546	
PA_anya-e01_04n:546_5	karoti, saviggahamiva katvā dassetīti attho. Vitthāraṇaṃ vā rūpasaddassa attho, vitthāraṇañca	546	
PA_anya-e01_04n:546_6	pakāsanamevāti āha “pakāsetīti attho”ti. Anekatthattā vā dhātūnaṃ pakāsanattho eva	546	
PA_anya-e01_04n:546_7	rūpasaddo daṭṭhabbo. Vaṇṇavācakassa rūpasaddassa rūpayatīti nibbacanaṃ, rūpakkhandhavācakassa	546	
PA_anya-e01_04n:546_8	ruppatīti ayaṃ viseso. Udāharīyatīti vuccatīti atthe vacanasaddo eva gahito siyā,	546	
PA_anya-e01_04n:546_9	na ca vacanasaddo evettha saddo, atha kho sabbopi sotaviññeyyoti. Sappatīti sakehi	546	
PA_anya-e01_04n:546_10	paccayehi sappīyati, sotaviññeyyabhāvaṃ gamīyatīti attho.	5461	
PA_anya-e01_04n:547_0	Sūcayatīti attano vatthuṃ apākaṭaṃ gandhavasena “idaṃ sugandhaṃ, duggandha”nti pakāseti,	547	
PA_anya-e01_04n:547_1	paṭicchannaṃ vā pupphādivatthuṃ “ettha pupphamatthi, campakādiphalamatthi, ambādī”ti	547	
PA_anya-e01_04n:547_2	pesuññaṃ karontaṃ viya hotīti attho. Rasaggahaṇamūlakattā ajjhoharaṇassa jīvitahetumhi	547	
PA_anya-e01_04n:547_3	āhārarase ninnatāya jīvitaṃ avhayatīti jivhā niruttilakkhaṇena. Kucchitānaṃ sāsavadhammānaṃ	547	
PA_anya-e01_04n:547_4	āyoti visesena kāyo vutto anuttariyahetubhāvaṃ anāgacchantesu kāmarāganidānakammajanitesu,	547	
PA_anya-e01_04n:547_5	kāmarāgassa ca visesapaccayesu ghānajivhākāyesu kāyassa visesatarasāsavapaccayattā.	547	
PA_anya-e01_04n:547_6	Tena hi phoṭṭhabbasukhaṃ assādentā sattā methunampi sevanti. Uppattidesoti uppattiṭṭhānanti	547	
PA_anya-e01_04n:547_7	attho, kāyindriyavatthukā vā cattāro khandhā balavakāmāsavādihetubhāvato visesena	547	
PA_anya-e01_04n:547_8	sāsavāti vuttāti tesaṃ uppattiṭṭhānanti attho.	547	
PA_anya-e01_04n:548_0	Munātīti nāḷiyā minamāno viya, mahātulāya dhārayamāno viya ca ārammaṇaṃ vijānātīti	548	
PA_anya-e01_04n:548_1	attho. Manate iti vā mano, taṃ taṃ ārammaṇaṃ paricchedavasena jānātīti vuttaṃ hoti.	548	
PA_anya-e01_04n:548_2	Attano lakkhaṇaṃ dhārentīti ye visesalakkhaṇena āyatanasaddaparā vattabbā, te cakkhādayo	548	
PA_anya-e01_04n:548_3	tathā vuttāti tato aññe manogocarabhūtā dhammā sāmaññalakkhaṇeneva ekāyatanabhāvaṃ	548	
PA_anya-e01_04n:548_4	upanetvā vuttā. Yathā hi oḷārikavatthārammaṇamananasaṅkhātehi visayavisayībhāvehi	548	
PA_anya-e01_04n:548_5	purimāni pākaṭāni, tathā apākaṭā ca aññe manogocarā na attano sabhāvaṃ na dhārentīti	548	
PA_anya-e01_04n:548_6	imassa atthassa dīpanattho dhammasaddo. Dhārīyanti sāmaññarūpena avadhārīyantīti	548	
PA_anya-e01_04n:548_7	vā dhammā. Yathā hi rūpādayo cakkhuviññāṇādīhi asādhāraṇato eva yathāsakaṃ sabhāvato	548	
PA_anya-e01_04n:548_8	viññāyanti, na evamete, ete pana anekadhammabhāvato, sādhāraṇato, sabhāvasāmaññatopi	548	
PA_anya-e01_04n:548_9	manasā viññāyantīti.	548	
PA_anya-e01_04n:549_0	511. Sena senāti sakena sakena. Uṭṭhahantīti uṭṭhānaṃ karonti. Vāyamantīti ussahanti,	549	
PA_anya-e01_04n:549_1	attano kiccaṃ karonticceva attho. Imasmiṃ ca atthe āyatanti etthāti āyatanānīti adhikaraṇattho	549	
PA_anya-e01_04n:549_2	āyatanasaddo, dutiyatatiyesu kattuattho. Te cāti cittacetasike dhamme. Te hi taṃtaṃdvārārammaṇesu	549	
PA_anya-e01_04n:549_3	ayanti gacchanti pavattantīti āyā. Vitthārentīti pubbe anuppannattā līnāni apākaṭāni	549	
PA_anya-e01_04n:549_4	pubbantato uddhaṃ pattharenti pākaṭāni karonti, uppādentīti attho. Idañca saṃsāradukkhaṃ.	549	
PA_anya-e01_04n:549_5	Na nivattatīti anuppādanirodhavasena na nirujjhati. Āyatanaṃ āyatananti āmeḍitavacanaṃ	549	
PA_anya-e01_04n:549_6	assā samaññāya cakkhādīsu niruḷhabhāvadassanatthaṃ.	549	
PA_anya-e01_04n:550	512. Evaṃ avayavabhedavasena āyatanasaddassa atthaṃ vatvā idāni tattha pariyāyatopi dassetuṃ “apicā”tiādi āraddhaṃ. Sādhuphalabharitatāya, aparissayatāya ca manoramme.	55	
PA_anya-e01_04n:551_0	Tattha nivasantīti nivasantā viya honti. Tenāha “tadāyattavuttitāyā”ti. Yattha suvaṇṇaratanādīni	551	
PA_anya-e01_04n:551_1	nivutthāni viya ākiṇṇāni tiṭṭhanti, so padeso tesaṃ ākaro, evaṃ cittacetasikā cakkhādīsūti	551	
PA_anya-e01_04n:551_2	te tesaṃ ākaroti dassento āha “cakkhādīsu ca…pe… ākaro”ti. Tannissitattāti ettha	551	
PA_anya-e01_04n:551_3	mano manoviññāṇādīnaṃ cittacetasikānaṃ nissayapaccayo na hotīti tassa tesaṃ dvārabhāvo	551	
PA_anya-e01_04n:551_4	nissayabhāvoti daṭṭhabbo. Ahutvā eva paccayasāmaggivasena uppajjantāpi cittacetasikā	551	
PA_anya-e01_04n:551_5	aneke ekajjhaṃ tattha labbhamānā samosaṭā viya hontīti vuttaṃ “vatthudvārārammaṇavasena	551	
PA_anya-e01_04n:551_6	samosaraṇato”ti. Na hi dhammānaṃ anāgataddhe vijjamānatālesopi atthi. Tenāha “puñjo	551	
PA_anya-e01_04n:551_7	natthi anāgate”ti. Tattheva uppattitoti tesu cakkhādīsu eva uppattito. Uppattiyā	551	
PA_anya-e01_04n:551_8	paccayabhūte cakkhādike uppattiṭṭhānaṃ viya katvā upacāravasena vuttaṃ. Na hi arūpadhammānaṃ	551	
PA_anya-e01_04n:551_9	nippariyāyato uppattideso nāma atthi. Yadaggena vā te tesaṃ nissayārammaṇabhūtā,	551	
PA_anya-e01_04n:551_10	tadaggena sañjātideso. Na hi paccayabhāvamantarena rūpadhammānampi ādhārādheyyabhāvo	5511	
PA_anya-e01_04n:551_11	atthi. Tenāha “nissayārammaṇabhāvenā”ti. Byatirekapadhānatāya kāraṇalakkhaṇassa “tesaṃ	5511	
PA_anya-e01_04n:551_12	abhāve abhāvato” iccevāha, na “bhāve bhāvato”ti.	5511	
PA_anya-e01_04n:552_0	Yathāvuttenatthenāti “cakkhatī”tiādinā, “āyatanato āyānaṃ tananato”tiādinā, “nivāsaṭṭhāna”ntiādinā	552	
PA_anya-e01_04n:552_1	ca vuttappakārena atthena. Dhammāyatanapariyāpannānaṃ dhammānaṃ bahubhāvato yebhuyyena	552	
PA_anya-e01_04n:552_2	ca te bahū eva hutvā kiccakarāti “dhammā ca te āyatanañcā”ti bahuvacananiddeso.	552	
PA_anya-e01_04n:553	513. Tathā tathā lakkhitabbato lakkhīyati etenāti vā lakkhaṇaṃ, sabhāvo.	55	
PA_anya-e01_04n:554_0	Tāvabhāvatoti tattakato, tena anūnādhikabhāvaṃ dasseti. Tattha dvādasāyatanavinimuttassa	554	
PA_anya-e01_04n:554_1	kassaci dhammassa abhāvā adhikabhāvato codanā natthi, salakkhaṇadhāraṇaṃ pana sabbesaṃ	554	
PA_anya-e01_04n:554_2	sāmaññalakkhaṇanti ūnacodanā sambhavatīti taṃ dassento āha “cakkhādayopi hī”tiādi.	554	
PA_anya-e01_04n:554_3	Bhavaṅgamanasaṅkhātoti dvikkhattuṃ calitvā pavattabhavaṅgamanasaṅkhāto. Calanavasena	554	
PA_anya-e01_04n:554_4	bhavaṅgappavattiyā sati eva āvajjanuppatti, na aññatthāti āvajjanassāpi kāraṇabhūtanti	554	
PA_anya-e01_04n:554_5	katvā vuttaṃ “bhavaṅgamanasaṅkhāto…pe… uppattidvāra”nti. Asādhāraṇanti cakkhuviññāṇādīnaṃ	554	
PA_anya-e01_04n:554_6	asādhāraṇaṃ. Satipi asādhāraṇabhāve cakkhādīnaṃ dvārabhāvena gahitattā dhammāyatanena	554	
PA_anya-e01_04n:554_7	aggahaṇaṃ daṭṭhabbaṃ. Dvārārammaṇabhāvehi vā asādhāraṇataṃ sandhāya “asādhāraṇa”nti vuttaṃ.	554	
PA_anya-e01_04n:555_0	514. Yebhuyyasahuppattiādīhi uppattikkamādīsu ayutti yojetabbā. Yebhuyyena hi cakkhāyatanādīni	555	
PA_anya-e01_04n:555_1	kassaci kadāci ekato uppajjanti. Tathā hi vuttaṃ “kāmadhātuyā upapattikkhaṇe kassaci	555	
PA_anya-e01_04n:555_2	ekādasāyatanāni pātubhavantī”tiādi. Tasmā āyatanānaṃ uppattikkamo tāva na yujjati,	555	
PA_anya-e01_04n:555_3	na pahānakkamo kusalābyākatānaṃ appahātabbato, na paṭipattikkamo akusalānaṃ ekaccaabyākatānañca	555	
PA_anya-e01_04n:555_4	appaṭipajjanīyato, na bhūmikkamo aḍḍhekādasannaṃ āyatanānaṃ ekantakāmāvacarattā,	555	
PA_anya-e01_04n:555_5	itaresañca catubhūmipariyāpannattā, ekaccassa lokuttarabhāvato cāti. “Ajjhattikesu	555	
PA_anya-e01_04n:555_6	hī”ti etena ajjhattikabhāvena, visayībhāvena ca ajjhattikānaṃ paṭhamaṃ desetabbataṃ	555	
PA_anya-e01_04n:555_7	dasseti, tesupi paṭhamaṃ desetabbesu pākaṭattā paṭhamataraṃ cakkhāyatanaṃ desitanti.	555	
PA_anya-e01_04n:556_0	Tato ghānāyatanādīnīti ettha bahupakārattābhāvena cakkhusotehi purimataraṃ adesetabbāni,	556	
PA_anya-e01_04n:556_1	saha vattuṃ asakkuṇeyyattā ekena kamena desetabbānīti ghānādikkamena desitānīti adhippāyo.	556	
PA_anya-e01_04n:556_2	Aññathāpi hi desitesu na na sakkā codetuṃ, na ca sakkā bodhetabbāni na desetunti.	556	
PA_anya-e01_04n:556_3	Paccuppannārammaṇattā vā cakkhādīni paṭhamaṃ vuttāni ārammaṇato supākaṭānīti, manāyatanaṃ	556	
PA_anya-e01_04n:556_4	pana kiñci paccunnārammaṇaṃ…pe… kiñci yāva navattabbārammaṇanti pacchā vuttaṃ. Paccuppannārammaṇesupi	556	
PA_anya-e01_04n:556_5	upādārūpārammaṇāni cattāri paṭhamaṃ vuttāni, tato bhūtarūpārammaṇaṃ. Upādārūpārammaṇesupi	556	
PA_anya-e01_04n:556_6	dūratare dūre, sīghataraṃ sīghañca ārammaṇasampaṭicchanadīpanatthaṃ cakkhādīnaṃ desanākkamo.	556	
PA_anya-e01_04n:556_7	Cakkhusotadvayañhi dūragocaranti paṭhamaṃ vuttaṃ, tatrāpi cakkhu dūrataragocaranti	556	
PA_anya-e01_04n:556_8	sabbapaṭhamaṃ vuttaṃ. Passantopi hi dūratare nadīsotaṃ, na tassa sotapaṭighātasaddaṃ	556	
PA_anya-e01_04n:556_9	suṇāti. Ghānajivhāsupi ghānaṃ sīghataravuttīti paṭhamaṃ vuttaṃ purato ṭhapitamattassapi	556	
PA_anya-e01_04n:556_10	bhojanassa gandho gayhatīti. Yathāṭhānaṃ vā tesaṃ desanākkamo. Imasmiñhi sarīre sabbupari	5561	
PA_anya-e01_04n:556_11	cakkhussa adhiṭṭhānaṃ, tassa adho sotassa, tassa adho ghānassa, tassa adho jivhāya,	5561	
PA_anya-e01_04n:556_12	tathā kāyassa yebhuyyato, mano pana arūpibhāvato sabbapacchā vutto. Taṃtaṃgocarattā	5561	
PA_anya-e01_04n:556_13	tassa tassa anantaraṃ bāhirāyatanāni vuttānīti vuttovāyamatthoti evampi imesaṃ kamo	5561	
PA_anya-e01_04n:556_14	veditabbo. Gocaro visayo etassāti gocaravisayo, mano. Kassa pana gocaro etassa visayo?	5561	
PA_anya-e01_04n:556_15	Cakkhādīnaṃ pañcannampi. Viññāṇuppattikāraṇavavatthānatoti cakkhuviññāṇādīnaṃ uppattikāraṇassa	5561	
PA_anya-e01_04n:556_16	vavatthitabhāvato savibhattibhāvato. Etena cakkhādianantaraṃ rūpādivacanassa ca kāraṇamāha.	5561	
PA_anya-e01_04n:557_0	515. Saṅgahitattāti gaṇanasaṅgahavasena saṅgahitattā. Jātivasenāti cakkhubhāvasamānatāvasena.	557	
PA_anya-e01_04n:557_1	Paccayabhedo kammādibhedo. Dānādipāṇātipātādibhedabhinnassa hi kusalākusalakammassa,	557	
PA_anya-e01_04n:557_2	tassa ca sahakārīkāraṇabhūtānaṃ abbhantarānaṃ, bāhirānañca paccayānaṃ bhedena cakkhāyatanaṃ	557	
PA_anya-e01_04n:557_3	bhinnaṃ visadisaṃ hotīti. Nirayādiko, apadādigatinānākaraṇañca gatibhedo gatīnaṃ,	557	
PA_anya-e01_04n:557_4	gatīsu vā bhedoti katvā. Hatthiassādiko, khattiyādiko ca nikāyabhedo. Taṃtaṃsattasantānabhedo	557	
PA_anya-e01_04n:557_5	puggalabhedo. Yā cakkhādīnaṃ vatthūnaṃ anantappabhedatā vuttā, so eva hadayavatthussa	557	
PA_anya-e01_04n:557_6	bhedo tādisabhedānātivattanato. Tato manāyatanassa anantappabhedatā yojetabbā. Yasmā	557	
PA_anya-e01_04n:557_7	jhānavirahitaṃ nāma lokuttaraṃ natthi, tasmā pañcannaṃ jhānānaṃ vasena aṭṭha lokuttaracittāni	557	
PA_anya-e01_04n:557_8	cattālīsaṃ hontīti tāni ekāsītiyā lokiyacittesu pakkhipitvā āha “ekavīsuttarasatappabhedañcā”ti.	557	
PA_anya-e01_04n:557_9	Vatthūti cakkhādivatthu. Tappabhedena viññāṇaṃ anantappabhedaṃ. Paṭipadā dukkhāpaṭipadādi.	557	
PA_anya-e01_04n:557_10	Ādi-saddena jhānādhipatibhūmiārammaṇādīnaṃ saṅgaho daṭṭhabbo. Nīlaṃ nīlassa sabhāgaṃ,	5571	
PA_anya-e01_04n:557_11	aññaṃ visabhāgaṃ. Paccayo kammādi. Tatthāpi kusalasamuṭṭhānāditā, sītautusamuṭṭhānāditā	5571	
PA_anya-e01_04n:557_12	ca bhedo veditabbo. Ādisaddena gatinikāyabhedo. Sabhāvanānattabhedatoti sukhā dukkhā	5571	
PA_anya-e01_04n:557_13	adukkhamasukhāti evamādiko sabhāvabhedo. Cakkhusamphassajā sotasamphassajāti evamādikaṃ nānattaṃ.	5571	
PA_anya-e01_04n:558_0	516. “Anāgamanato aniggamanato”ti saṅkhepena vuttamatthaṃ vivarituṃ “na hī”tiādi	558	
PA_anya-e01_04n:558_1	vuttaṃ. Pubbantāparantesu avijjamānasarūpattā udayato pubbe kutoci nāgacchanti, vayato	558	
PA_anya-e01_04n:558_2	ca uddhaṃ na katthaci gacchanti, vijjamānakkhaṇepi ittarakālatāya aniccā dukkhā vipariṇāmadhammā.	558	
PA_anya-e01_04n:558_3	Tenāha “atha kho”tiādi. Saparipphandakiriyāvasena īhanaṃ īhā, cintanavasena byāpāranaṃ	558	
PA_anya-e01_04n:558_4	byāpāro, tattha byāpāraṃ dassento āha “na hi cakkhurūpādīnaṃ evaṃ hotī”ti. Īhaṃ dassento	558	
PA_anya-e01_04n:558_5	“na ca tānī”tiādi. Ubhayampi pana īhā ca hoti byāpāro cāti uppaṭipāṭivacanaṃ. Dhammatāvāti	558	
PA_anya-e01_04n:558_6	sabhāvo eva, kāraṇasamatthatā vā īhābyāpārarahitānaṃ dvārādibhāvo dhammatā. Imasmiñca	558	
PA_anya-e01_04n:558_7	atthe “ya”nti etassa yasmāti attho. Purimasmiṃ sambhavanavisesanaṃ yaṃ-saddo. “Suñño	558	
PA_anya-e01_04n:558_8	gāmoti kho, bhikkhave, channetaṃ ajjhattikānaṃ āyatanānaṃ adhivacana”nti vacanato	558	
PA_anya-e01_04n:558_9	suññagāmo viya daṭṭhabbāni. Annapānasahitanti gahite suññagāme yaṃ yadeva bhājanaṃ	558	
PA_anya-e01_04n:558_10	parāmasīyati, taṃ taṃ rittakaṃyeva parāmasīyati, evaṃ dhuvādibhāvena gahitāni yoniso	5581	
PA_anya-e01_04n:558_11	upaparikkhiyamānāni rittakāneva etāni dissantīti. Tenāha “dhuvasubhasukhattabhāvavirahitattā”ti.	5581	
PA_anya-e01_04n:558_12	Cakkhādidvāresu abhijjhādomanassuppādakabhāvena rūpādīni cakkhādīnaṃ abhighātakānīti	5581	
PA_anya-e01_04n:558_13	vuttāni. Ahisusumārapakkhīkukkurasiṅgālamakkaṭā cha pāṇakā. Visamabilākāsagāmasusānavanāni	5581	
PA_anya-e01_04n:558_14	tesaṃ gocarā. Tattha visamādiajjhāsayehi cakkhādīhi visamabhāvabilākāsagāmasusānasannissitasadisūpādinnadhammavanabhāvehi	5581	
PA_anya-e01_04n:558_15	abhiramitattā rūpādīnaṃ visamādisadisatā yojetabbā.	5581	
PA_anya-e01_04n:559	Iti āyatanānaṃ vitthārakathāmukhavaṇṇanā.	55	
PA_anya-e01_04n:560	Dhātuvitthārakathāvaṇṇanā	56	
PA_anya-e01_04n:561_0	517. Cakkhussa viññāṇanti cakkhussa kāraṇabhūtassa viññāṇaṃ. Kāmaṃ rūpālokamanasikārādayopi	561	
PA_anya-e01_04n:561_1	tassa viññāṇassa kāraṇā, te pana sādhāraṇakāraṇaṃ, cakkhu asādhāraṇanti asādhāraṇakāraṇenāyaṃ	561	
PA_anya-e01_04n:561_2	niddeso yathā bherisaddo, yavaṅkuroti. Tathā hi cakkhu puggalantarāsādhāraṇaṃ, nīlādisabbarūpasādhāraṇañcāti	561	
PA_anya-e01_04n:561_3	sāmibhāvena niddiṭṭhaṃ.	561	
PA_anya-e01_04n:562_0	Vidahatīti evaṃ evañca tayā pavattitabbanti viniyuñjamānaṃ viya uppādetīti attho.	562	
PA_anya-e01_04n:562_1	Vidahatīti ca dhātvattho eva visiṭṭho upasaggena dīpīyatīti vināpi upasaggena dhātūti	562	
PA_anya-e01_04n:562_2	esa saddo tamatthaṃ vadatīti daṭṭhabbo. Kattukammabhāvakaraṇādhikaraṇesu ca dhātusaddasiddhi	562	
PA_anya-e01_04n:562_3	hotīti pañcāpi te atthā vuttā. Lokuttarā dhātuyo saṃsāradukkhaṃ na vidahanti, aññadatthu	562	
PA_anya-e01_04n:562_4	vidhaṃsentīti katvā “lokiyā”ti visesitaṃ. Vavatthitāti avatthitā, aññamaññaṃ vā asaṃkiṇṇā.	562	
PA_anya-e01_04n:562_5	Suvaṇṇarajatādidhātuyo suvaṇṇādīnaṃ bījabhūtā selādayo. Yathāsambhavanti ettha keci	562	
PA_anya-e01_04n:562_6	“lokiyalokuttarāsu dhātūsu yo yo attho sambhavati, tadanurūpa”nti atthaṃ vadanti,	562	
PA_anya-e01_04n:562_7	tadayuttaṃ “lokiyā hi dhātuyo”ti visesetvā vuttattā. Atthavasena cetaṃ yathāsambhavaggahaṇaṃ	562	
PA_anya-e01_04n:562_8	kataṃ, na dhātuvasena. Kāmaṃ pañcapi atthā cakkhādīnaṃ sabbesaṃ icchitabbā, tathāpi	562	
PA_anya-e01_04n:562_9	cakkhādīsu yassa yassa dhammassa yadā kattuvacanicchā, na tadā kammabhāvo. Yadā pana	562	
PA_anya-e01_04n:562_10	kammavacanicchā, na tadā kattubhāvo. Evaṃ sesesupīti yathāsambhavaggahaṇaṃ. Tenāha	5621	
PA_anya-e01_04n:562_11	“iti cakkhādīsū”tiādi.	5621	
PA_anya-e01_04n:563_0	518. Attano sabhāvaṃ dhārentīti dhātuyoti etthāpi dhātīti dhātūti padasiddhi veditabbā	563	
PA_anya-e01_04n:563_1	dhāraṇattho dhā-saddoti katvā. Kattuatthopi cāyaṃ purimena asadiso vidhānadhāraṇatthānaṃ	563	
PA_anya-e01_04n:563_2	bhinnasabhāvattā. Nissattasabhāvamattadhāraṇañca dhātusaddassa padhāno atthoti visuṃ	563	
PA_anya-e01_04n:563_3	vutto. Dhātuyo viya dhātuyoti ettha sīhasaddo viya kesarimhi niruḷhā purise selāvayavesu	563	
PA_anya-e01_04n:563_4	niruḷho dhātusaddo cakkhādīsu upacaritoti daṭṭhabbo. Ñāṇañca ñeyyañca ñāṇañeyyāni,	563	
PA_anya-e01_04n:563_5	tesaṃ avayavā tappabhedabhūtā dhātuyo ñāṇañeyyāvayavā. Tattha ñāṇappabhedo dhammadhātuekadeso,	563	
PA_anya-e01_04n:563_6	ñeyyappabhedo aṭṭhārasāpīti ñāṇañeyyāvayavamattā dhātuyo hontīti. Atha vā ñāṇena	563	
PA_anya-e01_04n:563_7	ñātabbo sabhāvo aviparīto dhātusaddena vuccamāno ñāṇañeyyo, na diṭṭhiādīhi viparītaggāhakehi	563	
PA_anya-e01_04n:563_8	ñeyyoti attho, tassa ñāṇañeyyassa avayavā cakkhādayo, visabhāgalakkhaṇāvayavesu rasādīsu	563	
PA_anya-e01_04n:563_9	niruḷho dhātusaddo tādisesu aññāvayavesu cakkhādīsu upacaritoti daṭṭhabbo. Rasādīsu	563	
PA_anya-e01_04n:563_10	viya vā cakkhādīsupi niruḷho eva. “Nijjīvamattassetaṃ adhivacana”nti etena nijjīvamattapadatthe	5631	
PA_anya-e01_04n:563_11	dhātusaddassa niruḷhataṃ dasseti. Cha dhātuyo etassāti chadhāturo. Yo loke purisoti	5631	
PA_anya-e01_04n:563_12	dhammasamudāyo vuccati, so chadhāturo channaṃ pathavīādīnaṃ nijjīvamattānaṃ sabhāvānaṃ	5631	
PA_anya-e01_04n:563_13	samudāyamatto, na ettha jīvo vā puriso vā atthīti attho.	5631	
PA_anya-e01_04n:564_0	519. Cakkhādīnaṃ kamo pubbe vuttoti idhekekasmiṃ tike tiṇṇaṃ dhātūnaṃ kamaṃ dassento	564	
PA_anya-e01_04n:564_1	āha “hetuphalānupubbavavatthānavasenā”ti. Hetuphalānaṃ anupubbavavatthānaṃ hetuphalabhāvo	564	
PA_anya-e01_04n:564_2	eva, manodhammadhātūnañca manoviññāṇassa hetubhāvo yathāsambhavaṃ yojetabbo. Kiriyamanodhātu	564	
PA_anya-e01_04n:564_3	manoviññāṇassa upanissayakoṭiyā, vipākamanodhātu vipākamanoviññāṇassa anantarādināpi,	564	
PA_anya-e01_04n:564_4	itarassa sabbāpi upanissayakoṭiyā ca, dhammadhātu pana vedanādikā sahajātā sahajātādinā,	564	
PA_anya-e01_04n:564_5	asahajātā anantarādinā, upanissayena, ārammaṇādinā ca manoviññāṇassa paccayo hotīti	564	
PA_anya-e01_04n:564_6	dvārabhūtamanovasena vā. Dvārabhūtamanopi hi suttesu manodhātūti vuccatīti tassā	564	
PA_anya-e01_04n:564_7	vā manodhātuyā manoviññāṇassa hetubhāvo yathāsambhavaṃ yojetabbo. Tattha hetūti paccayo	564	
PA_anya-e01_04n:564_8	adhippeto, phalanti paccayuppannanti āha “cakkhudhātū”tiādi.	564	
PA_anya-e01_04n:565_0	520. Sabbāsaṃ vasenāti yathāvuttānaṃ ābhādhātuādīnaṃ pañcatiṃsāya dhātūnaṃ vasena.	565	
PA_anya-e01_04n:565_1	Aparamatthasabhāvassa paramatthasabhāvesu na kadāci antogadhatā atthīti āha “sabhāvato vijjamānāna”nti.	565	
PA_anya-e01_04n:566_0	Candābhāsūriyābhādikā vaṇṇanibhā evāti āha “rūpadhātuyeva hi ābhādhātū”ti. Rūpādipaṭibaddhāti	566	
PA_anya-e01_04n:566_1	rāgavatthubhāvena gahetabbākāro subhanimittanti katvā “rūpādayo evā”ti avatvā paṭibaddhavacanaṃ	566	
PA_anya-e01_04n:566_2	vuttaṃ. Asatipi rāgavatthubhāve kusalavipākārammaṇaṃ subhadhātūti dutiyo vikappo	566	
PA_anya-e01_04n:566_3	vutto. Sesāti manoviññāṇadhātusampayuttā. Dhātudvayanirodhamattanti manoviññāṇadhātūnaṃ	566	
PA_anya-e01_04n:566_4	nirodhamattaṃ catutthāruppacittuppādanirodhabhāvato. Tadaññaviññāṇanirodho viya hi	566	
PA_anya-e01_04n:566_5	viññāṇadhātumanodhātūnaṃ nirodho samāpattibalasiddhoti katvā dhātudvayaggahaṇaṃ.	566	
PA_anya-e01_04n:567_0	“Dhammadhātumatta”nti idaṃ kāmadhātuyā dhammadhātupariyāpannattā vuttaṃ. Kāmapaṭisaṃyuttoti	567	
PA_anya-e01_04n:567_1	kāmarāgasampayutto, ārammaṇakaraṇena vā kāmaguṇopasaṃhito. Yaṃ etasmiṃ antareti ye	567	
PA_anya-e01_04n:567_2	etasmiṃ avīciparanimmitavasavattiparicchinne okāse. Ogāḷhā hutvā adhobhāge ca okāse	567	
PA_anya-e01_04n:567_3	carantīti etthāvacarā. Aññattha carantāpi yathāvutte eva ṭhāne pariyāpannāti ettha pariyāpannā.	567	
PA_anya-e01_04n:568_0	Nekkhammadhātu dhammadhātu eva vitakkapakkhe. Sabbepi kusalā dhammāti dānamayapuññakiriyato,	568	
PA_anya-e01_04n:568_1	sīlamayapuññakiriyato, pabbajjato ca paṭṭhāya yāva aggamaggādhigamā pavattā sabbepi	568	
PA_anya-e01_04n:568_2	anavajjadhammā. Vihiṃsādhātu cetanā, paraviheṭhanacchando vā. Avihiṃsā karuṇā.	568	
PA_anya-e01_04n:569_0	Hīnāti hīḷitā. Paṇītāti sambhāvitā. “Nātihīḷitā nātisambhāvitā majjhimā”ti khandhaniddese	569	
PA_anya-e01_04n:569_1	āgatā hīnadukato eva nīharitvā majjhimā dhātu vuttāti veditabbā. Ubhopīti dhammadhātumanoviññāṇadhātuyo.	569	
PA_anya-e01_04n:570_0	Viññāṇadhātu yadipi chaviññāṇadhātuvasena vibhattā, tathāpi viññāṇadhātuggahaṇena	570	
PA_anya-e01_04n:570_1	tassa purecārikapacchācārikattā manodhātu gahitāva hotīti āha “viññāṇadhātu cakkhuviññāṇādisattaviññāṇadhātu	570	
PA_anya-e01_04n:570_2	saṅkhepoyevā”ti. Anekesaṃ cakkhudhātuādīnaṃ, tāsu ca ekekissā nānappakāratāya nānādhātūnaṃ	570	
PA_anya-e01_04n:570_3	vasena anekadhātu nānādhātu loko vuttoti āha “aṭṭhārasadhātuppabhedamattamevā”ti.	570	
PA_anya-e01_04n:571_0	521. Cakkhusotaghānajivhākāyamanodhātumanoviññāṇadhātubhedenāti bahūsu potthakesu	571	
PA_anya-e01_04n:571_1	likhitaṃ, kesuci “cakkhusotaghānajivhākāyamanomanoviññāṇadhātubhedenā”ti. Tattha	571	
PA_anya-e01_04n:571_2	na cakkhādīnaṃ kevalena dhātusaddena sambandho adhippeto vijānanasabhāvassa pabhedavacanato.	571	
PA_anya-e01_04n:571_3	Viññāṇadhātusaddena ca sambandhe kariyamāne dve manogahaṇāni na kātabbāni. Na hi	571	
PA_anya-e01_04n:571_4	dve manoviññāṇadhātuyo santi. Antarā vā manodhātugahaṇaṃ akatvā “cakkhu…pe… kāyamanoviññāṇadhātumanodhātū”ti	571	
PA_anya-e01_04n:571_5	vattabbaṃ atulyayoge dvandasamāsābhāvato. Ayaṃ panettha pāṭho siyā “cakkhu…pe… kāyaviññāṇamanomanoviññāṇadhātubhedenā”ti.	571	
PA_anya-e01_04n:571_6	Tassa viññāṇassa yebhuyyena attavādino tassa ekamekassa attassa advayataṃ, niccattañca	571	
PA_anya-e01_04n:571_7	pavedentīti anekatāniccatāpakāsanaṃ tesaṃ jīvasaññāsamūhananāya hoti. Khandhāyatanadesanā	571	
PA_anya-e01_04n:571_8	saṅkhepadesanā, indriyadesanā vitthāradesanā, tadubhayaṃ apekkhitvā ayaṃ anatisaṅkhepavitthārā	571	
PA_anya-e01_04n:571_9	dhātudesanā. Abhidhamme vā suttantabhājanīye vuttā dhātudesanā atisaṅkhepadesanā,	571	
PA_anya-e01_04n:571_10	ābhādhātuādīnaṃ anekadhātunānādhātuantānaṃ vasena desetabbā ativitthāradesanā, tadubhayaṃ	5711	
PA_anya-e01_04n:571_11	apekkhitvā ayaṃ anatisaṅkhepavitthārā.	5711	
PA_anya-e01_04n:572	Assa bhagavato. Saddhammatejasā vihataṃ saddhammatejavihataṃ.	57	
PA_anya-e01_04n:573_0	522. Saṅkhatoti gaṇanato. Jātitoti cakkhubhāvasāmaññato. Atha vā jātitoti cakkhusabhāvato.	573	
PA_anya-e01_04n:573_1	Tenāha “cakkhupasādo”ti. Vīsati dhammāti saṅkhaṃ gacchati vedanādīnaṃ abhinditvā	573	
PA_anya-e01_04n:573_2	gahaṇato. Sesakusalākusalābyākataviññāṇavasenāti ettha abyākatāpekkhāya sesaggahaṇaṃ,	573	
PA_anya-e01_04n:573_3	kusalākusalaṃ pana sabbaso aggahitamevāti.	573	
PA_anya-e01_04n:574	523. Tā ca cakkhuviññāṇadhātuādayo pañcapi.	57	
PA_anya-e01_04n:575_0	Purimehevāti anantarādīhi eva. Javanamanoviññāṇadhātu pana javanamanoviññāṇadhātuyā	575	
PA_anya-e01_04n:575_1	āsevanapaccayenāpi paccayo hotīti vuttovāyamattho. Dhammadhātūti pana sahajāto vedanādikkhandho	575	
PA_anya-e01_04n:575_2	adhippeto. Tenāha “sahajāta…pe… paccayo hotī”ti. Avigatādīhīti ettha ādi-saddena	575	
PA_anya-e01_04n:575_3	manoviññāṇadhātuyā yathārahaṃ hetuadhipatikammavipākāhārindriyajhānamaggapaccayabhāvo	575	
PA_anya-e01_04n:575_4	saṅgayhati. Tenāha “bahudhā paccayo hotī”ti. Ekaccā ca dhammadhātu sukhumarūpanibbānappakārā,	575	
PA_anya-e01_04n:575_5	yā ca sampayogānantarabhāvādīnaṃ abhāvena ārammaṇakaraṇe yogyā. Pañcadvārikavipākavajjanatthaṃ	575	
PA_anya-e01_04n:575_6	“ekaccāya manoviññāṇadhātuyā”ti vuttaṃ, manodvārikā pana vipākāpi tadārammaṇabhūtā	575	
PA_anya-e01_04n:575_7	ekaccaṃ dhammadhātuṃ ārabbha pavattatīti. Atha vā “ekaccāya manoviññāṇadhātuyā”ti	575	
PA_anya-e01_04n:575_8	idaṃ sabbaṃ kāmāvacarakusalaṃ kāmāvacarakiriyaṃ abhiññādvayaṃ āruppadvayanti evarūpaṃ	575	
PA_anya-e01_04n:575_9	manoviññāṇadhātuṃ sandhāya vuttaṃ, lokuttaramanoviññāṇadhātuyā pana ekaccā dhammadhātu	575	
PA_anya-e01_04n:575_10	ārammaṇapaccayoti pākaṭoyamattho. Cakkhuviññāṇadhātuādīnaṃ cakkhādīnaṃ yathāvuttapaccayadhammato	5751	
PA_anya-e01_04n:575_11	atirekepi paccayadhamme dassetuṃ “na kevala”ntiādi āraddhaṃ. Tattha ālokādayoti āloko	5751	
PA_anya-e01_04n:575_12	nāma sūriyālokādi. Tassa suttantanayena upanissayabhāvo veditabbo, evaṃ sesānipi.	5751	
PA_anya-e01_04n:576_0	Vivaraṃ nāma visesato sotabilaṃ. Vāyu gandhūpasaṃharaṇakavāto. Āpo mukhe pakkhittaāhārassa	576	
PA_anya-e01_04n:576_1	temanakaudakaṃ. Pathavī kāyappasādassa nissayabhūtā pathavīdhātu. Bhavaṅgamanaṃ dvikkhattuṃ	576	
PA_anya-e01_04n:576_2	calitaṃ bhavaṅgacittaṃ. Sabbattha manasikāro āvajjanamanasikāro.	576	
PA_anya-e01_04n:577_0	524. Avisesato daṭṭhabbākārassa vuccamānattā āha “sabbā evā”ti. Visesato vipassanāya	577	
PA_anya-e01_04n:577_1	bhūmivicāro esoti “saṅkhatā”ti visesitaṃ. Pubbantāparantavivittatoti ettha “pubbantonāma	577	
PA_anya-e01_04n:577_2	atīto addhā, aparanto nāma anāgato. Ubhayattha ca saṅkhatā dhātuyo sabhāvavivittā	577	
PA_anya-e01_04n:577_3	anupalabbhamānasabhāvattā. Pubbanto vā sabhāvadhammassa udayo tato pubbe avijjamānattā.	577	
PA_anya-e01_04n:577_4	Aparanto vayo tato paraṃ abhāvato. Tasmā pubbantāparantavivittatoti pākābhāvato viddhaṃsābhāvatoti vuttaṃ hoti.	577	
PA_anya-e01_04n:578_0	Bheritalaṃ viya cakkhudātu saddassa viya viññāṇassa nissayabhāvato. Ādāsatalādīsupi	578	
PA_anya-e01_04n:578_1	eseva nayo. Yantaṃ nāma ucchuyantaṃ. Cakkayaṭṭhīti tilamanthaṃ āha. So hi acakkabaṇdhopi	578	
PA_anya-e01_04n:578_2	taṃsadisatāya cakkayaṭṭhītveva vuccati, cakkabandhameva vā sandhāya tathā vuttaṃ.	578	
PA_anya-e01_04n:578_3	Imāhi ca upamāhi nijjīvāna. Bheritaladaṇḍādīnaṃ samāyoge, nijjīvānaṃ saddādīnaṃ viya	578	
PA_anya-e01_04n:578_4	nijjīvānaṃ cakkhurūpādīnaṃ samāyoge nijjīvānaṃ cakkhuviññāṇādīnaṃ pavattīti kāraṇaphalānaṃ	578	
PA_anya-e01_04n:578_5	dhātumattataṃ, kārakavedakavirahañca dasseti.	578	
PA_anya-e01_04n:579_0	Purecarānucarā viyāti nijjīvassa kassaci keci nijjīvā purecarānucarā viyāti attho.	579	
PA_anya-e01_04n:579_1	Manodhātuyeva vā attano khaṇaṃ anativattantī attano khaṇa anativattantānaṃyeva cakkhuviññāṇādīnaṃ	579	
PA_anya-e01_04n:579_2	avijjamānāyapi purecarānucarābhisandhiyaṃ anantarapubbakālāparakālatāya purecarānucarā viya daṭṭhabbā.	579	
PA_anya-e01_04n:580_0	Channañhi viññāṇadhātūnaṃ ekajjhaṃ anekānantarapaccayābhāvato ekajjhaṃ uppattiabhāvo	580	
PA_anya-e01_04n:580_1	viya aññamaññānantarapaccayatābhāvato anantaruppattipi natthi. Yadi siyā, chaḷārammaṇasannidhāne	580	
PA_anya-e01_04n:580_2	manasikāramantarenāpi chaḷārammaṇūpaladdhi siyā, na ca hoti, tasmā dassanādianantaraṃ	580	
PA_anya-e01_04n:580_3	savanādīnaṃ abhāvo viya manoviññāṇadhātānantaraṃ na dassanādīni, na ca dassanādianantaraṃ	580	
PA_anya-e01_04n:580_4	manoviññāṇadhātu hoti. Tattha bhavaṅgassa, dassanādīnañca bhinnārammaṇatāya manoviññāṇadhātānantaraṃ	580	
PA_anya-e01_04n:580_5	dassanādīni, dassanādīnaṃ anantarañca savanādīni na uppajjantīti yuttametaṃ. Dassanādīnaṃ,	580	
PA_anya-e01_04n:580_6	pana santīramaṇassa ca abhinnavisayatāya dassanādianantaraṃ na manāviññāṇadātu hotīti	580	
PA_anya-e01_04n:580_7	ayuttanti? Nayidamevaṃ niyatāniyatavisayānaṃ bhinnavisayabhāvupapattito. Yadi ca	580	
PA_anya-e01_04n:580_8	dassanādianantaraṃ kāci viññāṇadhātu uppajjeyya, sāpi dassanādidvāratāya dassanādiviññāṇadhātu	580	
PA_anya-e01_04n:580_9	eva siyā, na manoviññāṇadhātu, tato ca dassanādikiccavidhuraṃ cintanaṃ manananti	580	
PA_anya-e01_04n:580_10	manodvārappavattānaṃ mananakiccāpariccāgo viya dassanaviññāṇadhātuyā dassanakiccāpariccāgo	5801	
PA_anya-e01_04n:580_11	āpajjati. Tathā tadanantarassāti sabbāyapi dassanaviññāṇabhāvato ca viññāṇakāyā na bhaveyyuṃ.	5801	
PA_anya-e01_04n:581_0	Yathā pana manoviññāṇadhātānantaraṃ manodhātu, tato cakkhuviññāṇādīni, evaṃ dassanaviññāṇadhātānantaraṃ	581	
PA_anya-e01_04n:581_1	manodhātu, tato sotaviññāṇādīni hontīti ce? Na, manodhātuyā dassanadhātubhāvappasaṅgato.	581	
PA_anya-e01_04n:581_2	Yathā hi manaso nibbisesāvatthā mananamattatāya manodhātu, evaṃ dassanassa nibbisesāvatthā	581	
PA_anya-e01_04n:581_3	dassanamattatāya dassanadhātu siyā. Tañca cakkhūviññāṇaṃ rūpavisayanti saddādivisayābhogābhāvato	581	
PA_anya-e01_04n:581_4	savanaviññāṇādīnaṃ asambhavo. Tato ca rūpārammaṇapasutameva viññāṇaṃ siyā manoviññāṇānaṃ	581	
PA_anya-e01_04n:581_5	viya dassanaviññāṇādīnaṃ samānavatthubhāvappasaṅgato, aññavatthusannissitañca viññāṇaṃ	581	
PA_anya-e01_04n:581_6	na siyā, na cetaṃ yuttaṃ. Tasmā sukhadukkhānaṃ viya upekkhā cakkhuviññāṇādīnaṃ, manoviññāṇassa	581	
PA_anya-e01_04n:581_7	ca byavadhāyikā manodhātu daṭṭhabbā, na cassā upekkhāya viya adukkhamasukhatā adassanādiamananatā,	581	
PA_anya-e01_04n:581_8	ata kho mananakiccāvisesato manoviññāṇasabhāgatā. Mano hi hadayavatthumhi vattamāno	581	
PA_anya-e01_04n:581_9	aññavatthusannissitānaṃ viññāṇānaṃ visayaṃ dassetvā nivattamāno aggi viya usumamatte	581	
PA_anya-e01_04n:581_10	mananamatte ṭhatvā nivattati, aññavatthusannissitaviññāṇanirodhe ca uṭṭhahanto aggi	5811	
PA_anya-e01_04n:581_11	viya usumamatte uṭṭhahati. Paccayānurūpapavattikāni ca mananamattāni manoviññāṇadhātuyā	5811	
PA_anya-e01_04n:581_12	antāni honti. Paṭighasaññāsahagatānañhi pañcannaṃ viññāṇānaṃ indriyārammanapaṭighātajatāya	5811	
PA_anya-e01_04n:581_13	abhinipātamattakiccaṃ, mananalakkhaṇindriyasamuppannassa ca manoviññāṇassa visayavicintanāsambhūtatāya	5811	
PA_anya-e01_04n:581_14	tadanurūpācintanā. Tasmā abhinipātappaccayapaṭighaṭṭanānighaṃsabalena bhavaṅgalakkhaṇaṃ	5811	
PA_anya-e01_04n:581_15	cittaṃ calanāvatthaṃ hutvā nivattamānaṃ cintanāvisesavirahato abhinipātānuguṇaṃ cintanāvasānaṃ	5811	
PA_anya-e01_04n:581_16	mananamattaṃ uppādeti.	5811	
PA_anya-e01_04n:582_0	Dassanādipi abhinipātamattaṃ dutiyaṃ khaṇaṃ anativattamānaṃ attānuguṇaṃ cintanāmananasamaññāvirahato	582	
PA_anya-e01_04n:582_1	dassanādiabhinipātavisesavicittaṃ cittabhāvādinā samānaṃ cintanādimananamattaṃ aññavatthusmiṃ	582	
PA_anya-e01_04n:582_2	nibbatteti, tasmā vatthukiccehi taṃ manoviññāṇakāyasaṅgahitāpi manodhātu manodvāranikkhamapavesabhūtā	582	
PA_anya-e01_04n:582_3	ārammaṇantare dvārantaramanasikāratabbisayasampaṭicchanabhāvena pañcannaṃ viññāṇadhātūnaṃ	582	
PA_anya-e01_04n:582_4	yathākkamaṃ purecarā, anucarāti ca vuttā. Sā panāyaṃ satipi viññāṇabhāve manaso sambhūya	582	
PA_anya-e01_04n:582_5	visiṭṭhamananakiccābhāvato dhātubhāvasāmaññena manomattā dhātu manodhātūti vuccati.	582	
PA_anya-e01_04n:583_0	Yathāvutteneva ca hetunā matta-saddalopaṃ katvā viññāṇaṭṭhayogato manomattaṃ viññāṇanti	583	
PA_anya-e01_04n:583_1	manoviññāṇakāyasaṅgahopi cassā yujjati eva. Aññaviññāṇehi pana dvārārammaṇehi ca	583	
PA_anya-e01_04n:583_2	visesanatthaṃ “manodhātū”ti vuttāti. Manoviññāṇadhātūti pana viññāṇadhātuvisesanaṃ	583	
PA_anya-e01_04n:583_3	manogahaṇaṃ. Dhātuvisesanatthe ca manoviññāṇaggahaṇe viññāṇavisesanaṃ dvārabhūtamanodassanamevāti	583	
PA_anya-e01_04n:583_4	dvārasamaññārahattā na manodhātūti vuccati. Tañhi manodvārantogadhaṃ, na ca dassanādipurecarānucaranti	583	
PA_anya-e01_04n:583_5	manaso viññāṇadhātu, manaso viññāṇanti ca manodvārasamaññārahaṃ, savisesañca tassa	583	
PA_anya-e01_04n:583_6	mananakiccaṃ, viññāṇakiccañcāti mattasaddassa lopamantarena “manoviññāṇa”nti, nijjīvabhāvavibhāvanatthaṃ	583	
PA_anya-e01_04n:583_7	“manoviññāṇadhātū”ti ca vuccatīti.	583	
PA_anya-e01_04n:584_0	Sallamiva sūlamiva tividhadukkhatāsamāyogato daṭṭhabbo. Vedanāsallasūlayogāti vedanāsaṅkhātasallasūlayogato.	584	
PA_anya-e01_04n:584_1	Āturā viyāti tena āturibhūtā puggalā viya. Āsāyeva dukkhaṃ āsādukkhaṃ, āsāvighātaṃ	584	
PA_anya-e01_04n:584_2	dukkhaṃ vā. Saññā hi asubhādikampi subhādito sajjānantī āsaṃ, tassā ca vighātaṃ āsīsitasubhādiasiddhiyā	584	
PA_anya-e01_04n:584_3	janetīti. Vanamigo tiṇapurisaṃ purisoti gaṇhanto ayathābhūccanimittaggāhako, tathā	584	
PA_anya-e01_04n:584_4	saññāpīti āha “vanamigo viyā”ti. Kammapadhānā saṅkhārāti “paṭisandhiyaṃ pakkhipanato”tiādi	584	
PA_anya-e01_04n:584_5	vuttaṃ. Jātidukkhānubandhatoti attanā nibbattiyamānena jātidukkhena anubandhatā.	584	
PA_anya-e01_04n:584_6	Bhavapaccayā jāti hi jātidukkhanti. Padumaṃ viya dissamānaṃ khuracakkaṃ viya rūpampi	584	
PA_anya-e01_04n:584_7	itthiādibhāvena dissamānaṃ nānāvidhupaddavaṃ janeti. Sabbe anatthā rāgādayo, jātiādayo	584	
PA_anya-e01_04n:584_8	ca visayabhūtā, anupasantā, sappaṭibhayā cāti. Tappaṭipakkhabhūtattā asaṅkhatā dhātu	584	
PA_anya-e01_04n:584_9	amatādito daṭṭhabbā.	584	
PA_anya-e01_04n:585_0	Vavatthānābhāvo “idameva imassa ārammaṇa”nti niyamābhāvo, tena yathā araññamakkaṭo	585	
PA_anya-e01_04n:585_1	kenaci anivārito gahitaṃ ekaṃ rukkhasākhaṃ muñcitvā aññaṃ gaṇhāti, tampi muñcitvā	585	
PA_anya-e01_04n:585_2	aññanti katthaci anavaṭṭhito paribbhamati, evaṃ gahitaṃ ekaṃ ārammaṇaṃ muñcitvā aññaṃ,	585	
PA_anya-e01_04n:585_3	tampi muñcitvā aññanti anavaṭṭhitatā, ārammaṇaṃ aggahetvā pavattituṃ asamatthatā	585	
PA_anya-e01_04n:585_4	ca makkaṭasamānatāti dasseti. Aṭṭhivedhaviddhopi uppathaṃ anugaccchanto duṭṭhasso	585	
PA_anya-e01_04n:585_5	assakhaḷuṅko. Yatthakāmanipātitoti yattha katthaci icchitārammaṇe nipātibhāvato.	585	
PA_anya-e01_04n:585_6	Nānāvesadhārī raṅganaṭo.	585	
PA_anya-e01_04n:586	Āyatanadātuniddesavaṇṇanā niṭṭhitā.	58	
PA_anya-e01_04n:587	Iti pannarasamaparicchedavaṇṇanā.	58	
PA_anya-e01_04n:588	16. Indriyasaccaniddesavaṇṇanā	58	
PA_anya-e01_04n:589	Indriyavitthārakathāvaṇṇanā	58	
PA_anya-e01_04n:590_0	525. Bāvīsatīti gaṇanaparicchedo. Indriyānīti paricchinnadhammanidassanaṃ. Cakkhundriyantiādi	590	
PA_anya-e01_04n:590_1	tesaṃ sarūpadassanaṃ. Tattha cakkhudvāre indaṭṭhaṃ kāreti cakkhudvārabhāve taṃdvārikehi	590	
PA_anya-e01_04n:590_2	attano indabhāvaṃ paramissarabhāvaṃ kārayatīti cakkhundriyaṃ. Tañhi te rūpaggahaṇe	590	
PA_anya-e01_04n:590_3	attānaṃ anuvatteti, te ca taṃ anuvattanti. Sesesupi eseva nayo. Tasmā sotaghānajivhākāyadvāre	590	
PA_anya-e01_04n:590_4	indaṭṭhaṃ kāretīti. Kāyindriyaṃ. Vijānanalakkhaṇe indaṭṭhaṃ kāretīti manindriyaṃ.	590	
PA_anya-e01_04n:590_5	Itthibhāvalakkhaṇe, parisabhāvalakkhaṇe, anupālanalakkhaṇe, sukhalakkhaṇe, dukkhalakkhaṇe,	590	
PA_anya-e01_04n:590_6	somanassalakkhaṇe, domanassalakkhaṇe, upekkhālakkhaṇe, adhimokkhalakkhaṇe, paggahalakkhaṇe,	590	
PA_anya-e01_04n:590_7	upaṭṭhānalakkhaṇe, avikkhepalakkhaṇe, dassanalakkhaṇe, anaññātaṃ ñassāmīti pavatte	590	
PA_anya-e01_04n:590_8	jānanalakkhaṇe, ñātānaṃ eva dhammānaṃ puna ājānane aññātāvibhāve indaṭṭhaṃ kāretīti aññātāvindriyaṃ.	590	
PA_anya-e01_04n:591_0	Vijāniyāti vijāneyya. Bhūmito cāti ca-saddo avuttasampipaṇḍanattho, tena tāvatvaṃ	591	
PA_anya-e01_04n:591_1	saṅgaṇhāti, taṃ pana tāvatvaṃ parato vaṇṇayissāma. Asammasanupagānampi atthibhāvato	591	
PA_anya-e01_04n:591_2	daṭṭhabbatā idha na gahitā.	591	
PA_anya-e01_04n:592_0	Pubbabhāgeti ariyamaggato pubbabhāge. Anaññātanti na aññātaṃ na adhigataṃ. Niccatāya	592	
PA_anya-e01_04n:592_1	natthi etassa mataṃ bhaṅgo, na vā etasmiṃ adhigate maraṇanti amataṃ, pajjitabbato	592	
PA_anya-e01_04n:592_2	padañcāti amatapadaṃ nibbānaṃ. “Evaṃ paṭipannassa uppajjanato”ti etena pubbabhāgavasenetaṃ	592	
PA_anya-e01_04n:592_3	indriyaṃ evaṃ voharīyatīti dasseti. Ājānanatoti paṭhamamaggena diṭṭhamariyādaṃ anatikkamitvāva	592	
PA_anya-e01_04n:592_4	jānanato. Yena taṃsamaṅgipuggalo, taṃsampayuttadhammā vā aññātāvino honti, so aññātāvibhāvo	592	
PA_anya-e01_04n:592_5	pariniṭṭhitakiccajānanakhīṇāsavassa bhāvabhūto hutvā uppattito “khīṇāsavassa uppajjanato”ti vuttaṃ.	592	
PA_anya-e01_04n:593_0	Liṅgeti gameti ñāpetīti liṅgaṃ, liṅgīyati vā etenāti liṅgaṃ. Kiṃ liṅgeti, kiṃ vā	593	
PA_anya-e01_04n:593_1	liṅgīyatīti? Indaṃ, indo vā. Indassa liṅga indaliṅgaṃ, indaliṅgassa attho taṃsabhāvo	593	
PA_anya-e01_04n:593_2	indaliṅgaṭṭho, indaliṅgameva vā indriyasaddassa atthoti indaliṅgaṭṭho. Sajjitaṃ uppāditanti	593	
PA_anya-e01_04n:593_3	siṭṭhaṃ, indena siṭṭhaṃ indasiṭṭhaṃ. Juṭṭhaṃ sevitaṃ. Kammasaṅkhātassa indassa liṅgāni,	593	
PA_anya-e01_04n:593_4	tena ca siṭṭhānīti kammajāneva yojetabbāni, na aññāni, te ca dve atthā kamme eva	593	
PA_anya-e01_04n:593_5	yojetabbā, itare ca bhagavati evāti āha “yathāyoga”nti. Tenāti bhagavato, kammassa	593	
PA_anya-e01_04n:593_6	ca indattā. Etthāti etesu indriyesu. Ulliṅgenti ñāpenti pakāsenti phalasampattivipattīhi	593	
PA_anya-e01_04n:593_7	kāraṇasampattivipattiavabodhato. “So taṃ nimittaṃ āsevatī”tiādīsu gocarakaraṇampi	593	
PA_anya-e01_04n:593_8	āsevanā vuttāti āha “kānici gocarāsevanāyā”ti. Tattha sabbesaṃ gocarikātabbattepi	593	
PA_anya-e01_04n:593_9	“kānicī”ti vacanaṃ avipassitabbānaṃ bahulaṃ manasikaraṇena anāsevanīyattā. Paccavekkhanāmattameva	593	
PA_anya-e01_04n:593_10	hi tesu hotīti. “Tassa taṃ maggaṃ āsevato”tiādīsu bhāvanā āsevanāti vuttāti bhāvetabbāni	5931	
PA_anya-e01_04n:593_11	saddhādīni sandhāyāha “kānici bhāvanāsevanāyā”ti.	5931	
PA_anya-e01_04n:594_0	Ādhipaccaṃ indriyapaccayabhāvo. Asatipi ca indriyapaccayabhāve itthipurisindriyānaṃ,	594	
PA_anya-e01_04n:594_1	attano attano paccayavasena pavattamāne taṃsahitasantāne aññākārena appavattamānehi	594	
PA_anya-e01_04n:594_2	liṅgādīhi anuvattanīyabhāve ādhipaccaṃ. Imasmiṃ ca atthe indanti parimissariyaṃ karonticceva	594	
PA_anya-e01_04n:594_3	indriyāni. Cakkhādīsu dassitena nayena aññesañca jīvitādīnaṃ tadanuvattīsu ādhipaccaṃ	594	
PA_anya-e01_04n:594_4	yathārahaṃ yojetabbaṃ.	594	
PA_anya-e01_04n:595_0	Amohoyeva na visuṃ cattāro dhammā, tasmā tassa saṅkhārakkhandhakathāyaṃ vibhāvitāni	595	
PA_anya-e01_04n:595_1	lakkhaṇādīni tesañca veditabbānīti adhippāyo. Sesāni tattha khandhaniddese lakkhaṇādīhi arūpeneva āgatāni.	595	
PA_anya-e01_04n:596_0	526. Sattānaṃ ariyabhūmipaṭilābho bhagavato desanāya sādhāraṇaṃ, padānañca payojananti	596	
PA_anya-e01_04n:596_1	āha “ajjhattadhamme pariññāyā”tiādi. Aññesampi indriyānaṃ attabhāvapariyāpannatāya	596	
PA_anya-e01_04n:596_2	satipi attabhāvapaññāpanāya mūlabhāvato cakkhādīnaṃ sātisayā attabhāvapariyāpannāti	596	
PA_anya-e01_04n:596_3	vuttaṃ “attabhāvapariyāpannāni cakkhundiyādīnī”ti. Abhidhammaṭṭhakathāyaṃ itthipurisindriyānantaraṃ	596	
PA_anya-e01_04n:596_4	jīvitindriyadesanākkamo vuttoti idhāpi “tato jīvitindriya”nti vuttaṃ. Taṃ indriyayamakadesanāya	596	
PA_anya-e01_04n:596_5	sameti. Indriyavibhaṅge pana manindriyānantaraṃ jīvitindriyaṃ vuttaṃ, taṃ purimapacchimānaṃ	596	
PA_anya-e01_04n:596_6	ajjhāttikabāhirānaṃ anupālakabhāvadīpanatthaṃ tesa majjhe vuttanti veditabbaṃ. Yañca	596	
PA_anya-e01_04n:596_7	kiñci vedayitaṃ, sabbaṃ taṃ dukkhaṃ. Yāva ca duvidhattabhāvānupālakassa jīvitindriyassa	596	
PA_anya-e01_04n:596_8	pavatti, tāva dukkhabhūtānaṃ etesaṃ vedayitānaṃ anivattīti ñāpanatthaṃ, tena ca cakkhādīnaṃ	596	
PA_anya-e01_04n:596_9	dukkhānubandhatāya pariññeyyataṃ ñāpeti. Paṭipattidassanatthanti pubbabhāgapaṭipattidassanatthaṃ.	596	
PA_anya-e01_04n:596_10	Tassevāti anaññātaññassāmītindriyasseva. Tato anantaraṃ bhāvetabbattāti bhāvanāmaggasampayuttaṃ	5961	
PA_anya-e01_04n:596_11	aññindriyaṃ sandhāya vuttaṃ. Dassanāntarā hi bhāvanāti.	5961	
PA_anya-e01_04n:597_0	Bhedoti idha sabhāvato bhedo adhippeto, na bhūmipuggalādivasenāti āha “sesānaṃ abhedo”ti.	597	
PA_anya-e01_04n:597_1	Nanu ca jīvitindriyassa anupālanalakkhaṇaṃ sabhāvo, tenassa duvidhassāpi abhedoti?	597	
PA_anya-e01_04n:597_2	Saccametaṃ, tassa pana rūpārūpasabhāvakato bhedo gahito, na evaṃ sesānaṃ koci bhedo	597	
PA_anya-e01_04n:597_3	atthīti tesaṃ abhedoti bhedābhāvo vutto. Nanu cettha vedanā, paññā ca bhinditvā vuttāti?	597	
PA_anya-e01_04n:597_4	Na, yathā desitesu bāvīsatiyā indriyesu bhedābhedassa adhippetattā.	597	
PA_anya-e01_04n:598_0	527. Cakkhundriyādīnaṃ satipi purejātādipaccayabhāve indriyapaccayabhāvena sādhetabbameva	598	
PA_anya-e01_04n:598_1	kiccaṃ kiccanti vuttaṃ tassa anaññasādhāraṇattā, indriyakathāya ca adhikatattā. Attano	598	
PA_anya-e01_04n:598_2	tikkhamandādiākāro attākāro, tassa anuvattāpanaṃ attākārānuvattāpanaṃ. Tenāha “tikkhamandādisaṅkhātaattākārānuvattāpana”nti.	598	
PA_anya-e01_04n:598_3	Atha vā tikkhamandādisaṅkhātassa ca attākārassa ca anuvattāpanaṃ tikkha…pe… vattāpanaṃ.	598	
PA_anya-e01_04n:598_4	Visuṃ attākāraggahaṇena cettha rūpāvabhāsanādikassa saṅgaho daṭṭhabbo. Cakkhundriyassa	598	
PA_anya-e01_04n:598_5	hi rūpābhihananayogyatāsaṅkhāte rūpāvabhāsanasāmatthiye asati na kadācipi cakkhuviññāṇassa	598	
PA_anya-e01_04n:598_6	dassanakiccaṃ sambhavati. Esa nayo sotindriyādīsupi. Pubbaṅgamabhāvena manindriyassa	598	
PA_anya-e01_04n:598_7	vasāvattāpanaṃ hoti, na aññesaṃ. Taṃsampayuttānipi hi indriyāni tabbaseneva hutvā	598	
PA_anya-e01_04n:598_8	attano attano indriyakiccaṃ sādhenti cetasikabhāvato, na tesaṃ vasena manindriyaṃ.	598	
PA_anya-e01_04n:598_9	Ayañhissa pubbaṅgamatā. Sabbattha ca indriyapaccayabhāvena sādhetabbanti adhikāro	598	
PA_anya-e01_04n:598_10	anuvattatīti daṭṭhabbo. Satipi anuppādane, anupatthambhane ca tappaccayānaṃ tappavattane	5981	
PA_anya-e01_04n:598_11	nimittabhāvo anuvidhānaṃ.	5981	
PA_anya-e01_04n:599_0	Chādetvā pharitvā uppajjamānā sukhadukkhavedanā sahajātadhamme abhibhavitvā ajjottharitvā	599	
PA_anya-e01_04n:599_1	sayameva pākaṭā hoti, sahajātadhammā ca tassā vasena sukhadukkhabāvappatā viya hontīti	599	
PA_anya-e01_04n:599_2	āha “yathāsakaṃ oḷārikākārānupāpana”nti. Asantassa, apaṇītassapi akusalatabbipākādisampayuttassa	599	
PA_anya-e01_04n:599_3	yathārahaṃ majjhattākārānupāpanaṃ yojetabbaṃ. Samānajātiyehi vā sukhadukkhehi santapaṇītākārānupāpanaṃ	599	
PA_anya-e01_04n:599_4	daṭṭhabbaṃ. Paṭipakkhābhibhavananti assaddhiyādipaṭipakkhābhibhavanaṃ. Pasannākārādāti	599	
PA_anya-e01_04n:599_5	pasannapaggahitaupaṭṭhitasamāhitadassanākārānupāpanaṃ yathākkamaṃ saddhādīnaṃ. Byāpādādīti	599	
PA_anya-e01_04n:599_6	ādi-saddena uddhambhāgiyasaṃyojanāni gahitāni. Maggasampayuttasseva ca aññindriyassa	599	
PA_anya-e01_04n:599_7	kiccaṃ dassitaṃ. Teneva ca phalasampayuttassa taṃtaṃsaṃyojanappaṭippassaddhipahānakiccatā	599	
PA_anya-e01_04n:599_8	dassitā hotīti. Katasabbakiccassa aññātāvindriyaṃ aññassa kātabbassa abhāvā amatābhimukhameva	599	
PA_anya-e01_04n:599_9	tabbhāvapaccayo ca hoti, na itarāni viya kiccantarapasutaṃ. Tenāha “amatābhimukhabhāvapaccayatā cā”ti.	599	
PA_anya-e01_04n:600_0	528. Bhūmito vinicchayo uttānattho eva. Etthāha – kasmā pana ettakeneva indriyāni	600	
PA_anya-e01_04n:600_1	vuttāni, etāni eva ca vuttānīti? Ādhipaccaṭṭhavasena, ādhipaccaṃ nāma issariyanti	600	
PA_anya-e01_04n:600_2	vuttamevetaṃ. Tayidaṃ ādhipaccaṃ attano attano kicce, phale cāti aññesampi sabhāvadhammānaṃ	600	
PA_anya-e01_04n:600_3	kasmā na labbhati? Paccayādhīnavuttikā hi paccayuppannāti siyā phalahetudhammesu	600	
PA_anya-e01_04n:600_4	anuvattanānuvattanīyatāti? Saccametaṃ, tathāpi atthi tesaṃ viseso. Svāyaṃ “cakkhuviññāṇādippavattiyañhi	600	
PA_anya-e01_04n:600_5	cakkhādīnaṃ siddhamādhipacca”ntiādinā aṭṭhakathāyaṃ dassitoyeva. Apica khandhapañcake	600	
PA_anya-e01_04n:600_6	yāyaṃ sattapaññatti, tassā visesanissayo “cha ajjhattikāni āyatanānī”ti tāni tāva	600	
PA_anya-e01_04n:600_7	ādhipaccattaṃ upādāya “cakkhundriyaṃ…pe…manindriya”ntiādito vuttāni. Svāyaṃ attabhāvo	600	
PA_anya-e01_04n:600_8	imesaṃ vasena “itthī puriso”ti samaññaṃ labhatīti dassanatthaṃ bhāvadvayaṃ. Tayime	600	
PA_anya-e01_04n:600_9	upādinnadhammā yena dhammena pavattanti, ayaṃ so dhammo tesaṃ ṭhitihetūti dassanatthaṃ	600	
PA_anya-e01_04n:600_10	jīvitindriyaṃ. Svāyaṃ sattasaññito dhammapuñjo pabandhavasena pavattamāno imāhi vedanāhi	6001	
PA_anya-e01_04n:600_11	saṃkilissatīti dassanatthaṃ vedanāpañcakaṃ. Tato visuddhikāmānaṃ vodānasambhāradassanatthaṃ	6001	
PA_anya-e01_04n:600_12	saddhādipañcakaṃ. Sambhavavodānasambhārā imehi visujjanti, visuddhippattā niṭṭhitakiccāva	6001	
PA_anya-e01_04n:600_13	hontīti dassanatthaṃ anaññātaññassāmītindriyādīni tīṇi vuttāni. Sabbattha “ādhipaccattaṃ	6001	
PA_anya-e01_04n:600_14	upādāyā”ti padaṃ yojetabbaṃ. Ettāvatā adhippetatthasiddhīti aññesaṃ aggahaṇaṃ.	6001	
PA_anya-e01_04n:601_0	Atha vā pavattinivattīnaṃ nissarādidassanattampi etāniyeva vuttāni. Pavattiyā hi	601	
PA_anya-e01_04n:601_1	visesato mūlanissayabhūtāni cha ajjhattikāyatanāni. Yathāha “chasu loko samuppanno”tiādi.	601	
PA_anya-e01_04n:601_2	Tassa uppatti itthipurisindriyehi visabhāgavatthusarāganimittehi yebhuyyena sattakāyassa	601	
PA_anya-e01_04n:601_3	abhinibbatti. Vuttañhetaṃ “tiṇṇaṃ kho, mahārāja, sannipātā gabbhassa avakkanti hoti	601	
PA_anya-e01_04n:601_4	mātā ca utunī hoti, gandhabbo ca paccupaṭṭhito hoti, mātāpitaro ca sannipatitā hontī”tiādi.	601	
PA_anya-e01_04n:601_5	Avaṭṭhānaṃ jīvitindriyena tena anupāletabbato. Tenāha “āyu ṭhiti yapanā yāpanā”tiādi.	601	
PA_anya-e01_04n:601_6	Upabhogo vedanāhi. Vedanāvasena hi iṭṭhādisabbavisayūpabhogo. Yathāha “vedayati vedayatīti	601	
PA_anya-e01_04n:601_7	kho, bhikkhave, tasmā vedanāti vuccatī”ti. Evaṃ pavattiyā nissayasamuppādaṭṭhitisambhogadassanattaṃ	601	
PA_anya-e01_04n:601_8	cakkhundriyaṃ yāva upekkhindriyanti cuddasindriyāni desitāni. Yathā cetāni pavattiyā,	601	
PA_anya-e01_04n:601_9	evaṃ itarāni nivattiyā. Vivaṭṭasannissitena hi nibbattitāni saddhādīni pañcindriyāni	601	
PA_anya-e01_04n:601_10	nivattiyā nissayo. Uppādo anaññātaññassāmītindriyena tassa nivattivasena paṭhamaṃ	6011	
PA_anya-e01_04n:601_11	uppajjanato. Avaṭṭhānaṃ aññindriyena, upabhogo aññātāvindriyena aggaphalasamupabhogato.	6011	
PA_anya-e01_04n:601_12	Khīṇāsavāhi visavitāya nibbutisukhaṃ paribhujjanti. Evampi etāni eva indriyāni desitāni.	6011	
PA_anya-e01_04n:601_13	Ettāvatā yathādhippetatthasiddhito aññesaṃ aggahaṇaṃ. Imināva nesaṃ desanākkamopi	6011	
PA_anya-e01_04n:601_14	saṃvaṇṇitoti veditabboti.	6011	
PA_anya-e01_04n:602	Indriyaniddesavaṇṇanā niṭṭhitā.	60	
PA_anya-e01_04n:603	Saccavitthārakathāvaṇṇanā	60	
PA_anya-e01_04n:604_0	529. Ariyasaddena visesanaṃ akatvā kevalaṃ saccasaddena uddhiṭṭhānipi ariyasaccāni	604	
PA_anya-e01_04n:604_1	evāti dassento “saccānīti cattāri ariyasaccānī”ti āda. Samāññajotanā hi visese avatiṭṭhati,	604	
PA_anya-e01_04n:604_2	visesatthinā ca viseso anupayujjitabboti. Ariyasaccesu vā vicāritesu itarānipi atthato	604	
PA_anya-e01_04n:604_3	vicāritāneva hontīti vipassanāya ca bhūmibhūtāni, ariyasaccānevāti ca katvā “saccānī”ti	604	
PA_anya-e01_04n:604_4	uddharitvāpi “cattāri ariyasaccānī”ti vuttaṃ.	604	
PA_anya-e01_04n:605_0	Sāsanakkamoti ariyasaccāni vuccanti, ariyasaccadesanā vā. Sakalañhi sāsanaṃ bhagavato	605	
PA_anya-e01_04n:605_1	vacanaṃ saccavinimuttaṃ natthi pavattinivattitadubhayahetusandassanavasena pavattanato.	605	
PA_anya-e01_04n:605_2	Tasmā saccesu kamati, sīlasamādhipañmāsaṅkhātaṃ vā sāsanaṃ etesu kamati, pariññādikiccasādhanavasena	605	
PA_anya-e01_04n:605_3	pavattati, tasmā kamati etthāti kamo, kiṃ kamati? Sāsanaṃ. Sāsanassa kamo “sāsanakkamo”ti	605	
PA_anya-e01_04n:605_4	saccāni sāsanappavattiṭṭhānāni vuccanti, taṃdesanā ca tabbohārenāti.	605	
PA_anya-e01_04n:606_0	Tathāti taṃsabhāvā dukkhādisabhāvā. Avitathāti amusāsabhāvā bādhanādibhāvena bhūtasabhāvā.	606	
PA_anya-e01_04n:606_1	Anaññathāti aññākārarahitā abādhanādiākāravivittā. Dukkhadukkhatātannimittatāhi adhiṭṭhitattā	606	
PA_anya-e01_04n:606_2	pīḷanaṭṭho. Samecca sambhūya paccayehi katabhāvo saṅkhataṭṭho. Dukkhadukkhatātannimittatāhi	606	
PA_anya-e01_04n:606_3	paridahanaṃ, kilesadāhasamāyogo vā santāpaṭṭho. Jarāya, maraṇena cāti dvedā vipariṇāmetabbatā	606	
PA_anya-e01_04n:606_4	vipariṇāmaṭṭho. Ettha ca pīḷanaṭṭho dukkhassa saraseneva āvibhavanākāro, itare yathākkamaṃ	606	
PA_anya-e01_04n:606_5	samudayamagganirodhadassanehi āvibhavanākārāti ayaṃ catunnampi viseso. Tatratrābhinandanavasena	606	
PA_anya-e01_04n:606_6	byāpitvā ūhanaṃ rāsikaraṇaṃ dukkhassa nibbattanaṃ āyūhanaṃ ākārassa byāpanatthattā.	606	
PA_anya-e01_04n:606_7	Āgacchati samudayatoti vā āyaṃ, dukkhaṃ, tassa ūhanaṃ pavattanaṃ āyūhanaṃ, ayaṃ saraseneva	606	
PA_anya-e01_04n:606_8	āvibhavanākāro. Nidadāti dukkhanti nidānaṃ, “idaṃ taṃ dukkha”nti sampaṭicchāpentaṃ	606	
PA_anya-e01_04n:606_9	viya samuṭṭhāpetīti attho. Ayaṃ nidānaṭṭho dukkhadassanena āvibhavanākāro. Saṃsāradukkhena	606	
PA_anya-e01_04n:606_10	saṃyojanaṃ saṃyogaṭṭho. Maggādhigamananivāraṇaṃ palibodhaṭṭho. Ime ca saṃyogapalibodhaṭṭhā	6061	
PA_anya-e01_04n:606_11	nirodhamaggadassanehi āvibhavanākārā. Nissaranti sattā ettha, sayameva vā nissaṭaṃ	6061	
PA_anya-e01_04n:606_12	visaṃyuttaṃ sabbasaṅkhatehi sabbūpadhipaṭinissaggabhāvatoti nissaranaṃ. Ayamassa	6061	
PA_anya-e01_04n:606_13	sabhāvena āvibhavanākāro, itare vivekāsaṅkhātāmataṭṭā, samudayakkharaapaccayaavināsitā	6061	
PA_anya-e01_04n:606_14	vā samudayamaggadukkhadassanena āvibhavanākārā.	6061	
PA_anya-e01_04n:607_0	Saṃsārato niggamanaṃ niyyānaṃ. Ayamassa sarasena āvibhavanākāro. Paribodhūpacchedanena	607	
PA_anya-e01_04n:607_1	nibbānādhigamova nibbānanimittattā maggassa hetuṭṭho. Paññāpadhānattā cassa nibbānadassanaṃ,	607	
PA_anya-e01_04n:607_2	catusaccadassanaṃ vā dassanaṭṭho. Catusaccadassane, kilesadukkhasantāpavūpasamane	607	
PA_anya-e01_04n:607_3	ca ādhipaccaṃ karonti maggadhammā sampayuttadhammesūti so maggassa ādhipateyyaṭṭho.	607	
PA_anya-e01_04n:607_4	Visesato vā ālambanādhipatibhūtā maggadhammā honti “maggādhipatino”ti vacanatoti	607	
PA_anya-e01_04n:607_5	so tesaṃ ākāro ādhipateyyaṭṭho. Ete hetudassanādhipateyyaṭṭhā samudayanirodhadukkhadassanehi	607	
PA_anya-e01_04n:607_6	āvibhavanākārā. Evamādi āhāti sambandho. Abhisamayaṭṭhoti abhisametabbaṭṭho. Abhisamayassa	607	
PA_anya-e01_04n:607_7	vā visayabhūto attho abhisamayaṭṭho. Atha vā abhisamayassa pavattiākāro abhisamayaṭṭho.	607	
PA_anya-e01_04n:607_8	So cettha abhisametabbena pīḷanādinā dassitoti daṭṭhabbo.	607	
PA_anya-e01_04n:608	530. Kucchitaṃ khaṃ dukkhaṃ, gārayhaṃ hutvā asāranti attho.	60	
PA_anya-e01_04n:609_0	“Samāgamo sameta”ntiādīsu kevalassa āgamasaddassa, eta-saddassa ca payoge saṃyogatthassa	609	
PA_anya-e01_04n:609_1	anupalabbhanato, saṃ-saddassa ca saṃyoge upalabbhanato “saṃyogaṃ dīpetī”ti āha anvayato,	609	
PA_anya-e01_04n:609_2	byatirekato ca tadatthajotakatāsiddhito. Uppannaṃ uditanti etthāpi eseva nayo. Aya-saddo	609	
PA_anya-e01_04n:609_3	gatiatthe siddho hetusaddoviya kāraṇaṃ dīpeti. Attano phalanipphādanena ayati pavattati,	609	
PA_anya-e01_04n:609_4	eti vā etasmā phalanti ayoti, saṃyoge uppattikāraṇaṃ samudayoti. Ettha visuṃ payujjamānāpi	609	
PA_anya-e01_04n:609_5	upasaggasaddā sadhātukaṃ saṃyogatthaṃ, uppādatthañca dīpenti, kiriyāvisesakattāti veditabbā.	609	
PA_anya-e01_04n:610_0	“Abhāvo ettha rodhassāti nirodho”ti etena nibbānassa dukkhavivittabhāvaṃ dasseti.	610	
PA_anya-e01_04n:610_1	Samadhigate tasmiṃ tadadhigamato puggalassa rodhābhāvo pavattisaṅkhātassa rodhassa	610	
PA_anya-e01_04n:610_2	paṭipakkhabhūtāya nivattiyā adhigatattāti. Etasmiñca atthe abhāvo etasmiṃ rodhassāti	610	
PA_anya-e01_04n:610_3	nirodho icceva padasamāso. Dukkhābhāvo panettha puggalassa, na nibbānasseva. Anuppādo	610	
PA_anya-e01_04n:610_4	eva nirodho anuppādanirodho. Āyatiṃ bhavādīsu appavatti, na pana bhaṅgoti bhaṅgavācakaṃ	610	
PA_anya-e01_04n:610_5	nirodhasaddaṃ nivattetvā anuppādavācakaṃ gaṇhāti. Etasmiṃ atthe kāraṇe phalūpacāraṃ	610	
PA_anya-e01_04n:610_6	katvā nirodhapaccayo nirodhoti vutto.	610	
PA_anya-e01_04n:611_0	Paṭipadā ca hoti puggalassa dukkhanirodappattiyā. Nanu ca sā eva dukkhanirodappattīti	611	
PA_anya-e01_04n:611_1	tassā eva sā paṭipadāti na yujjatīti? Na puggalādhigamassa pattibhāvena, yehi so	611	
PA_anya-e01_04n:611_2	adhigacchati, tesaṃ kāraṇabhūtānaṃ paṭipadābhāvena ca vuttattā. Sacchi kiriyāsacchikaraṇadhammānañhi	611	
PA_anya-e01_04n:611_3	aññatthābhāvepi puggalasacchikiriyādhammabhāvehi nānattaṃ katvā niddeso katoti. Atha	611	
PA_anya-e01_04n:611_4	vā yaṃ dukkhanirodhappattiyā niṭṭhānaṃ phalaṃ, sayañca dukkhanirodhappattibhūtaṃ,	611	
PA_anya-e01_04n:611_5	tassa abhisamayabhūtāya dukkhanirodhappattiyā paṭipadatā daṭṭhabbā.	611	
PA_anya-e01_04n:612_0	531. Buddhādayo ariyā paṭivijjhantīti ettha paṭividdhakāle pavattaṃ buddhādivohāraṃ	612	
PA_anya-e01_04n:612_1	“agamā rājagahaṃ buddho”tiādīsu viya bhāvini bhūte viya upacāroti purimakālepi āropetvā	612	
PA_anya-e01_04n:612_2	“buddhādayo”ti vuttaṃ. Te hi buddhādayo catūhi maggehi paṭivijjhantīti. Tasmā ariyasaccānīti	612	
PA_anya-e01_04n:612_3	vuccantīti ettha ariyapaṭivijjhitabbāni saccāni ariyasaccānīti purimapade uttarapadalopo	612	
PA_anya-e01_04n:612_4	ariyasaccānīti vuccantīti attho. Tathāgatena hi sayaṃ adhigatattā, paveditattā, tato	612	
PA_anya-e01_04n:612_5	eva ca aññehi adhigamanīrattā tāni tassa hontīti. Ariyabhāvasiddhitopīti ettha ariyasādhakāni	612	
PA_anya-e01_04n:612_6	saccāni ariyasaccānīti pubbe viya uttarapadalopo daṭṭhabbo. Ariyāni saccānītipīti	612	
PA_anya-e01_04n:612_7	ettha avitathabhāvena araṇīyattā adhigantabbattā ariyāni, ariyasamaññā vā avisaṃvādake	612	
PA_anya-e01_04n:612_8	avitathe niruḷhā daṭṭhabbā.	612	
PA_anya-e01_04n:613_0	532. Bādhanalakkhaṇanti ettha dukkhadukkhatannimittabhāvo, udayavayapaṭipīḷitabhāvo	613	
PA_anya-e01_04n:613_1	vā bādhanaṃ. Bhavādīsu jātiādivasena, cakkhurogādivasena ca anekadā dukkhassa pavattanameva	613	
PA_anya-e01_04n:613_2	puggalassa santāpanaṃ, tadassa kiccaṃ rasoti santāpanarasaṃ. Pavattinivattīsu saṃsāravimokkhesu	613	
PA_anya-e01_04n:613_3	pavatti hutvā gayhatīti pavattipaccupaṭṭhānaṃ. Pabhavati etasmā dukkhaṃ nibbattati,	613	
PA_anya-e01_04n:613_4	purimabhavena pacchimabhavo ghaṭito saṃyutto hutvā pavattatīti pabhāvo. “Evampi taṇhānusaye	613	
PA_anya-e01_04n:613_5	anūhate, nibbattati dukkhamidaṃ punappuna”nti evaṃ punappunaṃ uppādanaṃ anupacchedakaraṇaṃ.	613	
PA_anya-e01_04n:613_6	Bhavanissaraṇanivāraṇaṃ palibodho. Taṇhakkhayādibhāvena sabbadukkhasantatā santi.	613	
PA_anya-e01_04n:613_7	Accutirasanti accutisampattikaṃ acavanakiccaṃ vā. Kiccanti ca cavanābhāvaṃ kiccamiva	613	
PA_anya-e01_04n:613_8	katvā pariyāyena vuttaṃ, acavanañcassa sabhāvāpariccajanaṃ avikāritā daṭṭhabbā. Pañcakkhandhanimittasuññatāya	613	
PA_anya-e01_04n:613_9	aviggahaṃ hutvā gayhatīti animittapaccupaṭṭhānaṃ. Anusayasamucchindanena saṃsāracārakato	613	
PA_anya-e01_04n:613_10	niggamanūpāyabhāvo niyyānaṃ. Sabbakilesānaṃ anuppādanirodhanaṃ kilesappahānakaraṇaṃ.	6131	
PA_anya-e01_04n:613_11	Nimittato, pavattato ca cittassa vuṭṭhānaṃ hutvā gayhatīti vuṭṭhānapaccupaṭṭhānaṃ.	6131	
PA_anya-e01_04n:614_0	533. Asuvaṇṇādi suvaṇṇādi viya dissamānaṃ māyāti vatthusabbhāvā tassā viparītatā	614	
PA_anya-e01_04n:614_1	vuttā. Udakaṃ viya dissamānā pana marīci upagatānaṃ tucchā. Vatthumattampi tassā	614	
PA_anya-e01_04n:614_2	na dissatīti visaṃvādikā vuttā. Marīcimāyāattavidhuro bhāvo tacchāviparītabhūtabhāvo.	614	
PA_anya-e01_04n:614_3	Ariyañāṇassāti ariyassa avitathaggāhakassa ñāṇassa, tena paṭivedhañāṇaṃ viya paccavekkhaṇañāṇampi	614	
PA_anya-e01_04n:614_4	gahitaṃ hoti. Tesaṃ gocarabhāvo paṭivijjitabbatā, ārammaṇabhāvo ca daṭṭhabbo. Aggilakkhaṇaṃ	614	
PA_anya-e01_04n:614_5	uṇhattaṃ. Tañhi katthaci kaṭṭhādiupādānabhede visaṃvādakaṃ, viparītaṃ, abhūtaṃ vākadācipi	614	
PA_anya-e01_04n:614_6	na hoti. “Jātidhammā jarādhammā, atho maraṇadhammino”ti evaṃ vuttā jātiādikā lokapakati.	614	
PA_anya-e01_04n:614_7	Ekaccānaṃ tiracchānānaṃ tiriyaṃ dīghatā, manussādīnaṃ uddhaṃ dīghatā, vuddhiniṭṭhaṃ	614	
PA_anya-e01_04n:614_8	pattānaṃ puna avaḍḍhananti evamādikā ca lokapakatīti vadanti. Tacchāviparītabhūtabhāvesu	614	
PA_anya-e01_04n:614_9	pacchimo tathatā. Paṭhamo avitathatā, majjhimo anaññatatāti ayametesaṃ viseso,	614	
PA_anya-e01_04n:615_0	Dukkhā aññaṃ na bādhaka nti kasmā vuttaṃ, nanu taṇhāpi jāti viya dukkhanimittatāya	615	
PA_anya-e01_04n:615_1	bādhikāti? Na, bādhakappabhavabhāvena visuṃ gahitattā. Evamhi pavatti, pavattihetu	615	
PA_anya-e01_04n:615_2	ca asaṅkarato bodhitā honti. Atha vā jātiādīnaṃ viya dukkhassa adhiṭṭhānabhāvo, dukkhadukkhatā	615	
PA_anya-e01_04n:615_3	ca bādhakatā, na dukkhappabhavatāti natthi taṇhāya pabhavabhāvena visuṃ gahitāya	615	
PA_anya-e01_04n:615_4	bādhakabhāvapasaṅgo. Tenāha “dukkhā aññaṃ na bādhaka”nti. Bādhakattaniyāmenāti dukkhaṃ	615	
PA_anya-e01_04n:615_5	bādhakameva, dukkhameva bādhakanti evaṃ dvidhāpi bādhakattāvadhāranenāti attho. Bādhakattaniyāmenāti	615	
PA_anya-e01_04n:615_6	hi bādhakassa, bādhakatte ca niyāmena. Yatā bādhakattassa dukkhe niyatatā, evaṃ dukkhassa	615	
PA_anya-e01_04n:615_7	ca bādhakatte niyatatāti.	615	
PA_anya-e01_04n:616_0	Taṃ vinā nāññatoti satipi avasesakilesaavasesākusalasāsavakusalamūlāvasesasāsavakusaladhammānaṃ	616	
PA_anya-e01_04n:616_1	dukkhahetubhāve na taṇhāya vinā tesaṃ dukkhahetubhāvo atthi, tehi pana vināpi taṇhāya	616	
PA_anya-e01_04n:616_2	dukkhahetubhāvo atthi kusalehi vinā akusalehi rūpāvacarādikusalehi vinā kāmāvacarādīhi	616	
PA_anya-e01_04n:616_3	ca taṇhāya dukkhanibbattakattā. Santabhāvassa, santabhāve vā niyāmo santabhāvaniyāmo,	616	
PA_anya-e01_04n:616_4	tena santabhāvaniyāmena. Tacchaniyyānabhāvattāti dvidhāpi niyāmena taccho niyyānabhāvo	616	
PA_anya-e01_04n:616_5	etassa, na micchāmaggassa viya viparītatāya, na lokiyamaggassa viya vā anekantikatāya	616	
PA_anya-e01_04n:616_6	atacchoti tacchaniyyānabhāvo, maggo, tassa bhāvo tacchaniyyānabhāvattaṃ, tasmā tacchaniyyānabhāvattā.	616	
PA_anya-e01_04n:616_7	Sabbattha dvidhāpi niyāmena tacchāviparītabhūtabhāvo vuttoti āha “iti tacchāvipallāsā”tiādi.	616	
PA_anya-e01_04n:617_0	534. Saccasaddassa sambhavantānaṃ atthānaṃ uddharaṇaṃ, sambhavante vā atthe vatvā	617	
PA_anya-e01_04n:617_1	adhippetassa atthassa uddharaṇaṃ niddhāraṇaṃ atthudvāro. Viratisacceti musāvādaviratiyaṃ.	617	
PA_anya-e01_04n:617_2	Na hi aññaviratīsu saccasaddo niruḷho. Ye pana “viratisaccaṃ samādānaviratī”ti vadanti,	617	
PA_anya-e01_04n:617_3	tesampi na samādānamattaṃ viratisaccaṃ, atha kho samādānāvisaṃvādanaṃ. Taṃ pana paṭiññāsaccaṃ	617	
PA_anya-e01_04n:617_4	musāvādaviratiyeva hoti. “Idameva saccaṃ, moghamañña”nti pavattā diṭṭhi “sacca”nti	617	
PA_anya-e01_04n:617_5	abhinivisanavuttiyā diṭṭhisaccaṃ. Amosadhammattā nibbānaṃ paramatthasaccaṃ. “Amosadhammaṃ	617	
PA_anya-e01_04n:617_6	nibbānaṃ, tadariyā saccato vidū”ti hi vuttaṃ, tassa pana taṃsampāpakassa ca maggassa	617	
PA_anya-e01_04n:617_7	pajānanā paṭivedho avivādakāraṇanti dvayampi “ekaṃ hi saccaṃ na dutiyamatthi, yasmiṃ	617	
PA_anya-e01_04n:617_8	pajā no vivade pajāna”nti imissā gāthāya “sacca”nti vuttaṃ.	617	
PA_anya-e01_04n:618_0	535. “Netaṃ dukkhaṃ ariyasaccanti āgaccheyya, netaṃ ṭhānaṃ vijjatī”ti etena jātiādīnaṃ	618	
PA_anya-e01_04n:618_1	dukkhaariyasaccabhāve aviparītataṃ dasseti ekanteneva bādhakabhāvato. “Aññaṃ dukkhaṃ	618	
PA_anya-e01_04n:618_2	ariyasaccanti āgaccheyya, netaṃ ṭhānaṃ vijjatī”ti iminā dukkhaariyasaccabhāvassa	618	
PA_anya-e01_04n:618_3	jātiādīsu niyatataṃ dasseti anaññatthabhāvato. Sacepi kathañci koci evaṃcitto āgaccheyya,	618	
PA_anya-e01_04n:618_4	paññāpane pana sahadhammena ñāpane attano vādassa patiṭṭhāpane samattho natthīti	618	
PA_anya-e01_04n:618_5	dassetuṃ “ahametaṃ…pe… paññapessāmīti āgaccheyya, netaṃ ṭhānaṃ vijjatī”ti vuttaṃ.	618	
PA_anya-e01_04n:618_6	Jātiādīnaṃ anaññathatā aññassa ca tatābhūtassa abhāvoyevettha ṭhānābhāvo. Sacepi	618	
PA_anya-e01_04n:618_7	koci āgaccheyya āgacchatu, ṭhānaṃ pana natthīti ayamettha suttattho. Esa nayo dutiyasuttepi.	618	
PA_anya-e01_04n:618_8	Tattha pana attabhāvapaṭilābheneva sattānaṃ jātiādīnaṃ patti, sammukhībhāvo ca hotīti	618	
PA_anya-e01_04n:618_9	sampattattā, paccakkhatā ca paṭhamatā, yato taṃ bhagavatā paṭhamaṃ desitaṃ, tannimittatā	618	
PA_anya-e01_04n:618_10	dutiyatā, tadupasamatā tatiyatā, taṃsampāpakatā catutthatāti daṭṭhabbā.	6181	
PA_anya-e01_04n:619_0	“Etaparamato”ti etena catūhi ariyasaccehi pavattiādīnaṃ anavasesapariyādānamāha.	619	
PA_anya-e01_04n:619_1	Nibbutikāmena parijānanādīhi aññaṃ kiñci kiccaṃ kātabbaṃ natti, dhammañāṇakiccaṃ	619	
PA_anya-e01_04n:619_2	vā ito aññaṃ natthi, pariññeyyādīni ca etaparamānevāti cattāriyeva vuttāni. Taṇhāya	619	
PA_anya-e01_04n:619_3	ādīnavadassāvīnaṃ vasena taṇhāvatthuādīnaṃ etaparamatāyāti vuttaṃ. Tathā ālaye pañcakāmaguṇasaṅkhāte,	619	
PA_anya-e01_04n:619_4	sakalavatthukāmasaṅkhāte, bhavattayasaṅkhāte vā dukkhe dosadassāvīnaṃ vasena ālayādīnaṃ	619	
PA_anya-e01_04n:619_5	eteparamatāyāti vuttaṃ.	619	
PA_anya-e01_04n:620_0	536. “Oḷārikattā”ti idaṃ jātiādīnaṃ dukkhabhāvassa pacurajanapākaṭatāmattaṃ sandhāya	620	
PA_anya-e01_04n:620_1	vuttaṃ, na ariyena ñāṇena paṭivijjhitabbākāraṃ. Tanti dukkhaṃ. Akatanti anibbattitaṃ,	620	
PA_anya-e01_04n:620_2	anipphāditakāraṇanti adhippāyo. Kāraṇe hi siddhe phalaṃ siddhameva hoti. “Neva akataṃ	620	
PA_anya-e01_04n:620_3	āgacchatī”ti ca iminā ahetuvādaṃ paṭikkhipati. “Na issaranimmānādito”ti etena pajāpatipurisapakatikālādivāde	620	
PA_anya-e01_04n:620_4	paṭikkhipati. Yaṃ panettha vattabbaṃ, taṃ parato āvi bhavissati. “Sahetukena dukkhenā”ti	620	
PA_anya-e01_04n:620_5	etena dukkhadassanena janitassa saṃvegassa saṃvaḍḍhanamāha. Dukkhassa hi sahetukabhāvasavasena	620	
PA_anya-e01_04n:620_6	balavasaṃvego jāyati yāvāyaṃ hetu, tāva idaṃ dukkhaṃ avicchedena pavattatīti. Assāsajananatthaṃ	620	
PA_anya-e01_04n:620_7	nirodhanti saṃvegajātassa assāsaṃ janetuṃ nirodhasaccamāha. Nibbinnasaṃsāradukkhassa	620	
PA_anya-e01_04n:620_8	hi nirodhakathā vuccamānā ativiya ativiya assāsaṃ sañjaneti.	620	
PA_anya-e01_04n:621_0	537. Ye te jātiādayo dhammā bhagavatā vuttāti sambandho. Kasmā panettha byādhi na	621	
PA_anya-e01_04n:621_1	gahitoti? Anekantabhāvato. Tathā hi so kadāci, kesañci ca natthi. Yathāha “tayo rogā	621	
PA_anya-e01_04n:621_2	pure āsuṃ, icchā anasanaṃ jarā”ti. Bākulatterādīnaṃ so nāhosiyeva, dukkhaggahaṇena	621	
PA_anya-e01_04n:621_3	vā byādhi ettha hitovāti daṭṭhabbaṃ. Paramatthato hi dhātukkhobhapaccayaṃ kāyikaṃ	621	
PA_anya-e01_04n:621_4	dukkhaṃ byādhīti. Upādānakkhandhapañcakaṃ ekaṃ koṭṭhāsaṃ katvā “dvādasa dhammā”ti	621	
PA_anya-e01_04n:621_5	vuttaṃ. Kāmataṇhābhāvasāmaññena ekajjhaṃ katvā “dukkhasamudayo ariyasacca”nti aññe	621	
PA_anya-e01_04n:621_6	antogadhabhede anāmasitvā ekarūpena gahitāpi taṇhā sassatadiṭṭhisahagatā, ucchedadiṭṭhisahagatā,	621	
PA_anya-e01_04n:621_7	diṭṭhivirahitā kevalaṃ kāmassādabhūtā cāti tidhāva bhinditvā vuttā. “Ayameva ariyo	621	
PA_anya-e01_04n:621_8	aṭṭhaṅgiko maggo”ti maggasaccabhāvena ekajjhaṃ katvā vuttāpi sabhāvato bhinnā eva	621	
PA_anya-e01_04n:621_9	te dhammāti āha “aṭṭha dhammā”ti.	621	
PA_anya-e01_04n:622	Saccaniddesavaṇṇanā niṭṭhitā.	62	
PA_anya-e01_04n:623	Dukkhaniddesakathāvaṇṇanā	62	
PA_anya-e01_04n:624	Jātiniddesavaṇṇanā	62	
PA_anya-e01_04n:625_0	Bhaveti ādānanikkhepaparicchinno dhammappabandho bhavo, tasmiṃ bhave. So hi jāyati	625	
PA_anya-e01_04n:625_1	ettha yonigatiādivibhāgoti jātīti vuccati, jāyanti ettha sattā samānanvayāti jāti,	625	
PA_anya-e01_04n:625_2	nikāyo. Saṅkhatalakkhaṇeti yattha katthaci uppāde. So hi jananaṭṭhena jāti. Paṭisandhiyanti	625	
PA_anya-e01_04n:625_3	paṭisandhicittakkhaṇe. Sampātijātoti ettha jātisaddena labbhamānaṃ mātukucchito nikkhamanasaṅkhātaṃ	625	
PA_anya-e01_04n:625_4	jāyanatthaṃ sandhāyāha “pasūtiya”nti, abhijātiyanti attho. Jāyati etāya khattiyādisamaññāti jāti, kulaṃ.	625	
PA_anya-e01_04n:626_0	538. Sayanti etthāti seyyā, mātukucchisaṅkhāto gabbho seyyā etesanti gabbhaseyyakā,	626	
PA_anya-e01_04n:626_1	aṇḍajā, jalābujā ca. Itaresanti saṃsedajānaṃ, opapātikānañca. Ayampi cāti “paṭisandhikhandhesvevā”ti	626	
PA_anya-e01_04n:626_2	anantaraṃ vuttakathāpi, pageva “paṭisandhito paṭṭhāyā”ti vuttakathāyaṃ. Tenāha “tesaṃ	626	
PA_anya-e01_04n:626_3	tesaṃ paṭhamapātubhāvo jātī”ti.	626	
PA_anya-e01_04n:627	Ummujjanavasena gayhatīti ummujjanapaccupaṭṭhānaṃ. Vakkhamānavibhāgaṃ dukkhavicittataṃ paccupaṭṭhapetīti dukkhavicittatāpaccupaṭṭhānā.	62	
PA_anya-e01_04n:628_0	539. “Kasmā panā”ti vadato codakassāyamadhippāyo – ekantadukkhe niraye tāva jātidukkhā	628	
PA_anya-e01_04n:628_1	hotu, aññāsupi vā duggatīsu pāpakammasamuṭṭhānato sukhasaṃvattaniyakammasamuṭṭhānāsu	628	
PA_anya-e01_04n:628_2	pana sugatīsu kathanti. Itaro “nāyaṃ jāti sabhāvadukkhavasena dukkhāti vuttā, na	628	
PA_anya-e01_04n:628_3	hi kāci paṭisandhi dukkhavedanāsampayuttā atthi, atha kho dukkhassa adhiṭṭhānabhāvato”ti	628	
PA_anya-e01_04n:628_4	dassento “anekesaṃ dukkhānaṃ vatthubhāvato”tiādimāha. Adukkhasabhāvampi pariyāyato	628	
PA_anya-e01_04n:628_5	dukkhanti vuccatīti dukkhasabhāvaṃ dukkhasaddena visesetvā vuttaṃ “dukkhadukkha”nti yathā rūparūpanti.	628	
PA_anya-e01_04n:629	Dukkhuppattihetutoti “ahu vata me, taṃ vata nāhosī”ti cetasikadukkhuppattihetuto.	62	
PA_anya-e01_04n:630_0	“Yadaniccaṃ, taṃ dukkha”nti vacanato tebhūmakā saṅkhārā saṅkhāradukkhaṃ, tattha kāraṇamāha	630	
PA_anya-e01_04n:630_1	“udayabbayappaṭipāḷitattā”ti. Yañhi abhiṇhaṃ paṭipīḷitaṃ, taṃ dukkhamanatāya dukkhanti,	630	
PA_anya-e01_04n:630_2	vipassanācārassa adhippetattā tebhūmakaggahaṇaṃ.	630	
PA_anya-e01_04n:631	Dukkhadukkhanti dukkhadomassupāyāse vadati. “Jātipi dukkhā”tiādinā dukkhasaccavibhaṅge āgataṃ.	63	
PA_anya-e01_04n:632	Bhagavatāpīti anāvaraṇañāṇavatā accariyāparimeyyadesanākosallavatā bhagavatāpi. Upamāvasenati aṅgārakāsūpamādiupamāvasena.	63	
PA_anya-e01_04n:633_0	540. Puṇḍarīkādīsūti ādi-saddena na maṇikanakarajatapavāḷādiratanasanniccaye, nāpi	633	
PA_anya-e01_04n:633_1	aṇḍajameṇḍajavāyajātike subhamanuññasayanatale, nāpi ratanamayakuṭṭimamanohare pāsādatale,	633	
PA_anya-e01_04n:633_2	nāpi sittasammaṭṭhakusumopahāravati pāsādūpacāre, nāpi muttājālasadisavālikāvikiṇṇe	633	
PA_anya-e01_04n:633_3	viviṭaṅgaṇe, nāpi haritakambalasadisamudusaddalasamotale bhūmibhāgeti evamādīnaṃ	633	
PA_anya-e01_04n:633_4	saṅgaho daṭṭhabbo. Paramasambādheti ativiya sambādhe. Tibbandhakāreti bahalandhakāre.	633	
PA_anya-e01_04n:633_5	Pittasemhapubbaruhiragūthodariyādi nānākuṇapasambādhe. Mātā yadi vīsativassā, atha	633	
PA_anya-e01_04n:633_6	tiṃsa, cattālīsādivassā, tattakaṃ kālaṃ adhotavaccakūpasadisatāya adhimattajegucche.	633	
PA_anya-e01_04n:633_7	Pūtimacchā di sabbaṃ na sadisūpammaṃ tassa vātādivasena ekaccaduggandhāpagamasabbhāvato.	633	
PA_anya-e01_04n:633_8	Dasa māseti accantasaṃyoge upayogavacanaṃ, yebhuyyavasena vuttaṃ tato bhiyyopi ekaccānaṃ	633	
PA_anya-e01_04n:633_9	tatthāvaṭṭhānasambhavato. Attano adhomukhaṃ ṭhapitasaṅacitahatthadvayassa ukkuṭikasseva	633	
PA_anya-e01_04n:633_10	nisīdato samijjanappasāraṇādirahito.	6331	
PA_anya-e01_04n:634_0	Abhimukhaṃ kaḍḍhanaṃ ākaḍḍhanaṃ. Parito samantato kaḍḍhanaṃ parikaḍḍhanaṃ. Heṭṭhā	634	
PA_anya-e01_04n:634_1	dhunanaṃ odhūnanaṃ. Nidhāya nidhāya dhūnanaṃ niddhūnanaṃ. Ākaḍḍhanādisadisañcettha	634	
PA_anya-e01_04n:634_2	“ākaḍḍhanādī”ti vuttaṃ. Taruṇavaṇasadisaṃ ativiya sukhumālaṃ gabbhagataṃ sarīraṃ	634	
PA_anya-e01_04n:634_3	sītādiappakampi na sahatīti sītanarakūpapannatādi nidassitaṃ. Tañhi tassa ativiya	634	
PA_anya-e01_04n:634_4	sītaṃ, ativiya uṇhañca hutvā upatiṭṭhati. Sarīraṃ vāsiyādīhi tacchetvā khārāvasecanakaraṇaṃ	634	
PA_anya-e01_04n:634_5	khārāpaṭicchakaṃ. Dukkhuppattiṭṭhāneti gabbhāsayasaññitaṃ tatiyaṃ āvaṭṭaṃ sandhāyāha.	634	
PA_anya-e01_04n:635_0	Parivattetvāti uddhaṃpādaadhosīsabhāvena parivattetvā. Idaṃ vijāyanamūlakaṃ dukkhaṃ,	635	
PA_anya-e01_04n:635_1	yena maraṇadukkhena ca aṭṭitā vedanāppattā sattā katipayamāsamattātikkantampi pavattiṃ	635	
PA_anya-e01_04n:635_2	vissaranti, mahandhakāraṃ mahāviduggaṃ pakkhandhā viya honti.	635	
PA_anya-e01_04n:636	Vadhentassāti socanaparidevanasīsapaṭihananādinā bādhentassa. Khuppipāsā hi ātapāvaṭṭhānādinā ca ātāpanaṃ. Pañcaggitāpanādinā paritāpanaṃ.	63	
PA_anya-e01_04n:637_0	Imassāti yathāvuttassa sattavidhassa. Sabbassāpīti gabbhakālādīsu tāpanamaddanādinirayaggidāhādisañjanitassa	637	
PA_anya-e01_04n:637_1	sakalassāpi. Vatthumeva hoti tadabhāve abhāvato. Tenevāha “jāyetha no ce”tiādi.	637	
PA_anya-e01_04n:638	541. Vicittanti vividhaṃ, acchariyaṃ vā.	63	
PA_anya-e01_04n:639	Iti jātiniddesavaṇṇanā.	63	
PA_anya-e01_04n:640	Jarāniddesavaṇṇanā	64	
PA_anya-e01_04n:641_0	542. Saṅkhātalakkhaṇanti “ṭhitassa aññathatta”nti vuttaṃ khaṇikajaraṃ sandhāyāha.	641	
PA_anya-e01_04n:641_1	Khaṇḍiccādisammatoti khaṇḍiccapāliccavalittacatādinā samaññato. Sāti khandhapurāṇabhāvasaññitā	641	
PA_anya-e01_04n:641_2	pākaṭajarā. Khandhaparipāko ekabhavapariyāpannānaṃ khandhānaṃ purāṇabhāvo.	641	
PA_anya-e01_04n:642	Iti jarāniddesavaṇṇanā.	64	
PA_anya-e01_04n:643	Maraṇaniddesavaṇṇanā	64	
PA_anya-e01_04n:644_0	543. Saṅkhatalakkhaṇanti saṅkhārānaṃ vayasaññitaṃ khaṇikamaraṇamāha. Yaṃ sandhāyāti	644	
PA_anya-e01_04n:644_1	yaṃ khaṇikamaraṇaṃ sandhāya, “jarāmaraṇaṃ dvīhi khandhehi saṅgahita”nti ettha “maraṇa”nti	644	
PA_anya-e01_04n:644_2	vuttanti attho. Tanti jīvitindriyupaccedasaññitaṃ pākaṭamaraṇaṃ. “Cavana”nti lakkhitabbatāya	644	
PA_anya-e01_04n:644_3	cutilakkhaṇaṃ. Viyogarasanti yathādhigatehi sattasaṅkhārehi viyojanarasaṃ. Yathūpapannāya	644	
PA_anya-e01_04n:644_4	gatiyā vippavāsavasena gayhatīti gativippavāsapaccupaṭṭhānaṃ.	644	
PA_anya-e01_04n:645_0	Pāpassāti pāpayogena pāpassa, upacitapāpakammassāti attho. Pāpakammādinimittanti	645	
PA_anya-e01_04n:645_1	pāpakammakammanimittagatinimittasaṅkhātaṃ maraṇakāle upaṭṭhitaṃ akusalavipākārammaṇaṃ.	645	
PA_anya-e01_04n:645_2	Tamhi passantasseva kassaci anubhavantassa viya mahādukkhaṃ hoti. Bhaddassāti bhaddakammassa,	645	
PA_anya-e01_04n:645_3	katakusalassāti attho. Tassa pana kāmaṃ iṭṭhameva ārammaṇaṃ upaṭṭhāti, piyavippayogavatthukaṃ	645	
PA_anya-e01_04n:645_4	pana mahantaṃ dukkhaṃ ārammaṇaṃ upaṭṭhāti, piyavippayogavatthukaṃ pana mahantaṃ dukkhaṃ	645	
PA_anya-e01_04n:645_5	uppajjatīti āha “asahantassa viyogaṃ piyavatthuka”nti. Avisesatoti pāpassa, bhaddassa	645	
PA_anya-e01_04n:645_6	ca sāmaññato. “Avisesato”ti vatvāpi “sabbesa”nti vacanaṃ taṃ idaṃ dukkhaṃ parimadditasaṅkhārānaṃ	645	
PA_anya-e01_04n:645_7	ekaccānaṃ khīṇāsavānampi hotiyevāti dassanatthaṃ. Vitujjamānamammānanti sandhibandhanāvacchedakavāyunā	645	
PA_anya-e01_04n:645_8	vijjhiyamānamammaṭṭhānānaṃ.	645	
PA_anya-e01_04n:646	Iti maraṇaniddesavaṇṇanā.	64	
PA_anya-e01_04n:647	Sokaniddesavaṇṇanā	64	
PA_anya-e01_04n:648_0	544. Soti soko. Atthato domanassameva hoti cetasikantarābhāvato. Domanassaviseso	648	
PA_anya-e01_04n:648_1	pana hoti visayavisese pavattiākāravisesasabbhāvatoti taṃ visesaṃ lakkhaṇādito dassetuṃ	648	
PA_anya-e01_04n:648_2	“evaṃ santepī”tiādi vuttaṃ. Anto nijjhānaṃ cittasantāpo. Parijjhāpanaṃ rāgadosapariḷāhavisiṭṭhaṃ	648	
PA_anya-e01_04n:648_3	dahanaṃ. Katākatakusalākusalavisayaṃ vippaṭisārākārena pavattaṃ anusocanaṃ kukkuccaṃ,	648	
PA_anya-e01_04n:648_4	ñātibyasanādivisayaṃ kevalaṃ cittasanthāpabhūtaṃ anusocanaṃ sokoti anusocanapaccupaṭṭhānattepi ayametesaṃ viseso.	648	
PA_anya-e01_04n:649_0	Visapītaṃ sallaṃ visasallaṃ. Sokavasena atisārādi byādhipi hoti, sokabahulassa sarīraṃ	649	
PA_anya-e01_04n:649_1	na cirasseva jīrati, balavasokābhibhūto maraṇampi pāpuṇātīti āha “samāvahati ca byādhijarāmaraṇabhedana”nti.	649	
PA_anya-e01_04n:650	Iti sokaniddesavaṇṇanā.	65	
PA_anya-e01_04n:651	Paridevaniddesavaṇṇanā	65	
PA_anya-e01_04n:652	545. Vacīpalāpoti vācāvippalāpo, so atthato saddo eva. Bhiyyoti sokadukkhato upari. Sokasamuṭṭhāno hi paridevo.	65	
PA_anya-e01_04n:653	Iti paridevaniddesavaṇṇanā.	65	
PA_anya-e01_04n:654	Dukkhaniddesavaṇṇanā	65	
PA_anya-e01_04n:655	546. Jātiādīnampi yathārahaṃ dukkhavatthudukkhadukkhatāhi satipi dukkhabhāve kāyassa pīḷanavasena idaṃ savisesaṃ dukkhamanti āha “dukkhanti visesato vutta”nti.	65	
PA_anya-e01_04n:656	Iti dukkhaniddesavaṇṇanā.	65	
PA_anya-e01_04n:657	Domanassaniddesavaṇṇanā	65	
PA_anya-e01_04n:658_0	547. Manovighātarasanti byāpādasampayogavasena manaso vihaññanakiccaṃ. Cetodukkhasamappitāti	658	
PA_anya-e01_04n:658_1	cetasikadukkhasamaṅgino. Āvaṭṭantīti āmukhaṃ vaṭṭanti, yaṃdisābhimukhaṃ patitā, taṃdisābhimukhā	658	
PA_anya-e01_04n:658_2	eva vaṭṭanti. Vivaṭṭantīti viparivattanavasena vaṭṭanti. Uddhaṃpādaṃ papatantīti	658	
PA_anya-e01_04n:658_3	uddhaṃmukhapādā hutvā patanti. Satthaṃ āharantīti attano sarīrassa vijjhanabhedanavasena satthaṃ upanenti.	658	
PA_anya-e01_04n:659	Iti domanassaniddesavaṇṇanā.	65	
PA_anya-e01_04n:660	Upāyāsaniddesavaṇṇanā	66	
PA_anya-e01_04n:661_0	548. Dosoyevāti kāyacittānaṃ āyāsanavasena dosasseva pavattiākāroti attho, yato bhuso	661	
PA_anya-e01_04n:661_1	āyāsoti upāyāsoti vuccati yathā bhusamādānaṃ upādānanti. Eko dhammoti cuddasahi akusalacetasikehi	661	
PA_anya-e01_04n:661_2	añño eko cetasikadhammo, yaṃ “visādo”ti ca vadanti. Nitthunanavasena sampajjanato	661	
PA_anya-e01_04n:661_3	nitthunanaraso, kāye vā nitthunanakaraṇakicco. “Saṅkhāradukkhabhāvato”ti vatvā so	661	
PA_anya-e01_04n:661_4	panettha sātisayoti dassento “cittaparidahanato, kāyavisādanato cā”ti āha.	661	
PA_anya-e01_04n:662_0	Ete ca sokaparidevupāyāsā viññattiyā vinā, saha ca yathāpaccayaṃ domanassacittuppādassa	662	
PA_anya-e01_04n:662_1	pavattiākāravisesoti dassetuṃ “ettha cā”tiādi vuttaṃ. Tattha pāko viyāti rajanādino	662	
PA_anya-e01_04n:662_2	pacitabbavatthuno pāko viya.	662	
PA_anya-e01_04n:663	Iti upāyāsaniddesavaṇṇanā.	66	
PA_anya-e01_04n:664	Appiyasampayoganiddesavaṇṇanā	66	
PA_anya-e01_04n:665	549. Samodhānaṃ samāgamo. Kāyikadukkhacittavighātādianatthānaṃ atthibhāvassa paccupaṭṭhāno anatthabhāvapaccupaṭṭhāno.	66	
PA_anya-e01_04n:666	Tesaṃ appiyānaṃ kāyikavācasikapayogasaṅkhāto upakkamo tadupakkamo, tato sambhūto tadupakkamasambhūto.	66	
PA_anya-e01_04n:667	Iti appiyasampayoganiddesavaṇṇanā.	66	
PA_anya-e01_04n:668	Piyavippayoganiddesavaṇṇanā	66	
PA_anya-e01_04n:669	550. Upaddavabhāvena paccupatiṭṭhatīti byasanapaccupaṭṭhāno.	66	
PA_anya-e01_04n:670	Iti piyavippayoganiddesavaṇṇanā.	67	
PA_anya-e01_04n:671	Icchitālābhaniddesavaṇṇanā	67	
PA_anya-e01_04n:672_0	551. Icchitālābho nāma yassa kassaci attanā icchitassa vatthuno alābho. “Yampicchaṃ	672	
PA_anya-e01_04n:672_1	na labhatī”ti hi vuttaṃ. Matthakappattaṃ pana icchitālābhaṃ dassetuṃ pāḷiyaṃ “jātidhammānaṃ	672	
PA_anya-e01_04n:672_2	sattāna”ntiādinā niddiṭṭhanti tameva dassetuṃ “aho vatā”tiādi vuttaṃ. Icchāvāti ettha	672	
PA_anya-e01_04n:672_3	icchāsahito alābhovāti ca vadanti. Tappariyesanarasāti tesaṃ alabbhaneyyavatthūnaṃ	672	
PA_anya-e01_04n:672_4	pariyesanarasā. Appatti alābho.	672	
PA_anya-e01_04n:673	Iti icchitālābhaniddesavaṇṇanā.	67	
PA_anya-e01_04n:674	Pañcupādānakkhandhaniddesavaṇṇanā	67	
PA_anya-e01_04n:675_0	552. Yaṃ vuttamidhāti idha saccaniddese yaṃ sarūpato vuttaṃ. Avuttanti aññattha dukkhakkhandhabālapaṇḍitasuttādīsu	675	
PA_anya-e01_04n:675_1	vuttampi idha sarūpato avuttaṃ. Tañca sabbaṃ ime upādānakkhandhe vinā na labbhatīti	675	
PA_anya-e01_04n:675_2	tattha khandhasannissayameva dukkhaṃ khandhe vibādhatīti dassetuṃ “indanamiva pāvako”ti	675	
PA_anya-e01_04n:675_3	vuttaṃ. Yathā vā lakkhaṃ paharaṇapahārassa vatthu, evaṃ khandhā saṃsāradukkhassa.	675	
PA_anya-e01_04n:675_4	Yathā ca gorūpaṃ ḍaṃsamakasādivibādhāya, yathā ca khettaṃ nipphannasassalāyanassa,	675	
PA_anya-e01_04n:675_5	gāmo ca gāmaghātakavibādhāya, evaṃ khandhā jātiādidukkhassa vatthūti dassetuṃ “lakkhamivā”tiādi	675	
PA_anya-e01_04n:675_6	vuttaṃ. Yebhuyyena loke vibādhakā vibādhetabbādhīnā na honti, ime pana vibādhetabbādhīnā	675	
PA_anya-e01_04n:675_7	evāti dassetuṃ “tiṇalatādīnī”ti vuttaṃ. Kāmaṃ anādimati saṃsāre ādi nāma kassaci	675	
PA_anya-e01_04n:675_8	natthi, ekabhavaparicchinnassa pana khandhasantānassa vasena vuttaṃ “ādidukkhaṃ jātī”ti.	675	
PA_anya-e01_04n:675_9	Tenevāha “pariyosānadukkhaṃ maraṇa”nti. Na hettha samucchedamaraṇameva adhippetaṃ.	675	
PA_anya-e01_04n:675_10	Maraṇassa antike āsanne jātaṃ dukkhaṃ māraṇantikadukkhaṃ. Paridayhanaṃ cittasantāpo.	6751	
PA_anya-e01_04n:675_11	Lālappanaṃ ativiya vippalāpo. Anutthunanaṃ anto nijjhāyanaṃ. Ekamekanti jātiādīnaṃ	6751	
PA_anya-e01_04n:675_12	antarabhedabhinnānaṃ, jātiādīnameva vā upādānakkhandhapañcakānaṃ vā ekamekaṃ. Saṅkhipitvāti	6751	
PA_anya-e01_04n:675_13	samāsetvā, sāmaññaniddesena vā saṅkhepaṃ katvā.	6751	
PA_anya-e01_04n:676	Iti dukkhaniddesakathāvaṇṇanā.	67	
PA_anya-e01_04n:677	Samudayaniddesakathāvaṇṇanā	67	
PA_anya-e01_04n:678_0	553. Punabbhavakaraṇaṃ punabbhavo uttarapadalopena, yathā vā apūpabhakkhanasīlo āpūpiko,	678	
PA_anya-e01_04n:678_1	evaṃ punabbhavakaraṇasīlā, punabbhavaṃ vā phalaṃ arahati, so vā etissā payojananti	678	
PA_anya-e01_04n:678_2	ponobhavikā. Nandanato, rañjanato ca nandīrāgabhāvaṃ sabbāsu avatthāsu apaccakkhāya	678	
PA_anya-e01_04n:678_3	vuttiyā nandīrāgasahagatā. Tāya ca sattā tattha tattha bhavādike kimikīṭapaṭaṅgādiattabhāvepi	678	
PA_anya-e01_04n:678_4	nandanti, rūpābhinandanādibhūtāya rañjanti cāti tatratatrābhinandinī. Tenāha “nandīrāgena	678	
PA_anya-e01_04n:678_5	sahagatā”tiādi. Tabbhāvattho hi esa sahagatasaddo. Kāmabhavavibhavabhedavasena pavattiyā	678	
PA_anya-e01_04n:678_6	kāmataṇhā, bhavataṇhā, vibhavataṇhā ca veditabbā. Kāmataṇhādibhedaṃ anāmasitvā kevalaṃ	678	
PA_anya-e01_04n:678_7	taṇhābhāveneva ekabhāvaggahaṇena ekattaṃ upanetvā kassacipi sattassa kenaci sadisatābhāvato	678	
PA_anya-e01_04n:678_8	taṃtaṃvicittabhāvajanakakammanipphādanena ativicittasabhāvā sakalassa dukkhassa hetubhāvato	678	
PA_anya-e01_04n:678_9	dukkhasamudayo ariyasaccaṃ.	678	
PA_anya-e01_04n:679_0	Kasmā panettha taṇhāva samudayasaccaṃ vuttāti? Visesahetubhāvato. Avijjā hi bhavesu	679	
PA_anya-e01_04n:679_1	ādīnavaṃ paṭicchādentī, diṭṭhiādiupādānañca tattha tattha abhinivisamānaṃ taṇhaṃ	679	
PA_anya-e01_04n:679_2	abhivaḍḍhentī dosādayopi kammassa kāraṇaṃ honti, taṇhā pana taṃtaṃbhavayonigativiññāṇaṭṭhitisattāvāsasattanikāyakulabhogissariyādivicittataṃ	679	
PA_anya-e01_04n:679_3	abhipatthentī, kammavicittatāya upanissayataṃ kammassa ca sahāyabhāvaṃ upagacchantī	679	
PA_anya-e01_04n:679_4	bhavādivicittataṃ niyameti, tasmā dukkhassa visesahetubhāvato aññesupi avijjāupādānakammādīsu	679	
PA_anya-e01_04n:679_5	sutte abhidhamme ca avasesakilesākusalamūlādīsu vuttesu dukkhahetūsu vijjamānesu	679	
PA_anya-e01_04n:679_6	taṇhāva samudayasaccanti vuttāti veditabbaṃ.	679	
PA_anya-e01_04n:680	Iti samudayaniddesakathāvaṇṇanā.	68	
PA_anya-e01_04n:681	Nirodhaniddesakathāvaṇṇanā	68	
PA_anya-e01_04n:682_0	554. Tassāyevāti yadaggena taṇhā samudayasaccanti vuttā, tadaggena tassāyevāti avadhāraṇaṃ.	682	
PA_anya-e01_04n:682_1	Sati hi padhānahetunirodhe tadaññahetū niruddhāyeva hontīti byādhinimittavūpasamanena	682	
PA_anya-e01_04n:682_2	byādhivūpasamo viya hetunirodhena phalanirodhoti āha “samudayanirodhena dukkhanirodho”ti.	682	
PA_anya-e01_04n:682_3	Na aññathāti yathāvuttassa atthassa ekantikataṃ dasseti.	682	
PA_anya-e01_04n:683	Anupaddaveti pāṇakavijjhanasatthappahārādiupaddavarahite. Tato eva daḷhe thire. Sākhādichedanena chinnopi. Taṇhānusayeti kāmarāgabhavarāgānusaye. Anūhateti asamupaghāṭite.	68	
PA_anya-e01_04n:684_0	Yathā sīho yenattani saro khitto, tattheva attano balaṃ dasseti, na sare, tathā buddhānaṃ	684	
PA_anya-e01_04n:684_1	kāraṇe paṭipatti, na phale. Yathā pana sārameyyā kenaci leḍḍuppahāre dinne bhussantā	684	
PA_anya-e01_04n:684_2	leḍḍuṃ khādanti, na pahāradāyake uṭṭhahanti, evaṃ aññatitthiyā dukkhaṃ nirodhetukāmā	684	
PA_anya-e01_04n:684_3	kāyacchedamanuyuñjanti, na kilesanirodhananti imamatthaṃ dassetuṃ “sīhasamānavuttino”tiādi vuttaṃ.	684	
PA_anya-e01_04n:685_0	555. Virajjati palujjati chijjati samudayo etenāti virāgo vuccati maggo. Virajjanaṃ	685	
PA_anya-e01_04n:685_1	palujjanaṃ samucchindanaṃ virāgoti pahānaṃ vuccati. Tasmāti yasmā pahānapariyāyo	685	
PA_anya-e01_04n:685_2	virāgasaddo, nirodhasaddo ca, tasmā. Anusayasamugghātato aseso virāgo aseso nirodhoti	685	
PA_anya-e01_04n:685_3	sambandhanīyaṃ. Cāgādipadānipi gahetvā vadati sabbāneva etānīti. Yasmā nibbānaṃ vuccati,	685	
PA_anya-e01_04n:685_4	na dukkhassa nirujjhanamattaṃ, tasmā taṇhāya asesavirāganirodhādipadānipi nibbānavevacanānīti.	685	
PA_anya-e01_04n:685_5	Vuttamevatthaṃ samattheti “yasmā panā”tiādi. Yathā virāgādipadāni nibbāne yujjanti,	685	
PA_anya-e01_04n:685_6	taṃdassanaṃ. Tattha taṃ āgammāti taṃ nibbānaṃ ārammaṇakaraṇavasena patvā. Taṇhā virajjatīti	685	
PA_anya-e01_04n:685_7	ariyamaggena accantavirāgavasena taṇhā virajjīyati. Nirujjhatīti nirodhīyati, tena	685	
PA_anya-e01_04n:685_8	virāganirodhasaddānaṃ adhikaraṇasādhanatamāha. Tadevāti nibbānameva. Cāgādayo hontīti	685	
PA_anya-e01_04n:685_9	cāgādihetuṃ phalavohārena vadati. “Kāmaguṇālayesū”ti potthakesu likhanti, “kāmaguṇālayādīsū”ti pana pāṭho.	685	
PA_anya-e01_04n:686_0	556. Tayidantiādi na porāṇapāṭho, saccatthadīpane pana vuttaniyāmena tato ānetvā	686	
PA_anya-e01_04n:686_1	pacchā ṭhapitaṃ. Tathā hi pubbe vuttānipi lakkhaṇādīni punapi vuttāni. Saṃsāradukkhato	686	
PA_anya-e01_04n:686_2	nibbinnamānasassa assāsaṃ karonto viya hotīti assāsakaraṇarasaṃ. Rāgādisabbapapañcavūpasamanimittatāya	686	
PA_anya-e01_04n:686_3	nippapañcataṃ paccupaṭṭhapetīti nippapañcapaccupaṭṭhānaṃ.	686	
PA_anya-e01_04n:687_0	557. Nattheva nibbānanti yadi sāmaññato paṭiññā, attanā adhippetanibbānassapi abhāvo	687	
PA_anya-e01_04n:687_1	āpajjati, tathā sati paṭiññāvirodho. Atha parābhimataṃ nibbānaṃ pati, evaṃ sati dhammiasiddhi,	687	
PA_anya-e01_04n:687_2	tato ca nissayāsiddho hetu. Anupalabbhanīyatoti kiṃ paccakkhato, udāhu anumānato?	687	
PA_anya-e01_04n:687_3	Purimasmiṃ pakkhe cakkhādīhi anekantikatā, dutiyasmiṃ paraṃ pati asiddho hetu. Tenāha	687	
PA_anya-e01_04n:687_4	“na, upāyena upalabbhanīyato”tiādi. Tattha yathā cetopariyañāṇalābhino eva ariyā	687	
PA_anya-e01_04n:687_5	paresaṃ lokuttaracittaṃ jānanti, tatthāpi ca arahā eva sabbesaṃ, na sabbe, evaṃ nibbānampi	687	
PA_anya-e01_04n:687_6	sīlasamādhipaññāsaṅkhātasammāpaṭipattibhūtena upāyena upalabbhatīti atthavacanaṃ	687	
PA_anya-e01_04n:687_7	cetaṃ daṭṭhabbaṃ, na payogavacanaṃ. Taṃ parato āvi bhavissati.	687	
PA_anya-e01_04n:688_0	558. Natthīti na vattabbaṃ, ariyehi upalabbhanīyatoti adhippāyo. Saṃsārato saṃviggamānasā	688	
PA_anya-e01_04n:688_1	sammāpaṭipattiyā nibbānaṃ adhigacchantīti sabbasamayasiddhoyaṃ nayo. Tattha sāsanikameva	688	
PA_anya-e01_04n:688_2	nissāya vadati “paṭipattiyā vañcubhāvāpajjanato”ti. Tenāha “asati hī”tiādi. Sammādiṭṭhipurejavāyāti	688	
PA_anya-e01_04n:688_3	sammādiṭṭhipubbaṅgamāya. Pubbaṅgamatā cassā padhānabhāvato. Tathā hi sā paṭhamaṃ	688	
PA_anya-e01_04n:688_4	desanāruḷhā, na sabbapaṭhamaṃ uppajjanato. Na cāyaṃ sammāpaṭipatti vañjhā, nibbānapāpanato	688	
PA_anya-e01_04n:688_5	nibbānassa sampāpakato. Tava matena pana nibbānasseva abhāvato vañjhabhāvo āpajjatīti	688	
PA_anya-e01_04n:688_6	yojanā. Abhāvapāpakattāti sammāpaṭipattiyā kilesasamucchindanamukhena khandhānaṃ	688	
PA_anya-e01_04n:688_7	abhāvasampāpakabhāvato, na vañjhabhāvāpattīti ce vadeyyāsīti attho. Na iti paṭikkhepe.	688	
PA_anya-e01_04n:688_8	Yaṃ tayā “abhāvapāpakattā”ti vadantena khandhābhāvo nibbānanti paṭiññātaṃ, taṃ na.	688	
PA_anya-e01_04n:688_9	Kasmā? Atītānāgatābhāvepi nibbānappattiyā abhāvato. Atītānāgatā hi khandhā na santīti	688	
PA_anya-e01_04n:688_10	tasmiṃ abhāve nibbānaṃ adhigataṃ nāma siyā, so pana natthīti. Na kevalaṃ atītānāgatānameva,	6881	
PA_anya-e01_04n:688_11	atha kho vattamānānampīti tiyaddhagatānaṃ sabbesaṃ khandhānaṃ abhāvo nibbānaṃ. Na	6881	
PA_anya-e01_04n:688_12	hi taṃ ekadesābhāvo bhavituṃ yuttanti vattamānā ce, na na santi, na santi ce, na	6881	
PA_anya-e01_04n:688_13	vattamānāti “vattamānā, na santi cā”ti vippaṭisiddhametanti āha “na, tesaṃ…pe… pajjanato”ti.	6881	
PA_anya-e01_04n:689_0	Kiñca bhiyyo – yadi vattamānābhāvo nibbānaṃ, yadā ariyamaggo vattati, tadā tassa	689	
PA_anya-e01_04n:689_1	nissayabhūtā khandhā vattamānāti katvā tadā nibbānassa abhāvo siyā. Tathā ca sati	689	
PA_anya-e01_04n:689_2	maggakkhaṇepi nibbānasacchikiriyāya abhāvo āpajjatīti dassento “vattamāna…pe… dosato”ti	689	
PA_anya-e01_04n:689_3	āha. Na mayaṃ sabbesaṃyeva avattamānatāya nibbānaṃ vadāma. Kiñcarahīti, tadā maggakkhaṇe	689	
PA_anya-e01_04n:689_4	kilesānaṃ avattamānattā, tasmā na doso yathāvuttadosābhāvoti? Yadi kilesānaṃ avattamānatāsaṅkhāto	689	
PA_anya-e01_04n:689_5	abhāvo nibbānaṃ, evaṃ sati ariyamaggassa niratthakatā āpajjati maggakkhaṇato pubbepi	689	
PA_anya-e01_04n:689_6	tadabhāvasiddhito. Tenāha “ariyamaggassā”tiādi. Tasmā akāraṇametanti yasmā na nibbānassa	689	
PA_anya-e01_04n:689_7	anupalabbhanīyatā, abhāvamattatā, paṭipattiyā vañjhabhāvo, atītānāgatābhāve nibbānādhigamo	689	
PA_anya-e01_04n:689_8	ca āpajjati, vattamānānaṃ abhāvopi na sambhavati, pageva kilesānaṃ avattamānatā,	689	
PA_anya-e01_04n:689_9	ariyamaggassa ca niratthakabhāvāpatti, tasmā nibbānassa abhāvasādhanatthaṃ yadidaṃ	689	
PA_anya-e01_04n:689_10	“anupalabbhanīyato, abhāvapāpakattā, tadā kilesānaṃ avattamānattā”ti ca kāraṇaṃ vuttaṃ,	6891	
PA_anya-e01_04n:689_11	akāraṇametaṃ, ayuttiresāti attho.	6891	
PA_anya-e01_04n:690_0	559. Ādivacanatoti ādi-saddena avasiṭṭhaṃ jambukhādakasuttapadesaṃ, aññampi asaṅkhatāya	690	
PA_anya-e01_04n:690_1	dhātuyā niddesapāḷiṃ saṅgaṇhāti. Tathā hi “nibbānaṃ nibbānanti, āvuso sāriputta,	690	
PA_anya-e01_04n:690_2	vuccati, katamaṃ nu kho, āvuso, nibbānanti? Yo kho, āvuso, rāgakkhayo dosakkhayo	690	
PA_anya-e01_04n:690_3	mohakkhayo, idaṃ vuccati nibbāna”nti jambukhādakasutte, “tattha katamā asaṅkhatā	690	
PA_anya-e01_04n:690_4	dhātu? Rāgakkhayo dosakkhayo mohakkhayo”ti āyatanavibhaṅge vuttaṃ. Tatrāyamattho	690	
PA_anya-e01_04n:690_5	– nibbānaṃ asaṅkhatā dhātu asaṅkhatasabhāvo dhammo. Yasmā taṃ āgamma rāgādayo khīyanti,	690	
PA_anya-e01_04n:690_6	tasmā rāgakkhayo, dosakkhayo, mohakkhayoti ca vuccatīti. Āgammāti ca sabbasaṅkhārehi	690	
PA_anya-e01_04n:690_7	nibbinnassa visaṅkhāraninnassa gotrabhunā vivaṭṭitamānasassa maggena sacchikaraṇenāti	690	
PA_anya-e01_04n:690_8	attho. Sacchikiriyamānañhi taṃ adhigantvā ārammaṇapaccayabhūtañca paṭicca adhipatipaccayabhūte	690	
PA_anya-e01_04n:690_9	ca tasmiṃ paramassāsabhāvena vinimuttasaṅkhārassa paramagatibhāvena ca patiṭṭhānabhūte	690	
PA_anya-e01_04n:690_10	patiṭṭhāya khayasaṅkhāto maggo rāgādayo khepetīti taṃsacchikaraṇābhāve rāgādīnaṃ	6901	
PA_anya-e01_04n:690_11	anuppattinirodhagamanābhāvā taṃ āgamma rāgādayo khīyantīti vuccanti. Ekaṃsena cetaṃ	6901	
PA_anya-e01_04n:690_12	evaṃ sampaṭicchitabbaṃ, itarathā yathārutavasena pāḷiyā atthe gayhamāne bahū dosā	6901	
PA_anya-e01_04n:690_13	āpajjantīti te dassetuṃ “arahattassāpī”tiādi vuttaṃ. Arahattañhi aggaphalapamukhā	6901	
PA_anya-e01_04n:690_14	cattāro khandhāti na tassa rāgādikhayamattatā yuttā. Tampi hi…pe… niddiṭṭhaṃ. Tattha	6901	
PA_anya-e01_04n:690_15	yathā rāgādīnaṃ khīṇante uppannattā arahattaṃ “rāgakkhayo”tiādinā niddiṭṭhanti suttassa	6901	
PA_anya-e01_04n:690_16	neyyatthattā. Evaṃ nibbānaṃ āgamma rāgādayo khīyantīti nibbānaṃ “rāgakkhayo”tiādinā	6901	
PA_anya-e01_04n:690_17	niddiṭṭhanti imassāpi suttassa neyyatthatā veditabbā. Nibbānassa rāgādikkhayamattatāya	6901	
PA_anya-e01_04n:690_18	bahūdosā āpajjantīti dassetuṃ “kiñca bhiyyo”tiādi āraddhaṃ.	6901	
PA_anya-e01_04n:691_0	Tattha ittarakālādippattidosatoti rāgādīnaṃ khayamattatāya parittakālatā, saṅkhatalakkhaṇatā,	691	
PA_anya-e01_04n:691_1	payogena vinā saraseneva adhigandhabbatā, rāgādīhi aparimuttatā, ādittatā, dukkhatā,	691	
PA_anya-e01_04n:691_2	anupasantatā, bahubhāvo, oḷārikatā, gotrabhumaggānaṃ anārammaṇatāti evamādidosāpajjanato.	691	
PA_anya-e01_04n:691_3	Rāgasseva khayo rāgakkhayo, na dosādīnaṃ. Tathā dosakkhayādayopīti añño rāgakkhayo,	691	
PA_anya-e01_04n:691_4	añño dosakkhayo, añño mohakkhayoti tiṇṇaṃ akusalamūlānaṃ khayabhūtāni tīṇi nibbānāni,	691	
PA_anya-e01_04n:691_5	catunnaṃ upādānānaṃ khaye cattāri, pañcannaṃ nīvaraṇānaṃ khaye pañca, channaṃ taṇhākāyānaṃ	691	
PA_anya-e01_04n:691_6	khaye cha, sattannaṃ anusayānaṃ khaye satta, aṭṭhannaṃ micchattānaṃ khaye aṭṭha,	691	
PA_anya-e01_04n:691_7	navannaṃ taṇhāmūlakānaṃ khaye nava, dasannaṃ saṃyojanānaṃ khaye dasa, diyaḍḍhakilesasahassassa	691	
PA_anya-e01_04n:691_8	khaye pāṭiyekkaṃ nibbānanti bahūni nibbānāni honti. Rāgādikkhayo nāma andhabālānampi	691	
PA_anya-e01_04n:691_9	pākaṭo, antamaso dīpimigamakkaṭādīnampi suviññeyyoti oḷārikaṃ nibbānaṃ hoti. Gotrabhukkhaṇe	691	
PA_anya-e01_04n:691_10	kilesakkhayassa abhāvato, maggakkhaṇe ca akhīṇattā, ārammaṇakaraṇassa ca asambhavo	6911	
PA_anya-e01_04n:691_11	eva. Tassa nibbānabhāvatoti sabbapariyosānassa rāgādikkhayassa nibbānabhāvato. Yato	6911	
PA_anya-e01_04n:691_12	khayato paṭṭhāya rāgādīnaṃ pavatti na hoti, so “ayaṃ nāmā”ti niyametabbo maggaphalañāṇānaṃ	6911	
PA_anya-e01_04n:691_13	ārammaṇabhūto natthīti āha “na tādisassa khayassa abhāvato”ti.	6911	
PA_anya-e01_04n:692_0	Kiñca bhiyyo – yo pacchimabhavato tatiyattabhāveyeva rāgādīsu ādīnavaṃ disvā jhānabhāvanāya	692	
PA_anya-e01_04n:692_1	te vikkhambhetvā aparihīnajjhāno kālaṃ katvā brahmalokaṃ upapanno, tattha yāvatāyukaṃ	692	
PA_anya-e01_04n:692_2	ṭhatvā idhāgatopi kāmesu vītarāgova hutvā pabbajitvā arahattaṃ patto, yo ca paṭhamavaye	692	
PA_anya-e01_04n:692_3	eva rāgādito nibbinno te ca jhānena vikkhambhetvā pacchimavaye arahattaṃ patto, tesaṃ	692	
PA_anya-e01_04n:692_4	rāgādīnaṃ vikkhambhanato paṭṭhāya anuppajjanato nirodhasadisatāya anuppattiyeva nirodho.	692	
PA_anya-e01_04n:692_5	Te nibbānappattā nāma siyuṃ, na ca honti, tasmā na tādisassa khayassa nibbānabhāvo.	692	
PA_anya-e01_04n:692_6	Tassāpi ittarakālatādidosasamāyogo evāti āha “bhāvepi cā”tiādi.	692	
PA_anya-e01_04n:693_0	Yadi “khayo”ti vacanato yato khayato paṭṭhāya rāgādīnaṃ appavatti, taṃ khayamattaṃ	693	
PA_anya-e01_04n:693_1	nibbānaṃ maññasi, evaṃ sati “khaye ñāṇa”ntiādīsu “khayo”ti vuttattā taduppattito	693	
PA_anya-e01_04n:693_2	paṭṭhāya ca rāgādīnaṃ anuppattīti maggassāpi nibbānabhāvāpattīti dassento “ariyamaggassa cā”tiādimāha.	693	
PA_anya-e01_04n:694_0	Yathā niruddhā na santi, evaṃ anuppannāpīti abhāvasāmaññato nirodhasadisatāya anuppatti	694	
PA_anya-e01_04n:694_1	eva nirodho anuppattinirodho. Ayañhi maggena khepetabbākāro, yadidaṃ uppajjanārahassa	694	
PA_anya-e01_04n:694_2	anuppattidhammatāpādananti “khayo”ti ca vuccatīti. Taṃ itarakhayato visesento “anuppattinirodhasaṅkhātassa	694	
PA_anya-e01_04n:694_3	pana khayassā”ti āha. Anipphannatā pana tassa khayassa pariyāyena upanissayattāti	694	
PA_anya-e01_04n:694_4	vuttaṃ. Anuppattinirodhakkhayakarassa hi maggassa ārammaṇabhūtaṃ nibbānaṃ atthato	694	
PA_anya-e01_04n:694_5	tassa upanissayo viyāti vattabbataṃ labhati. Tadupacārenāti atthato phalabhūtakhayavohārena.	694	
PA_anya-e01_04n:694_6	Phalūpacārena hi kāraṇaṃ voharīyati yathā “āyu ghataṃ, semho guḷo”ti ca.	694	
PA_anya-e01_04n:695_0	Assāti nibbānassa. “Idampi kho ṭhānaṃ sududdasa”ntiādinā paccavekkhato bhagavato	695	
PA_anya-e01_04n:695_1	appossukkabhāvāvahanato. “Tañhi te, māgaṇḍiya, ariyaṃ cakkhuṃ natthi, yena tvaṃ ariyena	695	
PA_anya-e01_04n:695_2	cakkhunā ārogyaṃ jāneyyāsi, nibbānaṃ passeyyāsī”ti vacanato ariyena cakkhunā passitabbaṃ.	695	
PA_anya-e01_04n:696_0	560. Yadi nibbānaṃ nāma sabhāvadhammo atthi sattasantānapariyāpanno ca, atha kasmā	696	
PA_anya-e01_04n:696_1	catumahāpathe sabhā viya sabbasādhāraṇā na labbhatīti āha “maggasamaṅginā pattabbato	696	
PA_anya-e01_04n:696_2	asādhāraṇa”nti. “Asukassa sammāsambuddhassa kāle uppanna”nti evaṃ purimāya koṭiyā	696	
PA_anya-e01_04n:696_3	abhāvato appabhavaṃ. Maggabhāveti ariyamaggassa atthibhāve. Bhāvato vijjamānato laddhabbato.	696	
PA_anya-e01_04n:697_0	Aṇuādīnanti aṇupakatikālapurisādīnaṃ. Niccabhāvāpattīti sassatabhāvasiddhi. Kūṭaṭṭhaniccatā	697	
PA_anya-e01_04n:697_1	hi idhādhippetā. Hetuno abhāvāti upapattiyā sādhanahetuno abhāvā. Niccā te aṇuādayo.	697	
PA_anya-e01_04n:697_2	Nibbānassa niccattāti apekkhadhammattāti hetulakkhaṇānupapatti. “Aṇuādīnaṃ asiddhattā”ti	697	
PA_anya-e01_04n:697_3	etena “niccā aṇuādayo”ti paṭiññāya dhammiasiddhi, tato ca nissayāsiddho hetūti dasseti.	697	
PA_anya-e01_04n:698_0	561. Yathāvuttayuttisabbhāvatoti “appabhavattā”ti attanā vuttaṃ hetuṃ sandhāyāha.	698	
PA_anya-e01_04n:698_1	Appabhavatā cassa apaccayatāya daṭṭhabbā, tāya tassa purimāya koṭiyā abhāvo. “Rūpasabhāvātikkamato”ti	698	
PA_anya-e01_04n:698_2	etena yathā rūpadhammānaṃ ruppanasabhāvo, paṭighātavantatāya kalāpaso vuttiyā padesasambandho	698	
PA_anya-e01_04n:698_3	ca sabhāvo, evaṃ nibbānassa katthaci paṭighāto, sappadesatā ca natthīti dasseti.	698	
PA_anya-e01_04n:698_4	Na hi nibbānaṃ “asukadisāya, asukadese”ti vā niddisīyati, yato taṃ appatiṭṭhamevāti.	698	
PA_anya-e01_04n:699_0	“Asithila …pe… gamanīyato”ti etena nibbānassa ariyānaṃ paccakkhasiddhataṃ dasseti.	699	
PA_anya-e01_04n:699_1	“Sabbaññuvacanato”ti etena tadaññesaṃ anumānasiddhataṃ, tadubhayena “anupalabbhanīyato”ti	699	
PA_anya-e01_04n:699_2	panassa hetuno asiddhataṃ dasseti. Paramatthena nāvijjamānaṃ vijjamānamevāti yathāraddhamatthaṃ	699	
PA_anya-e01_04n:699_3	nigametvā tadatthasādhanaṃ āgamaṃ dassento “vuttañheta”nti-. ādimāha.	699	
PA_anya-e01_04n:700_0	Tattha ajātaṃ abhūtaṃ akataṃ asaṅkhatanti cattāripi padāni aññamaññavevacanāni. Atha	700	
PA_anya-e01_04n:700_1	vā vedanādayo viya hetupaccayasamavāyasaṅkhātāya kāraṇasāmaggiyā na jātaṃ na nibbattanti	700	
PA_anya-e01_04n:700_2	ajātaṃ. Kāraṇena vinā, sayameva ca na bhūtaṃ na pātubhūtaṃ na uppannanti abhūtaṃ.	700	
PA_anya-e01_04n:700_3	Evaṃ ajātattā, abhūtattā ca yena kenaci kāraṇena na katanti akataṃ. Jātabhūtakatabhāvo	700	
PA_anya-e01_04n:700_4	ca nāma rūpādīnaṃ saṅkhatadhammānaṃ hoti, na asaṅkhatabhāvassa nibbānassāti dassanatthaṃ	700	
PA_anya-e01_04n:700_5	“asaṅkhata”nti vuttaṃ. Paṭilomato vā samecca sambhūya paccayehi katanti saṅkhataṃ,	700	
PA_anya-e01_04n:700_6	tathā na saṅkhataṃ saṅkhatalakkhaṇarahitanti ca asaṅkhatanti evaṃ anekehi kāraṇehi	700	
PA_anya-e01_04n:700_7	nibbattitabhāve paṭisiddhe “pakativādīnaṃ pakati viya siyā nu kho ekeneva kāraṇena	700	
PA_anya-e01_04n:700_8	etaṃ kata”nti āsaṅkāyaṃ kenaci na katanti dassanatthaṃ “akata”nti vuttaṃ. Evaṃ apaccayampi	700	
PA_anya-e01_04n:700_9	samānaṃ “sayameva nu kho idaṃ bhūtaṃ pātubhūta”nti āsaṅkāyaṃ taṃ nivattanatthaṃ “abhūta”nti	700	
PA_anya-e01_04n:700_10	vuttaṃ. Ayañcetassa asaṅkhatākatābhūtabhāvo sabbena sabbaṃ ajātidhammattāti dassetuṃ “ajāta”nti vuttaṃ.	7001	
PA_anya-e01_04n:701_0	Evamettha satthā paramatthato nibbānassa atthibhāvaṃ pavedesi. Pavedento ca “ahaṃ	701	
PA_anya-e01_04n:701_1	dhammissaro dhammassāmī”ti na attano āṇāmattena pavedesi, apica kho pana padaparame	701	
PA_anya-e01_04n:701_2	anukampamāno yuttitopi pavedesi. Yathāha –	701	
PA_anya-e01_04n:702_0	“No cetaṃ, bhikkhave, abhavissa ajātaṃ abhūtaṃ akataṃ asaṅkhataṃ, nayidha jātassa	702	
PA_anya-e01_04n:702_1	bhūtassa katassa saṅkhatassa nissaraṇaṃ paññāyetha. Yasmā ca kho, bhikkhave, atthi	702	
PA_anya-e01_04n:702_2	ajātaṃ abhūtaṃ akataṃ asaṅkhataṃ, tasmā jātassa bhūtassa katassa saṅkhatassa nissaraṇaṃ paññāyatī”ti.	702	
PA_anya-e01_04n:703_0	Tassattho – bhikkhave, yadi ajātādisabhāvā asaṅkhatā dhātu na abhavissa na siyā,	703	
PA_anya-e01_04n:703_1	idha loke jātādisabhāvassa rūpādikkhandhapañcakasaṅkhātassa saṅkhatassa nissaraṇaṃ	703	
PA_anya-e01_04n:703_2	anavasesavūpasamo na paññāyeyya na upalabbheyya na sambhaveyya. Nibbānañhi ārammaṇaṃ	703	
PA_anya-e01_04n:703_3	katvā pavattamānā sammādiṭṭhiādayo ariyamaggadhammā anavasesaṃ saṃkilese samucchindanti,	703	
PA_anya-e01_04n:703_4	tenettha sabbassāpi vaṭṭadukkhassa apagamo nissaraṇaṃ paññāyati. Evaṃ byatirekavasena	703	
PA_anya-e01_04n:703_5	nibbānassa atthibhāvaṃ dassetvā idāni anugamanavasenapi taṃ dassetvā nigametuṃ “yasmā	703	
PA_anya-e01_04n:703_6	ca kho”tiādi vuttaṃ. Tassattho vuttanayeneva veditabbo.	703	
PA_anya-e01_04n:704_0	Ettha ca yasmā “appaccayā dhammā asaṅkhatā dhammā. Atthi, bhikkhave, tadāyatanaṃ,	704	
PA_anya-e01_04n:704_1	yattha neva pathavī. Idampi kho ṭhānaṃ sududdasaṃ, yadidaṃ sabbasaṅkhārasamatho sabbūpadhipaṭinissaggo.	704	
PA_anya-e01_04n:704_2	Asaṅkhatañca vo, bhikkhave, dhammaṃ desessāmi asaṅkhatagāminiñca paṭipada”ntiādīhi	704	
PA_anya-e01_04n:704_3	anekehi suttapadehi “atthi, bhikkhave, ajāta”nti iminā ca suttapadena nibbānadhātuyā	704	
PA_anya-e01_04n:704_4	paramatthato sabbhāvo sabbalokaṃ anukampamānena sammāsambuddhena pakāsito, tasmā	704	
PA_anya-e01_04n:704_5	yadipi kattha apaccakkhakārīnampi sāsane abhippasannānaṃ viññūnaṃ saṃsayo natthiyeva.	704	
PA_anya-e01_04n:704_6	Ye pana paraneyyabuddhino puggalā, tesaṃ vimativinodanatthaṃ ayamettha adhippāyaniddhāraṇamukhena yuttivicāraṇā.	704	
PA_anya-e01_04n:705_0	Yathā pariññeyyatāya sauttarānaṃ kāmānaṃ, rūpānañca paṭipakkhabhūtaṃ tabbidhurasabhāvaṃ	705	
PA_anya-e01_04n:705_1	nissaraṇaṃ paññāyati, evaṃ sabhāvānaṃ sabbesampi saṅkhatadhammānaṃ paṭipakkhabhūtena	705	
PA_anya-e01_04n:705_2	tabbidhurasabhāvena nissaraṇena bhavitabbaṃ. Yañca taṃ nissaraṇaṃ, sā asaṅkhatā dhātu.	705	
PA_anya-e01_04n:705_3	Kiñca bhiyyo – saṅkhatadhammārammaṇavipassanāñāṇaṃ, apica anulomañāṇaṃ kilese tadaṅgavasena	705	
PA_anya-e01_04n:705_4	pajahati, na samucchedavasena pajahituṃ sakkoti. Tathā sammutisaccārammaṇaṃ paṭhamajjhānādīsu	705	
PA_anya-e01_04n:705_5	ñāṇaṃ vikkhambhanavaseneva kilese pajahati, na samucchedavasena. Iti saṅkhatadhammārammaṇassa,	705	
PA_anya-e01_04n:705_6	sammutisaccārammaṇassa ca ñāṇassa kilesānaṃ samucchedappahāne asamatthabhāvato tesaṃ	705	
PA_anya-e01_04n:705_7	samucchedappahānakarassa ariyamaggañāṇassa tadubhayaviparītasabhāvena ārammaṇena	705	
PA_anya-e01_04n:705_8	bhavitabbaṃ, sā asaṅkhatā dhātu.	705	
PA_anya-e01_04n:706_0	Tathā “atthi, bhikkhave, ajātaṃ abhūtaṃ akataṃ asaṅkhata”nti evamādi nibbānassa paramatthato	706	
PA_anya-e01_04n:706_1	atthibhāvajotakavacanaṃ aviparītatthaṃ bhagavatā bhāsitattā. Yañhi bhagavatā bhāsitaṃ,	706	
PA_anya-e01_04n:706_2	taṃ aviparītatthaṃ yathā taṃ “sabbe saṅkhārā aniccā, sabbe saṅkhārā dukkhā, sabbe	706	
PA_anya-e01_04n:706_3	dhammā anattā”ti, tathā nibbānasaddo katthaci visaye yathābhūtaparamatthavisayo upacāravuttisabbhāvato.	706	
PA_anya-e01_04n:706_4	Seyyathāpi sīhasaddoti evamādīhi nayehi yuttitopi asaṅkhatāya dhātuyā paramatthato	706	
PA_anya-e01_04n:706_5	atthibhāvo veditabbo.	706	
PA_anya-e01_04n:707_0	Aparo nayo – yadi pana nibbānaṃ abhāvamattameva siyā, tassa “gambhīro duddaso duranubodho	707	
PA_anya-e01_04n:707_1	santo paṇīto atakkāvacaro nipuṇo paṇḍitavedanīyo”ti gambhīrāditā, “asaṅkhatañca vo,	707	
PA_anya-e01_04n:707_2	bhikkhave, dhammaṃ desessāmī”tiādinā asaṅkhatāditā, “abyākatā dhammā apaccayādhammā”tiādinā	707	
PA_anya-e01_04n:707_3	abyākatadhammāditā ca na vattabbā siyā. Na hi abhāvassa koci sabhāvo atthi, yena	707	
PA_anya-e01_04n:707_4	so gambhīrāsaṅkhatādiākārato viññāyeyya. Abhāvo hi abhāvo eva, kuto tassa gambhīrāsaṅkhātādibhāvasambandho.	707	
PA_anya-e01_04n:707_5	Kiñcāyamabhāvo sabbesaṃ kilesānaṃ sabbasattasantānagatānaṃ eko vā bhaveyya aneko	707	
PA_anya-e01_04n:707_6	vā. Yadi eko, ekeneva maggena sabbakilesābhāvo kato, sacchikato cāti aññassa, aññesañca	707	
PA_anya-e01_04n:707_7	maggānaṃ niratthakatāti na siyā maggabahutā, ekajjhañca sabbasattānaṃ nibbānādhigamo	707	
PA_anya-e01_04n:707_8	āpajjati. Siyā panevaṃ eko eva so nibbānasaññito kilesābhāvo, so pana na maggehi	707	
PA_anya-e01_04n:707_9	kātabbo, atha kho sacchikātabboti. Evaṃ sati visesato maggassa niratthakatā āpajjati,	707	
PA_anya-e01_04n:707_10	kilesānaṃ appahānatoti ekopi maggo na siyā. Asati ca kilesappahāne dukkhassa anupacchedanato	7071	
PA_anya-e01_04n:707_11	kilesābhāvasacchikiriyā kimatthiyā siyā, atha pana maggānaṃ santānagatasaṃyojanattayappahānādipaṭiniyatakiccatāya	7071	
PA_anya-e01_04n:707_12	catūsu maggesu pāṭiyekkaṃ kilesābhāvo. Evaṃ sati sabhāvapabhedena vinā na bahubhāvoti	7071	
PA_anya-e01_04n:707_13	so kilesakkhayapariyāyena vutto sabhāvadhammo eva siyā.	7071	
PA_anya-e01_04n:708_0	Yesaṃ abhāvo, tappabhedena abhāve bhedopacāroti ce? Yesaṃ abhāvo, tesaṃ sasabhāvatāya	708	
PA_anya-e01_04n:708_1	tassa sabhāvopacāropi siyā. Tathā ca te saṃkilesasaṅkhatatādito kilesasaṅkhatatādiupacārāpi	708	
PA_anya-e01_04n:708_2	siyuṃ. No ce te icchitā, tappabhedena bhedopacāropi na icchitabbo. Na ca pahoti upacarito	708	
PA_anya-e01_04n:708_3	bahubhāvo atthato bahubhāvāya. Na hi jalaṃ analanti upacaritaṃ dahati, pacati vā.	708	
PA_anya-e01_04n:708_4	Ekattapañhampi cāyamabhāvo asabhāvatāya na sahatīti na sakkā vattuṃ natthibhāvasāmaññato	708	
PA_anya-e01_04n:708_5	abhedavohāro yuttarūpoti. Ekatte ca pubbe vuttā eva dosā, bahubhāve pana sati vuttanayeneva	708	
PA_anya-e01_04n:708_6	siddhā sabhāvadhammatā. Sabhāvadhammattepi ca bahubhāvo viya bhāvaṃ bhāvopi bahubhāvaṃ	708	
PA_anya-e01_04n:708_7	na byabhicareyyāti nibbānassa bahubhāvapasaṅgo siyāti ce? Na bahubhāvasseva abhāvappasaṅgato.	708	
PA_anya-e01_04n:708_8	Yadi hi yathā kakkhaḷatā bhāvaṃ, evaṃ bhāvopi kakkhaḷataṃ na byabhicareyya. Evaṃ	708	
PA_anya-e01_04n:708_9	sati sabbesaṃ bhāvānaṃ pathavībhāvāpattito kuto bhāvassa bahubhāvo, tasmā lokavohārānaṃ	708	
PA_anya-e01_04n:708_10	vicittatāya yadipi bahutā bhāvāpekkhā, bhāvatā pana na bahutāpekkhāti na bhāvassa	7081	
PA_anya-e01_04n:708_11	sato nibbānassa bahubhāvo “ekā niṭṭhā na puthu niṭṭhā”ti vacanato. Ekasmiṃyeva ca	7081	
PA_anya-e01_04n:708_12	dassanabhāvanādvayaṃ sambhavati.	7081	
PA_anya-e01_04n:709_0	Parinibbutānaṃ paccekaṃ nibbānabhāve sattasantānaniyataṃ nāma nibbānaṃ siyā. Tathā	709	
PA_anya-e01_04n:709_1	ca sati saṅkhatatādidosānativattiyeva, kilesappahānaṃ vā maggakiccaṃ kilesānaṃ abhāvo.	709	
PA_anya-e01_04n:709_2	Tassa ca ekatte na maggabahutā kiccantarassa kattabbassa abhāvato. Maggabahubhāvo	709	
PA_anya-e01_04n:709_3	ca maggehi sacchikātabbe ekasmiṃ dhamme indriyānaṃ apāṭavapāṭavapāṭavatarapāṭavatamabhāvena	709	
PA_anya-e01_04n:709_4	sacchikiriyāvisesena kilesānaṃ pahānabhedena hotīti nibbānassa sabhāvadhammatte eva	709	
PA_anya-e01_04n:709_5	siyā. Abhāvopi ca kilesānaṃ maggena sakiccakatāya kātabbo eva siyā, na sacchikātabbo.	709	
PA_anya-e01_04n:709_6	Ko hi sabhāvo abhāvassa? Yo sacchikātabbo siyā, so ce nibbānaṃ ekeneva maggena sabbakilesānaṃ	709	
PA_anya-e01_04n:709_7	abhāvo eko abhinno kātabbo āpanno. Aññathā maggavasena catubbidhabhāve nibbānassa	709	
PA_anya-e01_04n:709_8	catubbidhabhāvappasaṅgo, nibbānavisesappasaṅgo ca āpajjeyyāti maggakiccassa ekattena	709	
PA_anya-e01_04n:709_9	maggabahutā siyā. Bahubhāve pana tesaṃ so vuttanayena ekasmiṃ dhamme sacchikiriyāvisesatoti	709	
PA_anya-e01_04n:709_10	siddhā nibbānassa sabhāvadhammatā. Khayādhigantabbatāya panetaṃ “khayo”ti vuttaṃ.	7091	
PA_anya-e01_04n:709_11	“Khaye ñāṇa”nti hi vacanato ariyamaggo khayo nāma. Tena cetaṃ adhigantabbaṃ sacchikātabbaṃ,	7091	
PA_anya-e01_04n:709_12	tasmā “khayo”ti vuttanti.	7091	
PA_anya-e01_04n:710	Iti nirodhaniddesakathāvaṇṇanā.	71	
PA_anya-e01_04n:711	Magganiddesakathāvaṇṇanā	71	
PA_anya-e01_04n:712_0	562. Aṭṭha dhammāti “katamaṃ dukkhanirodhagāminī paṭipadā ariyasacca”nti ārabhitvā	712	
PA_anya-e01_04n:712_1	“sammādiṭṭhī”tiādinā pāḷiyaṃ dukkhanirodhagāminipaṭipadāniddese āgatā, tameva ca	712	
PA_anya-e01_04n:712_2	pāḷiṃ ānetvā uddesavasena idha ca vuttā sammādiṭṭhiādayo aṭṭha dhammā atthato pakāsitā,	712	
PA_anya-e01_04n:712_3	na maggasaccaniddesavasenāti adhippāyo. Yadi atthato pakāsitā, kimatthiyaṃ pana idha	712	
PA_anya-e01_04n:712_4	kathananti āha “idha panā”tiādi. Tattha “ekakkhaṇe pavattamānāna”nti idaṃ lokiyakusalacittuppādesu	712	
PA_anya-e01_04n:712_5	viratiyo nānākkhaṇikā eva hontīti katvā vuttaṃ. Sesamaggadhammā pana tatthāpi ekajjhaṃ	712	
PA_anya-e01_04n:712_6	uppajjantiyeva. Visesāvabodhanatthanti paṭipakkhasamugghātādipavattiākāravisesassa	712	
PA_anya-e01_04n:712_7	avabodhanatthaṃ. Vitthārato maggakathā parato āvi bhavissatīti āha “saṅkhepato”ti.	712	
PA_anya-e01_04n:712_8	Catusaccapaṭivedhāya paṭipannassāti yathā catusaccābhisamayo hoti, evaṃ sabbaso pubbabhāgapaṭipattiyā	712	
PA_anya-e01_04n:712_9	paripūraṇavasena paṭipannassa. Ariyamaggasaṅkhātassa yogassa sabbhāvato yogino. Kāmaṃ	712	
PA_anya-e01_04n:712_10	avijjānusayasamugghāte tadekaṭṭhakilesānaṃ lesopi nāvasissati, vijjāya pana avijjā	7121	
PA_anya-e01_04n:712_11	ujuvipaccanīkadhammoti dassanatthaṃ “avijjānusayasamugghātaka”nti vuttaṃ. Parato	7121	
PA_anya-e01_04n:712_12	micchāsaṅkappādiggahaṇepi eseva nayo. Dhātuppakāsanarasāti paramatthapakāsanarasā,	7121	
PA_anya-e01_04n:712_13	catusaccavibhāvanakiccāti attho. Maggadhammānaṃ paṭipakkhavidhamanākāro sātisayaṃ	7121	
PA_anya-e01_04n:712_14	pākaṭo hutvā upaṭṭhātīti avijjānusayasamugghātakataṃ sammādiṭṭhiyā vatvāpi avijjandhakāraviddhaṃsanapaccupaṭṭhānatā vuttā.	7121	
PA_anya-e01_04n:713_0	Tathā sampannadiṭṭhinoti yathā avijjānusayasamugghāto hoti, tathā maggasammādiṭṭhiyā	713	
PA_anya-e01_04n:713_1	sampannadiṭṭhino. Evañhi catusaccapaṭivedhāya paṭipannassa yoginoti imamatthaṃ tathā-saddo	713	
PA_anya-e01_04n:713_2	upasaṃharati. Nibbānārammaṇatā pana taṃsampayuttavacaneneva bodhitā. Micchāsaṅkappanighātakanti	713	
PA_anya-e01_04n:713_3	kāmasaṅkappādimicchāsaṅkappasamucchedakaṃ. Appanārasoti nibbānārammaṇe maggacittassa	713	
PA_anya-e01_04n:713_4	samuppādavasena pavattanato appanākicco.	713	
PA_anya-e01_04n:714_0	Tathā passato vitakkayato cāti vuttappakārāya sammādiṭṭhiyā passato, nibbānārammaṇe	714	
PA_anya-e01_04n:714_1	ca sammāsaṅkappena cittaṃ abhiniropayato. Vacīduccaritasamugghātikāti catubbidhassapi	714	
PA_anya-e01_04n:714_2	vacīduccaritassa samucchedikā. Musāvādādīnaṃ visaṃvādanādikiccatāya lūkhānaṃ apariggāhakānaṃ	714	
PA_anya-e01_04n:714_3	paṭipakkhabhāvato siniddhabhāvena sampayuttadhammānaṃ pariggāhakasabhāvā sammāvācāti	714	
PA_anya-e01_04n:714_4	āha “sā pariggahalakkhaṇā”ti. Kāyikakiriyā kiñci kattabbaṃ samuṭṭhāpeti, sayañca	714	
PA_anya-e01_04n:714_5	samuṭṭhahanaṃ ghaṭanaṃ hotīti sammākammantasaṅkhātā viratipi samuṭṭhānasabhāvā vuttā.	714	
PA_anya-e01_04n:714_6	Sampayuttadhammānaṃ vā ukkhipanaṃ samuṭṭhāpanaṃ kāyikakiriyāya bhārukkhipanaṃ viya.	714	
PA_anya-e01_04n:715_0	Assāti yogino. Tasmiṃ sati visujjhanato visuddhibhūtā. Jīvamānassa sattassa, sampayuttadhammānaṃ	715	
PA_anya-e01_04n:715_1	vā suddhi vodānaṃ, ājīvasseva vā jīvitindriyavuttiyā. Ñāyājīvassa abuddhapaṭikuṭṭhāya	715	
PA_anya-e01_04n:715_2	sammājīvikāya pavattihetutāya ñāyājīvapavattiraso. Imassa hi pavattito paṭṭhāya micchājīvo na pavattatīti.	715	
PA_anya-e01_04n:716_0	Sabbākusalaviddhaṃsakopi sammāvāyāmo ujupaṭipakkhadassanavasena kosajjasamucchedako	716	
PA_anya-e01_04n:716_1	vutto. Saṃkilesapakkhatopi tassa paggaṇhanaṃ paggaho. Kāyādīsu subhādiākārupadhāraṇavasena	716	
PA_anya-e01_04n:716_2	pavattā subhasaññādipubbaṅgamā akusalakkhandhā micchāsati, tassā viddhaṃsano micchāsativiniddhunano.	716	
PA_anya-e01_04n:716_3	Asammosoti sammosaviddhaṃsanato tappaṭipakkho. Ārammaṇassa yathāsabhāvasallakkhaṇaṃ	716	
PA_anya-e01_04n:716_4	upaṭṭhānaṃ. “Ārakkhapaccupaṭṭhānā”ti, “satārakkhena cetasā”ti ca vacanato visesato	716	
PA_anya-e01_04n:716_5	sati kusalacittassa ārakkhāti āha “satiyā saṃrakkhiyamānacittassā”ti.	716	
PA_anya-e01_04n:717_0	563. Saccañāṇassāti saccāni ārabbha pavattanakañāṇassa, na paṭivedhañāṇaṃ viya sakideva	717	
PA_anya-e01_04n:717_1	bujjhati, atha kho punappunaṃ uppajjanato anu anu bodho anubodho, anussavākāraparivitakkadiṭṭhinijjhānakkhantianugato	717	
PA_anya-e01_04n:717_2	vā bodho anubodho, tadeva ñāṇanti anubodhañāṇaṃ. Na hi taṃ paccakkhato bujjhati,	717	
PA_anya-e01_04n:717_3	anussavādivasena pana kappanamukhena bujjhati. Kiccatoti parijānanādito. Taṃkiccakaraṇeneva	717	
PA_anya-e01_04n:717_4	hi pariññeyyādīni viya tānipi tassa pākaṭāni honti. Vivaṭṭānupassanāya hi saṅkhārehi	717	
PA_anya-e01_04n:717_5	patilīyamānamānasassa uppajjamānaṃ maggañāṇaṃ visaṅkhāraṃ dukkhanissaraṇaṃ ārammaṇaṃ	717	
PA_anya-e01_04n:717_6	katvā dukkhaṃ paricchindati, dukkhagatañca taṇhaṃ pajahati, nirodhañca sacchikaroti	717	
PA_anya-e01_04n:717_7	phusati. Ādicco viya pabhāya sammāsaṅkappādīhi saha samuppannaṃ taṃ maggaṃ bhāveti,	717	
PA_anya-e01_04n:717_8	na ca saṅkhāre amuñcitvā pavattamānena ñāṇena etaṃ sabbaṃ kātuṃ sakkā nimittapavattehi	717	
PA_anya-e01_04n:717_9	avuṭṭhitattā. Tasmā etāni kiccāni karontaṃ taṃ ñāṇaṃ dukkhādīni vibhāveti tattha	717	
PA_anya-e01_04n:717_10	sammohanivattanenāti “cattāripi saccāni paṭivijjhatī”ti vuttaṃ, ekapaṭivedhenāti adhippāyo.	7171	
PA_anya-e01_04n:718_0	Dukkhasamudayampi so passatīti kālantaradassanaṃ sandhāya vuttanti ce? Na, “yo nu	718	
PA_anya-e01_04n:718_1	kho, āvuso, dukkhaṃ passati, dukkhasamudayampi so passatī”tiādinā ekadassino aññattayadassitāvicāraṇāyaṃ	718	
PA_anya-e01_04n:718_2	taṃsādhanatthaṃ āyasmatā gavampatittherena imassa suttassa ānītattā, paccekañca saccesu	718	
PA_anya-e01_04n:718_3	dissamānesu aññattayadassanassa yojitattā. Aññathā anupubbābhisamaye purimadiṭṭhassa	718	
PA_anya-e01_04n:718_4	pacchā adassanato samudayādidassino dukkhādidassitā na yojetabbā siyā. Yojitā ca	718	
PA_anya-e01_04n:718_5	sā “yo dukkhasamudayaṃ passati, dukkhampi so passatī”tiādinā. Lokiyaṃ saccañāṇaṃ.	718	
PA_anya-e01_04n:718_6	Tattha lokiyañāṇe. Pariyuṭṭhānasaṅkhāto abhibhavo pariyuṭṭhānābhibhavo, tassa vasena.	718	
PA_anya-e01_04n:718_7	Suddhasaṅkhārapuñjamattadassanato sakkāyadiṭṭhipariyuṭṭhānaṃ nivatteti. “Lokasamudayaṃ	718	
PA_anya-e01_04n:718_8	kho, kaccāna, yathābhūtaṃ sammappaññāya passato yā loke natthitā, sā na hotī”ti vacanato	718	
PA_anya-e01_04n:718_9	samudayadassanaṃ hetuphalapabandhāvicchedadassanato pariyuṭṭhānābhibhavavasena pavattamānaṃ	718	
PA_anya-e01_04n:718_10	ucchedadiṭṭhiṃ nivatteti. “Lokanirodhaṃ kho…pe… passato yā loke atthitā, sā na hotī”ti	7181	
PA_anya-e01_04n:718_11	vacanato nirodhadassanaṃ hetunirodhā phalanirodhadassanato sassatadiṭṭhiṃ nivatteti.	7181	
PA_anya-e01_04n:718_12	Attakārassa paccakkhadassanato maggadassanaṃ “natthi attakāre, natthi parakāre, natthi	7181	
PA_anya-e01_04n:718_13	purisakāre”tiādikaṃ akiriyadiṭṭhiṃ pajahati. “Natthi hetu, natthi paccayo sattānaṃ	7181	
PA_anya-e01_04n:718_14	saṃkilesāya, ahetū appaccayā sattā saṃkilissanti, natthi hetu…pe… visuddhiyā, ahetū	7181	
PA_anya-e01_04n:718_15	appaccayā sattā visujjhantī”tiādikā ahetukadiṭṭhi ca idha akiriyādiṭṭhiggahaṇeneva	7181	
PA_anya-e01_04n:718_16	gahitāti daṭṭhabbā. Sāpi hi visuddhimaggadassanena pahīyatīti. Dukkhe ñāṇaṃ samudayaphalassa	7181	
PA_anya-e01_04n:718_17	dukkhassa addhuvādibhāvaṃ passatīti phale vippaṭipattiṃ nivatteti.	7181	
PA_anya-e01_04n:719	Issaro lokaṃ pavatteti sajjeti nivatteti saṃharatīti issarakāraṇino vadanti. Padhānato loko āvi bhavati, tattheva ca patilīyatīti padhānakāraṇino.	71	
PA_anya-e01_04n:720	“Kālo karoti bhūtāni, kālo saṃharatī pajā;	72	
PA_anya-e01_04n:721	Kālo sutte jāgarati, kālo hi duratikkamo”ti. –	72	
PA_anya-e01_04n:722_0	Kālavādino. Kaṇṭakassa tikhiṇabhāvo viya, kapiṭṭhaphalādīnaṃ parimaṇḍalatā viya,	722	
PA_anya-e01_04n:722_1	migapakkhisarīsapādīnaṃ vicittatā viya ca sabhāveneva loko sambhoti, vibhoti cāti	722	
PA_anya-e01_04n:722_2	sabhāvavādino. Ādi-saddena aṇūhi loko pavattati, sabbaṃ pubbekatahetu, loko niyato	722	
PA_anya-e01_04n:722_3	acchejjasuttāvutābhejjamaṇisadiso, na ettha kassaci purisakāroti niyativādino.	722	
PA_anya-e01_04n:723	“Yadicchāya pavattanti, yadicchāya nivattare;	72	
PA_anya-e01_04n:724	Yadicchāya sukhaṃ dukkhaṃ, tasmā yādicchakī pajā”ti. –	72	
PA_anya-e01_04n:725_0	Yadicchāvādino, ye adhiccasamuppattivādinoti ca vuccanti. Evamādiakāraṇavādasaṅgaho	725	
PA_anya-e01_04n:725_1	daṭṭhabbo. Rāmudakaāḷārādīnaṃ viya, arūpaloke nigaṇṭhānaṃ viya ca lokathūpikāyaṃ	725	
PA_anya-e01_04n:725_2	apavaggo mokkhoti gahaṇaṃ apavaggagāho. Ādi-saddena padhānassa appavatti, guṇaviyuttassa	725	
PA_anya-e01_04n:725_3	attano sakattani avaṭṭhānaṃ, brahmunā salokatā, samīpatā, saṃyogo, diṭṭhadhammanibbānavādāti	725	
PA_anya-e01_04n:725_4	evamādīnaṃ gahaṇaṃ daṭṭhabbaṃ. Ettha ca padhānassa appavatti mahatādibhāvena apariṇāmo,	725	
PA_anya-e01_04n:725_5	anabhibyatti vā. “Ahamañño, pakati aññā”ti evaṃ pavattapakatipurisantarajānanena	725	
PA_anya-e01_04n:725_6	attasukhadukkhamohesu avibhāgaggahaṇe kira nivattite vuttanayena padhānaṃ nappavattati,	725	
PA_anya-e01_04n:725_7	so vimokkhoti kāpilā. Guṇaviyuttassāti buddhisukhadukkhaicchādosappayattadhammādhammasaṅkhārehi	725	
PA_anya-e01_04n:725_8	navahi attaguṇehi viyuttassāti kaṇādamatānusārino. Salokatā brahmunā samānalokatā.	725	
PA_anya-e01_04n:725_9	Samīpatā tassa samīpappavattitā. Saṃyogo tena ekībhāvūpagamanaṃ. “Indriyatappanaputtamukhadassanādīhi	725	
PA_anya-e01_04n:725_10	vinā apavaggo natthī”ti gahetvā tathā pavattanaṃ kāmasukhallikānuyogo. Anasanakesaluñcanāditapacariyāya	7251	
PA_anya-e01_04n:725_11	naggasīlagosīlakukkurasīlādīhi ca attaparitāpanena mokkho hotīti attakilamatho.	7251	
PA_anya-e01_04n:726	Svāyaṃ sabbo micchāgāho saccañāṇe sati patiṭṭhaṃ na labhatīti vuttamevatthaṃ saṅgaṇhanto “loke lokappabhave”ti gāthamāhāti.	72	
PA_anya-e01_04n:727	Ñāṇakiccato vinicchayavaṇṇanā niṭṭhitā.	72	
PA_anya-e01_04n:728_0	564. Sesā sabbadhammāti sesā ekāsīti lokiyadhammā. Ajjhattikabāhiresu dvādasasu āyatanesu	728	
PA_anya-e01_04n:728_1	kāmabhavavibhavataṇhāvasena dvādasatikā chattiṃsa taṇhāvicaritāni, khuddakavatthuvibhaṅge	728	
PA_anya-e01_04n:728_2	vā āgatanayena kālavibhāgaṃ anāmasitvā vuttāni. Tadāmasane hi aṭṭhasataṃ honti. Asammissanti	728	
PA_anya-e01_04n:728_3	ekakattā kenaci asammissaṃ, kuto tadantogadhappabhedoti adhippāyo. Vīmaṃsiddhipādādīnaṃ	728	
PA_anya-e01_04n:728_4	bodhipakkhiyānaṃ satipi kiccanānatte atthato ekattā sammādiṭṭhiyā saṅgahoti sammādiṭṭhimukhena	728	
PA_anya-e01_04n:728_5	tadantogadhatā vuttā.	728	
PA_anya-e01_04n:729_0	Tayo nekkhammavitakkādayoti lokiyakkhaṇe alobhamettākaruṇāsampayogavasena bhinnā,	729	
PA_anya-e01_04n:729_1	maggakkhaṇe lobhabyāpādavihiṃsāsamucchedanavasena tayoti ekopi vutto. Esa nayo sammāvācādīsu.	729	
PA_anya-e01_04n:729_2	Appicchatāsantuṭṭhitānaṃ pana bhāve sammāājīvasambhavato tena tesaṃ saṅgaho daṭṭhabbo.	729	
PA_anya-e01_04n:729_3	Bhavantarepi jīvitahetupi ariyehi avītikkamanīyattā ariyakantānaṃ sammāvācādisīlānaṃ	729	
PA_anya-e01_04n:729_4	gahaṇena yena saddhāhatthena tāni gahetabbāni, so saddhāhattho gahito eva hotīti	729	
PA_anya-e01_04n:729_5	tato anaññāni saddhindriyasaddhābalāni tattha antogadhāni vuttāni. Chando pana saddhānuguṇoti	729	
PA_anya-e01_04n:729_6	katvā chandiddhipādassāpi tadantogadhatā vuttā. Tesaṃ atthitāyāti saddhindriyasaddhābalachandiddhipādānaṃ	729	
PA_anya-e01_04n:729_7	atthitāya sīlassa atthibhāvato tividhenāpi sīlena te tayopi gahitāti tattha antogadhā.	729	
PA_anya-e01_04n:729_8	Cittasamādhīti cittiddhipādaṃ vadati. “Cittaṃ paññañca bhāvaya”nti hi cittamukhena	729	
PA_anya-e01_04n:729_9	samādhi vuttoti samādhimukhena cittampi vattabbataṃ arahati. Cittiddhipādabhāvanāya	729	
PA_anya-e01_04n:729_10	pana samādhipi adhimatto hotīti vīmaṃsiddhipādādivacanaṃ viya cittiddhipādoti avatvā	7291	
PA_anya-e01_04n:729_11	idha “cittasamādhī”ti vuttaṃ. “Pītimanassa kāyo passambhati, passaddhakāyo sukhaṃ	7291	
PA_anya-e01_04n:729_12	vedeti, sukhino cittaṃ samādhiyatī”ti vacanato samādhiupakārā pītipassaddhiyo, tasmā	7291	
PA_anya-e01_04n:729_13	samādhiggahaṇena gahitā. Upekkhā pana samādhiupakārakato, taṃsadisakiccato ca. Tasmā	7291	
PA_anya-e01_04n:729_14	samādhisīsena etesaṃ antogadhatā daṭṭhabbā.	7291	
PA_anya-e01_04n:730	Antogadhānaṃ pabhedavinicchayavaṇṇanā niṭṭhitā.	73	
PA_anya-e01_04n:731_0	565. Bhāro viya dukkhasaccaṃ vighātakattā, saṃharaṇīyavasena vihantabhāvatoti attho.	731	
PA_anya-e01_04n:731_1	Bhārādānamiva tattha tattha bhave uppajjanakavighātassa hetubhāvato. Bhāranikkhepanamiva	731	
PA_anya-e01_04n:731_2	pavattidukkhavūpasamabhāvato. Rogo viya, dubbhikkhamiva ca bādhakattā. Roganidānaṃ	731	
PA_anya-e01_04n:731_3	viya, dubbuṭṭhi viya ca pabhavalakkhaṇattā. Dubbuṭṭhīti ca avassanaṃ vā ativassanaṃ	731	
PA_anya-e01_04n:731_4	vā. Rogavūpasamo viya, subhikkhamiva ca santilakkhaṇattā, sukhabhāvato. “Nibbānaṃ	731	
PA_anya-e01_04n:731_5	paramaṃ sukha”nti hi vuttaṃ. Bhesajjamiva, suvuṭṭhi viya ca dukkhassa hetupacchedato,	731	
PA_anya-e01_04n:731_6	tassa ca apagamūpāyabhāvato. Niyyānalakkhaṇañhi maggasaccaṃ. Aniṭṭhabhāvato, sāsaṅkasappaṭibhayato	731	
PA_anya-e01_04n:731_7	ca dukkhaṃ verivisarukkhabhayaorimatīrūpamaṃ. Veraṃ byāpādo, paccatthikabhāvo vā.	731	
PA_anya-e01_04n:731_8	Verasamugghāto veravūpasamo mettā. Verasamugghātupāyo saṅgahavatthūni.	731	
PA_anya-e01_04n:732	Upamāto vinicchayavaṇṇanā niṭṭhitā.	73	
PA_anya-e01_04n:733_0	566. Esa nayo samudayādīsūti atthi cettha samudayo, na ariyasaccaṃ, atthi ariyasaccaṃ,	733	
PA_anya-e01_04n:733_1	na samudayo, atthi samudayo ceva ariyasaccañca, atthi neva samudayo na ariyasaccanti.	733	
PA_anya-e01_04n:733_2	Sesasaccadvayepi eseva nayo. Na ariyasaccaṃ pariññeyyapahātabbāsaṅkhataniyyānabhāvābhāvato.	733	
PA_anya-e01_04n:733_3	Itaraṃ pana ariyasaccadvayanti samudayamaggasaccadvayamāha. Siyā dukkhaṃ saṅkhāradukkhatāya.	733	
PA_anya-e01_04n:733_4	Tenāha “aniccato”ti. Tathattenāti tathasabhāvena, pariññeyyabhāvenāti attho. Etena	733	
PA_anya-e01_04n:733_5	taṃ ariyasaccadvayaṃ “siyā dukkhaṃ, na ariyasaccaṃ, siyā ariyasaccaṃ, na dukkha”nti	733	
PA_anya-e01_04n:733_6	imamatthaṃ dasseti. Ariyasaccasaddaparā hi dukkhādisaddā pariññeyyādibhāvaṃ vadanti.	733	
PA_anya-e01_04n:733_7	Teneva ariyasaccasaddānapekkhaṃ dukkhasaddaṃ sandhāya maggasampayuttasāmaññaphaladhammānaṃ	733	
PA_anya-e01_04n:733_8	ādipadasaṅgaho vutto, ariyasaccasaddāpekkhaṃ pana sandhāya catutthapadasaṅgaho.	733	
PA_anya-e01_04n:734_0	Sabbākārenāti sabbappakārena. Yathā maggasampayuttadhammādayo ekaṅgavikalā, evaṃ	734	
PA_anya-e01_04n:734_1	ahutvā sabbaṅgayogena dukkhatāya ceva ariyasaccatāya cāti attho. “Upādānakkhandhapañcaka”nti	734	
PA_anya-e01_04n:734_2	vutte taṇhāyapi saṅgaho siyāti taṃnivattanatthaṃ “aññatra taṇhāyā”ti vuttaṃ tassā	734	
PA_anya-e01_04n:734_3	visuṃ ariyasaccabhāvato. Samudayādīsu avasesakilesādayo pabhavaṭṭhena samudayo, na	734	
PA_anya-e01_04n:734_4	ariyasaccaṃ suttantasaṃvaṇṇanā ayanti katvā. Nirodho ariyasaccaṃ, na samudayo. Itaraṃ	734	
PA_anya-e01_04n:734_5	pana ariyasaccadvayaṃ siyā samudayo attano phalassa paccayaṭṭhena, na pana yassa	734	
PA_anya-e01_04n:734_6	pahānāya bhagavati brahmacariyaṃ vussati tathattena, sabbākārena pana taṇhāsamudayo	734	
PA_anya-e01_04n:734_7	ceva ariyasaccañca. Maggasampayuttadhammā, sāmaññaphalāni ca yassa pahānāya bhagavati	734	
PA_anya-e01_04n:734_8	brahmacariyaṃ vussati tathattena neva samudayo, na ariyasaccaṃ. Saṅkhāranirodho,	734	
PA_anya-e01_04n:734_9	nirodhasamāpatti ca nirodho, na ariyasaccaṃ. Samudayo ariyasaccaṃ, na nirodho. Itaraṃ	734	
PA_anya-e01_04n:734_10	pana ariyasaccadvayaṃ siyā nirodho khaṇanirodhasabbhāvato, na pana yassa sacchikiriyāya	7341	
PA_anya-e01_04n:734_11	bhagavati brahmacariyaṃ vussati tathattena. Sabbākārena pana asaṅkhatā dhātu nirodho	7341	
PA_anya-e01_04n:734_12	ceva ariyasaccañca. Sesaṃ vuttanayameva. Ariyamaggato aññāni maggāni maggo, na ariyasaccaṃ.	7341	
PA_anya-e01_04n:734_13	Nirodho ariyasaccaṃ, na maggo. Itaraṃ pana saccadvayaṃ siyā maggo bhavagāminipaṭipadābhāvato,	7341	
PA_anya-e01_04n:734_14	na pana yassa bhāvanāya bhagavati brahmacariyaṃ vussati tathattena, sabbākārena pana	7341	
PA_anya-e01_04n:734_15	nirodhagāminipaṭipadā maggo ceva ariyasaccañca. Sesaṃ vuttanayameva.	7341	
PA_anya-e01_04n:735	Catukkato vinicchayavaṇṇanā niṭṭhitā.	73	
PA_anya-e01_04n:736_0	567. Suññānīti vedakādīhi bāhirakaparikappitehīti adhippāyo. Dukkhañhi vedanīyampi	736	
PA_anya-e01_04n:736_1	santaṃ vedakarahitaṃ, kevalaṃ pana tasmiṃ attano paccayehi pavattamāne dukkhaṃ vedetīti	736	
PA_anya-e01_04n:736_2	vohāramattaṃ hoti. Esa nayo itaresupi.	736	
PA_anya-e01_04n:737_0	“Dukkhamevā”ti avadhāraṇena nivattitamatthaṃ dassetuṃ “na koci dukkhito”ti vuttaṃ.	737	
PA_anya-e01_04n:737_1	Kiriyāva vijjatīti samudayasaccaṃ sandhāya vadati. Purimasaccadvayassa vipākavaṭṭakammavaṭṭasaṅgahato	737	
PA_anya-e01_04n:737_2	kārakassa vā dukkhasaccasabhāvamāha. Kātabbāpi hi kiriyā kārakarahitā kevalaṃ attano	737	
PA_anya-e01_04n:737_3	paccayehi tāya pavattamānāya dukkhasaññite dhammappabandhe kiriyaṃ karotīti vohāramattaṃ	737	
PA_anya-e01_04n:737_4	hoti. Nibbutagamakesupi eseva nayo. “Maggo atthī”ti vattabbe “maggamatthī”ti okārassa	737	
PA_anya-e01_04n:737_5	abhāvo katoti daṭṭhabbaṃ. Gamakoti nibbutiṃ gantā.	737	
PA_anya-e01_04n:738_0	Kilesāsucipaggharaṇaṭṭhena sāsavatā asubhatāti katvā anāsavattā nirodhamaggā subhā	738	
PA_anya-e01_04n:738_1	eva. Dukkhādīnaṃ pariyāyena samudayādibhāvo ca atthi, na pana nirodhabhāvo, nirodhassa	738	
PA_anya-e01_04n:738_2	vā na dukkhādibhāvoti nirodhāvasesattayānaṃ na aññamaññasamaṅgitāti āha “nirodhasuññāni vā”tiādi.	738	
PA_anya-e01_04n:739_0	Samudaye dukkhassābhāvatoti ponobhavikāya taṇhāya punabbhavassa abhāvato. Yathā vā	739	
PA_anya-e01_04n:739_1	pakativādīnaṃ vikārā avikāribhāvato, pubbe patipalīnā ca pakatibhāveneva tiṭṭhanti,	739	
PA_anya-e01_04n:739_2	na evaṃ samudayasampayuttampi dukkhaṃ samudayabhāvena tiṭṭhatīti āha “samudaye dukkhassābhāvato”ti.	739	
PA_anya-e01_04n:739_3	Magge ca nirodhassa abhāvatoti sambandho. Yathā avibhattehi vikārehi mahāhaṅkāratammattavisesindriyabhūtavisesehi	739	
PA_anya-e01_04n:739_4	pakatibhāveneva ṭhitehi pakati sagabbhā icchitā pakativādīhi, evaṃ na phalena sagabbho	739	
PA_anya-e01_04n:739_5	hetūti attho. “Dukkhasamudayānaṃ nirodhamaggānañca asamavāyā”ti etaṃ vivaranto āha	739	
PA_anya-e01_04n:739_6	“na hetusamavetaṃ hetuphala”ntiādi. Tattha “idha tantūsu paṭo, kapālesu ghaṭo, bīraṇesu	739	
PA_anya-e01_04n:739_7	kaṭo dvīsu aṇūsu dviaṇuka”ntiādinā idha vuddhivohārajanako avisuṃ siddhānaṃ sambandho	739	
PA_anya-e01_04n:739_8	samavāyo, tena samavāyena kāraṇesu dvīsu aṇūsu dviaṇukaṃ phalaṃ samavetaṃ ekībhūtamiva	739	
PA_anya-e01_04n:739_9	sambaddhaṃ, tīsu aṇūsu tiaṇukanti evaṃ mahāpathavīmahāudakamahāaggimahāvātakkhandhapariyantaṃ	739	
PA_anya-e01_04n:739_10	phalaṃ attano kāraṇesu samavetanti samavāyavādino vadanti. Evaṃ pana vadantehi aparimāṇesu	7391	
PA_anya-e01_04n:739_11	kāraṇesu mahāparimāṇaṃ ekaṃ phalaṃ samavetaṃ attano antogadhehi kāraṇehi sagabbhaṃ	7391	
PA_anya-e01_04n:739_12	asuññanti vuttaṃ hoti. Evamidha samavāyābhāvā phale hetu natthīti hetusuññaṃ phalanti attho.	7391	
PA_anya-e01_04n:740	Suññato vinicchayavaṇṇanā niṭṭhitā.	74	
PA_anya-e01_04n:741	Iti magganiddesakathāvaṇṇanā.	74	
PA_anya-e01_04n:742	Ekavidhādivinicchayakathāvaṇṇanā	74	
PA_anya-e01_04n:743_0	568. Pavattibhāvatoti saṃsārassa pavattibhāvato. Catuāhārabhedatoti catuāhārappaccayavisesato.	743	
PA_anya-e01_04n:743_1	Etena cattāro kabaḷīkārādiāhāravisese, ajjhoharaṇīyavatthu, saḷāyatana, avijjā, abhisaṅkhārasaṅkhāte	743	
PA_anya-e01_04n:743_2	tappaccayabhūtadhammavisese ca saṅgaṇhāti, ojaṭṭhamakarūpa, vedanā, paṭisandhiviññāṇa,	743	
PA_anya-e01_04n:743_3	nāmarūpasaṅkhāte tannibbattadhammavisese ca.	743	
PA_anya-e01_04n:744_0	Pavattakabhāvato pavattidukkhassa. Rūpābhinandanādibhedo rūpakkhandhādiabhinandanabhedo,	744	
PA_anya-e01_04n:744_1	rūpārammaṇādivasenāpīti vadanti. Rūpataṇhādīnaṃ paccekaṃ anekabhedattā cha taṇhākāyā, tesaṃ bhedato.	744	
PA_anya-e01_04n:745_0	Upādānehi upādīyatīti upādi, upādānakkhandhapañcakaṃ. Tannissaraṇabhūtaṃ nibbānaṃ,	745	
PA_anya-e01_04n:745_1	tassa vūpasamo taṃsantīti katvā tassa yāva pacchimaṃ cittaṃ, tāva sesataṃ, tato paraṃ	745	
PA_anya-e01_04n:745_2	anavasesatañca upādāya saupādisesanibbānadhātu, nirupādisesanibbānadhātūti dvidhā	745	
PA_anya-e01_04n:745_3	voharīyati. Yathā cāyaṃ bhedo vohārato, evamitarepīti te katipaye dassetuṃ “tividho”tiādi	745	
PA_anya-e01_04n:745_4	vuttaṃ. Aññathā ekassa sato nibbānassa kuto bhedoti.	745	
PA_anya-e01_04n:746_0	Samathavipassanābhedatoti ettha sammādiṭṭhisammāsaṅkappā vipassanā, itare samathāti	746	
PA_anya-e01_04n:746_1	vadanti. Sīlampi hi samathassa upakārakattā samathaggahaṇena gayhatīti tesaṃ adhippāyo.	746	
PA_anya-e01_04n:746_2	Atha vā yānadvayassa vasena laddho maggo samatho vipassanāti āgamanavasena vuttoti	746	
PA_anya-e01_04n:746_3	daṭṭhabbo. Ayanti ariyamaggo. Sappadesattāti sīlakkhandhādīnaṃ ekadesattāti attho.	746	
PA_anya-e01_04n:746_4	Ekadeso hi padissati avayavabhāvena apadisīyatīti padeso, attano samudāyaṃ pati saha	746	
PA_anya-e01_04n:746_5	padesenāti sappadesoti vuccati yathā “sanidassanā dhammā”ti, sīlakkhandhādayo ca	746	
PA_anya-e01_04n:746_6	sabbalokiyalokuttarasīlādisaṅgāhakā, ariyamaggo lokuttaro evāti tadekadeso hoti.	746	
PA_anya-e01_04n:747	Sajātitoti samānajātito, vacīduccaritaviratiādibhedesu samānāya sīlajātiyāti attho.	74	
PA_anya-e01_04n:748_0	Onatasahāyo viya vāyāmo paggahakiccasāmaññato. Aṃsakūṭaṃ datvā ṭhitasahāyo viya sati	748	
PA_anya-e01_04n:748_1	apilāpanavasena niccalabhāvakaraṇasāmaññato. Sajātitoti savitakkasavicārādibhedesu	748	
PA_anya-e01_04n:748_2	samānāya samādhijātiyāti attho. Kiriyatoti samādhianurūpakiriyato. Tato eva hi “cattāro	748	
PA_anya-e01_04n:748_3	satipaṭṭhānā samādhinimittā, cattāro sammappadhānā samādhiparikkhārā”ti sativāyāmānaṃ	748	
PA_anya-e01_04n:748_4	samādhissa nimittaparikkhārabhāvo vutto.	748	
PA_anya-e01_04n:749_0	Ākoṭentena viyāti “aniccaṃ anicca”ntiādinā paññākiccasadisena kiccena samantato koṭentena	749	
PA_anya-e01_04n:749_1	viya, “aniccaṃ khayaṭṭhena, dukkhaṃ bhayaṭṭhenā”tiādinā parivattentena viya ca ādāya	749	
PA_anya-e01_04n:749_2	ūhitvā dinnameva paññā paṭivijjhati. Dvinnaṃ samānakālattepi paccayabhāvena sammāsaṅkappassa	749	
PA_anya-e01_04n:749_3	purimakālassa viya niddeso kato. Sajātitoti “dukkhe ñāṇa”ntiādīsu samānāya paññājātiyā.	749	
PA_anya-e01_04n:749_4	Kiriyatoti ettha paññāsadisaṃ kiccaṃ “kiriyā”ti vuttaṃ, pubbe pana samādhiupakārakaṃ	749	
PA_anya-e01_04n:749_5	tadanurūpakiccanti ayamettha viseso.	749	
PA_anya-e01_04n:750	“Sabbaṃ, bhikkhave, abhiññeyya”nti vacanato cattāripi abhimukhaṃ paccakkhato ñātabbāni, abhivisiṭṭhena vā ñāṇena ñātabbānīti abhiññeyyāni.	75	
PA_anya-e01_04n:751	569. Aññamaññaṃ sabhāgānīti aññamaññasamānabhāgāni, sadisarūpānīti attho.	75	
PA_anya-e01_04n:752_0	Durabhisambhavataranti abhisambhavituṃ sādhetuṃ asakkuṇeyyataraṃ, sattivighātena	752	
PA_anya-e01_04n:752_1	duradhigamanti attho. Asananti kaṇḍaṃ. Atipāteyyāti khipeyya. Koṭiyāti kaṇḍassa koṭiyā	752	
PA_anya-e01_04n:752_2	vālaggena. Koṭinti vālasseva koṭiṃ. Paṭivijjheyyāti paṭimukhabhāvena vijjheyya.	752	
PA_anya-e01_04n:753_0	Bādhakapabhavasantiniyyānalakkhaṇehi vavatthānaṃ salakkhaṇavavatthānaṃ. Duravagāhatthena	753	
PA_anya-e01_04n:753_1	gambhīrattāti oḷārikā dukkhasamudayā. Tiracchānagatānampi hi dukkhaṃ, āhārādīsu ca	753	
PA_anya-e01_04n:753_2	abhilāso pākaṭo. Pīḷanādiāyūhanādivasena pana “idaṃ dukkhaṃ, idamassa kāraṇa”nti	753	
PA_anya-e01_04n:753_3	yāthāvato ogāhituṃ asakkuṇeyyattā gambhīrā. Saṇhasukhumadhammattā nirodhamaggā sabhāvato	753	
PA_anya-e01_04n:753_4	eva gambhīraṭṭhena duravagāhā. Teneva uppanne magge natthi nirodhamaggānaṃ anavagāhoti.	753	
PA_anya-e01_04n:753_5	Nibbānampi maggena adhigantabbattā tassa phalanti apadisīyatīti āha “phalāpadesato”ti.	753	
PA_anya-e01_04n:753_6	Vuttañhetaṃ “dukkhanirodhe ñāṇaṃ atthapaṭisambhidā”ti. Maggopi nirodhassa sampāpakabhāvato	753	
PA_anya-e01_04n:753_7	“hetū”ti apadisīyatīti āha “hetuapadesato”ti. Vuttampi cetaṃ “dukkhanirodhagāminiyā	753	
PA_anya-e01_04n:753_8	paṭipadāya ñāṇaṃ dhammapaṭisambhidā”ti.	753	
PA_anya-e01_04n:754	Iti evaṃ pakārehīti iti vijaññāti sambandho. Tattha itisaddena vijānanakkamaṃ dasseti. Evaṃ pakārehīti evaṃ-saddena vijānanakāraṇabhūtena eva.	75	
PA_anya-e01_04n:755	Sabhāgavisabhāgatovinicchayavaṇṇanā niṭṭhitā.	75	
PA_anya-e01_04n:756	Indriyasaccaniddesavaṇṇanā niṭṭhitā.	75	
PA_anya-e01_04n:757	Iti soḷasamaparicchedavaṇṇanā.	75	
PA_anya-e01_04n:758	17. Paññābhūminiddesavaṇṇanā	75	
PA_anya-e01_04n:759	Paṭiccasamuppādakathāvaṇṇanā	75	
PA_anya-e01_04n:760_0	570. Imissā paññāyāti imissā yathādhigatāya vipassanāya. Bhūmibhūtesūti pavattiṭṭhānabhūtesu.	760	
PA_anya-e01_04n:760_1	Kāmañcāyaṃ paṭiccasamuppādapaṭiccasamuppannasamaññā pitāputtasamaññā viya apekkhāsiddhā,	760	
PA_anya-e01_04n:760_2	hetuphaladhammesu pana yathākkamaṃ vavatthitāvāti “paṭiccasamuppādo cevā”tiādinā	760	
PA_anya-e01_04n:760_3	vibhajja vuttaṃ. Ādisaddenāti “paṭiccasamuppādādibhedā”ti ettha vuttaādisaddena.	760	
PA_anya-e01_04n:760_4	Avasesā honti, saṃvaṇṇanāvasenāti adhippāyo. Tenāha “tesaṃ vaṇṇanākkamo anuppatto”ti.	760	
PA_anya-e01_04n:761_0	Avijjādayo dhammā paṭiccasamuppādo, na samuppattimattaṃ. Svāyamattho iminā suttapadena	761	
PA_anya-e01_04n:761_1	veditabboti dassento “vuttañheta”ntiādiṃ vatvā paṭiccasamuppanne pana dassetuṃ “jarāmaraṇādayo	761	
PA_anya-e01_04n:761_2	panā”tiādi āraddhaṃ. Kasmā panettha anulomato paṭiccasamuppādadhammā dassitā, paṭilomato	761	
PA_anya-e01_04n:761_3	paṭiccasamuppannā dhammāti? Yato te paccayato uppannā, tassa samanantaradassanatthaṃ.	761	
PA_anya-e01_04n:762_0	Na niccaṃ na sassatanti aniccaṃ. Samecca sambhūya paccayehi katanti saṅkhataṃ. Paṭicca	762	
PA_anya-e01_04n:762_1	paccayārahaṃ paccayaṃ nissāya sahitameva uppannanti paṭiccasamuppannaṃ. Khayanasabhāvaṃ	762	
PA_anya-e01_04n:762_2	khayadhammaṃ. Vayanasabhāvaṃ vayadhammaṃ. Virajjanasabhāvaṃ palujjanasabhāvaṃ virāgadhammaṃ.	762	
PA_anya-e01_04n:762_3	Nirujjhanasabhāvaṃ nirodhadhammaṃ. Sesaṃ yadettha vattabbaṃ, taṃ parato āvi bhavissati.	762	
PA_anya-e01_04n:763	571. Etthāti etesu yathāvuttesu suttapadesu. Saṅkhepoti atthasaṅkhepo.	76	
PA_anya-e01_04n:764_0	Jātipaccayāti jātisaṅkhātā paccayā. Hetumhi nissakkavacanaṃ. Ṭhitāva sā dhātūti yāyaṃ	764	
PA_anya-e01_04n:764_1	jarāmaraṇassa idappaccayatā “jātipaccayā jarāmaraṇa”nti, esā dhātu esa sabhāvo. Sā	764	
PA_anya-e01_04n:764_2	tathāgatānaṃ uppādato pubbe, uddhañca aviññāyamāno, majjhe ca viññāyamāno, na tathāgatehi	764	
PA_anya-e01_04n:764_3	uppādito, atha kho sambhavantassa jarāmaraṇassa sabbakālaṃ jātipaccayato sambhavoti	764	
PA_anya-e01_04n:764_4	ṭhitā eva. Kevalaṃ pana sayambhūñāṇena abhisambujjhanato, “ayaṃ dhammo tathāgatena	764	
PA_anya-e01_04n:764_5	adhigato”ti pavedanato ca tathāgato “dhammassāmī”ti vuccati na apubbassa uppādanato.	764	
PA_anya-e01_04n:764_6	Tena vuttaṃ “ṭhitāva sā dhātū”ti. Sā eva jātipaccayā jarāmaraṇanti ettha vipallāsābhāvato	764	
PA_anya-e01_04n:764_7	evaṃ avabujjhamānassa etassa sabhāvassa, hetuno vā tatheva bhāvato ṭhitatāti dhammaṭṭhitatā.	764	
PA_anya-e01_04n:764_8	Jāti vā jarāmaraṇassa uppādaṭṭhiti pavattaāyūhanasaṃyogapalibodhasamudayahetupaccayaṭṭhitīti	764	
PA_anya-e01_04n:764_9	taduppādādibhāvenassā ṭhitatā “dhammaṭṭhitatā”ti phalaṃ patisāmatthiyato hetumeva vadati.	764	
PA_anya-e01_04n:765_0	Atha vā dhārīyati paccayehīti dhammo, tiṭṭhati tattha tadāyattavuttitāya phalanti	765	
PA_anya-e01_04n:765_1	ṭhiti, dhammassa ṭhiti dhammaṭṭhiti. Dhammoti vā kāraṇaṃ, paccayoti attho. Dhammassa	765	
PA_anya-e01_04n:765_2	ṭhitisabhāvo, dhammato ca añño sabhāvo natthīti dhammaṭṭhiti, paccayo. Tenāha “paccayapariggahe	765	
PA_anya-e01_04n:765_3	paññā dhammaṭṭhitiñāṇa”nti. Dhammaṭṭhiti eva dhammaṭṭhitatā. Sā eva dhātu “jātipaccayā	765	
PA_anya-e01_04n:765_4	jarāmaraṇa”nti imassa sabhāvassa, hetuno vā aññathattābhāvato “na jātipaccayā jarāmaraṇa”nti	765	
PA_anya-e01_04n:765_5	viññāyamānassa tabbhāvābhāvato niyāmatā vavatthitabhāvoti dhammaniyāmatā. Phalassa	765	
PA_anya-e01_04n:765_6	vā jarāmaraṇassa jātiyā sati sambhavo dhamme hetumhi ṭhitatāti dhammaṭṭhitatā. Asati	765	
PA_anya-e01_04n:765_7	asambhavo dhamme niyatatāti dhammaniyāmatāti evaṃ phalena hetuṃ vibhāveti. Taṃ “ṭhitāva	765	
PA_anya-e01_04n:765_8	sā dhātū”tiādinā vuttaṃ idappaccayataṃ abhisambujjhati paccakkhakaraṇena abhimukhaṃ	765	
PA_anya-e01_04n:765_9	bujjhati yāthāvato paṭivijjhati. Abhisametīti tassa vevacanaṃ. Ādito kathento ācikkhati,	765	
PA_anya-e01_04n:765_10	uddisatīti attho. Tameva uddesaṃ pariyosāpento deseti. Yathāuddiṭṭhamatthaṃ niddisanavasena	7651	
PA_anya-e01_04n:765_11	pakārehi ñāpentā paññapeti. Pakārehiyeva patiṭṭhapento paṭṭhapeti. Yathāniddiṭṭhamatthaṃ	7651	
PA_anya-e01_04n:765_12	paṭiniddisanavasena vivarati vibhajati, vivaṭañhi vibhattañca atthaṃ hetudhāraṇadassanehi	7651	
PA_anya-e01_04n:765_13	pākaṭaṃ karonto uttānīkaroti. Uttānīkaronto tathāpaccakkhabhūtaṃ katvā nigamanavasena passathāti cāha.	7651	
PA_anya-e01_04n:766_0	572. Paccayalakkhaṇoti paccayabhāvalakkhaṇo, paccayoti vā lakkhitabbo. Pavattidukkhassa	766	
PA_anya-e01_04n:766_1	anubandhāpanakiccatāya dukkhānubandhanaraso. Nibbānagāmimaggassa uppathabhāvato kummaggapaccupaṭṭhāno.	766	
PA_anya-e01_04n:767_0	So panāyaṃ paṭiccasamuppādo. Yāvattakehi paccayehi yaṃ phalaṃ uppajjanārahaṃ, avikaleheva	767	
PA_anya-e01_04n:767_1	tehi tassa uppatti, tadaññena ca tassa payojanaṃ natthīti āha “anūnādhikehevā”ti.	767	
PA_anya-e01_04n:767_2	Yathā taṃ cakkhurūpālokamanasikārehi cakkhuviññāṇassa, etena taṃtaṃphalanipphādanena	767	
PA_anya-e01_04n:767_3	tassā paccayasāmaggiyā tapparatā tathatāti dasseti. Sāmagginti samodhānaṃ, samavāyanti	767	
PA_anya-e01_04n:767_4	attho. Asambhavābhāvatoti anuppajjanassa abhāvato. Paccayasāmaggiyañhi sati anuppajjane	767	
PA_anya-e01_04n:767_5	tassā vitathatā siyā. Aññadhammappaccayehīti aññassa phaladhammassa paccayehi. Aññadhammānuppattitoti	767	
PA_anya-e01_04n:767_6	tato aññassa phaladhammassa anuppajjanato. Na hi kadāci cakkhurūpālokamanasikārehi	767	
PA_anya-e01_04n:767_7	sotaviññāṇassa sambhavo atthi, yadi siyā, tassā sāmaggiyā aññathatā nāma siyā, na	767	
PA_anya-e01_04n:767_8	cetaṃ atthīti “anaññathatā”ti vuttaṃ. Paccayatoti paccayabhāvato. Paccayasamūhatoti etthāpi eseva nayo.	767	
PA_anya-e01_04n:768_0	573. Idappaccayā eva idappaccayatāti tā-saddena padaṃ vaḍḍhitaṃ, na kiñci atthantaraṃ	768	
PA_anya-e01_04n:768_1	yathā devo eva devatāti. Idappaccayānaṃ vā samūho idappaccayatāti samūhatthaṃ tā-saddamāha	768	
PA_anya-e01_04n:768_2	yathā “janānaṃ samūho janatā”ti. Nanu ca “atthi idappaccayā jarāmaraṇanti iti puṭṭhena	768	
PA_anya-e01_04n:768_3	satā, ānanda, atthītissa vacanīyaṃ. Kiṃ paccayā jarāmaraṇanti iti ce vadeyya, jātipaccayā	768	
PA_anya-e01_04n:768_4	jarāmaraṇanti iccassa vacanīya”nti jātisaddapaccayasaddasamānādhikaraṇena kiṃ-saddena	768	
PA_anya-e01_04n:768_5	idaṃsaddassa samānādhikaraṇatādassanato idappaccayasaddassa kammadhārayasamāso dissati,	768	
PA_anya-e01_04n:768_6	na hettha “imassa paccayā idappaccayā”ti jarāmaraṇassa, aññassa vā paccayato jarāmaraṇasambhavapucchā	768	
PA_anya-e01_04n:768_7	sambhavati viditabhāvato, asambhavato ca, jarāmaraṇassa pana paccayapucchā sambhavati.	768	
PA_anya-e01_04n:768_8	Paccaya-saddena ca samānādhikaraṇatāya idaṃ-saddassa imasmā paccayāti paccayapucchā	768	
PA_anya-e01_04n:768_9	yujjati. Sā ca samānādhikaraṇatā bāhiratthasamāsepi labbhati. Tato ca aññapadatthavacanicchābhāve	768	
PA_anya-e01_04n:768_10	kammadhārayasamāso labbhati.	7681	
PA_anya-e01_04n:769_0	Sāmivacanasamāse pana samānādhikaraṇatā natthīti na kathañci kammadhārayasamāsasambhavoti?	769	
PA_anya-e01_04n:769_1	Nayidamevaṃ vacanicchantarabhāvato. Paṭiccasamuppādavacanicchā hesā “idappaccayatā	769	
PA_anya-e01_04n:769_2	paṭiccasamuppādo”ti ettha. “Atthi idappaccayā jarāmaraṇa”nti ettha pana jarāmaraṇassa	769	
PA_anya-e01_04n:769_3	paccayamattaparipucchā, tasmā yathā idaṃ-saddassa paṭiccasamuppādavisesanatā, pucchitabbapaccayavisesanatā	769	
PA_anya-e01_04n:769_4	ca hoti, tathā samāsavikappo ettha, tattha ca kātabboti na samāsantaradassanaṃ sāmivacanasamāsabādhakaṃ.	769	
PA_anya-e01_04n:769_5	Kasmā panetthāpi kammadhārayasamāso na icchitoti? Hetuppabhavānaṃ hetu paṭiccasamuppādoti	769	
PA_anya-e01_04n:769_6	imassatthassa kammadhārayasamāse asambhavato, “imassa attano paccayānurūpassa anurūpo	769	
PA_anya-e01_04n:769_7	paccayo idappaccayo”ti imassa ca atthassa icchitattā. Yo panettha idaṃ-saddena gahito	769	
PA_anya-e01_04n:769_8	attho, so “atthi idappaccayā jarāmaraṇa”nti ettha jarāmaraṇaggahaṇeneva gahitoti	769	
PA_anya-e01_04n:769_9	idaṃ-saddo paṭiccasamuppannato abhassitvā aññāsambhavato paccaye avatiṭṭhati, tasmā	769	
PA_anya-e01_04n:769_10	tattha kammadhārayasamāso. Ettha pana idaṃ-saddassa tato pariccajanakāraṇaṃ natthīti	7691	
PA_anya-e01_04n:769_11	sāmivacanasamāso eva. Evampi na idappaccayo eva idappaccayabhāvo bhavituṃ yuttoti	7691	
PA_anya-e01_04n:769_12	idappaccayatāya paṭiccasamuppādatānupapattīti? Nāyaṃ doso atthantarābhāvatoti vuttovāyamattho.	7691	
PA_anya-e01_04n:770_0	Atha vā pana hotu idappaccayabhāvo idappaccayatāti. Bhāvoti cettha avinābhāviphalaṃ	770	
PA_anya-e01_04n:770_1	pati hetuno satvaṃ. Tathā hi idappaccaya-saddo jātiādīsu niruḷho. Tañca idappaccayasatvaṃ	770	
PA_anya-e01_04n:770_2	idappaccayato aññaṃ natthi. Yadi aññaṃ siyā, taṃ avijjamānaṃ siyā. Na hi satā aññaṃ	770	
PA_anya-e01_04n:770_3	vijjamānaṃ hoti. Atha satvaṃ saṃ nāma, yassa sato bhāvo, taṃ asaṃ nāma siyā. Na hi	770	
PA_anya-e01_04n:770_4	taṃ satvaṃ sabhāvaṃ satvato aññattā, tasmā sato bhāvo satvanti niddeso na yujjati.	770	
PA_anya-e01_04n:770_5	Na ca saṃ-sambandhena asaṃ saṃ nāma hoti, pageva saṃ-sambandhena. Asati ca saditiggahaṇaṃ	770	
PA_anya-e01_04n:770_6	viparītaggāhoti na gahaṇato saṃsiddhi. Sadisakappanāyañca māṇavakassa sīhabhāvo viya	770	
PA_anya-e01_04n:770_7	na asato saṃ-sabhāvatā. Yasmā pana idappaccayabhāvo yathāvuttaṃ satvaṃ, na asatvaṃ.	770	
PA_anya-e01_04n:770_8	Nāpi yassa taṃ satvaṃ, tadasaṃ, tasmā idappaccayabhāvo idappaccayasarūpaṃ sabhāvantarehi	770	
PA_anya-e01_04n:770_9	vinivattabhāvadassanatthaṃ imassāyanti visesetvā idappaccayatāti vuttanti na idappaccayatāya	770	
PA_anya-e01_04n:770_10	paṭiccasamuppādabhāvāsambhavo.	7701	
PA_anya-e01_04n:771_0	Paṭicca samuppajjati etasmāti paṭiccasamuppādoti tassāpi hetuatthabhāvato jātiādipadānaṃ	771	
PA_anya-e01_04n:771_1	evameva hetubhāvavācakatāya hetupadhānatā yojetabbā hetuppabhavānaṃ hetu paṭiccasamuppādoti	771	
PA_anya-e01_04n:771_2	katvā. Tathā hi “dasabalasamannāgato, bhikkhave, tathāgato catūhi vesārajjehi samannāgato	771	
PA_anya-e01_04n:771_3	āsabhaṃ ṭhānaṃ paṭijānāti, parisāsu sīhanādaṃ nadati, brahmacakkaṃ pavatteti, imasmiṃ	771	
PA_anya-e01_04n:771_4	sati idaṃ hoti yāva ‘evametassa kevalassa dukkhakkhandhassa nirodho hotī”’ti anena	771	
PA_anya-e01_04n:771_5	sīhanādasuttena pakāsito evamattho. “Kiṃ vādī panāyasmato satthā kimakkhāyī”ti puṭṭhena	771	
PA_anya-e01_04n:771_6	āyasmatā assajittherena –	771	
PA_anya-e01_04n:772	“Ye dhammā hetuppabhavā, tesaṃ hetuṃ tathāgato āha;	77	
PA_anya-e01_04n:773	Tesañca yo nirodho, evaṃvādī mahāsamaṇo”ti. –	77	
PA_anya-e01_04n:774	Vutto. Tena viññāyati hetuppabhavānaṃ hetu paṭiccasamuppādoti. Sesamettha vattabbaṃ parato āvi bhavissati.	77	
PA_anya-e01_04n:775_0	574. Paṭiccāti taṃ taṃ kāraṇaṃ nissāya. Sammāti aviparītaṃ aniccato aniccassa uppādoti	775	
PA_anya-e01_04n:775_1	katvā. Niccato hi kāraṇato phalassa uppādo viparīto. Tenāha “titthiya…pe… nirapekkho”ti.	775	
PA_anya-e01_04n:775_2	“Uppādo paññāyatī”ti evaṃ vuttasaṅkhatalakkhaṇato añño “paccayato khaṇato”ti ettha	775	
PA_anya-e01_04n:775_3	vuttapaccayalakkhaṇo eko ākāro uppādoti tesaṃ adhippāyo. Yaṃ sandhāya te “jātiādīnaṃ	775	
PA_anya-e01_04n:775_4	hetavo jātiādayo”ti vadanti, taṃ tesaṃ matimattaṃ, nibbattilakkhaṇavinimuttassa tādisassa	775	
PA_anya-e01_04n:775_5	kassaci abhāvato. Tenāha “taṃ na yujjatī”tiādi. Gambhīranayāsambhavatoti gambhīrānaṃ	775	
PA_anya-e01_04n:775_6	nayānañca asambhavato. Saddabhedatoti saddavināsato saddāyogato. Suttaṃ natthi “paṭiccasamuppādaṃ	775	
PA_anya-e01_04n:775_7	vo, bhikkhave, desessāmī”tiādisuttapadehi uppādamattassa appakāsitattā. Ayameva hi	775	
PA_anya-e01_04n:775_8	attho heṭṭhā dassito idānipi dassīyati. Taṃ uppādamattaṃ. Viharāmi tasmiṃ paṭhamābhisambuddhakāleti	775	
PA_anya-e01_04n:775_9	adhippāyo. Viharāmīti vā kālavipallāsena vuttaṃ, vihāsinti attho. Tatrāti tasmiṃ	775	
PA_anya-e01_04n:775_10	padesavihāre. Paccayākāradassanenāti yenākārena paccayadhammo paccayuppannassa paccayo	7751	
PA_anya-e01_04n:775_11	hoti, so paccayākāro paccayabhāvo, tassa dassanena. Idha pana vedanānaṃ paccayabhāvo	7751	
PA_anya-e01_04n:775_12	adhippeto. Tenāha “micchādiṭṭhipaccayāpi vedayita”ntiādi. Vedanānaṃyeva hi paccayaṃ	7751	
PA_anya-e01_04n:775_13	passantena vuttavihāro paṭiccasamuppādassa ekadesameva passato vihāroti katvā padesavihāro	7751	
PA_anya-e01_04n:775_14	jāto, anantanayasamantapaṭṭhānamanasikāro paṭhamābhisambuddhavihāro. Tañhi nippadesato	7751	
PA_anya-e01_04n:775_15	paccayākāradassananti eke. Padesavihārasuttavirodho āpajjati tassa vedanānaṃ paccayadhammamanasikāravibhāvanato.	7751	
PA_anya-e01_04n:776_0	Loko samudeti etasmāti lokasamudayo, avijjādiko paccayagaṇo, na lokasamudayamattaṃ.	776	
PA_anya-e01_04n:776_1	Tenāha “anulomapaṭiccasamuppādo”ti. Natthitāti sabbaso abhāvo, naranvayavināso ucchedoti	776	
PA_anya-e01_04n:776_2	attho. Natthitāsahacaraṇato pana ucchedadiṭṭhi natthitāti adhippetā. Paccayānuparamo	776	
PA_anya-e01_04n:776_3	paccayānaṃ avicchedo. Yathā hi atītahetupañcakasannissayena etarahiphalapañcakaṃ	776	
PA_anya-e01_04n:776_4	viya hetupañcakampi hoti, evaṃ etarahihetupañcakasannissayena āyatiṃphalapañcakampi	776	
PA_anya-e01_04n:776_5	bhavissati. Tenāha “paccayānuparame phalānuparamato”ti.	776	
PA_anya-e01_04n:777_0	Taṃ gambhīrattaṃ uppādamatte natthi asabhāvadhammattā. Ekattanayādayo nayā sabhāvadhammesu	777	
PA_anya-e01_04n:777_1	labbhamānato uppādamatte kathañcipi na labbheyyunti āha “nayacatukkaṃ uppādamatte natthī”ti.	777	
PA_anya-e01_04n:778_0	575. Samāne kattarīti ekasmiṃyeva kattari uppajjanakiriyāya yo kattā, tasmiṃyeva	778	
PA_anya-e01_04n:778_1	paccayanakiriyāya ca kattubhūteti attho. Yathā “nhatvā bhuñjati, bhutvā sayatī”ti.	778	
PA_anya-e01_04n:778_2	“Pubbakāle”ti idañca tvāsaddantānaṃ padānaṃ yebhuyyena purimakālakiriyāya dīpanato	778	
PA_anya-e01_04n:778_3	vuttaṃ, na idha paṭiccasaddassa purimakālatthattā. Evañhi “cakkhuṃ paṭiccā”ti nidassanavacanaṃ	778	
PA_anya-e01_04n:778_4	nidassitabbena saṃsandeyya. Atha vā kāmañcettha ubhinnaṃ kiriyānaṃ samakālatā uppajjanakiriyāya	778	
PA_anya-e01_04n:778_5	pubbe paccayanakiriyāya asambhavato, tathāpi phalakiriyāya hetukiriyā purimakālo	778	
PA_anya-e01_04n:778_6	viya voharituṃ yuttā. Evamettha hetuphalavavatthānaṃ supākaṭaṃ hotīti upacārasiddhaṃ	778	
PA_anya-e01_04n:778_7	purimakālaṃ gahetvā vuttaṃ “pubbakāle”ti. Atthasiddhikaroti vākyatthapaṭiviññattikaro.	778	
PA_anya-e01_04n:778_8	Paṭiccasamuppādoti hi ettha vākyatthāvabodho idha atthasiddhīti adhippeto. Payujjamāno	778	
PA_anya-e01_04n:778_9	paṭiccasaddo uppādasaddena vuccamānassa samānassa “kattu abhāvato”ti padaṃ ānetvā	778	
PA_anya-e01_04n:778_10	yojetabbaṃ. Ayañhettha attho “cakkhuñca paṭicca rūpe ca uppajjati cakkhuviññāṇa”ntiādīsu	7781	
PA_anya-e01_04n:778_11	paccayanakiriyāya, uppajjanakiriyāya ca viññāṇameva kattāti samānakattukatā labbhati.	7781	
PA_anya-e01_04n:779_0	“Paṭiccasamuppādo”ti ettha pana uppādasaddassa bhāvasādhanatāya kiriyāva vuttāti	779	
PA_anya-e01_04n:779_1	samānakattulakkhaṇo saddappayogo na sambhavatīti. Tenāha “saddabhedaṃ gacchatī”ti,	779	
PA_anya-e01_04n:779_2	apasaddappayogo hotīti attho. Na cettha parāvarayogo (pāṇinī 3.4.20) “appatvā nadiṃ	779	
PA_anya-e01_04n:779_3	pabbato, atikkamma pabbataṃ nadī”tiādīsu viya, nāpi lakkhaṇahetuādipayogo “sīhaṃ	779	
PA_anya-e01_04n:779_4	disvā bhayaṃ hoti, ghataṃ pivitvā balaṃ jāyate, ‘dha’nti katvā daṇḍo patito”tiādīsu	779	
PA_anya-e01_04n:779_5	viya. Nevettha saddabhedo. Na hi hatthatale āmalakaṃ viya sabbaññeyyaṃ paccakkhaṃ	779	
PA_anya-e01_04n:779_6	katvā ṭhitānaṃ mahesīnaṃ vacane akkharacintakānaṃ vippalāpo avasaraṃ labhati. Labhatu,	779	
PA_anya-e01_04n:779_7	vākyatthena saddasiddhito “nhatvā gamanaṃ, bhutvā sayana”ntiādīsu viyāti. Evampi	779	
PA_anya-e01_04n:779_8	na ca kiñci atthaṃ sādheti. Yadipi paccekaṃ padattho labbhati, vākyattho pana na	779	
PA_anya-e01_04n:779_9	yujjati, tasmā dasadāḷimādivākyāni viya asambandhatthatāya niratthakaṃ hotīti adhippāyo.	779	
PA_anya-e01_04n:780_0	Nāmapade vutte appayuttānipi “atthi, hoti, vijjatī”ti evarūpāni kiriyāpadāni ānetvā	780	
PA_anya-e01_04n:780_1	sambandhitabbānīti ñāyaṃ sandhāyāha “hotisaddena saddhiṃ yojayissāmā”ti. Imesūti	780	
PA_anya-e01_04n:780_2	yathāvuttesu desanāpaṭiññāpucchānigamanavasena vuttesu paṭiccasamuppādapadesu. Nidassanamattañcetaṃ,	780	
PA_anya-e01_04n:780_3	aññesupi “paṭiccasamuppādameva sādhukaṃ yoniso manasi kāroti. Yadidaṃ idappaccayatā	780	
PA_anya-e01_04n:780_4	paṭiccasamuppādo. Gambhīro cāyaṃ, ānanda, paṭiccasamuppādo”ti evamādīsupi ekenapi	780	
PA_anya-e01_04n:780_5	saddhiṃ hoti-saddo sambandhaṃ na gacchati. Yogaṃ na gacchati tathā sambandhavasena	780	
PA_anya-e01_04n:780_6	avuttattā. “Na ca uppādo hotī”ti idaṃ asabhāvadhammattā uppādassa nibbattilakkhaṇāyogaṃ	780	
PA_anya-e01_04n:780_7	sandhāya vuttaṃ. Yathā hi vināsassa vināso natthi, evaṃ uppādassa vināso viya uppādopi	780	
PA_anya-e01_04n:780_8	natthi. Yadi siyā, yena uppādena uppādo uppādavā, sopi uppādavāti anavaṭṭhānameva	780	
PA_anya-e01_04n:780_9	āpajjeyyāti vuttovāyamattho. Tenāha “sace heyyā”tiādi. Yadi evaṃ, kathaṃ samudayo	780	
PA_anya-e01_04n:780_10	hotīti? Nāyaṃ doso nibbattiyā anadhippetattā. Evaṃ dukkhakkhandhassa samudayo pātubhāvo	7801	
PA_anya-e01_04n:780_11	sambhavatīti ayañhettha attho, idha pana paṭiccasamuppādo hotīti tassa atthibhāvacodanāti	7801	
PA_anya-e01_04n:780_12	katvā hoti, jāyatīti nibbatticodanā katā siyāti adhippāyena vuttaṃ “na uppādo hotī”ti.	7801	
PA_anya-e01_04n:781_0	576. Imesaṃ saṅkhārādīnaṃ paccayā idappaccayā, avijjādayo, tesaṃ bhāvo idappaccayatā.	781	
PA_anya-e01_04n:781_1	Ko pana so bhāvoti āha “bhāvo ca nāmā”tiādi. Tassattho – yenākārena avijjādayo saṅkhārādipātubhāvahetū	781	
PA_anya-e01_04n:781_2	honti, tasmiṃ avijjādīnaṃ pavattiākāravisese vikāre paṭiccasamuppādoti ayaṃ samaññāti.	781	
PA_anya-e01_04n:781_3	Tesaṃ vādīnaṃ taṃ maññanaṃ. Hetuvacanatoti hetubhāvavacanato.	781	
PA_anya-e01_04n:782_0	577. Etthāti paṭiccasamuppādapade. Samuppādapadhānavacanaviññeyyo sasattiko hetu	782	
PA_anya-e01_04n:782_1	paṭiccasamuppādoti aviparītaṃ atthaṃ ajānantānaṃ aññattha samuppādasaddassa bhāvasādhanassa	782	
PA_anya-e01_04n:782_2	dassanato tathā idhāpi byañjanacchāyāya uppādoyevāyaṃ vutto, na hetūti yā saññā uppajjati,	782	
PA_anya-e01_04n:782_3	sā imassa paṭiccasamuppādapadassa evaṃ idāni vuccamānākārena atthaṃ gahetvā vūpasametabbā vinodetabbā.	782	
PA_anya-e01_04n:783_0	Dvedhāti gāthāya ayaṃ saṅkhepattho – yasmā attano paccayavasena pavatto paccayuppannadhammasamūho	783	
PA_anya-e01_04n:783_1	paccetabbato paṭicco ca so saha uppajjanato samuppādo ca, paṭicca vā kāraṇasāmaggiṃ	783	
PA_anya-e01_04n:783_2	apaccakkhāya saha uppajjanato evāti ca evaṃ dvedhā “paṭiccasamuppādo”ti idaṃ vacanaṃ	783	
PA_anya-e01_04n:783_3	icchitabbaṃ, tasmā tassa paccayadhammopi phalūpacārena paṭiccasamuppādo icceva vuttoti.	783	
PA_anya-e01_04n:784_0	Paccayatāyāti paccayasamūhato. Pavattoti nibbatto. Dhammasamūhoti paccayuppannadhammapuñjo.	784	
PA_anya-e01_04n:784_1	Patīyamānoti ñāṇagatiyā abhimukhaṃ upeyamāno, abhisamiyamānoti attho. Hitāya sukhāya	784	
PA_anya-e01_04n:784_2	cāti lokuttarahitāya, lokuttarasukhāya ca. Saha uppajjati ekekassa kadācipi uppattiyā	784	
PA_anya-e01_04n:784_3	abhāvato. Sammā uppajjati ahetuto, visamahetuto ca anuppajjanato. Saha uppajjatīti	784	
PA_anya-e01_04n:784_4	ekajjhaṃ uppajjati antamaso aṭṭhannaṃ dhammānaṃ uppajjanato. Na paccakkhāyāti apaṭikkhipitvā,	784	
PA_anya-e01_04n:784_5	attano paccayabhūtadhammasamudāyena kenaci na vināti attho. Tassāti yvāyaṃ “paṭiccasamuppādo”ti	784	
PA_anya-e01_04n:784_6	vutto paccayuppannadhammasamūho, tassa ayaṃ avijjādiko hetusamūho. “Tappaccayattā”ti	784	
PA_anya-e01_04n:784_7	etena paṭiccasamuppādapaccaye paṭicca samuppādasamaññāti dasseti. Tenāha “yathā loke”tiādi.	784	
PA_anya-e01_04n:784_8	Yathā hi loke “pittaṃ mathitaṃ, sūrā dadhi, tipusaṃ jaro, semho guḷo, āyu ghata”nti	784	
PA_anya-e01_04n:784_9	ca paccayo phalavohārena vuccati, evaṃ phalūpacārena paṭiccasamuppādo vuttoti veditabbo.	784	
PA_anya-e01_04n:785_0	578. Paṭicca-sadde paṭi-saddo abhimukhattho, icca-saddo gammatthoti dassento āha	785	
PA_anya-e01_04n:785_1	“paṭimukhamito”ti. Kassa pana paṭimukhaṃ, kena vā ito, ko vā itoti codanattaye pacchimaṃ	785	
PA_anya-e01_04n:785_2	vissajjento “hetusamūho”ti āha. Tasmiñhi vissaṭṭhe hetusamūho nāma paccayasāmaggīti	785	
PA_anya-e01_04n:785_3	tattha aññamaññassa paṭimukhaṃ, aññamaññeneva ca itoti vissaṭṭhovāyamattho hotīti.	785	
PA_anya-e01_04n:785_4	Sahiteti samudite avinibbhutte. Soti hetusamūho. Samuppādo iti vuttoti yojanā.	785	
PA_anya-e01_04n:786_0	Pātubhāvāyāti uppādāya. Kāmaṃ pāḷiyaṃ “avijjāpaccayā saṅkhārā”ti avijjāva paccayabhāvena	786	
PA_anya-e01_04n:786_1	vuttā, tathāpi na avijjā ekāva paccayo hoti, atha kho sahajātadhammavatthuārammaṇādayo,	786	
PA_anya-e01_04n:786_2	yonisomanasikārādayo, taṇhupādānādayo ca dhammā yathārahaṃ saṅkhāruppādane avijjāya	786	
PA_anya-e01_04n:786_3	sahakārīkāraṇaṃ hontiyeva. Evaṃ saṅkhārādayopi viññāṇādīnanti āha “avijjādiekekahetusīsena	786	
PA_anya-e01_04n:786_4	niddiṭṭho hetusamūho”ti. Sādhāraṇaphalanipphādakaṭṭhenāti taṃsamūhapariyāpannānaṃ	786	
PA_anya-e01_04n:786_5	hetudhammānaṃ sādhāraṇassa phalassa nibbattakabhāvena. Avekallaṭṭhenāti anūnabhāvena.	786	
PA_anya-e01_04n:786_6	Tasmiñhi hetusamūhe ekaccāsādhāraṇañcetaṃ phalaṃ, ekacceheva ca nibbattetabbaṃ siyā,	786	
PA_anya-e01_04n:786_7	sabbesaṃ tesaṃ paccayadhammānaṃ aññamaññāpekkhā natthīti paṭimukhagamanābhāvato paṭiccattho	786	
PA_anya-e01_04n:786_8	na paripūreyyāti. Sāmaggiaṅgānanti paccayasāmaggiyā aṅgabhūtānaṃ, samūhīnanti attho.	786	
PA_anya-e01_04n:786_9	Niddhāraṇe cetaṃ sāmivacanaṃ. Phaladhammānaṃ sahitatā nāma visuṃ abhāvo, na hetudhammānaṃ	786	
PA_anya-e01_04n:786_10	viya aññamaññāpekkhāti āha “aññamaññaṃ avinibbhogavuttidhamme”ti avinibbhogaggahaṇañcettha	7861	
PA_anya-e01_04n:786_11	rūpadhammānampi saṅgaṇhanatthaṃ. Aññathā sampayuttadhammeti vucceyya.	7861	
PA_anya-e01_04n:787_0	579. Paccayatāti ayaṃ avijjādiko paccayasamūho. Aññoññanti aññamaññaṃ. Paṭiccāti	787	
PA_anya-e01_04n:787_1	nissāya sahakārīkāraṇaṃ laddhā. Samanti avisamaṃ avekallena. Sahāti ekajjhaṃ. Dhammeti	787	
PA_anya-e01_04n:787_2	attano paccayuppannadhamme. Yasmā uppādeti, tatopi tasmāpi. Evaṃ paṭiccasamuppādoti	787	
PA_anya-e01_04n:787_3	muninā bhagavatā bhāsitāti yojanā. Na apaṭicca paṭiccevāti avadhāraṇatthaṃ dassento	787	
PA_anya-e01_04n:787_4	gāthāyaṃ eva-kāro luttaniddiṭṭhoti dasseti.	787	
PA_anya-e01_04n:788_0	Ekekadesanti phalasamudāyassa ekadesekadesaṃ, bhāgasoti attho. Pubbāparabhāvenāti	788	
PA_anya-e01_04n:788_1	paṭipāṭiyā. Sabbametaṃ rūpārūpakalāpuppādanaṃ sandhāya vuttaṃ. Atthānusāravohārakusalenāti	788	
PA_anya-e01_04n:788_2	paramatthadhammānugatavohāranipuṇena.	788	
PA_anya-e01_04n:789_0	580. Purimena padenāti yojanā. Sassatādīnanti sassatabhāvādīnaṃ, sassatavādādīnaṃ	789	
PA_anya-e01_04n:789_1	vā. Sassatasahacaritā hi vādāpi sassatādayoti vuccanti yathā “dukkhadesanā dukkha”nti.	789	
PA_anya-e01_04n:789_2	Ucchedādīti etthāpi eseva nayo. Vighāto vināso, pahānanti attho. Ñāyoti antadvayavirahitā majjhimā paṭipatti.	789	
PA_anya-e01_04n:790_0	Pavattidhammānanti pavattibhūtānaṃ dhammānaṃ, kilesavaṭṭādīnanti attho. “Sassato	790	
PA_anya-e01_04n:790_1	attā ca loko cā”tiādinayappavatto sassatavādo. “Natthi hetu, natthi paccayo sattānaṃ	790	
PA_anya-e01_04n:790_2	saṃkilesāyā”tiādinayappavatto ahetuvādo. Pakati aṇukālādivasena loko pavattatīti	790	
PA_anya-e01_04n:790_3	evaṃ pavatto visamahetuvādo. Issarapurisapajāpativādā vasavattivādā. Ahetuvādaggahaṇeneva	790	
PA_anya-e01_04n:790_4	cettha sabhāvaniyati yadicchāvādānampi saṅgaho daṭṭhabbo. Keci pana “cakkhu eva cakkhussa	790	
PA_anya-e01_04n:790_5	kāraṇa”nti evamādiko visamahetuvādo. Issarādivādo ahetuvādantogadho. Sabhāveneva	790	
PA_anya-e01_04n:790_6	dhammā pavattantīti vādo “vasavattivādo”ti vadanti. Kiṃ hi paccayasāmaggiyā payojananti	790	
PA_anya-e01_04n:790_7	adhippāyo. Samuppādapadena paridīpito hotīti yojanā. Paridīpanassa pana aviparītakāraṇaṃ	790	
PA_anya-e01_04n:790_8	dassetuṃ “paccayasāmaggiyaṃ dhammānaṃ uppattito”ti vuttaṃ. Vihatāti abbhāhatā. “Purimapurimapaccayavasenā”ti	790	
PA_anya-e01_04n:790_9	iminā avicchedavasena pavattamānaṃ ucchedadiṭṭhinivattakaṃ hetuphalapabandhaṃ dasseti.	790	
PA_anya-e01_04n:790_10	Tenāha “kuto ucchedo”ti. Ucchedābhāvakathaneneva cettha ucchedavādassāpi abhāvaṃ	7901	
PA_anya-e01_04n:790_11	dassetīti daṭṭhabbaṃ.	7901	
PA_anya-e01_04n:791_0	Tassā tassā paccayasāmaggiyāti tasmiṃ tasmiṃ hetupaccayasamavāye. Santatiṃ avicchinditvāti	791	
PA_anya-e01_04n:791_1	hetuphalapabandhasaṅkhātassa santānassa avicchindanena. Tesaṃ tesaṃ paccayuppannadhammānaṃ	791	
PA_anya-e01_04n:791_2	sambhavato uppajjanato sassatucchedasaṅkhātaṃ antadvayaṃ anupaggamma yathāsakaṃ paccayehi	791	
PA_anya-e01_04n:791_3	anurūpaphaluppatti idha majjhimapaṭipadāti adhippetā. Kammavaṭṭassa, vipākavaṭṭassa	791	
PA_anya-e01_04n:791_4	ca bhinnasabhāvattā, bhinnakālattā ca so karoti so paṭisaṃvedetīti vādappahānaṃ.	791	
PA_anya-e01_04n:791_5	Kusalākusalakkhandhappavattiyañhi kārakavohāro, vipākakkhandhapavattiyaṃ vedakavohāroti.	791	
PA_anya-e01_04n:791_6	Yasmiṃ santāne kammaṃ nibbattaṃ, tattheva tassa phalassa nibbattanato añño karoti	791	
PA_anya-e01_04n:791_7	añño paṭisaṃvedetīti vādappahānaṃ. Na hi katassa vināso, akatassa vā abbhāgamo atthi.	791	
PA_anya-e01_04n:791_8	“Itthī, purisā”ti vohārena janapadanirutti. Tattha yasmā paṇḍitāpi loke “pañcakkhandhe	791	
PA_anya-e01_04n:791_9	ānetu, nāmarūpaṃ āgacchatū”ti avatvā itthī, purisotveva voharanti, tasmā “itthī evāyaṃ,	791	
PA_anya-e01_04n:791_10	puriso evāyanti apariññātavatthukānaṃ hoti abhiniveso. Viddasuno pana paṭiccasamuppādaṃ	7911	
PA_anya-e01_04n:791_11	jānantassa tathā tathā pavattamāne dhamme upādāya paññattimattato tattha paramatthato	7911	
PA_anya-e01_04n:791_12	na abhinivesoti āha “janapadaniruttiyā anabhiniveso”ti. Samaññāyāti lokasamaññāya.	7911	
PA_anya-e01_04n:791_13	Anatidhāvananti anatikkamanaṃ. “Satto”ti hi vutte “ko ettha satto, kiṃ rūpaṃ, udāhu	7911	
PA_anya-e01_04n:791_14	vedanādayo”ti vibhāgaṃ akatvā lokasamaññāvaseneva lokiyehi viya lokiyo attho samaññaṃ	7911	
PA_anya-e01_04n:791_15	avilaṅghantena voharitabbo.	7911	
PA_anya-e01_04n:792_0	Aparo nayo – paccetumarahatīti paṭicco. Yo hi naṃ pacceti abhisameti, tassa accantameva	792	
PA_anya-e01_04n:792_1	dukkhavūpasamāya saṃvattati. Sammā, saha ca uppādetīti samuppādo. Paccayadhammo hi	792	
PA_anya-e01_04n:792_2	attano phalaṃ uppādento sampuṇṇameva uppādeti, na vikalaṃ. Ye ca dhamme uppādeti,	792	
PA_anya-e01_04n:792_3	te sabbe saheva uppādeti, na ekekaṃ. Iti paṭicco ca so samuppādo cāti paṭiccasamuppādo.	792	
PA_anya-e01_04n:792_4	Atha vā paṭicca paṭimukhaṃ itvā kāraṇasāmaggiṃ appaṭikkhipitvā sahite uppādetīti	792	
PA_anya-e01_04n:792_5	paṭiccasamuppādo. Paṭimukhagamanañca paccayassa kāraṇasāmaggiyā aṅgabhāvena phalassa	792	
PA_anya-e01_04n:792_6	uppādanameva. Appaṭikkhipitvāti ca na vinā tāya kāraṇasāmaggiyā, aṅgabhāvaṃ agantvā	792	
PA_anya-e01_04n:792_7	sayameva na uppādetīti attho. Etena kāraṇabahutā dassitā, “sahite”ti iminā paccayuppannadhammabahutā.	792	
PA_anya-e01_04n:792_8	Ubhayenāpi “ekaṃ na ekato”tiādinā parato vuccamāno sāsananayo dīpito hoti.	792	
PA_anya-e01_04n:793_0	Atha vā paṭicca paccetabbaṃ paccayaṃ paṭigantvā na vinā tena sambandhassa uppādo	793	
PA_anya-e01_04n:793_1	paṭiccasamuppādo. Paṭiccasamuppādoti cettha samuppādappadhānavacanaviññeyyo sasattiko	793	
PA_anya-e01_04n:793_2	hetūti veditabbo. Tattha “paṭiccā”ti vutte kiṃ paṭiccāti vattabbanti āha “paccetabba”nti.	793	
PA_anya-e01_04n:793_3	So ca paccayadhammoti katvā vuttaṃ “paccaya”nti. Idāni paṭiccasaddassa atthamāha	793	
PA_anya-e01_04n:793_4	“paṭigantvā”ti. Kāraṇassa sabhāvena tappaṭilābhagatiyā patvā. Kathaṃ na vinā tena?	793	
PA_anya-e01_04n:793_5	Sati eva tasmiṃ, tassa ca phalassa uppādato eva, na aññathā. Asati, nirodhato cāti	793	
PA_anya-e01_04n:793_6	ayaṃ paccayaṭṭhiti paṭiccasaddassa attho. Tenāyaṃ paṭiccasaddo yathā “imasmiṃ sati	793	
PA_anya-e01_04n:793_7	imassuppādo”ti ete saddā bhummanissakkavacanajotanīyena idaṃ-saddavacanīyassa hetumato	793	
PA_anya-e01_04n:793_8	hetuāyattabhāvena bhāvuppāduttarakiriyāpekkhena yāyassa tadāyattatā, tāya samatthatāya	793	
PA_anya-e01_04n:793_9	hetuṃ vadanti, evaṃ gantvā-saddantaravacanīyena taṃviññeyyasseva paccayanakiriyākattuhetumato	793	
PA_anya-e01_04n:793_10	hetupaccayanena hetuāyattabhāvena samuppāduttarakiriyāpekkhena yāyassa tadāyattatā,	7931	
PA_anya-e01_04n:793_11	tāya samatthatāya hetumāha. Evañca katvā “avijjā paṭicca, saṅkhārā paṭiccasamuppannā”tiādi	7931	
PA_anya-e01_04n:793_12	saṅkhārapiṭake vuttaṃ. Samatthatā cettha nidānādibhāvo. So ca tadavinābhāviphalaṃ	7931	
PA_anya-e01_04n:793_13	pati satvameva. Sambandhassāti ca saṃyojanānurūpatāvasena jātiādinā sambandhassa	7931	
PA_anya-e01_04n:793_14	jarāmaraṇādipaccayuppannassa. Uppādoti uppajjanaṃ. Yadi evaṃ kathaṃ paṭiccasaddappayogo,	7931	
PA_anya-e01_04n:793_15	nanu samānakattukānaṃ pubbakāle īdiso saddappayogoti? “Bhutvā gacchati, kasitvā vapatī”tiādīsu	7931	
PA_anya-e01_04n:793_16	saccametaṃ, taṃ pana yebhuyyavasena daṭṭhabbaṃ samānāparakāle, asamānakattuke ca	7931	
PA_anya-e01_04n:793_17	dassanato. Samānakāle tāva –	7931	
PA_anya-e01_04n:794	“Andhakāraṃ nihantvāna, uditāyaṃ divākaro;	79	
PA_anya-e01_04n:795	Vaṇṇapaññāvabhāsehi, obhāsetvā samuggato”ti. –	79	
PA_anya-e01_04n:796	Udāharaṇaṃ. Keci pana “mukhaṃ byādāya sayati, akkhīni parivattetvā passatī”ti udāharanti. Apare “nisajja adhīte, ṭhatvā kathetī”ti.	79	
PA_anya-e01_04n:797_0	Tattha byādānaparivattanuttarakālabhāvisayanadassanakiriyāpekkhā pubbuttarakālatā	797	
PA_anya-e01_04n:797_1	atthi, sā ca bhedānupalakkhaṇā kehici na lakkhīyati. “Nisajja adhīte, ṭhatvā kathetī”ti	797	
PA_anya-e01_04n:797_2	ca samānakālatāyapi ajjhenakathanehi pubbepi nisajjaṭṭhānāni hontīti sakkā pubbuttarakālatā	797	
PA_anya-e01_04n:797_3	sambhāvetuṃ, tasmā purimāniyeva udāharaṇāni yuttāni. Udayasamakālameva hi tannivattaniyanivattananti.	797	
PA_anya-e01_04n:797_4	Aparakāle “dvāramāvaritvā pavisati, āvaritvā nikkhamatī”ti. Keci pana “ḍakkacca patito	797	
PA_anya-e01_04n:797_5	daṇḍo”ti udāharanti. Abhighātabhūtasahajātāya pana abhighātajasaddassa samānakālatā	797	
PA_anya-e01_04n:797_6	ettha labbhati, tasmā idhāpi purimāniyeva udāharaṇāni yuttāni. Purimatāvacanicchāvaseneva	797	
PA_anya-e01_04n:797_7	pana lakkhaṇahetukiriyānaṃ lakkhaṇahetubhāvavacanicchāti lakkhaṇabhāvato purimakālo	797	
PA_anya-e01_04n:797_8	icceva “nihantvānā”ti saddasiddhi icchitā, evañca paccayanakiriyā samuppajjanakiriyāya	797	
PA_anya-e01_04n:797_9	purimikāvāti paṭicca-saddasiddhi. Tattha yuttaṃ paccakkhato kattudassanato. Idha	797	
PA_anya-e01_04n:797_10	pana tadabhāvato na yuttanti ce? Nāyaṃ doso. Idhāpi anumānato siddho. Jarāmaraṇādiko	7971	
PA_anya-e01_04n:797_11	kattā attheva “ñatvā kiriyato vaya”nti evamādipayogadassanato avassaṃ anumiyamānena	7971	
PA_anya-e01_04n:797_12	kattunā īdiso saddapayogo icchitabbo. Asamāne pana kattari “pisācaṃ disvā bhayaṃ	7971	
PA_anya-e01_04n:797_13	hoti, paññāya cassa disvā āsavā parikkhīṇā hontī”ti evamādi veditabbaṃ. Yathā ca	7971	
PA_anya-e01_04n:797_14	tattha pisācadassanādipurisabyāpāro, evamidhāpi paccayanaṃ paccayabyāpāro attano	7971	
PA_anya-e01_04n:797_15	phaluppādanaṃ, tañca satvaṃ samuppādovāti “paccaye sati, paccayassa uppādā”ti paccayanassa	7971	
PA_anya-e01_04n:797_16	samuppādahetutāya gamako samānassa kattu abhāvepi paṭicca-saddo siddhoti veditabbo.	7971	
PA_anya-e01_04n:797_17	Yadi paṭiccasambandhassa uppādo paṭiccasamuppādo, kathaṃ paccayo paṭiccasamuppādoti?	7971	
PA_anya-e01_04n:797_18	Heṭṭhā vicāritovāyamattho. Apica yoyaṃ samuppāda-saddavibhāvitānaṃ paccayuppannānaṃ	7971	
PA_anya-e01_04n:797_19	paṭiccasaddavibhāvito sasattiko hetu adhippeto, tassa samuppādābhimukhatāya padhānavacanaviññeyyasabhāvattā tathā vuttoti.	7971	
PA_anya-e01_04n:798_0	Kiṃ pana kāraṇaṃ samuppādapadhānena vacanena samuppādassa hetu veditabbo, na pana	798	
PA_anya-e01_04n:798_1	sahetuko samuppādo evāti? Vuccate – diṭṭhassa dukkhassa yo paccayo paccayaniddesena	798	
PA_anya-e01_04n:798_2	tassa vibhāvitattā. Kathaṃ? Yathāha –	798	
PA_anya-e01_04n:799_0	“Idha, bhikkhave, bhikkhu parivīmaṃsamāno parivīmaṃsati ‘yaṃ kho idaṃ anekavidhaṃ	799	
PA_anya-e01_04n:799_1	nānappakārakaṃ dukkhaṃ loke uppajjati jarāmaraṇaṃ, idaṃ nu kho dukkhaṃ kiṃ nidānaṃ	799	
PA_anya-e01_04n:799_2	kiṃ samudayaṃ kiṃ jātikaṃ kiṃ pabhavaṃ, kismiṃ sati jarāmaraṇaṃ hoti, kismiṃ asati	799	
PA_anya-e01_04n:799_3	jarāmaraṇaṃ na hotī’ti. So parivīmaṃsamāno evaṃ pajānāti ‘yaṃ kho idaṃ…pe… idaṃ kho	799	
PA_anya-e01_04n:799_4	dukkhaṃ jātinidāna”’miccādinā –	799	
PA_anya-e01_04n:800	Diṭṭhassa dukkhassa nidānaṃ parivīmaṃsasutte vuttaṃ. Taṃ pajānanañca nidānampi viññātabbanti. Yathā cāha –	80	
PA_anya-e01_04n:801_0	“Pubbe me, bhikkhave, sambodhā anabhisambuddhassa bodhisattasseva sato etadahosi	801	
PA_anya-e01_04n:801_1	‘kicchaṃ vatāyaṃ loko āpanno jāyati ca jīyati ca mīyati ca cavati ca upapajjati ca,	801	
PA_anya-e01_04n:801_2	atha ca panimassa dukkhassa nissaraṇaṃ nappajānāti jarāmaraṇassa. Kudāssu nāma imassa	801	
PA_anya-e01_04n:801_3	dukkhassa nissaraṇaṃ paññāyissati jarāmaraṇassā’ti…pe… tassa mayhaṃ, bhikkhave, yoniso	801	
PA_anya-e01_04n:801_4	manasikārā ahu paññāya abhisamayo ‘jātiyā kho sati jarāmaraṇaṃ hoti, jātipaccayā jarāmaraṇa”’nti –	801	
PA_anya-e01_04n:802_0	Ādinā diṭṭhassa dukkhassa paccayavīmaṃsābhisamayā vuttā. Paccayo hi ñātabbo. Tadabhisamayāyattañca	802	
PA_anya-e01_04n:802_1	dukkhanissaraṇapajānananti yo ca ñātabbo, so pavedetabboti paṭiccasamuppādasaddo	802	
PA_anya-e01_04n:802_2	yaṃ yadidaṃ samuppādasaddavibhāvitaṃ diṭṭhaṃ dukkhaṃ, taṃ paccayaṃ paṭicceva, na	802	
PA_anya-e01_04n:802_3	aññathāti evaṃ paccayavibhāvanatthaṃ vuccati. Bhavati hi ñātuṃ, pavedetuñca icchitabhāvena	802	
PA_anya-e01_04n:802_4	padhānassāpi kenaci visesena ñātabbatāya appadhānabhāvena niddeso yathā “ko sotāpanno,	802	
PA_anya-e01_04n:802_5	yassa tīṇi saṃyojanāni pahīnāni. Ko devadatto, yassa uccatarāni gehānī”ti, evamidhāpi	802	
PA_anya-e01_04n:802_6	paccayapaccayanapavedanaṭṭhena niddese sattivisesena attano phalena paccanīyatāya	802	
PA_anya-e01_04n:802_7	ñātabbabhāvena “paṭiccā”ti pariyāyena paccayo vutto.	802	
PA_anya-e01_04n:803_0	Yo cāyaṃ “avijjāpaccayā saṅkhārā”tiādiko niddeso, so ca sakalassa dukkhakkhandhassa	803	
PA_anya-e01_04n:803_1	mūlato paṭṭhāya paccayānaṃ pavedanāya niddiṭṭhoti pariyosānepi “evametassa kevalassa	803	
PA_anya-e01_04n:803_2	dukkhakkhandhassa samudayo hotī”ti evaṃ-saddena samugghātaṃ dukkhaṃ dassetvā tassa	803	
PA_anya-e01_04n:803_3	yathāvutte paccaye taṃsamudayābhimukhe katvā nigamitā paccayā. Paṭipadāsuttepi “avijjāpaccayā…pe…	803	
PA_anya-e01_04n:803_4	samudayo hotī”ti vatvā “ayaṃ vuccati, bhikkhave, micchāpaṭipadā”ti vuttaṃ. Na ca	803	
PA_anya-e01_04n:803_5	paṭiccasamuppannabhāvena gahitaṃ dukkhaṃ micchāpaṭipadaṃ, atha kho dukkhasamudayabhūtā	803	
PA_anya-e01_04n:803_6	paccayāti. Yathā ca “pañcaṅgiko sammāsamādhi, pañcañāṇiko sammāsamādhī”ti aṅgañāṇapaṭivedanatthattā	803	
PA_anya-e01_04n:803_7	desanāya sammāsamādhipadhānehi saddehi aṅgañāṇapaṭivedanaṃ kataṃ, evamidhāpi samuppādapadhānena	803	
PA_anya-e01_04n:803_8	saddena paccayapaṭivedanaṃ katanti veditabbaṃ.	803	
PA_anya-e01_04n:804_0	581. Yā panāyaṃ tantīti sambandho. Nikkhittāti ṭhapitā, desitāti attho. Yathādhippetassa	804	
PA_anya-e01_04n:804_1	atthassa tananato tanti, gantho. “Kiṃ vādī, bhante, sammāsambuddho”ti pucchitena	804	
PA_anya-e01_04n:804_2	“vibhajjavādī, mahārājā”ti moggaliputtatissattherena vuttattā sammāsambuddhasāvakā	804	
PA_anya-e01_04n:804_3	vibhajjavādino. Te hi satthārā venayikādibhāvaṃ vibhajja vuttaṃ anuvadanti, somanassādīnaṃ,	804	
PA_anya-e01_04n:804_4	cīvarādīnañca sevitabbāsevitabbabhāvaṃ. Sassatucchedavāde vā vibhajja vadanti. “Sassato	804	
PA_anya-e01_04n:804_5	attā ca loko cā”tiādīnaṃ ṭhapanīyānaṃ ṭhapanato, rāgādikkhayassa sassatassa, rāgādikāyaduccaritādiucchedassa	804	
PA_anya-e01_04n:804_6	ca vacanato, na pana ekaṃsabyākaraṇīyādike tayo pañhe apanetvā vibhajjabyākaraṇīyameva	804	
PA_anya-e01_04n:804_7	vadanti. Vibhajjavādīnaṃ maṇḍalaṃ samūho vibhajjavādimaṇḍalaṃ. Vibhajjavādino vā	804	
PA_anya-e01_04n:804_8	bhagavato parisā vibhajjavādimaṇḍalantipi vadanti, vibhajja vā sassatucchede ubho	804	
PA_anya-e01_04n:804_9	ante anupagamma majjhimapaṭipadābhūtassa paṭiccasamuppādassa desanato bhagavā, tadanuvādato	804	
PA_anya-e01_04n:804_10	tassa sāvakā ca vibhajjavādinoti. Sesaṃ purimasadisaṃ.	8041	
PA_anya-e01_04n:805_0	Otaritvāti ogāhetvā, vibhajjavādī hutvāti attho. Na hi sayaṃ avibhajjavādī samāno	805	
PA_anya-e01_04n:805_1	vibhajjavādīnaṃ antare ṭhānamattena vibhajjavādimaṇḍalaṃ otiṇṇo nāma hoti. Ācariyehi	805	
PA_anya-e01_04n:805_2	avuttaviparītatthadīpanena te naabbhacikkhantena. Avijjā puññāneñjābhisaṅkhārānampi	805	
PA_anya-e01_04n:805_3	hetu paccayo hotīti vadanto, kathāvatthumhi paṭikkhitte puggalavādādike ca vadanto	805	
PA_anya-e01_04n:805_4	sakasamayaṃ vokkamati nāma, tathā avokkamantena. Parasamayaṃ dosāropanabyāpāravirahena	805	
PA_anya-e01_04n:805_5	anāyūhantena. “Idampi suttaṃ gahetabba”nti parasamayaṃ asampiṇḍentenāti keci vadanti.	805	
PA_anya-e01_04n:805_6	“Tathāhaṃ bhagavatā dhammaṃ desitaṃ ājānāmi, yathā tadevidaṃ viññāṇaṃ sandhāvati	805	
PA_anya-e01_04n:805_7	saṃsarati anañña”ntiādīni vadanto suttaṃ paṭibāhati nāma, tathā apaṭibāhantena. “Tathāhaṃ	805	
PA_anya-e01_04n:805_8	bhagavatā dhammaṃ desitaṃ ājānāmi, yathā yeme antarāyikā dhammā vuttā bhagavatā,	805	
PA_anya-e01_04n:805_9	te paṭisevato nālaṃ antarāyāya, supinante kato vītikkamo āpattikaro hotī”ti ca evamādiṃ	805	
PA_anya-e01_04n:805_10	vadanto vinayaṃ paṭilometi nāma, tabbipariyāyena taṃ anulomentena. Paṭilomento hi	8051	
PA_anya-e01_04n:805_11	kammantaraṃ bhindanto, dhammatañca vilomento kuto kilesavinayaṃ anulometi. Sutte	8051	
PA_anya-e01_04n:805_12	vutte cattāro mahāpadese, aṭṭhakathāyañca vutte suttasuttānulomaācariyavādaattanomatimahāpadese	8051	
PA_anya-e01_04n:805_13	olokentena. Tadolokanena hi sutte, vinaye ca santiṭṭhati nātidhāvati.	8051	
PA_anya-e01_04n:806_0	Dhammanti paṭiccasamuppādapāḷiṃ. Atthanti tadatthaṃ. Hetu, hetuphalāni vā ayamettha	806	
PA_anya-e01_04n:806_1	hetu dhammo, idamettha hetuphalaṃ atthoti. Dhammanti vā dhammataṃ. Yathā eke “uppādā	806	
PA_anya-e01_04n:806_2	vā tathāgatānaṃ anuppādā vā tathāgatānaṃ ṭhitāva sā dhātū”ti suttapadassa atthaṃ	806	
PA_anya-e01_04n:806_3	micchā gāhentā “nicco paṭiccasamuppādo”ti paccayākāradhammaṃ micchā dīpenti, evaṃ	806	
PA_anya-e01_04n:806_4	adīpetvā heṭṭhā vuttanayeneva attano phalaṃ pati kāraṇassa vavatthitasabhāvaṃ dīpentena.	806	
PA_anya-e01_04n:806_5	Yathā ca eke “anirodhaṃ anuppāda”ntiādinā paṭiccasamuppādassa atthaṃ micchā gāhenti,	806	
PA_anya-e01_04n:806_6	evaṃ gāhe akatvā vuttanayeneva aviparītaṃ atthaṃ saṅgāhentena. “Dukkhādīsu aññāṇaṃ	806	
PA_anya-e01_04n:806_7	avijjā”ti vuttamatthaṃ parivattetvā puna “pubbante aññāṇa”ntiādīhi aparehipi pariyāyehi	806	
PA_anya-e01_04n:806_8	niddisantena. “Saṅkhārā iminā pariyāyena bhavoti vuccanti, taṇhā iminā pariyāyena	806	
PA_anya-e01_04n:806_9	upādāna”ntiādinā niddisantenāti ca vadanti. Pakatiyāti yathāvuttavidhānaṃ anāmasitvā kevalameva.	806	
PA_anya-e01_04n:807_0	Saccanti catusaccaṃ. Sattoti sattasuññatāti vadanti, sattasuññesu pana saṅkhāresu	807	
PA_anya-e01_04n:807_1	sattavohāro, sattatthakiccasiddhi ca. Paccayākārameva cāti paccayākāro eva ca, ma-kāro	807	
PA_anya-e01_04n:807_2	padasandhikaro. Paccayadhammānaṃ attanoyeva phalassa paccayabhāvo paṭiccasamuppādoti attho.	807	
PA_anya-e01_04n:808_0	Tasmāti vuttanayena atthavaṇṇanāya kātabbattā, dukkarattā ca patiṭṭhaṃ nādhigacchāmīti	808	
PA_anya-e01_04n:808_1	yattha ṭhitassa vaṇṇanā sukarā hoti, tassā patiṭṭhābhūtaṃ taṃ nayaṃ attanoyeva ñāṇabalena	808	
PA_anya-e01_04n:808_2	nādhigacchāmīti attho. Nissayaṃ pana ācikkhanto “sāsanaṃ panida”ntiādimāha. Idha	808	
PA_anya-e01_04n:808_3	sāsananti pāḷidhammamāha, paṭiccasamuppādameva vā. So hi anulomapaṭilomādinānādesanānayapaṭimaṇḍito	808	
PA_anya-e01_04n:808_4	abbocchinno ajjāpi pavattatīti nissayo hoti. Tadaṭṭhakathāsaṅkhāto ca pubbācariyamaggo.	808	
PA_anya-e01_04n:808_5	“Taṃ suṇātha samāhitā”ti ādarajanane, ussāhane ca kiṃ payojananti ce, taṃ dassento	808	
PA_anya-e01_04n:808_6	āha “vuttañheta”ntiādi. Aṭṭhi katvāti atthaṃ katvā. Yathā vā na nassati, evaṃ aṭṭhigataṃ	808	
PA_anya-e01_04n:808_7	viya karonto aṭṭhiṃ katvā. Pubbakālato aparakāle bhavaṃ pubbāpariyaṃ. Visesanti paṭhamārambhato	808	
PA_anya-e01_04n:808_8	pabhuti khaṇe khaṇe ñāṇavisesaṃ, kilesakkhayavisesañca labhatīti attho.	808	
PA_anya-e01_04n:809	582. Desanābhedatoti desanāvisesato. Atthato, lakkhaṇādito, ekavidhādito ca atthalakkhaṇekavidhādito. Aṅgānañca vavatthānāti avijjādīnaṃ dvādasannaṃ aṅgānaṃ vavatthānadassanato.	80	
PA_anya-e01_04n:810_0	Kammavipākakilesavaṭṭānaṃ mūlakāraṇattā, ādito vuttattā ca avijjā paṭiccasamuppādassa	810	
PA_anya-e01_04n:810_1	mūlaṃ. Tattha valliyā mūle diṭṭhe tato pabhuti valliharaṇaṃ viya paṭiccasamuppādassa	810	
PA_anya-e01_04n:810_2	mūle diṭṭhe tato pabhuti paṭiccasamuppādadesanāti upamāsaṃsandanā na kātabbā. Na	810	
PA_anya-e01_04n:810_3	hi bhagavato idameva diṭṭhaṃ, idaṃ adiṭṭhanti vibhajanīyaṃ atthi sabbassa diṭṭhattā.	810	
PA_anya-e01_04n:810_4	Mūlato pabhuti pana valliharaṇaṃ viya mūlato pabhuti paṭiccasamuppādadesanā katāti	810	
PA_anya-e01_04n:810_5	idamettha sāmaññaṃ adhippetaṃ, bodhaneyyajjhāsayavasena vā bodhetabbabhāvena mūlādidassanasāmaññaṃ yojetabbaṃ.	810	
PA_anya-e01_04n:811	Tassāti –	81	
PA_anya-e01_04n:812_0	“Sa kho so, bhikkhave, kumāro vuddhimanvāya indriyānaṃ paripākamanvāya pañcahi kāmaguṇehi	812	
PA_anya-e01_04n:812_1	samappito…pe… rajanīyehi. So cakkhunā rūpaṃ disvā piyarūpe rūpe sārajjati, appiyarūpe	812	
PA_anya-e01_04n:812_2	rūpe byāpajjati, anupaṭṭhitakāyasati ca viharati parittacetaso, tañca cetovimuttiṃ	812	
PA_anya-e01_04n:812_3	paññāvimuttiṃ yathābhūtaṃ nappajānāti, yatthassa te pāpakā akusalā dhammā aparisesā	812	
PA_anya-e01_04n:812_4	nirujjhanti. So evaṃ anurodhavirodhaṃ samāpanno yaṃ kiñci vedanaṃ vedeti sukhaṃ vā	812	
PA_anya-e01_04n:812_5	dukkhaṃ vā adukkhamasukhaṃ vā, so taṃ vedanaṃ abhinandati abhivadati, ajjhosāya tiṭṭhatī”ti –	812	
PA_anya-e01_04n:813_0	Evaṃ vuttassa. Evaṃ sotadvārādīsupi. Tassa abhinandatoti sappītikataṇhāya abhimukhabhāvena	813	
PA_anya-e01_04n:813_1	nandato. Abhivadatoti “aho sukhaṃ, aho sukha”nti vacībhedakaraṇapavattāya balavataṇhāya	813	
PA_anya-e01_04n:813_2	“ahaṃ, mamā”ti abhivadato. Tato balavatiyā mocetuṃ asakkuṇeyyatāya ajjhosāya tiṭṭhato.	813	
PA_anya-e01_04n:813_3	Tatopi balavatī pana upādānabhūtā taṇhā nandī. Ettha ca abhinandanādinā taṇhā vuttā,	813	
PA_anya-e01_04n:813_4	nandivacanena tappaccayaṃ upādānaṃ catubbidhampi nanditātadavippayogatāhi, taṇhādiṭṭhābhinandanabhāvehi cāti veditabbaṃ.	813	
PA_anya-e01_04n:814	Jātipaccayā jarāmaraṇantiādikañca tattheva mahātaṇhāsaṅkhayasutte vuttaṃ.	81	
PA_anya-e01_04n:815_0	Vipākavaṭṭabhūte paṭisandhipavattiphassādike kammasamuṭṭhānañca ojaṃ sandhāya “cattāro	815	
PA_anya-e01_04n:815_1	āhārā taṇhānidānā”tiādi vuttaṃ. Vaṭṭūpathambhakā pana itarepi āhārā taṇhāpabhave	815	
PA_anya-e01_04n:815_2	tasmiṃ avijjamāne na vijjantīti “taṇhānidānā”ti vattuṃ vaṭṭanti.	815	
PA_anya-e01_04n:816_0	583. Tato tatoti catubbidhāsu desanāsu tato tato desanato. Ñāyappaṭivedhāya saṃvattatīti	816	
PA_anya-e01_04n:816_1	ñāyoti maggo, so eva vā paṭiccasamuppādo “ariyo cassa ñāyo paññāya sudiṭṭho hotī”ti	816	
PA_anya-e01_04n:816_2	vacanato. Sayameva hi so samantabhaddakattā tathā tathā paṭivijjhitabbattā tāya tāya	816	
PA_anya-e01_04n:816_3	desanāya attano paṭivedhāya saṃvattati. Catubbidhagambhīrabhāvappattiyāti dhammatthadesanāpaṭivedhagambhīresu	816	
PA_anya-e01_04n:816_4	patiṭṭhādhigamanena patiṭṭhitattāti attho.	816	
PA_anya-e01_04n:817_0	Samantabhaddakatā, desanāvilāsappatti ca catunnampi desanānaṃ samānaṃ kāraṇanti visesakāraṇaṃ	817	
PA_anya-e01_04n:817_1	vattukāmo āha “visesato”ti. Assāti assa bhagavato desanā, assa vā paṭiccasamuppādassa	817	
PA_anya-e01_04n:817_2	desanāti yojetabbaṃ. Pavattikāraṇavibhāgo avibhattasabhāvā avijjādayova, kāraṇanti	817	
PA_anya-e01_04n:817_3	vā gahitānaṃ pakatiādīnaṃ, avijjādīnañca akāraṇatā, kāraṇatā ca. Tattha sammūḷhā	817	
PA_anya-e01_04n:817_4	keci akāraṇaṃ kāraṇanti gaṇhanti, keci na kiñci kāraṇaṃ bujjhantīti tesaṃ yathāsakehi	817	
PA_anya-e01_04n:817_5	anurūpehi kāraṇehi saṅkhārādipavattisandassanatthaṃ, saṃsārappavattisandassanatthanti	817	
PA_anya-e01_04n:817_6	attho. Pavattiādīnavapaṭicchādikā avijjā ādi, tato saṅkhārā uppajjanti, tato viññāṇanti	817	
PA_anya-e01_04n:817_7	evaṃ pavattiyā uppattikkamasandassanatthaṃ, gabbhaseyyakādivasena vā tattha tattha	817	
PA_anya-e01_04n:817_8	bhave attabhāvassa uppajjanānupubbisandassanatthañca anulomadesanā pavattāti. Itarāsaṃ	817	
PA_anya-e01_04n:817_9	tadatthatāsambhavepi na tāsaṃ tadatthameva pavatti atthantarasabbhāvato. Ayaṃ pana	817	
PA_anya-e01_04n:817_10	tadatthā evāti etissā tadatthatā vuttā.	8171	
PA_anya-e01_04n:818_0	Anuvilokayato yo sambodhito pubbabhāge taṃtaṃpaccayuppannāvabodhasaṅkhāto pubbabhāgapaṭivedho	818	
PA_anya-e01_04n:818_1	pavatto, tadanusārena tadanugamena jarāmaraṇādikassa jātiādikāraṇaṃ yaṃ adhigataṃ,	818	
PA_anya-e01_04n:818_2	tassa sandassanatthaṃ ayaṃ paṭilomadesanā pavattā. Anuvilokayato paṭilomadesanā pavattāti	818	
PA_anya-e01_04n:818_3	vā sambandho. Desentopi hi bhagavā kicchāpannaṃ lokaṃ anuviloketvā pubbabhāga…pe…	818	
PA_anya-e01_04n:818_4	sandassanatthaṃ desesīti. Āhārataṇhādayo paccuppannaddhā, saṅkhārāvijjā atītaddhāti	818	
PA_anya-e01_04n:818_5	iminā adhippāyenāha “yāva atītaṃ addhānaṃ atiharitvā”ti. Āhārā vā taṇhāya pabhāvetabbā	818	
PA_anya-e01_04n:818_6	anāgato addhā, taṇhādayo paccuppanno, saṅkhārāvijjā atītoti. Paccakkhaṃ pana phalaṃ	818	
PA_anya-e01_04n:818_7	dassetvā tannidānadassanavasena phalakāraṇaparamparadassanaṃ yujjatīti āhārā purimataṇhāya	818	
PA_anya-e01_04n:818_8	uppāditā paccuppanno addhā, taṇhādayo atīto, saṅkhārāvijjā tatopi atītataro saṃsārassa	818	
PA_anya-e01_04n:818_9	anādibhāvadassanatthaṃ vuttoti. Yāva atītaddhānanti yāva atītataraṃ addhānanti attho	818	
PA_anya-e01_04n:818_10	yuttoti. Āyatiṃ punabbhavābhinibbattiāhārakā vā cattāro āhārā “āhāretītāhaṃ na vadāmi…pe…	8181	
PA_anya-e01_04n:818_11	evaṃ pana maṃ avadantaṃ yo evaṃ puccheyya ‘kissa nu kho, bhante, viññāṇāhāro’ti,	8181	
PA_anya-e01_04n:818_12	esa kallo pañho, tatra kallaṃ veyyākaraṇaṃ, viññāṇāhāro āyatiṃ punabbhavābhinibbattiyā”ti	8181	
PA_anya-e01_04n:818_13	vacanato, taṃsampayuttattā phassacetanānaṃ, tappavattihetuttā ca kabaḷīkārāhārassa.	8181	
PA_anya-e01_04n:818_14	Tena hi upatthambhitarūpakāyassa, tañca icchantassa kāmaviññāṇāyūhanaṃ hoti. Bhojanañhi	8181	
PA_anya-e01_04n:818_15	saddhādīnaṃ, rāgādīnañca upanissayoti vuttaṃ. Tasmā te kammavaṭṭasaṅgahitā āhārā	8181	
PA_anya-e01_04n:818_16	paccuppanno addhāti imasmiṃ pariyāye purimoyeva attho yutto.	8181	
PA_anya-e01_04n:819_0	Atītaddhato pabhuti “iti kho, bhikkhave, avijjāpaccayā saṅkhārā”tiādinā atīte, tato	819	
PA_anya-e01_04n:819_1	parañca hetuphalapaṭipāṭiṃ paccakkhabhūtānaṃ āhārānaṃ nidānadassanavasena ārohitvā	819	
PA_anya-e01_04n:819_2	nivattanena vinā abujjhantānaṃ taṃsandassanatthaṃ sā ayaṃ desanā pavattāti attho.	819	
PA_anya-e01_04n:819_3	Anāgataddhahetusamuṭṭhānato pabhutīti anāgatassa bhavassa hetubhūtānaṃ dhammānaṃ	819	
PA_anya-e01_04n:819_4	uppattito paṭṭhāya. Anāgataddhasandassanatthanti anāgataddhuno appaṭivijjhantānaṃ	819	
PA_anya-e01_04n:819_5	apassantānaṃ paccakkhaṃ paccuppannaṃ hetuṃ dassetvā hetuphalaparamparāya tassa sandassanatthanti	819	
PA_anya-e01_04n:819_6	attho. Ettha ca ādito paṭṭhāya yāva pariyosānā, pariyosānato ca paṭṭhāya yāva ādi	819	
PA_anya-e01_04n:819_7	pavattā desanā dvādasaṅgā, tato eva tisandhi catusaṅkhepā. Majjhato paṭṭhāya yāva	819	
PA_anya-e01_04n:819_8	ādi pavattā desanā aṭṭhaṅgā dvisandhi tisaṅkhepā. Majjhato pana paṭṭhāya yāva pariyosānā	819	
PA_anya-e01_04n:819_9	pavattā desanā chaḷaṅgā dvisandhi tisaṅkhepā. “Saṃyojaniyesu, bhikkhave, dhammesu	819	
PA_anya-e01_04n:819_10	assādānupassino viharato taṇhā pavaḍḍhati, taṇhāpaccayā upādāna”ntiādinā majjhato	8191	
PA_anya-e01_04n:819_11	paṭṭhāya yāva pariyosānā pavattā desanā ekasandhi dvisaṅkhepā. Evaṃ ayaṃ anekaṅgā	8191	
PA_anya-e01_04n:819_12	eva paṭiccasamuppādadesanā āgatā. Ekaṅgavasenāpi ca paṭiccasamuppādadesanā labbhateva. Yathāha –	8191	
PA_anya-e01_04n:820_0	“Tatra, bhikkhave, sutavā ariyasāvako paṭiccasamuppādaṃyeva sādhukaṃ yoniso manasi	820	
PA_anya-e01_04n:820_1	karoti ‘iti imasmiṃ sati idaṃ hoti, imassuppādā idaṃ uppajjati. Imasmiṃ asati idaṃ	820	
PA_anya-e01_04n:820_2	na hoti, imassa nirodhā idaṃ nirujjhatī’ti. Sukhavedaniyaṃ, bhikkhave, phassaṃ paṭicca	820	
PA_anya-e01_04n:820_3	uppajjati sukhavedanā”ti –	820	
PA_anya-e01_04n:821	Ādi. Ettha hi “phassapaccayā”ti ettako eva paṭiccasamuppādo vutto. Tenetaṃ viññāyati “ekaṅgapaṭiccasamuppādo”ti.	82	
PA_anya-e01_04n:822_0	Tattha imasmiṃ sati idaṃ hotīti imasmiṃ avijjādike paccaye sati idaṃ saṅkhārādikaṃ	822	
PA_anya-e01_04n:822_1	phalaṃ hoti. Imassuppādā idaṃ uppajjatīti imassa avijjādikassa paccayassa uppādā	822	
PA_anya-e01_04n:822_2	idaṃ saṅkhārādikaṃ phalaṃ uppajjatīti attho. Imasmiṃ asati idaṃ na hoti, imassa nirodhā	822	
PA_anya-e01_04n:822_3	idaṃ nirujjhatīti avijjādīnaṃ abhāve saṅkhārādīnaṃ abhāvassa, avijjādīnaṃ nirodhā	822	
PA_anya-e01_04n:822_4	saṅkhārādīnaṃ nirodhassa ca vacanena purimasmiṃ paccayalakkhaṇe niyamo dassito hoti	822	
PA_anya-e01_04n:822_5	“imasmiṃ sati eva, na asati, imassa uppādā eva, na nirodhā”ti. Tenetaṃ lakkhaṇaṃ	822	
PA_anya-e01_04n:822_6	antogadhaniyamaṃ idha paṭiccasamuppādassa vuttanti daṭṭhabbaṃ.	822	
PA_anya-e01_04n:823_0	Nirodhoti ca avijjādīnaṃ virāgādhigamena āyatiṃ anuppādo appavatti. Tathā hi vuttaṃ	823	
PA_anya-e01_04n:823_1	“avijjāyatveva asesavirāganirodhā”tiādi. Nirodhavirodhī ca uppādo, yena so uppādavirodhibhāvena	823	
PA_anya-e01_04n:823_2	vutto “imassa nirodhā idaṃ nirujjhatī”ti, tenetaṃ dasseti “anirodho uppādo nāma,	823	
PA_anya-e01_04n:823_3	so cettha atthibhāvotipi vuccatī”ti. “Imasmiṃ sati idaṃ hotī”ti idameva hi lakkhaṇaṃ	823	
PA_anya-e01_04n:823_4	pariyāyantarena “imassuppādā idaṃ uppajjatī”ti vadantena parena purimaṃ visesitaṃ	823	
PA_anya-e01_04n:823_5	hoti, tasmā na dharamānataṃyeva sandhāya “imasmiṃ satī”ti vuttaṃ, atha kho maggena	823	
PA_anya-e01_04n:823_6	aniruddhabhāvañcāti viññāyati. Yasmā ca “imasmiṃ asati idaṃ na hoti, imassa nirodhā	823	
PA_anya-e01_04n:823_7	idaṃ nirujjhatī”ti dvidhāpi uddiṭṭhalakkhaṇassa nirodhassa niddesaṃ vadantena “avijjāyatveva	823	
PA_anya-e01_04n:823_8	asesavirāganirodhā saṅkhāranirodho”tiādinā nirodho eva vutto, tasmā natthibhāvopi	823	
PA_anya-e01_04n:823_9	nirodho evāti natthibhāvaviruddho atthibhāvo anirodhoti dassitaṃ hoti. Tena anirodhasaṅkhātena	823	
PA_anya-e01_04n:823_10	atthibhāvena uppādaṃ viseseti. Tato na idha attalābhamattaṃ uppādoti adhippeto, atha	8231	
PA_anya-e01_04n:823_11	kho anirodhasaṅkhāto atthibhāvo cāti ayamattho vibhāvitoti evametaṃ lakkhaṇadvayavacanaṃ	8231	
PA_anya-e01_04n:823_12	aññamaññaṃ visesanavisesitabbabhāvena sātthakanti veditabbaṃ.	8231	
PA_anya-e01_04n:824_0	Ko panāyaṃ anirodho nāma, yo atthibhāvo, uppādoti ca vuccatīti? Appahīnabhāvo, anibbattitaphalatāppahīnārahatāhi	824	
PA_anya-e01_04n:824_1	phaluppādanārahatā ca. Ye tehi pahātabbā akusalā dhammā, tesaṃ ariyamaggena asamugghātitabhāvo,	824	
PA_anya-e01_04n:824_2	ye pana na pahātabbā kusalābyākatā dhammā, yāni tesu saṃyojanāni akhīṇāsavānaṃ, tesaṃ	824	
PA_anya-e01_04n:824_3	aparikkhīṇatā ca. Asamugghātitānusayatāya hi sasaṃyojanākhandhappavatti paṭiccasamuppādo. Tathā hi vuttaṃ –	824	
PA_anya-e01_04n:825_0	“Yāya ca, bhikkhave, avijjāya nivutassa bālassa, yāya ca taṇhāya sampayuttassa ayaṃ	825	
PA_anya-e01_04n:825_1	kāyo samudāgato, sā ceva avijjā bālassa appahīnā, sā ca taṇhā aparikkhīṇā. Taṃ kissa	825	
PA_anya-e01_04n:825_2	hetu? Na, bhikkhave, bālo acari brahmacariyaṃ sammā dukkhakkhayāya, tasmā bālo kāyassa	825	
PA_anya-e01_04n:825_3	bhedā kāyūpago hoti, so kāyūpago samāno na parimuccati jātiyā jarāmaraṇenā”ti –	825	
PA_anya-e01_04n:826	Ādi. Khīṇasaṃyojanānaṃ pana avijjāya abhāvato saṅkhārānaṃ, taṇhupādānānaṃ abhāvato upādānabhavānaṃ na sambhavoti vaṭṭassa upacchedo paññāyati. Tenevāha –	82	
PA_anya-e01_04n:827	“Channantveva, phagguna, phassāyatanānaṃ asesavirāganirodhā phassanirodho, phassanirodhā vedanānirodho”ti –	82	
PA_anya-e01_04n:828_0	Ādi. Na hi aggamaggādhigamato uddhaṃ yāva parinibbānā saḷāyatanādīnaṃ appavatti,	828	
PA_anya-e01_04n:828_1	atha kho natthitā, nirodhasaddavacanīyatā, khīṇasaṃyojanatāti nirodho vutto. Apica	828	
PA_anya-e01_04n:828_2	cirakatampi kammaṃ anibbattitaphalatāya, appahīnārahatāya ca phalārahaṃ santaṃ eva	828	
PA_anya-e01_04n:828_3	nāma hoti, na nibbattitaphalaṃ, nāpi pahīnārahanti phaluppattipaccayānaṃ avijjāsaṅkhārādīnaṃ	828	
PA_anya-e01_04n:828_4	vuttanayena phalārahabhāvo anirodhoti veditabbaṃ. Evaṃ aniruddhabhāveneva hi yena	828	
PA_anya-e01_04n:828_5	vinā phalaṃ na sambhavati, taṃ kāraṇaṃ atītādipi “imasmiṃ satī”ti iminā vacanena	828	
PA_anya-e01_04n:828_6	vuttaṃ. Tato eva ca avusitabrahmacariyassa appavattidhammataṃ anāpanno paccayuppādo	828	
PA_anya-e01_04n:828_7	kālabhedaṃ anāmasitvā anivattitāya eva “imassuppādā”ti vutto. Atha vā avasesapaccayasamavāye	828	
PA_anya-e01_04n:828_8	avijjamānassāpi vijjamānassa viya pageva vijjamānassa yā phaluppattiabhimukhatā,	828	
PA_anya-e01_04n:828_9	sā “imassuppādā”ti vuttā. Tadā hi tato phalaṃ uppajjatīti tadavatthaṃ kāraṇaṃ phalassa	828	
PA_anya-e01_04n:828_10	uppādanabhāvena upaṭṭhitaṃ uppatitaṃ nāma hoti, na vijjamānampi atadavatthanti tadavatthatā uppādoti veditabbā.	8281	
PA_anya-e01_04n:829_0	Tattha “satī”ti iminā vijjamānatāmattena paccayabhāvaṃ vadanto abyāpārataṃ paṭiccasamuppādassa	829	
PA_anya-e01_04n:829_1	dasseti. Uppādāti uppattidhammataṃ, asabbakālabhāvitaṃ, phaluppattiabhimukhatañca	829	
PA_anya-e01_04n:829_2	dīpento aniccataṃ paṭiccasamuppādassa dasseti. “Sati, na asati, uppādā, na nirodhā”ti	829	
PA_anya-e01_04n:829_3	pana hetuatthehi bhummanissakkavacanehi samatthitaṃ nidānasamudayajātipabhavabhāvaṃ	829	
PA_anya-e01_04n:829_4	paṭiccasamuppādassa dasseti. Hetuatthatā cettha bhummavacane yassa bhāvena tadavinābhāviphalassa	829	
PA_anya-e01_04n:829_5	bhāvo lakkhīyati, tattha pavattiyā veditabbā, yathā adhanānaṃ dhane ananuppadīyamāne	829	
PA_anya-e01_04n:829_6	dāliddiyaṃ vepullamagamāsi, nipphanne sasse subhikkhaṃ jāyatīti ca. Nissakkavacanassāpi	829	
PA_anya-e01_04n:829_7	hetuatthatā phalassa pabhave pakatiyañca pavattiyā, yathā “kalalā hoti abbudaṃ, abbudā	829	
PA_anya-e01_04n:829_8	jāyate pesī”ti, “himavatā gaṅgā pabhavati, siṅgato saro jāyatī”ti ca. Avijjādibhāvena	829	
PA_anya-e01_04n:829_9	ca tadavinābhāvisaṅkhārādibhāvo lakkhīyati, avijjādīhi ca saṅkhārādayo pabhavanti,	829	
PA_anya-e01_04n:829_10	pakarīyanti cāti tesaṃ pabhavo, pakati ca, tasmā tadatthadīpanatthaṃ “imasmiṃ sati	8291	
PA_anya-e01_04n:829_11	imassuppādā”ti hetuatthā bhummanissakkaniddesā katā.	8291	
PA_anya-e01_04n:830_0	Yasmā cettha “imasmiṃ sati idaṃ hoti, imassuppādā idaṃ uppajjatī”ti saṅkhepena uddiṭṭhassa	830	
PA_anya-e01_04n:830_1	paṭiccasamuppādassa “avijjāpaccayā saṅkhārā”tiādiko niddeso, tasmā yathāvutto atthibhāvo,	830	
PA_anya-e01_04n:830_2	uppādo ca tesaṃ tesaṃ paccayuppannadhammānaṃ paccayabhāvoti viññāyati. Na hi aniruddhatāsaṅkhātaṃ	830	
PA_anya-e01_04n:830_3	atthibhāvaṃ, uppādañca anivattasabhāvatāsaṅkhātaṃ, udayāvatthatāsaṅkhātaṃ vā “satiyeva,	830	
PA_anya-e01_04n:830_4	na asati, uppādā eva, na nirodhā”ti antogadhaniyamehi vacanehi pakāsitaṃ muñcitvā	830	
PA_anya-e01_04n:830_5	añño paccayabhāvo nāma atthi, tasmā yathāvutto atthibhāvo, uppādo ca paccayabhāvoti	830	
PA_anya-e01_04n:830_6	veditabbo. Yepi hi paṭṭhāne āgatā hetuādayo catuvīsati paccayā, tepi etasseva paccayabhāvassa	830	
PA_anya-e01_04n:830_7	visesāti veditabbā. Tathā yvāyaṃ mūlahetunidānasambhavapabhavādipariyāyehi, uppādaṭṭhiti	830	
PA_anya-e01_04n:830_8	pavattaṭṭhiti nimittaṭṭhiti āyūhanaṭṭhiti saṃyogaṭṭhiti palibodhaṭṭhitītiādipariyāyehi	830	
PA_anya-e01_04n:830_9	ca pakāsito kāraṇattho, sopi ettheva antogadhoti daṭṭhabbo.	830	
PA_anya-e01_04n:831_0	584. Mūlakāraṇasaddaṃ apekkhitvā na akāraṇanti napuṃsakaniddeso, akāraṇāti attho.	831	
PA_anya-e01_04n:831_1	Akāraṇaṃ yadi siyā, suttaṃ paṭibāhitaṃ siyāti dassento “āsavasamudayā”ti suttaṃ āharati.	831	
PA_anya-e01_04n:831_2	Pariyāyo kāraṇaṃ. Vaṭṭakathāya sīsabhāvo vaṭṭahetuno kammassāpi hetubhāvo. Tattha	831	
PA_anya-e01_04n:831_3	bhavataṇhāyapi hetubhūtā avijjā, tāya paṭicchāditādīnave bhave taṇhāya uppajjanato	831	
PA_anya-e01_04n:831_4	avijjā visesena sīsabhūtāti “mūlakāraṇa”nti vuttā.	831	
PA_anya-e01_04n:832_0	Purimāya koṭiyā apaññāyamānāya uppādavirahato niccataṃ gaṇheyyāti āha “evaṃ cetaṃ,	832	
PA_anya-e01_04n:832_1	bhikkhave, vuccatī”tiādi. Tena ito pubbe uppannapubbatā natthīti apaññāyanato purimakoṭiapaññāyanaṃ	832	
PA_anya-e01_04n:832_2	vuttanti imamatthaṃ dasseti.	832	
PA_anya-e01_04n:833_0	585. Avijjātaṇhāhetukkamena phalesu vattabbesu “sugatiduggatigāmino”ti vacanaṃ saddalakkhaṇāvirodhanatthaṃ.	833	
PA_anya-e01_04n:833_1	Pūjitassa hi dvande pubbanipāto. Savarā kira maṃsassa aṭṭhinā alagganatthaṃ punappunaṃ	833	
PA_anya-e01_04n:833_2	tāpetvā koṭṭetvā uṇhodakaṃ pāyetvā virittaṃ sūnaṃ aṭṭhito muttamaṃsaṃ gāviṃ mārenti.	833	
PA_anya-e01_04n:833_3	Tenāha “aggisantāpā”tiādi. Tattha yathā vajjhagāvī ca avijjābhibhūtatāya yathāvuttaṃ	833	
PA_anya-e01_04n:833_4	uṇhodakapānaṃ ārabhati, evaṃ puthujjano yathāvuttaṃ duggatigāmikammaṃ. Yathā pana	833	
PA_anya-e01_04n:833_5	sā uṇhodakapāne ādīnavaṃ disvā taṇhāvasena sītudakapānaṃ ārabhati, evaṃ puthujjano	833	
PA_anya-e01_04n:833_6	avijjāya nātibalavabhāvato duggatigāmikamme ādīnavaṃ disvā taṇhāvasena sugatigāmikammaṃ	833	
PA_anya-e01_04n:833_7	ārabhati. Dukkhe hi avijjaṃ taṇhā anuvattati, sukhe taṇhaṃ avijjāti.	833	
PA_anya-e01_04n:834_0	586. Katthaci sutte. Ekadhammamūlikaṃ desananti avijjātaṇhāsu ekoyeva dhammo mūlaṃ	834	
PA_anya-e01_04n:834_1	etissāti ekadhammamūlikā, taṃ, tattha ekaṃ eva dhammaṃ mūlaṃ katvā paṭiccasamuppādadesanaṃ	834	
PA_anya-e01_04n:834_2	desetīti attho. Upanisīdati phalaṃ etthāti upanisā, kāraṇaṃ, avijjā upanisā etesanti	834	
PA_anya-e01_04n:834_3	avijjūpanisā. Assādānupassinoti upādāniyesu tebhūmakadhammesu visayabhūtesu assādetabbato	834	
PA_anya-e01_04n:834_4	assādasaññitaṃ sukhasomanassaṃ anupassanasīlassa. Appahīnāvijjatāya bālalakkhaṇayogena	834	
PA_anya-e01_04n:834_5	bālassa. Evanti avijjānivutattā, taṇhāsaṃyuttattā ca. Ayaṃ kāyoti ayaṃ mamañceva	834	
PA_anya-e01_04n:834_6	tumhākañca paccakkhabhūto saviññāṇakakāyo khandhapañcakaṃ. “Saḷāyatanapaccayā phasso”ti	834	
PA_anya-e01_04n:834_7	vacanato phassakāraṇañcetaṃ vuccatīti āyatanacchakkaṃ vā. Samudāgatoti uppanno. Bahiddhā	834	
PA_anya-e01_04n:834_8	ca nāmarūpanti bahiddhā saviññāṇakakāyo khandhapañcakaṃ, saḷāyatanāni vā. Itthetanti	834	
PA_anya-e01_04n:834_9	itthaṃ etaṃ. Attano ca paresañca pañcakkhandhā dvādasāyatanāni dvārālambanabhāvena	834	
PA_anya-e01_04n:834_10	vavatthitāni dvayaṃ nāmāti attho. Dvayaṃ paṭicca phassoti aññattha cakkhurūpādīni	8341	
PA_anya-e01_04n:834_11	dvayāni paṭicca cakkhusamphassādayo vuttā, idha pana ajjhattikabāhirāni āyatanāni,	8341	
PA_anya-e01_04n:834_12	mahādvayaṃ nāma kiretanti vuttaṃ. Ayamettha adhippāyo – aññattha “cakkhuñca paṭicca	8341	
PA_anya-e01_04n:834_13	rūpe ca uppajjati cakkhuviññāṇaṃ, tiṇṇaṃ saṅgati phasso”tiādinā cakkhu ceva rūpā	8341	
PA_anya-e01_04n:834_14	ca…pe… mano ceva dhammā cāti vuttāni dvayāni paṭicca cakkhusamphassādayo vuttā. Idha	8341	
PA_anya-e01_04n:834_15	pana “ayañceva kāyo”ti cakkhādinissaye sesadhamme cakkhādinissite eva katvā vuttaṃ	8341	
PA_anya-e01_04n:834_16	cakkhādikāyaṃ ekattena “ajjhattikāyatana”nti gahetvā, “bahiddhā ca nāmarūpa”nti vuttaṃ	8341	
PA_anya-e01_04n:834_17	rūpādiārammaṇaṃ ekatteneva “bāhirāyatana”nti tāni ajjhattikabāhirāni āyatanāni paṭicca	8341	
PA_anya-e01_04n:834_18	phasso vutto, tasmā mahādvayametanti.	8341	
PA_anya-e01_04n:835_0	Evañca katvā attano ca parassa ca pañcahi khandhehi, chahi āyatanehi cāti ayamattho	835	
PA_anya-e01_04n:835_1	dīpetabbovāti vuttaṃ. “Ayaṃ kāyo”ti hi vuttāni sanissayāni cakkhādīni attano pañcakkhandhā,	835	
PA_anya-e01_04n:835_2	“bahiddhā nāmarūpa”nti vuttāni rūpādīni paresaṃ. Tathā ayaṃ kāyo attano cha ajjhattikāni	835	
PA_anya-e01_04n:835_3	āyatanāni, bahiddhā nāmarūpaṃ paresaṃ bāhirānīti. Aññathā ajjhattikāyatanamatte eva	835	
PA_anya-e01_04n:835_4	“ayaṃ kāyo”ti vuttena ajjhattikāyatanāneva attano pañcakkhandhā hontīti attano ca	835	
PA_anya-e01_04n:835_5	paresañca pañcahi khandhehi dīpanā na sambhaveyyāti. Saḷevāyatanānīti saḷeva phassakāraṇāni,	835	
PA_anya-e01_04n:835_6	yehi kāraṇabhūtehi āyatanehi uppannena phassena phuṭṭho bālo sukhadukkhaṃ paṭisaṃvedeti.	835	
PA_anya-e01_04n:835_7	Ādi-saddena “etesaṃ vā aññatarena. Avijjānīvaraṇassa, bhikkhave, paṇḍitassa taṇhāya	835	
PA_anya-e01_04n:835_8	sampayuttassā”tiādi yojetabbaṃ. Imasmiñhi sutte saṅkhāre avijjātaṇhānissite eva katvā	835	
PA_anya-e01_04n:835_9	kāyaggahaṇena viññāṇanāmarūpasaḷāyatanāni gahetvā tasmiṃ kāye saḷāyatanānaṃ phassaṃ	835	
PA_anya-e01_04n:835_10	taṃnissitameva katvā vedanāya visesapaccayabhāvaṃ dassentena bhagavatā bālapaṇḍitānaṃ	8351	
PA_anya-e01_04n:835_11	atītaddhāvijjātaṇhāmūlako vedanānto paṭiccasamuppādo dassito. Puna ca bālapaṇḍitānaṃ	8351	
PA_anya-e01_04n:835_12	visesaṃ dassentena –	8351	
PA_anya-e01_04n:836_0	“Yāya ca, bhikkhave, avijjāya nivutassa bālassa, yāya ca taṇhāya sampayuttassa ayaṃ	836	
PA_anya-e01_04n:836_1	kāyo samudāgato, sā ceva avijjā bālassa appahīnā, sā ca taṇhā aparikkhīṇā. Taṃ kissa	836	
PA_anya-e01_04n:836_2	hetu? Na, bhikkhave, bālo acari brahmacariyaṃ sammā dukkhakkhayāya. Tasmā bālo kāyassa	836	
PA_anya-e01_04n:836_3	bhedā kāyūpago hoti, so kāyūpago samāno na parimuccati jātiyā…pe… dukkhasmāti vadāmī”ti –	836	
PA_anya-e01_04n:837_0	Vedanāpabhavaṃ sāvijjaṃ taṇhaṃ dassetvā, upādānabhave ca tannissite katvā “kāyūpago	837	
PA_anya-e01_04n:837_1	hotī”tiādinā jātiādike dassentena paccuppannahetusamuṭṭhānato pabhuti ubhayamūlavasena	837	
PA_anya-e01_04n:837_2	paṭiccasamuppādo vutto, tabbipariyāyena ca paṇḍitassa paccuppannahetuparikkhayato	837	
PA_anya-e01_04n:837_3	pabhuti ubhayamūlako paṭilomapaṭiccasamuppādoti.	837	
PA_anya-e01_04n:838_0	587. Pūretunti vaḍḍhetuṃ, upacinitunti attho. Duggatigāmikammassa visesapaccayattā	838	
PA_anya-e01_04n:838_1	avijjā “avindiyaṃ vindatī”ti vuttā, tathā visesapaccayo vindiyassa na hotīti “vindiyaṃ	838	
PA_anya-e01_04n:838_2	na vindatī”ti ca. Attanissitāni katvā cakkhuviññāṇādīnaṃ pavattanaṃ uppādanaṃ āyatanaṃ.	838	
PA_anya-e01_04n:838_3	Sammohabhāveneva anabhisamayabhūtattā aviditaṃ aññātaṃ karoti. Antavirahite javāpetīti	838	
PA_anya-e01_04n:838_4	vaṇṇāgamavipariyāyavikāravināsadhātuatthavisesayogehi pañcavidhassa niruttilakkhaṇassa	838	
PA_anya-e01_04n:838_5	vasena a-kāra vi-kāra ja-kāre gahetvā aññesaṃ vaṇṇānaṃ lopaṃ, ja-kārassa ca dutiyassāgamaṃ	838	
PA_anya-e01_04n:838_6	katvā “avijjā”ti vuttaṃ. Byañjanatthaṃ vatvā sabhāvatthaṃ dassetuṃ “apicā”tiādi vuttaṃ.	838	
PA_anya-e01_04n:838_7	Cakkhuviññāṇādīnaṃ vatthārammaṇāni “idaṃ vatthu, idaṃ ārammaṇa”nti avijjāya ñātuṃ	838	
PA_anya-e01_04n:838_8	na sakkāti avijjā tappaṭicchādikā vuttā. Vatthārammaṇasabhāvachādanato eva avijjādīnaṃ	838	
PA_anya-e01_04n:838_9	paṭiccasamuppādabhāvassa, jarāmaraṇādīnaṃ paṭiccasamuppannabhāvassa ca chādanato	838	
PA_anya-e01_04n:838_10	paṭiccasamuppādapaṭiccasamuppannacchādanaṃ veditabbaṃ.	8381	
PA_anya-e01_04n:839	Apaccakkhitvāti paccakkhānaṃ akatvā apaṭikkhipitvā. Upakārakaṭṭho paccayaṭṭho yathā piṇḍapātādi sarīrassa.	83	
PA_anya-e01_04n:840_0	Saṅkhatamabhisaṅkharontīti yathā saṅkhataṃ hoti, evaṃ abhisaṅkharonti. Saṅkhārasaddaggahaṇena	840	
PA_anya-e01_04n:840_1	āgatā saṅkhārā saṅkhārasaddena āgatasaṅkhārā. Yadipi avijjāpaccayā saṅkhārāpi saṅkhārasaddena	840	
PA_anya-e01_04n:840_2	āgatā, te pana imissā desanāya padhānāti visuṃ vuttā, tasmā “duvidhā”ti ettha saṅkhārasaddena	840	
PA_anya-e01_04n:840_3	āgatasaṅkhāresu abhisaṅkharaṇakasaṅkhāraṃ vajjetvā tadaññe saṅkhārasaddena āgatasaṅkhārā	840	
PA_anya-e01_04n:840_4	yojetabbā. Saṅkhārasaddena āgatasaṅkhārāti vā samudāyo vutto. Tadekadesā ca idha	840	
PA_anya-e01_04n:840_5	vaṇṇetabbabhāvena gahitā avijjāpaccayā saṅkhārā, tasmā vaṇṇetabbasabbasaṅgāhakavasena	840	
PA_anya-e01_04n:840_6	duvidhatā vuttāti veditabbā. “Paṭhamaṃ nirujjhati vacīsaṅkhāro”tiādinā vitakkavicāraassāsapassāsasaññāvedanāvacīsaṅkhārādayo	840	
PA_anya-e01_04n:840_7	vuttā, na avijjāpaccayā saṅkhāresu vuttā kāyasañcetanādayo.	840	
PA_anya-e01_04n:841_0	Saṅkhatasaṅkhārā nāma yathāsakaṃ paccayehi saṅkhatattā. Satipi paccayanibbattānaṃ	841	
PA_anya-e01_04n:841_1	sabbesampi saṅkhatabhāve “mametaṃ phala”nti tatthābhimukhena viya kammunā nibbattitattā	841	
PA_anya-e01_04n:841_2	tebhūmakavipākakaṭattārūpesu sātisayo saṅkhatabhāvoti adhippāyena aṭṭhakathāyaṃ kammanibbattānaṃ	841	
PA_anya-e01_04n:841_3	abhisaṅkhatasaṅkhāratā vuttā. Pāḷiyaṃ pana tathā āgataṭṭhānassa abhāvato “tepi …pe…	841	
PA_anya-e01_04n:841_4	ettheva saṅgahaṃ gacchantī”ti vuttaṃ. Aniccā vata saṅkhārāti vuttā ubhuādisamuṭṭhānāpi	841	
PA_anya-e01_04n:841_5	sabbadhammā. Abhisaṅkharaṇakasaṅkhāroti vuccati attano phalassa abhisaṅkharaṇato.	841	
PA_anya-e01_04n:841_6	Kāyapayogasamuṭṭhāpanavīriyaṃ kāyikavīriyaṃ. Abhisaṅkhārassāti payogavegassa.	841	
PA_anya-e01_04n:842_0	Vācaṃ saṅkharotīti vacīsaṅkhāro. Kāyena saṅkharīyatīti kāyasaṅkhāro. Cittena saṅkharīyati,	842	
PA_anya-e01_04n:842_1	cittaṃ vā saṅkharotīti cittasaṅkhāro. Saṅkhepato pana sabbepi yathārahaṃ saṅkharonti,	842	
PA_anya-e01_04n:842_2	saṅkharīyantīti ca saṅkhārāti veditabbā. Vuttanti saṅkhāraṭṭhapaccayaṭṭhādimāha.	842	
PA_anya-e01_04n:843_0	Namatīti ekantasārammaṇatāya ārammaṇābhimukhaṃ namati. Paritassatīti pipāsati, taṇhāparitāpatāya	843	
PA_anya-e01_04n:843_1	vā vicalati. Upādiyatīti daḷhaṃ ādiyati. Bhavatīti upapattibhavaṃ sandhāyāha. Bhāvayatīti	843	
PA_anya-e01_04n:843_2	kammabhavaṃ. Cuti khandhānaṃ maraṇanti “maranti etenā”ti vuttaṃ. Dukkhā vedanā uppādadukkhā,	843	
PA_anya-e01_04n:843_3	ṭhitidukkhāti ca katvā “dvedhā khaṇatī”ti vuttaṃ. Āyāso parissamo visādo.	843	
PA_anya-e01_04n:844_0	Niddiṭṭhanayadassananti yathāniddiṭṭhavidhisandassanaṃ. Kevala-saddo asammissavācako	844	
PA_anya-e01_04n:844_1	ca hoti “kevalā sālayo”tiādīsu, niravasesavācako ca “kevalā aṅgamagadhā”tiādīsu,	844	
PA_anya-e01_04n:844_2	tasmā dvidhāpi atthaṃ vadati. Tattha asammissassāti sukharahitassa. Na hi ettha kiñci	844	
PA_anya-e01_04n:844_3	uppādavayarahitaṃ atthi. Sakalassāti sabbabhavādigatassa, sabbakālikassa ca.	844	
PA_anya-e01_04n:845_0	588. “Lakkhaṇekavidhādito”ti ettha ādi-saddo paccekaṃ parisamāpetabboti dassento	845	
PA_anya-e01_04n:845_1	āha “lakkhaṇādito”ti. Sampayutte, taṃsamaṅgipuggale vā sammohayatīti sammohanarasā.	845	
PA_anya-e01_04n:845_2	Ārammaṇasabhāvassa chādanaṃ hutvā gayhatīti chādanapaccupaṭṭhānā. “Āsavasamudayā	845	
PA_anya-e01_04n:845_3	avijjāsamudayo”ti vacanato āsavapadaṭṭhānā. Paṭisandhijananatthaṃ āyūhanti byāpāraṃ	845	
PA_anya-e01_04n:845_4	karontīti āyūhanarasā. Rāsikaraṇaṃ vā āyūhanaṃ. Cetanāsabhāvattā cetanā hutvā gayhatīti	845	
PA_anya-e01_04n:845_5	cetanāpaccupaṭṭhānā. Nāmarūpassa purecārikabhāvena pavattatīti pubbaṅgamarasaṃ. Purimabhavena	845	
PA_anya-e01_04n:845_6	saddhiṃ ghaṭanaṃ hutvā gayhatīti paṭisandhipaccupaṭṭhānaṃ. Viññāṇena saha, aññamaññañca	845	
PA_anya-e01_04n:845_7	sampayujjatīti sampayogarasaṃ. Samaṃ pakārehi yogo sampayogo. Visuṃ abhāvo avinibbhogo.	845	
PA_anya-e01_04n:845_8	Rūpaṃ sampayogābhāvato vikiratīti vikiraṇarasaṃ. Tato eva hi pisiyamānā taṇḍulādayo	845	
PA_anya-e01_04n:845_9	vikiranti, cuṇṇībhūtā viddhaṃsanti, nāmassa kadāci kusalādibhāvopi atthīti tato visesanatthaṃ	845	
PA_anya-e01_04n:845_10	“abyākatapaccupaṭṭhāna”nti vuttaṃ. “Acetano abyākato”ti ettha viya anārammaṇatā vā	8451	
PA_anya-e01_04n:845_11	abyākatatā daṭṭhabbā. Āyatanalakkhaṇanti ghaṭṭanalakkhaṇaṃ, āyānaṃ tananalakkhaṇaṃ	8451	
PA_anya-e01_04n:845_12	vā. Dassanassa yathāsakaṃ visayaggahaṇassa karaṇato dassanarasaṃ. “Dassanādirasa”nti	8451	
PA_anya-e01_04n:845_13	pana sammohavinodaniyaṃ vuttaṃ. Vatthudvārabhāvapaccupaṭṭhānaṃ yathārahaṃ viññāṇamanoviññāṇadhātūnanti	8451	
PA_anya-e01_04n:845_14	adhippāyo. Vatthuggahaṇañcettha cakkhādipañcakāpekkhaṃ. Akusalavipākupekkhāya aniṭṭhabhāvato	8451	
PA_anya-e01_04n:845_15	dukkhena, itarāya iṭṭhabhāvato sukhena saṅgahitattā “sukhadukkhapaccupaṭṭhānā”ti	8451	
PA_anya-e01_04n:845_16	vuttaṃ. Dukkhasamudayattā hetulakkhaṇā taṇhā. “Tatratatrābhinandinī”ti vacanato abhinandanarasā.	8451	
PA_anya-e01_04n:845_17	Cittassa, puggalassa vā rūpādīsu atittabhāvo hutvā gayhatīti atittabhāvapaccupaṭṭhānā.	8451	
PA_anya-e01_04n:845_18	Amuñcanarasaṃ taṇhādiṭṭhābhinivesavasena. Taṇhādaḷhattaṃ hutvā kāmupādānaṃ, sesāni	8451	
PA_anya-e01_04n:845_19	diṭṭhi hutvā upaṭṭhahantīti taṇhādaḷhattadiṭṭhipaccupaṭṭhānaṃ. Kammupapattibhavavasena	8451	
PA_anya-e01_04n:845_20	bhavassa lakkhaṇādayo yojetabbā.	8452	
PA_anya-e01_04n:846_0	589. Mohādibhāvatoti ettha ādi-saddena ananubodhādīnaṃ saṅgaho. Dukkhādīsu aññāṇavasena	846	
PA_anya-e01_04n:846_1	appaṭipatti, asubhādīsu subhādivipallāsavasena micchāpaṭipatti. Diṭṭhivippayuttavasena	846	
PA_anya-e01_04n:846_2	vā appaṭipatti, diṭṭhisampayuttavasena micchāpaṭipatti. Dvārārammaṇatoti dvārato,	846	
PA_anya-e01_04n:846_3	ārammaṇato ca chasu dvāresu, chasu ārammaṇesu ca pavattanato. Ayaṃ pana vibhāgo na	846	
PA_anya-e01_04n:846_4	avijjāya eva, aññesupi paṭiccasamuppādaṅgesu arūpadhammānaṃ labbhatīti āha “sabbesupī”ti.	846	
PA_anya-e01_04n:847	Vipākadhammadhammādibhāvatoti ettha ādi-saddena nevasekkhānāsekkhasaṃyojaniyādibhāve saṅgaṇhāti. Catuyonisaṃvattanatoti catuyonipariyāpannattabhāvanibbattanato.	84	
PA_anya-e01_04n:848	Lokiyavibhāgādibhāvatoti ettha ādi-saddena abyākatasappaccayasaṅkhatādibhāve saṅgaṇhāti. Sahetukāhetukāditoti ādi-saddena sasaṅkhārāsaṅkhārādibhede saṅgaṇhāti.	84	
PA_anya-e01_04n:849	Kāmaṃ nāmarūpaṃ paccuppannaddhavasena vuccati, tathāpi yathā paccuppannaṃ, evaṃ atītānāgatampīti addhadvayapariyāpannassāpi nayato gahetabbattā vuttaṃ “atītādito tividha”nti.	84	
PA_anya-e01_04n:850_0	Sañjātisamosaraṇaṭṭhānatoti viññāṇataṃsampayuttadhammānaṃ uppattipavattidesabhāvato.	850	
PA_anya-e01_04n:850_1	“Bhūtappasādaviññāṇato”ti pāṭho yutto. “Viññāṇādito”ti pana paṭhanti. Ekasesanayena	850	
PA_anya-e01_04n:850_2	bāhirāyatanassāpi saṅgahe sati ādi-saddena tassa saṅgahitatā daṭṭhabbā. Nobhayagocaranti	850	
PA_anya-e01_04n:850_3	manāyatanamāha. Na hi arūpadhammānaṃ desavasena āsannatā, dūratā vā atthi aviggahattā,	850	
PA_anya-e01_04n:850_4	tasmā manāyatanassa gocaro manāyatanaṃ sampatto, asampatto vāti na vuccati. Phassādīnampīti	850	
PA_anya-e01_04n:850_5	ettha phasso tāva phusanasabhāvato, lokiyasāsavādibhāvato ca ekavidho. Paṭighasamphassaadhivacanasamphassabhedato,	850	
PA_anya-e01_04n:850_6	sahetukādibhāvato ca duvidho. Bhavattayapariyāpannato, vedanāttayasampayogato, ahetukaduhetukatihetukato	850	
PA_anya-e01_04n:850_7	ca tividho. Yonigativasena catubbidho, pañcavidho ca.	850	
PA_anya-e01_04n:851_0	Vedanā anubhavanalakkhaṇato, lokiyasāsavādibhāvato ca ekavidhā. Pañcadvārikamanodvārikabhedato	851	
PA_anya-e01_04n:851_1	duvidhā. Sukhādibhedato tividhā. Yonigativasena catubbidhā, pañcavidhā ca. Chaḷārammaṇabhedato chabbidhā.	851	
PA_anya-e01_04n:852_0	Taṇhā lokassa samudayabhāvato ekavidhā. Duvidhā diṭṭhisampayuttavippayuttabhāvato.	852	
PA_anya-e01_04n:852_1	Tividhā kāmabhavavibhavataṇhābhedato. Catubbidhā catumaggapaheyyato. Pañcavidhā rūpābhinandanādibhāvato.	852	
PA_anya-e01_04n:852_2	Chabbidhā chataṇhākāyabhedato.	852	
PA_anya-e01_04n:853	Upādānaṃ ekavidhaṃ daḷhaggāhabhāvato. Duvidhaṃ taṇhādiṭṭhibhedato. Tividhaṃ bhavattayūpanissayabhāvato. Catubbidhaṃ kāmupādānādibhedato. Pañcavidhaṃ pañcagatisaṃvattanato.	85	
PA_anya-e01_04n:854_0	Bhavo ekavidho lokiyasāsavādibhāvato. Duvidho kammupapattibhedato. Tividho kāmabhavādibhedato.	854	
PA_anya-e01_04n:854_1	Catubbidho caturupādānapaccayato. Pañcavidho pañcagatisaṃvattanato. Chabbidho kāmakammabhavādibhedato.	854	
PA_anya-e01_04n:854_2	Sattavidho sattaviññāṇaṭṭhitisaṅgahato. Aṭṭhavidho caturupādānapaccayakammabhavādibhedato.	854	
PA_anya-e01_04n:854_3	Navavidho kāmabhavādibhedato.	854	
PA_anya-e01_04n:855_0	Jāti ekavidhā tattha tattha bhave paṭhamābhinibbattibhāvato. Duvidhā rūpakkhandhasaṅkhārakkhandhasaṅgahato.	855	
PA_anya-e01_04n:855_1	Tividhā bhavattayapariyāpannato. Yonigativasena catubbidhā, pañcavidhā ca. Iminā	855	
PA_anya-e01_04n:855_2	nayena jarāmaraṇādīnampi ekavidhādibhāvo veditabbo.	855	
PA_anya-e01_04n:856_0	590. Sokādīnampi gahitattā aṅgabahuttappasaṅge “dvādasevā”ti aṅgavavatthānaṃ veditabbaṃ.	856	
PA_anya-e01_04n:856_1	Na hi sokādayo aṅgabhāvena vuttā, phalena pana kāraṇaṃ avijjaṃ mūlaṅgaṃ dassetuṃ	856	
PA_anya-e01_04n:856_2	te vuttā. Jarāmaraṇabbhāhatassa hi bālassa te sambhavantīti sokādīnaṃ jarāmaraṇakāraṇatā	856	
PA_anya-e01_04n:856_3	vuttā, na pana “kāyikāya dukkhāya vedanāya phuṭṭho”ti ca sutte jarāmaraṇanimittañca	856	
PA_anya-e01_04n:856_4	dukkhaṃ saṅgahitanti taṃ tannimittānaṃ jarāmaraṇabbhāhatassa sambhave sādhakabhāvena	856	
PA_anya-e01_04n:856_5	vuttaṃ. Yasmā pana jarāmaraṇeneva sokādīnaṃ ekasaṅkhepo kato, tasmā tesaṃ jātipaccayatā	856	
PA_anya-e01_04n:856_6	yujjati. Jarāmaraṇapaccayabhāve hi avijjāya ekasaṅkhepo kātabbo siyā. Jātipaccayā	856	
PA_anya-e01_04n:856_7	pana jarāmaraṇaṃ, sokādayo ca sambhavantīti tattha jarāmaraṇaṃ ekantikaṃ aṅgabhāvena	856	
PA_anya-e01_04n:856_8	gahitaṃ. Sokādayo pana rūpabhavādīsu abhāvato anekantikā kevalaṃ pākaṭena phalena	856	
PA_anya-e01_04n:856_9	avijjānidassanatthaṃ gahitā. Tena anāgate jātiyā sati tato parāya paṭisandhiyā hetuhetubhūtā	856	
PA_anya-e01_04n:856_10	avijjā dassitāti bhavacakkassa avicchedo dassito hotīti. Suttañca sokādīnaṃ avijjā	8561	
PA_anya-e01_04n:856_11	kāraṇanti etasseva atthassa sādhakaṃ daṭṭhabbaṃ, na sokādīnaṃ bālassa jarāmaraṇanimittatāmattassa.	8561	
PA_anya-e01_04n:856_12	“Assutavā puthujjano”ti hi vacanena avijjā sokādīnaṃ kāraṇanti dassitā, na ca jarāmaraṇanimittameva dukkhaṃ dukkhanti.	8561	
PA_anya-e01_04n:857_0	Aparo nayo jarāmaraṇampi paccayo, aññathā dvādasaṅgāni na paripūrenti. Kassa pana	857	
PA_anya-e01_04n:857_1	so paccayo? Sokādīnaṃ. Yadi evaṃ kasmā “jarāmaraṇapaccayā sokādayo sambhavantī”ti	857	
PA_anya-e01_04n:857_2	avatvā “jātipaccayā jarāmaraṇaṃ, sokādayo ca sambhavantī”ti vuttanti? Yasmā tadaññenapi	857	
PA_anya-e01_04n:857_3	dukkhadhammena phuṭṭhassa te sambhavanti, tasmā appahīnasaṃyojanassāpi tesaṃ tappaccayatā	857	
PA_anya-e01_04n:857_4	na ekaṃsikāti jātipaccayatāva vuttā. Atha vā jarāmaraṇaggahaṇena upapattibhavo saṅgahito.	857	
PA_anya-e01_04n:857_5	Upādinnakkhandhaparipāko hi āyuno saṃhāni, indriyānaṃ paripāko ca jarā, tesañca bhedo	857	
PA_anya-e01_04n:857_6	maraṇanti. Sati ca upapattibhave tattha katupacitaṃ, porāṇaṃ vā kammaṃ kammabhavo,	857	
PA_anya-e01_04n:857_7	kammādiupaṭṭhāne cutianantaraṃ paṭisandhiṃ janetīti upapattibhavo jātiyā paccayo,	857	
PA_anya-e01_04n:857_8	tasmā jarāmaraṇampi jātiyā paccayatāya paṭiccasamuppādo. Yasmā pana “bhavapaccayā	857	
PA_anya-e01_04n:857_9	jātī”ti ettheva upapattibhavassa jātiyā paccayatā saṅgahitā, tasmā vuttapariyāyasaṅgahato	857	
PA_anya-e01_04n:857_10	ca “jarāmaraṇapaccayā jātī”ti na vuttaṃ. Evaṃ jarāmaraṇassāpi paccayabhāvasiddhito	8571	
PA_anya-e01_04n:857_11	paṭiccasamuppādatāti dvādasaṅgatā vavatthitāti veditabbā. Tenāha “dvādasevā”tiādi.	8571	
PA_anya-e01_04n:857_12	Ayaṃ tāvāti “desanābhedato”tiādinā vuttaṃ atthasaṃvaṇṇanaṃ sandhāyāha.	8571	
PA_anya-e01_04n:858	Avijjāpaccayāsaṅkhārapadakathāvaṇṇanā	85	
PA_anya-e01_04n:859_0	591. Ayaṃ panāti idāni vakkhamānaṃ. “Katamā ca, bhikkhave, avijjā dukkhe aññāṇa”ntiādinā	859	
PA_anya-e01_04n:859_1	suttantesu catuṭṭhānikā avijjā vuttāti “suttantapariyāyenā”ti vuttaṃ. Nikkhepakaṇḍe	859	
PA_anya-e01_04n:859_2	pana suttantesu catūsu ṭhānesu kathitāya eva avijjāya aṭṭhasu ṭhānesu kiccajātito	859	
PA_anya-e01_04n:859_3	kathitattā tadatthavaṇṇanāvasena vibhāvanaṃ kātuṃ “abhidhammapariyāyenā”ti ārabhitvā	859	
PA_anya-e01_04n:859_4	“vuttañheta”ntiādi vuttaṃ. Ahāpetvā vibhajitabbaṃ. Vibhajanañhi abhidhammapariyāyo.	859	
PA_anya-e01_04n:859_5	“Aṭṭhasu ṭhānesu aññāṇa”nti ānetvā taṃ sambandhitabbaṃ. Sesaṭṭhānesūti dukkhasamudayesu,	859	
PA_anya-e01_04n:859_6	pubbantādīsu ca. Ārammaṇavasenāti ārammaṇakaraṇavasenāpi. Idhāti imasmiṃ “dukkhe	859	
PA_anya-e01_04n:859_7	aññāṇa”ntiādike pāṭhe. Sāti avijjā. Uppannāti asamūhatuppannā, pageva paccuppannā.	859	
PA_anya-e01_04n:859_8	“Paṭicchādetvā”ti ettha vuttaṃ paṭicchādanākāraṃ dassetuṃ “yāthāvasarasalakkhaṇaṃ	859	
PA_anya-e01_04n:859_9	paṭivijjhituṃ na detī”ti vuttaṃ. Rasitabbo paṭivijjhitabbo sabhāvo raso, attano raso	859	
PA_anya-e01_04n:859_10	saraso, yāthāvo yathābhūto saraso yāthāvasaraso, yo “pīḷanaṭṭho”tiādinā vutto dukkhasaccappabhedā	8591	
PA_anya-e01_04n:859_11	eva ca pubbantādayo, so eva lakkhitabbattā yāthāvasarasalakkhaṇaṃ. Taṃ paṭivijjhituṃ	8591	
PA_anya-e01_04n:859_12	paccakkhato jānituṃ na deti.	8591	
PA_anya-e01_04n:860_0	Tadubhayanti pubbantañceva aparantañca atītaṃ, anāgatañca khandhapañcakaṃ. Pubbantāparantabhāgavantatāya	860	
PA_anya-e01_04n:860_1	vā paccuppannaddhabhūto majjhanto pubbantāparanto. Ayaṃ avijjā ime saṅkhārāti idappaccayatāpaṭiccasamuppannadhammesu	860	
PA_anya-e01_04n:860_2	paccakkhato jānanākāradassanaṃ. Etthāti etesu dukkhādīsu. Yadipi avijjā dukkhādīsu	860	
PA_anya-e01_04n:860_3	ārammaṇakaraṇavasenapi pavattati, yathā pana nirodhamagge ārammaṇaṃ kātuṃ asakkontī	860	
PA_anya-e01_04n:860_4	te jānitukāmassa tappaṭicchādanavasena, anirodhamaggesu nirodhamaggaggahaṇakāraṇabhāvena	860	
PA_anya-e01_04n:860_5	ca pavattamānā te yāthāvato paṭivijjhituṃ na deti, evaṃ dukkhādīsupīti veditabbaṃ.	860	
PA_anya-e01_04n:860_6	Tathā hi vuttaṃ “paṭicchādanavaseneva idhādhippetā”ti. Dukkhādivisayo andhatamakaro,	860	
PA_anya-e01_04n:860_7	lobhādīnañca andhatamakarānaṃ paccayabhūto adassanākāro aññāṇaṃ.	860	
PA_anya-e01_04n:861_0	592. Puññādayoti puññābhisaṅkhārādayo. Tattha punāti attano santānaṃ apuññaphalato,	861	
PA_anya-e01_04n:861_1	dukkhasaṃkilesato ca sodhetīti puññaṃ. Hitasukhajjhāsayena puññaṃ karotīti tannipphādanena	861	
PA_anya-e01_04n:861_2	kārakassa ajjhāsayaṃ pūreti, pujjabhavaṃ nibbattetīti vā puññaṃ. Iti pūrako, pujjanibbattako	861	
PA_anya-e01_04n:861_3	ca niruttinayena puññanti veditabbo. Puññañca so attano phalassa abhisaṅkharaṇaṭṭhena	861	
PA_anya-e01_04n:861_4	abhisaṅkhāro cāti puññābhisaṅkhāro. Puññapaṭipakkhato apuññanti vuttavipariyāyena	861	
PA_anya-e01_04n:861_5	apuññābhisaṅkhāro veditabbo. Samādhipaccanīkānaṃ atidūratāya na iñjati, aniñjañca	861	
PA_anya-e01_04n:861_6	bhavaṃ abhisaṅkharotīti āneñjābhisaṅkhāro. Kāyena pavattito, kāyato vā pavatto, kāyassa	861	
PA_anya-e01_04n:861_7	vā saṅkhāroti kāyasaṅkhāro. Vacīcittasaṅkhāresupi eseva nayo. Tattha paṭhamattiko	861	
PA_anya-e01_04n:861_8	parivīmaṃsanasuttādivasena gahito. Tattha hi “puññaṃ ce saṅkhāraṃ abhisaṅkharoti,	861	
PA_anya-e01_04n:861_9	puññūpagaṃ hoti viññāṇa”ntiādinā āgataṃ. Dutiyattiko vibhaṅgasuttavasena. Tattha	861	
PA_anya-e01_04n:861_10	hi “tayome, bhikkhave, saṅkhārā. Katame tayo? Kāyasaṅkhāro vacīsaṅkhāro cittasaṅkhāro”ti vuttaṃ.	8611	
PA_anya-e01_04n:862_0	Vitthārato panātiādi puññābhisaṅkhārādīnaṃ sarūpato, pabhedato ca vibhāvanaṃ. Bhāvanāvaseneva	862	
PA_anya-e01_04n:862_1	pavattā, na dānasīlavasenāti tattha labbhamānaṃ puññakiriyavatthuṃ dasseti. Evañca	862	
PA_anya-e01_04n:862_2	katvā arūpāvacaracetanāpi “bhāvanāvaseneva pavattā”ti vuttā. Ye pana “bhāvanāvasenevā”ti	862	
PA_anya-e01_04n:862_3	avadhāraṇena abhiññācetanaṃ nivattetīti vadanti, tadayuttaṃ tāsampi avijjāpaccayatāya	862	
PA_anya-e01_04n:862_4	viya puññābhisaṅkhārabhāvassa ca icchitattā. Aññathā abhiññācittuppādassa puññakiriyavatthūsu	862	
PA_anya-e01_04n:862_5	asaṅgaho eva siyā, na ca yuttaṃ “kusalañca puññakiriyavatthuñca na hotī”ti. Pāṇātipātādīti	862	
PA_anya-e01_04n:862_6	ādi-saddena na tadavasiṭṭhaakusalakammapathānaṃyeva gahaṇaṃ, atha kho anavasesaakusalakammassāpi gahaṇaṃ daṭṭhabbaṃ.	862	
PA_anya-e01_04n:863_0	Itaresu panāti kāyasaṅkhārādīsu. Puññābhisaṅkhārādayo pavattamānā imehi dvārehi pavattantīti	863	
PA_anya-e01_04n:863_1	dvārato pavattidassanatthaṃ. “Samavīsati cetanā”ti kasmā vuttaṃ, yadi kāyavacīviññattiyo	863	
PA_anya-e01_04n:863_2	samuṭṭhāpentiyo kusalākusalacetanā kāyasaṅkhāro, vacīsaṅkhāroti ca vuccanti, evaṃ	863	
PA_anya-e01_04n:863_3	sante abhiññācetanāyapi kusalāya tathā pavattāya vacīsaṅkhārabhāvo vattabboti codanaṃ	863	
PA_anya-e01_04n:863_4	sandhāyāha “abhiññācetanā”tiādi. Etthāti kāyavacīsaṅkhāraggahaṇe, kāyavacīsañcetanāggahaṇe	863	
PA_anya-e01_04n:863_5	vā. Na gahitāti aṭṭhakathāyaṃ na gahitā “abhiññācetanā viññāṇassa paccayo na hotī”ti.	863	
PA_anya-e01_04n:863_6	Kasmā pana na hoti, nanu sāpi kusalā, vipākadhammā cāti? Saccametaṃ, anupacchinnataṇhāvijjamāne	863	
PA_anya-e01_04n:863_7	pana santāne sabyāpārappavattiyā tassā kusalatā, vipākadhammatā ca vuttā, na vipākuppādanena.	863	
PA_anya-e01_04n:863_8	Sā pana vipākaṃ uppādentī rūpāvacarameva uppādeyya. Na hi aññabhūmikaṃ kammaṃ aññabhūmikaṃ	863	
PA_anya-e01_04n:863_9	vipākaṃ uppādetīti. Attanā sadisārammaṇaṃ tiṭṭhānikameva ca uppādeyya cittuppādakaṇḍe	863	
PA_anya-e01_04n:863_10	rūpāvacaravipākassa kammasadisārammaṇasseva vuttattā. Na ca rūpāvacaravipāko parittādiārammaṇo	8631	
PA_anya-e01_04n:863_11	atthi, abhiññācetanā ca parittādiārammaṇāva hoti. Tasmā vipākaṃ na uppādetīti viññāyati.	8631	
PA_anya-e01_04n:863_12	Kasiṇesu ca uppāditassa catutthajjhānasamādhissa ānisaṃsabhūtā abhiññā. Yathāha “so	8631	
PA_anya-e01_04n:863_13	evaṃ samāhite citte”tiādi. Tasmā samādhiphalasadisā sā, na ca phalaṃ deti. Dānasīlānisaṃsabhūto	8631	
PA_anya-e01_04n:863_14	tasmiṃ bhave paccayalābho viyāti sāpi vipākaṃ na uppādetīti.	8631	
PA_anya-e01_04n:864_0	“Yathā ca abhiññācetanā, evaṃ uddhaccacetanāpi na hotī”ti idaṃ uddhaccasahagatadhamme	864	
PA_anya-e01_04n:864_1	visuṃ uddharitvā “tesaṃ vipāke ñāṇaṃ atthapaṭisambhidā”ti vuttattā vicāretabbaṃ.	864	
PA_anya-e01_04n:864_2	Sā pana vicāraṇā heṭṭhā khandhaniddesavaṇṇanāyaṃ akusalakathāyaṃ vicāritā evāti tattha	864	
PA_anya-e01_04n:864_3	vicāritanayeneva veditabbā. Apicettha yadeke vibhajja vadanti, dassanabhāvanānaṃ	864	
PA_anya-e01_04n:864_4	abhāvepi yesaṃ puthujjanānaṃ, sekkhānañca dassanabhāvanāhi bhavitabbaṃ, tesaṃ taduppattikāle	864	
PA_anya-e01_04n:864_5	tehi pahātuṃ sakkuṇeyyā akusalā dassanena pahātabbā, bhāvanāya pahātabbāti ca vuccanti.	864	
PA_anya-e01_04n:864_6	Puthujjanānaṃ pana bhāvanāya abhāvā bhāvanāya pahātabbacintā natthi. Tena tesaṃ pavattamānā	864	
PA_anya-e01_04n:864_7	dassanena pahātuṃ asakkuṇeyyāpi bhāvanāya pahātabbāti na vuccanti. Yadi vucceyyuṃ,	864	
PA_anya-e01_04n:864_8	dassanenapahātabbā bhāvanāyapahātabbānaṃ kesañci kenaci kadāci ārammaṇaārammaṇādhipatiupanissayapaccayehi	864	
PA_anya-e01_04n:864_9	paccayo bhaveyyuṃ? Na ca paṭṭhāne dassanenapahātabbā bhāvanāyapahātabbānaṃ kenaci	864	
PA_anya-e01_04n:864_10	paccayena paccayoti vuttā. Sekkhānaṃ pana vijjamānā bhāvanāya pahātuṃ sakkuṇeyyāti	8641	
PA_anya-e01_04n:864_11	bhāvanāya pahātabbā. Teneva sekkhānaṃ dassanena pahātabbā, cattattā vantattā muttattā	8641	
PA_anya-e01_04n:864_12	pahīnattā paṭinissaṭṭhattā ukkheṭitattā samukkheṭitattā assāditabbā, abhinanditabbā	8641	
PA_anya-e01_04n:864_13	ca na honti. Pahīnatāya eva somanassahetubhūtā, avikkhepahetubhūtā ca na domanassaṃ,	8641	
PA_anya-e01_04n:864_14	uddhaccañca uppādentīti na te tesaṃ ārammaṇaārammaṇādhipatibhāvaṃ, pakatūpanissayabhāvañca	8641	
PA_anya-e01_04n:864_15	gacchanti. Na hi pahīne upanissāya ariyo rāgādikilese uppādeti.	8641	
PA_anya-e01_04n:865_0	Vuttañhetaṃ “sotāpattimaggena ye kilesā pahīnā, te kilese na puneti na pacceti na	865	
PA_anya-e01_04n:865_1	paccāgacchati…pe… arahattamaggena…pe… paccāgacchatī”ti. Na ca puthujjanānaṃ dassanena	865	
PA_anya-e01_04n:865_2	pahātuṃ sakkuṇeyyā, itaresaṃ na kenaci paccayena paccayo hontīti na sakkā vattuṃ	865	
PA_anya-e01_04n:865_3	“diṭṭhiṃ assādeti abhinandati, taṃ ārabbha rāgo uppajjati, diṭṭhi, vicikicchā, uddhaccaṃ	865	
PA_anya-e01_04n:865_4	uppajjati. Vicikicchaṃ ārabbha vicikicchā, diṭṭhi, uddhaccaṃ uppajjatī”ti diṭṭhivicikicchānaṃ	865	
PA_anya-e01_04n:865_5	uddhaccārammaṇapaccayabhāvassa vuttattā. Ettha hi uddhaccanti uddhaccasahagatacittuppādaṃ	865	
PA_anya-e01_04n:865_6	sandhāya vuttaṃ. Evañca katvā adhipatipaccayaniddese “diṭṭhiṃ garuṃ katvā assādeti	865	
PA_anya-e01_04n:865_7	abhinandati, taṃ garuṃ katvā rāgo uppajjati, diṭṭhi uppajjatī”ti ettakameva vuttaṃ,	865	
PA_anya-e01_04n:865_8	na vuttaṃ “uddhaccaṃ uppajjatī”ti. Tasmā dassanabhāvanāhi pahātabbānaṃ atītādibhāvena	865	
PA_anya-e01_04n:865_9	na vattabbattepi yādisānaṃ tāhi anuppattidhammatā āpādetabbā, tesu puthujjanesu vattamānā	865	
PA_anya-e01_04n:865_10	dassanaṃ apekkhitvā tena pahātuṃ sakkuṇeyyā dassanena pahātabbā, sekkhesu vattamānā	8651	
PA_anya-e01_04n:865_11	bhāvanaṃ apekkhitvā tāya pahātuṃ sakkuṇeyyā bhāvanāya pahātabbā.	8651	
PA_anya-e01_04n:866_0	Tesu bhāvanāya pahātabbā sahāyavirahā vipākaṃ na janayantīti bhāvanāya pahātabbacetanāya	866	
PA_anya-e01_04n:866_1	nānākkhaṇikakammapaccayabhāvo na vutto, apekkhitabbadassanabhāvanārahitānaṃ pana	866	
PA_anya-e01_04n:866_2	puthujjanesu uppajjamānānaṃ sakabhaṇḍe chandarāgādīnaṃ, uddhaccasahagatacittuppādassa	866	
PA_anya-e01_04n:866_3	ca saṃyojanattayatadekaṭṭhakilesānaṃ anupacchinnatāya aparikkhīṇasahāyānaṃ vipākuppādanaṃ	866	
PA_anya-e01_04n:866_4	na sakkā paṭisedhitunti uddhaccasahagatadhammānaṃ vipāko vibhaṅge vutto. Yadi evaṃ,	866	
PA_anya-e01_04n:866_5	apekkhitabbadassanabhāvanārahitānaṃ akusalānaṃ nevadassanena-nabhāvanāyapahātabbatāya	866	
PA_anya-e01_04n:866_6	navattabbatā āpajjatīti? Nāpajjati, appahātabbānaṃ “nevadassanena-nabhāvanāya pahātabbā”ti	866	
PA_anya-e01_04n:866_7	vuttattā, appahātabbaviruddhasabhāvattā ca akusalānaṃ.	866	
PA_anya-e01_04n:867_0	Evampi te imasmiṃ tike “navattabbā”ti vattabbā āpajjantīti? Nāpajjanti, cittuppādakaṇḍe	867	
PA_anya-e01_04n:867_1	dassitānaṃ dvādasaakusalacittuppādānaṃ dvīhi padehi saṅgahitattā. Yathā hi dhammavasena	867	
PA_anya-e01_04n:867_2	sabbe saṅkhatadhammā saṅgahitāti uppannattike kālavasena asaṅgahitāpi atītā “navattabbā”ti	867	
PA_anya-e01_04n:867_3	na vuttā cittuppādarūpabhāvena gahitesu navattabbassa abhāvā, evamidhāpi cittuppādabhāvena	867	
PA_anya-e01_04n:867_4	gahitesu navattabbassa asaṅgahitassa abhāvā navattabbatā navuttāti veditabbā. Yattha	867	
PA_anya-e01_04n:867_5	hi cittuppādo koci niyogato navattabbo atthi, tattha tesaṃ catuttho koṭṭhāso atthīti	867	
PA_anya-e01_04n:867_6	yathāvuttapadesu viya tatthāpi bhinditvā bhajāpetabbacittuppāde bhinditvā bhajāpeti	867	
PA_anya-e01_04n:867_7	“siyā navattabbā parittārammaṇā”tiādinā. Tadabhāvā uppannattike, idha ca tathā na vuttā.	867	
PA_anya-e01_04n:868_0	Atha vā yathā sappaṭighehi samānasabhāvattā rūpadhātuyaṃ tayo mahābhūtā sappaṭighāti	868	
PA_anya-e01_04n:868_1	vuttā. Yathāha “asaññasattānaṃ anidassanasappaṭighaṃ ekaṃ mahābhūtaṃ paṭicca dve	868	
PA_anya-e01_04n:868_2	mahābhūtā, dve mahābhūte paṭicca ekaṃ mahābhūta”nti, evaṃ puthujjanānaṃ pavattamānā	868	
PA_anya-e01_04n:868_3	bhāvanāya pahātabbasamānasabhāvā bhāvanāya pahātabbāti vucceyyunti? Natthi navattabbatāpasaṅgo.	868	
PA_anya-e01_04n:868_4	Evañca sati puthujjanānaṃ pavattamānāpi bhāvanāya pahātabbā sakabhaṇḍe chandarāgādayo	868	
PA_anya-e01_04n:868_5	parabhaṇḍe chandarāgādīnaṃ upanissayapaccayo, rāgo ca rāgadiṭṭhīnaṃ adhipatipaccayoti	868	
PA_anya-e01_04n:868_6	ayamattho laddho hoti. Yathā pana aphoṭṭhabbattā rūpadhātuyaṃ tayo mahābhūtā na paramatthato	868	
PA_anya-e01_04n:868_7	sappaṭighā, evaṃ apekkhitabbabhāvanārahitā puthujjanesu vattamānā sakabhaṇḍe chandarāgādayo	868	
PA_anya-e01_04n:868_8	na paramatthato bhāvanāya pahātabbāti bhāvanāya pahātabbānaṃ nānākkhaṇikakammapaccayatā	868	
PA_anya-e01_04n:868_9	na vuttā. Na ca dassanenapahātabbā bhāvanāyapahātabbānaṃ kenaci paccayena paccayoti	868	
PA_anya-e01_04n:868_10	vuttā. Ye hi dassanena pahātabbapaccayā kilesā, na te dassanato uddhaṃ pavattanti.	8681	
PA_anya-e01_04n:868_11	Dassanena pahātabbapaccayassapi pana uddhaccasahagatassa sahāyavekallamattameva dassanena	8681	
PA_anya-e01_04n:868_12	kataṃ, na tassa koci bhāvo dassanena anuppattidhammataṃ āpāditoti tassa ekantabhāvanāyapahātabbatā	8681	
PA_anya-e01_04n:868_13	vuttā. Tasmā tassa tādisasseva sati sahāye vipākuppādanavacanaṃ, asati ca vipākānuppādanavacanaṃ na virujjhatīti.	8681	
PA_anya-e01_04n:869_0	Tayidaṃ sabbaṃ tesaṃ ācariyānaṃ ahopurisikāmattanti apare. Kasmā? Uddhaccasahagatassa	869	
PA_anya-e01_04n:869_1	ekantena bhāvanāya pahātabbattā. Evañhi vuttaṃ bhagavatā “katame dhammā bhāvanāya	869	
PA_anya-e01_04n:869_2	pahātabbā? Uddhaccasahagato cittuppādo”ti. Yadi hi taṃ icchitaṃ siyā, yathā atītārammaṇattike	869	
PA_anya-e01_04n:869_3	“niyogā anāgatārammaṇā natthī”ti vatvā vibhajja vuttaṃ, evamidhāpi “niyogā bhāvanāya	869	
PA_anya-e01_04n:869_4	pahātabbā natthī”ti vatvā “uddhaccasahagato siyā bhāvanāya pahātabbo, siyā na vattabbo”ti	869	
PA_anya-e01_04n:869_5	vadeyya. Yā ca taṃ samatthentena “yadi vucceyyu”ntiādinā yutti vuttā, sāpi ayutti.	869	
PA_anya-e01_04n:869_6	Kasmā? Yasmā dassanena pahātabbārammaṇānaṃ rāgadiṭṭhivicikicchāuddhaccānaṃ dassanena	869	
PA_anya-e01_04n:869_7	pahātabbabhāvo eva icchitoti. Yaṃ pana uddhaccaggahaṇena pāḷiyaṃ uddhaccasahagato	869	
PA_anya-e01_04n:869_8	cittuppādo vuttoti vatvā taṃ sādhetuṃ adhipatipaccayaniddese uddhaccassa anuddharaṇaṃ	869	
PA_anya-e01_04n:869_9	nibandhanaṃ vuttaṃ, tampi anibandhanaṃ paṭṭhāne sāvasesapāṭhadassanato. Tathā hi	869	
PA_anya-e01_04n:869_10	“atīto dhammo paccuppannassa dhammassa, anāgato dhammo paccuppannassa dhammassa ārammaṇapaccayena	8691	
PA_anya-e01_04n:869_11	paccayo”ti etesaṃ vibhaṅge cetopariyañāṇaggahaṇaṃ katvā “paccuppanno dhammo paccuppannassa	8691	
PA_anya-e01_04n:869_12	dhammassā”ti etassa vibhaṅge labbhamānampi na uddhaṭaṃ.	8691	
PA_anya-e01_04n:870_0	Bhāvanāya pahātabbassa vipākadānaṃ pati dassanena pahātabbassa sahāyabhāvūpagamanaṃ	870	
PA_anya-e01_04n:870_1	vicāretabbaṃ. Kiṃ avijjādi viya dānasīlādīnaṃ uppattiyāyeva vipākadānasāmatthiyā	870	
PA_anya-e01_04n:870_2	ṭhānavasena dassanenapahātabbaṃ bhāvanāyapahātabbassa sahāyabhāvaṃ upagacchati, udāhu	870	
PA_anya-e01_04n:870_3	kilesā viya kammassa paṭisandhidānaṃ patīti? Kiñcettha – yadi tāva purimo pakkho	870	
PA_anya-e01_04n:870_4	pahīnadassanappahātabbattā sekkhasantāne pavattino bhāvanāpahātabbassa kiriyabhāvo	870	
PA_anya-e01_04n:870_5	āpajjati pahīnāvijjātaṇhāmāne santāne pavattadānādi viya. Atha dutiyo, tassāpi dassanenapahātabbatā	870	
PA_anya-e01_04n:870_6	āpajjati apāyagamanīyasabhāvānativattanato, tasmā heṭṭhā vicāritanayeneva uddhaccasahagatassa	870	
PA_anya-e01_04n:870_7	vipākadānaṃ pati pāḷiyā, aṭṭhakathāya ca avirujjhanavasenettha atthavinicchayo veditabbo.	870	
PA_anya-e01_04n:871_0	Sāpīti uddhaccacetanāpi. Viññāṇassa paccayabhāveti sampuṇṇassa vipākaviññāṇassa paccayabhāve.	871	
PA_anya-e01_04n:871_1	Yadi apanetabbā, kasmā “samavīsati cetanā”ti vuttanti tassa kāraṇaṃ dassento āha	871	
PA_anya-e01_04n:871_2	“avijjāpaccayā pana sabbāpetā hontī”ti. Abhiññācetanāyapi paccayabhāvaṃ dasseti.	871	
PA_anya-e01_04n:871_3	Yadi evaṃ abhiññācetanāya saha ekavīsatīti vattabbaṃ, na, tathā avacanassa vuttakāraṇattā.	871	
PA_anya-e01_04n:871_4	Taṃ pana itarāvacanassāpi kāraṇanti samānarūpāya ekissā avacane yaṃ kāraṇaṃ apekkhitvā	871	
PA_anya-e01_04n:871_5	ekā na vuttā, tena kāraṇena vuttāyapi avattabbataṃ dasseti. Ayaṃ tikoti kāyasaṅkhārattiko.	871	
PA_anya-e01_04n:871_6	Purimattikanti puññābhisaṅkhārattikaṃ. Pavisatīti kathaṃ pavisati. Puññābhisaṅkhāro	871	
PA_anya-e01_04n:871_7	hi aṭṭhakāmāvacaracetanāpabhedo kāyaduccaritato viramantassa siyā kāyasaṅkhāro, vacīduccaritato	871	
PA_anya-e01_04n:871_8	viramantassa siyā vacīsaṅkhāro, manodvāre pana uppannā terasapi cetanā puññābhisaṅkhāro	871	
PA_anya-e01_04n:871_9	ca hoti cittasaṅkhāro ca. Apuññābhisaṅkhāropi kāyaduccaritavasena pavattiyaṃ siyā	871	
PA_anya-e01_04n:871_10	kāyasaṅkhāro, vacīduccaritavasena pavattiyaṃ siyā vacīsaṅkhāro, dve dvārāni muñcitvā	8711	
PA_anya-e01_04n:871_11	manodvāre pavattiyaṃ siyā cittasaṅkhāro, āneñjābhisaṅkhāro cāti evaṃ dutiyattiko	8711	
PA_anya-e01_04n:871_12	purimattikameva pavisati. Tena vuttaṃ “atthato puññābhisaṅkhārādīnaṃyeva vasena avijjāya	8711	
PA_anya-e01_04n:871_13	paccayabhāvo veditabbo”ti.	8711	
PA_anya-e01_04n:872_0	593. Avijjābhāve bhāvatoti avijjāya atthibhāve saṅkhārānaṃ bhāvato. Na hi avijjāya	872	
PA_anya-e01_04n:872_1	asati kadāci saṅkhārā sambhavanti. Idāni taṃ avijjāya bhāvaṃ dassento “aññāṇaṃ appahīnaṃ	872	
PA_anya-e01_04n:872_2	hotī”ti āha. Tena maggena anirodho idha avijjāya atthibhāvo, na dharamānatā evāti	872	
PA_anya-e01_04n:872_3	dasseti. Svāyamattho heṭṭhā vibhāvitoyeva. “Avijjāsaṅkhāta”nti ca iminā ñāṇābhāvādiṃ	872	
PA_anya-e01_04n:872_4	nivatteti. Ayañhi a-kāro “ahetukā dhammā abhikkhuko āvāso”tiādīsu taṃyoganivattiyaṃ	872	
PA_anya-e01_04n:872_5	dissati. Abhāvo hettha dīpito. “Appaccayā dhammā”ti taṃsambandhitānivattiyaṃ. Paccayuppannañhi	872	
PA_anya-e01_04n:872_6	paccayasambandhīti appaccayuppannattāti taṃsambandhitā ettha jotīyati. “Anidassanā	872	
PA_anya-e01_04n:872_7	dhammā”ti taṃsabhāvanivattiyaṃ. Nidassanañhi daṭṭhabbatā. Atha cakkhuviññāṇaṃ nidassanaṃ	872	
PA_anya-e01_04n:872_8	na passatīti taggahetabbatānivattiyaṃ. Tathā “anāsavā dhammā”ti. “Appaṭighā dhammā,	872	
PA_anya-e01_04n:872_9	anārammaṇā dhammā”ti taṃkiccanivattiyaṃ. “Arūpino dhammā, acetasikā dhammā”ti tabbhāvanivattiyaṃ.	872	
PA_anya-e01_04n:872_10	Tadaññathā hi ettha pakāsīyati. “Amanusso”ti tabbhāvamattanivattiyaṃ. Manussattamattaṃ	8721	
PA_anya-e01_04n:872_11	natthi, aññaṃ samānanti sadisatā hettha sūcīyati. “Assamaṇo samaṇapaṭiñño, aputto”ti	8721	
PA_anya-e01_04n:872_12	tathā sambhāvanīyaguṇanivattiyaṃ. Garahā hi ettha ñāyati. “Kacci bhoto anāmayaṃ,	8721	
PA_anya-e01_04n:872_13	anudarā kaññā”ti tadanappabhāvanivattiyaṃ. “Anuppannā dhammā”ti taṃsadisabhāvanivattiyaṃ.	8721	
PA_anya-e01_04n:872_14	Atītānañhi uppannapubbattā, uppādidhammānañca paccayekadesanibbattiyā āraddhuppādabhāvā,	8721	
PA_anya-e01_04n:872_15	kālavinimuttassa ca vijjamānattā uppannānukūlatā, pageva paccuppannānanti tabbidhurabhāvo	8721	
PA_anya-e01_04n:872_16	ettha viññāyati. “Asekkhā dhammā”ti tadapariyosānanivattiyaṃ. Tanniṭṭhānañhettha	8721	
PA_anya-e01_04n:872_17	pakāsīyati. Imesaṃ pana atthānaṃ asambhavato pārisesena yathā kusalapaṭipakkhā dhammā	8721	
PA_anya-e01_04n:872_18	akusalā, evaṃ vijjāpaṭipakkhā avijjāti katvā ñāṇapaṭipakkho dhammo aññāṇanti veditabbaṃ.	8721	
PA_anya-e01_04n:873_0	Sukhasaññāya gahetvā dukkhadukkhavipariṇāmadukkhasaṅkhāradukkhatāhi viññūhi dukkhantveva	873	
PA_anya-e01_04n:873_1	gahetabbaṃ saṃsāradukkhaṃ sukhanti saññāya abhinivisitvā, etena tattha taṇhāpavattiṃ	873	
PA_anya-e01_04n:873_2	dasseti. Ārabhatīti nibbatteti. Taṇhāparikkhāreti taṇhāya “sukhaṃ subha”ntiādinā	873	
PA_anya-e01_04n:873_3	saṅkhate parikkhate, alaṅkateti attho. Taṇhā hi dukkhassa samudayoti ajānanto bālo	873	
PA_anya-e01_04n:873_4	“aho vatāhaṃ kāyassa bhedā paraṃ maraṇā khattiyamahāsālānaṃ sahabyataṃ upapajjeyya”ntiādinā	873	
PA_anya-e01_04n:873_5	paritassanto kāyasaṅkhāre parikkharoti. Taṇhāparikkhāreti vā taṇhāya parivārabhūte.	873	
PA_anya-e01_04n:873_6	Taṇhāvatthuṃ hi cakkhādiṃ, rūpādiñca abhisaṅkharitvā taṃsamaṅgīnaṃ dentā saṅkharā	873	
PA_anya-e01_04n:873_7	taṇhāya upanentā tassā parivārā viya hontīti. Gativisese brahmalokādike. Anekasatapasubaddhabhiṃsano	873	
PA_anya-e01_04n:873_8	vājapeyyādiko yañño. Amaraṇatthāti gahitā dukkarakiriyā amaratapo. Amaro vā devo	873	
PA_anya-e01_04n:873_9	vā bhaveyyaṃ, devaññataro vāti pavattitā vatacariyā amaratapo. Dukkhattā vā maro	873	
PA_anya-e01_04n:873_10	mārako tapo amaratapo. Diṭṭhe adiṭṭhasaddo viya mare amarasaddo daṭṭhabbo.	8731	
PA_anya-e01_04n:874_0	Jātiādipapātadukkhajananato maruppapātasadisatā puññābhisaṅkhārassa vuttā. “Mahāpariḷāhajanika”nti	874	
PA_anya-e01_04n:874_1	iminā anudahanaṭṭhena tiṇukkāsadisataṃ puññaphalassa dasseti. Appassādatañcāti ca-saddena	874	
PA_anya-e01_04n:874_2	adhikuṭṭanavinivijjhanaaṅgapaccaṅgapalibhañjanādiṃ saṅgaṇhāti. Tappaccayanti tassa	874	
PA_anya-e01_04n:874_3	vipariṇāmadukkhasabhāvassa sugatiphalassa paccayabhūtaṃ. Ramaṇīyabhāvena ca assādabhāvena	874	
PA_anya-e01_04n:874_4	ca gayhamānaṃ puññaphalaṃ dīpasikhāmadhulittasatthadhārāsadisaṃ. Tadattho ca puññābhisaṅkhāro	874	
PA_anya-e01_04n:874_5	taṃnipātalehanasadiso vutto. “Sukho imissā paribbājikāya taruṇāya mudukāya lomasāya	874	
PA_anya-e01_04n:874_6	bāhāya samphasso”tiādinā sukhasaññāya asubhabhāvassa asallakkhaṇeneva ekaccakāmaparibhogoti	874	
PA_anya-e01_04n:874_7	bālo viya gūthakīḷanaṃ, kilesābhibhūtatāya kodhāratiabhibhūto asavaso maritukāmo	874	
PA_anya-e01_04n:874_8	viya visakhādanaṃ sampati kiriyākhaṇe, āyatiṃ phalakkhaṇe ca jigucchanīyaṃ, dukkhañca	874	
PA_anya-e01_04n:874_9	apuññābhisaṅkhāraṃ ārabhati. Lobhasahagatassa vā gūthakīḷanasadisatā, dosasahagatassa	874	
PA_anya-e01_04n:874_10	visakhādanasadisatā yojetabbā. Sabhayassāpi pisācanagarassa kāmaguṇasamiddhiyā sukhavipallāsahetubhāvo	8741	
PA_anya-e01_04n:874_11	viya āruppavipākānaṃ nirantaratāya, anupalakkhiyamānauppādavayānaṃ dīghasantānatāya	8741	
PA_anya-e01_04n:874_12	agayhamānavipariṇāmānaṃ saṅkhāravipariṇāmadukkhabhūtānampi niccādivipallāsahetubhāvoti,	8741	
PA_anya-e01_04n:874_13	tesaṃ pisācanagarasadisatā, tadabhimukhagamanasadisatā ca āneñjābhisaṅkhārassa yojetabbā.	8741	
PA_anya-e01_04n:875_0	Avijjābhāvatova saṅkhārabhāvo, na abhāvatoti saṅkhārānaṃ avijjāpaccayabhāve saṅkhepena	875	
PA_anya-e01_04n:875_1	anvayato, byatirekato ca vuttamatthaṃ suttena samatthetuṃ “vuttampi ceta”ntiādinā	875	
PA_anya-e01_04n:875_2	suttapadaṃ ābhataṃ. Tattha avidvāti aviddasu. Avijjāgatoti avijjāya samannāgato,	875	
PA_anya-e01_04n:875_3	appahīnāvijjoti adhippāyo.	875	
PA_anya-e01_04n:876	Paṭṭhānapaccayakathāvaṇṇanā	87	
PA_anya-e01_04n:877_0	594. Tāvāti vattabbantarāpekkho nipāto, tena “avijjā saṅkhārānaṃ paccayo”ti idaṃ	877	
PA_anya-e01_04n:877_1	tāva siddhaṃ, idaṃ pana aparaṃ vattabbanti dasseti. “Idaṃ pana vattabba”nti yamatthaṃ	877	
PA_anya-e01_04n:877_2	sandhāya vuttaṃ, taṃ dassetuṃ paccayadhammā nāma yesaṃ paccayā honti, yathā vā paccayā	877	
PA_anya-e01_04n:877_3	honti, tadubhayesaṃ bahubhāvato anekadhāva paccayā hontīti avijjāyapi taṃ āsaṅkanto	877	
PA_anya-e01_04n:877_4	pucchi “katamesaṃ saṅkhārānaṃ kathaṃ paccayo hotī”ti, puññābhisaṅkhārādayo bahū saṅkhārā	877	
PA_anya-e01_04n:877_5	vuttā. Avijjā ca tesaṃ paccayo hoti, na sabbesaṃ ekadhāva hoti, tasmā imesaṃ saṅkhārānaṃ	877	
PA_anya-e01_04n:877_6	evaṃ paccayo hotīti idaṃ vattabbanti attho. Tatrāti tasmiṃ paccayabhāve. Yadipi “katamesaṃ	877	
PA_anya-e01_04n:877_7	saṅkhārāna”ntiādinā asādhāraṇato pucchā āraddhā, ekadesena pana samudāyopalakkhaṇametanti	877	
PA_anya-e01_04n:877_8	dvādasannaṃ paṭiccasamuppādaṅgānaṃ yathāsakaṃ paccayuppannānaṃ paccayabhāvo vattabboti	877	
PA_anya-e01_04n:877_9	taṃ dassetuṃ, avijjāya vā paccayabhāve pucchite tappasaṅgena sabbesampi paccayadhammānaṃ	877	
PA_anya-e01_04n:877_10	paccayabhāvaṃ visajjetukāmo paccaye tāva pāḷinayeneva dassetuṃ “bhagavatā hī”tiādi	8771	
PA_anya-e01_04n:877_11	āraddhaṃ. Tattha ca bhagavatā catuvīsati paccayā vuttāti sambandho. Tesaṃ vasena	8771	
PA_anya-e01_04n:877_12	avijjādīnaṃ paccayabhāvo veditabboti adhippāyo.	8771	
PA_anya-e01_04n:878_0	“Hetu ca so paccayo cā”ti iminā vacanena hetuno, adhipatipaccayādibhūtassa ca gahaṇaṃ	878	
PA_anya-e01_04n:878_1	siyāti taṃ nivārento āha “hetu hutvā paccayo”ti. Evampi so eva doso āpajjatīti puna	878	
PA_anya-e01_04n:878_2	āha “hetubhāvena paccayoti vuttaṃ hotī”ti. Tena na idha hetusaddena dhammaggahaṇaṃ	878	
PA_anya-e01_04n:878_3	kataṃ, atha kho dhammassa sattiviseso gahitoti dasseti. Tassa hi paccayasaddassa	878	
PA_anya-e01_04n:878_4	ca samānādhikaraṇataṃ sandhāya “hetu ca so paccayo ca, hetu hutvā paccayo”ti ca vuttaṃ.	878	
PA_anya-e01_04n:878_5	Evañca katvā parato pāḷiyaṃ “hetū hetu…pe… hetupaccayena paccayo”tiādinā tena tena	878	
PA_anya-e01_04n:878_6	hetubhāvādiupakārena tassa tassa dhammassa upakārakattaṃ vuttaṃ. Abhidhammaṭṭhakathāyaṃ	878	
PA_anya-e01_04n:878_7	pana “yo hi dhammo yaṃ dhammaṃ appaccakkhāya tiṭṭhati vā uppajjati vā, so tassa paccayo”ti,	878	
PA_anya-e01_04n:878_8	“mūlaṭṭhena upakārako dhammo hetupaccayo”ti ca evamādinā dhammapaṭṭhānaniddesena	878	
PA_anya-e01_04n:878_9	dhammato aññā dhammasatti nāma natthīti dhammeheva dhammasattivibhāvanaṃ katanti	878	
PA_anya-e01_04n:878_10	daṭṭhabbaṃ. Idhāpi vā “hetu ca so paccayo cā”ti dhammeneva dhammasattiṃ dasseti.	8781	
PA_anya-e01_04n:878_11	Na hi “hetupaccayo”tiādiko uddeso kusalādiuddeso viya dhammappadhāno, atha kho dhammānaṃ	8781	
PA_anya-e01_04n:878_12	upakārakabhāvappadhānoti.	8781	
PA_anya-e01_04n:879_0	“Eseva nayo”ti iminā tabbhāvena paccayabhāvaṃ ārammaṇādīsu atidisati “ārammaṇañca	879	
PA_anya-e01_04n:879_1	taṃ paccayo cāti ārammaṇapaccayo, ārammaṇaṃ hutvā paccayo, ārammaṇabhāvena paccayoti	879	
PA_anya-e01_04n:879_2	attho”ti, na kammadhārayamattaṃ.	879	
PA_anya-e01_04n:880_0	595. Vacanāvayavoti sādhanāvayavaṃ sandhāyāha. Vacanasabhāvañhi sādhanaṃ paresaṃ	880	
PA_anya-e01_04n:880_1	aviditatthañāpanato loke sādhananti pākaṭaṃ paññātaṃ. Tathā hi naṃ avayavalakkhaṇaṃ,	880	
PA_anya-e01_04n:880_2	vacanasabhāvañca sādhanaṃ, avayavapakkhādīni vacanāni sādhananti ca ñāyavādino vadanti.	880	
PA_anya-e01_04n:880_3	Paṭiññā, hetūtiādīsūti paṭiññā, hetu, udāharaṇa, upanaya, nigamanāni. Udāharaṇasādhammiyā	880	
PA_anya-e01_04n:880_4	sādhyasādhanaṃ hetu. Virūpo hetūti ca evamādīsu kāraṇaṃ yaṃ kiñci kāraṇalakkhaṇaṃ,	880	
PA_anya-e01_04n:880_5	sampāpakalakkhaṇampi vā. Ādi-saddena tassāpi saṅgahetabbatāya, ñāpakalakkhaṇaṃ pana	880	
PA_anya-e01_04n:880_6	vacanāvayavaggahaṇena gahitaṃ. Kāmaṃ mūlampi kāraṇalakkhaṇaṃ kāraṇameva, kāraṇanti	880	
PA_anya-e01_04n:880_7	panettha paccayahetu gahito. Mūlanti hetuhetūti kāraṇavisesavisayattā mūlassa visuṃ	880	
PA_anya-e01_04n:880_8	gahaṇaṃ. Etīti etassa atthavacanaṃ vattatīti, tañca uppattiṭṭhitīnaṃ sādhāraṇavacanaṃ.	880	
PA_anya-e01_04n:880_9	Tenevāha “tiṭṭhati vā uppajjati vā”ti. Ekacco hi paccayo ṭhitiyā eva upakārako hoti	880	
PA_anya-e01_04n:880_10	yathā pacchājātapaccayo, ekacco uppattiyā eva yathā anantarādiko, ekacco ubhayassa yathā hetuādayo.	8801	
PA_anya-e01_04n:881_0	Upakārakalakkhaṇoti ca dhammena dhammasattiṃ upakāraṃ dassetīti daṭṭhabbaṃ. Hinoti	881	
PA_anya-e01_04n:881_1	patiṭṭhāti etthāti hetu, anekatthattā dhātusaddānaṃ hi-saddo mūlasaddo viya patiṭṭhattho	881	
PA_anya-e01_04n:881_2	veditabbo. Hinoti vā etena kammanidānabhūtena uddhaṃ ojaṃ atiharantena mūlena viya	881	
PA_anya-e01_04n:881_3	pādapo tappaccayaṃ phalaṃ gacchati pavattati vuddhiṃ viruḷhiṃ āpajjatīti hetu. Attano	881	
PA_anya-e01_04n:881_4	phalaṃ karotīti kāraṇaṃ. Nidadāti dassentaṃ viya hotīti nidānaṃ. Sambhavati taṃ etasmāti	881	
PA_anya-e01_04n:881_5	sambhavo. Pabhavati etasmāti pabhavoti paccayahetusaddehi itaresampi samānatthatā	881	
PA_anya-e01_04n:881_6	veditabbā. Evaṃ santepi kāraṇavisesavisayo hetusaddo, kāraṇasāmaññavisayo paccayasaddoti	881	
PA_anya-e01_04n:881_7	dassento “mūlaṭṭhenā”tiādimāha. Hetuattho, paccayaṭṭho ca heṭṭhā papañcavasena vuttoti	881	
PA_anya-e01_04n:881_8	taṃ saṅkhippaṃ dassento āha “saṅkhepato…pe… hetupaccayo”ti.	881	
PA_anya-e01_04n:882_0	Yathā sālivīhibījādīni taṃtaṃosadhīnaṃ sālivīhiādibhāvassa sādhakāni, maṇiādippabhāvatthūni	882	
PA_anya-e01_04n:882_1	ca nīlādivaṇṇāni nīlādippabhāsādhakāni, evaṃ hetupaccayo yathārahaṃ attanā sampayuttadhammānaṃ	882	
PA_anya-e01_04n:882_2	kusalādibhāvassa sādhakoti imamatthaṃ dasseti “so sāliādīna”ntiādinā. Ācariyānanti	882	
PA_anya-e01_04n:882_3	ca revatācariyaṃ sandhāyāha. Evaṃ santeti hetupaccayo yadi kusalādibhāvasādhako,	882	
PA_anya-e01_04n:882_4	evaṃ sati. Na sampajjati na sijjhati. Yathā kusalākusalahetu taṃsamuṭṭhānarūpassa	882	
PA_anya-e01_04n:882_5	kusalākusalabhāvāya na pariyatto, evaṃ abyākatopi hetu taṃsamuṭṭhānarūpassa abyākatabhāvāya.	882	
PA_anya-e01_04n:882_6	Sabhāveneva hi taṃ abyākatanti āha “na hi so tesaṃ kusalādibhāvaṃ sādhetī”ti. Hetupaccayo	882	
PA_anya-e01_04n:882_7	ca tesaṃ hotiyevāti āha “na ca paccayo na hotī”ti. Idāni tamatthaṃ pāḷiyā samatthetuṃ	882	
PA_anya-e01_04n:882_8	“vuttañheta”ntiādi vuttaṃ. Vinā etenāti etena hetunā abyākatabhāvasādhakena vinā	882	
PA_anya-e01_04n:882_9	ahetukattā, abyākatabhāvo siddho sabhāvenevāti adhippāyo.	882	
PA_anya-e01_04n:883_0	“Yoniso, bhikkhave, manasi karoto anuppannā ceva kusalā dhammā uppajjanti, uppannā	883	
PA_anya-e01_04n:883_1	ca kusalā dhammā abhivaḍḍhantī”tiādi vacanehi kusalabhāvassa yonisomanasikārappaṭibaddhatā	883	
PA_anya-e01_04n:883_2	siddhāti āha “yonisomanasikārappaṭibaddho kusalabhāvo”ti. Eteneva akusalaabyākatabhāvāpi	883	
PA_anya-e01_04n:883_3	kusalabhāvo viya na hetupaṭibaddhāti dassitaṃ hoti. Yaṃ paneke maññeyyuṃ “ahetukahetussa	883	
PA_anya-e01_04n:883_4	akusalabhāvo viya sahetukahetūnampi sabhāvatova kusalādibhāvo, aññesaṃ taṃsampayuttānaṃ	883	
PA_anya-e01_04n:883_5	hetupaṭibaddho”ti, tassa uttaraṃ vattuṃ “yadi cā”tiādimāha. Alobho kusalo vā siyā	883	
PA_anya-e01_04n:883_6	abyākato vāti yadi alobho sabhāvato kusalo, so kusalasabhāvattā abyākato na siyā.	883	
PA_anya-e01_04n:883_7	Atha abyākato taṃsabhāvattā kusalo na siyā alobhasabhāvassa adosattābhāvo viya. Yasmā	883	
PA_anya-e01_04n:883_8	pana ubhayathāpi hoti, tasmā yathā ubhayathā hontesu saddhādīsu sampayuttesu hetupaṭibaddhaṃ	883	
PA_anya-e01_04n:883_9	kusalādibhāvaṃ pariyesetha, na sabhāvato, evaṃ hetūsupi kusalāditā aññapaṭibaddhā	883	
PA_anya-e01_04n:883_10	pariyesitabbā, na sabhāvatoti yaṃ vuttaṃ “sampayuttahetūsu sabhāvatova kusalādibhāvo”ti,	8831	
PA_anya-e01_04n:883_11	taṃ na yujjati. Sā pana pariyesiyamānā yonisomanasikārādipaṭibaddhā hotīti hetūsu	8831	
PA_anya-e01_04n:883_12	viya sampayuttesupi yonisomanasikārādipaṭibaddho kusalādibhāvo, na hetupaṭibaddhoti	8831	
PA_anya-e01_04n:883_13	siddhaṃ hotīti adhippāyo.	8831	
PA_anya-e01_04n:884_0	Viruḷhamūlā viyāti etena mūlāni viya mūlānīti dasseti. Tenevāha “suppatiṭṭhitabhāvasādhanenā”ti.	884	
PA_anya-e01_04n:884_1	Svāyaṃ “kusalo dhammo kusalassa, kusalo dhammo abyākatassa, kusalo dhammo kusalābyākatassa,	884	
PA_anya-e01_04n:884_2	akusalo dhammo akusalassa, akusalo dhammo abyākatassa, akusalo dhammo akusalābyākatassa,	884	
PA_anya-e01_04n:884_3	abyākato dhammo abyākatassā”ti evaṃ sattadhā pañhāvāre niddiṭṭho. Yaṃ pana vuttaṃ	884	
PA_anya-e01_04n:884_4	hetukiccaṃ dassentena “hetū hetusampayuttakānaṃ dhammānaṃ, taṃsamuṭṭhānānañca rūpānaṃ	884	
PA_anya-e01_04n:884_5	hetupaccayena paccayo”ti, tattha paṭhamo hetusaddo paccattaniddiṭṭho paccayadhammaniddeso,	884	
PA_anya-e01_04n:884_6	tenassa hetubhāvena upakārakatā hetupaccayatāti dasseti. Dutiyo paccayuppannavisesanaṃ,	884	
PA_anya-e01_04n:884_7	tena na yesaṃ kesañci sampayuttakānaṃ hetū hetupaccayena paccayo, atha kho hetunā	884	
PA_anya-e01_04n:884_8	sampayuttānamevāti dasseti. Nanu ca sampayuttasaddassa sāpekkhattā dutiye hetusadde	884	
PA_anya-e01_04n:884_9	avijjamānepi aññassa apekkhitabbassa aniddiṭṭhattā hetū attanāva sampayuttakānaṃ	884	
PA_anya-e01_04n:884_10	hetupaccayena paccayoti ayamattho viññāyatīti? Nāyamekanto. Hetusaddo hi paccattaniddiṭṭho	8841	
PA_anya-e01_04n:884_11	“hetupaccayena paccayo”ti ettheva byāvaṭo yadā gayhati, na tadā sampayuttavisesanaṃ	8841	
PA_anya-e01_04n:884_12	hotīti sampayuttaavisiṭṭhā ye keci gahitā bhaveyyunti. Nanu ca yathā “arūpino āhārā	8841	
PA_anya-e01_04n:884_13	sampayuttakānaṃ dhammānaṃ, arūpino indriyā sampayuttakānaṃ dhammāna”nti ca vutte	8841	
PA_anya-e01_04n:884_14	dutiyena āhāraggahaṇena, indriyaggahaṇena ca vināpi āhārindriyasampayuttakāva gayhanti,	8841	
PA_anya-e01_04n:884_15	evamidhāpi siyāti? Na, āhārindriyāsampayuttassa vajjetabbassa abhāvato. Vajjetabbābhāvato	8841	
PA_anya-e01_04n:884_16	hi tattha dutiye āhārindriyaggahaṇe asatipi taṃsampayuttakāva gayhantīti taṃ na kataṃ,	8841	
PA_anya-e01_04n:884_17	idha pana vajjetabbaṃ atthīti kattabbaṃ dutiyaṃ hetuggahaṇaṃ. Evampi “hetū hetusampayuttakāna”nti	8841	
PA_anya-e01_04n:884_18	ettha hetusampayuttakānaṃ so eva sampayuttakahetūti visesanassa akatattā yo koci	8841	
PA_anya-e01_04n:884_19	hetu yassa kassaci hetusampayuttassa hetupaccayena paccayoti āpajjatīti? Nāpajjati,	8841	
PA_anya-e01_04n:884_20	paccattaniddiṭṭhasseva hetuno puna sampayuttavisesanabhāvena vuttattā. Etadatthameva	8842	
PA_anya-e01_04n:884_21	hi vināpi dutiyena hetusaddena hetusampayuttabhāve siddhepi tassa gahaṇaṃ kataṃ.	8842	
PA_anya-e01_04n:885_0	Atha vā asati dutiye hetusadde hetusampayuttakānaṃ hetupaccayena paccayo, na pana	885	
PA_anya-e01_04n:885_1	hetūnanti evampi gahaṇaṃ siyāti tannivāraṇatthaṃ so vutto. Tena hetusampayuttabhāvaṃ	885	
PA_anya-e01_04n:885_2	ye labhanti, tesaṃ sabbesaṃ hetūnaṃ, aññesampi hetū hetupaccayena paccayoti dassitaṃ	885	
PA_anya-e01_04n:885_3	hoti. Yasmā pana hetujhānamaggā patiṭṭhāmattādibhāvena aññadhammanirapekkhā, na āhārindriyā	885	
PA_anya-e01_04n:885_4	viya sāpekkhā eva, tasmā etesveva dutiyaṃ hetādiggahaṇaṃ kataṃ. Āhārindriyā pana	885	
PA_anya-e01_04n:885_5	āharitabbaīsitabbāpekkhā eva, tasmā te vināpi dutiyena āhārindriyaggahaṇena attanā	885	
PA_anya-e01_04n:885_6	eva āharitabbe, īsitabbe ca āhārindriyabhūte, aññe ca sampayuttake paricchindantīti	885	
PA_anya-e01_04n:885_7	taṃ tattha na kataṃ. Idha ca dutiyena hetuggahaṇena paccayuppannānaṃ hetunā, paccayabhūteneva	885	
PA_anya-e01_04n:885_8	ca sampayuttānaṃ hetūnaṃ, aññesañca paricchinnattā puna visesena kiccaṃ natthīti	885	
PA_anya-e01_04n:885_9	pañhāvāre “kusalā hetū sampayuttakānaṃ khandhāna”ntiādīsu dutiyaṃ hetuggahaṇaṃ na katanti daṭṭhabbaṃ.	885	
PA_anya-e01_04n:886_0	596. Ārammaṇabhāvenāti visayabhāvena, ālambitabbabhāvenāti attho. Ārabhitvāpīti pi-saddena	886	
PA_anya-e01_04n:886_1	imamatthaṃ dasseti – rūpāyatanādimatte yasmiṃ kismiñci ekasmiṃ aṭṭhatvā “yaṃ yaṃ	886	
PA_anya-e01_04n:886_2	dhammaṃ ārabbhā”ti (paṭṭhā 1.1.2) aniyamena sabbarūpāyatanānaṃ…pe… sabbadhammāyatanānañca	886	
PA_anya-e01_04n:886_3	ārammaṇapaccayabhāvassa vuttattā rūpādibhedena chabbidhesu saṅkhatāsaṅkhatapaññattidhammesu	886	
PA_anya-e01_04n:886_4	na koci dhammo ārammaṇapaccayo na hotīti. Svāyaṃ ārammaṇapaccayabhāvo heṭṭhā vibhāvito	886	
PA_anya-e01_04n:886_5	eva. Ālambitvāti gahetvā. Ekantasārammaṇabhāvato anārabbha pavatti eva natthīti āha	886	
PA_anya-e01_04n:886_6	“ārabbhevā”ti. Svāyaṃ “kusalo dhammo kusalassa, kusalo dhammo akusalassa, kusalo	886	
PA_anya-e01_04n:886_7	dhammo abyākatassa, akusalo dhammo akusalassa, kusalassa, abyākatassa, abyākato dhammo	886	
PA_anya-e01_04n:886_8	abyākatassa, kusalassa, akusalassā”ti evaṃ navappakāro veditabbo.	886	
PA_anya-e01_04n:887_0	597. Jeṭṭhakaṭṭhenāti pamukhabhāvena. Attādhīnānañhi patibhūto dhammo adhipati. So	887	
PA_anya-e01_04n:887_1	tesaṃ pamukhabhāvena pavattati. “Chandavato kiṃ nāma na sijjhatī”tiādikaṃ purimābhisaṅkhārūpanissayaṃ	887	
PA_anya-e01_04n:887_2	labhitvā uppajjamāne cittuppāde chandādayo dhurabhūtā jeṭṭhakabhūtā sampayuttadhamme	887	
PA_anya-e01_04n:887_3	sādhayamānā vase vattayamānā hutvā pavattanti, sampayuttadhammā ca tesaṃ vasena vattanti	887	
PA_anya-e01_04n:887_4	hīnādibhāvena tadanuvattanato, tena te adhipatipaccayā honti. Garukātabbampi ārammaṇaṃ	887	
PA_anya-e01_04n:887_5	tanninnapoṇapabbhārānaṃ assādanapaccavekkhaṇamaggaphalānaṃ attano vase vattayamānaṃ	887	
PA_anya-e01_04n:887_6	viya paccayo hoti. Tasmā ayaṃ attādhīnānaṃ patibhāvena upakārakattā adhipatipaccayoti	887	
PA_anya-e01_04n:887_7	daṭṭhabbo. Chandādhipatīti chandasaṅkhāto adhipati, chandaṃ dhuraṃ chandaṃ jeṭṭhakaṃ	887	
PA_anya-e01_04n:887_8	katvā cittuppattikāle uppannassa kattukamyatāchandassetaṃ nāmaṃ. Sesesupi eseva nayo.	887	
PA_anya-e01_04n:887_9	Kasmā pana yathā hetupaccayaniddese “hetū hetusampayuttakāna”nti vuttaṃ, evamidha	887	
PA_anya-e01_04n:887_10	“adhipatī adhipatisampayuttakāna”nti avatvā “chandādhipati chandasampayuttakāna”ntiādinā	8871	
PA_anya-e01_04n:887_11	nayena vuttanti? Ekakkhaṇe abhāvato. Hetavo hi dve tayopi ekakkhaṇe hetupaccayā honti,	8871	
PA_anya-e01_04n:887_12	mūlaṭṭhena upakārakabhāvassa avijahanato. Adhipati pana jeṭṭhakaṭṭhena upakārako,	8871	
PA_anya-e01_04n:887_13	na ca ekakkhaṇe bahū jeṭṭhakā honti. Tasmā ekato uppannānampi tesaṃ ekakkhaṇe adhipatipaccayabhāvo	8871	
PA_anya-e01_04n:887_14	natthīti “adhipatī adhipatisampayuttakāna”nti avatvā “chandādhipati chandasampayuttakāna”ntiādinā nayena vuttaṃ.	8871	
PA_anya-e01_04n:888_0	Yaṃ yaṃ dhammanti yaṃ yaṃ ārammaṇadhammaṃ. Garuṃ katvāti garukāracittīkāravasena	888	
PA_anya-e01_04n:888_1	vā assādanavasena vā garukārikaṃ laddhabbaṃ avijahitabbaṃ anavaññātaṃ katvā. Te te	888	
PA_anya-e01_04n:888_2	dhammāti te te garukātabbā dhammā. Tesaṃ tesanti taṃtaṃgarukārakadhammānaṃ. Adhipatipaccayenāti	888	
PA_anya-e01_04n:888_3	ārammaṇādhipatipaccayena. Svāyaṃ “kusalo dhammo kusalassa sahajātārammaṇehi, akusalassa	888	
PA_anya-e01_04n:888_4	ārammaṇeneva, abyākatassa sahajātārammaṇehi, kusalābyākatassa sahajātenevāti kusalamūlā	888	
PA_anya-e01_04n:888_5	cattāro, akusalo dhammo akusalassa sahajātārammaṇehi, abyākatassa sahajāteneva, tathā	888	
PA_anya-e01_04n:888_6	akusalābyākatassāti akusalamūlā tayo, abyākato dhammo abyākatassa sahajātārammaṇehi,	888	
PA_anya-e01_04n:888_7	kusalassa ārammaṇeneva, tathā akusalassāti abyākatamūlā tayo”ti saṅkhepato dasappakāro	888	
PA_anya-e01_04n:888_8	adhipatipaccayo. Ettha ca sattadhā sahajātādhipati, sattadhā ārammaṇādhipati veditabbo.	888	
PA_anya-e01_04n:889_0	598. Antarāyatīti antaraṃ, byavadhāyakanti attho. Nāssa antaraṃ vijjatīti anantaro,	889	
PA_anya-e01_04n:889_1	anantaro ca so paccayo cāti anantarapaccayo. “Atthānantaratā anantarapaccayo, kālānantaratā	889	
PA_anya-e01_04n:889_2	samanantarapaccayo”tiādinā bahudhā papañcayanti, asāraṃ ganthavitthāraṃ karonti.	889	
PA_anya-e01_04n:889_3	Yathā pavattiokāsadānavisesabhāvena natthivigatapaccayā vuttā, na evaṃ anantarasamanantarapaccayā,	889	
PA_anya-e01_04n:889_4	ete pana cittaniyamahetubhāvena vuttāti taṃ cittaniyamahetubhāvaṃ dassetuṃ “yo hi	889	
PA_anya-e01_04n:889_5	esā”tiādi āraddhaṃ. Tattha manoviññāṇadhātūtiādi cittaniyamoti ettha ādi-saddena	889	
PA_anya-e01_04n:889_6	santīraṇānantarā voṭṭhabbanaṃ, cutianantarā paṭisandhīti yassa yassa cittassa anantarā	889	
PA_anya-e01_04n:889_7	yaṃ yaṃ cittaṃ uppajjati, tassa tassa tadanantaruppādaniyamo taṃtaṃsahakāripaccayavisiṭṭhassa	889	
PA_anya-e01_04n:889_8	purimapurimacittasseva vasena ijjhatīti dasseti.	889	
PA_anya-e01_04n:890_0	Atthānantaratāyāti atthena kenaci dhammena anantaratāya. Kālānantaratāyāti kālabhedena	890	
PA_anya-e01_04n:890_1	anantaratāya. Ācariyānanti idhāpi revatācariyameva sandhāya vuttaṃ. Tatthāti tasmiṃ	890	
PA_anya-e01_04n:890_2	kālānantaratāya samanantarapaccayabhāve, tasmiṃ vā yathāvuttavirodhe. Bhāvanābalena	890	
PA_anya-e01_04n:890_3	pana vāritattāti ettha yathā rukkhassa vedhe dinne pupphituṃ samatthasseva pupphanaṃ	890	
PA_anya-e01_04n:890_4	na hoti, vedhe pana apanīte tāya eva samatthatāya pupphanaṃ hoti, evamidhāpi bhāvanābalena	890	
PA_anya-e01_04n:890_5	vāritattā samuṭṭhāpanasamatthasseva asamuṭṭhāpanaṃ, tasmiñca apagate tāya eva samatthatāya	890	
PA_anya-e01_04n:890_6	samuṭṭhāpanaṃ hotīti adhippāyo. Tampi vacanaṃ kālānantaratā natthi sattāhādinā kālena	890	
PA_anya-e01_04n:890_7	antaritabhāvato. Etadeva “kālantaritatā atthi” icceva vadāma. Nanu ca kālo nāma koci	890	
PA_anya-e01_04n:890_8	paramatthato natthīti vadeyyāti āsaṅkanto āha “kālānantara…pe… laddhī”ti.	890	
PA_anya-e01_04n:891_0	Byañjanamattatovettha nānākaraṇaṃ paccetabbaṃ, na atthatoti upacayasantatiadhivacananiruttipadānaṃ	891	
PA_anya-e01_04n:891_1	viya saddatthamattato nānākaraṇaṃ, na vacanīyatthatoti adhippāyo. Teneva saddatthavisesaṃ	891	
PA_anya-e01_04n:891_2	dassetuṃ “katha”ntiādimāha. Tattha purimapacchimānaṃ nirodhuppādantarābhāvato nirantaruppādanasamatthatā	891	
PA_anya-e01_04n:891_3	anantarapaccayabhāvo. Rūpakalāpānaṃ viya saṇṭhānābhāvato, paccayapaccayuppannānaṃ	891	
PA_anya-e01_04n:891_4	sahāvaṭṭhānābhāvato ca “idamito heṭṭhā, uddhaṃ, tiriya”nti vibhāgābhāvā attanā ekattamiva	891	
PA_anya-e01_04n:891_5	upanetvā suṭṭhu anantarabhāvena uppādanasamatthatā samanantarapaccayatā. Uppādanasamatthatāti	891	
PA_anya-e01_04n:891_6	ca abyāpārattā dhammānaṃ yasmiṃ yadākāre niruddhe, vattamāne vā sati taṃtaṃvisesavanto	891	
PA_anya-e01_04n:891_7	dhammā honti, tassa sova ākāro vuccatīti daṭṭhabbo. Dhammānaṃ pavattimattameva ca	891	
PA_anya-e01_04n:891_8	upādāya kālavohāroti nirodhā vuṭṭhahantassa nevasaññānāsaññāyatanaphalasamāpattīnaṃ	891	
PA_anya-e01_04n:891_9	asaññabhavā cavantassa, purimacutipacchimapaṭisandhīnañca nirodhuppādanirantaratāya	891	
PA_anya-e01_04n:891_10	kālantaratā natthi. Na hi tesaṃ antarā arūpadhammappavatti atthi, yaṃ upādāya kālantaratā	8911	
PA_anya-e01_04n:891_11	vucceyya, na ca rūpadhammappavatti arūpadhammappavattiyā antaraṃ karoti aññasantānattā.	8911	
PA_anya-e01_04n:891_12	Rūpārūpasantatiyo hi dve aññamaññaṃ visadisasabhāvattā aññamaññūpakārabhāvena pavattamānāpi	8911	
PA_anya-e01_04n:891_13	visuṃyeva honti. Ekasantatiyañca purimapacchimānaṃ majjhe pavattamānaṃ taṃsantatipariyāpannatāya	8911	
PA_anya-e01_04n:891_14	antarakārakaṃ hoti. Tādisañca kiñci nevasaññānāsaññāyatanaphalasamāpattīnaṃ majjhe	8911	
PA_anya-e01_04n:891_15	natthi, na ca abhāvo antarakārako hoti abhāvattā eva. Tasmā javanānantarassa javanassa	8911	
PA_anya-e01_04n:891_16	viya, bhavaṅgānantarassa bhavaṅgassa viya ca nirantaratā suṭṭhu anantaratā hotīti	8911	
PA_anya-e01_04n:891_17	tathā uppādanasamatthatā nevasaññānāsaññāyatanacutīnampi daṭṭhabbā. Uppattiyā paccayabhāvo	8911	
PA_anya-e01_04n:891_18	cettha anantarapaccayādīnaṃ pākaṭoti uppādanasamatthatāva vuttā. Paccuppannānaṃ pana	8911	
PA_anya-e01_04n:891_19	dhammānaṃ pubbantāparantaparicchedena gahitānaṃ uppajjatīti vacanaṃ alabhantānaṃ	8911	
PA_anya-e01_04n:891_20	“atīto dhammo paccuppannassa dhammassa anantarapaccayena paccayo”tiādinā anantarādipaccayabhāvo	8912	
PA_anya-e01_04n:891_21	vuttoti na so uppattiyā evāti viññāyati. Na hi kusalādiggahaṇaṃ viya paccuppannaggahaṇaṃ	8912	
PA_anya-e01_04n:891_22	aparicchedaṃ. Yato uppattimattasamaṅgino eva gahaṇaṃ siyā. Teneva ca atītattike paṭiccavārādayo	8912	
PA_anya-e01_04n:891_23	na santīti. Tassa “kusalo dhammo kusalassa, kusalo dhammo abyākatassa, akusalo dhammo	8912	
PA_anya-e01_04n:891_24	akusalassa, akusalo dhammo abyākatassa, abyākato dhammo abyākatassa, abyākato dhammo	8912	
PA_anya-e01_04n:891_25	kusalassa, abyākato dhammo akusalassā”ti sattadhā bhedo veditabbo.	8912	
PA_anya-e01_04n:892_0	599. Uppajjamānova saha uppādanabhāvenāti etthāpi uppattiyā paccayabhāvena pākaṭena	892	
PA_anya-e01_04n:892_1	ṭhitiyāpi paccayabhāvaṃ nidassetīti daṭṭhabbaṃ, aññathā padīpanidassanaṃ na yujjeyya.	892	
PA_anya-e01_04n:892_2	Padīpo hi pabhāsassa ṭhitiyāpi paccayo, na uppattiyā eva. Paccayuppannānaṃ sahajātabhāvena	892	
PA_anya-e01_04n:892_3	upakārakatā sahajātapaccayatā. Okkantikkhaṇeti paṭisandhikkhaṇe. Tasmiṃ hi khaṇe	892	
PA_anya-e01_04n:892_4	nāmarūpaṃ okkantaṃ viya paralokato āgantvā idha mātukucchiādiṃ pavisantaṃ viya uppajjati,	892	
PA_anya-e01_04n:892_5	tasmā so khaṇo okkantikkhaṇoti vuccati. Ettha ca rūpanti hadayavatthuyeva adhippetaṃ.	892	
PA_anya-e01_04n:892_6	Tañhi nāmassa, nāmañca tassa sahajātapaccayo hoti. Cittacetasikāti pavattiyaṃ cattāro	892	
PA_anya-e01_04n:892_7	khandhā paṭisandhikkhaṇe cittasamuṭṭhānānaṃ abhāvato. Rūpino dhammāti hadayavatthuṃ	892	
PA_anya-e01_04n:892_8	sandhāyāha. Tattha yadipi pubbe “okkantikkhaṇe nāmarūpa”nti vuttaṃ, tathāpi tena	892	
PA_anya-e01_04n:892_9	khaṇantare sahajātapaccayabhāvo rūpadhammānaṃ na nivāritoti tannivāraṇatthamidaṃ	892	
PA_anya-e01_04n:892_10	vuttanti gahetabbaṃ. Kiñci kāleti keci kismiñci kāleti attho, tena rūpino dhammā	8921	
PA_anya-e01_04n:892_11	keci vatthubhūtā kismiñci paṭisandhikāleti aññesaṃ rūpadhammānaṃ, vatthuno ca pavattiyaṃ	8921	
PA_anya-e01_04n:892_12	arūpadhammānaṃ sahajātapaccayabhāvaṃ pubbe anivāritaṃ nivāreti. Evañca katvā “kiñci	8921	
PA_anya-e01_04n:892_13	kāla”nti vā “kismiñci kāle”ti vā vattabbe tathā avatvā vibhattivipallāsaṃ katvā vuttaṃ.	8921	
PA_anya-e01_04n:892_14	Tena kiñcīti upayogekavacanaṃ. “Rūpino dhammā”ti etena sambandhe paccattabahuvacanaṃ	8921	
PA_anya-e01_04n:892_15	jāyati. “Kāle”ti etena sambandhe bhummekavacananti dīpitanti veditabbaṃ. Purimena	8921	
PA_anya-e01_04n:892_16	ca “eko khandho, vatthu ca tiṇṇannaṃ khandhāna”nti ādivacanena nāmasahitaṃ eva vatthu	8921	
PA_anya-e01_04n:892_17	nāmassa paccayoti vattabbe āpanne itarena kevalassa ca tathāvattabbataṃ dasseti.	8921	
PA_anya-e01_04n:892_18	Svāyaṃ sahajātapaccayo “kusalo dhammo kusalassa, abyākatassa, kusalābyākatassa, akusalo	8921	
PA_anya-e01_04n:892_19	dhammo akusalassa, abyākatassa, akusalābyākatassa, abyākato dhammo abyākatassa, kusalābyākato	8921	
PA_anya-e01_04n:892_20	dhammo abyākatassa, akusalābyākato dhammo abyākatassā”ti navavidho veditabbo.	8922	
PA_anya-e01_04n:893_0	600. Attano upakārakassa upakārakatā aññamaññapaccayatā. Tathā hissa tidaṇḍaṃ nidassitaṃ.	893	
PA_anya-e01_04n:893_1	Upakārakatā ca aññamaññatāvaseneva daṭṭhabbā, na sahajātatādivasena. Sahajātādipaccayo	893	
PA_anya-e01_04n:893_2	hontoyeva hi koci aññamaññapaccayo na hoti, na ca sahajātādipaccayadhammehi vinā	893	
PA_anya-e01_04n:893_3	imassa pavatti atthi. Tathā hi sahajātādipaccayo ca hontoyeva hi koci aññamaññapaccayo	893	
PA_anya-e01_04n:893_4	hoti. Yadi ca attano upakārakassa upakārakatāmattaṃ aññamaññapaccayo siyā, purejātapacchājātabhāvena	893	
PA_anya-e01_04n:893_5	upakārassa upakārakā vatthukhandhā aññamaññapaccayā siyuṃ, na ca taṃ icchitaṃ. Tena	893	
PA_anya-e01_04n:893_6	vuttaṃ “upakārakatā ca aññamaññavaseneva daṭṭhabbā”ti. Ayañca uppattiyā, ṭhitiyā	893	
PA_anya-e01_04n:893_7	ca upakārakoti veditabbo. Ayaṃ pana “kusalo dhammo kusalassa, akusalo dhammo akusalassa,	893	
PA_anya-e01_04n:893_8	abyākato dhammo abyākatassā”ti tividho veditabbo.	893	
PA_anya-e01_04n:894_0	601. Taruādīnaṃ pathavī viya adhiṭṭhānākārena pathavīdhātu sesadhātūnaṃ, cakkhādayo	894	
PA_anya-e01_04n:894_1	cakkhuviññāṇādīnaṃ upakārakā cittakammassa paṭādayo viya nissayākārena khandhādayo	894	
PA_anya-e01_04n:894_2	taṃtaṃnissayānaṃ khandhādīnaṃ. Pathavīdhātuyaṃ patiṭṭhāya eva hi sesadhātuyo upādārūpāni	894	
PA_anya-e01_04n:894_3	viya yathāsakaṃ kiccaṃ karonti.	894	
PA_anya-e01_04n:895_0	Adhiṭṭhānākārenāti ādhārākārena. Ādhārākāro cettha tesaṃ sātisayaṃ tadadhīnavuttitāya	895	
PA_anya-e01_04n:895_1	veditabbo. Yato bhūtāni aniddisitabbaṭṭhānāni vuccanti, evañca katvā cakkhādīnampi	895	
PA_anya-e01_04n:895_2	adhiṭṭhānākārena upakārakatā suṭṭhu yujjati. Na hi yathāvuttaṃ tadadhīnavuttitāvisesaṃ	895	
PA_anya-e01_04n:895_3	muñcitvā añño cakkhādīsu adesakānaṃ arūpadhammānaṃ adhiṭṭhānākāro sambhavati. Yadipi	895	
PA_anya-e01_04n:895_4	yaṃ yaṃ dhammaṃ paṭicca ye ye dhammā uppajjanti, tesaṃ sabbesaṃ tadadhīnavuttibhāvo.	895	
PA_anya-e01_04n:895_5	Yena pana paccayabhāvavisesena cakkhādīnaṃ paṭumandabhāvesu cakkhuviññāṇādayo tadanuvidhānākāreneva	895	
PA_anya-e01_04n:895_6	pavattanti, svāyamidha tesaṃ tadadhīnavuttitāsiddho visesoti. Evañhi paccayabhāvasāmaññe	895	
PA_anya-e01_04n:895_7	satipi ārammaṇapaccayato nissayapaccayassa viseso vibhāvito hoti. Svāyaṃ nayo heṭṭhā	895	
PA_anya-e01_04n:895_8	pakāsitova. Chaṭṭho panāti ettha “rūpino dhammā arūpīnaṃ dhammānaṃ kismiñci kāle”ti	895	
PA_anya-e01_04n:895_9	idaṃ na labbhati. Yaṃ panettha labbhati “rūpino dhammā kecī”ti, tattha te eva dhamme	895	
PA_anya-e01_04n:895_10	dassetuṃ “cakkhāyatana”ntiādi niddiṭṭhaṃ. Yaṃ rūpanti hadayavatthuṃ sandhāya vuttaṃ.	8951	
PA_anya-e01_04n:895_11	Ayaṃ pana nissayapaccayo terasavidho. Kathaṃ? Sahajātato kusalamūlā tayo, tathā akusalamūlā,	8951	
PA_anya-e01_04n:895_12	abyākatamūlesu pana purejātaṃ labbhati. Abyākatañhi abyākatassa sahajātampi paccayo	8951	
PA_anya-e01_04n:895_13	hoti, purejātampi kusalassa purejātameva, tathā akusalassa, kusalābyākataṃ sahajātapurejātato	8951	
PA_anya-e01_04n:895_14	kusalassa, sahajātato eva abyākatassa, tathā akusalābyākata”nti evaṃ terasa.	8951	
PA_anya-e01_04n:896_0	602. Tadadhīnavuttitāya attano phalena nissitoti yaṃ kiñci kāraṇaṃ nissayoti vatvā	896	
PA_anya-e01_04n:896_1	tattha yo bhuso nissayo, taṃ upanissayoti niddhāreti. Balavakāraṇabhāvena upakārakoti	896	
PA_anya-e01_04n:896_2	ārammaṇabhāvavasena anantaraṃ anurūpacittuppādanasamatthatāvasena, kevalañca balavantaṃ	896	
PA_anya-e01_04n:896_3	kāraṇaṃ hutvā upakārako. Tenāha “so”tiādi.	896	
PA_anya-e01_04n:897_0	Tattha dānaṃ datvāti deyyadhammaṃ cajitvā. Yāya vā cetanāya so diyyati, sā cetanā	897	
PA_anya-e01_04n:897_1	dānaṃ. Datvāti taṃ cetanaṃ pariyodapetvā visuddhaṃ katvā. Sīlaṃ samādiyitvāti pañcaṅgadasaṅgādivasena	897	
PA_anya-e01_04n:897_2	niccasīlaṃ gaṇhitvā. Iminā samādānaviratiyeva dassitā, sampattaviratisamucchedaviratiyo	897	
PA_anya-e01_04n:897_3	pana loke “sīla”nti apākaṭattā na vuttā. Kiñcāpi na vuttā, ārammaṇapaccayo pana hontiyeva.	897	
PA_anya-e01_04n:897_4	Tattha samucchedavirati sekkhānaṃyeva kusalassa ārammaṇaṃ hoti, na itaresaṃ. Uposathakammanti	897	
PA_anya-e01_04n:897_5	“pāṇaṃ na hane, na cādinnamādiye”ti evaṃ vuttaṃ uposathasīlaṃ. Taṃ garuṃ katvā paccavekkhatīti	897	
PA_anya-e01_04n:897_6	taṃ yathāvuttaṃ kusalaṃ sekkhopi puthujjanopi paccavekkhati, arahāpi taṃ paccavekkhateva.	897	
PA_anya-e01_04n:897_7	Arahatopi hi pubbe kataṃ kusalaṃ kusalameva. Yena pana cittena paccavekkhati, taṃ	897	
PA_anya-e01_04n:897_8	kiriyacittaṃ nāma hoti. Tasmā “kusalo kusalassā”ti imasmiṃ adhikāre na labbhati.	897	
PA_anya-e01_04n:897_9	Pubbe suciṇṇānīti “datvā katvā”ti hi āsannakatāni vuttāni, iminā na āsannakatānīti	897	
PA_anya-e01_04n:897_10	veditabbāni, dānādīhi vā sesāni kāmāvacarakusalāni dassetuṃ idaṃ vuttaṃ. Jhānā vuṭṭhahitvāti	8971	
PA_anya-e01_04n:897_11	jhānaṃ samāpanno jhānato vuṭṭhahitvā. “Jhānaṃ vuṭṭhahitvā”tipi pāḷi. Sekkhā gotrabhunti	8971	
PA_anya-e01_04n:897_12	sotāpannaṃ sandhāya vuttaṃ. So hi gotrabhuṃ paccavekkhati. “Vodāna”nti idaṃ pana	8971	
PA_anya-e01_04n:897_13	sakadāgāmianāgāmino sandhāya vuttaṃ. Tesañhi taṃ cittaṃ vodānaṃ nāma hoti. Sekkhāti	8971	
PA_anya-e01_04n:897_14	sotāpannasakadāgāmianāgāmino. Maggā vuṭṭhahitvāti maggaphalabhavaṅgātikkamavasena	8971	
PA_anya-e01_04n:897_15	attanā paṭiladdhamaggā vuṭṭhahitvā, suddhamaggatoyeva pana vuṭṭhāya paccavekkhaṇaṃ	8971	
PA_anya-e01_04n:897_16	nāma natthi. Ādi-saddena “kusalaṃ aniccato dukkhato anattato vipassantī”ti evamādiṃ	8971	
PA_anya-e01_04n:897_17	saṅgaṇhāti. Yadipi nānattaṃ akatvāva vibhatto, tathāpi idampi ārammaṇādhipatiārammaṇūpanissayānaṃ	8971	
PA_anya-e01_04n:897_18	visesoti dassetuṃ “tatthā”tiādi vuttaṃ.	8971	
PA_anya-e01_04n:898_0	Nesaṃ cittacetasikānaṃ anantarapaccayaanantarūpanissayānaṃ nikkhepaviseso atthi.	898	
PA_anya-e01_04n:898_1	Yasmā purimo abyākatadhammavasena pavatto, itaro kusalādivasenapīti sopi nikkhepaviseso	898	
PA_anya-e01_04n:898_2	atthato ekībhāvameva gacchati sabbesupi cittuppādesu tadubhayassa icchitabbattā.	898	
PA_anya-e01_04n:898_3	Evaṃ santepītiādi anantaraanantarūpanissayānaṃ visesadassanaṃ. Yathā hītiādi anantarūpanissayassa sambhavadassanaṃ.	898	
PA_anya-e01_04n:899_0	Pakatoti ettha pa-kāro upasaggo, so attano phalassa uppādanasamatthabhāvena suṭṭhukatataṃ	899	
PA_anya-e01_04n:899_1	dīpeti. Tathā ca kataṃ attano santāne kataṃ hotīti āha “attano santāne”tiādi. Karaṇañca	899	
PA_anya-e01_04n:899_2	duvidhaṃ nipphādanaṃ, upasevanañcāti taṃ dassetuṃ “nipphādito vā”tiādi vuttaṃ. Tattha	899	
PA_anya-e01_04n:899_3	nipphādanaṃ hetupaccayasamodhānena phalassa nibbattanaṃ. Upasevanaṃ pana kāye allīyāpanavasena	899	
PA_anya-e01_04n:899_4	upayogūpasevanaṃ, vijānanasañjānanādīnaṃ vasena ārammaṇūpasevanañca. Teneva anāgatānampi	899	
PA_anya-e01_04n:899_5	utusampadādīnaṃ ārammaṇūpasevanena upasevitānaṃ pakatūpanissayatā vuttā hoti, pageva	899	
PA_anya-e01_04n:899_6	atītapaccuppannānaṃ. Paccuppannassāpi hi “paccuppannaṃ utubhojanaṃ senāsanaṃ upanissāya	899	
PA_anya-e01_04n:899_7	jhānaṃ uppādetī”tiādivacanato pakatūpanissayabhāvo labbhatīti. Pakatiyā evāti paccayantarasaṅkararahitena	899	
PA_anya-e01_04n:899_8	attano sabhāveneva. Upanissayoti balavakāraṇaṃ katvā. Anekappakārato pabhedo veditabbo	899	
PA_anya-e01_04n:899_9	pañhāvāre āgatanayena. Paccayavāre pana –	899	
PA_anya-e01_04n:900_0	“Purimā purimā kusalā dhammā pacchimānaṃ pacchimānaṃ kusalānaṃ dhammānaṃ upanissayapaccayena	900	
PA_anya-e01_04n:900_1	paccayo, purimā purimā kusalā dhammā pacchimānaṃ pacchimānaṃ akusalānaṃ dhammānaṃ	900	
PA_anya-e01_04n:900_2	kesañci, kusalā abyākatānaṃ, akusalā akusalānaṃ, kusalānaṃ kesañci, akusalā abyākatānaṃ,	900	
PA_anya-e01_04n:900_3	abyākatā abyākatānaṃ, abyākatā kusalānaṃ, abyākatā akusalānaṃ, puggalopi, senāsanampi	900	
PA_anya-e01_04n:900_4	upanissayapaccayena paccayo”ti.	900	
PA_anya-e01_04n:901_0	Tattha ye purimā yesaṃ pacchimānaṃ anantarūpanissayo honti, te tesaṃ sabbesampi ekanteneva	901	
PA_anya-e01_04n:901_1	honti, na kesañci kadāci. Tasmā yesu padesu anantarūpanissayo labbhati, tesu “kesañcī”ti	901	
PA_anya-e01_04n:901_2	na sakkā vattunti na vuttaṃ. Ye pana purimā yesaṃ pacchimānaṃ ārammaṇūpanissayo vā	901	
PA_anya-e01_04n:901_3	pakatūpanissayo vā honti, te tesaṃ, na sabbesaṃ ekantena honti. Yesaṃ uppattivibandhakā	901	
PA_anya-e01_04n:901_4	paccayā balavanto honti, tesaṃ na bhavanti, itaresaṃ bhavanti. Tasmā yesu padesu	901	
PA_anya-e01_04n:901_5	anantarapaccayo na labbhati, tesu “kesañcī”ti vuttaṃ. Siddhānaṃ paccayadhammānaṃ	901	
PA_anya-e01_04n:901_6	yehi paccayuppannehi bhavitabbaṃ, tesaṃ “kesañcī”ti ayamettha attho.	901	
PA_anya-e01_04n:902_0	Kasiṇapaññattiyā ārammaṇūpanissayatābhāvato ekaccāya paññattiyā saddhiṃ sabbo dhammo	902	
PA_anya-e01_04n:902_1	ārammaṇūpanissayo, anantarātīto cittacetasikarāsi anantarūpanissayo, kusalākusalavipākakiriyārūpavasena	902	
PA_anya-e01_04n:902_2	pañcavidho pakatūpanissayoti ayamettha saṅkhepo. Vitthāro pana paṭṭhānaṭṭhakathāyaṃ veditabbo.	902	
PA_anya-e01_04n:903_0	603. Paṭhamataranti paccayuppannato puretaraṃ. Ayañhi purejātapaccayo rūpadhammavaseneva	903	
PA_anya-e01_04n:903_1	labbhati. Paccayuppanno ca arūpadhammāyeva. Tenāha “vattamānabhāvena upakārako”ti.	903	
PA_anya-e01_04n:903_2	Nissayārammaṇākārādīhi visiṭṭhā purejātabhāvena vinā upakārakabhāvaṃ agacchantānaṃ	903	
PA_anya-e01_04n:903_3	vatthārammaṇānaṃ purejātākārena upakārakatā purejātapaccayatā. Evaṃ vatthārammaṇavasena	903	
PA_anya-e01_04n:903_4	duvidhe purejātapaccaye “cakkhāyatana”ntiādi vatthuvasena vuttaṃ, “rūpārammaṇa”ntiādi ārammaṇavasena.	903	
PA_anya-e01_04n:904_0	Yaṃ rūpanti hadayavatthuṃ sandhāyāha. Tattha “kiñci kāle”ti pavattikālavasena vuttaṃ.	904	
PA_anya-e01_04n:904_1	“Kiñci kālena” iti paṭisandhikālavasena. Yāni ārammaṇapurejātena vinā na vattanti,	904	
PA_anya-e01_04n:904_2	tesaṃ cakkhuviññāṇādīnaṃ ārammaṇapurejātadassanena manodvārepi yaṃ yaṃ ārammaṇapurejātena	904	
PA_anya-e01_04n:904_3	vattati, tassa tassa ārammaṇapaccayabhūtaṃ sabbaṃ rūparūpaṃ ārammaṇapurejātanti dassitameva	904	
PA_anya-e01_04n:904_4	hoti. Tathā hi vuttaṃ pañhāvāre “ārammaṇapurejātaṃ sekkhā vā puthujjanā vā cakkhuṃ	904	
PA_anya-e01_04n:904_5	aniccato dukkhato anattato vipassantī”tiādi. “Abyākato dhammo abyākatassa dhammassa	904	
PA_anya-e01_04n:904_6	purejātapaccayena paccayo, abyākato dhammo kusalassa dhammassa purejātapaccayena	904	
PA_anya-e01_04n:904_7	paccayo, abyākato dhammo akusalassa dhammassa purejātapaccayena paccayo”ti abyākatamūlakā	904	
PA_anya-e01_04n:904_8	tayova vārā. Te ca paccekaṃ vatthupurejātaṃ, ārammaṇapurejātanti dvidhā vibhattā.	904	
PA_anya-e01_04n:905_0	604. Paccayuppannadhammassa puretaraṃ siddhabhāve sati paccayadhammassa pacchājātatāti	905	
PA_anya-e01_04n:905_1	vuttaṃ “purejātāna”nti. Ayañca nayo rūpadhammesu eva labbhati, na arūpadhammesūti	905	
PA_anya-e01_04n:905_2	vuttaṃ “rūpadhammāna”nti. Yadi paccayuppannadhammā puretarameva jātā, kathaṃ paccayabhāvoti	905	
PA_anya-e01_04n:905_3	āha “upathambhakattenā”ti. Pacchājātena hi vinā santānāvicchedahetubhāvaṃ agacchantānaṃ	905	
PA_anya-e01_04n:905_4	dhammānaṃ ye pacchājātākārena upakārakā, tesaṃ sā vippayuttākārādīhi visiṭṭhā upakārakatā	905	
PA_anya-e01_04n:905_5	pacchājātapaccayatā. Evaṃ sabbapaccayānaṃ paccayantarākāravisiṭṭhā upakārakatā yojetabbā.	905	
PA_anya-e01_04n:905_6	“Gijjhapotakasarīrānaṃ āhārāsācetanā viyā”ti etena manosañcetanāhāravasena pavattamānehi	905	
PA_anya-e01_04n:905_7	arūpadhammehi rūpakāyassa upatthambhitabhāvaṃ dasseti. Teneva “āhārāsā viyā”ti avatvā	905	
PA_anya-e01_04n:905_8	cetanāggahaṇaṃ kataṃ. Kāyassāti catusamuṭṭhānikabhūtupādāyarūpasaṅkhātassa rūpakāyassa.	905	
PA_anya-e01_04n:905_9	Saṅkhepato ṭhapetvā rūpadhamme avisiṭṭho arūpakkhandho pacchājātapaccayo. So jātivasena	905	
PA_anya-e01_04n:905_10	kusalo, akusalo, vipāko, kiriyāti catubbidhoti veditabbaṃ.	9051	
PA_anya-e01_04n:906_0	605. Kusalādibhāvena attanā sadisassa payogena karaṇīyassa punappunaṃ karaṇaṃ pavattanaṃ	906	
PA_anya-e01_04n:906_1	āsevanaṭṭho, attasadisasabhāvatāpādanaṃ vāsanaṃ vā. Purimapurimābhiyogo viyāti uggahaṇasavanadhāraṇādipurimāpurimāsevanā	906	
PA_anya-e01_04n:906_2	viya. Tīsu pana etesu purimā purimāti samanantarātītā daṭṭhabbā. Kasmā panettha anantarapaccaye	906	
PA_anya-e01_04n:906_3	viya “purimā purimā kusalā dhammā pacchimānaṃ pacchimānaṃ abyākatāna”ntiādinā bhinnajātiyehi	906	
PA_anya-e01_04n:906_4	saddhiṃ niddeso na katoti? Attano gatiṃ gāhetuṃ asamatthattā. Bhinnajātikā hi bhinnajātikānaṃ	906	
PA_anya-e01_04n:906_5	āsevanaguṇena paguṇabalavabhāvaṃ sampādentā attanova kusalādibhāvasaṅkhātaṃ gatiṃ	906	
PA_anya-e01_04n:906_6	gāhetuṃ na sakkuṇanti. Tasmā tehi saddhiṃ niddesaṃ akatvā ye yesaṃ vāsanāsaṅkhātena	906	
PA_anya-e01_04n:906_7	āsevanaguṇena paguṇabalavabhāvavisiṭṭhaṃ attano kusalādibhāvasaṅkhātaṃ gatiṃ gāhetuṃ	906	
PA_anya-e01_04n:906_8	samatthā, tesaṃ tehi samānajātikeheva saddhiṃ niddeso katoti daṭṭhabbo.	906	
PA_anya-e01_04n:907_0	Atha vipākābyākataṃ kasmā na gahitaṃ? Āsevanābhāvato. Vipākābyākatañhi kammavasena	907	
PA_anya-e01_04n:907_1	vipākabhāvappattaṃ kammapariṇāmitaṃ hutvā pavattamānaṃ nirussāhaṃ dubbalaṃ santaṃ	907	
PA_anya-e01_04n:907_2	āsevanaguṇena attano sabhāvaṃ gāhetvā paribhāvetvā neva aññaṃ vipākaṃ pavatteti,	907	
PA_anya-e01_04n:907_3	na ca purimavipākānubhāvaṃ gahetvā uppajjati, atha kho kammavegakkhittaṃ patitaṃ	907	
PA_anya-e01_04n:907_4	viya hutvā uppajjati. Tasmā sabbathāpi vipāke āsevanā natthīti na gahitaṃ. Kusalākusalakiriyānantaraṃ	907	
PA_anya-e01_04n:907_5	uppajjamānampi sakammapaṭibaddhavuttitāya āsevanaguṇaṃ na gaṇhātīti kusalādayopi	907	
PA_anya-e01_04n:907_6	tassa āsevanapaccayo na honti. Nānājātikattāpi cete tassa āsevanādhānaṃ na karonteva.	907	
PA_anya-e01_04n:907_7	Bhūmito, pana ārammaṇato vā nānājātikatā nāma natthīti parittakusalakiriyā mahaggatakusalakiriyānaṃ,	907	
PA_anya-e01_04n:907_8	saṅkhārārammaṇañca kusalaṃ nibbānārammaṇassa āsevanapaccayo hotiyeva. Svāyaṃ “kusalo	907	
PA_anya-e01_04n:907_9	dhammo kusalassa, akusalo dhammo akusalassa, abyākato dhammo abyākatassa āsevanapaccayena	907	
PA_anya-e01_04n:907_10	paccayo”ti tidhāva vutto. Abyākataggahaṇena āvajjanavajjitā kiriyadhammā gahitā.	9071	
PA_anya-e01_04n:908_0	606. Cittapayogo cittakiriyā, āyūhananti attho. Yathā hi kāyavacīpayogo viññatti,	908	
PA_anya-e01_04n:908_1	evaṃ cittapayogo cetanā. Tena hi sā uppannakiriyatāvisiṭṭhe santāne sesapaccayasamāgame	908	
PA_anya-e01_04n:908_2	pavattamānānaṃ vipākakaṭattārūpānampi teneva santānavisesena kiriyābhāvena upakārikā	908	
PA_anya-e01_04n:908_3	hoti. Tassa hi kiriyābhāvassa pavattattā tesaṃ pavatti, na aññathā. Sahajātānaṃ pana	908	
PA_anya-e01_04n:908_4	āyūhanakiriyābhāvena pavattamānā upakārikāti kiṃ vattabbaṃ. Kammanti ca cetanākammameva	908	
PA_anya-e01_04n:908_5	adhippetaṃ. Na hi cetanāsampayuttaṃ kammaṃ abhijjhādi kammapaccayo hoti. Satipi vipākadhammabhāve	908	
PA_anya-e01_04n:908_6	cetanāvajjānaṃ ataṃsabhāvattā vipākāpi cetanā sahajātakammapaccayo hotiyeva, svāyaṃ	908	
PA_anya-e01_04n:908_7	kammapaccayo jātivasena catubbidhoti sabbaṃ vattabbaṃ.	908	
PA_anya-e01_04n:909_0	607. “Nirussāhasantabhāvenā”ti etena saussāhehi vipākadhammadhammehi kusalākusalehi	909	
PA_anya-e01_04n:909_1	sārammaṇādibhāvena sadisānampi asadisaṃ vipākabhāvaṃ dasseti. So hi vipākānaṃ payogena	909	
PA_anya-e01_04n:909_2	asādhetabbatāya payogena, aññathā vā sesapaccayesu siddhesu kammassa kaṭattā eva	909	
PA_anya-e01_04n:909_3	sijjhanato nirussāho santabhāvo hoti, na kilesavūpasantabhāvo. Tathāsantabhāvato	909	
PA_anya-e01_04n:909_4	eva hi bhavaṅgādayo duviññeyyā. Pañcadvārepi hi javanappavattiyā rūpādīnaṃ gahitatā	909	
PA_anya-e01_04n:909_5	viññāyati, abhinipātasampaṭicchanasantīraṇamattā pana vipākā duviññeyyā eva. Nirussāhasantabhāvāyāti	909	
PA_anya-e01_04n:909_6	nirussāhasantabhāvatthāya. Etena tappaccayavantānaṃ avipākānampi rūpadhammānaṃ vipākānukūlaṃ	909	
PA_anya-e01_04n:909_7	pavattiṃ dasseti. Pavattetiādi pañhāvāranayaṃ gahetvā vuttaṃ. Paṭiccavāre pana “vipākā	909	
PA_anya-e01_04n:909_8	cattāro khandhā arūpino aññamaññaṃ vipākapaccayena paccayo”tiādinā āgatā. Ettha ca	909	
PA_anya-e01_04n:909_9	yesaṃ ekantena vipāko vipākapaccayo hoti, tesaṃ vasena nayadassanaṃ katanti daṭṭhabbaṃ.	909	
PA_anya-e01_04n:909_10	Na hi āruppe kāmarūpabhūmīsu viya vipāko rūpassa paccayo hoti.	9091	
PA_anya-e01_04n:910_0	608. Satipi janakabhāve upatthambhakattaṃ āhārānaṃ padhānakiccanti āha “rūpārūpānaṃ	910	
PA_anya-e01_04n:910_1	upatthambhakattenā”ti. Upatthambhakattañhi satipi janakatte arūpīnaṃ āhārānaṃ, āhārajarūpasamuṭṭhāpakarūpāhārassa	910	
PA_anya-e01_04n:910_2	ca hoti. Asatipi catusamuṭṭhānikarūpūpatthambhakarūpāhārassa, asati pana upatthambhakatte	910	
PA_anya-e01_04n:910_3	āhārānaṃ janakattaṃ natthīti upatthambhakattaṃ padhānaṃ. Atha vā janayamānopi āhāro	910	
PA_anya-e01_04n:910_4	avicchedavasena upatthambhento janetīti upatthambhanabhāvo eva āhārabhāvoti “upatthambhakattenā”ti	910	
PA_anya-e01_04n:910_5	vuttaṃ. Keci pana “rūpāhāro attanā janitassa āhārapaccayo na hoti, aññena janitassa	910	
PA_anya-e01_04n:910_6	hoti, tasmā ‘upatthambhakattenā’ti vutta”nti vadanti. Taṃ “āhāro rūpassa paccayo	910	
PA_anya-e01_04n:910_7	honto āhārapaccayo na hotīti viruddhameta”nti apare nānujānanti. Rūpāhāro cettha	910	
PA_anya-e01_04n:910_8	rūpadhammānaṃ eva āhārapaccayo hoti. Arūpāhārā pana rūpadhammānampi āhārapaccayo	910	
PA_anya-e01_04n:910_9	honti. Tañca kho na kevalaṃ cittasamuṭṭhānānaṃ rūpānameva, atha kho kadāci kaṭattārūpānampīti	910	
PA_anya-e01_04n:910_10	dassetuṃ “pañhāvāre panā”tiādi vuttaṃ.	9101	
PA_anya-e01_04n:911_0	609. Adhipatiyaṭṭhenāti ettha na adhipatipaccayadhammānaṃ viya pavattinivārake abhibhavitvā	911	
PA_anya-e01_04n:911_1	pavattanena garubhāvo adhipatiyaṭṭho, atha kho dassanādikiccesu cakkhuviññāṇādīhi,	911	
PA_anya-e01_04n:911_2	jīvane kammajarūpehi arūpadhammehi ca jīvantehi, manane sampayuttadhammehi, sukhitādibhāve	911	
PA_anya-e01_04n:911_3	sukhitādīhi, adhimokkhapaggahūpaṭṭhānāvikkhepapajānanesu, “anaññātaṃ ñassāmī”ti pavattiyaṃ	911	
PA_anya-e01_04n:911_4	ājānane, aññātāvibhāve ca saddhādisahajātehīti evaṃ taṃtaṃkiccesu cakkhādipaccayehi	911	
PA_anya-e01_04n:911_5	dhammehi cakkhādīnaṃ anuvattanīyatā. Tesu hi kiccesu cakkhādīnaṃ issariyaṃ, tappaccayānañca	911	
PA_anya-e01_04n:911_6	tadanuvattanena tattha pavatti. Kasmā panettha itthipurisindriyadvayaṃ na gahitaṃ,	911	
PA_anya-e01_04n:911_7	nanu cetampi liṅgādīhi anuvattīyatīti? Saccaṃ anuvattīyati, na pana paccayabhāvato.	911	
PA_anya-e01_04n:911_8	Yathā hi jīvitāhārā yesaṃ paccayā honti, tesaṃ anupālakaupatthambhakā, atthiavigatapaccayabhūtā	911	
PA_anya-e01_04n:911_9	ca honti, na evaṃ itthipurisabhāvā liṅgādīnaṃ kenaci pakārena upakārakā honti. Yato	911	
PA_anya-e01_04n:911_10	paccayā siyuṃ, kevalaṃ pana yathāsakehi eva paccayehi pavattamānānaṃ liṅgādīnaṃ yathā	9111	
PA_anya-e01_04n:911_11	itthiādiggahaṇassa paccayabhāvo hoti, tato aññenākārena taṃsahitasantāne appavattito	9111	
PA_anya-e01_04n:911_12	liṅgādīhi anuvattanīyatā, indriyatā ca tesaṃ vuccati. Tasmā na tesaṃ indriyapaccayabhāvo	9111	
PA_anya-e01_04n:911_13	vutto. Cakkhādayo arūpadhammānaṃyevāti ettha sukhindriyadukkhindriyānipi cakkhādiggahaṇena	9111	
PA_anya-e01_04n:911_14	gahitānīti daṭṭhabbāni.	9111	
PA_anya-e01_04n:912_0	610. Lakkhaṇārammaṇūpanijjhānabhūtānaṃ vitakkādīnaṃ vitakkanādivasena ārammaṇaṃ upagantvā	912	
PA_anya-e01_04n:912_1	nijjhānaṃ pekkhanaṃ, cintanaṃ vā vitakkādīnaṃyeva āveṇiko byāpāro upanijjhāyanaṭṭho.	912	
PA_anya-e01_04n:912_2	“Ṭhapetvā dvipañcaviññāṇe sukhadukkhavedanādvaya”nti vatvāpi “satta jhānaṅgānī”ti	912	
PA_anya-e01_04n:912_3	vacanena ajhānaṅgānaṃ upekkhācittekaggatānaṃ nivattanaṃ katanti daṭṭhabbaṃ. Yadi	912	
PA_anya-e01_04n:912_4	evaṃ “satta jhānaṅgānī”ti eteneva siddhe “ṭhapetvā sukhadukkhavedanādvaya”nti kasmā	912	
PA_anya-e01_04n:912_5	vuttaṃ? Vedanābhedesu pañcasu sukhadukkhadvayassa ekantena ajhānaṅgabhāvadassanatthaṃ	912	
PA_anya-e01_04n:912_6	jhānaṅgaṭṭhāne niddiṭṭhattā, satipi vā jhānaṅgavohāre vedanābhedadvayassa ekantena	912	
PA_anya-e01_04n:912_7	jhānapaccayattābhāvadassanatthaṃ. Upekkhācittekaggatānaṃ pana yadipi jhānapaccayattābhāvo	912	
PA_anya-e01_04n:912_8	atthi, najhānapaccayabhāvo pana natthīti sabbānipi satta jhānaṅgānīti ettha gahaṇaṃ	912	
PA_anya-e01_04n:912_9	kataṃ. Tattha “sabbānipī”ti vacanaṃ sabbakusalādibhedasaṅgaṇhanatthaṃ, na pana sabbacittuppādagatasaṅgaṇhanatthanti	912	
PA_anya-e01_04n:912_10	daṭṭhabbaṃ. Yesaṃ pana “ṭhapetvā dvipañcaviññāṇe vedanāttaya”nti pāṭho, tesaṃ yathāvutto	9121	
PA_anya-e01_04n:912_11	vicāro cittekaggatāvaseneva veditabbo.	9121	
PA_anya-e01_04n:913_0	611. Yato tato vāti sammā vā micchā vāti attho. Pañhāvāre panātiādi yadipi paccayaniddese	913	
PA_anya-e01_04n:913_1	taṃsamuṭṭhānaggahaṇena so attho ñāpito eva, pañhāvāre pana sarūpeneva gahitoti dassanatthaṃ	913	
PA_anya-e01_04n:913_2	vuttaṃ. Ete pana dvepi…pe… na labbhanti “yathāsaṅkhya”nti vacanaseso veditabbo. Paṭṭhānaṭṭhakathāyaṃ	913	
PA_anya-e01_04n:913_3	pana “dvepi jhānamaggapaccayā ahetukacittesu na labbhantī”ti vuttaṃ. Tenassa kathamavirodhoti?	913	
PA_anya-e01_04n:913_4	Adhippāyavasena. Ayañhi tattha adhippāyo – ahetukacittesu eva jhānamaggapaccayā na	913	
PA_anya-e01_04n:913_5	labbhanti, na sahetukacittesūti sahetukacittesu alābhābhāvadassanatthaṃ vuttaṃ, na	913	
PA_anya-e01_04n:913_6	ahetukacittesu lābhābhāvadassanatthanti. Evañhi atthe gayhamāne ahetukacittesu katthaci	913	
PA_anya-e01_04n:913_7	kassaci lābho na nivāritoti viññāyati. Tena savitakkāhetukacittesu jhānapaccayassa	913	
PA_anya-e01_04n:913_8	sambhavo anuññāto hoti. Tattha hi yena alābhena dhammasaṅgaṇiyaṃ manodhātuādīnaṃ	913	
PA_anya-e01_04n:913_9	saṅgahasuññatavāresu jhānaṃ na uddhaṭaṃ, taṃ alābhaṃ sandhāya jhānapaccayassapi ahetukacittesu	913	
PA_anya-e01_04n:913_10	alābho vutto. Yathā hi sahetukacittuppādesu vitakkādīnaṃ sahajāte saṅkaḍḍhitvā ekattagatabhāvakaraṇaṃ	9131	
PA_anya-e01_04n:913_11	upanijjhāyanabyāpāro balavā, na tathā ahetukacittuppādesūti. Idha pana dubbalampi	9131	
PA_anya-e01_04n:913_12	upanijjhāyanaṃ yadi kiñcimattampi atthi, na tena upakārakatā na hotīti savitakkāhetukacittesupi	9131	
PA_anya-e01_04n:913_13	jhānapaccayaṃ anujānantena “ete pana dvepi jhānamaggapaccayā dvipañcaviññāṇāhetukacittesu	9131	
PA_anya-e01_04n:913_14	na labbhantī”ti vuttaṃ. Paccayakathā nāma samantapaṭṭhānanissitā, na dhammasaṅgaṇīnissitāti.	9131	
PA_anya-e01_04n:914_0	612. Samaṃ avisamaṃ, sammā, saha vā pakārehi yuttatāya ekībhāvūpagamena viya upakārakatā	914	
PA_anya-e01_04n:914_1	sampayuttapaccayatā. Kā pana sā pakārehi yuttatāti āha “ekavatthukaekārammaṇaekuppādekanirodhasaṅkhātenā”ti.	914	
PA_anya-e01_04n:914_2	Tattha ye ekavatthukā, te sampayuttāti ettake vuccamāne avinibbhogarūpesu ekaṃ mahābhūtaṃ	914	
PA_anya-e01_04n:914_3	sesamahābhūtupādārūpānaṃ nissayapaccayo hoti, tena tāni ekavatthukāni, cakkhādinissayabhūtāni	914	
PA_anya-e01_04n:914_4	vā bhūtāni ekaṃ vatthu etesu nissitanti ekavatthukānīti kappentassa tesaṃ sampayuttatāpatti	914	
PA_anya-e01_04n:914_5	siyāti tannivāraṇatthaṃ ekārammaṇaggahaṇaṃ. Ye ekavatthukā, ekārammaṇā ca, te sampayuttāti	914	
PA_anya-e01_04n:914_6	evampi cutiāsannānaṃ sampaṭicchanasantīraṇādīnaṃ sampayuttatā āpajjeyyāti ekuppādaggahaṇaṃ.	914	
PA_anya-e01_04n:914_7	Ye ekavatthukekārammaṇekuppādā, te sampayuttāti kiṃ pana nānānirodhāpi evaṃtividhalakkhaṇā	914	
PA_anya-e01_04n:914_8	honti, udāhu ekanirodhā evāti vicāraṇāyaṃ ekanirodhā eva evaṃlakkhaṇā hontīti dassanatthaṃ	914	
PA_anya-e01_04n:914_9	“ekanirodhā”ti vuttaṃ.	914	
PA_anya-e01_04n:915_0	Paṭilomato vā ekanirodhā sampayuttāti vuccamāne ekasmiṃ khaṇe nirujjhamānānaṃ rūpārūpadhammānaṃ	915	
PA_anya-e01_04n:915_1	sampayuttatā āpajjeyyāti “ekuppādā”ti vuttaṃ. Evampi avinibbhogarūpānaṃ atthi ekuppādekanirodhatāti	915	
PA_anya-e01_04n:915_2	tesampi sampayuttatā āpajjeyyāti tannivāraṇatthaṃ ekārammaṇaggahaṇaṃ. Ye ekārammaṇā	915	
PA_anya-e01_04n:915_3	hutvā ekuppādekanirodhā, te sampayuttāti ayañca nayo ekavatthukesu eva labbhati,	915	
PA_anya-e01_04n:915_4	na nānāvatthukesūti dassanatthaṃ ekavatthukaggahaṇaṃ. Ye ekavatthukekārammaṇekuppādekanirodhā,	915	
PA_anya-e01_04n:915_5	te sampayuttāti pañcavokārabhavāpekkhāya cetaṃ ekavatthukaggahaṇaṃ. Āruppe pana vatthuyeva	915	
PA_anya-e01_04n:915_6	natthīti kuto ekavatthukaggahaṇassa avasaro.	915	
PA_anya-e01_04n:916_0	613. Aññamaññaṃ sambandhatāya yuttānampi samānānaṃ vippayuttabhāvena visaṃsaṭṭhatāya	916	
PA_anya-e01_04n:916_1	nānattūpagamena upakārakatā vippayuttapaccayatā. Ayañca vippayuttatā na sampayuttapaccayatāya	916	
PA_anya-e01_04n:916_2	viya aññamaññaṃ paccayapaccayuppannadhammavasena gahetabbā, atha kho visuṃyeva. Tattha	916	
PA_anya-e01_04n:916_3	hi arūpadhammānaṃ samānajātiyatāya samadhuraṃ, idha rūpārūpadhammānaṃ vijātiyatāya	916	
PA_anya-e01_04n:916_4	vidhuraṃ. Tena vuttaṃ “yuttānampi…pe… vippayuttapaccayatā”ti. Na hi vatthusahajātapacchājātavasena	916	
PA_anya-e01_04n:916_5	ayuttānaṃ rūpādīnaṃ ārammaṇādibhāvena upakārakānaṃ vippayuttānampi vippayuttapaccayatā	916	
PA_anya-e01_04n:916_6	atthi. Yathā hi “vatthu khandhānaṃ vippayuttapaccayena paccayo, sahajātā kusalā khandhā	916	
PA_anya-e01_04n:916_7	cittasamuṭṭhānānaṃ rūpānaṃ, pacchājātā kusalā khandhā purejātassa imassa kāyassa	916	
PA_anya-e01_04n:916_8	vippayuttapaccayena paccayo”tiādivacanato vatthunā, sahajātapacchājātavasena ca yuttānaṃ	916	
PA_anya-e01_04n:916_9	atthi vippayuttapaccayabhāvo, na evaṃ ayuttānaṃ atthīti. Yadi evaṃ rūpānaṃ rūpehi	916	
PA_anya-e01_04n:916_10	kasmā vippayuttapaccayo na vuttoti? Rūpānaṃ rūpehi satipi avinibbhoge sampayogo viya	9161	
PA_anya-e01_04n:916_11	vippayogo natthīti na tesaṃ vippayuttapaccayatā. Vuttañhi “catūhi sampayogo, catūhi	9161	
PA_anya-e01_04n:916_12	vippayogo”ti. Sampayujjamānānañhi arūpānaṃ rūpehi, rūpānañca tehi siyā sampayogāsaṅkāti	9161	
PA_anya-e01_04n:916_13	tesaṃ aññamaññaṃ vippayuttapaccayatā vuttā. Rūpānaṃ pana rūpehi sampayogo natthīti	9161	
PA_anya-e01_04n:916_14	na tesaṃ vippayuttapaccayatā vuttā.	9161	
PA_anya-e01_04n:917_0	Rūpino dhammā arūpīnaṃ dhammānaṃ, arūpinopi rūpīnanti ettha arūpaggahaṇaṃ catunnaṃ	917	
PA_anya-e01_04n:917_1	khandhānaṃ vasena veditabbaṃ. Arūpadhammesu hi cattāro eva khandhā sahajātapurejātānaṃ	917	
PA_anya-e01_04n:917_2	rūpadhammānaṃ vippayuttapaccayā honti. Nibbānaṃ pana yathā arūpadhammānaṃ sampayuttapaccayo	917	
PA_anya-e01_04n:917_3	na hoti, evaṃ rūpadhammānaṃ vippayuttapaccayo na hoti. “Catūhi sampayogo, catūhi	917	
PA_anya-e01_04n:917_4	vippayogo”ti hi vuttaṃ. Tasmā arūpadhammesu catunnaṃ khandhānameva vippayuttapaccayatā.	917	
PA_anya-e01_04n:917_5	Vuttañca pañhāvāre “sahajātā kusalā khandhā cittasamuṭṭhānānaṃ rūpānaṃ vippayuttapaccayena	917	
PA_anya-e01_04n:917_6	paccayo”tiādi. Rūpino dhammāti cetaṃ hadayavatthuno ceva cakkhādīnañca vasena veditabbaṃ.	917	
PA_anya-e01_04n:917_7	Rūpadhammesu hi cha vatthūniyeva arūpakkhandhānaṃ vippayuttapaccayo. Rūpāyatanādayo	917	
PA_anya-e01_04n:917_8	pana ārammaṇadhammā kiñcāpi vippayuttadhammā, vippayuttapaccayo pana na honti. Kiṃ	917	
PA_anya-e01_04n:917_9	kāraṇā? Sampayogāsaṅkābhāvato. Arūpakkhandhā hi cakkhādīnaṃ vatthūnaṃ abbhantarato	917	
PA_anya-e01_04n:917_10	nikkhamantā viya uppajjantīti siyā tattha āsaṅkā “kiṃ nu kho ime imehi sampayuttā,	9171	
PA_anya-e01_04n:917_11	udāhu vippayuttā”ti? Ārammaṇadhammā pana vatthusannissayena uppajjamānānaṃ ārammaṇamattaṃ	9171	
PA_anya-e01_04n:917_12	hontīti natthi tesu sampayogāsaṅkāti na te vippayuttā. Sampayogāsaṅkāsabbhāvato vatthūniyeva	9171	
PA_anya-e01_04n:917_13	vippayuttapaccayā honti. Vuttampi cetaṃ pañhāvāre “vatthu kusalānaṃ khandhānaṃ vippayuttapaccayena	9171	
PA_anya-e01_04n:917_14	paccayo, vatthu akusalānaṃ khandhānaṃ, cakkhāyatanaṃ cakkhuviññāṇadhātuyā”tiādi.	9171	
PA_anya-e01_04n:917_15	Svāyaṃ vippayuttapaccayo “sahajātapacchājātato kusalena abyākataṃ, tathā akusalena	9171	
PA_anya-e01_04n:917_16	abyākataṃ, sahajātapurejātapacchājātato abyākatena abyākataṃ, vatthupurejātato abyākatena	9171	
PA_anya-e01_04n:917_17	kusalaṃ, tathā akusalanti kusalamūlamekaṃ, akusalamūlamekaṃ, abyākatamūlāni tīṇī”ti	9171	
PA_anya-e01_04n:917_18	pañcavidho veditabbo.	9171	
PA_anya-e01_04n:918_0	614. Paccuppannalakkhaṇenāti paccuppannasabhāvena. Tena “atthi me pāpakammaṃ kataṃ,	918	
PA_anya-e01_04n:918_1	atthi puggalo attahitāya paṭipanno”ti ca evamādīsu vuttaṃ nibbattitūpalabbhamānatālakkhaṇaṃ	918	
PA_anya-e01_04n:918_2	atthibhāvaṃ nivāreti. Satipi janakatte upatthambhakattappadhānā atthibhāvena upakārakatāti	918	
PA_anya-e01_04n:918_3	āha “upatthambhakattenā”ti. Idañca upatthambhakattaṃ vatthārammaṇasahajātādīnaṃ sādhāraṇaṃ	918	
PA_anya-e01_04n:918_4	atthibhāvena upakārakattanti daṭṭhabbaṃ. “Sattadhā mātikā nikkhittā”ti vuttamatthaṃ	918	
PA_anya-e01_04n:918_5	pāḷiyā eva dassetuṃ “yathāhā”tiādi vuttaṃ. Tattha “cattāro khandhā arūpino”tiādinā	918	
PA_anya-e01_04n:918_6	sahajātavasena atthipaccayodassito, “cakkhāyatana”ntiādinā purejātavasena, “yaṃ rūpaṃ	918	
PA_anya-e01_04n:918_7	nissāyā”tiādinā sahajātapurejātavasena. Evamayaṃ pāṭho sahajātapurejātaatthipaccayavaseneva āgato.	918	
PA_anya-e01_04n:919_0	Aññattha pana tato aññathāpi āgatoti dassetuṃ “pañhāvāre panā”tiādimāha. Taṃ tena	919	
PA_anya-e01_04n:919_1	pacchājātāhārindriyavasenāpi atthipaccayattaṃ vibhāveti. Purimapāṭhe pana sāvasesā	919	
PA_anya-e01_04n:919_2	desanā katāti veditabbaṃ. Sati ca yesaṃ paccayā honti, tehi ekato, puretaraṃ, pacchā	919	
PA_anya-e01_04n:919_3	ca uppannabhāve sahajātādipaccayattābhāvato āhāro, indriyañca sahajātādibhedaṃ na	919	
PA_anya-e01_04n:919_4	labhanti, tadabhāvo ca tesaṃ dhammasabhāvavasena daṭṭhabbo. Svāyaṃ atthipaccayo “sahajātato	919	
PA_anya-e01_04n:919_5	kusalena kusalaṃ, sahajātapacchājātato kusalena abyākataṃ, sahajātato eva kusalena	919	
PA_anya-e01_04n:919_6	kusalābyākatanti kusalamūlā tayo, tathā akusalamūlā. Sahajātapurejātapacchājātāhārindriyato	919	
PA_anya-e01_04n:919_7	pana abyākatena abyākataṃ, vatthārammaṇapurejātato abyākatena kusalaṃ, tathā akusalaṃ.	919	
PA_anya-e01_04n:919_8	Sahajātapurejātato kusalañca abyākatañca kusalassa, sahajātapurejātapacchājātāhārindriyato	919	
PA_anya-e01_04n:919_9	kusalañca abyākatañca abyākatassa, sahajātapurejātato akusalañca abyākatañca akusalassa,	919	
PA_anya-e01_04n:919_10	sahajātapurejātapacchājātāhārindriyato akusalañca abyākatañca abyākatassā”ti evaṃ	9191	
PA_anya-e01_04n:919_11	terasavidho. Saṅkhepena kusalākusalavipākakiriyarūpavasena pañcavidho atthipaccayo,	9191	
PA_anya-e01_04n:919_12	na nibbānaṃ. Yo hi atthibhāvābhāvena anupakārako atthibhāvaṃ labhitvā upakārako hoti,	9191	
PA_anya-e01_04n:919_13	so atthipaccayo hoti. Nibbānañca nibbānārammaṇānaṃ na attano atthibhāvābhāvena anupakārakaṃ	9191	
PA_anya-e01_04n:919_14	hutvā atthibhāvalābhena upakārakaṃ hotīti, uppādādiyuttānaṃ vā natthibhāvopakārakatāviruddho	9191	
PA_anya-e01_04n:919_15	upakārakabhāvo atthipaccayatāti, na nibbānaṃ atthipaccayo hoti.	9191	
PA_anya-e01_04n:920_0	615. Ārammaṇe phusanādivasena pavattamānānaṃ phassādīnaṃ anekesaṃ sahabhāvo natthīti	920	
PA_anya-e01_04n:920_1	ekasmiṃ phassādisamudāye sati dutiyo na hoti, asati pana hotīti tena natthibhāvena	920	
PA_anya-e01_04n:920_2	upakārakatā natthipaccayatā. Satipi purimataracittānaṃ natthibhāve na tena tāni natthibhāvena	920	
PA_anya-e01_04n:920_3	upakārakāni, anantarameva pana attano atthibhāvena pavattiokāsaṃ alabhamānaṃ natthibhāvena	920	
PA_anya-e01_04n:920_4	okāsaṃ dadamānaṃ viya upakārakaṃ hotīti “pavattiokāsadānena upakārakā”ti āha. Paṭuppannānanti paccuppannānaṃ.	920	
PA_anya-e01_04n:921_0	“Te evā”ti etena natthivigatapaccayānaṃ dhammato visesābhāvamāha. Evaṃ santepi abhāvamattena	921	
PA_anya-e01_04n:921_1	upakārakatā okāsadānaṃ natthipaccayatā, sabhāvāvigamena appavattamānānaṃ sabhāvavigamena	921	
PA_anya-e01_04n:921_2	upakārakatā vigatapaccayatā. Natthitā ca nirodhānantarā suññatā, vigatatā nirodhappattatāti ayametesaṃ viseso.	921	
PA_anya-e01_04n:922_0	Atthipaccayadhammā eva cāti ca-saddo sampiṇḍanattho. Tena na kevalaṃ natthivigatapaccayā	922	
PA_anya-e01_04n:922_1	eva dhammato avisiṭṭhā, atha kho atthiavigatapaccayāpīti imamatthaṃ dīpeti. Yadipime	922	
PA_anya-e01_04n:922_2	paccayā dhammato avisiṭṭhā, tathāpi atthitāya sasabhāvatāya upakārakatā atthipaccayatā,	922	
PA_anya-e01_04n:922_3	sabhāvāvigamena nirodhassa appattiyā upakārakatā avigatapaccayatāti paccayabhāvaviseso	922	
PA_anya-e01_04n:922_4	dhammāvisesepi veditabbo. Dhammānañhi samatthatāvisesaṃ sabbaṃ yāthāvato abhisambujjhitvā	922	
PA_anya-e01_04n:922_5	bhagavatā catuvīsatipaccayavisesā vuttāti dhammassāmimhi saddhāya “evaṃ visesā ete	922	
PA_anya-e01_04n:922_6	dhammā”ti sutamayañāṇaṃ uppādetvā cintābhāvanāmayehi tadabhisamayāya yogo karaṇīyo.	922	
PA_anya-e01_04n:923	Ettha ca ārammaṇaanantarasamanantaraupanissayapurejātaāsevanasampayuttanatthivigatapaccayā arūpadhammānaṃyeva, pacchājātapaccayo rūpadhammānaṃyeva, itare cuddasa rūpārūpadhammānaṃ.	92	
PA_anya-e01_04n:924_0	Hetuanantarasamanantarāsevanapacchājātakammavipākajhānamaggasampayuttanatthivigatapaccayā	924	
PA_anya-e01_04n:924_1	arūpadhammā eva, purejātapaccayo rūpameva, ubhayaṃ ārammaṇūpanissaye ṭhapetvā sesā,	924	
PA_anya-e01_04n:924_2	te dve paññattisabhāvāpi honti.	924	
PA_anya-e01_04n:925_0	Anantarasamanantarāsevananatthivigatapaccayā atītā eva. Ārammaṇārammaṇādhipatiārammaṇūpanissayā	925	
PA_anya-e01_04n:925_1	tikālikā, kālavinimuttā ca. Kammapaccayo atītapaccuppannavasena dvikāliko. Sesā pañcadasa paccuppannāva.	925	
PA_anya-e01_04n:926_0	Tathā anantarasamanantaraanantarūpanissayapakatūpanissayāsevanapaccayā, nānākkhaṇikakammapaccayo,	926	
PA_anya-e01_04n:926_1	natthivigatapaccayā cāti ime paccayā janakā eva, na upatthambhakā. Pacchājātapaccayo	926	
PA_anya-e01_04n:926_2	upatthambhako eva, na janako. Sesā janakā ca upatthambhakā cāti ayampi viseso veditabbo.	926	
PA_anya-e01_04n:927	Avijjāpaccayāsaṅkhārapadavitthārakathāvaṇṇanā	92	
PA_anya-e01_04n:928	616. Paccayesūti niddhāraṇe bhummaṃ. Duvidhā dvippakārena. Anekadhāti sattarasadhā ārammaṇapaccayādivasena.	92	
PA_anya-e01_04n:929_0	Abhiññācittenāti cetopariyapubbenivāsaanāgataṃsañāṇasaṅkhātāhi abhiññāhi sahagatacittena.	929	
PA_anya-e01_04n:929_1	Samohacittajānanakāleti paresaṃ, attano ca samohassa cittassa jānanakāle. Avijjāpubbaṅgamā	929	
PA_anya-e01_04n:929_2	akusalappavattiyo yā kāci vipattiyo, sabbā tā mohamūlikāti ca avijjāya ādīnavadassanena	929	
PA_anya-e01_04n:929_3	avijjāsamatikkamatthāya vivaṭṭābhipatthanāyāti attho. Dvinnampi tesaṃ puññābhisaṅkhārānaṃ.	929	
PA_anya-e01_04n:929_4	Avijjāsammūḷhattāti bhavādīnavappaṭicchādikāya avijjāya sammūḷhattā. Tāneva puññānīti	929	
PA_anya-e01_04n:929_5	tāneva yathāvuttāni kāmāvacararūpāvacarapuññāni. Upanissayapaccayena paccayo hotīti sambandho.	929	
PA_anya-e01_04n:930_0	Rāgādīnanti rāgadiṭṭhivicikicchuddhaccadomanassānaṃ. Avijjāsampayuttattā rāgādīnaṃ	930	
PA_anya-e01_04n:930_1	rāgādiassādanakālesu avijjaṃ ārabbha uppatti veditabbā. Garuṃ katvā assādanaṃ rāgadiṭṭhisampayuttāya	930	
PA_anya-e01_04n:930_2	eva avijjāya yojetabbaṃ. Assādanañca rāgo, tadaviyuttā ca diṭṭhīti assādanavacaneneva	930	
PA_anya-e01_04n:930_3	yathāvuttaṃ avijjaṃ garuṃ karontī diṭṭhi ca vuttāti veditabbā. Rāgādīhi ca pāḷiyaṃ	930	
PA_anya-e01_04n:930_4	sarūpato vuttehi taṃsampayuttasaṅkhārassa avijjārammaṇāditaṃ dasseti. Anādīnavadassāvinoti	930	
PA_anya-e01_04n:930_5	pāṇātipātādīsu na ādīnavadassino. Avijjāya anārammaṇassa, paṭhamajavanassa ca ārammaṇādhipatianantarādipaccayavacanesu	930	
PA_anya-e01_04n:930_6	avuttassa, vuttassa ca sabbassa saṅgaṇhanatthaṃ “yaṃ kiñcī”ti āha.	930	
PA_anya-e01_04n:931	Vuttanayenāti samatikkamabhavapatthanāvasena puññābhisaṅkhāre vuttanayena.	93	
PA_anya-e01_04n:932_0	617. Kiṃ panāyantiādinā codakassa ayamadhippāyo – “avijjāpaccayā saṅkhārā sambhavantī”ti	932	
PA_anya-e01_04n:932_1	ettha sambhavanti evāti avadhāraṇaṃ na yujjati, avasesapaccayasamavāyābhāve saṅkhārānaṃ	932	
PA_anya-e01_04n:932_2	sambhavābhāvato. Tathā saṅkhārā evāti avadhāraṇampi na yujjati. Kasmā? Aññesañca	932	
PA_anya-e01_04n:932_3	paccayuppannadhammānaṃ sambhavassa tato icchitabbattā. Vākyassa avadhāraṇaphalattā	932	
PA_anya-e01_04n:932_4	avijjāpaccayā eva saṅkhārā sambhavantīti avadhāraṇe gayhamānepi ayaṃ doso. Kasmā?	932	
PA_anya-e01_04n:932_5	Yasmā lobhādikammanidānaupādānavatthārammaṇamanasikārādayo aññepi paccayā labbhantiyevāti.	932	
PA_anya-e01_04n:932_6	Tattha ekāti asahāyā, kāraṇantaranirapekkhāti attho. Aññepi paccayā sahakārikāraṇabhūtā.	932	
PA_anya-e01_04n:932_7	Dosamettha vattukāmo codako pucchatīti ñatvā ācariyo āha “kiṃ panetthā”ti. Ettha	932	
PA_anya-e01_04n:932_8	avijjāya paccayantarena rahitabhāve ca sahitabhāve ca kiṃ pana vattabbaṃ, asamattā	932	
PA_anya-e01_04n:932_9	te codanā, avasiṭṭhañca tāva kathehīti vuttaṃ hoti. Ekakāraṇavādo āpajjatīti dosappasaṅgo	932	
PA_anya-e01_04n:932_10	vutto. Aniṭṭho hi ekakāraṇavādo sabbattha sabbakālaṃ sambhavāpattito, ekasadisāsabhāvāpattito ca.	9321	
PA_anya-e01_04n:933_0	Yasmā ekaṃ na ekatotiādīsu tīsu pakāresu avijjamānesu pārisesena anekato anekamevāti	933	
PA_anya-e01_04n:933_1	etasmiṃ catutthe eva pakāre vijjamāne ekahetuphaladīpane attho atthi, tasmā na nupapajjati	933	
PA_anya-e01_04n:933_2	upapajjatiyeva. Ekaṃ phalaṃ ekato natthi, anekampi ekato natthi. Anekatopi ekaṃ phalaṃ	933	
PA_anya-e01_04n:933_3	no atthīti sambandho.	933	
PA_anya-e01_04n:934	Ekekahetuphaladīpananti “avijjāpaccayā saṅkhārā”ti ekahetudīpanaṃ, “saṅkhārapaccayā viññāṇa”nti ekaphaladīpananti evaṃ tattha tattha ekekahetuphaladīpanaṃ kataṃ.	93	
PA_anya-e01_04n:935_0	Veneyyānaṃ anurūpatoti veneyyānaṃ ajjhāsayassa anurūpato. Ekasseva hetuno, phalassa	935	
PA_anya-e01_04n:935_1	ca dīpanā satthu desanāvilāsato vā veneyyapuggalānaṃ ajjhāsayato vā. Tadubhayassa	935	
PA_anya-e01_04n:935_2	panettha kāraṇaṃ tattha tattha desetabbassa atthassa padhānatā, pākaṭatā, asādhāraṇatā	935	
PA_anya-e01_04n:935_3	ca. Desanāvilāsappattā ca buddhā bhagavanto te desetabbe atthe bahūsupi pariyāyesu	935	
PA_anya-e01_04n:935_4	labbhamānesu yathārucitaṃ gahetvā dhammaṃ desenti, sā desanāvilāsānurūpatā. Tattha	935	
PA_anya-e01_04n:935_5	pana yena pariyāyena ye veneyyā bujjhanti, teneva tesaṃ bodhanaṃ, sā veneyyajjhāsayānurūpatā.	935	
PA_anya-e01_04n:936_0	Yathāphassaṃ vedanāvavatthānatoti “sukhavedanīyaṃ, bhikkhave, phassaṃ paṭicca uppajjati	936	
PA_anya-e01_04n:936_1	sukhā vedanā”tiādinā, “cakkhuñca paṭicca rūpe ca uppajjati cakkhuviññāṇaṃ, tiṇṇaṃ	936	
PA_anya-e01_04n:936_2	saṅgati phasso, phassapaccayā vedanā”tiādinā ca sukhavedanīyaphassādicakkhusamphassādianurūpena	936	
PA_anya-e01_04n:936_3	sukhavedanādicakkhusamphassajāvedanādīnaṃ vavatthānato. Samānesupi hi cakkhurūpādīsu	936	
PA_anya-e01_04n:936_4	phassavasena sukhādivipariyāyābhāvato, samānesu rūpamanasikārādīsu cakkhādisaṅghaṭṭanavasena	936	
PA_anya-e01_04n:936_5	cakkhusamphassajādivipariyāyābhāvato, aññapaccayasāmaññepi cakkhusamphassavasena	936	
PA_anya-e01_04n:936_6	sukhādicakkhusamphassajādīnaṃ oḷārikasukhumādisaṅkarābhāvato cāti attho. Yathāvuttaphassassa	936	
PA_anya-e01_04n:936_7	sukhādīnaṃ aviparīto paccayabhāvo eva yathāvedanaṃ phassavavatthānaṃ. Kāraṇaphalavisesena	936	
PA_anya-e01_04n:936_8	vā phalakāraṇavisesanicchayo hotīti ubhayatthāpi nicchayo pavatthānanti vutto.	936	
PA_anya-e01_04n:937_0	Kammādayoti kammaāhārautuādayo apākaṭā semhapaṭikārena rogavūpasamanato. Semhassa	937	
PA_anya-e01_04n:937_1	mandabhāvādinā ca semhaṃyeva pākaṭaṃ kāraṇaṃ. Ayamidha avijjā saṅkhārānaṃ hetubhāvena	937	
PA_anya-e01_04n:937_2	dīpitāti sambandho. Assādānupassino taṇhā pavaḍḍhatīti vacanatoti “saṃyojaniyesu,	937	
PA_anya-e01_04n:937_3	bhikkhave, dhammesu assādānupassino taṇhā pavaḍḍhati, taṇhāpaccayā upādānaṃ, upādānapaccayā	937	
PA_anya-e01_04n:937_4	bhavo”ti iminā suttena taṇhāya saṅkhārakāraṇabhāvassa vuttattāti attho. Puna tassāpi	937	
PA_anya-e01_04n:937_5	avijjāya kāraṇanti dassanatthaṃ “avijjāsamudayā āsavasamudayoti ca vacanato”ti āha.	937	
PA_anya-e01_04n:937_6	Taṇhā vā caturupādānabhūtā kāmāsavadiṭṭhāsavā ca saṅkhārassa kāraṇanti pākaṭā avijjāhetukāti	937	
PA_anya-e01_04n:937_7	suttadvayenāpi avijjāya pākaṭaṃ saṅkhārānaṃ kāraṇabhāvameva dasseti. “Assādānupassino”ti	937	
PA_anya-e01_04n:937_8	hi vacanena bhavādīnavappaṭicchādanakiccā avijjā taṇhāya kāraṇanti dassitā hoti.	937	
PA_anya-e01_04n:937_9	Yasmā avidvā, tasmā puññābhisaṅkhārādike abhisaṅkharotīti avijjāya saṅkhārakāraṇabhāvassa	937	
PA_anya-e01_04n:937_10	pākaṭattā aviddasubhāvova saṅkhārakāraṇabhāvena vutto. Khīṇāsavassa saṅkhārābhāvato,	9371	
PA_anya-e01_04n:937_11	asādhāraṇattā ca puññābhisaṅkhārādīnaṃ sādhāraṇakāraṇāni vatthārammaṇādīnīti puññabhavādīnavappaṭicchādikā	9371	
PA_anya-e01_04n:937_12	avijjā puññābhisaṅkhārādīnaṃ asādhāraṇaṃ kāraṇanti vā attho daṭṭhabbo. Eteneva “avijjāpaccayā	9371	
PA_anya-e01_04n:937_13	saṅkhārā, saṅkhārapaccayā viññāṇa”nti ettha pana padhānattā, pākaṭattā, asādhāraṇattāti	9371	
PA_anya-e01_04n:937_14	ekekahetuphaladīpanaparihāravacanena sabbattha “phassapaccayā vedanā, vedanāpaccayā	9371	
PA_anya-e01_04n:937_15	taṇhā”tiādīsu bodhaneyyajjhāsayavasena dhammassa bodhanasaṅkhātaṃ payojanaṃ veditabbaṃ.	9371	
PA_anya-e01_04n:938_0	618. “Ekantāniṭṭhaphalāyā”ti etena viruddhabhāvaṃ, “sāvajjāyā”ti etena vijātiyabhāvaṃ	938	
PA_anya-e01_04n:938_1	avijjāya joteti. Puññāneñjābhisaṅkhārā hi iṭṭhavipākatāya, anavajjasabhāvatāya ca	938	
PA_anya-e01_04n:938_2	tassā viruddhā, vijātiyā cāti. Kathaṃ na yujjissatītiādi samādhānaṃ, tena yvāyaṃ	938	
PA_anya-e01_04n:938_3	ekantāniṭṭhaphalatādihetupadeso, tassa anekantikataṃ dasseti. Ayaṃ hettha adhippāyo	938	
PA_anya-e01_04n:938_4	– yāyaṃ tayā codanā “evaṃ santepī”tiādinā katā, sā yuttā vipākaṃ pati. Na hi aniṭṭhavepakkaṃ	938	
PA_anya-e01_04n:938_5	kāraṇaṃ iṭṭhaṃ phalati, iṭṭhavepakkaṃ vā aniṭṭhaṃ. Yasmā panettha paccayuppannadhammānaṃ	938	
PA_anya-e01_04n:938_6	paccayabhāvalakkhaṇadhammānaṃ dhammatā adhippetā, tatra cāyaṃ niyamo natthi vicittarūpattā	938	
PA_anya-e01_04n:938_7	tassāti. Tenāha “viruddho cā”tiādi.	938	
PA_anya-e01_04n:939_0	Tattha dhammānanti sabhāvadhammānaṃ. Ṭhānanti avaṭṭhānaṃ. Tasmā ṭhānaviruddhoti atthitāviruddho.	939	
PA_anya-e01_04n:939_1	Keci pana “paṭisandhiādīniṭhānānī”ti vadanti. Evaṃ sati “purimacittaṃ pacchimacittassa	939	
PA_anya-e01_04n:939_2	ṭhānaviruddho paccayo”ti nayidaṃ ekantikaṃ siyā. Bhavaṅgampi hi bhavaṅgassa anantarapaccayo,	939	
PA_anya-e01_04n:939_3	javanaṃ javanassa, na ca sippādīnaṃ paṭisandhiādiṭṭhānaṃ atthi, tasmā na taṃ idha	939	
PA_anya-e01_04n:939_4	adhippetaṃ. Kammaṃ rūpassa namanaruppanavirodhā, sārammaṇānārammaṇādivirodhā ca sabhāvaviruddho	939	
PA_anya-e01_04n:939_5	paccayo. Khīrādīni dadhiādīnaṃ madhurambilarasādisabhāvavirodhā. Avijānanakicco āloko	939	
PA_anya-e01_04n:939_6	vijānanakiccassa viññāṇassa. Amadanakiccā ca guḷādayo madanakiccassa āsavassa.	939	
PA_anya-e01_04n:940_0	Golomāvilomādītiādīsu golomāvilomāni dubbāya, avīti ca rattā eḷakā veditabbā. Visāṇaṃ	940	
PA_anya-e01_04n:940_1	sarassa. Dadhitilapiṭṭhaguḷāni bhūtiṇakassa. Sevālaṃ taṇḍuleyyakassa, kharavaḷavā	940	
PA_anya-e01_04n:940_2	assatarassāti evamādi ādi-saddena saṅgahito. Yasmā vipākā eva na, tasmā dukkhavipākāyapi	940	
PA_anya-e01_04n:940_3	avijjāya adukkhavipākānaṃ puññāneñjābhisaṅkhārānaṃ paccayattaṃ na na yujjatīti attho.	940	
PA_anya-e01_04n:941_0	Tadavipākattepi sāvajjatāya tadaviruddhānaṃ, taṃsadisānañca apuññābhisaṅkhārānameva	941	
PA_anya-e01_04n:941_1	paccayo, na itaresanti etassa pasaṅgassa nivāraṇatthaṃ “viruddho cāviruddho ca, sadisāsadiso	941	
PA_anya-e01_04n:941_2	tathā. Dhammānaṃ paccayo siddho”ti vuttaṃ. Tasmā tamatthaṃ pākaṭaṃ karonto “iti ayaṃ avijjā”tiādimāha.	941	
PA_anya-e01_04n:942_0	619. Sabbattha khandhānaṃ bhedo maraṇanti cutiṃ aggaṇhantoti idha cuti nāma tattha	942	
PA_anya-e01_04n:942_1	tattha bhavādīsu rūpādīnaṃ khandhānaṃ maraṇasaññito carimo bhedoti yāthāvato ajānanto.	942	
PA_anya-e01_04n:942_2	Sattassa sato vijjamānasseva. Dehantarasaṅkamanaṃ aññena kāyena samāgamo.	942	
PA_anya-e01_04n:943_0	Sabbattha khandhānaṃ pātubhāvoti tattha tattha bhavādīsu khandhānaṃ paṭhamābhinibbatti.	943	
PA_anya-e01_04n:943_1	Navasarīrapātubhāvoti idha jiṇṇassa sarīrassa nikkhepe paralokapariyāpannassa navakāyassa	943	
PA_anya-e01_04n:943_2	uppādo. Yatheke vadanti –	943	
PA_anya-e01_04n:944	“Vatthāni jiṇṇāni yathā pahāya,	94	
PA_anya-e01_04n:945	Navāni gaṇhāti naro parāni;	94	
PA_anya-e01_04n:946	Nikkhippa dehaṃ idha jiṇṇamevaṃ,	94	
PA_anya-e01_04n:947	Gaṇhāti attābhinavaṃ sukhesī”ti.	94	
PA_anya-e01_04n:948_0	Ayaṃ sattoti ayamattā, yo sāmī, nivāsī, kārako, vedako cāti adhippeto. Satto marati,	948	
PA_anya-e01_04n:948_1	satto upapajjatīti etthāpi eseva nayo. Tīsupi ṭhānesu ādi-saddena issarakuttabrahmakuttādivikappanaṃ saṅgaṇhāti.	948	
PA_anya-e01_04n:949	Sabhāvalakkhaṇanti’ruppanānubhavanādiṃ, kakkhaḷaphusanādisabhāvameva vā. Sāmaññalakkhaṇanti aniccatādiṃ. Saṅkhāre attato attaniyatoti rūpādīsu ekaccaṃ attato, tadaññaṃ attaniyato.	94	
PA_anya-e01_04n:950_0	Attā jānāti vāti vikappeti kāpilādayo viya. Na jānāti vāti kāṇādājīvikādayo viya.	950	
PA_anya-e01_04n:950_1	Kāṇādopi hi attā sabhāvena na jānāti. Yadā buddhiguṇena saṃyujjati, tadā jānātīti	950	
PA_anya-e01_04n:950_2	icchati. So eva karoti ca kāreti cāti yo parattha sukhadukkhaṃ anubhavati, so eva	950	
PA_anya-e01_04n:950_3	puññāpuññaṃ sayaṃ karoti, aññañca kāreti, na aññoti adhippāyo. Saṇṭhapentāti dviaṇukādiuppādanavasena,	950	
PA_anya-e01_04n:950_4	icchāvasena ca sampādentā. Soti attasaññito satto. Indriyasampannoti cakkhādīhi indriyehi	950	
PA_anya-e01_04n:950_5	samannāgato, tena saḷāyatanappavattiṃ dasseti. Sabbañhetaṃ yathāpaccayaṃ pavattamānānaṃ	950	
PA_anya-e01_04n:950_6	avijjādīnaṃ kiccaṃ attano byāpāraṃ katvā diṭṭhigatiko vimuyhatīti dassanavasena vuttaṃ.	950	
PA_anya-e01_04n:950_7	Acchejjasuttāvutābhejjamaṇīnaṃ viya pubbāpariyavavatthānaṃ niyati, niyatiyā, niyati	950	
PA_anya-e01_04n:950_8	eva vā saṅgati samāgamo niyatisaṅgati, tāya bhāvesu pariṇatā manussadevavihaṅgādibhāvaṃ	950	
PA_anya-e01_04n:950_9	pattā niyatisaṅgatibhāvapariṇatā. Niyatiyā, saṅgatiyā, bhāvasaṅkhātena sabhāvena	950	
PA_anya-e01_04n:950_10	ca pariṇatā nānappakārataṃ pattā niyatisaṅgatibhāvapariṇatāti ca atthaṃ vadanti.	9501	
PA_anya-e01_04n:951_0	Etehi ca vikappanehi avijjā akusalaṃ cittaṃ katvā satte puññādīsu saṅkhāresu yattha	951	
PA_anya-e01_04n:951_1	katthaci pavattetīti imamatthaṃ dassento āha “so avijjāya andhīkato”tiādi. Paṭipajjatīti upasaṅkamati.	951	
PA_anya-e01_04n:952_0	Apariṇāyakoti arahattamaggasampaṭipādakakalyāṇamittarahito, arahattamaggañāṇāvasānaṃ	952	
PA_anya-e01_04n:952_1	vā ñāṇaṃ samavisamaṃ dassetvā satte nibbānaṃ nayatīti pariṇāyakaṃ, tena rahito apariṇāyako.	952	
PA_anya-e01_04n:952_2	Dhammaṃ ñatvāti sappurisūpassayena catusaccappakāsakaṃ suttādidhammaṃ ñatvā, maggañāṇeneva	952	
PA_anya-e01_04n:952_3	vā sabbadhammapavaraṃ nibbānadhammaṃ ñatvā. Taṃjānanāyattaṃ pana sesasaccattayābhisamayaṃ	952	
PA_anya-e01_04n:952_4	samānakālampi taṃ purimakālaṃ viya katvā vuttaṃ. Upasanto carissatīti aggamaggādhigamena	952	
PA_anya-e01_04n:952_5	sabbaso avijjūpasamā upasanto saupādisesanibbānadhātuyaṃ ṭhito yāva anupādisesanibbānadhātupatti,	952	
PA_anya-e01_04n:952_6	tāva sattānaṃ hitacariyāya attabhāvaṃ pavattento carissati, diṭṭhadhammasukhavihārehi	952	
PA_anya-e01_04n:952_7	viharissatīti attho.	952	
PA_anya-e01_04n:953	Saṅkhārapaccayāviññāṇapadavitthārakathāvaṇṇanā	95	
PA_anya-e01_04n:954_0	620. Yathāvuttasaṅkhārapaccayā uppajjamānaṃ taṃ kammanibbattameva bhavituṃ arahatīti	954	
PA_anya-e01_04n:954_1	“bāttiṃsa lokiyavipākaviññāṇāni saṅgahitānī”ti āha. Dhātukathāyaṃ pana vippayuttena	954	
PA_anya-e01_04n:954_2	saṅgahitāsaṅgahitapadaniddese “saṅkhārapaccayā viññāṇena ye dhammā, saḷāyatanapaccayā	954	
PA_anya-e01_04n:954_3	phassena ye dhammā, phassapaccayā vedanāya ye dhammā vippayuttā, te dhammā katihi	954	
PA_anya-e01_04n:954_4	khandhehi…pe… saṅgahitā? Te dhammā asaṅkhataṃ khandhato ṭhapetvā ekena khandhena,	954	
PA_anya-e01_04n:954_5	ekādasahi āyatanehi, ekādasahi dhātūhi saṅgahitā. Katihi asaṅgahitā? Catūhi khandhehi,	954	
PA_anya-e01_04n:954_6	ekenāyatanena, sattahi dhātūhi asaṅgahitā”ti vacanato sabbaviññāṇaphassavedanāpariggaho	954	
PA_anya-e01_04n:954_7	kato. Yadi hi ettha viññāṇaphassavedanā sappadesā siyuṃ, “vipākā dhammā”ti imassa	954	
PA_anya-e01_04n:954_8	viya visajjanaṃ siyā. Tasmā tattha abhidhammabhājanīyavasena saṅkhārapaccayā viññāṇādayo	954	
PA_anya-e01_04n:954_9	gahitāti adhippāyo veditabbo. Avijjāpaccayā saṅkhāro ca abhidhammabhājanīye catubhūmakakusalasaṅkhāro,	954	
PA_anya-e01_04n:954_10	akusalasaṅkhāro ca vuttoti eso eva dhātukathāyaṃ gahitoti daṭṭhabbo. Bhavo pana dhātukathāyaṃ	9541	
PA_anya-e01_04n:954_11	kammūpapattibhavavisesadassanatthaṃ na abhidhammabhājanīyavasena gahito, evañca katvā	9541	
PA_anya-e01_04n:954_12	tattha “upādānapaccayā bhavo”ti anuddharitvā “kammabhavo”tiādinā nayena bhavo uddhaṭo.	9541	
PA_anya-e01_04n:955_0	Lokiyavipākamanoviññāṇameva sandhāyāha “bāvīsatividhaṃ hotī”ti. Chahi viññāṇehīti	955	
PA_anya-e01_04n:955_1	yathāadhikatehi cakkhuviññāṇādīhi chahi viññāṇehi. Kasmā panettha lokiyavipākaviññāṇasseva	955	
PA_anya-e01_04n:955_2	gahaṇaṃ katanti āha “lokuttarāni pana vaṭṭakathāya na yujjantī”ti. Yadi evaṃ kasmā	955	
PA_anya-e01_04n:955_3	dhātukathāyaṃ “saṅkhārapaccayā viññāṇena ye dhammā vippayuttā”tiādīsu lokuttaravipākānampi	955	
PA_anya-e01_04n:955_4	gahaṇaṃ katanti? Taṃ yathādhammasāsanattā abhidhammadesanāya vipākattike viya anavasesavipākadhammasaṅgaṇhanavasena	955	
PA_anya-e01_04n:955_5	vuttaṃ. Suttantadesanā pana yathānulomadesanāti tattha pavattinivattiyo asaṅkarato	955	
PA_anya-e01_04n:955_6	dassetabbā. Tasmā tadatthasaṃvaṇṇanāti katvā pavattikathāyaṃ lokiyavipākaviññāṇāniyeva	955	
PA_anya-e01_04n:955_7	gahitāni. Tenevāha “vaṭṭakathāya na yujjantīti na gahitānī”ti.	955	
PA_anya-e01_04n:956_0	Yathā kataṃ kammaṃ phaladāne samatthaṃ hoti, tathā kataṃ “upacita”nti vuccatīti vipākadānayogyameva	956	
PA_anya-e01_04n:956_1	saṅkhāraṃ gaṇhanto “upacitakammābhāve”ti āha. Hetu nāma byatirekappadhānanti abhāva-ggahaṇaṃ,	956	
PA_anya-e01_04n:956_2	tena kamme sati bhāvato, asati abhāvatoti ayamettha adhippāyo. Yathā panassa viññāṇassa	956	
PA_anya-e01_04n:956_3	saṅkhārapaccayatā na siddhā, na evaṃ vipākabhāvo. So pana siddhoti katvā āha “vipākaṃheta”nti.	956	
PA_anya-e01_04n:956_4	Tena viññāṇassa vipākabhāvena saṅkhārapaccayattaṃ sādheti. Tassa pana sādhanatthaṃ	956	
PA_anya-e01_04n:956_5	“upacitakammābhāve vipākābhāvato”ti vuttanti taṃ vivaranto “vipākañcā”tiādimāha.	956	
PA_anya-e01_04n:956_6	Yadi uppajjeyyāti yadi kammanirapekkho vipāko uppajjeyya. Sabbesaṃ sattānaṃ brahmattaṃ	956	
PA_anya-e01_04n:956_7	upagatānaṃ ghānādiviññāṇāni mahāvipākaviññāṇānīti tassa tassa vipākassa anokāse ṭhitānampi.	956	
PA_anya-e01_04n:956_8	Vipākānīti viññāṇāpekkhāya napuṃsakaniddeso, sabbavipākaviññāṇānīti attho.	956	
PA_anya-e01_04n:957_0	Saṅkhārā bahū ekūnatiṃsacetanābhedato, viññāṇāni ca bahūni bāttiṃsavidhattā, na ca	957	
PA_anya-e01_04n:957_1	sabbato sabbānīti āha “katarasaṅkhārapaccayā kataraviññāṇanti ce”ti. “Viññāṇa”nti	957	
PA_anya-e01_04n:957_2	ca idaṃ viññāṇasāmaññaṃ gahetvā vuttaṃ. Kāmaṃ khandhaniddesepi imāni viññāṇāni niddiṭṭhāni,	957	
PA_anya-e01_04n:957_3	taṃ pana atisaṃkhittaṃ, na ca tattha nesaṃ saṅkhārapaccayatā vibhāvitāti taṃ pavattiyaṃ,	957	
PA_anya-e01_04n:957_4	paṭisandhiyañca bhavādīsu pavattanākāravasena vitthārato dassetuṃ “kāmāvacarapuññābhisaṅkhārapaccayā”tiādi	957	
PA_anya-e01_04n:957_5	āraddhaṃ. Manoviññāṇeti niddhāraṇe bhūmmaṃ. Mahāvipākānīti viññāṇāpekkhāya napuṃsakaniddeso.	957	
PA_anya-e01_04n:957_6	Mahāvipākāti pana pāṭhe manoviññāṇadhātuyoti ānetvā sambandhitabbaṃ.	957	
PA_anya-e01_04n:958_0	621. Yaṃsaṅkhārapaccayāti yassa yassa saṅkhārassa paccayabhāvena. Yaṃ viññāṇanti	958	
PA_anya-e01_04n:958_1	“yaṃ yaṃ viññāṇa”nti evaṃ ubhayattha āmeḍitalopo daṭṭhabbo. “Hotī”ti iminā kāraṇabhāve	958	
PA_anya-e01_04n:958_2	viññāṇassa sabbhāvamattaṃ paveditaṃ, na pavattivisesoti taṃ dassento “evaṃ pavatti	958	
PA_anya-e01_04n:958_3	veditabbā”ti āha. Brahmānampi aniṭṭharūpādiāpāthagamane akusalavipākacakkhuviññāṇādīni	958	
PA_anya-e01_04n:958_4	kadāci uppajjantīti “imāni terasa…pe… pavattantī”ti vuttaṃ. Tattha pañcannaṃ khandhānaṃ	958	
PA_anya-e01_04n:958_5	vokāro vitthāro etthāti pañcavokāro, so eva bhavo, etasmiṃ pañcavokārabhave. Hoti	958	
PA_anya-e01_04n:958_6	hi bhinnādhikaraṇānampi aññapadatthasamāso yathā “urasilomo”ti. Atha vā yathāpaccayaṃ	958	
PA_anya-e01_04n:958_7	pavattamānehi pañcahi khandhehi vokarīyatīti pañcavokāro, so eva bhavoti sabbaṃ pubbe viya.	958	
PA_anya-e01_04n:959	“Pavattiyaññeva pavattantī”ti saṅkhepato vuttamatthaṃ vivarituṃ “katha”ntiādi āraddhaṃ.	95	
PA_anya-e01_04n:960_0	“Yebhuyyena lobhasampayuttajavanāvasāne”ti idaṃ paṭighavicikicchuddhaccasampayuttānantaraṃ	960	
PA_anya-e01_04n:960_1	somanassasahagatassa anuppajjanatoti keci, taṃ na gahetabbaṃ. “Cakkhuṃ assādeti abhinandati,	960	
PA_anya-e01_04n:960_2	taṃ ārabbha rāgo uppajjati, diṭṭhi uppajjati…pe… vicikicchā uppajjati, uddhaccaṃ	960	
PA_anya-e01_04n:960_3	uppajjati, akusale niruddhe vipāko tadārammaṇatā uppajjatī”ti vacanato. Iṭṭhaṃ ce	960	
PA_anya-e01_04n:960_4	ārammaṇaṃ, somanassatadārammaṇaṃ na na uppajjatīti. Javanena tadārammaṇaniyame somanassasahagatānantaraṃ	960	
PA_anya-e01_04n:960_5	somanassasahagatāneva sandhāya vuttanti apare, taṃ vicāretabbaṃ upekkhāsahagatakusalākusalajavanānantarampi	960	
PA_anya-e01_04n:960_6	somanassatadārammaṇassa icchitabbattā. Upekkhāsahagatakiriyājavanānantarameva hi	960	
PA_anya-e01_04n:960_7	somanassatadārammaṇaṃ na icchanti.	960	
PA_anya-e01_04n:961_0	Yasmā pana tihetukajavanāvasāne ca kadāci ahetukaṃ tadārammaṇaṃ hoti, tasmā “yebhuyyenā”ti	961	
PA_anya-e01_04n:961_1	vuttaṃ. Yasmā ekacittakkhaṇāyukaṃ javanārammaṇaṃ hoti, tadā tattha ekameva tadārammaṇaṃ	961	
PA_anya-e01_04n:961_2	hotīti katvā “sakiṃ vā”ti vuttanti keci. Apare pana tadārammaṇaṃ nāma javanārammaṇānubhavanakiccaṃ,	961	
PA_anya-e01_04n:961_3	taṃ ekacittakkhaṇike tathā āsannabhede ārammaṇe nuppajjati. Tasmā “sakiṃ vā”ti idaṃ	961	
PA_anya-e01_04n:961_4	dirattatirattādi viya vacanasiliṭṭhatāvasena vuttanti veditabbaṃ, dvikkhattumeva	961	
PA_anya-e01_04n:961_5	pana uppajjatīti. “Dirattatiratta”nti ettha hi vā-saddassa abhāvā vacanasiliṭṭhatāmattena	961	
PA_anya-e01_04n:961_6	dirattaggahaṇaṃ katanti yujjati. “Nirantaraṃ tirattadassanatthaṃ vā”ti idha pana	961	
PA_anya-e01_04n:961_7	vā-saddo vikappattho vuttoti sakiṃ eva ca kadāci pavattiṃ sandhāya “sakiṃ vā”ti vuttanti	961	
PA_anya-e01_04n:961_8	daṭṭhabbaṃ. Teneva hi sammohavinodaniyaṃ sakiṃ tadārammaṇappavattiyā vicāretabbataṃ	961	
PA_anya-e01_04n:961_9	dassentena “cittappavattigaṇanāyaṃ pana sabbadvāresu tadārammaṇe dve eva cittavārā āgatā”ti vuttaṃ.	961	
PA_anya-e01_04n:962_0	Tattha cittappavattigaṇanāyanti vipākakathāyaṃ balavarūpādiārammaṇe vuttaṃ cittappavattigaṇanaṃ	962	
PA_anya-e01_04n:962_1	sandhāyāha. Tattha hi dveva tadārammaṇuppattivārā vuttā. Tadeva hi sandhāya idhāpi	962	
PA_anya-e01_04n:962_2	vuttaṃ “abhidhammaṭṭhakathāyaṃ pana tadārammaṇe dve cittavārā āgatā”ti. Abhidhammaṭṭhakathāyaṃ	962	
PA_anya-e01_04n:962_3	aniyatārammaṇaṭṭhānakiccā hutvā pavattantīti dvāraṃ anāmasitvā eva vuttaṃ, taṃ anantaraṃ	962	
PA_anya-e01_04n:962_4	parato vuttasahetukavipākaviññāṇānaṃ sadisasaṃvaṇṇanaṃ kātukāmatādhippāyena vuttaṃ.	962	
PA_anya-e01_04n:962_5	Ahetukadvayādīnañhi bhavaṅgabhūtānaṃ sayameva dvārattā, cutipaṭisandhibhūtānañca	962	
PA_anya-e01_04n:962_6	bhavaṅgasaṅkhātena, aññena ca dvārena anuppattito niyataṃ, aniyataṃ vā dvāraṃ etesanti na sakkā vattunti.	962	
PA_anya-e01_04n:963_0	Ahetukadvayassa pana santīraṇatadārammaṇabhūtassa dvāraṃ labbhati, tañca aniyatanti	963	
PA_anya-e01_04n:963_1	tampi gaṇhanto “aniyatadvārārammaṇaṭṭhānakiccā hutvā pavattantī”ti āha. Teneva cettha	963	
PA_anya-e01_04n:963_2	mahāvipākānampi tadārammaṇabhūtānaṃ dvāraṃ labbhatīti tatthāpi dvāraggahaṇaṃ kataṃ.	963	
PA_anya-e01_04n:964_0	Ekassa sattassa pavatto rūpāvacaravipāko pathavīkasiṇādīsu yasmiṃ ārammaṇe pavatto,	964	
PA_anya-e01_04n:964_1	tato aññasmiṃ tassa pavatti natthīti rūpāvacarānaṃ niyatārammaṇatā vuttā. Itarāni	964	
PA_anya-e01_04n:964_2	āruppavipākaviññāṇāni. Niyataṃ avatthukānīti niyatāvatthukāni. Kasiṇugghāṭimākāsādīsuyeva	964	
PA_anya-e01_04n:964_3	ārammaṇesu pavattanato niyatārammaṇāni. Tatrāti pavattiyaṃ. Assāti bāttiṃsavidhassa	964	
PA_anya-e01_04n:964_4	vipākaviññāṇassa. Te te saṅkhārāti yathāvuttā puññābhisaṅkhārādisaṅkhārā. Kammapaccayenāti	964	
PA_anya-e01_04n:964_5	nānākkhaṇikakammapaccayena. Upanissayapaccayenāti pakatūpanissayapaccayena.	964	
PA_anya-e01_04n:965_0	622. Evaṃ pavattiyaṃ viññāṇappavattiṃ dassetvā paṭisandhiyaṃ dassetuṃ “yaṃ pana vutta”ntiādimāha.	965	
PA_anya-e01_04n:965_1	Tattha anurūpāya paṭisandhiyāti anurūpena paṭisandhikiccena. Taṃ pana anurūpataṃ	965	
PA_anya-e01_04n:965_2	sayameva vakkhati. Bhavantarena bhavantarassa sandhānaṃ idha paṭisandhīti taṃ acittakampi	965	
PA_anya-e01_04n:965_3	atthevāti katvā “kati paṭisandhiyo”ti pucchaṃ katvāpi “kati paṭisandhicittānī”ti	965	
PA_anya-e01_04n:965_4	pucchā katā. “Kena katthā”ti kena cittena kasmiṃ bhave.	965	
PA_anya-e01_04n:966_0	Tatthāti tesu ekūnavīsatiyā paṭisandhicittesu. Kusalavipākāya ahetukamanoviññāṇadhātuyāti	966	
PA_anya-e01_04n:966_1	sambandho. Natthi devesu ahetukā paṭisandhīti “manussaloke”ti visesanaṃ. Napuṃsakādīnanti	966	
PA_anya-e01_04n:966_2	ādisaddena mammādīnaṃ saṅgaho. Keci pana ekacce ahetukapaṭisandhikā avikalindriyā	966	
PA_anya-e01_04n:966_3	hutvā thokaṃ vicāraṇapakatikāpi hontiyeva, tasmā tādisānampi idha ādisaddena saṅgahoti	966	
PA_anya-e01_04n:966_4	vadanti. Saṅkhepatoti samāsato, asukāya paṭisandhiyā asukaṃ ārammaṇanti vibhāgaṃ akatvāti attho.	966	
PA_anya-e01_04n:967_0	Sesānanti rūpāvacarā pañca, paṭhamatatiyāruppā dveti imāsaṃ vuttāvasesānaṃ sattannaṃ	967	
PA_anya-e01_04n:967_1	paṭisandhīnaṃ. Paccuppannārammaṇaṃ cuticittaṃ nāma natthi paṭisandhiārammaṇe eva	967	
PA_anya-e01_04n:967_2	pavattanato. Dvīsu ārammaṇesūti atītanavattabbavasena dvīsu ārammaṇesu.	967	
PA_anya-e01_04n:968_0	623. Tānīti pubbe katāni kammāni. Assāti āsannamaraṇassa puggalassa. Olambantīti	968	
PA_anya-e01_04n:968_1	sāyanhe mahantānaṃ pabbatakūṭānaṃ chāyā viya bhūmiyaṃ tassa citte avalambanti upatiṭṭhanti.	968	
PA_anya-e01_04n:968_2	Tasmiṃ niruddheti tasmiṃ cuticitte niruddhamatte tassa nirodhasamanantarameva. Tadevāti	968	
PA_anya-e01_04n:968_3	taṃyeva yathāvuttajavanavīthiyā ārammaṇabhūtaṃ. Avijjātaṇhādīsu kilesesu anupacchinnesveva	968	
PA_anya-e01_04n:968_4	kammādino upaṭṭhānaṃ, tañca ārabbha cittasantānassa bhavantaraninnapoṇapabbhāratā	968	
PA_anya-e01_04n:968_5	hotīti āha “anupacchinnakilesabalavināmita”nti. Santāne hi vināmite tadekadesabhūtaṃ	968	
PA_anya-e01_04n:968_6	paṭisandhicittañca vināmitameva hoti, na ca ekadesavināmitabhāvena vinā santānassa	968	
PA_anya-e01_04n:968_7	vināmitatā atthīti. Sabbattha pana duggatipaṭisandhininnāya cutiyā purimajavanāni	968	
PA_anya-e01_04n:968_8	akusalāni, itarāya ca kusalānīti nicchinanti. “Nimittassādagadhitaṃ vā, bhikkhave,	968	
PA_anya-e01_04n:968_9	viññāṇaṃ tiṭṭhamānaṃ tiṭṭhati, anubyañjanassādagadhitaṃ vā, tasmiṃ ce samaye kālaṃ	968	
PA_anya-e01_04n:968_10	karoti, ṭhānametaṃ vijjati, yaṃ dvinnaṃ gatīnaṃ aññataraṃ gatiṃ upapajjeyya nirayaṃ	9681	
PA_anya-e01_04n:968_11	vā tiracchānayoniṃ vā”ti hi vuttaṃ, tasmā akusalaṃ duggatiyaṃ, kusalañca sugatiyaṃ	9681	
PA_anya-e01_04n:968_12	paṭisandhiyā upanissayo hotīti. Arahato pana sabbaso kilesānaṃ upacchinnattā paṭippassaddhasabbabhavussukkatāya	9681	
PA_anya-e01_04n:968_13	kammādinimittaṃ na upaṭṭhahati, tato vijjamānampi kammaṃ aladdhasahāyattā paṭisandhiṃ na janeti.	9681	
PA_anya-e01_04n:969_0	Vuttappakārakammavasenāti pāpakammavasena, tadupaṭṭhāpitanti adhippāyo. “Narakādīsu	969	
PA_anya-e01_04n:969_1	aggijālavaṇṇādika”nti idaṃ taṃsadisatāvasena vuttaṃ. Na hi so eva nirayaggivaṇṇādi	969	
PA_anya-e01_04n:969_2	tadā tassa āpāthaṃ āgacchati. Tattha aggijālavaṇṇādikanti ādi-saddena vettaraṇīsimbaliasipattavanādivaṇṇaṃ	969	
PA_anya-e01_04n:969_3	saṅgaṇhāti. Narakādīsūti pana ādi-saddena petatiracchānānaṃ nibaddhasañcaraṇaṭṭhānapariyāpannavaṇṇaṃ.	969	
PA_anya-e01_04n:969_4	Manodvāre āpāthamāgacchatīti kammabalena upaṭṭhāpitavaṇṇāyatanaṃ supinaṃ passantassa	969	
PA_anya-e01_04n:969_5	viya, dibbacakkhussa viya ca manodvāre eva gocarabhāvaṃ gacchati. Ekaṃ āvajjanaṃ,	969	
PA_anya-e01_04n:969_6	pañca javanāni, dve tadārammaṇānīti tīṇi vīthicittāni.	969	
PA_anya-e01_04n:970_0	Rāgādihetubhūtaṃ hīnamārammaṇanti akusalavipākassa ārammaṇaṃ bhavituṃ yuttaṃ aniṭṭhamārammaṇamāha.	970	
PA_anya-e01_04n:970_1	Tampi hi saṅkappanavasena rāgassāpi hetu hotīti. Akusalavipākajanakakammasahajātānaṃ	970	
PA_anya-e01_04n:970_2	vā taṃsadisāsannacutijavanacetanāsahajātānañca rāgādīnaṃ hetubhāvo eva hīnatā. Tañhi	970	
PA_anya-e01_04n:970_3	pacchānutāpajanakakammānamārammaṇaṃ kammavasena aniṭṭhaṃ akusalavipākassa ārammaṇaṃ	970	
PA_anya-e01_04n:970_4	bhaveyya. Aññathā ca iṭṭhārammaṇe pavattassa akusalakammassa vipāko akusalakammanimittārammaṇo	970	
PA_anya-e01_04n:970_5	na bhaveyya. Na hi akusalavipāko iṭṭhārammaṇo bhavituṃ arahatīti.	970	
PA_anya-e01_04n:971_0	Pañcadvāre ca āpāthaṃ āgacchantaṃ paccuppannaṃ kammanimittaṃ āsannakatakammārammaṇasantatiyaṃ	971	
PA_anya-e01_04n:971_1	uppannaṃ, taṃsadisañca daṭṭhabbaṃ. Aññathā tadeva paṭisandhiārammaṇūpaṭṭhāpakaṃ,	971	
PA_anya-e01_04n:971_2	tadeva ca paṭisandhijanakaṃ bhaveyya. Na ca paṭisandhiyā upacārabhūtāni viya, etasmiṃ	971	
PA_anya-e01_04n:971_3	tayā pavattitabbanti paṭisandhiyā ārammaṇaṃ anuppādentāni viya ca pavattāni cutiāsannāni	971	
PA_anya-e01_04n:971_4	javanāni paṭisandhijanakāni bhaveyyuṃ. “Katattā upacitattā”ti hi vuttaṃ. Tadā ca	971	
PA_anya-e01_04n:971_5	taṃsamānavīthiyaṃ viya pavattamānāni kathaṃ katūpacitāni siyuṃ? Tadā na assāditāni.	971	
PA_anya-e01_04n:971_6	Na ca lokiyāni lokuttarāni viya samānavīthiphalāni honti. “Pubbe vāssa taṃ kataṃ	971	
PA_anya-e01_04n:971_7	hoti pāpakammaṃ dukkhavedanīyaṃ, pacchā vāssa taṃ kataṃ hoti pāpakammaṃ dukkhavedanīyaṃ,	971	
PA_anya-e01_04n:971_8	maraṇakāle vāssa hoti micchādiṭṭhi samattā hoti samādinnā. Tena so kāyassa bhedā	971	
PA_anya-e01_04n:971_9	paraṃ maraṇā apāyaṃ duggatiṃ vinipātaṃ nirayaṃ upapajjatī”tiādinā sutte maraṇakāle	971	
PA_anya-e01_04n:971_10	samattāya samādinnāya micchādiṭṭhiyā, sammādiṭṭhiyā ca sahajātacetanāya paṭisandhidānaṃ	9711	
PA_anya-e01_04n:971_11	vuttaṃ, na ca dubbalehi pañcadvārikajavanehi micchādiṭṭhi, sammādiṭṭhi vā samattā	9711	
PA_anya-e01_04n:971_12	hoti samādinnā. Tathā hi vuttaṃ sammohavinodaniyaṃ “sabbampi hetaṃ kusalākusaladhammapaṭivijānanādicavanapariyosānaṃ	9711	
PA_anya-e01_04n:971_13	kiccaṃ manodvārikacitteneva hoti, na pañcadvārikenāti sabbassapetassa kiccassa karaṇe	9711	
PA_anya-e01_04n:971_14	sahajavanakāni vīthicittāni paṭikkhittānī”ti.	9711	
PA_anya-e01_04n:972_0	Tattha hi na kiñci dhammaṃ paṭivijānātīti “manopubbaṅgamā dhammā”ti evaṃ vuttaṃ ekampi	972	
PA_anya-e01_04n:972_1	kusalaṃ vā akusalaṃ vā na paṭivijānātīti ca vuttaṃ. Yesaṃ paṭivibhāvanappavattiyā	972	
PA_anya-e01_04n:972_2	sukhaṃ vā dukkhaṃ vā anveti, tesaṃ sā pavatti pañcadvāre paṭikkhittā. Kusalākusalakammasamādānañca	972	
PA_anya-e01_04n:972_3	tādisamevāti. Tadārammaṇānantaraṃ pana cavanaṃ, tadanantarā ca upapatti manodvārikā	972	
PA_anya-e01_04n:972_4	eva hoti, na sahajavanakavīthicittapariyāpannāti iminā adhippāyena idha pañcadvārikatadārammaṇānantarā	972	
PA_anya-e01_04n:972_5	cuti, tadanantarā paṭisandhi ca vuttāti daṭṭhabbā. Tattha avasesapañcacittakkhaṇāyuke	972	
PA_anya-e01_04n:972_6	rūpādimhi uppannaṃ paṭisandhiṃ sandhāya “paccuppannārammaṇaṃ upapatticittaṃ paccuppannārammaṇassa	972	
PA_anya-e01_04n:972_7	bhavaṅgassa anantarapaccayena paccayo”ti, avasesaekacittakkhaṇāyuke ca uppannaṃ paṭisandhiṃ	972	
PA_anya-e01_04n:972_8	sandhāya “paccuppannārammaṇaṃ upapatticittaṃ atītārammaṇassa bhavaṅgassa anantarapaccayena	972	
PA_anya-e01_04n:972_9	paccayo”ti ca vuttanti veditabbaṃ.	972	
PA_anya-e01_04n:973_0	624. Kaṇhapakkhe sukkapakkhaṃ ṭhapetvāti ettha yathā pubbe “pāpakammaṃ vā kammanimittaṃ	973	
PA_anya-e01_04n:973_1	vā”ti vutte kaṇhapakkhe “anavajjakammaṃ vā kammanimittaṃ vā”ti sukkapakkho vutto,	973	
PA_anya-e01_04n:973_2	evaṃ “duggatipariyāpannaṃ paṭisandhicittaṃ, narakādīsu aggijālavaṇṇādikaṃ duggatinimitta”nti	973	
PA_anya-e01_04n:973_3	ca vutte kaṇhapakkhe “sugatipariyāpannaṃ paṭisandhicittaṃ, manussaloke rattakambalasadisamātukucchivaṇṇasaṅkhātaṃ,	973	
PA_anya-e01_04n:973_4	devaloke vā uyyānavimānakapparukkhādivaṇṇasaṅkhātaṃ sugatinimitta”nti evaṃ sukkapakkhaṃ	973	
PA_anya-e01_04n:973_5	ṭhapetvā sesaṃ sabbaṃ purimanayeneva veditabbaṃ. Atītapaccuppannārammaṇāyāti kammakammanimittavasena	973	
PA_anya-e01_04n:973_6	atītārammaṇāya, mātukucchivaṇṇādisugatinimittavasena paccuppannārammaṇāya.	973	
PA_anya-e01_04n:974_0	625. Tañca khoti yadetaṃ “anavajjakammaṃ vā kammanimittaṃ vā”ti aniyamanaṃ kataṃ,	974	
PA_anya-e01_04n:974_1	tañca kho. Kammanimittameva āpāthamāgacchati ekantato attano kammārammaṇatāya mahaggatavipākassa.	974	
PA_anya-e01_04n:974_2	Suddhāya vāti mahaggatakammanimittārammaṇāya javanavīthiyā, tadārammaṇarahitāyāti	974	
PA_anya-e01_04n:974_3	attho, sā pana javanavīthi mahaggatavipākassa upacāro viya daṭṭhabbā. Keci pana tañca	974	
PA_anya-e01_04n:974_4	vīthiṃ mahaggatāvasānaṃ vadanti. “Navattabbārammaṇā vā”ti idaṃ rūpāvacarapaṭisandhiṃ,	974	
PA_anya-e01_04n:974_5	āruppesu ca paṭhamaṃ, tatiyañca sandhāya vuttaṃ. Dutiyacatutthā pana atītārammaṇavacaneneva gahitā.	974	
PA_anya-e01_04n:975_0	Mātukucchivaṇṇasaṅkhātantiādinā vaṇṇo eva gatinimittabhāvena āgato. Tattha saddo	975	
PA_anya-e01_04n:975_1	tāva anupādinnabhāvena sugatipariyāpannatāya gatinimittabhāvena aṭṭhakathāsu nāgatoti	975	
PA_anya-e01_04n:975_2	yuttametaṃ, gandhādīnaṃ pana anāgamane kāraṇaṃ vīmaṃsitabbaṃ.	975	
PA_anya-e01_04n:976	Ayaṃ tāta tavatthāya buddhapūjā karīyatītiādīsu pubbacetanāvasena puññaṃ hoti. Sabbantimajavane vattamānassāpīti vadanti.	97	
PA_anya-e01_04n:977_0	626. “Etenānusārena āruppacutiyāpi anantarā paṭisandhi veditabbā”ti idaṃ kasmā vuttaṃ,	977	
PA_anya-e01_04n:977_1	nanu “pathavīkasiṇajjhānādivasena paṭiladdhamahaggatassa sugatiyaṃ ṭhitassā”ti evamādike	977	
PA_anya-e01_04n:977_2	eva naye ayampi paṭisandhi avaruddhāti? Na, tattha rūpāvacaracutianantarāya eva paṭisandhiyā	977	
PA_anya-e01_04n:977_3	vuttattā. Tattha hi “pathavīkasiṇādikaṃ vā nimittaṃ mahaggatacittaṃ vā manodvāre	977	
PA_anya-e01_04n:977_4	āpāthaṃ āgacchati, cakkhusotānaṃ vā”tiādinā tena vacanena rūpāvacaracutiyā eva anantarā	977	
PA_anya-e01_04n:977_5	paṭisandhi vuttāti viññāyati. Athāpi yathāsambhavayojanāya ayampi paṭisandhi tattheva	977	
PA_anya-e01_04n:977_6	avaruddhā, arūpāvacaracutianantarā pana rūpāvacarapaṭisandhi natthi. Arūpāvacare	977	
PA_anya-e01_04n:977_7	ca uparūpari cutiyā anantarā heṭṭhimā heṭṭhimā paṭisandhi natthīti catutthāruppacutiyā	977	
PA_anya-e01_04n:977_8	navattabbārammaṇapaṭisandhi natthi. Tena tato tattheva atītārammaṇā, kāmāvacare ca	977	
PA_anya-e01_04n:977_9	atītapaccuppannārammaṇā paṭisandhi. Itarāhi ca yathāsambhavaṃ atītanavattabbārammaṇā	977	
PA_anya-e01_04n:977_10	āruppapaṭisandhi, atītapaccuppannārammaṇā ca kāmāvacarapaṭisandhi yojetabbāti imassa	9771	
PA_anya-e01_04n:977_11	visesassa dassanatthaṃ visuṃ uddharaṇaṃ kataṃ.	9771	
PA_anya-e01_04n:978_0	627. Evaṃ ārammaṇavasena ekavidhāya kāmāvacarasugaticutiyā duvidhā duggatipaṭisandhi,	978	
PA_anya-e01_04n:978_1	duggaticutiyā duvidhā sugatipaṭisandhi, kāmāvacarasugaticutiyā dviekadvippakārānaṃ	978	
PA_anya-e01_04n:978_2	kāmarūpārūpānaṃ vasena pañcavidhā sugatipaṭisandhi, rūpāvacaracutiyā tatheva pañcavidhā,	978	
PA_anya-e01_04n:978_3	duvidhāya āruppacutiyā paccekaṃ dvinnaṃ dvinnaṃ kāmāruppānaṃ vasena aṭṭhavidhā ca	978	
PA_anya-e01_04n:978_4	paṭisandhi dassitā. Duggaticutiyā pana ekavidhāya duggatipaṭisandhi duvidhā na dassitā,	978	
PA_anya-e01_04n:978_5	taṃ dassetuṃ “duggatiyaṃ ṭhitassa panā”tiādi vuttaṃ. Yathā vuttā pana –	978	
PA_anya-e01_04n:979	Dve dve pañcātha pañcaṭṭha, dve bhavālambabhedato;	97	
PA_anya-e01_04n:980	Cutiyā tādisāyetā, catuvīsati sandhiyo. ;	98	
PA_anya-e01_04n:981	628. “Kāmāvacarassa kusalassa kammassa katattā”tiādinā nānākkhaṇikakammapaccayabhāvo heṭṭhā dassitappakāroti upanissayabhāvameva dassento “vuttañheta”ntiādimāha.	98	
PA_anya-e01_04n:982_0	Nissayapaccayabhūtena rūpena sahapavattiyevettha viññāṇassa tena missitā, tadabhāvo	982	
PA_anya-e01_04n:982_1	amissitā. Yavanti ettha sattā ekajātisamanvayena aññamaññamissitā hontīti yoniyo.	982	
PA_anya-e01_04n:982_2	Sucaritaduccaritavasena gantabbā pāpuṇitabbāti gatiyo. Tiṭṭhati etthāti ṭhiti, viññāṇassa	982	
PA_anya-e01_04n:982_3	ṭhiti viññāṇaṭṭhiti. Nānattakāyanānattasaññītiādiāvāso eva sattehi āvasitabbato sattāvāso.	982	
PA_anya-e01_04n:982_4	Asaññasattāvāsassa idha asambhavato “sattāvāsavasena aṭṭhavidhaṃ hotī”ti vuttaṃ.	982	
PA_anya-e01_04n:983	629. Aññatra jātipaṇḍakapaṭisandhiyāti ettha paṭhamakappikapaṭisandhiyāpīti vattabbaṃ. Sāpi hi bhāvena vināva uppajjatīti.	98	
PA_anya-e01_04n:984_0	Omatoti avamato, avakaṃsatoti attho. Ādināti “missaṃ amissa”nti etasmiṃ duke ādimhi	984	
PA_anya-e01_04n:984_1	vuttena missaviññāṇena. Omato dve vā tayo vā dasakā uppajjantīti gabbhaseyyakānaṃ	984	
PA_anya-e01_04n:984_2	vasena vuttaṃ. Aññattha pana aneke kalāpā saha uppajjanti. Brahmattabhāvepi hi anekagāvutappamāṇena	984	
PA_anya-e01_04n:984_3	aneke kalāpā saha uppajjantīti tiṃsato adhikāneva rūpāni honti. Tadahujātaeḷakassa	984	
PA_anya-e01_04n:984_4	lomaṃ jātiuṇṇāti keci. Himavantappadese jātimantaeḷakalomaṃ jātiuṇṇāti apare. Gabbhaṃ	984	
PA_anya-e01_04n:984_5	phāletvā gahitaeḷakalomaṃ jātiuṇṇāti aññe. Imāsu gatīsu imā yoniyo sambhavanti, imāsu	984	
PA_anya-e01_04n:984_6	na sambhavantīti evaṃ yonīnaṃ gativasena sambhavabhedo.	984	
PA_anya-e01_04n:985_0	630. Bhummavajjesūti bhummadevānaṃ vajjanaṃ yonivibhāgaṃ pati tesaṃ manussasadisattā.	985	
PA_anya-e01_04n:985_1	Yoniyo tisso purimikā na hontīti yonittayapaṭikkhepena pacchimā yoni anuññātāti atthato	985	
PA_anya-e01_04n:985_2	āpannameva hoti. Gatittayeti manussapetatiracchānasaññite gatittaye. Tañhi ettha pubbe anāmaṭṭhaṃ.	985	
PA_anya-e01_04n:986_0	Ca-saddo avuttasamuccayatthoti dassetuṃ “ca-saddenā”tiādi vuttaṃ. Kasmā pana nijjhāmataṇhikapetesu	986	
PA_anya-e01_04n:986_1	purimikā tisso yoniyo na santīti? Asambhavato. Tāsañhi niccāturabhāvato kāmasevā	986	
PA_anya-e01_04n:986_2	natthīti na tā aṇḍajādayo honti. Kucchiyaṃ tāsaṃ gabbho nāvatiṭṭhati jālasabbhāvatoti	986	
PA_anya-e01_04n:986_3	keci. Aggijālāya santappamānasarīrā etā nibbattantīti allaṭṭhānesu, pupphādīsu ca	986	
PA_anya-e01_04n:986_4	sambhavābhāvato saṃsedajatāpi tāsaṃ natthevāti vadanti. Tenāha “opapātikā eva hi te hontī”ti.	986	
PA_anya-e01_04n:987_0	Rūpībrahmesu tāva opapātikayonikesūti opapātikayonikehi rūpībrahme niddhāreti. Rūpībrahmesūti	987	
PA_anya-e01_04n:987_1	hi adhikaraṇe bhummaṃ, opapātikesūti niddhāraṇe. Tena “opapātikayonikesū”ti sāmaññato	987	
PA_anya-e01_04n:987_2	vuttarāsito “rūpībrahmesū”ti visesena tadekadesaṃ niddhāreti. Cakkhusotavatthudasakānaṃ,	987	
PA_anya-e01_04n:987_3	jīvitanavakassa cāti ettha keci “cakkhusotavatthusattakānaṃ, jīvitachakkassa cāti	987	
PA_anya-e01_04n:987_4	catunnaṃ kalāpānaṃ vasena rūpabhave paṭisandhiviññāṇena saha sattavīsati rūpāni uppajjanti,	987	
PA_anya-e01_04n:987_5	tattha gandharasāhārānaṃ paṭikkhittattā”ti kāraṇaṃ vatvā taṃ samatthentā “pāḷiyañhi	987	
PA_anya-e01_04n:987_6	‘rūpadhātuyā upapattikkhaṇe ṭhapetvā aññasattānaṃ devānaṃ pañcāyatanāni pātubhavanti,	987	
PA_anya-e01_04n:987_7	pañca dhātuyo pātubhavantī’ti vuttaṃ, tathā ‘rūpadhātuyā cha āyatanāni, nava dhātuyo’ti	987	
PA_anya-e01_04n:987_8	sabbasaṅgahakavasena tattha vijjamānāyatanadhātuyo dassetuṃ vuttaṃ. Kathāvatthumhi	987	
PA_anya-e01_04n:987_9	ca ghānāyatanādīnaṃ viya gandhāyatanādīnañca tattha bhāvo paṭikkhitto ‘atthi tattha	987	
PA_anya-e01_04n:987_10	ghānāyatananti? Āmantā. Atthi tattha gandhāyatananti? Na hevaṃ vattabbe’tiādinā.	9871	
PA_anya-e01_04n:987_11	Na ca aphoṭṭhabbāyatanānaṃ pathavīdhātuādīnaṃ viya agandharasāyatanānaṃ gandharasānaṃ	9871	
PA_anya-e01_04n:987_12	tattha bhāvo sakkā vattuṃ, phusituṃ sakkuṇeyyatāvinimuttassa pathavīādisabhāvassa	9871	
PA_anya-e01_04n:987_13	viya gandharasāyatanabhāvavinimuttassa gandharasasabhāvassa abhāvā. Yadi ca ghānasamphassādīnaṃ	9871	
PA_anya-e01_04n:987_14	kāraṇabhāvo natthīti ‘āyatanānī’ti te na vucceyyuṃ, dhātusaddo pana nissattanijjīvavācakoti	9871	
PA_anya-e01_04n:987_15	‘gandhadhātu rasadhātū’ti avacane kāraṇaṃ natthi, dhammabhāvo ca tesaṃ ekantena icchitabbo	9871	
PA_anya-e01_04n:987_16	sabhāvadhāraṇādilakkhaṇato aññassa abhāvā. Dhammānañca āyatanabhāvo ekantiko yamake	9871	
PA_anya-e01_04n:987_17	vutto ‘dhammo āyatananti? Āmantā’ti. Tasmā tesaṃ gandharasāyatanabhāvābhāvepi koci	9871	
PA_anya-e01_04n:987_18	āyatanabhāvo vattabbo. Yadi ca phoṭṭhabbabhāvato añño pathavīādibhāvo viya gandharasabhāvato	9871	
PA_anya-e01_04n:987_19	añño tesaṃ koci sabhāvo siyā, tesaṃ dhammāyatanasaṅgaho. Gandharasabhāve pana āyatanabhāve	9871	
PA_anya-e01_04n:987_20	ca sati ‘gandho ca so āyatanañca gandhāyatanaṃ, raso ca so āyatanañca rasāyatana’nti	9872	
PA_anya-e01_04n:987_21	idamāpannamevāti gandharasāyatanabhāvo ca na sakkā nivāretuṃ. ‘Tayo āhārā’ti ca vacanato	9872	
PA_anya-e01_04n:987_22	kabaḷīkārāhārassa tattha abhāvo viññāyati. Tasmā yathā pāḷiyā avirodho hoti, tathā	9872	
PA_anya-e01_04n:987_23	rūpagaṇanā kātabbā. Evañhi dhammatā na vilomitā hotī”ti vadanti.	9872	
PA_anya-e01_04n:988_0	Ettha vuccate – rūpāvacarasattānaṃ ghānajivhāyatanābhāvato vijjamānāpi gandharasā	988	
PA_anya-e01_04n:988_1	āyatanakiccaṃ na karontīti te anāmasitvā pāḷiyaṃ “pañcāyatanāni pātubhavantī”ti,	988	
PA_anya-e01_04n:988_2	“cha āyatanānī”ti ca ādi vuttaṃ, “tayo āhārā”ti ca ajjhoharitabbassa āhārassa abhāvena	988	
PA_anya-e01_04n:988_3	ojaṭṭhamakarūpasamuṭṭhāpanasaṅkhātassa āhārakiccassa akaraṇato, na sabbena sabbaṃ	988	
PA_anya-e01_04n:988_4	gandharasānaṃ, ojāya ca abhāvato. Iti visayino, kiccassa ca abhāvena visayo, kiccavā	988	
PA_anya-e01_04n:988_5	ca dhammo na vutto. Yasmiñhi bhave visayī natthi, tasmiṃ taṃhetuko nippariyāyena	988	
PA_anya-e01_04n:988_6	visayassa āyatanabhāvo natthīti vijjamānassāpi avacanaṃ yathā tattheva rūpabhave	988	
PA_anya-e01_04n:988_7	pathavītejovāyodhātūnaṃ phoṭṭhabbāyatanabhāvena. Yassa pana yattha vacanaṃ, tassa	988	
PA_anya-e01_04n:988_8	tattha visayīsabbhāvahetuko nippariyāyena āyatanabhāvo vutto yathā tattheva rūpāyatanassa.	988	
PA_anya-e01_04n:989_0	Yadi visayīsabbhāvahetuko visayassa nippariyāyena āyatanabhāvo, kathamasaññasattānaṃ	989	
PA_anya-e01_04n:989_1	dve āyatanāni pātubhavantīti, asaññasattānañhi cakkhāyatanaṃ natthi, acakkhāyatanabhāvena	989	
PA_anya-e01_04n:989_2	ca nesaṃ rūpāyatanaṃ aññesaṃ avisayoti? Nāyaṃ virodho. Yena adhippāyena rūpadhātuyaṃ	989	
PA_anya-e01_04n:989_3	saññīnaṃ gandhāyatanādīnaṃ avacanaṃ, tena rūpāyatanassāpi avacananti asaññīnaṃ ekaṃ	989	
PA_anya-e01_04n:989_4	āyatanaṃ vattabbaṃ. Yathāsakañhi indriyagocarabhāvāpekkhāya yesaṃ nippariyāyena āyatanabhāvo	989	
PA_anya-e01_04n:989_5	atthi, tesu niddisiyamānesu tadabhāvato rūpadhātuyaṃ saññīnaṃ gandhādike visuṃ āyatanabhāvena	989	
PA_anya-e01_04n:989_6	avatvā dhammasabhāvānativattanato, manoviññāṇassa ca visayabhāvūpagamanato dhammāyatanantogadhe	989	
PA_anya-e01_04n:989_7	katvā “pañcāyatanānī”ti pāḷiyaṃ vuttaṃ. Etadatthañhi “dhammāyatana”nti sāmaññato	989	
PA_anya-e01_04n:989_8	nāmakaraṇaṃ, piṭṭhivaṭṭakāni vā tāni katvā “pañcāyatanānī”ti vuttaṃ.	989	
PA_anya-e01_04n:990_0	Yena ca pana adhippāyena asaññīnaṃ rūpāyatanaṃ vuttaṃ, tena saññīnampi gandhādīnaṃ	990	
PA_anya-e01_04n:990_1	visuṃ gahaṇaṃ kātabbanti imassa nayassa dassanatthaṃ “asaññasattānaṃ devānaṃ dve	990	
PA_anya-e01_04n:990_2	āyatanāni pātubhavantī”ti vuttaṃ. Asatipi hi tattha attano indriye rūpassa vaṇṇāyatanasabhāvātikkamo	990	
PA_anya-e01_04n:990_3	natthevāti taṃ rūpāyatanantveva vuccati. Iminā ca nayadassanena gandhādīni tīṇi pakkhipitvā	990	
PA_anya-e01_04n:990_4	saññīnaṃ aṭṭha āyatanāni, asaññīnaṃ pañcāti ayamattho dassito hoti. Evañcetaṃ sampaṭicchitabbaṃ,	990	
PA_anya-e01_04n:990_5	aññathā rūpaloke phusituṃ asakkuṇeyyatāya pathavīādīnaṃ brahmānaṃ vacīghoso eva na	990	
PA_anya-e01_04n:990_6	siyā. Na hi paṭighaṭṭanānighaṃsamantarena saddappavatti atthi, na ca phusanasabhāvānaṃ	990	
PA_anya-e01_04n:990_7	katthaci aphusanabhāvatā sakkā viññātuṃ, phoṭṭhabbāyatanasaṅkhātassa ca bhūtattayassa	990	
PA_anya-e01_04n:990_8	abhāve rūpabhave rūpāyatanādīnampi sambhavo eva na siyā. Tasmā phusituṃ sakkuṇeyyatāyapi	990	
PA_anya-e01_04n:990_9	pathavīādīnaṃ tattha kāyindriyābhāvena tesaṃ phoṭṭhabbabhāvo na vutto. Evañca katvā	990	
PA_anya-e01_04n:990_10	rūpadhātuyaṃ tesaṃ sappaṭighavacanañca samatthitaṃ hoti. Vuttañhi “asaññasattānaṃ	9901	
PA_anya-e01_04n:990_11	anidassanasappaṭighaṃ ekaṃ mahābhūtaṃ paṭicca dve mahābhūtā”tiādi.	9901	
PA_anya-e01_04n:991_0	Paṭigho ca nāma bhūtattayassa kāyappasādaṃ pati tannissayabhūtaghaṭṭanādvārena abhimukhabhāvo,	991	
PA_anya-e01_04n:991_1	idha pana taṃsabhāvatā. So ca phusituṃ asakkuṇeyyasabhāvassa ghaṭṭanāya abhāvato	991	
PA_anya-e01_04n:991_2	natthi. Yadi tattha asatipi visayini rūpāyatanaṃ gahetvā “dve āyatanānī”ti vuttaṃ,	991	
PA_anya-e01_04n:991_3	atha kasmā gandhāyatanādīni gahetvā “pañcāyatanānī”ti na vuttanti? Nayadassanavasena	991	
PA_anya-e01_04n:991_4	desanā pavattāti vuttovāyamattho. Atha vā tattha rūpāyatanasseva vacanaṃ kadāci aññabhūmikānaṃ	991	
PA_anya-e01_04n:991_5	pasādassa visayabhāvaṃ sandhāya, na pana itaresaṃ abhāvato, nāpi pariyāyenapi āyatanabhāvābhāvato.	991	
PA_anya-e01_04n:991_6	Asaññīnañhi rūpāyatanaṃ samānatalavāsīnaṃ vehapphalānaṃ, uparibhūmikānañca suddhāvāsānaṃ	991	
PA_anya-e01_04n:991_7	pasādassa visayabhāvaṃ gacchati, na pana gandharasāti tesaṃyeva tattha avacanaṃ yuttaṃ.	991	
PA_anya-e01_04n:991_8	Kathāvatthumhi ca nippariyāyena gandhāyatanādīnaṃ atthibhāvaṃ paṭijānantaṃ sandhāya paṭisedho kato.	991	
PA_anya-e01_04n:992_0	Yadipi cetaṃ vacanaṃ tattha gandhāyatanādīnaṃ abhāvavibhāvanaṃ na hoti, atthibhāvadīpanampi	992	
PA_anya-e01_04n:992_1	pana aññavacanaṃ natthevāti? Nayidamevaṃ, aṭṭhakathāsu tattha nesaṃ atthibhāvassa	992	
PA_anya-e01_04n:992_2	niddhāretvā vuttattā. Yañhi aṭṭhakathāvacanaṃ pāḷiyā na virujjhati, taṃ pāḷi viya	992	
PA_anya-e01_04n:992_3	pamāṇabhūtaṃ agarahitāya ācariyaparamparāya yāvajjatanā āgatattā. Tattha siyā – yaṃ	992	
PA_anya-e01_04n:992_4	pāḷiyā na virujjhati aṭṭhakathāvacanaṃ, taṃ pamāṇaṃ, idaṃ pana virujjhatīti? Nayidamevaṃ,	992	
PA_anya-e01_04n:992_5	yathā na virujjhati, tathā paṭipāditattā. Cakkhādīnaṃ āyatanānaṃ, tannissayānañca	992	
PA_anya-e01_04n:992_6	viññāṇānaṃ sattasuññatāsandassanatthaṃ bhagavato dhātudesanāti āyatanabhāvena vuttānaṃyeva	992	
PA_anya-e01_04n:992_7	dhātubhāvadīpanato dhātubhāvassāpi tesaṃ avacanaṃ yujjati eva. Tasmā yathā pāḷiyā	992	
PA_anya-e01_04n:992_8	avirodho hoti, tathā cakkhudasakādivasena idha rūpagaṇanā katāti na ettha dhammatāvilomanāsaṅkāya okāsoti veditabbaṃ.	992	
PA_anya-e01_04n:993_0	Aññesu saṃsedajaopapātikayonikesūti rūpībrahme pana ṭhapetvā aññesu opapātikesu,	993	
PA_anya-e01_04n:993_1	saṃsedajesu cāti evamettha sambandho veditabbo. Opapātikavisesanañhettha aññaggahaṇaṃ,	993	
PA_anya-e01_04n:993_2	na saṃsedajavisesanaṃ asambhavato. Sati hi sambhave, byabhicāre ca visesanavisesitabbatā	993	
PA_anya-e01_04n:993_3	hoti. Kāmāvacaradevesu sabbakālaṃ paṭisandhipavattīsu yathāvuttāya santatiyā rūpānaṃ	993	
PA_anya-e01_04n:993_4	labbhanato vuttaṃ “tāni ca niccaṃ devesū”ti. Na hi te kadācipi vikalindriyā, abhāvakā	993	
PA_anya-e01_04n:993_5	ca hontīti. Cakkhu nesaṃ dasannaṃ pūraṇoti katvā cakkhudasako nāma, asādhāraṇena	993	
PA_anya-e01_04n:993_6	vā cakkhunā lakkhito dasako cakkhudasako. Evaṃ sesāti yathā cakkhudasako vutto, evaṃ	993	
PA_anya-e01_04n:993_7	sesāpi dasakā yojetvā veditabbā. “Saṃsedajūpapātayonīsu, avakaṃsato tiṃsā”ti saṅkhepena	993	
PA_anya-e01_04n:993_8	vuttamatthaṃ vivaranto “avakaṃsato panā”tiādimāha, taṃ panetaṃ pāḷiyā na sameti.	993	
PA_anya-e01_04n:993_9	Na hi pāḷiyaṃ kāmāvacarānaṃ saṃsedajopapātikānaṃ aghānakānaṃ upapatti vuttā. Dhammahadayavibhaṅge	993	
PA_anya-e01_04n:993_10	hi “kāmadhātuyā upapattikkhaṇe kassaci ekādasāyatanāni pātubhavanti, kassaci dasāyatanāni,	9931	
PA_anya-e01_04n:993_11	kassaci aparāni dasāyatanāni, kassaci navāyatanāni, kassaci sattāyatanāni pātubhavantī”ti	9931	
PA_anya-e01_04n:993_12	vuttaṃ, na vuttaṃ “aṭṭhāyatanāni pātubhavantī”ti. Yadi hi aghānakassāpi upapatti	9931	
PA_anya-e01_04n:993_13	siyā, tikkhattuṃ “dasāyatanāni pātubhavantī”ti vattabbaṃ siyā, tikkhattuñca “navāyatanāni	9931	
PA_anya-e01_04n:993_14	pātubhavantī”ti, na ca taṃ vuttaṃ.	9931	
PA_anya-e01_04n:994_0	Tattha upapattikkhaṇeti paṭisandhikkhaṇe. Ekādasāti paripuṇṇāyatanassa saddāyatanavajjāni	994	
PA_anya-e01_04n:994_1	ekādasa āyatanāni. Kassaci dasāyatanānīti andhassa cakkhāyatanavajjāni. Aparāni dasāyatanānīti	994	
PA_anya-e01_04n:994_2	badhirassa sotāyatanavajjāni. Navāyatanānīti andhabadhirassa cakkhusotāyatanavajjāni.	994	
PA_anya-e01_04n:994_3	Sattāyatanānīti gabbhaseyyakassa rūpagandharasakāyaphoṭṭhabbamanodhammāyatanavasena	994	
PA_anya-e01_04n:994_4	vuttaṃ. Yadi cakkhusotaghānavikalopi uppajjeyya, tassa aṭṭhevāyatanāni siyuṃ, na	994	
PA_anya-e01_04n:994_5	ca vuttaṃ “aṭṭhāyatanāni pātubhavantī”ti. Tasmā nattheva cakkhusotaghānavikalo. Sati	994	
PA_anya-e01_04n:994_6	ca aghānakūpapattiyaṃ punapi “kassaci aparānipi dasāyatanāni pātubhavantī”ti vattabbaṃ	994	
PA_anya-e01_04n:994_7	siyā. Tathā ca sati yathā andhabadhirassa vasena “kassaci navāyatanāni pātubhavantī”ti	994	
PA_anya-e01_04n:994_8	ekavāraṃ vuttaṃ, evaṃ andhāghānakassa, badhirāghānakassa ca vasena “kassaci aparāni	994	
PA_anya-e01_04n:994_9	navāyatanāni, kassaci aparānipi navāyatanāni pātubhavantī”ti vattabbaṃ siyāti attho.	994	
PA_anya-e01_04n:994_10	Evaṃ dhātupātubhāvādipañhānipi vattabbānīti vadanti. Ettha ca yathā “sattati ukkaṃsatotha	9941	
PA_anya-e01_04n:994_11	rūpānī”ti padaṃ “saṃsedajūpapātayonīsū”ti ettha yonidvayavasena yojīyati, na evaṃ	9941	
PA_anya-e01_04n:994_12	“avakaṃsato tiṃsā”ti idaṃ. Idaṃ pana saṃsedajayonivaseneva yojetabbaṃ. Ekayoganiddiṭṭhassāpi	9941	
PA_anya-e01_04n:994_13	ekadeso sambandhaṃ labhatīti saṃsedajassa jaccandhabadhiraaghānakanapuṃsakassa jivhākāyavatthudasakānaṃ	9941	
PA_anya-e01_04n:994_14	vasena tiṃsa rūpāni uppajjantīti vuttaṃ, na opapātikassāti ayamettha aṭṭhakathāyamadhippāyo.	9941	
PA_anya-e01_04n:995_0	Ye pana “opapātikassa jaccandhabadhiraaghānakanapuṃsakassa jivhākāyavatthudasakānaṃ	995	
PA_anya-e01_04n:995_1	vasena tiṃsa rūpāni uppajjantīti mahāaṭṭhakathāyaṃ vutta”nti vadanti, taṃ na gahetabbaṃ.	995	
PA_anya-e01_04n:995_2	So hi pamādapāṭho. Evañca katvā āyatanayamakavaṇṇanāyaṃ “kāmadhātuyaṃ pana aghānako	995	
PA_anya-e01_04n:995_3	opapātiko natthi. Yadi bhaveyya, ‘kassaci aṭṭhāyatanāni pātubhavantī’ti vadeyyā”ti	995	
PA_anya-e01_04n:995_4	vuttaṃ. Apare panāhu “kassaci ekādasāyatanāni pātubhavantīti yāva ‘kassaci navāyatanānī’ti	995	
PA_anya-e01_04n:995_5	pāḷi opapātike sandhāya vuttā. Tasmā pubbenāparaṃ aṭṭhakathāyaṃ avirodho siddho.	995	
PA_anya-e01_04n:995_6	Tathā ca yathāvuttapāḷiyā ayamatthavaṇṇanā aññadatthu saṃsandati sametiyevā”ti. Yaṃ	995	
PA_anya-e01_04n:995_7	paneke vadanti “opapātikaggahaṇena saṃsedajāpi saṅgayhanti. Tathā hi dhammahadayavibhaṅge	995	
PA_anya-e01_04n:995_8	‘kāmadhātuyā upapattikkhaṇe kassaci ekādasāyatanāni pātubhavantī’tiādīnaṃ niddese	995	
PA_anya-e01_04n:995_9	‘opapātikānaṃ petāna’ntiādinā opapātikaggahaṇameva kataṃ, na saṃsedajaggahaṇa”nti,	995	
PA_anya-e01_04n:995_10	taṃ paripuṇṇāyatanānaṃyeva saṃsedajānaṃ opapātikesu saṅgahaṇavasena vuttanti veditabbaṃ.	9951	
PA_anya-e01_04n:995_11	Tathā hi vuttaṃ aṭṭhakathāyaṃ “saṃsedajayonikā paripuṇṇāyatanāparipuṇṇāyatanabhāvena	9951	
PA_anya-e01_04n:995_12	opapātikasaṅgahaṃ katvā vuttā”ti, padhānāya vā yoniyā sabbaṃ paripuṇṇāyatanayoniṃ	9951	
PA_anya-e01_04n:995_13	dassetuṃ “opapātikānanti vutta”nti ca, idha pana yonidvayaṃ sarūpeneva pakāsetuṃ,	9951	
PA_anya-e01_04n:995_14	saṃsedajayonivaseneva ca avakaṃsato rūpapavattiṃ dassetuṃ opapātikayoniyā itaraṃ	9951	
PA_anya-e01_04n:995_15	asaṅgahetvā “saṃsedajūpapātayonīsū”ti vuttaṃ. Taṃ sabbaṃ vīmaṃsitvā gahetabbaṃ.	9951	
PA_anya-e01_04n:996_0	Ukkaṃsāvakaṃsānaṃ pana antareti “sattati, tiṃsā”ti evaṃ vuttānaṃ rūpassa ukkaṃsāvakaṃsaparicchedānaṃ	996	
PA_anya-e01_04n:996_1	majjhe. Anurūpato vikappo veditabboti apāyesu andhassa cha cakkhudasakābhāvato, tathā	996	
PA_anya-e01_04n:996_2	badhirassa sotadasakābhāvato, andhabadhirassa pana pañca cakkhusotadasakābhāvatoti	996	
PA_anya-e01_04n:996_3	evamādinā nayena veditabbo. Yaṃ panettha vattabbaṃ, taṃ vuttamevāti.	996	
PA_anya-e01_04n:997	631. Cutipaṭisandhīnaṃ khandhādīhi aññamaññasamānatā abhedo. Asamānatā bhedo.	99	
PA_anya-e01_04n:998_0	Ārammaṇatopi abhinnāti catūsu āruppesu tato tato cavitvā tattha tattheva upapajjantassa	998	
PA_anya-e01_04n:998_1	vasena vuttaṃ. Tatheva pana heṭṭhā, rūpabhave vā upapatti natthi. Arūpabhūmito cavitvā	998	
PA_anya-e01_04n:998_2	heṭṭhā upapatti nāma kāmabhave eva, tatthāpi tihetukapaṭisandhi eva. Rūpabhavato	998	
PA_anya-e01_04n:998_3	pana cuto duhetukopi hotīti vadanti. Amahaggatabahiddhārammaṇāya cutiyā anantarā	998	
PA_anya-e01_04n:998_4	mahaggataajjhattārammaṇā dutiyacatutthāruppapaṭisandhi. Evaṃ nayamattassa dassitattā	998	
PA_anya-e01_04n:998_5	vuttaṃ, avuttañca sabbaṃ saṅgahetvā āha “ayaṃ tāva arūpabhūmīsuyeva nayo”ti. Rūpārūpāvacarānaṃ	998	
PA_anya-e01_04n:998_6	upacārassa balavatāya tato cavitvā duggatiyaṃ upapatti natthīti “ekaccasugaticutiyā”ti	998	
PA_anya-e01_04n:998_7	āha. Ekaccaduggatipaṭisandhīti ettha ekaccaggahaṇassa payojanaṃ maggitabbaṃ. Ayaṃ	998	
PA_anya-e01_04n:998_8	panettha adhippāyo siyā – nānattakāyanānattasaññīsu vuttā ekacce ca vinipātikā tihetukādipaṭisandhikā,	998	
PA_anya-e01_04n:998_9	tesaṃ paṭisandhiṃ vinipātikabhāvena “duggatipaṭisandhī”ti gahetvā sabbasugaticutiyā	998	
PA_anya-e01_04n:998_10	ca sā paṭisandhi hoti, na ekaccasugaticutiyā evāti tannivattanatthaṃ ekaccaduggatiggahaṇaṃ	9981	
PA_anya-e01_04n:998_11	kataṃ. Apāyapaṭisandhi eva hi ekaccasugaticutiyā hoti, na sabbasugaticutiyāti. Atha	9981	
PA_anya-e01_04n:998_12	vā duggatipaṭisandhi duvidhā ekaccasugaticutiyā anantarā, duggaticutiyā cāti. Tattha	9981	
PA_anya-e01_04n:998_13	pacchimaṃ vajjetvā purimaṃyeva gahetuṃ vuttaṃ “ekaccaduggatipaṭisandhī”ti. Ahetukacutiyā	9981	
PA_anya-e01_04n:998_14	sahetukapaṭisandhīti duhetukā ca tihetukā ca yojetabbā. Maṇḍūkadevaputtādīnaṃ viya	9981	
PA_anya-e01_04n:998_15	hi ahetukacutiyā tihetukapaṭisandhipi hotīti.	9981	
PA_anya-e01_04n:999_0	Tassa tassa viparītato ca yathāyogaṃ yojetabbanti “ekaccasugaticutiyā ekaccaduggatipaṭisandhī”tiādīsu	999	
PA_anya-e01_04n:999_1	bhedavisesesu “ekaccaduggaticutiyā ekaccaduggatipaṭisandhī”tiādinā yaṃ yaṃ yujjati,	999	
PA_anya-e01_04n:999_2	taṃ taṃ yojetabbanti attho. Yujjamānamattāpekkhanavasena napuṃsakaniddeso kato. Yojetabbanti	999	
PA_anya-e01_04n:999_3	vā bhāvatthatā daṭṭhabbā. “Amahaggatabahiddhārammaṇāya mahaggataajjhattārammaṇā”tiādīsu	999	
PA_anya-e01_04n:999_4	pana viparītayojanā na kātabbā. Na hi mahaggataajjhattārammaṇāya cutiyā arūpabhūmīsu	999	
PA_anya-e01_04n:999_5	amahaggatabahiddhārammaṇā paṭisandhi atthi. “Catukkhandhāya āruppacutiyā anantarā	999	
PA_anya-e01_04n:999_6	pañcakkhandhā kāmāvacarapaṭisandhī”ti etassa vipariyāyo sayameva yojito. “Atītārammaṇāya	999	
PA_anya-e01_04n:999_7	cutiyā paccuppannārammaṇā paṭisandhī”ti etassa ca vipariyāyo natthi eva. Bhedaviseso	999	
PA_anya-e01_04n:999_8	eva ca evaṃ vitthārena dassito, abhedaviseso pana ekekasmiṃ bhede tattha tattheva	999	
PA_anya-e01_04n:999_9	cutipaṭisandhiyojanāvasena veditabbo “pañcakkhandhāya kāmāvacaracutiyā pañcakkhandhā	999	
PA_anya-e01_04n:999_10	kāmāvacarā…pe… avitakkaavicārāya avitakkāvicārā”ti. Catukkhandhāya pana catukkhandhā	9991	
PA_anya-e01_04n:999_11	sayameva yojitā. Eteneva nayena sakkā viññātunti pañcakkhandhādīsu abhedaviseso na dassitoti.	9991	
PA_anya-e01_04n:1000_0	632. Itīti evaṃ vuttappakārena. Etaṃ viññāṇaṃ avijjādisahakārikāraṇasahitassa saṅkhārassa	1000	
PA_anya-e01_04n:1000_1	vasena laddhappaccayaṃ. Bāhirakakappitassa adhipatiṭṭhanakassa abhāvato rūpārūpadhammamattaṃ.	1000	
PA_anya-e01_04n:1000_2	Tenāha “na satto na jīvo”ti. Upetīti vuccati tathāvohāramattaṃ, atthato pana paccayasāmaggiyā	1000	
PA_anya-e01_04n:1000_3	bhavantarabhāvena uppajjanamattanti adhippāyo. Tenāha “tassa cā”tiādi. Tato hetuṃ	1000	
PA_anya-e01_04n:1000_4	vināti tattha hetuṃ vinā. Manussacutipaṭisandhikkamenāti manussacutito manussapaṭisandhikkamena.	1000	
PA_anya-e01_04n:1000_5	Evañhi pākaṭaggahaṇaṃ ubhayavisesanaṃ hoti. Pākaṭatā cettha tadāsannakkhandhavasena	1000	
PA_anya-e01_04n:1000_6	veditabbā “cavamāne upapajjamāne”tiādīsu viya. Manussacutipaṭisandhikkamenāti vā	1000	
PA_anya-e01_04n:1000_7	manussacutito yassa kassaci paṭisandhikkamena. Tathā hi vakkhati “nissayaṃ assādayamānaṃ	1000	
PA_anya-e01_04n:1000_8	vā anāssādayamānaṃ vā”ti.	1000	
PA_anya-e01_04n:1001_0	Sarasenāti sabhāvena, parikkhīṇāyusaṅkhāratāyāti attho. Upakkamenāti attanā, parena	1001	
PA_anya-e01_04n:1001_1	vā katena sīsacchedanādiupakkamena. Sabbesaṃ aṅgapaccaṅgasandhīnaṃ bandhanāni sabbaṅgapaccaṅgasandhibandhanāni,	1001	
PA_anya-e01_04n:1001_2	tesaṃ chedakānaṃ. Sannipātanti patanaṃ pavatti. Hadayappadesopi anukkamena sussitvā	1001	
PA_anya-e01_04n:1001_3	appāvaseso hoti, pageva kāyoti āha “kamena upasussamāne sarīre”ti. Tenevāha “taṅkhaṇāvasesahadayavatthusannissita”nti.	1001	
PA_anya-e01_04n:1001_4	“Niruddhesu cakkhādīsū”ti idaṃ gabbhaseyyakānaṃ āyatanānaṃ anupubbuppatti viya nirodhopi	1001	
PA_anya-e01_04n:1001_5	anupubbato hotīti adhippāyena vuttaṃ, atimandabhāvūpagamanataṃ vā sandhāya “niruddhesū”ti	1001	
PA_anya-e01_04n:1001_6	vuttaṃ, na anavasesanirodhaṃ. Pañcadvārikaviññāṇānantarampi hi pubbe cuti dassitā.	1001	
PA_anya-e01_04n:1001_7	Yamake ca “yassa cakkhāyatanaṃ nirujjhati, tassa manāyatanaṃ nirujjhatīti? Āmantā.	1001	
PA_anya-e01_04n:1001_8	Yassa vā pana manāyatanaṃ nirujjhati, tassa cakkhāyatanaṃ nirujjhatīti? Sacittakānaṃ	1001	
PA_anya-e01_04n:1001_9	acakkhukānaṃ cavantānaṃ tesaṃ manāyatanaṃ nirujjhati, no ca tesaṃ cakkhāyatanaṃ nirujjhati.	1001	
PA_anya-e01_04n:1001_10	Sacakkhukānaṃ cavantānaṃ tesaṃ manāyatanañca nirujjhati, cakkhāyatanañca nirujjhatī”tiādinā	10011	
PA_anya-e01_04n:1001_11	cakkhāyatanādīnaṃ cuticittena saha nirodho vuttoti.	10011	
PA_anya-e01_04n:1002_0	Hadayavatthumatteti hadayavatthupadesamatte. Na hi hadayavatthuṃ nissāya kāyindriyaṃ	1002	
PA_anya-e01_04n:1002_1	pavattati. Hadayavatthupi tadā ātape pakkhittaharitatālapaṇṇaṃ viya appāvasesaṃ hotīti	1002	
PA_anya-e01_04n:1002_2	“taṅkhaṇāvasesahadayavatthusannissita”nti vuttanti vadanti. Itaravatthūnaṃ pana sakiccāsamatthatāya	1002	
PA_anya-e01_04n:1002_3	kevalaṃ hadayavatthusannissitameva, tadā viññāṇaṃ hotīti vuttaṃ “taṅkhaṇāvasesahadayavatthusannissita”nti.	1002	
PA_anya-e01_04n:1002_4	Mātughātādi, mahaggatamaññaṃ vā tādisaṃ garukaṃ nāma. Samāsevitaṃ abhiṇhaso kataṃ.	1002	
PA_anya-e01_04n:1002_5	Āsannaṃ maraṇakāle kataṃ, yadā tadā vā katampi paribyattaṃ hutvā anussaritaṃ. Pubbakataṃ	1002	
PA_anya-e01_04n:1002_6	aparāpariyāyavedanīyaṃ. Laddho avaseso avijjādiko viññāṇassa paccayo etenāti laddhāvasesapaccayo,	1002	
PA_anya-e01_04n:1002_7	saṅkhāro. Etena vipaccituṃ katokāsaṃ yathūpacitaṃ kusalākusalacetanamāha. Kammanimittaṃ	1002	
PA_anya-e01_04n:1002_8	nāma yaṃ vatthuṃ ārammaṇaṃ katvā āyūhanakāle kammaṃ āyūhati, taṃ. Atīte kappakoṭisatasahassamatthakepi	1002	
PA_anya-e01_04n:1002_9	hi kamme kate vipaccanakāle āgantvā kammaṃ vā kammanimittaṃ vā upatiṭṭhati. Gatinimittaṃ	1002	
PA_anya-e01_04n:1002_10	nāma nibbattanakaokāse eko vaṇṇo. So ca niraye nibbattanārahassa “aggijālavaṇṇādiko”tiādinā	10021	
PA_anya-e01_04n:1002_11	heṭṭhā vuttoyeva. Avijjāpaṭicchāditādīnave tasmiṃ kammādivisaye paṭisandhiviññāṇassa	10021	
PA_anya-e01_04n:1002_12	ārammaṇabhāvena uppattiṭṭhānabhūte.	10021	
PA_anya-e01_04n:1003_0	Taṇhāya appahīnattā eva, purimuppannāya ca santatiyā tathāpariṇatattā paṭisandhiṭṭhānābhimukhaṃ	1003	
PA_anya-e01_04n:1003_1	viññāṇaṃ ninnapoṇapabbhāraṃ hutvā pavattatīti āha “taṇhā nāmetī”ti. Sahajātasaṅkhārāti	1003	
PA_anya-e01_04n:1003_2	cutiāsannajavanaviññāṇasahajātā cetanā, sabbepi vā phassādayo. Tasmiṃ paṭisandhiṭṭhāne	1003	
PA_anya-e01_04n:1003_3	kammādivisaye viññāṇaṃ khipanti. Khipantā viya tasmiṃ visaye paṭisandhivasena viññāṇapatiṭṭhānassa	1003	
PA_anya-e01_04n:1003_4	hetubhāvena pavattantīti attho. Tanti taṃ viññāṇaṃ. Cutipaṭisandhitadāsannaviññāṇānaṃ	1003	
PA_anya-e01_04n:1003_5	santativasena viññāṇanti upanītekattaṃ. Taṇhāya nāmiyamānaṃ…pe… pavattatīti namanakhipanapurimanissayajahanaaparanissayassādananissayarahitapavattanāni	1003	
PA_anya-e01_04n:1003_6	santativasena tassevekassa viññāṇassa honti, na aññassāti dasseti. Santativasenāti	1003	
PA_anya-e01_04n:1003_7	ca vadanto “tadevidaṃ viññāṇaṃ sandhāvati saṃsarati anañña”nti imañca micchāgāhaṃ	1003	
PA_anya-e01_04n:1003_8	paṭikkhipati. Sati hi nānattanaye santativasena ekattanayo hotīti. Ettha ca orimatīrarukkhavinibaddharajju	1003	
PA_anya-e01_04n:1003_9	viya purimabhavattabhāvavinibaddhaṃ kammādiārammaṇaṃ daṭṭhabbaṃ, puriso viya viññāṇaṃ,	1003	
PA_anya-e01_04n:1003_10	tassa mātikātikkamanicchā viya taṇhā, atikkamanapayogo viya khipanakasaṅkhārā, yathā	10031	
PA_anya-e01_04n:1003_11	ca so puriso paratīre patiṭṭhahamāno paratīrarukkhavinibaddhaṃ kiñci assādayamāno	10031	
PA_anya-e01_04n:1003_12	vā anassādayamāno vā kevalaṃ pathaviyaṃ sakabalapayogeheva patiṭṭhāti, evamidampi	10031	
PA_anya-e01_04n:1003_13	bhavantarattabhāvavinibaddhaṃ hadayavatthusaṅkhātaṃ nissayaṃ pañcavokārabhave assādayamānaṃ,	10031	
PA_anya-e01_04n:1003_14	catuvokārabhave anassādayamānaṃ vā kevalaṃ ārammaṇasampayuttakammeheva pavattati.	10031	
PA_anya-e01_04n:1003_15	Tattha assādayamānanti pāpuṇantaṃ, paṭilabhamānanti attho.	10031	
PA_anya-e01_04n:1004_0	Bhavantarādipaṭisandhānatoti bhavantarassa aññabhavassa ādipaṭisandhānabhāvato. Bhavantarādayo	1004	
PA_anya-e01_04n:1004_1	vā bhavayonigativiññāṇaṭṭhitisattāvāsantarāni, tesaṃ paṭisandhānatoti attho. Tadetaṃ	1004	
PA_anya-e01_04n:1004_2	viññāṇaṃ nāpi idhāgataṃ imasmiṃyeva bhave uppannattā. Kammanti paṭisandhijanakaṃ	1004	
PA_anya-e01_04n:1004_3	kammaṃ. Saṅkhārāti cutiāsannajavanaviññāṇasahagatā khipanakasaṅkhārā. Natīti namanavasena	1004	
PA_anya-e01_04n:1004_4	pavattataṇhā. Visayo kammādi.	1004	
PA_anya-e01_04n:1005_0	633. Saddapaṭighosādīnaṃ satipi paccayapaccayuppannabhāve santānabandho na pākaṭoti	1005	
PA_anya-e01_04n:1005_1	tesaṃ ekattanānattabhāvaṃ anāmasitvā anāgamanātītahetusamuppādameva dassento “ettha	1005	
PA_anya-e01_04n:1005_2	cā”tiādimāha. Saddādihetukāti ettha paṭighoso saddahetuko. Padīpo padīpantarādihetuko.	1005	
PA_anya-e01_04n:1005_3	Muddā lañchanahetukā. Chāyā ādāsādiabhimukhamukhādihetukā. Honti aññatra agantvāti	1005	
PA_anya-e01_04n:1005_4	saddādipaccayadesaṃ anupagantvā saddādihetukā honti tato pubbe abhāvā. Evaṃ idampi	1005	
PA_anya-e01_04n:1005_5	paṭisandhiviññāṇaṃ na hetudesaṃ gantvā taṃhetukaṃ hoti tato pubbe abhāvā. Tasmā na	1005	
PA_anya-e01_04n:1005_6	idaṃ hetudesato purimabhavato idhāgataṃ paṭighosādayo viya saddādidesato, nāpi tattha	1005	
PA_anya-e01_04n:1005_7	hetunā vinā uppannaṃ saddādīhi vinā paṭighosādayo viyāti attho. Atha vā honti aññatra	1005	
PA_anya-e01_04n:1005_8	agantvāti pubbe paccayadese sannihitā hutvā tato aññatra gantvā tappaccayā na honti	1005	
PA_anya-e01_04n:1005_9	uppattito pubbe abhāvā, nāpi saddādipaccayā na honti, evaṃ idampīti vuttanayeneva yojetabbaṃ.	1005	
PA_anya-e01_04n:1006_0	Natthi ekatā ekasantānekattepi aññasseva viññāṇassa pātubhavanato. Nāpi nānatā santānabandhato	1006	
PA_anya-e01_04n:1006_1	padīpo viya. Khaṇikāya hi padīpajālāya santānekattaṃ upādāya so evāti vuccati, atthakiccañca	1006	
PA_anya-e01_04n:1006_2	sādheti, evamidhāpi daṭṭhabbaṃ. “Yadi hī”tiādinā santānabandhe ekantaṃ ekatāya, nānatāya	1006	
PA_anya-e01_04n:1006_3	ca aggahetabbataṃ, gahaṇe ca dosaṃ dasseti. Esa nayoti atidesena bījaṅkurādīsu sabbahetuhetusamuppannesu	1006	
PA_anya-e01_04n:1006_4	yathāsambhavaṃ yojanā kātabbāti dasseti. Idhāpi hi hetuhetusamuppannaviññāṇānaṃ ekantamekatte	1006	
PA_anya-e01_04n:1006_5	sati na manussagatito devagati sambhūtā siyā. Ekantanānatte na kammavato phalaṃ siyā,	1006	
PA_anya-e01_04n:1006_6	tato “rattassa bījaṃ rattassa phala”ntiādikassa viya “bhūtapubbāhaṃ, bhante, rohitasso	1006	
PA_anya-e01_04n:1006_7	nāma isi ahosi”ntiādikassa vohārassa lopo siyā, tasmā ettha santānabandhesu hetuhetusamuppannesu	1006	
PA_anya-e01_04n:1006_8	na ekantamekatā vā nānatā vā upagantabbā na gahetabbā. Ettha ca ekantaekatāpaṭisedhena	1006	
PA_anya-e01_04n:1006_9	“sayaṃkataṃ sukhaṃ dukkha”nti imaṃ diṭṭhiṃ nivāreti, ekantanānatāpaṭisedhena “paraṃkataṃ	1006	
PA_anya-e01_04n:1006_10	sukhaṃ dukkha”nti, hetuhetusamuppannatāvacanena “adhiccasamuppanna”nti imaṃ diṭṭhiṃ nivāreti.	10061	
PA_anya-e01_04n:1007_0	634. Tatthāti phaluppattiṭṭhāne. Aññassāti yena taṃ kammaṃ kataṃ, tato aññassa. Aññatoti	1007	
PA_anya-e01_04n:1007_1	yaṃ taṃ kammaṃ nibbattitaṃ, tato aññato. “Dhammamattaṃ bhavantaramupetī”ti vuttattā	1007	
PA_anya-e01_04n:1007_2	phalassa upabhuñjake ca asati kassa taṃ phalaṃ siyāti anuyuñjeti. Tatrāti tasmiṃ yathāvutte anuyoge.	1007	
PA_anya-e01_04n:1008_0	Tatthāti ekasantāne. Yasmiṃ dhammapuñje kammaṃ nibbattaṃ, tasseva santāneti attho.	1008	
PA_anya-e01_04n:1008_1	Etassa atthassāti hetuphalānaṃ atthato aññattepi teneva hetuphalabhāvena sambandhattā	1008	
PA_anya-e01_04n:1008_2	taṃ phalaṃ “aññassa, aññato”ti vā na vattabbanti etassa atthassa. Catumadhuraalattakarasādibhāvanā	1008	
PA_anya-e01_04n:1008_3	ambamātuluṅgādibījānaṃ abhisaṅkhāro. Ettha ca abhisaṅkhataṃ bījaṃ viya kammavā satto,	1008	
PA_anya-e01_04n:1008_4	abhisaṅkhāro viya kammaṃ, bījassa aṅkurādippabandho viya sattassa paṭisandhiviññāṇādippabandho.	1008	
PA_anya-e01_04n:1008_5	Tatthuppannassa madhurassa rattakesarassa vā phalassa vā tasseva bījassa, tato eva	1008	
PA_anya-e01_04n:1008_6	ca abhisaṅkhārato bhāvo viya kammakārakasseva sattassa, taṃkammato eva ca phalassa	1008	
PA_anya-e01_04n:1008_7	bhāvo veditabbo. Bālasarīre kataṃ vijjāpariyāpuṇanaṃ, sippasikkhanaṃ, osadhappayogo	1008	
PA_anya-e01_04n:1008_8	ca na vuḍḍhasarīraṃ gacchanti. Atha ca tannimittaṃ vijjāpāṭavaṃ sippajānanaṃ, anāmayatā	1008	
PA_anya-e01_04n:1008_9	ca vuḍḍhasarīre honti, na ca tāni aññassa honti taṃsantatipariyāpanne eva vuḍḍhasarīre	1008	
PA_anya-e01_04n:1008_10	uppajjanato, na ca yathāpayuttena vijjāpariyāpuṇanādinā vinā tāni aññato honti tadabhāve	10081	
PA_anya-e01_04n:1008_11	abhāvato, evaṃ idhāpi santāne yaṃ phalaṃ, etaṃ nāññassa. Na ca aññatoti yojetabbaṃ.	10081	
PA_anya-e01_04n:1008_12	Etena ca saṅkhārābhāve phalābhāvameva dasseti, na aññapaccayanivāraṇaṃ karoti.	10081	
PA_anya-e01_04n:1009	Yampi vuttaṃ, tattha vadāmāti vacanaseso. Tattha vā upabhuñjake asati siddhā bhuñjakasammutīti sambandho. Phalatīti sammuti phalatisammuti.	100	
PA_anya-e01_04n:1010_0	Rukkhasaṅkhātānaṃ dhammānanti rukkhapaññattiyā upādānabhūtānaṃ bhūtupādāyadhammānaṃ.	1010	
PA_anya-e01_04n:1010_1	Tasmāti yasmā yathā khandhasantāne kusalākusalacetanuppattiyaṃ “puññaṃ karoti, pāpaṃ	1010	
PA_anya-e01_04n:1010_2	karotī”ti kattuvohāro, evaṃ tassa phaluppattiyaṃ “sukhaṃ anubhavati, dukkhaṃ anubhavatī”ti	1010	
PA_anya-e01_04n:1010_3	upabhuñjakavohāro, tasmā na ettha khandhavinimuttena aññena upabhuñjakena nāma koci attho atthīti.	1010	
PA_anya-e01_04n:1011_0	635. Evaṃ santepīti asaṅkantipātubhāve tattha ca yathāvuttadosapariharaṇe sati, siddheti	1011	
PA_anya-e01_04n:1011_1	attho. Pavattikkhaṇeyevāti saṅkhārānaṃ pavattamānakkhaṇe eva. Pavattito pubbeti kammāyūhanakkhaṇato	1011	
PA_anya-e01_04n:1011_2	pubbe, avijjamānatāya samānattā evaṃ vuttaṃ. Pacchā cāti vipaccanappapattito pacchā ca.	1011	
PA_anya-e01_04n:1012	Avipakkavipākā katattā ce paccayā, vipakkavipākānampi katattaṃ samānanti tesampi phalāvahatā siyāti āsaṅkānivattanatthaṃ āha “na ca niccaṃ phalāvahā”ti.	101	
PA_anya-e01_04n:1013_0	“Na vijjamānattā avijjamānattā vā”ti etena vijjamānattaṃ, avijjamānattañca nissāya	1013	
PA_anya-e01_04n:1013_1	vuttadose pariharati. Tassā pāṭibhogakiriyāya, bhaṇḍakīṇanakiriyāya, iṇaggahaṇakiriyāya	1013	
PA_anya-e01_04n:1013_2	vā karaṇamattaṃ taṃkiriyākaraṇamattaṃ, tadeva tadatthaniyyātane paṭibhaṇḍadāne, iṇadāne	1013	
PA_anya-e01_04n:1013_3	ca paccayo hoti, aphalitaniyyātanādiphalanti attho.	1013	
PA_anya-e01_04n:1014	636. Sammohavighātatthanti bāttiṃsāya viññāṇesu yathāvuttasaṅkhārānaṃ paṭisandhiyaṃ, pavattiyañca paccayabhāve vibhajja avibhāvite pavattanakasammohassa apanayanatthaṃ.	101	
PA_anya-e01_04n:1015_0	Puññābhisaṅkhāreti niddhāraṇe bhummaṃ. Avisesenāti “tihetuko tihetukassā”tiādikaṃ	1015	
PA_anya-e01_04n:1015_1	bhedaṃ akatvā sāmaññato, piṇḍavasenāti attho. Sabbattha upanissayapaccayo balavakammassa	1015	
PA_anya-e01_04n:1015_2	vasena yojetabbo. “Dubbalañhi kammaṃ upanissayapaccayo na hotī”ti paṭṭhānasaṃvaṇṇanāya	1015	
PA_anya-e01_04n:1015_3	dassitametaṃ. Rūpāvacarapañcakusalacetanābhedoti “ṭhapetvā abhiññāppatta”nti visesetvā	1015	
PA_anya-e01_04n:1015_4	vattabbaṃ, na vā vattabbaṃ vipākassa paccayabhāvakathāya avipākārahassa pasaṅgābhāvato.	1015	
PA_anya-e01_04n:1015_5	Abhiññācetanāya hi avipākatā heṭṭhā vibhāvitā eva. Avisesena panāti etthāpi eseva	1015	
PA_anya-e01_04n:1015_6	nayo. Pañcannaṃ vipākaviññāṇānanti ānetvā sambandhitabbaṃ.	1015	
PA_anya-e01_04n:1016_0	Pañcannanti cakkhusotaviññāṇānaṃ, sampaṭicchanamanodhātuyā, dvinnaṃ santīraṇamanoviññāṇadhātūnañcāti	1016	
PA_anya-e01_04n:1016_1	etesaṃ pañcannaṃ. Tathevāti dvedhā eva. Kathaṃ pana iṭṭhārammaṇeyeva pavattanakāni	1016	
PA_anya-e01_04n:1016_2	kusalavipākaviññāṇāni duggatiyaṃ pavattantīti āha “niraye mahāmoggallānattherassā”tiādi.	1016	
PA_anya-e01_04n:1016_3	Thero hi tattha iddhiyā vassaṃ nimminitvā katipayaṃ velaṃ nirayaggiṃ vūpasametvā	1016	
PA_anya-e01_04n:1016_4	tesaṃ dhammaṃ deseti.	1016	
PA_anya-e01_04n:1017	Sveva kāmāvacaro puññābhisaṅkhāro. Avisesena pana puññābhisaṅkhāroti kāmāvacaraṃ, rūpāvacarañcāti duvidhampi puññābhisaṅkhāraṃ ekajjhaṃ saṅgaṇhāti.	101	
PA_anya-e01_04n:1018_0	Dvādasākusalacetanābhedoti ettha uddhaccasahagatacetanāya gahaṇe kāraṇaṃ na dissati,	1018	
PA_anya-e01_04n:1018_1	vicāretabbametaṃ. Ekassa viññāṇassa tatheva paccayo paṭisandhiyaṃ, no pavatteti ekasseva	1018	
PA_anya-e01_04n:1018_2	paccayabhāvaniyamo paṭisandhiyaṃ, no pavatte. Pavatte hi sattannampi paccayoti adhippāyo.	1018	
PA_anya-e01_04n:1019_0	Rūpabhave catunnanti akusalavipākānaṃ cakkhusotaviññāṇasampaṭicchanasantīraṇānaṃ.	1019	
PA_anya-e01_04n:1019_1	Tāni pana ekantato aniṭṭhārammaṇāni, rūpabhave ca kathaṃ aniṭṭhārammaṇasamāyogoti	1019	
PA_anya-e01_04n:1019_2	āha “so ca kho”tiādi. “Tathā kāmāvacaradevalokepi aniṭṭharūpādayo natthī”ti idaṃ	1019	
PA_anya-e01_04n:1019_3	yebhuyyavasena vuttaṃ. Bahulañhi tesaṃ iṭṭhā eva rūpādayo upaṭṭhahanti, kadāci aniṭṭhaṃ.	1019	
PA_anya-e01_04n:1019_4	Devānañhi kesañcideva pubbanimittapātubhāvakālādīsu milātamālādianiṭṭhārammaṇasamāyogo hotīti.	1019	
PA_anya-e01_04n:1020_0	637. Yattha vitthārappakāsanaṃ kataṃ, tato bhavato paṭṭhāya mukhamattappakāsanaṃ	1020	
PA_anya-e01_04n:1020_1	kātukāmo āha “ādito paṭṭhāyā”ti. Teneva “dvīsu bhavesū”tiādi vuttaṃ. Manussāpi keci	1020	
PA_anya-e01_04n:1020_2	aṇḍajā, saṃsedajā ca hontīti tadapekkhāya “catūsu yonīsū”ti vuttaṃ. Ekattakāyaekattasaññitāsāmaññena	1020	
PA_anya-e01_04n:1020_3	catutthajhānabhūmikāpi asaññāruppavajjā catutthiṃyeva viññāṇaṭṭhitiṃ bhajanti. Esa	1020	
PA_anya-e01_04n:1020_4	puññābhisaṅkhāro. Vuttanayenevāti “nānākkhaṇikakammapaccayena ceva upanissayapaccayena	1020	
PA_anya-e01_04n:1020_5	cā”ti vuttanayeneva. Yathāsambhavanti ekavīsatikāmāvacararūpāvacarakusalavipākesu	1020	
PA_anya-e01_04n:1020_6	cuddasannaṃ paṭisandhiyaṃ, pavatte ca, sattannaṃ pavatte evāti ayaṃ yathāsambhavo.	1020	
PA_anya-e01_04n:1021	Tādiseyevāti nānattakāyaekattasaññīsaṅkhāteyeva.	102	
PA_anya-e01_04n:1022_0	Catunnaṃ viññāṇānanti bhavādayo apekkhitvā vuttaṃ. Catūsu antogadhānaṃ pana tiṇṇaṃ	1022	
PA_anya-e01_04n:1022_1	viññāṇānaṃ tīsu viññāṇaṭṭhitīsu paccayabhāvo yojetabbo. Aviññāṇake sattāvāse saṅkhārapaccayā	1022	
PA_anya-e01_04n:1022_2	viññāṇe alabbhamānepi tassa saṅkhārahetukattaṃ labbhateva. Tathā hi tattha puññābhisaṅkhāro	1022	
PA_anya-e01_04n:1022_3	kaṭattārūpānaṃ nānākkhaṇikakammapaccayena paccayo hoti. Etasmiñca mukhamattappakāsane	1022	
PA_anya-e01_04n:1022_4	puññābhisaṅkhārādīnaṃ duggatiādīsu pavattiyaṃ kusalavipākādiviññāṇānaṃ paccayabhāvo	1022	
PA_anya-e01_04n:1022_5	bhavesu vuttanayeneva viññāyatīti na vuttoti veditabbo.	1022	
PA_anya-e01_04n:1023	Viññāṇapaccayānāmarūpapadavitthārakathāvaṇṇanā	102	
PA_anya-e01_04n:1024	638. Vibhāgā nāmarūpānanti nāmassa, rūpassa ca pabhedato.	102	
PA_anya-e01_04n:1025_0	Tattha nāmassa tāva pabhedaṃ dassentena kāmaṃ viññāṇampi nāmameva, paccayapaccayuppanne	1025	
PA_anya-e01_04n:1025_1	pana asaṅkarato dassetuṃ “ārammaṇābhimukhaṃ namanato vedanādayo tayo khandhā”ti vuttaṃ.	1025	
PA_anya-e01_04n:1025_2	Nibbānassa panettha pavattikathāyaṃ appaccayattā, namanaṭṭhābhāvato ca pasaṅgo eva	1025	
PA_anya-e01_04n:1025_3	natthi. Nāmanaṭṭhena hi taṃ nāmaṃ, na namanaṭṭhena. Tesaṃ nāmarūpānaṃ sukhādivasena,	1025	
PA_anya-e01_04n:1025_4	pathavīādivasena ca vibhāgo.	1025	
PA_anya-e01_04n:1026	Ekaṃ sattāvāsanti asaññasattāvāsaṃ. Purimesu catūsu, asaññasattāvāse cāti pañcasu.	102	
PA_anya-e01_04n:1027_0	Gabbhaseyyaggahaṇena jalābujā gahitāti “aṇḍajānañcā”ti vuttaṃ. Aṇḍajānañca abhāvakānanti	1027	
PA_anya-e01_04n:1027_1	yojetabbaṃ. Santatisīsānīti kalāpasantānamūlāni. Yadipi vikārarūpāni paṭisandhikkhaṇe	1027	
PA_anya-e01_04n:1027_2	na santi, lakkhaṇaparicchedarūpāni pana santīti tāni paramatthato aparinipphannānīti	1027	
PA_anya-e01_04n:1027_3	vajjento āha “rūparūpato”ti. Phassādike saṅkhārakkhandhabhāvena ekattaṃ netvā “tevīsati	1027	
PA_anya-e01_04n:1027_4	dhammā”ti vuttaṃ. Apanetvāti kalāpantaragate pathavīādike samānalakkhaṇatāya aggahetvā.	1027	
PA_anya-e01_04n:1028	Tesanti brahmakāyikādīnaṃ. Vitthārenāti catūsupi santatisīsesu rūpānaṃ asaṅkhipanena.	102	
PA_anya-e01_04n:1029_0	Kāmabhave pana yasmā sesaopapātikānanti ettha kiñcāpi kāmabhave opapātikā vuttā na	1029	
PA_anya-e01_04n:1029_1	santi, yena sesaggahaṇaṃ sātthakaṃ bhaveyya, aṇḍajagabbhaseyyakehi pana opapātikasaṃsedajā	1029	
PA_anya-e01_04n:1029_2	sesā hontīti sesaggahaṇaṃ katanti veditabbaṃ. Atha vā brahmakāyikādikehi opapātikehi	1029	
PA_anya-e01_04n:1029_3	vuttehi sese sandhāya “sesaopapātikāna”nti āha. Te pana arūpinopi santīti “kāmabhave”ti	1029	
PA_anya-e01_04n:1029_4	vuttaṃ. Aparipuṇṇāyatanānaṃ pana nāmarūpaṃ yathāsambhavaṃ rūpamissakaviññāṇaniddese	1029	
PA_anya-e01_04n:1029_5	vuttanayena sakkā dhammagaṇanato viññātunti na vuttanti daṭṭhabbaṃ.	1029	
PA_anya-e01_04n:1030_0	Paṭisandhicittena saha pavattaututoti paṭisandhicittena saha uppannarūpesu tejodhātuto.	1030	
PA_anya-e01_04n:1030_1	Hadayavatthuno taṅkhaṇuppannattā paṭisandhicittassa vatthudubbalatā. Tesaṃ ajjhoharitāhārena	1030	
PA_anya-e01_04n:1030_2	anugate sarīre āhārasamuṭṭhānaṃ suṭṭhaddhakanti sambandho. Naroti teneva mātukucchigatabhāvena	1030	
PA_anya-e01_04n:1030_3	tirokkho. Avakaṃsato dve aṭṭhakāneva utucittasamuṭṭhānāni hontīti sasaddakālaṃ sandhāya	1030	
PA_anya-e01_04n:1030_4	“ukkaṃsato dvinnaṃ navakāna”nti vuttaṃ. Pubbeti yaṃ pubbe santatidvayādikaṃ sattakapariyosānaṃ	1030	
PA_anya-e01_04n:1030_5	rūpaṃ idha vuttaṃ, taṃ ekekassa cittassa tīsu tīsu khaṇesu uppajjamānameva vuttanti	1030	
PA_anya-e01_04n:1030_6	katvā āha “pubbe…pe… sattatividha”nti. Duvidhampi tanti utusamuṭṭhānaṃ, cittasamuṭṭhānañcāti	1030	
PA_anya-e01_04n:1030_7	duvidhampi taṃ saddaṃ.	1030	
PA_anya-e01_04n:1031_0	Saṇṭhātunti addhaniyabhāvena ṭhātuṃ, attano pana khaṇamattaṃ tiṭṭhateva. Catuddisā	1031	
PA_anya-e01_04n:1031_1	vavatthāpitāti aññamaññaṃ saṃsaṭṭhasīsā mūlena catūsu disāsu vavatthāpitā. Aññamaññaṃ	1031	
PA_anya-e01_04n:1031_2	āliṅgetvā ṭhitā bhinnavāhanikā viya ca.	1031	
PA_anya-e01_04n:1032_0	639. Pañcavokārabhave ca pavattiyanti rūpājanakakammajapañcaviññāṇappavattikālaṃ,	1032	
PA_anya-e01_04n:1032_1	sahajātaviññāṇapaccayañca sandhāyāha. Tadā hi tato nāmameva hotīti. Kammaviññāṇapaccayā	1032	
PA_anya-e01_04n:1032_2	pana tadāpi ubhayaṃ hotīti sakkā vattuṃ, pacchājātaviññāṇapaccayā ca rūpaṃ upatthaddhaṃ	1032	
PA_anya-e01_04n:1032_3	hotīti. Asaññesūtiādi kammaviññāṇapaccayaṃ sandhāya vuttaṃ. Pañcavokārabhave ca pavattiyanti	1032	
PA_anya-e01_04n:1032_4	bhavaṅgādijanakakammato aññena rūpuppattikālaṃ, nirodhasamāpattikālaṃ, bhavaṅgādiuppattikālato	1032	
PA_anya-e01_04n:1032_5	aññakālañca sandhāya vuttanti yuttaṃ. Bhavaṅgādiuppattikāle hi taṃjanakena kammunā	1032	
PA_anya-e01_04n:1032_6	uppajjamānaṃ rūpaṃ, so ca vipāko kammaviññāṇapaccayo hotīti sakkā vattuṃ. Sahajātaviññāṇapaccayānapekkhampi	1032	
PA_anya-e01_04n:1032_7	hi pavattiyaṃ kammena pavattamānaṃ rūpaṃ, nāmañca na kammaviññāṇānapekkhaṃ hotīti.	1032	
PA_anya-e01_04n:1032_8	Sabbatthāti paṭisandhiyaṃ, pavatte ca. Sahajātaviññāṇapaccayā nāmarūpaṃ, kammaviññāṇapaccayā	1032	
PA_anya-e01_04n:1032_9	nāmarūpañca yathāsambhavaṃ yojetabbaṃ. Nāmañca rūpañca nāmarūpañcāti ettha nāmarūpasaddo	1032	
PA_anya-e01_04n:1032_10	attano ekadesena nāmasaddena nāmasaddassa sarūpo, rūpasaddena ca rūpasaddassa, tasmā	10321	
PA_anya-e01_04n:1032_11	sarūpānaṃ ekasesoti ekadesasarūpekaseso, nāmarūpasaddassa ṭhānaṃ itaresañca nāmarūpasaddānaṃ adassananti attho.	10321	
PA_anya-e01_04n:1033	Vipākato aññaṃ avipākaṃ. Yato dvidhā mataṃ, tato yuttameva idanti yojetabbaṃ.	103	
PA_anya-e01_04n:1034_0	Kusalādicittakkhaṇeti ādi-saddena akusalakiriyacittakkhaṇe viya vipākacittakkhaṇepi	1034	
PA_anya-e01_04n:1034_1	vipākājanakakammasamuṭṭhānaṃ saṅgahitanti veditabbaṃ. Vipākacittakkhaṇe pana abhisaṅkhāraviññāṇapaccayā	1034	
PA_anya-e01_04n:1034_2	pubbe vuttanayena ubhayañca labbhatīti tādisavipākacittakkhaṇavajjanatthaṃ “kusalādicittakkhaṇe”ti vuttaṃ.	1034	
PA_anya-e01_04n:1035_0	640. Suttantikapariyāyatoti paṭṭhāne rūpānaṃ upanissayapaccayassa avuttattā vuttaṃ.	1035	
PA_anya-e01_04n:1035_1	Suttante pana yasmiṃ sati yaṃ hoti, asati ca na hoti, so tassa upanissayo nidānaṃ	1035	
PA_anya-e01_04n:1035_2	hetu pabhavoti katvā “viññāṇūpanisaṃ nāmarūpa”nti rūpassa ca viññāṇūpanissayatā vuttā.	1035	
PA_anya-e01_04n:1035_3	Vanapatthapariyāye ca vanapatthagāmanigamanagarajanapadapuggalūpanissayo iriyāpathavihāro,	1035	
PA_anya-e01_04n:1035_4	tato ca cīvarādīnaṃ jīvitaparikkhārānaṃ kasirena, appakasirena ca samudāgamanaṃ vuttaṃ,	1035	
PA_anya-e01_04n:1035_5	na ca vanapatthādayo ārammaṇūpanissayādibhāvaṃ iriyāpathānaṃ, cīvarādisamudāgamanassa	1035	
PA_anya-e01_04n:1035_6	ca bhajanti. Tasmā vinā abhāvo eva suttantikapariyāyato upanissayabhāvo daṭṭhabbo.	1035	
PA_anya-e01_04n:1035_7	Nāmassa abhisaṅkhāraviññāṇaṃ kammārammaṇapaṭisandhiādikāle ārammaṇapaccayova hotīti	1035	
PA_anya-e01_04n:1035_8	vattabbameva natthīti rūpasseva suttantikapariyāyato ekadhāva paccayabhāvo vutto.	1035	
PA_anya-e01_04n:1035_9	Sasaṃsayassa hi rūpassetaṃ paccayo hotīti vutte nāmassa hotīti vattabbameva natthīti.	1035	
PA_anya-e01_04n:1036	Pavattassa pākaṭattā apākaṭaṃ paṭisandhiṃ gahetvā pucchati “kathaṃ paneta”ntiādinā. Suttato nāmaṃ, yuttito rūpaṃ viññāṇapaccayā hotīti jānitabbaṃ.	103	
PA_anya-e01_04n:1037_0	Yuttito sādhetvā suttena taṃ daḷhaṃ karonto “kammasamuṭṭhānassāpi hī”tiādimāha. Cittasamuṭṭhānassevāti	1037	
PA_anya-e01_04n:1037_1	cittasamuṭṭhānassa viya. Ettha ca “viññāṇapaccayā nāmarūpa”nti bhāsamānena bhagavatā	1037	
PA_anya-e01_04n:1037_2	yasmā upaparikkhamānānaṃ paṇḍitānaṃ paramatthato nāmarūpamattameva pavattamānaṃ dissati,	1037	
PA_anya-e01_04n:1037_3	na satto, na jīvo, tasmā kenaci appaṭivattiyaṃ anuttaraṃ dhammacakkaṃ pavattitaṃ	1037	
PA_anya-e01_04n:1037_4	hoti. Suññatappakāsanañhi dhammacakkappavattananti. Atha vā nāmarūpamattatāvacanena	1037	
PA_anya-e01_04n:1037_5	pavattiyā dukkhasaccamattatā vuttā. Dukkhasaccappakāsanena ca tassa samudayo, tassa	1037	
PA_anya-e01_04n:1037_6	ca nirodho, nirodhagāminipaṭipadā ca pakāsitā eva hoti. Ahetukassa dukkhassa, hetunirodhā	1037	
PA_anya-e01_04n:1037_7	anirujjhanakassa ca abhāvā, nirodhassa ca upāyena vinā anadhigantabbattāti catusaccappakāsanaṃ	1037	
PA_anya-e01_04n:1037_8	dhammacakkappavattanaṃ niddhāretabbaṃ.	1037	
PA_anya-e01_04n:1038	Nāmarūpapaccayāsaḷāyatanapadavitthārakathāvaṇṇanā	103	
PA_anya-e01_04n:1039	641. Tanti nāmarūpaṃ. Tassāti saḷāyatanassa. Tādisassevāti katekasesasseva.	103	
PA_anya-e01_04n:1040_0	Idhāpi nāmanti khandhattayasseva gahaṇe kāraṇaṃ vuttanayameva. Niyamatoti idañca	1040	
PA_anya-e01_04n:1040_1	catunnaṃ bhūtānaṃ, channaṃ vatthūnaṃ, jīvitassa ca yathāsambhavaṃ sahajātanissayapurejātaindriyādinā	1040	
PA_anya-e01_04n:1040_2	saḷāyatanassa pavattamānassa ekantena paccayabhāvaṃ sandhāya vuttaṃ. Rūpāyatanādīnaṃ	1040	
PA_anya-e01_04n:1040_3	pana sahajātanissayānupālanabhāvo natthīti aggahaṇaṃ veditabbaṃ. Ārammaṇārammaṇapurejātādibhāvo	1040	
PA_anya-e01_04n:1040_4	ca tesaṃ na sasantatipariyāpannānameva, na ca cakkhādīnaṃ viya ekappahārenevāti aniyamato	1040	
PA_anya-e01_04n:1040_5	paccayabhāvo. Niyamato…pe… jīvitindriyanti evanti ettha evaṃ-saddena vā rūpāyatanādīnampi	1040	
PA_anya-e01_04n:1040_6	saṅgaho daṭṭhabbo. Chaṭṭhāyatanañca saḷāyatanañca saḷāyatananti ettha yadipi chaṭṭhāyatanasaḷāyatanasaddānaṃ	1040	
PA_anya-e01_04n:1040_7	saddato sarūpatā natthi, atthato pana saḷāyatanekadesova chaṭṭhāyatananti ekadesasarūpatā	1040	
PA_anya-e01_04n:1040_8	atthīti ekadesasarūpekaseso katoti veditabbo. Atthatopi hi sarūpānaṃ ekadesasarūpekasesaṃ	1040	
PA_anya-e01_04n:1040_9	icchanti “vaṅko ca kuṭilo ca kuṭilā”ti. Tasmā atthato ekadesasarūpānañca ekasesena bhavitabbanti.	1040	
PA_anya-e01_04n:1041_0	Atha vā chaṭṭhāyatanañca manāyatanañca chaṭṭhāyatananti vā manāyatananti vā chaṭṭhāyatanañca	1041	
PA_anya-e01_04n:1041_1	chaṭṭhāyatanañca chaṭṭhāyatananti vā manāyatanañca manāyatanañca manāyatananti vā	1041	
PA_anya-e01_04n:1041_2	ekasesaṃ katvā cakkhādīhi saddhiṃ “saḷāyatana”nti vuttanti tameva ekasesaṃ nāmamattapaccayassa,	1041	
PA_anya-e01_04n:1041_3	nāmarūpapaccayassa ca manāyatanassa vasena kataṃ atthato dassento āha “chaṭṭhāyatanañca	1041	
PA_anya-e01_04n:1041_4	saḷāyatanañca saḷāyatananti evaṃ katekasesassā”ti. Yathāvuttopi hi ekaseso atthato	1041	
PA_anya-e01_04n:1041_5	chaṭṭhāyatanañca saḷāyatanañcāti evaṃ kato nāma hotīti. Sabbattha ca ekasese kate	1041	
PA_anya-e01_04n:1041_6	ekavacananiddeso katekasesānaṃ saḷāyatanādisaddavacanīyatāsāmaññavasena katoti daṭṭhabbo.	1041	
PA_anya-e01_04n:1042	“Na aññathā”ti etena tassa tassa nāmassa, rūpassa ca abhāve taṃ taṃ āyatanaṃ na hotīti byatirekaṃ vibhāveti.	104	
PA_anya-e01_04n:1043	Yanti yaṃ yaṃ nāmaṃ, rūpañca. Yassāti yassa yassa āyatanassa. Yathāti sahajātādinā yena yena pakārena. Neyyanti ñeyyaṃ.	104	
PA_anya-e01_04n:1044_0	Tassa vasenāti tassa hetuādipaccayassa vasena. Ukkaṃsāvakaṃsoti ettha sattadhā paccayabhāvato	1044	
PA_anya-e01_04n:1044_1	ukkaṃso aṭṭhadhā paccayabhāvo, tato navadhā, tato dasadhāti ayaṃ ukkaṃso. Avakaṃso	1044	
PA_anya-e01_04n:1044_2	pana dasadhā paccayabhāvato navadhā paccayabhāvo, tato aṭṭhadhā, tato sattadhāti	1044	
PA_anya-e01_04n:1044_3	evaṃ veditabbo, na pana sattadhā paccayabhāvato eva dvepi ukkaṃsāvakaṃsā yojetabbā,	1044	
PA_anya-e01_04n:1044_4	tato avakaṃsābhāvatoti.	1044	
PA_anya-e01_04n:1045	Vipākaṃ nāmanti sambandho. Vuttanayenevāti sahajātādivasena, sattadhā, hetuādivasena ca. Itaranti avipākaṃ nāmaṃ.	104	
PA_anya-e01_04n:1046_0	“Hadayavatthuno sahāyaṃ hutvā”ti etena arūpe viya asahāyaṃ nāmaṃ na hoti, hadayavatthu	1046	
PA_anya-e01_04n:1046_1	ca nāmena saha chaṭṭhāyatanassa paccayo hotīti ettakameva dasseti, na pana yathā	1046	
PA_anya-e01_04n:1046_2	hadayavatthu paccayo hoti, tathā nāmampīti ayamattho adhippeto. Vatthu hi nāmassa	1046	
PA_anya-e01_04n:1046_3	vippayuttapaccayo hoti, na nāmaṃ. Nāmañca vipākahetādipaccayo hoti, na vatthūti.	1046	
PA_anya-e01_04n:1046_4	Pavatte arūpadhammā kammajarūpassa ṭhitippattasseva paccayā honti, na uppajjamānassāti	1046	
PA_anya-e01_04n:1046_5	vippayuttaatthiavigatā ca pacchājātavippayuttādayo eva cakkhādīnaṃ yojetabbā.	1046	
PA_anya-e01_04n:1047_0	“Tatthevā”ti iminā “pavatte”ti idaṃ paccāmaṭṭhanti āha “tattheva hi pavatte”ti. “Pañcavokārabhave”ti	1047	
PA_anya-e01_04n:1047_1	pana idaṃ “pañcanna”nti iminā dīpitamevāti. Pavattiyaṃ cakkhāyatanādikassa nāmaṃ	1047	
PA_anya-e01_04n:1047_2	vipākapaccayo na hoti, attanā janitarūpasseva hoti. Paṭisandhiyaṃ pana kammasamuṭṭhānaṃ	1047	
PA_anya-e01_04n:1047_3	cittasamuṭṭhānasadisaṃ, tasmā vatthunopi vipākapaccayo hotiyeva.	1047	
PA_anya-e01_04n:1048	Rūpatoti rūpesu. Yaṃ yaṃ āyatanaṃ uppajjatīti paṭisandhiyaṃ aṇḍajajalābujānaṃ pañcasu āyatanesu kāyāyatanameva uppajjati. Itaresaṃ yathārahaṃ itarānipi.	104	
PA_anya-e01_04n:1049_0	Avasesamanāyatanassāti ettha “pañcakkhandhabhave panā”ti etassa anuvattamānattā pañcavokārabhave	1049	
PA_anya-e01_04n:1049_1	eva pavattamānaṃ pañcaviññāṇehi avasesaṃ manāyatanaṃ vuttanti daṭṭhabbaṃ. Nāmarūpassa	1049	
PA_anya-e01_04n:1049_2	sahajātādisādhāraṇapaccayabhāvo, sampayuttādiasādhāraṇapaccayabhāvo ca yathāsambhavaṃ	1049	
PA_anya-e01_04n:1049_3	yojetabbo. “Rūpapaccayā pañcāyatanānī”ti ayampi nayo labbhati nirodhasamāpannānaṃ	1049	
PA_anya-e01_04n:1049_4	vasena, so pana apacurabhāvato yebhuyyena ca paṭisandhiyaṃ paccayabhūtasseva nāmarūpassa	1049	
PA_anya-e01_04n:1049_5	pavattiyaṃ paccayabhāvo vibhāvitoti na dassitoti veditabbaṃ.	1049	
PA_anya-e01_04n:1050	Saḷāyatanapaccayāphassapadavitthārakathāvaṇṇanā	105	
PA_anya-e01_04n:1051	642. Bāvīsatiyā lokiyavipākaviññāṇehi sampayuttā bāvīsatilokiyaviññāṇasampayuttā. Tato eva bāvīsati.	105	
PA_anya-e01_04n:1052_0	Tatthāti tasmiṃ saḷāyatane, tesu chasu āyatanesūti attho. Ajjhattanti sasantatipariyāpannameva	1052	
PA_anya-e01_04n:1052_1	gaṇhāti. Tañhi sasantatipariyāpannakammanibbattaṃ tādisassa phassassa paccayo hoti.	1052	
PA_anya-e01_04n:1052_2	Rūpādīni, pana bahiddhā anupādinnāni ca phassassa ārammaṇaṃ honti, na tāni cakkhādīni	1052	
PA_anya-e01_04n:1052_3	viya sasantatipariyāpannakammakilesanimittappavattibhāvena phassassa paccayā hontīti	1052	
PA_anya-e01_04n:1052_4	paṭhamācariyavāde na gahitāni, dutiyācariyavāde pana yathā tathā vā paccayabhāve	1052	
PA_anya-e01_04n:1052_5	sati na sakkā vajjetunti gahitāni.	1052	
PA_anya-e01_04n:1053_0	Tatthāti saḷāyatanapaccayā phassapade. Ye tāva ācariyā mahāvihāravāsinova yathā viññāṇaṃ,	1053	
PA_anya-e01_04n:1053_1	evaṃ nāmarūpaṃ, saḷāyatanaṃ, phassaṃ, vedanañca paccayaṃ, paccayuppannañca sasantatipariyāpannaṃ	1053	
PA_anya-e01_04n:1053_2	dīpentā vipākameva icchanti. “Chaṭṭhāyatanapaccayā phasso”ti abhidhammabhājanīyapāḷi	1053	
PA_anya-e01_04n:1053_3	āruppaṃ sandhāya vuttāti “chaṭṭhāyatanapaccayā phassoti pāḷianusārato”ti vuttaṃ.	1053	
PA_anya-e01_04n:1054_0	Sabbe phassā na sambhontīti yojanā. Yadi sabbāyatanehi eko phasso sambhaveyya, “saḷāyatanapaccayā	1054	
PA_anya-e01_04n:1054_1	phasso”ti ekassa vacanaṃ yujjeyya, athāpi ekamhā āyatanā sabbe phassā sambhaveyyuṃ,	1054	
PA_anya-e01_04n:1054_2	tathāpi sabbāyatanehi sabbaphassasambhavato āyatanabhedena phassabhedo natthīti tadabhedavasena	1054	
PA_anya-e01_04n:1054_3	ekassa vacanaṃ yujjeyya, tathā pana asambhavato na yuttanti codeti “na sabbāyatanehī”tiādinā.	1054	
PA_anya-e01_04n:1054_4	Aññassāpi vā asambhavantassa vidhānassa bodhanatthametaṃ vuttaṃ “nāpi ekamhā āyatanā	1054	
PA_anya-e01_04n:1054_5	sabbe phassā”ti. “Na sabbāyatanehi eko phasso sambhotī”ti idameva pana ekaphassavacanassāyuttattadīpakaṃ	1054	
PA_anya-e01_04n:1054_6	kāraṇanti veditabbaṃ. Nidassanavasena vā etaṃ vuttaṃ. Nāpi ekamhā āyatanā sabbe phassā	1054	
PA_anya-e01_04n:1054_7	sambhonti, evaṃ na sabbāyatanehi eko phasso sambhoti. Tasmā ekassa vacanaṃ ayuttanti.	1054	
PA_anya-e01_04n:1054_8	Parihāraṃ pana anekāyatanehi ekaphassassa sambhavatoti dassento “tatridaṃ vissajjana”ntiādimāha.	1054	
PA_anya-e01_04n:1054_9	Avasesasampayuttadhammāyatanā phassavajjitā taṃsampayuttacetasikā dhammā.	1054	
PA_anya-e01_04n:1055	Ekopi anekāyatanappabhavo ekopanekāyatanappabhavo.	105	
PA_anya-e01_04n:1056	Chadhā paccayatte pañca vibhāvaye, ekaṃ navadhā paccayatte, bāhirāni cha āyatanāni ārammaṇādinā yathāsambhavaṃ paccayatte vibhāvayeti sambandho.	105	
PA_anya-e01_04n:1057_0	Anekabhedassāti kusalavipākādipañcadvārādivasena anekavidhassa dvipañcaviññāṇasampayuttavajjassa	1057	
PA_anya-e01_04n:1057_1	vipākaphassassa. Tāni cāti rūpāyatanādīni. “Mano ca nesaṃ gocaravisayaṃ paccanubhotī”ti	1057	
PA_anya-e01_04n:1057_2	hi vuttaṃ. Tathā cāti paccuppannāni rūpādīni paccuppannañca dhammāyatanapariyāpannaṃ	1057	
PA_anya-e01_04n:1057_3	rūparūpaṃ sandhāya vuttaṃ. Ārammaṇapaccayamattenāti taṃ sabbaṃ apaccuppannaṃ, aññañca	1057	
PA_anya-e01_04n:1057_4	dhammāyatanaṃ sandhāya vuttaṃ.	1057	
PA_anya-e01_04n:1058	Phassapaccayāvedanāpadavitthārakathāvaṇṇanā	105	
PA_anya-e01_04n:1059	643. Dvārato saḷevāti pabhavasāmaññato ekavidhāpi uppattidvārato cha eva hontīti chaḷeva vedanā vuttā.	105	
PA_anya-e01_04n:1060_0	Cittabhedena ekūnanavutividhāpi idhādhippetā eva dassetuṃ “vedanāsu panā”tiādi vuttaṃ.	1060	
PA_anya-e01_04n:1060_1	“Sesāna”nti ettha sampaṭicchanasampayuttāya cakkhusamphassādayo pañca yadipi anantarādīhi	1060	
PA_anya-e01_04n:1060_2	paccayā honti, anantarādīnaṃ pana upanissaye antogadhattā santīraṇatadārammaṇānañca	1060	
PA_anya-e01_04n:1060_3	sādhāraṇassa tassa vasena “ekadhā”ti vuttaṃ. Ekekasmiṃ dvāre hi cakkhudvārādīsu uppannacakkhuviññāṇādīhi	1060	
PA_anya-e01_04n:1060_4	sahajātā phassā sakasakavīthīsu sampaṭicchanādīhi sampayuttavedanānaṃ, manodvāre	1060	
PA_anya-e01_04n:1060_5	tadārammaṇavaseneva pavattānaṃ tebhūmakavipākavedanānampi sahajātamanosamphassasaṅkhāto	1060	
PA_anya-e01_04n:1060_6	so phasso aṭṭhadhā paccayo hotīti yojetabbaṃ.	1060	
PA_anya-e01_04n:1061_0	Rūpārūpāvacaravipākavedanā paṭisandhiādivaseneva pavattanti, kāmāvacarāpi ekaccāti	1061	
PA_anya-e01_04n:1061_1	“tebhūmakavipākavedanānampī”ti vuttaṃ. Tāsampi hi sahajātamanosamphasso aṭṭhadhāva	1061	
PA_anya-e01_04n:1061_2	paccayo hoti. Paccayaṃ anupādinnampi keci icchantīti “yā panā”tiādinā manodvārāvajjanasampayuttaphassassa	1061	
PA_anya-e01_04n:1061_3	paccayabhāvo vutto. Tañca mukhamattadassanaṃ daṭṭhabbaṃ. Etena nayena sabbassa anantarassa,	1061	
PA_anya-e01_04n:1061_4	anānantarassa ca phassassa tassā tassā vipākavedanāya upanissayatā yojetabbāti.	1061	
PA_anya-e01_04n:1062	Vedanāpaccayātaṇhāpadavitthārakathāvaṇṇanā	106	
PA_anya-e01_04n:1063	644. Idhāti imasmiṃ loke, imasmiṃ vā sāsane cha taṇhā dīpitā. Idhāti vā imasmiṃ vedanāpaccayā taṇhāpade. Tatthāti tāsu chasu taṇhāsu.	106	
PA_anya-e01_04n:1064_0	Ekekāya sassatadiṭṭhisahagatāya, ucchedadiṭṭhisahagatāya ca taṇhāya tadabhinandanānuguṇo	1064	
PA_anya-e01_04n:1064_1	rūpādīsu pavattiākāro, kevalaṃ kāmassādavasena pavattiyā visiṭṭhākārattā vuttappavattiākārato taṇhāya tividhatā.	1064	
PA_anya-e01_04n:1065_0	Mamattenāti sampiyāyanena, assādanataṇhāya icceva vuttaṃ hoti. Tattha putto viya	1065	
PA_anya-e01_04n:1065_1	vedanā daṭṭhabbā, khīrādayo viya vedanāya paccayabhūtā rūpādayo, khīrādidāyikā dhāti	1065	
PA_anya-e01_04n:1065_2	viya rūpādichaḷārammaṇadāyakā cittakārādayo cha. Tattha sukhasamphassavatthadāyako	1065	
PA_anya-e01_04n:1065_3	tantavāyo, vejjo rasāyatanojāvasena, tadupatthambhitajīvitavasena ca dhammārammaṇassa	1065	
PA_anya-e01_04n:1065_4	dāyakoti daṭṭhabbo. Sabbāpesā aṭṭhasatappabhedāpi.	1065	
PA_anya-e01_04n:1066_0	Ārammaṇapaccayo uppajjamānāya ārammaṇamattameva hoti, na upanissayo viya uppādakoti	1066	
PA_anya-e01_04n:1066_1	uppādakassa upanissayasseva vasena “ekadhāvā”ti vuttaṃ. Upanissayena vā ārammaṇūpanissayo	1066	
PA_anya-e01_04n:1066_2	saṅgahito. Tena ca ārammaṇabhāvena taṃsabhāgo aññopi ārammaṇapaccayabhāvo dīpito	1066	
PA_anya-e01_04n:1066_3	hotīti upanissayavaseneva paccayabhāvo vuttoti veditabbo.	1066	
PA_anya-e01_04n:1067_0	“Yasmā vā”tiādinā na kevalaṃ vipākasukhavedanā eva, tissopi pana vedanā vipākā visesena	1067	
PA_anya-e01_04n:1067_1	taṇhāya upanissayapaccayo, avisesena itarā cāti dasseti. Upekkhā pana santattā, sukhamicceva	1067	
PA_anya-e01_04n:1067_2	bhāsitāti tasmā sāpi bhiyyo icchanavasena taṇhāya upanissayoti adhippāyo. Upekkhā	1067	
PA_anya-e01_04n:1067_3	pana akusalavipākabhūtā aniṭṭhattā dukkhe avarodhetabbā, itarā iṭṭhattā sukheti sā	1067	
PA_anya-e01_04n:1067_4	dukkhaṃ viya, sukhaṃ viya ca upanissayapaccayo hotīti sakkā vattuṃ. “Vedanāpaccayā	1067	
PA_anya-e01_04n:1067_5	taṇhā”ti vacanena sabbassa vedanāvato paccayassa atthitāya taṇhuppattippasaṅge tannivāraṇatthamāha	1067	
PA_anya-e01_04n:1067_6	“vedanāpaccayā cāpī”tiādi.	1067	
PA_anya-e01_04n:1068_0	Nanu “anusayasahāyā vedanā taṇhāya paccayo”ti vacanassa abhāvā atippasaṅganivattiṃ	1068	
PA_anya-e01_04n:1068_1	na sakkā kātunti? Na, vaṭṭakathāya pavattattā. Vaṭṭassa ca anusayavirahe abhāvato	1068	
PA_anya-e01_04n:1068_2	anusayasahitāva paccayoti atthato vuttamevetaṃ hotīti. Atha vā “avijjāpaccayā”ti	1068	
PA_anya-e01_04n:1068_3	anuvattamānattā anusayasahitāva paccayoti viññāyati. Vedanāpaccayā taṇhāti cettha	1068	
PA_anya-e01_04n:1068_4	vedanāpaccayā eva taṇhā, na vedanāya vināti ayaṃ niyamo icchito, na vedanāpaccayā	1068	
PA_anya-e01_04n:1068_5	taṇhā hotiyevāti, tasmā atippasaṅgo ettha natthi evāti.	1068	
PA_anya-e01_04n:1069_0	Vusīmatoti vusitavato, vusitabrahmacariyavāsassāti attho. Vussatīti vā vusīti maggo	1069	
PA_anya-e01_04n:1069_1	vuccati, so etassa vuttho atthīti vusīmā, ukkaṭṭhaniddesena arahā. Aggaphalaṃ vā	1069	
PA_anya-e01_04n:1069_2	pariniṭṭhitavāsattā “vusī”ti vuccati, taṃ etassa atthīti vusīmā.	1069	
PA_anya-e01_04n:1070	Taṇhāpaccayāupādānapadavitthārakathāvaṇṇanā	107	
PA_anya-e01_04n:1071_0	645. Atthavibhāgo atthassa vibhajanā. Vatthusaṅkhātaṃ kāmanti kāmaguṇasaññitaṃ rūpādiārammaṇamāha.	1071	
PA_anya-e01_04n:1071_1	Upādiyatīti kāmavasena gaṇhāti, daḷhaṃ assādetīti attho. Kāmaṃ upādiyatīti ettha	1071	
PA_anya-e01_04n:1071_2	kammasādhano kāmasaddo, kāmo ca soti ettha kattusādhano kilesakāmassa adhippetattā.	1071	
PA_anya-e01_04n:1071_3	Upādānasaddo pana ubhayatthāpi kattusādhanova. Daḷhattho bhusattho. Yathā bhuso āyāso	1071	
PA_anya-e01_04n:1071_4	upāyāso, bhusaṃ kuṭṭhaṃ upakuṭṭhaṃ, evaṃ idhāpīti āha “upāyāsaupakuṭṭhādīsu viyā”ti.	1071	
PA_anya-e01_04n:1071_5	Purimadiṭṭhiṃ uttaradiṭṭhi upādiyatīti purimadiṭṭhiṃ sassatabhāvena gaṇhantī upādiyati,	1071	
PA_anya-e01_04n:1071_6	purimadiṭṭhiākārena vā uttaradiṭṭhi uppajjamānā teneva purimadiṭṭhiṃ daḷhaṃ karontī	1071	
PA_anya-e01_04n:1071_7	taṃ upādiyatīti vuttā. Atha vā purimadiṭṭhiṃ uttaradiṭṭhi upādiyatīti “sassato attā”ti	1071	
PA_anya-e01_04n:1071_8	idaṃ purimadiṭṭhiṃ upādiyamānaṃ uttaradiṭṭhiṃ nidassetuṃ vuttaṃ. Yathā hi esā daḷhīkaraṇavasena	1071	
PA_anya-e01_04n:1071_9	purimaṃ uttarā upādiyati, evaṃ “natthi dinna”ntiādikāpīti. Attaggahaṇaṃ pana attavādupādānanti	1071	
PA_anya-e01_04n:1071_10	na idaṃ diṭṭhupādānadassananti daṭṭhabbaṃ. Loko cāti vā attaggahaṇavinimuttaṃ gahaṇaṃ	10711	
PA_anya-e01_04n:1071_11	diṭṭhupādānabhūtaṃ idha purimadiṭṭhiuttaradiṭṭhivacanehi vuttanti veditabbaṃ.	10711	
PA_anya-e01_04n:1072_0	Sīlabbataṃ upādiyatīti ettha asuddhimaggagosīlādisamādānavasena sīlaṃ, avītikkamanavasena	1072	
PA_anya-e01_04n:1072_1	vataṃ. Ubhayathāpi vā sīlaṃ, tapokammabhāvena gahitatāya vataṃ, gavādipakatibhāvanā.	1072	
PA_anya-e01_04n:1072_2	Attano vā gavādibhāvādhiṭṭhānaṃ sīlaṃ, “gacchanto bhakkheti, tiṭṭhanto muttetī”tiādinā	1072	
PA_anya-e01_04n:1072_3	gavādikiriyākaraṇaṃ vataṃ. Taṃtaṃakiccasammatato vā nivatti sīlaṃ, taṃsamādānavatovesa	1072	
PA_anya-e01_04n:1072_4	bhojanakiccakaraṇādivisesapaṭipatti vataṃ, taṃ sīlabbataṃ asuddhimaggaṃ “suddhimaggo”ti	1072	
PA_anya-e01_04n:1072_5	parāmasanto tathā abhinivisanto upādiyati, taṃ gāhaṃ daḷhaṃ gaṇhātīti attho. Sīlabbatasahacaritaṃ	1072	
PA_anya-e01_04n:1072_6	parāmāsaṃ sīlabbatanti gahetvā āha “sīlabbatañca taṃ upādānañcā”ti. Gosīlagovatādīnīti	1072	
PA_anya-e01_04n:1072_7	ca tathābhūtaṃ diṭṭhiṃ vadati. Tenevāha “sayameva upādānānī”ti. Abhinivesatoti abhinivesabhāvato,	1072	
PA_anya-e01_04n:1072_8	abhinivisanato vā. Attavādupādānanti “attā”ti vādassa paññāpanassa, gahaṇassa ca	1072	
PA_anya-e01_04n:1072_9	kāraṇabhūtā diṭṭhīti attho. Attavādamattamevāti attassa abhāvā “attā”ti idaṃ vacanamattameva.	1072	
PA_anya-e01_04n:1072_10	Upādiyantīti daḷhaṃ gaṇhanti. Kathaṃ? “Attā”ti. “Attā”ti hi abhinivisantā vacanamattameva	10721	
PA_anya-e01_04n:1072_11	daḷhaṃ katvā gaṇhantīti atthoti. Evaṃ “attavādamattameva upādiyantī”ti vuttaṃ. Attavādamattanti	10721	
PA_anya-e01_04n:1072_12	vā vācāvatthumattamevāha. Vācāvatthumattameva hi “attā”ti upādiyanti attassa abhāvāti.	10721	
PA_anya-e01_04n:1073_0	“Dhammasaṅkhepavitthāre pana kāmupādānaṃ saṅkhepato taṇhādaḷhattaṃ, sesupādānattayaṃ	1073	
PA_anya-e01_04n:1073_1	diṭṭhimattameva, vitthārato panā”ti evaṃ dhammasaṅkhepavitthārasamudāyato tadavayavabhūtaṃ	1073	
PA_anya-e01_04n:1073_2	saṅkhepaṃ, vitthārañca niddhāretīti. Dhammasaṅkhepavitthāreti niddhāraṇe bhummaṃ	1073	
PA_anya-e01_04n:1073_3	daṭṭhabbaṃ. Kāmesūti pañcasu kāmaguṇesu. Kāmacchandoti kāmasaṅkhāto chando, na kattukamyatāchando,	1073	
PA_anya-e01_04n:1073_4	na ca dhammacchando. Kāmanavasena, rañjanavasena ca kāmoyeva rāgo kāmarāgo, evaṃ	1073	
PA_anya-e01_04n:1073_5	sabbattha kāmatthaṃ viditvā kāmo eva nandanaṭṭhena kāmanandī, taṇhāyanaṭṭhena kāmoyeva	1073	
PA_anya-e01_04n:1073_6	kāmataṇhā, sinehanaṭṭhena kāmo eva kāmasneho, paridayhanaṭṭhena kāmapariḷāho, mucchanaṭṭhena	1073	
PA_anya-e01_04n:1073_7	kāmamucchā, gilitvā pariniṭṭhāpanaṭṭhena kāmajjhosānaṃ veditabbaṃ. Appattavisayapatthanā	1073	
PA_anya-e01_04n:1073_8	taṇhā ārammaṇe paritassanabhāvato, sampattavisayaggahaṇaṃ upādānaṃ ārammaṇe daḷhaggāhabhāvato.	1073	
PA_anya-e01_04n:1073_9	Appicchatāpaṭipakkhā taṇhā visayābhimukhabhāvato, santuṭṭhipaṭipakkhā upādānaṃ taṇhādaḷhattaṃ	1073	
PA_anya-e01_04n:1073_10	hutvā atricchatābhāvato. Pariyesanadukkhamūlā taṇhā appattavisayapatthanābhāvato,	10731	
PA_anya-e01_04n:1073_11	ārakkhadukkhamūlaṃ upādānaṃ sampattavisayaggahaṇabhāvato.	10731	
PA_anya-e01_04n:1074_0	Natthi dinnantiādīsu dinnanti dānamāha, taṃ aphalattā rūpaṃ viya dānaṃ nāma na hotīti	1074	
PA_anya-e01_04n:1074_1	paṭikkhipati. Yiṭṭhaṃ vuccati mahāvijitayaññasadiso mahāyāgo. Hutanti āhunapāhunamaṅgalakiriyā.	1074	
PA_anya-e01_04n:1074_2	Tattha āmantetvā havanaṃ dānaṃ āhunaṃ, pāhunānaṃ atithīnaṃ atithikiriyā pāhunaṃ,	1074	
PA_anya-e01_04n:1074_3	āvāhādīsu maṅgalatthaṃ dānaṃ maṅgalakiriyā, dasa kusalakammapathā sukatakammāni nāma,	1074	
PA_anya-e01_04n:1074_4	dasa akusalakammapathā dukkaṭakammāni nāma, phalaṃ vipākoti nissandādiphalañceva	1074	
PA_anya-e01_04n:1074_5	nippariyāyavipāko ca natthīti yojanā. Yathā cettha, evaṃ “natthi dinna”ntiādīsupi	1074	
PA_anya-e01_04n:1074_6	phalavipākapaṭikkhepova daṭṭhabbo. Natthi ayaṃ lokoti paraloke ṭhito imaṃ lokaṃ “natthī”ti	1074	
PA_anya-e01_04n:1074_7	gaṇhāti. Imaṃ hi lokaṃ avekkhitvā paraloko, parañca lokaṃ avekkhitvā ayaṃ loko hoti	1074	
PA_anya-e01_04n:1074_8	gantabbato, āgantabbato cāti paralokato idhāgamanassa abhāvā tattheva ucchijjanato	1074	
PA_anya-e01_04n:1074_9	cittena paraloke ṭhito imaṃ lokaṃ “natthī”ti gaṇhātīti attho. Na hi ayaṃ diṭṭhi paraloke	1074	
PA_anya-e01_04n:1074_10	ṭhitasseva hotīti. Natthi paralokoti idhaloke ṭhito paralokaṃ “natthī”ti gaṇhāti.	10741	
PA_anya-e01_04n:1074_11	Idhāpi vuttanayeneva attho veditabbo. Ayaṃ vā ettha attho – saṃsaraṇappadeso idhaloko,	10741	
PA_anya-e01_04n:1074_12	paraloko ca nāma koci natthi saṃsaraṇassa abhāvā tattha tattheva ucchijjanatoti.	10741	
PA_anya-e01_04n:1075_0	Purimabhavato pacchimabhave upapatanaṃ upapāto, so yesaṃ sīlaṃ, te opapātikā. Te	1075	
PA_anya-e01_04n:1075_1	pana cavanakaupapajjanakasattā natthīti dassento āha “natthi sattā opapātikā”ti.	1075	
PA_anya-e01_04n:1075_2	Natthi loke samaṇa…pe… pavedentīti anulomapaṭipadaṃ paṭipannattā sammaggatā sammāpaṭipannā	1075	
PA_anya-e01_04n:1075_3	dhammikasamaṇabrāhmaṇā lokasmiṃ natthi, ye imañca lokaṃ, parañca lokaṃ attanā eva	1075	
PA_anya-e01_04n:1075_4	abhivisiṭṭhena ñāṇena paccakkhato ñatvā pavedanasamatthā sabbaññubuddhā nāma natthīti	1075	
PA_anya-e01_04n:1075_5	dasseti. Rūpaṃ attato samanupassatītiādīsu vattabbaṃ heṭṭhā vuttameva.	1075	
PA_anya-e01_04n:1076_0	Pakatiaṇuādīnaṃ sassataggāhapubbaṅgamo, sarīrassa ucchedaggāhapubbaṅgamo ca tesaṃ	1076	
PA_anya-e01_04n:1076_1	gāhānaṃ sāmibhūto koci sassato, ucchijjamāno vā attā atthīti attaggāho kadāci hotīti	1076	
PA_anya-e01_04n:1076_2	“yebhuyyenā”ti vuttaṃ. Svāyaṃ attaggāho atthato khandhārammaṇo eva daṭṭhabbo. Yebhuyyena	1076	
PA_anya-e01_04n:1076_3	paṭhamaṃ attavādupādānantiādināva sambandho. Yadipi bhavarāgajavanavīthi paṭhamaṃ	1076	
PA_anya-e01_04n:1076_4	pavattati gahitapaṭisandhikassa bhavanikantiyā pavattitabbattā, so pana bhavarāgo	1076	
PA_anya-e01_04n:1076_5	taṇhādaḷhattaṃ na hotīti maññamāno na kāmupādānassa paṭhamuppattimāha.	1076	
PA_anya-e01_04n:1077	Taṇhā kāmupādānanti pana vibhāgassa akaraṇe sabbāpi taṇhā kāmupādānaṃ, karaṇepi vā kāmarāgato aññāpi taṇhā daḷhabhāvaṃ pattā kāmupādānanti tassa arahattamaggavajjhatā vuttā.	107	
PA_anya-e01_04n:1078_0	Uppattiṭṭhānabhūtā cittuppādā visayo. Pañcupādānakkhandhā ālayo. Tattha ramatīti	1078	
PA_anya-e01_04n:1078_1	ālayarāmā, pajā. Teneva sā ālayarāmatā sasantāne, parasantāne ca pākaṭā hoti. Kāmānanti	1078	
PA_anya-e01_04n:1078_2	vatthukāmānaṃ. “Sukhadukkhaṃ kammunā hotī”ti aggahetvā kotūhalamaṅgalādibahulo hoti.	1078	
PA_anya-e01_04n:1078_3	Sā kotūhalamaṅgalādibahulatā. Assa kāmupādānavato. Tanti diṭṭhupādānaṃ, anattani	1078	
PA_anya-e01_04n:1078_4	dhammamatte “attā”ti micchābhinivesassa sukhumataradhammupādānatāya sukhumatā vuttā.	1078	
PA_anya-e01_04n:1078_5	Upanissayavacanena ārammaṇānantarapakatūpanissayā vuttāti anantarapaccayādīnampi saṅgaho kato hoti.	1078	
PA_anya-e01_04n:1079	Upādānapaccayābhavapadavitthārakathāvaṇṇanā	107	
PA_anya-e01_04n:1080_0	646. Atthatoti vacanatthato. Dhammatoti sabhāvadhammato. Sātthatoti sātthakato, pubbe	1080	
PA_anya-e01_04n:1080_1	vuttassapi puna vacanassa sappayojanato. Bhedasaṅgahāti bhedato saṅgahato, vibhāgato	1080	
PA_anya-e01_04n:1080_2	ceva vibhattassa saṅkhipanato cāti attho. Yaṃ yassa paccayoti yaṃ yaṃ upādānaṃ yassa	1080	
PA_anya-e01_04n:1080_3	yassa bhavassa paccayo hoti, tato cāti attho.	1080	
PA_anya-e01_04n:1081_0	Bhavatīti bhavoti phalavohārena kammabhavo vutto. Upapattibhavanibbacanameva hi dvayassapi	1081	
PA_anya-e01_04n:1081_1	sādhāraṇaṃ katvā vuttaṃ, bhavati etasmā upapattibhavoti vā. Dutiyo pana kammabhavo	1081	
PA_anya-e01_04n:1081_2	sattassa punabbhavabhāvena savisesaṃ bhavatīti bhavo. Tato eva na sabbassa bhavantarassa,	1081	
PA_anya-e01_04n:1081_3	taṃhetuno vā bhavabhāvappasaṅgo. Duvidhenāti dvīhi ākārehi pavattitoti attho. Duvidhenāti	1081	
PA_anya-e01_04n:1081_4	vā paccattatthe karaṇavacanaṃ, duvidhoti vuttaṃ hoti. Atthīti saṃvijjati.	1081	
PA_anya-e01_04n:1082_0	647. Attano paccayehi karīyatīti kammaṃ, attano phalaṃ karotīti kammanti keci, “kamma”nti	1082	
PA_anya-e01_04n:1082_1	evaṃ vattabbā kammasaṅkhātā. Parittabhūmakoti kāmabhūmako. Mahābhūmakoti mahaggatabhūmako.	1082	
PA_anya-e01_04n:1082_2	Sabbanti anavasesaṃ. Bhavaṃ gacchati, gameti cāti bhavagāmi. Gacchatīti ca nipphādanasamatthatāvasena,	1082	
PA_anya-e01_04n:1082_3	attano pavattikāle bhavābhimukhaṃ hutvā pavattatīti attho, nibbattanameva vā gamanaṃ	1082	
PA_anya-e01_04n:1082_4	adhippetaṃ. “Bhavagāmī”ti ca etena kammakkhayakaraṃ kammaṃ nivatteti. Ayañhi vaṭṭakathā,	1082	
PA_anya-e01_04n:1082_5	tañca vivaṭṭanissitanti. Apuññābhisaṅkhāroti dvādasa cetanāti uddhaccasahagatacetanāyapi	1082	
PA_anya-e01_04n:1082_6	gahaṇaṃ “avijjāpaccayā saṅkhārā”ti ettha viya veditabbaṃ. “Bhavapaccayā jātī”ti ettha	1082	
PA_anya-e01_04n:1082_7	pana “saṅkhārapaccayā viññāṇa”nti ettha viya sāpi apanetabbā. Mandabahuvipākatāti appamahāvipākatā.	1082	
PA_anya-e01_04n:1083_0	“Sabbampi bhavagāmikammanti iminā cetanāsampayuttā abhijjhādayo vuttā”ti etena ācayagāmitāya	1083	
PA_anya-e01_04n:1083_1	tesaṃ kammasaṅkhātatā vuttāti kammabhavapariyāpannataṃ pariyāyena vadati, nippariyāyena	1083	
PA_anya-e01_04n:1083_2	pana cetanāva kammabhavo. Vuttañhi “kammabhavo tīhi khandhehi ekenāyatanena ekāya	1083	
PA_anya-e01_04n:1083_3	dhātuyā sampayutto, ekena khandhena ekenāyatanena ekāya dhātuyā kehici sampayutto”ti.	1083	
PA_anya-e01_04n:1083_4	Upapattibhavo tīhipi tikehi vutto upādinnakkhandhova. Yathāha “upapattibhavo… kāmabhavo…	1083	
PA_anya-e01_04n:1083_5	saññābhavo… pañcavokārabhavo pañcahi khandhehi ekādasahāyatanehi sattarasahi dhātūhi	1083	
PA_anya-e01_04n:1083_6	saṅgahito”tiādi. Yadi hi anupādinnakānampi gahaṇaṃ siyā, “dvādasahi āyatanehi aṭṭhārasahi	1083	
PA_anya-e01_04n:1083_7	dhātūhī”ti vattabbaṃ siyāti. Kāmataṇhāya kāmetabbato kāmanissayatāya bhogā viya,	1083	
PA_anya-e01_04n:1083_8	kāmasahacaritatāya “kuntā pacarantī”ti viya, kāmārammaṇatāya “sukhaṃ rūpa”nti viya,	1083	
PA_anya-e01_04n:1083_9	kāmapaccayaṭṭhānatāya “sukho saggo”ti viya kāmāti avīciparanimmitavasavattiparicchinnā	1083	
PA_anya-e01_04n:1083_10	upādinnakkhandhā vuccanti. Rūpāvirāgato yaṃ nissitā, tadupacārena “mañcā ghosantī”ti	10831	
PA_anya-e01_04n:1083_11	viya, “phandanadevatā”ti viya ca “rūpa”nti vuccanti brahmakāyikākaniṭṭhaparicchinnā upādinnakkhandhā.	10831	
PA_anya-e01_04n:1084_0	Rūpameva bhavo rūpabhavo, tathā arūpanti ākāsānañcāyatanabhavaggaparicchinnā cattāro	1084	
PA_anya-e01_04n:1084_1	upādinnakkhandhā vuccanti. Arūpameva bhavo arūpabhavo. Kāmo eva bhavoti kāmabhavo,	1084	
PA_anya-e01_04n:1084_2	so pana yasmā yathāvuttenatthena “kāmo”ti vattabbo hoti, tasmā “kāmasaṅkhāto bhavo”ti	1084	
PA_anya-e01_04n:1084_3	vuttaṃ. Kāmāvacarasaññito vā bhavo “kāmasaṅkhāto bhavo”ti vutto. Tathā rūpārūpabhavoti	1084	
PA_anya-e01_04n:1084_4	āha “esa nayo rūpārūpabhavesū”ti. Saññāvataṃ bhavoti ettha vantu-saddassa lopo daṭṭhabbo.	1084	
PA_anya-e01_04n:1084_5	Tassa vā atthe akāraṃ katvā “saññabhavo”tipi pāṭho. Tenāha “saññāvā”tiādi. Vokiṇṇoti	1084	
PA_anya-e01_04n:1084_6	etena vokārasaddassa kammasādhanatamāha. Vokirīyati pasārīyati vitthārīyatīti vokāro,	1084	
PA_anya-e01_04n:1084_7	vokiraṇaṃ vā vokāro, so ekasseva khandhassa vasena pavattattā “eko vokāro”ti vutto,	1084	
PA_anya-e01_04n:1084_8	pasaṭuppattīti attho.	1084	
PA_anya-e01_04n:1085_0	648. Kiñcāpi bhavaniddese “sabbampi bhavagāmikammaṃ kammabhavo”ti iminā cetanāsampayuttadhammāpi	1085	
PA_anya-e01_04n:1085_1	vuttā. Puññābhisaṅkhārādayovāti pana avadhāraṇaṃ paccayadhammavisesepi atthappabhedena	1085	
PA_anya-e01_04n:1085_2	saṅkhārabhavaggahaṇesu attheva visesoti dassanatthaṃ kataṃ. Tenāha “evaṃ santepī”tiādi.	1085	
PA_anya-e01_04n:1085_3	Saṅkhārabhavānaṃ dhammabhedato na saṅkhārā eva puna vuttāti “sātthakamevidaṃ punavacana”nti	1085	
PA_anya-e01_04n:1085_4	etaṃ ayuttanti ce? Na, bhavekadesabhāvena saṅkhārānaṃ bhavoti puna vuttattā. Parena	1085	
PA_anya-e01_04n:1085_5	vā dhammavisesaṃ aggahetvā punavacanaṃ coditanti codakābhilāsavasena “sātthakamevidaṃ	1085	
PA_anya-e01_04n:1085_6	punavacana”nti vuttaṃ.	1085	
PA_anya-e01_04n:1086_0	649. Kāmabhavādinibbattakassa kammassa kāmabhavādibhāvo phalavohārena aṭṭhakathāyaṃ	1086	
PA_anya-e01_04n:1086_1	vutto. Sahajātaviññāṇassapi paccayabhūtaṃ avijjāhetukaṃ saṅkhāraggahaṇena yaṃ kiñci	1086	
PA_anya-e01_04n:1086_2	kammaṃ pubbe vuttaṃ, idha pana “sabbampi bhavagāmikamma”nti vacanato bhavassa nibbattakaṃ	1086	
PA_anya-e01_04n:1086_3	upādānahetukaṃ vipaccanāya katokāsameva bhavoti adhippeto. Yaṃ kāmupādānapaccayā	1086	
PA_anya-e01_04n:1086_4	rūpabhavanibbattakaṃ, arūpabhavanibbattakañca kammaṃ karīyati, so kammabhavo, tadabhinibbattā	1086	
PA_anya-e01_04n:1086_5	khandhā upapattibhavoti imamatthaṃ “esa nayo rūpārūpabhavesū”ti atidisati. Dve kāmabhavāti	1086	
PA_anya-e01_04n:1086_6	kāmakammabhavo, kāmūpapattibhavoti dve kāmabhavā. Evaṃ “dve rūpabhavā, dve arūpabhavā”ti	1086	
PA_anya-e01_04n:1086_7	etthāpi. Antogadhe hi visuṃ aggahetvā abbhantaragate eva katvā kāmabhavādike kammūpapattibhavavasena	1086	
PA_anya-e01_04n:1086_8	duguṇe katvā āha “cha bhavā”ti.	1086	
PA_anya-e01_04n:1087	Avisesenāti upādānavasena bhedaṃ akatvā. Upādānabhedākaraṇeneva ca dvādasappabhedassa saṅgahavasena saṅgahato “cha bhavā”ti vuttaṃ. Anupagammāti anissāya, anāmasitvāti attho.	108	
PA_anya-e01_04n:1088_0	650. Gosīlena, kukkurasīlena ca samattena samādinnena gunnaṃ, kukkurānañca sahabyatā	1088	
PA_anya-e01_04n:1088_1	vuttāti “sīlabbatupādānavato jhānabhāvanā na ijjhatī”ti maññamānā tena rūpārūpabhavā	1088	
PA_anya-e01_04n:1088_2	na hontīti keci vadanti. Vakkhamānena pana pakārena paccayabhāvato “taṃ na gahetabba”nti	1088	
PA_anya-e01_04n:1088_3	āha. Asuddhimagge ca suddhimaggaparāmasanaṃ sīlabbatupādānanti suddhimaggaparāmasanena	1088	
PA_anya-e01_04n:1088_4	rūpārūpāvacarajjhānānaṃ nibbattanaṃ na na yujjatīti.	1088	
PA_anya-e01_04n:1089_0	Anussavavasenāti “setavadhayajjaṃ ālabhate bhūtikāmo”ti ādinnaanussavavasena, yathā	1089	
PA_anya-e01_04n:1089_1	ime manussaloke kāmā samiddhā, evaṃ devaloke ito samiddhatarāti diṭṭhānusārena vā.	1089	
PA_anya-e01_04n:1089_2	Purāṇabhāratasītāharaṇapasubandhavidhiādisavanaṃ assaddhammassavanaṃ. Ādi-saddena	1089	
PA_anya-e01_04n:1089_3	asappurisūpanissayaṃ pubbe ca akatapuññataṃ, attamicchāpaṇidhiñca saṅgaṇhāti. Kāyaduccaritādīnipīti	1089	
PA_anya-e01_04n:1089_4	attano adhippetānaṃ kāmānaṃ anupāyabhūtānipi kāyaduccaritādīni karoti, cirasaggādiatthaṃ	1089	
PA_anya-e01_04n:1089_5	yuddhādivasenāti adhippāyo. Sandiṭṭhike vā pana rajjasenāpatiṭṭhānādisaṅgahe kāme.	1089	
PA_anya-e01_04n:1089_6	Tadantogadhā evāti tasmiṃ duccaritanibbatte, sucaritanibbatte ca kāmabhave antogadhā	1089	
PA_anya-e01_04n:1089_7	evāti attho. Antogadhāti ca saññābhavapañcavokārabhavānaṃ ekadesena antogadhattā	1089	
PA_anya-e01_04n:1089_8	vuttaṃ. Na hi te niravasesā kāmabhave antogadhāti.	1089	
PA_anya-e01_04n:1090	Sappabhedassāti sugatiduggatimanussādippabhedavato.	109	
PA_anya-e01_04n:1091_0	Kāmāvacarasampattibhave paṭhamadutiyaucchedavādavasena, rūpabhave tatiyaucchedavādavasena,	1091	
PA_anya-e01_04n:1091_1	arūpabhave sesaucchedavādavasena ayamattā suucchinno hotīti tadupagaṃ kammaṃ karotīti	1091	
PA_anya-e01_04n:1091_2	āha “ayaṃ attā nāmā”tiādi. Tattha suucchinnoti sakalavaṭṭadukkhasamucchedena suṭṭhu	1091	
PA_anya-e01_04n:1091_3	ucchinno, apunabbhavuppattiko hotīti attho.	1091	
PA_anya-e01_04n:1092_0	“Kāmāvacarasampattibhave”ti idaṃ paṭhamadiṭṭhadhammanibbānavādavasena vuttaṃ, sesaṃ	1092	
PA_anya-e01_04n:1092_1	itaradiṭṭhadhammanibbānavādavasena. Tattha kiñcāpi pāḷiyaṃ rūpāvacarajjhānavaseneva	1092	
PA_anya-e01_04n:1092_2	upari cattāro diṭṭhadhammanibbānavādā āgatā, diṭṭhigatiko pana yaṃ kiñci gahetvā	1092	
PA_anya-e01_04n:1092_3	yathā tathā abhinivisatīti arūpabhavaggahaṇaṃ, arūpajjhānānampi vā catutthajhānasaṅgahato	1092	
PA_anya-e01_04n:1092_4	arūpabhavaggahaṇaṃ, santasukhatāya vā taṃsamaṅgino sukhitabhāvasāmaññato. Vigatapariḷāhoti	1092	
PA_anya-e01_04n:1092_5	yathābhilāsitavisayūpahārena, pahānena ca vūpasantakāmarāgapariḷāho, diṭṭheva dhamme	1092	
PA_anya-e01_04n:1092_6	nibbānappattoti attho.	1092	
PA_anya-e01_04n:1093_0	Suddhimaggaparāmasanavasena pavattitaṃ yaṃ kiñci lokiyaṃ sīlaṃ, jhānañca sīlabbatamicceva	1093	
PA_anya-e01_04n:1093_1	idhādhippetanti āha “idaṃ sīlabbataṃ nāmā”tiādi. Kamena avatvā sīlabbatupādānassa	1093	
PA_anya-e01_04n:1093_2	ante bhavapaccayatāvacanaṃ attavādupādānaṃ viya abhiṇhaṃ asamudācārato, attavādupādānanimittattā ca.	1093	
PA_anya-e01_04n:1094_0	Kammabhaveti niddhāraṇe bhummaṃ. Hetupaccayappabhedehīti ettha maggapaccayo ca vattabbo.	1094	
PA_anya-e01_04n:1094_1	Diṭṭhupādānādīni hi sahajātakammabhavassa maggapaccayā hontīti, tasmā tāni sahajātādīsu	1094	
PA_anya-e01_04n:1094_2	hetupaccayaṃ apanīya maggapaccayaṃ pakkhipitvā sattadhā paccayā hontīti veditabbāni.	1094	
PA_anya-e01_04n:1094_3	Sabbāni pana anantarasamanantaraanantarūpanissayanatthivigatāsevanapaccayehi paccayā	1094	
PA_anya-e01_04n:1094_4	honti. Nānantarassa upanissayapaccayena paccayā honti. Kadāci ārammaṇapaccayādināpi,	1094	
PA_anya-e01_04n:1094_5	taṃ pana upanissayapaccayeneva saṅgahetvā vuttaṃ “vippayuttassa pana upanissayapaccayenevā”ti.	1094	
PA_anya-e01_04n:1095	Bhavapaccayājātiādipadavitthārakathāvaṇṇanā	109	
PA_anya-e01_04n:1096_0	651. Jātītiādīsūti ādi-saddena “jātipaccayā jarāmaraṇaṃ sokaparidevadukkhadomanassupāyāsā	1096	
PA_anya-e01_04n:1096_1	sambhavantī”ti sabbaṃ saṅgaṇhāti. Tenāha “jātiādīna”ntiādi. Upapattibhavuppattiyeva	1096	
PA_anya-e01_04n:1096_2	jātīti āha “na upapattibhavo”ti. Jāyamānassa pana jāti jātīti upapattibhavopi asati	1096	
PA_anya-e01_04n:1096_3	abhāvā jātiyā paccayoti sakkā vattuṃ. Jāyamānarūpapadaṭṭhānatāpi hi rūpajātiyā vuttā	1096	
PA_anya-e01_04n:1096_4	“upacitarūpapadaṭṭhāno upacayo, anuppabandharūpapadaṭṭhānā santatī”ti.	1096	
PA_anya-e01_04n:1097_0	Jātānaṃ khandhānaṃ uññātatā, abhimatatā ca hīnapaṇītatā. Aniṭṭhañhi hīnaṃ, iṭṭhaṃ	1097	
PA_anya-e01_04n:1097_1	paṇītaṃ. Ādi-saddena suvaṇṇadubbaṇṇahīnuttamādiṃ saṅgaṇhāti. Yamakānampi satanti	1097	
PA_anya-e01_04n:1097_2	yamakabhāvena nibbattānampi samānānaṃ. So ca sattānaṃ viseso. Bhinnasantānikassa	1097	
PA_anya-e01_04n:1097_3	visesakāraṇassa sabbena sabbaṃ abhāvato “ajjhattasantāne”ti vuttaṃ. Aññassa kāraṇassa	1097	
PA_anya-e01_04n:1097_4	abhāvatoti attasantānagatato aññassa visesakāraṇassa anupalabbhamānattā, sati ca	1097	
PA_anya-e01_04n:1097_5	tasmiṃ sabbadā sabbesaṃ abhāvatoti pasaṅgassa dunnivāraṇato kāraṇe avisiṭṭhe phalavisesassa	1097	
PA_anya-e01_04n:1097_6	ayujjamānakattā. Tenāha “kammabhavahetukovā”ti.	1097	
PA_anya-e01_04n:1098_0	Tena tenāti ñātibyasanādinā jarāmaraṇato aññena dukkhadhammena. Jarāmaraṇanimittañhi	1098	
PA_anya-e01_04n:1098_1	uppannā sokādayo jarāmaraṇābhisambandhā, tadaññe anabhisambandhā. Upanissayakoṭiyāti	1098	
PA_anya-e01_04n:1098_2	upanissayaṃsena, upanissayalesenāti attho. Yo hi paṭṭhāne anāgato sati bhāvā, asati	1098	
PA_anya-e01_04n:1098_3	ca abhāvā suttantapariyāyena upanissayo, so “upanissayakoṭī”ti vuccati. Paccayamahāpadeso	1098	
PA_anya-e01_04n:1098_4	kireso, yadidaṃ upanissayoti.	1098	
PA_anya-e01_04n:1099	Bhavacakkakathāvaṇṇanā	109	
PA_anya-e01_04n:1100_0	652. Na kevalaṃ sokādīnaṃyeva jāti paccayo hoti, sokādīnaṃ pana paccayattā avijjāyapi	1100	
PA_anya-e01_04n:1100_1	paccayo evāti dassetuṃ “yasmā panā”tiādi āraddhaṃ. Etthāti paṭiccasamuppādadesanāyaṃ.	1100	
PA_anya-e01_04n:1100_2	Aviditādi midanti ma-kāro padasandhikaro. Satatanti sabbakālaṃ yāva aggamaggādhigamā.	1100	
PA_anya-e01_04n:1100_3	Samitanti saṅgataṃ, abbocchinnanti attho.	1100	
PA_anya-e01_04n:1101	Tesūti sokādīsu. Siddhesūti labbhamānesu. Siddhā hoti avijjā avinābhāvato.	110	
PA_anya-e01_04n:1102_0	Kāmayānassāti kāmayamānassa, kāmo vā yānaṃ etassāti kāmayāno, tassa kāmavasena yāyamānassāti	1102	
PA_anya-e01_04n:1102_1	attho. Chandajātassāti jātataṇhāchandassa. Parihāyantīti vigacchanti. Ruppatīti sokādinā kuppati.	1102	
PA_anya-e01_04n:1103_0	Pariyuṭṭhānatāya tiṭṭhanasīlo pariyuṭṭhānaṭṭhāyī. “Pariyuṭṭhaṭṭhāyino”ti vā pāṭho.	1103	
PA_anya-e01_04n:1103_1	Tattha pariyuṭṭhātīti pariyuṭṭhaṃ, diṭṭhipariyuṭṭhānaṃ, tena tiṭṭhatīti pariyuṭṭhaṭṭhāyīti attho daṭṭhabbo.	1103	
PA_anya-e01_04n:1104_0	Pañca pubbanimittānīti “mālā milāyanti, vatthāni kilissanti, kacchehi sedā muccanti,	1104	
PA_anya-e01_04n:1104_1	kāye vevaṇṇiyaṃ okkamati, devo devāsane nābhiramatī”ti vuttāni pañca maraṇapubbanimittānīti	1104	
PA_anya-e01_04n:1104_2	attho. Tāni hi disvā kammanibbattakkhandhasaṅkhāte upapattibhave bhavacchandabalena	1104	
PA_anya-e01_04n:1104_3	devānaṃ balavasoko uppajjatīti.	1104	
PA_anya-e01_04n:1105	Bāloti avidvā. Tena avijjāya kāraṇabhāvaṃ dasseti. Tividhaṃ dukkhanti tassāruppakathāsavana, kammakāraṇādassana, maraṇakālakammopaṭṭhānanidānaṃ sokādidukkhaṃ.	110	
PA_anya-e01_04n:1106	Āsave sādhentīti āsave gamenti bodhentīti attho.	110	
PA_anya-e01_04n:1107_0	Evaṃ satīti evaṃ bhavacakkassa aviditāditāya anādibhāve sati. Ādimattakathananti	1107	
PA_anya-e01_04n:1107_1	avijjāvasena ādisabbhāvakathanaṃ. Ādi etassa atthīti hi ādimaṃ, bhavacakkaṃ. Tassa	1107	
PA_anya-e01_04n:1107_2	bhāvo ādimattaṃ, tassa kathanaṃ ādimattakathanaṃ. Visesanivattiattho vā mattasaddo,	1107	
PA_anya-e01_04n:1107_3	sati anādibhāve avijjā ādimhi, majjhe, pariyosāne ca sabbattha siyāti ādimattāya	1107	
PA_anya-e01_04n:1107_4	avijjāya kathanaṃ virujjhatīti attho. “Avijjā padhānā”ti vatvā tassā padhānabhāvaṃ	1107	
PA_anya-e01_04n:1107_5	dassetuṃ “avijjāggahaṇenā”tiādi āraddhaṃ. Tattha avijjāggahaṇenāti avijjāya uppādanena,	1107	
PA_anya-e01_04n:1107_6	appahānena vā, attano santāne sannihitabhāvakaraṇenāti attho. Kammādīnīti kammavipākavaṭṭāni.	1107	
PA_anya-e01_04n:1107_7	Palibodhentīti nānādukkhaparibyūḷhe saṃsāracārake nirodhenti. Tehīti kilesakammavipākavaṭṭehi.	1107	
PA_anya-e01_04n:1107_8	Vaṭṭassa kāraṇabhāvena padhānattā “padhānadhammo”ti avijjā kathitā.	1107	
PA_anya-e01_04n:1108_0	Tato avijjādito. Brahmādināti ādi-saddena pajāpatissarapurisādike saṅgaṇhāti. Vadatīti	1108	
PA_anya-e01_04n:1108_1	vado, taṃ taṃ hitāhitaṃ pavattāti attho. Vedeti, vediyatīti vā vedeyyo, sukhādiṃ	1108	
PA_anya-e01_04n:1108_2	anubhavati, sabbavisaye vā jānāti, “sukhito dukkhito”tiādinā attanā, parehi ca jānāti,	1108	
PA_anya-e01_04n:1108_3	ñāyati cāti attho. Brahmādinā vā attanā vāti vā-saddo ca-saddattho. Tenāha “kārakavedakarahita”nti	1108	
PA_anya-e01_04n:1108_4	ca-saddatthasamāsaṃ.	1108	
PA_anya-e01_04n:1109_0	Dvādasavidhasuññatāsuññanti avijjādīnaṃ dvādasannaṃ suññasabhāvānaṃ suññatāya suññaṃ	1109	
PA_anya-e01_04n:1109_1	dvādasavidhasuññatāsuññaṃ, dhuvabhāvādisuññatāya vā catubbidhampi suññataṃ ekaṃ katvā	1109	
PA_anya-e01_04n:1109_2	dvādasaṅgagatattā dvādasavidhāti tāya dvādasasuññatāya suññanti attho.	1109	
PA_anya-e01_04n:1110_0	653. Pubbantāharaṇatoti pubbantato atītakoṭṭhāsato paccuppannavipākassa āharaṇato.	1110	
PA_anya-e01_04n:1110_1	Vedanāvasānaṃ paricchinnaṃ ekaṃ bhavacakkaṃ hoti. Bhavacakkekadesopi hi bhavacakkanti	1110	
PA_anya-e01_04n:1110_2	vuccati. Vedanā vā taṇhāsahāyāya avijjāya paccayo hotīti vedanāto avijjā, avijjāto	1110	
PA_anya-e01_04n:1110_3	saṅkhārāti sambajjhanato vedanāvasānaṃ bhavacakkaṃ paripuṇṇamevāti daṭṭhabbaṃ. Avijjāggahaṇena	1110	
PA_anya-e01_04n:1110_4	vā taṇhupādānāni tadavinābhāvato. Saṅkhāraggahaṇena bhavo, viññāṇādiggahaṇena jātijarāmaraṇāni,	1110	
PA_anya-e01_04n:1110_5	sokādayo ca gahitāti evampi vedanāvasānaṃ bhavacakkanti yuttamevetaṃ. Evaṃ taṇhāmūlake	1110	
PA_anya-e01_04n:1110_6	ca yojetabbaṃ. Dvinnampi hi aññamaññānuppaveso hotīti. Avijjā dhammasabhāvaṃ paṭicchādetvā	1110	
PA_anya-e01_04n:1110_7	viparītābhinivesaṃ kārentī diṭṭhicarite saṃsāre nayati, tesaṃ vā saṃsāraṃ saṅkhārādipavattiṃ	1110	
PA_anya-e01_04n:1110_8	nayati pavattetīti saṃsāranāyikā vuttā. Taṇhāya taṇhācaritānaṃ saṃsāranāyikābhāve	1110	
PA_anya-e01_04n:1110_9	vattabbameva natthi.	1110	
PA_anya-e01_04n:1111_0	Paṭhamaṃ bhavacakkaṃ. Phaluppattiyāti kattuatthe karaṇavacanaṃ, karaṇatthe eva vā.	1111	
PA_anya-e01_04n:1111_1	Viññāṇādipaccuppannaphaluppatti hi idha diṭṭhā, adiṭṭhānaṃ purimabhave attano hetūnaṃ	1111	
PA_anya-e01_04n:1111_2	avijjāsaṅkhārānaṃ phalaṃ anuppādetvā anupacchijjanaṃ pakāseti, pakāsanassa vā karaṇaṃ	1111	
PA_anya-e01_04n:1111_3	hotīti. Atha vā purimabhavacakkaṃ dutiyena sambandhaṃ vuttanti vedanāsaṅkhātassa	1111	
PA_anya-e01_04n:1111_4	phalassa uppattiyā taṇhādīnaṃ hetūnaṃ anupacchedaṃ pakāseti, tasmā phaluppattiyā	1111	
PA_anya-e01_04n:1111_5	kāraṇabhūtāya paṭhamassa bhavacakkassa hetūnaṃ anupacchedappakāsanatoti attho. Saṅkhārādīnameva	1111	
PA_anya-e01_04n:1111_6	vā phalānaṃ uppattiyā avijjādīnaṃ hetūnaṃ phalaṃ ajanetvā anupacchedameva, viññāṇādihetūnaṃ	1111	
PA_anya-e01_04n:1111_7	vā saṅkhārādīnaṃ anuppabandhameva pakāseti paṭhamaṃ bhavacakkaṃ, na dutiyaṃ viya	1111	
PA_anya-e01_04n:1111_8	pariyosānampīti “phaluppattiyā hetūnaṃ anupacchedappakāsanato”ti vuttaṃ. Anupubbapavattidīpanatoti	1111	
PA_anya-e01_04n:1111_9	“saṅkhārapaccayā viññāṇaṃ, viññāṇapaccayā nāmarūpa”ntiādinā dhammānaṃ anupubbato	1111	
PA_anya-e01_04n:1111_10	pavattiyā dīpanato. “Viññāṇapaccayā nāmarūpa”nti hi ettha aparipuṇṇāyatanaṃ kalalarūpaṃ	11111	
PA_anya-e01_04n:1111_11	vatvā tato uddhaṃ “nāmarūpapaccayā saḷāyatana”nti saḷāyatanappavatti vuttā. Sahuppattidīpanatoti	11111	
PA_anya-e01_04n:1111_12	“upādānapaccayā bhavo, bhavapaccayā jātī”ti vā upapattikkhandhānaṃ ekajjhaṃ uppattiyā	11111	
PA_anya-e01_04n:1111_13	dīpanato. Na hi ettha paṭhame viya bhavacakke āyatanānaṃ kamena uppatti vuttā.	11111	
PA_anya-e01_04n:1112_0	654. Hetuādipubbakā tayo sandhī etassāti hetuphalahetupubbakatisandhi, bhavacakkaṃ.	1112	
PA_anya-e01_04n:1112_1	Hetuphalahetuphalavasena catuppabhedo aṅgānaṃ saṅgaho etassāti catubhedasaṅgahaṃ.	1112	
PA_anya-e01_04n:1112_2	Sarūpato avuttāpi tasmiṃ tasmiṃ saṅgahe ākirīyanti avijjāsaṅkhārādiggahaṇehi pakāsīyantīti	1112	
PA_anya-e01_04n:1112_3	ākārā. Atītahetuādīnaṃ vā pakārā ākārā. Kilesakammavipākā vipākakilesakammehi sambandhā	1112	
PA_anya-e01_04n:1112_4	hutvā punappunaṃ parivattantīti tesu vaṭṭanāmaṃ āropetvā “tivaṭṭa”nti vuttaṃ, vaṭṭekadesattā	1112	
PA_anya-e01_04n:1112_5	vā “vaṭṭānī”ti vuttāni.	1112	
PA_anya-e01_04n:1113	Sandhīnaṃ ādipariyosānavavatthitāti sandhīnaṃ pubbāparavavatthitāti attho.	111	
PA_anya-e01_04n:1114	Paritassatīti taṃ taṃ vatthuṃ pariggahakaraṇavasena tassati, taṇhāyatīti attho. Upādiyatīti daḷhagāhaṃ gaṇhāti. Purimakammabhavasminti purimakammabhave sati.	111	
PA_anya-e01_04n:1115_0	Tassa ca sabbhāvo kariyamānatā evāti āha “kammabhave kariyamāneti attho”ti. Dukkhādīsu	1115	
PA_anya-e01_04n:1115_1	mohoti dukkhādīnaṃ ādīnavapaṭicchādako appahīno moho. Āyūhanāti sampiṇḍanakā dānādikiriyāya	1115	
PA_anya-e01_04n:1115_2	pavattanakā. Ekaṃ āvajjanaṃ etesanti ekāvajjanā, tesu ekāvajjanesu. Sattame cetanā	1115	
PA_anya-e01_04n:1115_3	bhavo. “Yā kāci vā pana cetanā bhavo, sampayuttā āyūhanā saṅkhārā”ti idaṃ yathādassitāya	1115	
PA_anya-e01_04n:1115_4	dhammaṭṭhitiñāṇabhājanīye vuttāya paṭisambhidāpāḷiyā vasena vuttaṃ. Tattha hi “cetanā	1115	
PA_anya-e01_04n:1115_5	bhavo”ti āgatā. Bhavaniddese pana “sātthato”ti ettha “cetanāva saṅkhārā, bhavo pana	1115	
PA_anya-e01_04n:1115_6	cetanāsampayuttāpī”ti vibhaṅgapāḷivasena dassitaṃ. “Tattha katamo puññābhisaṅkhāro?	1115	
PA_anya-e01_04n:1115_7	Kusalā cetanā kāmāvacarā”tiādinā hi saṅkhārānaṃ cetanābhāvo vibhaṅgapāḷiyaṃ vutto.	1115	
PA_anya-e01_04n:1115_8	Tattha paṭisambhidāpāḷiyaṃ “cetanāsampayuttā vipākadhammattā savipākena āyūhanasaṅkhātena	1115	
PA_anya-e01_04n:1115_9	saṅkhatābhisaṅkharaṇakiccena saṅkhārā”ti vuttā. Vibhaṅgapāḷiyaṃ “sabbampi bhavagāmikammaṃ	1115	
PA_anya-e01_04n:1115_10	kammabhavo”ti bhavassa paccayabhāvena bhavagāmibhāvato, kammasaṃsaṭṭhasahāyatāya	11151	
PA_anya-e01_04n:1115_11	kammabhāvato ca upapattibhavaṃ bhāventīti “bhavo”ti vuttā. Upapattibhavabhāvanākiccaṃ	11151	
PA_anya-e01_04n:1115_12	pana cetanāya sātisayanti paṭisambhidāpāḷiyā cetanā “bhavo”ti vuttā. Bhavābhisaṅkharaṇakiccaṃ	11151	
PA_anya-e01_04n:1115_13	cetanāya sātisayanti vibhaṅgapāḷiyaṃ “kusalā cetanā”tiādinā cetanā “saṅkhārā”ti vuttā.	11151	
PA_anya-e01_04n:1115_14	Tasmā tena tena pariyāyena ubhayaṃ ubhayattha vattuṃ yuttanti natthettha virodho.	11151	
PA_anya-e01_04n:1115_15	Tassa phale upapattibhave nikāmanāti “tassa sutaṃ hoti ‘cātumahārājikā devā dīghāyukā	11151	
PA_anya-e01_04n:1115_16	vaṇṇavanto sukhabahulā’ti”ādisutānusārena bhāvini upapattibhave abhikaṅkhanā. Gahaṇanti	11151	
PA_anya-e01_04n:1115_17	kāmupādānaṃ kiccenāha. Parāmasananti itarāni. Āyūhanāvasāneti tīsupi atthavikappesu	11151	
PA_anya-e01_04n:1115_18	vuttassa āyūhanassa avasāne.	11151	
PA_anya-e01_04n:1116_0	Idhāti imasmiṃ paccuppannabhave. Bhavantarassa atītabhavassa iminā paccuppannabhavena	1116	
PA_anya-e01_04n:1116_1	paṭisandhānaṃ bhavantarapaṭisandhānaṃ, bhavantarabhāvena vā paṭisandhānaṃ bhavantarapaṭisandhānaṃ,	1116	
PA_anya-e01_04n:1116_2	tassa vasena. Yaṃ paṭisandhīti vuccati, taṃ viññāṇanti sambandho. Tathā hi viññāṇaṃ	1116	
PA_anya-e01_04n:1116_3	“paṭisandhānapaccupaṭṭhāna”nti vuccati. Gabbheti mātukucchiyaṃ, gabbhāvatthāyaṃ vā.	1116	
PA_anya-e01_04n:1117_0	Dvīsu atthavikappesu vutte āyūhanasaṅkhāre “tassa pubbabhāgā”ti āha, tatiye atthavikappe	1117	
PA_anya-e01_04n:1117_1	vutte “taṃsampayuttā”ti. Taṃsampayuttā avijjā gahitāva hotīti sambandho. Daharassa	1117	
PA_anya-e01_04n:1117_2	cittappavatti bhavaṅgabahulā yebhuyyena bhavantarajanakakammāyūhanasamatthā na hotīti	1117	
PA_anya-e01_04n:1117_3	“idha paṭipakkattā āyatanāna”nti vuttaṃ. “Kammakaraṇakāle sammoho dassito”ti etena	1117	
PA_anya-e01_04n:1117_4	kammassa paccayabhūtaṃ sammohaṃ dasseti, na kammasampayuttameva.	1117	
PA_anya-e01_04n:1118_0	“Tattha purimabhavasmiṃ pañca kammasambhārā, etarahi pañca vipākadhammā, etarahi	1118	
PA_anya-e01_04n:1118_1	pañca kammasambhārā, anāgate pañca vipākadhammāti dasa dhammā kammaṃ, dasa dhammā	1118	
PA_anya-e01_04n:1118_2	vipāko, iti dvīsu ṭhānesu kammaṃ, kammavaṭṭaṃ, dvīsu ṭhānesu vipāko, vipākavaṭṭanti	1118	
PA_anya-e01_04n:1118_3	kammasaṅkhepo ca vipākasaṅkhepo ca, kammabhavo ca vipākabhavo ca kammavaṭṭañca vipākavaṭṭañca,	1118	
PA_anya-e01_04n:1118_4	kammapavattañca vipākapavattañca, kammasantati ca vipākasantati ca, kiriyā ceva kiriyāphalañcāti –	1118	
PA_anya-e01_04n:1119	“Evaṃ samuppannamidaṃ sahetukaṃ,	111	
PA_anya-e01_04n:1120	Dukkhaṃ aniccaṃ calamittaraddhuvaṃ;	112	
PA_anya-e01_04n:1121	Dhammehi dhammā pabhavanti hetuso,	112	
PA_anya-e01_04n:1122	Na hettha attāva parova vijjati.	112	
PA_anya-e01_04n:1123	“Dhammā dhamme sañjanenti, hetusambhārapaccayā;	112	
PA_anya-e01_04n:1124	Hetūnañca nirodhāya, dhammo buddhena desito.	112	
PA_anya-e01_04n:1125	“Hetūsu uparuddhesu, chinnaṃ vaṭṭaṃ na vaṭṭati;	112	
PA_anya-e01_04n:1126	Evaṃ dukkhantakiriyāya, brahmacariyidha vijjati;	112	
PA_anya-e01_04n:1127	Satte ca nupalabbhante, nevucchedo na sassata”nti. ;	112	
PA_anya-e01_04n:1128_0	Tattha kammāneva vipākaṃ sambharanti vaḍḍhentīti kammasambhārā, kammaṃ vā saṅkhārabhavā,	1128	
PA_anya-e01_04n:1128_1	tadupakārakāni avijjātaṇhupādānāni kammasambhārā. Paṭisandhidāyako vā bhavo kammaṃ,	1128	
PA_anya-e01_04n:1128_2	tadūpakārakā yathāvuttā āyūhanasaṅkhārā, avijjādayo ca kammasambhārāti kammañca kammasambhārā	1128	
PA_anya-e01_04n:1128_3	ca kammasambhārāti ekasesavasena kammasambhāraggahaṇaṃ veditabbaṃ. Dasa dhammā kammanti	1128	
PA_anya-e01_04n:1128_4	avijjādayopi kammasahāyatāya kammasarikkhakā, tadūpakārā cāti “kamma”nti vuttā. Saṅkhippanti	1128	
PA_anya-e01_04n:1128_5	ettha avijjādayo, viññāṇādayo cāti saṅkhepo, kammaṃ, vipāko ca. “Kammaṃ vipāko”ti	1128	
PA_anya-e01_04n:1128_6	evaṃ saṅkhipīyatīti vā saṅkhepo, avijjādayo, viññāṇādayo ca. Saṅkhepabhāvasāmaññena	1128	
PA_anya-e01_04n:1128_7	pana ekavacanaṃ katanti daṭṭhabbaṃ, saṅkhepasaddo vā bhāgādhivacananti kammabhāgo kammasaṅkhepo.	1128	
PA_anya-e01_04n:1129_0	Evaṃ samuppannanti kammatopi vipāko. Tatthāpi “avijjāto saṅkhārā”ti evaṃ samuppannaṃ,	1129	
PA_anya-e01_04n:1129_1	tisandhiādivasena vā samuppannaṃ idaṃ bhavacakkanti attho. Ittaranti gamanadhammaṃ,	1129	
PA_anya-e01_04n:1129_2	vinassadhammanti attho. Tena uppādavayavantatādīpakena aniccasaddena, vikārāpattidīpakena	1129	
PA_anya-e01_04n:1129_3	calasaddena ca adīpitaṃ kālantaraṭṭhāyitābhāvaṃ vibhāveti. Addhuvanti etena thirabhāvābhāvanissārataṃ.	1129	
PA_anya-e01_04n:1129_4	Hetu eva sambhārā hetusambhārā. “Ṭhānaso hetuso”ti ettha evaṃ vuttaṃ vā ṭhānaṃ, aññampi	1129	
PA_anya-e01_04n:1129_5	tassa tassa sādhāraṇaṃ kāraṇaṃ sambhāro, asādhāraṇaṃ hetu. Evanti evaṃ hetuto dhammamattasambhave,	1129	
PA_anya-e01_04n:1129_6	hetunirodhā ca vaṭṭacchede dhamme ca taṃnirodhāya desite satīti attho. Brahmacariyaṃ	1129	
PA_anya-e01_04n:1129_7	idha brahmacariyidha satte cāti ettha ca-saddo “evaṃ brahmacariyañca vijjati, sassatucchedā	1129	
PA_anya-e01_04n:1129_8	ca na hontī”ti samuccayattho. Evañhi hetuāyatte dhammamattasambhave satto nupalabbhati,	1129	
PA_anya-e01_04n:1129_9	tasmiñca upalabbhante sassato, ucchedo vā siyāti nupalabbhante tasmiṃ neva ucchedo	1129	
PA_anya-e01_04n:1129_10	na sassatanti vuttaṃ hoti.	11291	
PA_anya-e01_04n:1130	655. Saccappabhavatoti saccato, saccānaṃ vā pabhavato ca.	113	
PA_anya-e01_04n:1131_0	Kusalākusalaṃ kammanti vaṭṭakathāya vattamānattā sāsavanti viññāyati. Avisesenāti	1131	
PA_anya-e01_04n:1131_1	“cetanā cetanāsampayuttakā”ti visesaṃ akatvā, sabbampi taṃ kusalākusalaṃ kammaṃ samudayasaccanti	1131	
PA_anya-e01_04n:1131_2	vuttanti attho. “Taṇhā ca…pe… avasesā ca sāsavā kusalā dhammā”ti hi cetanācetanāsampayuttavisesaṃ	1131	
PA_anya-e01_04n:1131_3	akatvā vuttanti, ariyasaccavisesaṃ vā akatvā samudayasaccanti vuttanti attho. Saccavibhaṅge	1131	
PA_anya-e01_04n:1131_4	hi sabbepi kilesā sabbampi bhavagāmikammaṃ “samudayasacca”nti vuttaṃ. Dutiyasaccaṃ	1131	
PA_anya-e01_04n:1131_5	pabhavo etassāti dutiyasaccapabhavaṃ. Upādānapaccayā bhavoti upapattibhavassa, kammabhavassa	1131	
PA_anya-e01_04n:1131_6	ca adhippetattā vuttaṃ “paṭhamadutiyasaccadvaya”nti.	1131	
PA_anya-e01_04n:1132_0	656. Vatthūsūti ārammaṇesu, dukkhādīsu vā paṭicchādetabbesu vatthūsu. Sammohetīti	1132	
PA_anya-e01_04n:1132_1	dhammasabhāvaṃ jānituṃ paṭivijjhituṃ adentī tassa paṭicchādanavasena sammoheti. Vatthunti	1132	
PA_anya-e01_04n:1132_2	idha ārammaṇaṃ adhippetaṃ. Aññamaññañca upatthambheti aññamaññasannissayena vinā	1132	
PA_anya-e01_04n:1132_3	ṭhātuṃ asakkontā dve naḷakalāpā viya. Savisayeti yathāsakaṃ visaye rūpāyatanādike.	1132	
PA_anya-e01_04n:1132_4	Jāyamānānaṃ khandhānaṃ vikārabhāvena labbhamānā jāti te janentī viya hotīti vuttaṃ	1132	
PA_anya-e01_04n:1132_5	“khandhe ca janetī”ti. Tenāha “tesaṃ abhinibbattibhāvena pavattattā”ti. Pākabhedabhāvañca	1132	
PA_anya-e01_04n:1132_6	adhitiṭṭhatīti etthāpi “khandhe janetī”ti ettha vuttanayeneva attho gahetabbo. Pākabhedavasena	1132	
PA_anya-e01_04n:1132_7	vattaticceva attho. Paccatīti pāko, bhijjatīti bhedo, pāko ca bhedo ca pākabhedaṃ,	1132	
PA_anya-e01_04n:1132_8	tassa bhāvaṃ paccanaṃ, bhijjanañcāti attho. Sokādīnaṃ adhiṭṭhānattāti tesaṃ kāraṇattā,	1132	
PA_anya-e01_04n:1132_9	tehi siddhāya avijjāya sahitehi saṅkhārehi paccayo ca hoti bhavantarapātubhāvāyāti	1132	
PA_anya-e01_04n:1132_10	adhippāyo. Cuticittaṃ vā paṭisandhiviññāṇassa anantarapaccayo hotīti “paccayo ca	11321	
PA_anya-e01_04n:1132_11	hoti bhavantarapātubhāvāyā”ti vuttaṃ. Taṃ pana cuticittaṃ avijjāsaṅkhārarahitaṃ bhavantarassa	11321	
PA_anya-e01_04n:1132_12	paccayo na hotīti sasahāyattadassanatthamāha “sokādīnaṃ adhiṭṭhānattā”ti. Dvedhāti	11321	
PA_anya-e01_04n:1132_13	attano attano sarasena, dhammantarapaccayabhāvena cāti dvedhā dvedhā. Byāpanicchālopena hi niddeso.	11321	
PA_anya-e01_04n:1133_0	657. “Avijjāpaccayā saṅkhārā”ti etena saṅkhārānaṃ paccayuppannatādassanena “ko nu	1133	
PA_anya-e01_04n:1133_1	kho abhisaṅkharotīti esa no kallo pañho”ti dasseti, tenetaṃ kārakadassananivāraṇaṃ.	1133	
PA_anya-e01_04n:1133_2	Attā bhavato bhavantaraṃ saṅkamatīti dassanaṃ attasaṅkantidassanaṃ, taṃ saṅkhārapaccayā	1133	
PA_anya-e01_04n:1133_3	viññāṇuppattivacanena nivāritaṃ hoti. Pañcannaṃ khandhānaṃ abhedato eko attāti gahaṇaṃ	1133	
PA_anya-e01_04n:1133_4	ghanasaññā, taṃ yamakatālakandaṃ bhindantena viya “viññāṇapaccayā nāmarūpamattameta”nti	1133	
PA_anya-e01_04n:1133_5	vacanena nivāritaṃ hoti. “Evamādidassananivāraṇa”nti etena “socati paridevati dukkhito”tiādidassananivāraṇamāha.	1133	
PA_anya-e01_04n:1133_6	Sokādayopi hi paccayāyattā avasavattinoti “jātipaccayā jarāmaraṇaṃ soka…pe… sambhavantī”ti	1133	
PA_anya-e01_04n:1133_7	etena vuttamevāti. Micchādassananivāraṇatopīti kārakadassanādinānāvidhamicchābhinivesanivāraṇatopi.	1133	
PA_anya-e01_04n:1134_0	658. “Salakkhaṇasāmaññalakkhaṇavasenā”ti etena sabbappakārena dhammānaṃ yāthāvato	1134	
PA_anya-e01_04n:1134_1	adassanamāha tadubhayavinimuttassa dhammesu paramatthato passitabbabhāvassa abhāvato.	1134	
PA_anya-e01_04n:1134_2	Upakkhalanaṃ viya dukkhuppattihetuto. Patanaṃ viya bhavantarapapātato. Gaṇḍapātubhāvo	1134	
PA_anya-e01_04n:1134_3	viya dukkhatāsūlayogato, kilesāsucipaggharaṇato ca. Gaṇḍabhedapīḷakā viyāti bhedanatthaṃ	1134	
PA_anya-e01_04n:1134_4	paccamāne gaṇḍe tassa upari jāyamānā khuddakapīḷakā viya, gaṇḍassa vā anekadhābhede	1134	
PA_anya-e01_04n:1134_5	pīḷakā viya. Ghaṭṭanaṃ viya saṅghaṭṭanarasatāya phasso. Ghaṭṭanadukkhaṃ viyāti ghaṭṭanato	1134	
PA_anya-e01_04n:1134_6	jātaṃ dukkhaṃ viya tividhadukkhatāvasena tissannampi vedanānaṃ dukkhabhāvato. Paṭikārābhilāso	1134	
PA_anya-e01_04n:1134_7	viyāti samudāyassa ekadesanidassanabhāvenāha. Asappāyaggahaṇaṃ viya bahuvidhānatthuppattinimittato.	1134	
PA_anya-e01_04n:1134_8	Asappāyalepanaṃ viya dukkhahetuno sasantāne sannidhāpanato. Gaṇḍavikārapātubhāvo	1134	
PA_anya-e01_04n:1134_9	viya attabhāvagaṇḍassa nibbattivikārabhāvato, tannimittañcassa sūnabhāvādisambhavato.	1134	
PA_anya-e01_04n:1134_10	Sūnatāsarāgapubbaggahaṇādayo hi gaṇḍavikārā. Sarasato gaṇḍassa bhijjanaṃ pākena vinā	11341	
PA_anya-e01_04n:1134_11	na hotīti bhedaggahaṇenevassa pākopi gahitoti katvā āha “gaṇḍabhedo viya jarāmaraṇa”nti.	11341	
PA_anya-e01_04n:1134_12	Gaṇḍassa vā visadisāpatti, bhijjanañca gaṇḍabhedo, tattha visadisāpatti pākoti veditabbaṃ.	11341	
PA_anya-e01_04n:1135_0	Upamāhi bhavacakkaṃ viññāpentena ekādhiṭṭhānehi upamāvisesehi taṃ viññāpetvā idāni	1135	
PA_anya-e01_04n:1135_1	nānādhiṭṭhānehi viññāpetuṃ “yasmā vā”tiādi vuttaṃ. Tattha paṭalābhibhūtacakkhuko	1135	
PA_anya-e01_04n:1135_2	rūpāni na passati, kiñci passantopi viparītaṃ passati, evaṃ avijjābhibhūto dukkhādīni	1135	
PA_anya-e01_04n:1135_3	na paṭipajjati na passati, micchā vā paṭipajjatīti paṭalaṃ viya avijjā. Kosakārakimi	1135	
PA_anya-e01_04n:1135_4	viya attanāva katattā, vaṭṭassa attano eva paribbhamanakāraṇattā ca kosappadesā viya	1135	
PA_anya-e01_04n:1135_5	saṅkhārā. Saṅkhārapariggahaṃ vinā patiṭṭhaṃ alabhamānaṃ viññāṇaṃ pariṇāyakapariggahaṃ	1135	
PA_anya-e01_04n:1135_6	vinā patiṭṭhaṃ alabhamāno rājakumāro viyāti pariggahena vinā patiṭṭhālābho ettha	1135	
PA_anya-e01_04n:1135_7	upamopameyyasāmaññaṃ. Upapattinimittanti kammādiārammaṇamāha. Parikappanatoti ārammaṇakaraṇato,	1135	
PA_anya-e01_04n:1135_8	sampayuttena vā vitakkena vitakkanato. Devamanussamigavihaṅgādivividhappakāratāya	1135	
PA_anya-e01_04n:1135_9	māyā viya nāmarūpaṃ. Patiṭṭhāvisesena vuddhivisesāpattito vanappagumbo viya saḷāyatanaṃ.	1135	
PA_anya-e01_04n:1135_10	Āyatanānaṃ visayivisayabhūtānaṃ aññamaññābhimukhabhāvo āyatanaghaṭṭanaṃ. Tato āyatanaghaṭṭanato	11351	
PA_anya-e01_04n:1135_11	dvayasaṅghaṭṭanuppattito, vedanādukkhahetuto ca aggi viya phasso. Sapariḷāhato dāho	11351	
PA_anya-e01_04n:1135_12	viya vedanā. Uparūpari taṇhāpavaḍḍhanato loṇūdakapānaṃ viya visayānubhavanaṃ. Ārammaṇe	11351	
PA_anya-e01_04n:1135_13	pātukamyatābhāvato pipāsā viya taṇhā. Tadassupādānanti taṃ abhilāsakaraṇaṃ taṇhādiṭṭhābhinandanaṃ	11351	
PA_anya-e01_04n:1135_14	assa taṃsamaṅgino puggalassa, tadassa vā bhaveyya upādānaṃ. Byasanāvahatāya ajānanato	11351	
PA_anya-e01_04n:1135_15	bhavupādānaṃ macchassa baḷisupādānaṃ viya. Ettha ca saṅkhārādīnaṃ kosappadesapariṇāyakādīhi	11351	
PA_anya-e01_04n:1135_16	dvīhi dvīhi sadisatāya dve dve upamā vuttāti veditabbā.	11351	
PA_anya-e01_04n:1136_0	659. Koci agambhīro eva gambhīro viya khāyati purāṇatiṇapaṇṇādibharito pabbatasaṅkhepe	1136	
PA_anya-e01_04n:1136_1	jalāsayo viya, na evamayaṃ. Ayaṃ pana gambhīrova hutvā obhāsati pakāsati dissatīti	1136	
PA_anya-e01_04n:1136_2	gambhīrāvabhāso. Yathārahanti atthādivasena yathānurūpaṃ.	1136	
PA_anya-e01_04n:1137_0	Jātito jarāmaraṇaṃ na na hoti, hoti evāti avadhāraṇe siddhe “siyā nu kho jarāmaraṇaṃ	1137	
PA_anya-e01_04n:1137_1	jātito, aññatopī”ti āsaṅkāyaṃ tadāsaṅkānivattanatthaṃ “na ca jātiṃ vinā aññato hotī”ti	1137	
PA_anya-e01_04n:1137_2	vuttaṃ. Tattha aññaggahaṇaṃ jātiyā paṭiyogīvisayaṃ, na aññamattavisayaṃ “jātiṃ vinā”ti	1137	
PA_anya-e01_04n:1137_3	vacanato. Tenassa nāññaṃ jātiyā sahakārīkāraṇabhūtaṃ nivattitaṃ hoti. Esa nayo ito	1137	
PA_anya-e01_04n:1137_4	paresupi. Itthanti idaṃ pakāraṃ, iminā pakārenāti attho. Jātipaccayasambhūtasamudāgataṭṭhoti	1137	
PA_anya-e01_04n:1137_5	jātipaccayasambhūtaṃ hutvā sahitassa attano paccayānurūpassa uddhaṃ uddhaṃ āgatabhāvo,	1137	
PA_anya-e01_04n:1137_6	anuppavattaṭṭhoti attho. Atha vā sambhūtaṭṭho ca samudāgataṭṭho ca sambhūtasamudāgataṭṭho.	1137	
PA_anya-e01_04n:1137_7	“Na jātito jarāmaraṇaṃ na hoti, na ca jātiṃ vinā aññato hotī”ti hi jātipaccayasambhūtaṭṭho	1137	
PA_anya-e01_04n:1137_8	vutto. Itthañca jātito samudāgacchatīti jātipaccayasamudāgataṭṭho, yā yā jāti yathā	1137	
PA_anya-e01_04n:1137_9	yathā paccayo hoti, tadanurūpapātubhāvoti attho.	1137	
PA_anya-e01_04n:1138_0	Tattha “na jātito jarāmaraṇaṃ na hotī”ti iminā jarāmaraṇassa jātipaccayatāya avitathataṃ	1138	
PA_anya-e01_04n:1138_1	dasseti, “na jātiṃ vinā aññato jarāmaraṇaṃ hotī”ti iminā anaññathattaṃ, “itthañca	1138	
PA_anya-e01_04n:1138_2	jātito samudāgacchatī”ti iminā tathataṃ. Tena ca yathā paccayadhammā attano paccayuppannānaṃ	1138	
PA_anya-e01_04n:1138_3	paccayabhāve, tathā avitathā anaññathā, evaṃ paccayuppannadhammāpi tabbhāveti dasseti.	1138	
PA_anya-e01_04n:1138_4	Esa nayo sesesupi. “Hetuphale ñāṇaṃ atthapaṭisambhidā”ti etena vacanena atthassa	1138	
PA_anya-e01_04n:1138_5	hetuphalabhāvo kathaṃ ñātabboti? “Atthapaṭisambhidā”ti etassa samāsapadassa avayavapadatthaṃ	1138	
PA_anya-e01_04n:1138_6	dassentena “hetuphale ñāṇa”nti vuttattā. “Atthe paṭisambhidā atthapaṭisambhidā”ti	1138	
PA_anya-e01_04n:1138_7	ettha hi “atthe”ti etassa atthaṃ dassentena “hetuphale”ti vuttaṃ, “paṭisambhidā”ti	1138	
PA_anya-e01_04n:1138_8	etassa atthaṃ dassentena “ñāṇa”nti, tasmā hetuphalaatthasaddā ekatthā, ñāṇapaṭisambhidā	1138	
PA_anya-e01_04n:1138_9	cāti imamatthaṃ vadantena sādhito atthassa hetuphalabhāvo.	1138	
PA_anya-e01_04n:1139_0	Yenākārenāti yena pavattiākārena. Sabhāvadhammā hi paccayavisesasiddhena pavattiākārena	1139	
PA_anya-e01_04n:1139_1	visiṭṭhākārā honti. Tenāha “sabbe dhammā sabbākārena buddhassa bhagavato ñāṇamukhe	1139	
PA_anya-e01_04n:1139_2	āpāthamāgacchantī”ti. Yadavatthāti yāya avatthāya avatthitā. Avatthāvisesavanto hi	1139	
PA_anya-e01_04n:1139_3	dhammā tena tena avatthāvisesena taṃ taṃ atthakiccaṃ sādhetuṃ samatthā honti. Svāyaṃ	1139	
PA_anya-e01_04n:1139_4	pavattiākāro, avatthāviseso ca avijjāyapi anupacitakusalasambhārehi duravabodhato	1139	
PA_anya-e01_04n:1139_5	eva ñāṇena alabbhaneyyapatiṭṭho cāti āha “tassa…pe… gambhīro”ti. Tassa ākārassa,	1139	
PA_anya-e01_04n:1139_6	avatthāya ca. Hetumhi ñāṇanti ettha hetuno dhammapariyāyatā vuttanayeneva veditabbā.	1139	
PA_anya-e01_04n:1140_0	Assāti paṭiccasamuppādassa. Tena tena kāraṇenāti tena tena veneyyānaṃ bujjhanānuguṇatāsaṅkhātena	1140	
PA_anya-e01_04n:1140_1	kāraṇena. Tatthāti tasmiṃ desanappakāre. Anulomapaṭilomatoti nayidha paccayuppādā	1140	
PA_anya-e01_04n:1140_2	paccayuppannuppādasaṅkhātaṃ anulomaṃ, paccayanirodhā paccayuppannanirodhasaṅkhātañca	1140	
PA_anya-e01_04n:1140_3	paṭilomamāha. Ādito pana antagamanamanulomaṃ, antato ca ādigamanaṃ paṭilomamāha.	1140	
PA_anya-e01_04n:1140_4	Ādito paṭṭhāya anulomadesanāya, antato paṭṭhāya paṭilomadesanāya ca tisandhicatusaṅkhepaṃ.	1140	
PA_anya-e01_04n:1140_5	“Ime cattāro āhārā kiṃnidānā”tiādikāya vemajjhato paṭṭhāya paṭilomadesanāya, “cakkhuñca	1140	
PA_anya-e01_04n:1140_6	paṭicca rūpe ca uppajjati cakkhuviññāṇaṃ, tiṇṇaṃ saṅgati phasso, phassapaccayā vedanā”tiādikāya	1140	
PA_anya-e01_04n:1140_7	anulomadesanāya ca dvisandhitisaṅkhepaṃ. “Saṃyojanīyesu, bhikkhave, dhammesu assādānupassino	1140	
PA_anya-e01_04n:1140_8	viharato taṇhā pavaḍḍhati, taṇhāpaccayā upādāna”ntiādīsu ekasandhidvisaṅkhepaṃ. Katthaci	1140	
PA_anya-e01_04n:1140_9	ekaṅgopi ca paṭiccasamuppādo desito, so “tatra, bhikkhave, sutavā ariyasāvako”tiādinā dassito eva.	1140	
PA_anya-e01_04n:1141_0	Avijjādīnaṃ sabhāvo paṭivijjhīyatīti paṭivedho. Vuttaṃ hetaṃ aṭṭhakathāyaṃ “tesaṃ	1141	
PA_anya-e01_04n:1141_1	tesaṃ vā tattha tattha vuttadhammānaṃ paṭivijjhitabbo salakkhaṇasaṅkhāto aviparītasabhāvo	1141	
PA_anya-e01_04n:1141_2	paṭivedho”ti. Jānanalakkhaṇassa ñāṇassa paṭipakkhabhūto avijjāya aññāṇaṭṭho. Ārammaṇassa	1141	
PA_anya-e01_04n:1141_3	paccakkhakaraṇena dassanabhūtassa paṭipakkhabhūto adassanaṭṭho. Yena panesā dukkhādīnaṃ	1141	
PA_anya-e01_04n:1141_4	yāthāvasarasaṃ paṭivijjhituṃ na deti, chādetvā pariyonandhitvā tiṭṭhati, so tassā	1141	
PA_anya-e01_04n:1141_5	saccāsampaṭivedhaṭṭho. Apuññābhisaṅkhārekadeso sarāgo, añño virāgo. Rāgassa vā apaṭipakkhabhāvato	1141	
PA_anya-e01_04n:1141_6	rāgapavaḍḍhako apuññābhisaṅkhāro sabbopi sarāgo, itaro tappaṭipakkhabhāvato virāgo.	1141	
PA_anya-e01_04n:1141_7	“Dīgharattaṃ hetaṃ, bhikkhave, assutavato puthujjanassa ajjhositaṃ mamāyitaṃ parāmaṭṭhaṃ	1141	
PA_anya-e01_04n:1141_8	‘etaṃ mama, esohamasmi, eso me attā”ti attaparāmāsassa viññāṇaṃ visesato vatthu vuttanti	1141	
PA_anya-e01_04n:1141_9	viññāṇassa suññataṭṭho gambhīro. Attā vijānāti saṃsaratīti sabyāpāratāsaṅkanti abhinivesabalavatāya	1141	
PA_anya-e01_04n:1141_10	abyāpāraṭṭhaasaṅkantipaṭisandhipātubhāvaṭṭhā ca gambhīrā. Nāmarūpassa paṭisandhikkhaṇe	11411	
PA_anya-e01_04n:1141_11	ekuppādo, pavattiyaṃ visuṃ visuṃ yathārahaṃ ekuppādo, nāmassa rūpena, rūpassa ca	11411	
PA_anya-e01_04n:1141_12	nāmena asampayogato vinibbhogo, nāmassa nāmena, rūpassa ca rūpena, ekaccassa ekaccena	11411	
PA_anya-e01_04n:1141_13	avinibbhogo yojetabbo. Ekuppādekanirodhe hi avinibbhoge adhippete so rūpassa ca ekakalāpavuttino	11411	
PA_anya-e01_04n:1141_14	labbhati. Atha vā ekacatuvokārabhavesu nāmarūpānaṃ asahavattanato aññamaññavinibbhogo,	11411	
PA_anya-e01_04n:1141_15	pañcavokārabhave sahavattanato avinibbhogo ca veditabbo.	11411	
PA_anya-e01_04n:1142_0	Adhipatiyaṭṭho nāma idha indriyapaccayabhāvo. “Lokopeso dvārāpesā khettampeta”nti	1142	
PA_anya-e01_04n:1142_1	vuttā lokādiatthā cakkhādīsu pañcasu yojetabbā. Manāyatanassāpi lujjanato, manosamphassādīnaṃ	1142	
PA_anya-e01_04n:1142_2	dvārakhettabhāvato ca ete atthā sambhavanti eva. Āpāthagatānaṃ rūpādīnaṃ pakāsanayogyatālakkhaṇaṃ	1142	
PA_anya-e01_04n:1142_3	obhāsanaṃ cakkhādīnaṃ visayibhāvo, manāyatanassa vijānanaṃ. Saṅghaṭṭanaṭṭho visesato	1142	
PA_anya-e01_04n:1142_4	cakkhusamphassādīnaṃ pañcannaṃ, itare channampi yojetabbā. Phusanañca phassassa sabhāvo,	1142	
PA_anya-e01_04n:1142_5	saṅghaṭṭanaṃ raso, itare upaṭṭhānākārā. Ārammaṇarasānubhavanaṭṭho rasavasena vutto,	1142	
PA_anya-e01_04n:1142_6	vedayitaṭṭho lakkhaṇavasena. Sukhadukkhamajjhattabhāvā yathākkamaṃ tissannaṃ vedanānaṃ	1142	
PA_anya-e01_04n:1142_7	sabhāvavasena vuttā. Attā vedayatīti abhinivesassa balavatāya nijjīvaṭṭho vedanāya	1142	
PA_anya-e01_04n:1142_8	gambhīro. Nijjīvāya vā vedanāya vedayitaṃ nijjīvavedayitaṃ, nijjīvavedayitameva attho	1142	
PA_anya-e01_04n:1142_9	nijjīvavedayitaṭṭho. Sappītikataṇhāya abhinanditaṭṭho, balavatarataṇhāya gilitvā	1142	
PA_anya-e01_04n:1142_10	pariniṭṭhāpanaṃ ajjhosānaṭṭho. Itaro sādhāraṇavasena veditabbo. Ādānaggahaṇābhinivesaṭṭhā	11421	
PA_anya-e01_04n:1142_11	catunnampi upādānānaṃ samānā, parāmāsaṭṭho vutto diṭṭhupādānādīnameva, tathā duratikkamaṭṭho.	11421	
PA_anya-e01_04n:1142_12	“Diṭṭhikantāro”ti hi vacanato diṭṭhīnaṃ duratikkamatā, daḷhaggahaṇattā vā catunnampi	11421	
PA_anya-e01_04n:1142_13	duratikkamaṭṭho yojetabbo. Duratikkamatāyapi hi taṇhāya samuddaṭṭho vutto. Yonigatiṭhitinivāsesukhipananti	11421	
PA_anya-e01_04n:1142_14	samāse bhummavacanassa alopo daṭṭhabbo. Evañhi tena āyūhanābhisaṅkharaṇapadānaṃ samāso	11421	
PA_anya-e01_04n:1142_15	hoti. Jarāmaraṇaṅgaṃ maraṇappadhānanti maraṇaṭṭhā eva khayādayo gambhīrāti dassitā.	11421	
PA_anya-e01_04n:1142_16	Navanavānañhi khayena khaṇḍiccādiparipakkappavatti jarāti, khayaṭṭho vā jarāya vuttoti	11421	
PA_anya-e01_04n:1142_17	daṭṭhabbo. Navabhāvāpagamo hi khayoti vattuṃ yuttoti. Vipariṇāmaṭṭho dvinnampi. Santativasena	11421	
PA_anya-e01_04n:1142_18	vā jarāya khayavayabhāvo, sammutikhaṇikavasena maraṇassa bhedavipariṇāmatā yojetabbā.	11421	
PA_anya-e01_04n:1143_0	660. Atthanayāti atthānaṃ nayā, avijjādiatthehi ekattādī sakena bhāvena nayanti gamentīti	1143	
PA_anya-e01_04n:1143_1	ekattādayo, tesaṃ nayāti vuttā. Nīyantīti hi nayāti. Atthā eva vā ekattādibhāvena	1143	
PA_anya-e01_04n:1143_2	nīyamānā ñāyamānā atthanayāti vuttā. Nīyanti etehīti vā nayā, ekattādīhi ca atthā	1143	
PA_anya-e01_04n:1143_3	“eka”ntiādinā nīyanti, tasmā ekattādayo atthānaṃ nayāti atthanayā.	1143	
PA_anya-e01_04n:1144_0	Aṅkurādibhāvenāti aṅkurapattanāḷakhandhasākhāpallavapalāsādibhāvena pavattamāne avayave	1144	
PA_anya-e01_04n:1144_1	ekajjhaṃ gahetvā santānānupacchedena bījaṃ rukkhabhāvaṃ pattaṃ rukkhabhāvena pavattaṃ	1144	
PA_anya-e01_04n:1144_2	tañca ekattena vuccatīti santānānupacchedo yathā ekattaṃ, evaṃ idhāpi avijjāsaṅkhārādihetuhetusamuppannānaṃ	1144	
PA_anya-e01_04n:1144_3	santānānupacchedo ekasantatipatitatā ekattanayoti dasseti. “Hetuphalasambandhenā”ti	1144	
PA_anya-e01_04n:1144_4	etena santānānupacchedaṃ vibhāveti. Satipi hi hetuphalānaṃ paramatthato bhede hetubhāvena,	1144	
PA_anya-e01_04n:1144_5	phalabhāvena ca tesaṃ sambandhabhāvoyevettha santānānupacchedo, yato yasmiṃ santāne	1144	
PA_anya-e01_04n:1144_6	kammaṃ nibbattaṃ, tattheva phaluppattīti katassa vināso, akatassa abbhāgamo ca natthīti.	1144	
PA_anya-e01_04n:1144_7	Ekattaggahaṇatoti hetuphalānaṃ bhedaṃ anupadhāretvā hetuṃ, phalañca abhinnaṃ katvā	1144	
PA_anya-e01_04n:1144_8	ubhinnaṃ ekabhāvassa abhedassa gahaṇena. “Tadeva viññāṇaṃ sandhāvati saṃsaratī”tiādinā	1144	
PA_anya-e01_04n:1144_9	sassatadiṭṭhiṃ upādiyati.	1144	
PA_anya-e01_04n:1145_0	Lakkhaṇavavatthānanti sabhāvavavatthānaṃ hetuno, phalassa ca bhinnasabhāvatāvabodho.	1145	
PA_anya-e01_04n:1145_1	Bhinnasantānassevāti sambandharahitassa nānattassa gahaṇato añño mato, añño jāto,	1145	
PA_anya-e01_04n:1145_2	tasmā “sattantaro ucchinno, sattantaro uppanno”ti gaṇhanto ucchedadiṭṭhiṃ upādiyati.	1145	
PA_anya-e01_04n:1146_0	Amhehi uppādetabbanti ānetvā sambandho. Byāpārābhāvo anabhisandhitāya abyāvaṭatā.	1146	
PA_anya-e01_04n:1146_1	Sammā passantoti “nirīhā nijjīvā dhammamattā”ti passanto. Sabhāvo eva niyamo sabhāvaniyamo	1146	
PA_anya-e01_04n:1146_2	“sasambhāraggino uddhamukhatā, sasambhāravāyuno tiriyagamana”nti evamādi viya. Tena	1146	
PA_anya-e01_04n:1146_3	siddho yathāsakaṃ paccayuppannassa hetubhāvo. “Kassaci kattuno abhāvā na kāci kiriyā	1146	
PA_anya-e01_04n:1146_4	phalapabandhinī”ti akiriyadiṭṭhiṃ upādiyati.	1146	
PA_anya-e01_04n:1147_0	“Khīrato dadhi, na udakato, tilato telaṃ, na vālikato”ti sabbato sabbasambhavābhāvadassanena	1147	
PA_anya-e01_04n:1147_1	ahetukadiṭṭhiṃ hetuanurūpameva phalaṃ passanto akiriyadiṭṭhiṃ pajahati. Yato kutocīti	1147	
PA_anya-e01_04n:1147_2	yadi aññasmā aññassa uppatti siyā, vālikato telassa, ucchuto khīrassa kasmā uppatti	1147	
PA_anya-e01_04n:1147_3	na siyā, tasmā na koci kassaci hetu atthīti ahetukadiṭṭhiṃ, avijjamānepi hetumhi	1147	
PA_anya-e01_04n:1147_4	niyatatāya tilagāvīsukkasoṇitādīhi telakhīrasarīrādīni pavattantīti niyativādañca	1147	
PA_anya-e01_04n:1147_5	upādiyatīti viññātabbaṃ yathārahaṃ.	1147	
PA_anya-e01_04n:1148_0	661. Kasmā? Yasmā idañhi bhavacakkaṃ apadāletvā saṃsārabhayamatīto na koci supinantarepi	1148	
PA_anya-e01_04n:1148_1	atthīti sambandho. Agādhaṃ appatiṭṭhaṃ duratiyānaṃ duratikkamaṃ. Asanivicakkamivāti	1148	
PA_anya-e01_04n:1148_2	asanimaṇḍalamiva. Tañhi nimmathanameva, nānimmathanaṃ pavattati, evaṃ bhavacakkampi	1148	
PA_anya-e01_04n:1148_3	ekantadukkhuppādanatova “niccanimmathana”nti vuttaṃ.	1148	
PA_anya-e01_04n:1149_0	Ñāṇāsinā apadāletvā saṃsārabhayamatīto natthīti etassa sādhakasuttaṃ dassento “vuttampi	1149	
PA_anya-e01_04n:1149_1	ceta”ntiādimāha. Tantūnaṃ ākulakaṃ tantākulakaṃ, tantākulakamiva jātā tantākulakajātā,	1149	
PA_anya-e01_04n:1149_2	kilesakammavipākehi ativiya jaṭitāti attho. Kuliyā sakuṇiyā nīḍaṃ kulikaṃ, taṃ viya	1149	
PA_anya-e01_04n:1149_3	jātā kulikuṇḍikajātā. Muñcā viya, pabbajā viya ca bhūtā jātā muñjapabbajabhūtā. Tadubhayaṃ	1149	
PA_anya-e01_04n:1149_4	kira tiṇaṃ ākulaṃ jaṭitaṃ hutvā vaḍḍhati. Vaḍḍhiyā abhāvato apāyaṃ, dukkhagatibhāvato	1149	
PA_anya-e01_04n:1149_5	duggatiṃ, sukhasamussayato vinipatitattā vinipātañca, catubbidhaṃ apāyaṃ “khandhānañca	1149	
PA_anya-e01_04n:1149_6	paṭipāṭī”tiādinā vuttaṃ saṃsārañca nātivattati. Saṃsāro eva vā sabbo idha vaḍḍhiapagamādiatthehi	1149	
PA_anya-e01_04n:1149_7	apāyādināmako vutto kevalaṃ dukkhakkhandhabhāvato.	1149	
PA_anya-e01_04n:1150	Paññābhūminiddesavaṇṇanā niṭṭhitā.	115	
PA_anya-e01_04n:1151	Iti sattarasamaparicchedavaṇṇanā.	115	
PA_anya-e01_04n:1152	18. Diṭṭhivisuddhiniddesavaṇṇanā	115	
PA_anya-e01_04n:1153	Nāmarūpapariggahakathāvaṇṇanā	115	
PA_anya-e01_04n:1154_0	662. Yā visuddhiyo sampādetabbāti sambandho. Imesu yathāvicāritesu khandhādīsu vipassanāya	1154	
PA_anya-e01_04n:1154_1	bhūmibhūtesu dhammesu. Ganthassa uggaṇhanaṃ vācuggatakaraṇaṃ uggaho, parito sabbathāpi	1154	
PA_anya-e01_04n:1154_2	atthassa ñātumicchā paripucchā, savanupaparikkhādivasena tadatthassa manasikāravidhi,	1154	
PA_anya-e01_04n:1154_3	tadubhayavasena yasmā tatthapi ñāṇaṃ svāsevitaṃ hoti, tasmā vuttaṃ “uggahaparipucchāvasena	1154	
PA_anya-e01_04n:1154_4	ñāṇaparicayaṃ katvā”ti, khandhādīsu sutamayaṃ ñāṇaṃ uppādetvāti attho. Vitthāritameva,	1154	
PA_anya-e01_04n:1154_5	tasmā tattha vitthāritanayānusārena sīlavisuddhi sampādetabbāti adhippāyo. Upacārasamādhipi	1154	
PA_anya-e01_04n:1154_6	appanāsamādhi viya vipassanāya adhiṭṭhānabhāvato cittavisuddhiyevāti āha “saupacārā”ti.	1154	
PA_anya-e01_04n:1154_7	Veditabbāti attano santāne nibbattanavaseneva veditabbā. Evañhi tā paccakkhato viditā	1154	
PA_anya-e01_04n:1154_8	nāma honti, tasmā veditabbā sampādetabbāti vuttaṃ hoti. Veditabbāti vā samāpattisukhādhigamavasena	1154	
PA_anya-e01_04n:1154_9	anubhavitabbāti attho. Na hi kevalena jānanamattena cittavisuddhiyaṃ patiṭṭhito nāma	1154	
PA_anya-e01_04n:1154_10	hoti, na ca tattha apatiṭṭhāya uparivisuddhiṃ sampādetuṃ sakkāti.	11541	
PA_anya-e01_04n:1155_0	Nāmarūpānaṃ yāthāvadassananti nāmassa, rūpassa ca vibhajja yathābhūtasabhāvadassanaṃ.	1155	
PA_anya-e01_04n:1155_1	Nāmaggahaṇena cettha vedanādīnaṃ catunnaṃ tebhūmakānaṃ khandhānaṃ gahaṇaṃ, na “viññāṇapaccayā	1155	
PA_anya-e01_04n:1155_2	nāmarūpa”nti ettha viya viññāṇaṃ vinā, nāpi “nāmañca rūpañcā”ti ettha viya sanibbānehi	1155	
PA_anya-e01_04n:1155_3	lokuttarakkhandhehi saddhinti daṭṭhabbaṃ.	1155	
PA_anya-e01_04n:1156_0	663. Yāti pajjati etenāti yānaṃ, samathova yānaṃ samathayānaṃ, taṃ etassa atthīti	1156	
PA_anya-e01_04n:1156_1	samathayāniko. Jhāne, jhānūpacāre vā patiṭṭhāya vipassanaṃ anuyuñjantassetaṃ nāmaṃ,	1156	
PA_anya-e01_04n:1156_2	tena samathayānikena. “Ṭhapetvā nevasaññānāsaññāyatana”nti idaṃ bhavaggadhammānaṃ	1156	
PA_anya-e01_04n:1156_3	ādikammikassa duppariggahatāya vuttaṃ. Lakkhaṇarasādivasena pariggahetabbā ñāṇena	1156	
PA_anya-e01_04n:1156_4	paricchijja gahetabbā, pariggahavidhi pana khandhaniddese vuttā evāti adhippāyo.	1156	
PA_anya-e01_04n:1156_5	Ārammaṇābhimukhanamanaṃ ārammaṇena vinā appavatti, tena namanaṭṭhena, nāmakaraṇaṭṭhena	1156	
PA_anya-e01_04n:1156_6	vā. Vedanādayo hi arūpadhammā sabbadāpi ca phassādināmakattā pathavīādayo viya kesakumbhādināmantarānāpajjanato	1156	
PA_anya-e01_04n:1156_7	attanāva katanāmatāya nāmakaraṇaṭṭhena “nāma”nti vuccanti. Atha vā adhivacanasamphasso	1156	
PA_anya-e01_04n:1156_8	viya adhivacanaṃ nāmaṃ antarena anupacitasambhārānaṃ gahaṇaṃ na gacchantīti nāmāyattaggahaṇatāya	1156	
PA_anya-e01_04n:1156_9	vedanādayo “nāma”nti vuccanti, rūpaṃ pana vināpi nāmasavanaṃ attano ruppanasabhāveneva	1156	
PA_anya-e01_04n:1156_10	gahaṇaṃ gacchati. Vavatthāpetabbanti asaṅkarato ṭhapetabbaṃ, aññamaññaṃ, rūpena ca	11561	
PA_anya-e01_04n:1156_11	amissitaṃ katvā citte ṭhapetabbanti attho.	11561	
PA_anya-e01_04n:1157_0	Nāmarūpapariggaho ca nāma yāvadeva tassa paṭinissajjanatthanti tadanurūpameva nidassanaṃ	1157	
PA_anya-e01_04n:1157_1	dassento “yathā nāmā”tiādimāha. Ruppanatoti ettha ruppanaṭṭho “sītādivirodhipaccayasannipāte	1157	
PA_anya-e01_04n:1157_2	visadisuppattī”tiādinā khandhaniddesavaṇṇanāyaṃ vuttoyeva. Evaṃ visuṃ nāmapariggahaṃ,	1157	
PA_anya-e01_04n:1157_3	rūpapariggahañca dassetvā idāni ekajjhaṃ nāmarūpapariggahaṃ dassetuṃ “tato namanalakkhaṇa”ntiādi vuttaṃ.	1157	
PA_anya-e01_04n:1158_0	664. Iti arūpamukhena vipassanābhinivesaṃ dassetvā idāni rūpamukhena taṃ dassento	1158	
PA_anya-e01_04n:1158_1	“suddhavipassanāyāniko panā”tiādimāha. Tattha samathayānikassa samathamukhena vipassanābhiniveso,	1158	
PA_anya-e01_04n:1158_2	vipassanāyānikassa pana samathaṃ anissāyāti āha “suddhavipassanāyāniko”ti, samathabhāvanāya	1158	
PA_anya-e01_04n:1158_3	amissitavipassanāyānavāti attho. Ayameva vā samathayānikoti yathāvutto samathayāniko	1158	
PA_anya-e01_04n:1158_4	eva vā. Tena samathayānikassāpi rūpamukhena vipassanābhiniveso labbhati, na arūpamukhenevāti	1158	
PA_anya-e01_04n:1158_5	dasseti. Tesaṃ tesaṃ dhātupariggahamukhānanti “yaṃ thaddhalakkhaṇaṃ, ayaṃ pathavīdhātū”tiādinā	1158	
PA_anya-e01_04n:1158_6	saṅkhepamanasikārādivasena vuttesu terasasu dhātupariggahamukhesu. Kammasamuṭṭhāno	1158	
PA_anya-e01_04n:1158_7	nāma keso cammabbhantaragato. Tatthevāti tasmiṃyeva kammasamuṭṭhāne kese. Kāyappasādassa	1158	
PA_anya-e01_04n:1158_8	viya bhāvassāpi sakalasarīrabyāpitāya “bhāvassa atthitāyā”ti vuttaṃ. Puna tatthevāti	1158	
PA_anya-e01_04n:1158_9	tasmiṃyeva kesasaññite rūpasamudāye. Aparānipīti pubbe vuttāni kammasamuṭṭhānāni	1158	
PA_anya-e01_04n:1158_10	vīsati, imāni āhārasamuṭṭhānādīni catuvīsati rūpānīti sabbānipi catucattālīsa, tañca	11581	
PA_anya-e01_04n:1158_11	kho tattha labbhamānasantatisīsasāmaññena veditabbaṃ. “Catucattālīsā”ti ca idaṃ saddassa	11581	
PA_anya-e01_04n:1158_12	aniyatattā vuttaṃ. Na hi sabbakālaṃ utucittato rūpaṃ uppajjantaṃ sasaddameva uppajjatīti.	11581	
PA_anya-e01_04n:1158_13	Evanti yathā kese, evaṃ lomādīsu catusamuṭṭhānikesu. Catuvīsatikoṭṭhāsesūti dvattiṃsāya	11581	
PA_anya-e01_04n:1158_14	koṭṭhāsesu vakkhamāne aṭṭha koṭṭhāse apanetvā catuvīsatikoṭṭhāsesu. Sedādīnaṃ ātapūpatāpādinā,	11581	
PA_anya-e01_04n:1158_15	cittavikārena ca uppajjanato te utucittasamuṭṭhānā vuttā.	11581	
PA_anya-e01_04n:1159_0	Dvattiṃsakoṭṭhāsagatesu rūpesu pākaṭesu jātesu tadaññānipi pākaṭāni hontīti tānipi	1159	
PA_anya-e01_04n:1159_1	dassetuṃ “apare”tiādi vuttaṃ. Tattha apare dasa ākārāti tejovāyokoṭṭhāsavasena apare	1159	
PA_anya-e01_04n:1159_2	dasa ākārā. Kammajeti bhūtakathanaṃ, na visesanaṃ asitādiparipācakassa tejassa akammajassa	1159	
PA_anya-e01_04n:1159_3	abhāvato. Tathā cittajeti ca ekantacittasamuṭṭhānattā assāsapassāsānanti keci, taṃ	1159	
PA_anya-e01_04n:1159_4	na, acittajasantāne pavattānaṃ utujabhāvato. Abbhantaraṭṭhā eva hi te cittajā, na	1159	
PA_anya-e01_04n:1159_5	bahiddhā, tasmā tattha “cittaje”ti idaṃ visesanameva, ayañca attho heṭṭhā ānāpānakathāyaṃ	1159	
PA_anya-e01_04n:1159_6	vuttoyeva. Sesesūti santappanādivasena ceva uddhaṅgamādivasena ca pavattesu tejovāyokoṭṭhāsesu.	1159	
PA_anya-e01_04n:1160_0	Cakkhudasakādīsu padhānarūpaṃ cakkhādayoti tesu labbhamānaṃ vatthudvārabhāvaṃ avayavakiccaṃ	1160	
PA_anya-e01_04n:1160_1	samudāye āropetvā vuttaṃ “vatthudvāravasena pañca cakkhudasakādayo”ti. Vatthuvasena	1160	
PA_anya-e01_04n:1160_2	hadayavatthudasakañcāti yojetabbaṃ, ekayoganiddiṭṭhānampi ekadeso anuvattatīti. Sabbānipīti	1160	
PA_anya-e01_04n:1160_3	yathāvuttagaṇanāyaṃ catunnavuticatusatādhikāni sahassarūparūpāni. Koṭṭhāsāvayavānaṃ	1160	
PA_anya-e01_04n:1160_4	pana tadavayavakalāpānañca bhede gayhamāne ativiya tato bahutaro rūpabhedo hoti,	1160	
PA_anya-e01_04n:1160_5	so pana bhedo idha ādikammikassa duppariggahoti na gahetabbo.	1160	
PA_anya-e01_04n:1161_0	Kāmaṃ vatthuvasenāpi arūpadhammā pākaṭā honti, dvāravasena pana pariggaho anākuloti	1161	
PA_anya-e01_04n:1161_1	katvā vuttaṃ “dvāravasena arūpadhammā pākaṭā hontī”ti. Sabbasaṅgāhikavasena “ekāsīti	1161	
PA_anya-e01_04n:1161_2	lokiyacittānī”ti vuttaṃ, lābhino eva pana mahaggatacittāni supākaṭāni honti. Avisesenāti	1161	
PA_anya-e01_04n:1161_3	sādhāraṇato. Phassādayo hi satta cetasikā cakkhuviññāṇādīhipi uppajjanato sabbacittuppādasādhāraṇā.	1161	
PA_anya-e01_04n:1161_4	Sabbepi teti ekāsīti lokiyacittāni, taṃsampayuttaphassādayoti sabbepi te arūpadhamme.	1161	
PA_anya-e01_04n:1161_5	Ārammaṇādivibhāgena pana cittuppādabhede gayhamāne tato bahutaro eva hoti, so pana idha nādhippeto.	1161	
PA_anya-e01_04n:1162_0	665. Assa cakkhupasādassa nissayabhūtā pana catasso dhātuyoti sambandho. Sahajātarūpāni	1162	
PA_anya-e01_04n:1162_1	tassa cakkhupasādassa icceva sambandho. Tatthevāti tasmiṃyeva sasambhāracakkhupadese.	1162	
PA_anya-e01_04n:1162_2	Anupādinnarūpānīti pubbe vuttarūpānaṃ upādinnarūpattā vuttaṃ, akammajarūpānīti attho.	1162	
PA_anya-e01_04n:1162_3	Sesānīti paṭhamaṃ cakkhuno vuttattā tato sesāni, tena pana saddhiṃ catupaññāsa rūpāni	1162	
PA_anya-e01_04n:1162_4	honti. Cakkhudasakādīsu ekassapi aggahetabbato “avasesāni tecattālīsa rūpānī”ti vuttaṃ.	1162	
PA_anya-e01_04n:1162_5	Saddassa aniyatattā taṃ aggahetvā “tecattālīsa rūpānī”ti vatvā puna utucittasamuṭṭhāne	1162	
PA_anya-e01_04n:1162_6	dve sadde gahetvā “pañcacattālīsā”ti kecivādo dassito.	1162	
PA_anya-e01_04n:1163_0	Avasesarūpānīti “dasa dhātuyo”ti vutte dvādasa rūpadhamme ṭhapetvā avasesāni cha	1163	
PA_anya-e01_04n:1163_1	nipphannarūpāni. Rūparūpāneva hi idha pariggayhanti, na rūpaparicchedavikāralakkhaṇāni.	1163	
PA_anya-e01_04n:1163_2	Cakkhusannissayarūpārammaṇabhāvasāmaññena, cittabhāvasāmaññena ca kusalākusalavipākatāya	1163	
PA_anya-e01_04n:1163_3	duvidhampi cakkhuviññāṇaṃ cittantveva vuttaṃ. Evanti iminā “cakkhuṃ nissāyā”tiādinā	1163	
PA_anya-e01_04n:1163_4	vuttaṃ, avuttañca “sotaṃ nissāyā”tiādikaṃ saṅgaṇhāti. Manoviññāṇadhātūti etthapi	1163	
PA_anya-e01_04n:1163_5	“ekā”ti padaṃ ānetvā sambandhitabbaṃ “ekā manoviññāṇadhātū”ti. Aḍḍhena ekādasa aḍḍhekādasa,	1163	
PA_anya-e01_04n:1163_6	aḍḍhaṃ vā ekādasamaṃ etāsanti aḍḍhekādasa. Aḍḍhaṭṭhamāti etthāpi eseva nayo.	1163	
PA_anya-e01_04n:1164	666. Cakkhudhātuyaṃ vuttanayenevāti “yaṃ loko setakaṇhamaṇḍalavicitta”ntiādinā vuttanayena.	116	
PA_anya-e01_04n:1165_0	667. Idha bhikkhu imasmiṃ sarīreti ajjhattaṃ vipassanābhinivesadassanavasena vuttaṃ.	1165	
PA_anya-e01_04n:1165_1	Teneva hi ekasseva bhāvassa gahitattā “sattarasa rūpāni sammasanupagānī”ti āha. Sammasituṃ	1165	
PA_anya-e01_04n:1165_2	sakkuṇeyyāni sammasanaṃ upagacchantīti sammasanupagāni, sammasanīyānīti attho. Ākāra-ggahaṇena	1165	
PA_anya-e01_04n:1165_3	viññattidvayaṃ vuttaṃ, vikāra-ggahaṇena lahutādittayaṃ, itarena ākāsadhātūti vadanti.	1165	
PA_anya-e01_04n:1165_4	Ākāra-ggahaṇena pana viññattidvayena saddhiṃ lakkhaṇarūpamāha. Tampi hi rūpānaṃ uppajjanādiākāramattanti.	1165	
PA_anya-e01_04n:1165_5	Antaraparicchedoti taṃtaṃkalāpānaṃ asaṅkarakāraṇatāya antarabhūto paricchedo. Yadi	1165	
PA_anya-e01_04n:1165_6	na sammasanupagāni, ākārādimattāni ca, kathaṃ rūpānīti āha “apica kho”tiādi.	1165	
PA_anya-e01_04n:1166_0	668. Evaṃ dvācattālīsāya koṭṭhāsānaṃ vasena vitthārato rūpapariggahaṃ tadanusārena	1166	
PA_anya-e01_04n:1166_1	vitthārato eva nāmapariggahaṃ vibhāvetvā tato saṃkhittasaṃkhittatarasaṃkhittatamavasena,	1166	
PA_anya-e01_04n:1166_2	aṭṭhārasadhātuvasena, dvādasāyatanavasena, pañcakkhandhavasena ca rūpārūpapariggahaṃ	1166	
PA_anya-e01_04n:1166_3	dassetvā atisaṃkhittanayenāpi dassetuṃ “yaṃ kiñci rūpa”ntiādi vuttaṃ.	1166	
PA_anya-e01_04n:1167_0	Yathā ca dhātuādivasena, evaṃ indriyasaccapaṭiccasamuppādavasenapi rūpārūpapariggaho	1167	
PA_anya-e01_04n:1167_1	veditabbo. Kathaṃ? Indriyavasena tāva cakkhādīni pañca, itthipurisindriyāni cāti	1167	
PA_anya-e01_04n:1167_2	satta indriyāni rūpaṃ, manindriyaṃ, pañca vedanindriyāni, saddhādīni pañca cāti ekādasa	1167	
PA_anya-e01_04n:1167_3	nāmaṃ, jīvitindriyaṃ nāmañca rūpañca, pacchimāni tīṇi idha anadhippetāni lokuttarattā.	1167	
PA_anya-e01_04n:1167_4	Dukkhasaccaṃ nāmañca rūpañca, samudayasaccaṃ nāmaṃ, itarāni idha nādhippetāni lokuttarattā.	1167	
PA_anya-e01_04n:1167_5	Paccayākāre ādito tīṇi aṅgāni nāmaṃ, catutthapañcamāni nāmañca rūpañca, chaṭṭhasattamaaṭṭhamanavamāni	1167	
PA_anya-e01_04n:1167_6	nāmaṃ, dasamaṃ nāmañceva nāmarūpañca, pacchimāni dve paccekaṃ nāmañca rūpañcāti evaṃ	1167	
PA_anya-e01_04n:1167_7	tattha tattha vuttanayānusārena indriyasaccapaccayākāravasenapi nāmarūpapariggaho	1167	
PA_anya-e01_04n:1167_8	kātabbo. Evaṃ pana nāmarūpapariggahassa vibhāgena kathane payojanaṃ heṭṭhā vuttameva.	1167	
PA_anya-e01_04n:1168_0	669. Kāmaṃ vedanādīsu arūpadhammesu na uttaruttarā viya purimapurimā sukhumā, tathāpi	1168	
PA_anya-e01_04n:1168_1	saṅghaṭṭanena vikāraāpajjanake rūpadhamme upādāya sabbepi te sukhumā evāti āha “sukhumattā	1168	
PA_anya-e01_04n:1168_2	arūpaṃ na upaṭṭhātī”ti. Sammasitabbanti sammadeva lakkhaṇādito vīmaṃsitabbaṃ. Manasikātabbanti	1168	
PA_anya-e01_04n:1168_3	tathā citte ṭhapetabbaṃ. Pariggahetabbanti paricchedakārikāya paññāya paricchijja	1168	
PA_anya-e01_04n:1168_4	gahetabbaṃ. Vavatthapetabbanti aññamaññaṃ asaṅkarato vinicchitabbaṃ. Assāti yogino.	1168	
PA_anya-e01_04n:1168_5	Suvikkhālitanti suvisodhitaṃ. Ādikammikassa hi kammaṭṭhānaṃ pariggaṇhantassa yāva	1168	
PA_anya-e01_04n:1168_6	dhammā suparibyattaṃ na upatiṭṭhanti, tāva te tappaṭicchādakasammohabalena abhibhūtā	1168	
PA_anya-e01_04n:1168_7	avisuddhā nāma honti, asaṅkarato upaṭṭhānābhāvato aññamaññañca jaṭitā. Yadā pana	1168	
PA_anya-e01_04n:1168_8	sammasanādividhinā taṃ vibhūtaṃ hoti, tadā te suvikkhālitā, nijjaṭā ca nāma honti.	1168	
PA_anya-e01_04n:1168_9	Tenāha “yathā yathā hī”tiādi. Ādikammikassa arūpadhammā yebhuyyena rūpadhamme ārabbha	1168	
PA_anya-e01_04n:1168_10	pavattanākārena gahaṇaṃ gacchantīti katvā vuttaṃ “tadārammaṇā arūpadhammā”ti. Teneva	11681	
PA_anya-e01_04n:1168_11	hi heṭṭhā “tassevaṃ pariggahitarūpassa dvāravasena arūpadhammā pākaṭā hontī”ti vuttaṃ, na vatthuvasenāti.	11681	
PA_anya-e01_04n:1169_0	Idāni rūpapariggaho arūpapariggahassa upāyo, upatthambho cāti yathāvuttamatthaṃ upamāhi	1169	
PA_anya-e01_04n:1169_1	pakāsetuṃ “yathā hī”tiādi vuttaṃ. Mukhanimittanti mukhassa paṭibimbaṃ. Tatridaṃ upamāsaṃsandanaṃ	1169	
PA_anya-e01_04n:1169_2	– cakkhumā puriso viya yogāvacaro, tassa cakkhu viya yogino kammaṭṭhānapariggāhakañāṇaṃ,	1169	
PA_anya-e01_04n:1169_3	ādāsaṃ viya rūpapariggaho, mukhanimittaṃ viya arūpapariggaho, ādāsassa aparisuddhakālo	1169	
PA_anya-e01_04n:1169_4	viya rūpapariggahassa avikkhālitakālo, tadā mukhanimittassa apaññāyanaṃ viya rūpapariggahassa	1169	
PA_anya-e01_04n:1169_5	avisuddhatāya arūpadhammānaṃ anupaṭṭhānaṃ, ādāsassa punappunaṃ parimajjanaṃ viya	1169	
PA_anya-e01_04n:1169_6	rūpapariggahassa punappunaṃ visodhanaṃ, suparimajjite ādāse subyattaṃ mukhanimittassa	1169	
PA_anya-e01_04n:1169_7	paññāyanaṃ viya suvikkhālite nijjaṭe rūpapariggahe arūpadhammānaṃ suṭṭhu upaṭṭhānanti.	1169	
PA_anya-e01_04n:1169_8	Iminā nayena telatthikopamādīsupi yathārahaṃ upamāsaṃsandanaṃ veditabbaṃ. Tilapiṭṭhanti	1169	
PA_anya-e01_04n:1169_9	tilacuṇṇaṃ. Katakaṭṭhinti katakabījaṃ. Kalalakaddamanti tanukaddamaṃ.	1169	
PA_anya-e01_04n:1170_0	Tappaccanīkakilesāti tassa arūpadhammapariggāhakañāṇassa vibandhabhāvena paṭipakkhabhūtā	1170	
PA_anya-e01_04n:1170_1	sammohādikilesā. Ucchuādiupamāsu idaṃ mukhamattassa dassanaṃ – yathā ucchurasaṃ gahetukāmo	1170	
PA_anya-e01_04n:1170_2	ucchūni ucchuyante pakkhipitvā ekavāraṃ dvivāraṃ yantakkamanamattena ucchurase anikkhamante	1170	
PA_anya-e01_04n:1170_3	na ucchūni chaḍḍetvā gacchati, yathā vā core gahetvā tehi katakammaṃ jānitukāmo dvattippahāramattena	1170	
PA_anya-e01_04n:1170_4	tesu tamatthaṃ akathentesu na te muñcati, yathā vā pana godammako goṇaṃ dametukāmo	1170	
PA_anya-e01_04n:1170_5	dhure taṃ yojetvā ekavāraṃ dvivāraṃ tasmiṃ pathena agacchante na vissajjeti, yathā	1170	
PA_anya-e01_04n:1170_6	ca dadhiṃ manthetvā navanītaṃ gahetukāmo dadhikalasiyaṃ manthaṃ pakkhipitvā sakiṃ,	1170	
PA_anya-e01_04n:1170_7	dvikkhattuṃ vā manthassa bhamanamattena navanīte anuppajjante na dadhiṃ chaḍḍeti,	1170	
PA_anya-e01_04n:1170_8	yathā vā pana macche pacitvā khāditukāmo ekavāraṃ dvivāraṃ aggidānamattena macchesu	1170	
PA_anya-e01_04n:1170_9	apaccantesu na te chaḍḍeti. “Atha kho naṃ punappunaṃ parimajjatī”ti ettha vuttanayānusārena	1170	
PA_anya-e01_04n:1170_10	“atha kho naṃ ucchuyante punappunaṃ uppīḷetī”tiādinā sabbattha upamattho yojetabbo.	11701	
PA_anya-e01_04n:1171	Arūpadhammānaṃ upaṭṭhānākārakathāvaṇṇanā	117	
PA_anya-e01_04n:1172_0	670. Ākirīyanti abhimukhā honti etehīti ākārā, arūpadhammānaṃ upaṭṭhānassa mukhabhūtā	1172	
PA_anya-e01_04n:1172_1	phusanānubhavanavijānanappakārāti āha “arūpadhammā tīhi ākārehi upaṭṭhahantī”tiādi.	1172	
PA_anya-e01_04n:1172_2	Ārammaṇe pavattamānesu cittacetasikesu asatipi pubbāpariye phusanalakkhaṇo phasso,	1172	
PA_anya-e01_04n:1172_3	tattha sabbapaṭhamaṃ abhinipatanto viya hotīti vuttaṃ “paṭhamābhinipāto phasso”ti.	1172	
PA_anya-e01_04n:1172_4	Tenassa phusanākārena supākaṭabhāvena upaṭṭhānaṃ dasseti. Phasse pana upaṭṭhite yasmiṃ	1172	
PA_anya-e01_04n:1172_5	ārammaṇe so phasso, tassa anubhavanalakkhaṇā vedanā, sañjānanalakkhaṇā saññā, āyūhanalakkhaṇā	1172	
PA_anya-e01_04n:1172_6	cetanā, paṭivijānanalakkhaṇaṃ viññāṇanti imepi pākaṭā hontīti āha “taṃsampayuttā	1172	
PA_anya-e01_04n:1172_7	vedanā”tiādi. Evaṃ salakkhaṇasaṅkhepato catudhātuvavatthānavasena phassamukhena arūpapariggahaṃ	1172	
PA_anya-e01_04n:1172_8	dassetvā idāni vitthārato catudhātuvavatthānavasena taṃ dassetuṃ “tathā kese”tiādi	1172	
PA_anya-e01_04n:1172_9	vuttaṃ. Tattha kese pathavīdhātūti kesasaṅkhāte pathavīkoṭṭhāse pathavīdhātu. Lakkhaṇavibhattito	1172	
PA_anya-e01_04n:1172_10	hi dhātuvavatthānadassanametaṃ.	11721	
PA_anya-e01_04n:1173_0	Punapi dvinnaṃ dhātuvavatthānānaṃ vasena vedanāmukhena arūpapariggahaṃ dassetuṃ “ekassā”tiādi	1173	
PA_anya-e01_04n:1173_1	vuttaṃ. Tattha tassa rasānubhavanakavedanāti thaddhabhāvasaṅkhātassa phoṭṭhabbasabhāvassa	1173	
PA_anya-e01_04n:1173_2	anubhavanavasena pavattavedanā.	1173	
PA_anya-e01_04n:1174_0	Aparassāti etthāpi vuttanayeneva sambandho veditabbo. Tattha ārammaṇapaṭivijānananti	1174	
PA_anya-e01_04n:1174_1	thaddhatāsaṅkhātaphoṭṭhabbārammaṇapaṭivijānanaṃ. Kāyadvārābhinihataṃ, kevalaṃ vā	1174	
PA_anya-e01_04n:1174_2	manodvārikajavanaviññāṇamāha. Tañhi “pathavīdhātu kakkhaḷalakkhaṇā”ti paṭivijānāti,	1174	
PA_anya-e01_04n:1174_3	itaraṃ pana kakkhaḷalakkhaṇapaṭivijānanamattamevāti.	1174	
PA_anya-e01_04n:1175_0	Eteneva upāyenāti yvāyaṃ salakkhaṇasaṅkhepato, salakkhaṇavibhattito ca dhātuvavatthānavasena	1175	
PA_anya-e01_04n:1175_1	rūpapariggahaṃ dassetvā tattha ṭhitassa phassādimukhena arūpapariggaṇhanupāyo dassito,	1175	
PA_anya-e01_04n:1175_2	eteneva upāyena. Kammasamuṭṭhānakeseti catusamuṭṭhānakesato niddhārite kammasamuṭṭhānakese.	1175	
PA_anya-e01_04n:1175_3	Kakkhaḷalakkhaṇātiādinā nayenāti ādi-saddena na kevalaṃ “paggharaṇalakkhaṇā āpodhātū”tiādinā	1175	
PA_anya-e01_04n:1175_4	lakkhaṇavisesena saddhiṃ dhātvantarāniyeva, atha kho ekasamuṭṭhānādibhedāni koṭṭhāsantarānipīti	1175	
PA_anya-e01_04n:1175_5	daṭṭhabbaṃ. Tenevāha “dvācattālīsāya dhātukoṭṭhāsesū”ti. Sabbaṃ nayabhedaṃ anugantvāti	1175	
PA_anya-e01_04n:1175_6	yvāyaṃ dvācattālīsāya dhātukoṭṭhāsesu pathavīdhātuādīnaṃ lakkhaṇādito vavatthāpanavasena	1175	
PA_anya-e01_04n:1175_7	nānāvidho rūpapariggahanayo vutto, taṃ sabbaṃ nayabhedaṃ nayavisesaṃ anugantvā, cakkhudhātuādīsu	1175	
PA_anya-e01_04n:1175_8	rūpapariggahamukhesu arūpapariggahadassanavasena yojanā kātabbāti adhippāyo. Tatridaṃ	1175	
PA_anya-e01_04n:1175_9	yojanāmukhamattadassanaṃ – ekassa tāva “cakkhudhātu rūpābhighātārahabhūtappasādalakkhaṇā,	1175	
PA_anya-e01_04n:1175_10	daṭṭhukāmatānidānakammasamuṭṭhānabhūtappasādalakkhaṇā vā”tiādinā nayena dhātuyo pariggaṇhantassa	11751	
PA_anya-e01_04n:1175_11	“paṭhamābhinipāto phasso, taṃsampayuttā vedanā”ti sabbaṃ yojetabbaṃ. Tathā “yathāvuttalakkhaṇāya	11751	
PA_anya-e01_04n:1175_12	cakkhudhātuyā rasānubhavanakavedanā vedanākkhandho”tiādi yojetabbaṃ. Tathā “yathāvuttalakkhaṇā	11751	
PA_anya-e01_04n:1175_13	cakkhudhātū”ti, “ārammaṇapaṭivijānanaṃ viññāṇaṃ viññāṇakkhandho”tiādinā sabbaṃ yojetabbaṃ.	11751	
PA_anya-e01_04n:1175_14	Āyatanādivasena rūpapariggahamukhesupi eseva nayo.	11751	
PA_anya-e01_04n:1176_0	671. Yathā nāma heṭṭhimajhānaṃ subhāvitaṃ vasībhāvaṃ pāpitameva uparijhānassa pādakaṃ	1176	
PA_anya-e01_04n:1176_1	padaṭṭhānaṃ hoti, na paṭiladdhamattaṃ, evaṃ rūpapariggaho suvisuddho nijjaṭo niggumbo	1176	
PA_anya-e01_04n:1176_2	eva arūpapariggahassa pādakaṃ padaṭṭhānaṃ hoti, na avisuddho, tasmā rūpārūpassa ekadesepi	1176	
PA_anya-e01_04n:1176_3	anupaṭṭhite so avisuddho eva nāma hoti, pageva bahūsu anupaṭṭhitesūti dassento āha	1176	
PA_anya-e01_04n:1176_4	“sace hī”tiādi. Pabbateyyā gāvī viya bālā abyattā akhettaññū.	1176	
PA_anya-e01_04n:1177_0	Khaggenāti khaggaggena. Samugganti mañjūsāsadisaṃ mahāsamuggaṃ. Apariggahitakammaṭṭhānassa	1177	
PA_anya-e01_04n:1177_1	avibhattaṃ viya upaṭṭhahantampi nāmarūpaṃ vibhattasabhāvameva, tassa ca vibhāgo kammaṭṭhānapariggahesu	1177	
PA_anya-e01_04n:1177_2	pākaṭo hotīti ca dassanatthaṃ samuggavivaraṇaṃ, yamakatālakandaphālanañca nidassanabhāvena	1177	
PA_anya-e01_04n:1177_3	vuttaṃ. Yamakatālakandañhi bhinnasantānampi abhinnaṃ viya upaṭṭhāti, evaṃ rūpārūpadhammāti.	1177	
PA_anya-e01_04n:1177_4	Sabbepi tebhūmake dhamme nāmañca rūpañcāti dvedhā vavatthapetīti ettha kiñcāpi sabba-saddo	1177	
PA_anya-e01_04n:1177_5	anavasesapariyādāyako, nāmarūpabhāvo pana aññamaññavidhuroti na tadubhayaṃ samudāyavasena	1177	
PA_anya-e01_04n:1177_6	parisamāpayetabbaṃ, tasmā “yadettha namanalakkhaṇaṃ, taṃ nāmaṃ. Yaṃ ruppanalakkhaṇaṃ,	1177	
PA_anya-e01_04n:1177_7	taṃ rūpa”nti evaṃ dvedhā vavatthapetīti attho. Evaṃ vavatthapentoyeva ca tadubhayavinimuttassa	1177	
PA_anya-e01_04n:1177_8	tebhūmakadhammesu kassaci dhammassa abhāvato “sabbepi tebhūmakadhamme nāmañca rūpañcāti	1177	
PA_anya-e01_04n:1177_9	dvedhā vavatthapetī”ti vuccati. “Nāmañca rūpañcā”ti eteneva tassa duvidhabhāve siddhe	1177	
PA_anya-e01_04n:1177_10	“dvedhā vavatthapetī”ti idaṃ nāmarūpavinimuttassa aññassa abhāvadassanatthaṃ. Tenevāha	11771	
PA_anya-e01_04n:1177_11	“nāmarūpamattato uddha”ntiādi. “Sabbepi tebhūmake dhamme”ti pana sabbaggahaṇañcettha	11771	
PA_anya-e01_04n:1177_12	sammasamanupagassa dhammassa anavasesetabbatāya vuttaṃ. Tañhi anavasesato pariññeyyaṃ	11771	
PA_anya-e01_04n:1177_13	ekaṃsato virajjitabbaṃ, tato ca cittaṃ virājayaṃ pamocetabbaṃ. Tenāha bhagavā –	11771	
PA_anya-e01_04n:1178_0	“Sabbaṃ, bhikkhave, anabhijānaṃ aparijānaṃ tattha cittaṃ avirājayaṃ appajahaṃ abhabbo	1178	
PA_anya-e01_04n:1178_1	dukkhakkhayāya. Sabbañca kho, bhikkhave, abhijānaṃ parijānaṃ tattha cittaṃ virājayaṃ	1178	
PA_anya-e01_04n:1178_2	pajahaṃ bhabbo dukkhakkhayāyā”ti.	1178	
PA_anya-e01_04n:1179_0	Yadi tebhūmakaṃ dhammajātaṃ anavasesato gahitaṃ “nāmarūpa”nti, yaṃ ito bāhirakehi	1179	
PA_anya-e01_04n:1179_1	padatthabhāvena parikappitaṃ, seyyathidaṃ – pakatiādi drabyādi jīvādi kāyādi. Tattha	1179	
PA_anya-e01_04n:1179_2	kathaṃ paṭipajjitabbanti? Ummattakavipallāsasadise asammāsambuddhapavedite kā tattha	1179	
PA_anya-e01_04n:1179_3	aññā paṭipatti aññatra ajjhupekkhanato. Atha vā tepi nāmarūpantogadhabhāvābhāvavasena	1179	
PA_anya-e01_04n:1179_4	nicchitā evāti veditabbā. Kathaṃ? Pakati, mahā, ahaṃkāro, tammattāni, indriyāni,	1179	
PA_anya-e01_04n:1179_5	bhūtāni, purisoti ete pakatiādayo. Tattha samabhāvena pavattamānānaṃ sattarajatamasaṅkhātānaṃ	1179	
PA_anya-e01_04n:1179_6	sukhadukkhamohānaṃ samudāyo pakati, padhānanti ca vuccati. Sattamattasampavedanīyo	1179	
PA_anya-e01_04n:1179_7	mahā, buddhīti keci. Sattarajādīsu abhimāno ahaṃkāro, asmimattāti keci. Saddaphassarūparasagandhā	1179	
PA_anya-e01_04n:1179_8	tammattāni aññamaññavisiṭṭhānaṃ pathavīādīnaṃ ekuttaratādassanato ekuttarāni tammattānīti	1179	
PA_anya-e01_04n:1179_9	vijjhavāsiekalakkhaṇehi tammattehi ekalakkhaṇā visesā sajiyanti, sukhumabhāvena pana	1179	
PA_anya-e01_04n:1179_10	nesaṃ sampavesanato ekuttaratāti keci. Sotādīni pañca savanādivuttikāni buddhindriyāni,	11791	
PA_anya-e01_04n:1179_11	vacanādānavicaraṇussaggānandakiccāni vācādīni pañca kammindriyāni. Mano antokaraṇaṃ,	11791	
PA_anya-e01_04n:1179_12	itaraṃ bāhirakaraṇaṃ. Gandhādīhi āraddhāni pathavīudakaaggivāyuākāsāni bhūtāni, cetanāsabhāvo	11791	
PA_anya-e01_04n:1179_13	purisoti evaṃ pakatiādīni sarūpato veditabbāni.	11791	
PA_anya-e01_04n:1180_0	Tattha hi pakati tāva sukhadukkhamohamattatāya nāmaṃ, samavisamabhāvāpattito aniccā,	1180	
PA_anya-e01_04n:1180_1	dukkhā, saṅkhatā ca āpannā. Mahāpi “tasmā aliṅgato liṅgavisesāmatto mahā uppajjatī”ti	1180	
PA_anya-e01_04n:1180_2	vacanato, buddhibhāvānujānanato ca nāmaṃ, aniccaṃ, saṅkhatameva ca āpannaṃ. “Tasmā	1180	
PA_anya-e01_04n:1180_3	mahato cha visesā sajiyantī”ti sakkate vacanato “asmī”ti gahaṇanimittabhāvānujānanena	1180	
PA_anya-e01_04n:1180_4	ahaṃkāro abhimānoti katvā nāmaṃ, tato eva aniccasaṅkhatabhāvāpatti cassa siddhā.	1180	
PA_anya-e01_04n:1180_5	Itaraṃ tammattapañcakaṃ gandharasarūpaphassasaddabhāvānujānanato rūpaṃ, arūpanti	1180	
PA_anya-e01_04n:1180_6	pana kāpilānaṃ micchābhinivesamattaṃ. Te hi soḷasa visesā pañca bhūtāni, ekādasindriyāni	1180	
PA_anya-e01_04n:1180_7	bhūtehi bhūtavisesānīti gandhāditammattehi tannissayāni pathavīāpotejovāyoākāsasaṅkhātāni	1180	
PA_anya-e01_04n:1180_8	bhūtāni icchitāni. “Tabbisesā ca nānājātikā ahaṃkārato ca indriyānī”ti vacanato sotakāyacakkhujivhāghānavācāpāṇipādapāyūpatthāni	1180	
PA_anya-e01_04n:1180_9	ceva mano cāti ekādasindriyāni.	1180	
PA_anya-e01_04n:1181_0	Tattha mano nāmaṃ, itarāni sabbāni rūpaṃ. Vācāti cettha atthāvajotakassa akkharasamudāyassa	1181	
PA_anya-e01_04n:1181_1	gahaṇaṃ. Imesaṃ pana dhammino dhammassa anaññatthassa icchitattā siddhāva aniccatā	1181	
PA_anya-e01_04n:1181_2	pariṇāmapakkhe, abhibyattipakkhepi yadi tabbisayañāṇuppādena abhibyañjanaṃ siddhāva	1181	
PA_anya-e01_04n:1181_3	aniccatā, atha tato pubbepi ñāṇaṃ attheva. Akkhabyattivādo pana siyāti idamettha	1181	
PA_anya-e01_04n:1181_4	disāmattaṃ. Drabyaguṇakammasāmaññavisesasamavāyā drabyādikā. Tattha pathavī āpo tejo	1181	
PA_anya-e01_04n:1181_5	vāyu ākāso kālo disā attā manoti nava drabyāni. Sadda rūpa rasa gandha phassa saṅkhā	1181	
PA_anya-e01_04n:1181_6	parimāṇāni puthūtva saṃyoga viyoga paratvā paratva buddhi sukha dukkha icchā dosa	1181	
PA_anya-e01_04n:1181_7	payatta gurutva dravatva sneha vegā saṅkhārā diṭṭhā ceti evamete tevīsati guṇā. Ukkhepanaṃ	1181	
PA_anya-e01_04n:1181_8	avakkhepanamākucanaṃ pasāraṇaṃ gamanamiti pañca kammāni. Aññamaññavisiṭṭhesu avisiṭṭhamabhidhānaṃ	1181	
PA_anya-e01_04n:1181_9	paccayo hoti. Saṃ-iti yato drabyaguṇakammesu sā atthi evāti etaṃ mahāsāmaññaṃ. Pathavīādīsu	1181	
PA_anya-e01_04n:1181_10	anuvattibyāvuttibuddhinimittaṃ drabyatvādi, taṃ yathā drabyatva guṇatva kammatva	11811	
PA_anya-e01_04n:1181_11	ghaṭatvādi, eso sāmaññaviseso. Iha tantesu paṭo, kapālesu ghaṭoti iheti yato hetuhetuphalānaṃ	11811	
PA_anya-e01_04n:1181_12	sambandho samavāyoti vutto, samavāyoti evamete drabyādikā.	11811	
PA_anya-e01_04n:1182_0	Tattha pathavī āpa teja vāyū bhūtarūpaṃ, ākāsaṃ tesaṃ abhāvamattaṃ, paricchedo vā,	1182	
PA_anya-e01_04n:1182_1	candasūriyādiparivattanaṃ, dhammappavattiñca upādāya paññattimattaṃ kālo. Tathā disā,	1182	
PA_anya-e01_04n:1182_2	attā ca. Mano nāmaṃ. Saddarūparasagandhā rūpameva. Tathā phasso bhūtattayasabhāvato.	1182	
PA_anya-e01_04n:1182_3	Saṅkhā ekādikā taṃ taṃ upādāya paññattimattaṃ. Tathā avayavasamudāye guṇavisesavasena,	1182	
PA_anya-e01_04n:1182_4	saṇṭhānavisesavasena vā mahantaṃ dīghaṃ, tabbipariyāyato aṇu rassanti bhinnalakkhaṇadesesu	1182	
PA_anya-e01_04n:1182_5	puthutvanti. Bhinnadesajānaṃ sahabhāve saṃyogoti. Tadapāye viyogoti. Samānadisādesagatānaṃ	1182	
PA_anya-e01_04n:1182_6	rūpānaṃ mahadabbantarānaṃ vasena paramaparanti paññattimattaṃ. Buddhisukhadukkhaicchādosapayattā	1182	
PA_anya-e01_04n:1182_7	nāmameva. Gurutva dravatva snehavegā rūpadhammānaṃ pavattivisesato gahetabbākārā.	1182	
PA_anya-e01_04n:1182_8	Itaro saṅkhāro ñāṇassa pavattiviseso. Adiṭṭhopi dhammādhammabhāvato nāmameva. Ukkhepanaṃ	1182	
PA_anya-e01_04n:1182_9	avakkhepanaṃ ākucanaṃ pasāraṇaṃ gamananti rūpadhammānaṃ pavattimattaṃ. Sadisāsadisatāyaṃ	1182	
PA_anya-e01_04n:1182_10	sāmaññavisesasaññā, ayuttasambandhe samavāyasamaññāti drabyādīnampi nāmarūpantogadhatā daṭṭhabbā.	11821	
PA_anya-e01_04n:1183_0	Jīvājīvabandha puñña pāpāsava saṃvaranijjaravimokkhā jīvādikā. Tattha jīvoti attā.	1183	
PA_anya-e01_04n:1183_1	Puggaladhammādhammākāsakālesu ajīvasaññā. Tesu saddaphassarūparasagandhasaṇṭhānabandhabhedasukhumaparaaparāghātappabhācchāyojjākatamāni	1183	
PA_anya-e01_04n:1183_2	puggalalakkhaṇanti puggalo rūpaṃ rūpadhammānaṃ pavattiākāramattato. Dhammādhammā	1183	
PA_anya-e01_04n:1183_3	jīvapuggalānaṃ gatiṭṭhitimattatāya tadavisiṭṭhā. Ākāsakālā paññattimattaṃ. Bandho	1183	
PA_anya-e01_04n:1183_4	“kammapuggalantarasaṃyogo”ti vacanato tehi anañño. Puññapāpāni nāmanti pākaṭameva.	1183	
PA_anya-e01_04n:1183_5	“Kammapuggalānamāsavo”ti vacanato puññāpuññasambhave āsavasamaññāti tato avisiṭṭho	1183	
PA_anya-e01_04n:1183_6	āsavo. “Āsavanirodho saṃvaro”ti vacanato paṭipakkhena puññāpuññanirodho saṃvaro.	1183	
PA_anya-e01_04n:1183_7	“Kammaphalappavattiyā pakatiyā appavatti nijjaro”ti vacanato vipākanirodhanimittaṃ	1183	
PA_anya-e01_04n:1183_8	nijjaro. Mokkhopi “sabbakammavimokkho”ti vacanato kammapuggalajīvaviyogo. Tattha	1183	
PA_anya-e01_04n:1183_9	kammapuggalānaṃ saddādilakkhaṇatāya rūpamattatā puññāpuññamattatāya arūpatā. Jīvo	1183	
PA_anya-e01_04n:1183_10	ca arūpamattamevāti ayaṃ drabyamokkho. Bhāvamokkho pana jīvassa rāgādibhāvāpariṇāmo	11831	
PA_anya-e01_04n:1183_11	rāgādayo nāmamevāti jīvādayopi nāmarūpantogadhā eva.	11831	
PA_anya-e01_04n:1184_0	Kāyappavattigatijātibandhāpavaggā kāyādikā. Tattha pathavīāpatejavāyuattasukhadukkhesu	1184	
PA_anya-e01_04n:1184_1	kāyasamaññā. Tadavisiṭṭhā pavattigatijātibandhāpavaggā, “bhāvoti attho, kāyoti anatthantara”nti	1184	
PA_anya-e01_04n:1184_2	vacanato kāyato aññaṃ kiñci natthi. “Pavattisaññā kiriyāsaṃyogavibhāgesū”ti vacanato	1184	
PA_anya-e01_04n:1184_3	gatiādippakārena pavattā pathavīādayo eva pavatti upacāro. “Tasmiṃ anatthantara”nti	1184	
PA_anya-e01_04n:1184_4	vacanato kāyato anaññā suramanujapetatiracchānanarakūpapattiyo gatiyo. Tāsu purimāpurimāvisiṭṭho	1184	
PA_anya-e01_04n:1184_5	gatīsu jātassa nicchayopi pavattimattanti tato anaññā kaṇhanīlarattapītasukkaatisukkasaṅkhātā	1184	
PA_anya-e01_04n:1184_6	jātiyo. Tā uttaruttaravisiṭṭhā aññāṇamoharāgadosatatvāsandassanappāyā sukkajāti,	1184	
PA_anya-e01_04n:1184_7	antā accantavimuttā avagāhitatvā cāti sukkajāti. “Dosesu bandhasamaññā”ti vacanato	1184	
PA_anya-e01_04n:1184_8	aññāṇādilakkhaṇassa bandhassa jīvato anaññatā. Aññāṇādidosābhāvato apavaggasiddhīti	1184	
PA_anya-e01_04n:1184_9	kāyādayopi nāmarūpamattameva.	1184	
PA_anya-e01_04n:1185_0	Yopi tattha tattha “puriso attā jīvo”tiādipariyāyehi vutto attapadattho, sopi yathārahaṃ	1185	
PA_anya-e01_04n:1185_1	nāmarūpamattaṃ upādāya paññatto, nāmarūpamattameva vā. Tena vuttaṃ “tepi nāmarūpantogadhabhāvābhāvavasena nicchitā evā”ti.	1185	
PA_anya-e01_04n:1186	Sambahulasuttantasaṃsandanākathāvaṇṇanā	118	
PA_anya-e01_04n:1187_0	672. Soti so vipassanākammiko yogāvacaro. Evanti vuttappakāraparāmasanaṃ. Yāthāvasarasatoti	1187	
PA_anya-e01_04n:1187_1	yathābhūtasabhāvato. Nāmarūpaṃ vavatthapetvā etamatthaṃ saṃsandetvā vavatthapetīti	1187	
PA_anya-e01_04n:1187_2	sambandho. Lokasamaññāyapi pahānatthāya, pageva “satto jīvo”ti pavattanakamicchābhinivesassāti	1187	
PA_anya-e01_04n:1187_3	adhippāyo. Nāmarūpamattatāya avinicchatattā, santānādighanabhedassa ca akatattā abhinivesena	1187	
PA_anya-e01_04n:1187_4	vinā samūhekattaggahaṇavasena “satto”ti pavatto sammoho sattasammoho. Tassa vikkhambhanā	1187	
PA_anya-e01_04n:1187_5	asammohabhūmi. Sambahulasuttantavasenāti “yathāpī”tiādinā idha vuttānaṃ, avuttānañca	1187	
PA_anya-e01_04n:1187_6	“rūpañca hidaṃ, mahāli, attā abhavissa, nayidaṃ rūpaṃ ābādhāya saṃvatteyyā”ti evamādinā	1187	
PA_anya-e01_04n:1187_7	sambahulānaṃ suttantānaṃ vasena. “Nāmarūpamattamevā”tiādinā vuttamevatthaṃ sandhāyāha “etamattha”nti.	1187	
PA_anya-e01_04n:1188	Aṅgasambhārāti aṅgasambhārahetu. Tannimittaṃ taṃ amuñcitvā sati eva tasmiṃ “satto”ti vohāro.	118	
PA_anya-e01_04n:1189_0	Agārantvevāti yathā kaṭṭhādīni paṭicca upādāya tesaṃ nāmaṃ vissajjetvā agāramicceva	1189	
PA_anya-e01_04n:1189_1	saṅkhaṃ samaññaṃ gacchati, evaṃ aṭṭhiādīni paṭicca upādāya tesaṃ nāmaṃ vissajjetvā	1189	
PA_anya-e01_04n:1189_2	rūpaṃ sarīramicceva saṅkhaṃ gacchatīti yojanā.	1189	
PA_anya-e01_04n:1190_0	Dukkhameva sambhotīti dukkhadukkhatādibhedaṃ tividhaṃ dukkhameva sambhavati, yathāpaccayaṃ	1190	
PA_anya-e01_04n:1190_1	uppajjati, tadeva dukkhaṃ khaṇaṭṭhitipabandhaṭṭhitivasena tiṭṭhati ceva khaṇanirodhaāyukkhayanirodhādivasena	1190	
PA_anya-e01_04n:1190_2	nirujjhati cāti attho. Idāni dukkhamevāti evakārena nivattitamatthaṃ dassetuṃ “nāññatrā”tiādi	1190	
PA_anya-e01_04n:1190_3	vuttaṃ. Tassattho – yathāvuttaṃ dukkhaṃ ṭhapetvā tato aññaṃ kiñci dhammajātaṃ na	1190	
PA_anya-e01_04n:1190_4	sambhavati, yo “satto”ti vā “jīvo”ti vā vucceyya, sabbena sabbaṃ abhāvā kuto tassa nirodhoti.	1190	
PA_anya-e01_04n:1191	Upamāhināmarūpavibhāvanākathāvaṇṇanā	119	
PA_anya-e01_04n:1192_0	673. Ekenākārena saṇṭhitesūti yena pakārena akkhādīsu sanniviṭṭhesu rathasamaññā,	1192	
PA_anya-e01_04n:1192_1	tena ekena ākārena samavaṭṭhitesu ekajjhaṃ rāsikatesu. Evamevanti sannivesavisiṭṭhe	1192	
PA_anya-e01_04n:1192_2	avayavasamudāye santānavasena pavattamāne yathā “ratho gehaṃ muṭṭhi vīṇā senā nagaraṃ	1192	
PA_anya-e01_04n:1192_3	rukkho”ti vohāramattaṃ, paramatthato pana rathādi nāma kiñci natthi, evamevaṃ. Upādānakkhandhesūti	1192	
PA_anya-e01_04n:1192_4	upādānakkhandhasaññitesu rūpārūpadhammesu samuditesu santānavasena pavattamānesu	1192	
PA_anya-e01_04n:1192_5	“satto jīvo”ti vohāramattaṃ, paramatthato pana satto vā jīvo vā natthīti yāthāvato	1192	
PA_anya-e01_04n:1192_6	jānanaṃ. Idaṃ yathābhūtadassanaṃ “diṭṭhivisuddhī”ti vuccati.	1192	
PA_anya-e01_04n:1193_0	674. Tassāti sattoti gahitassa attano. Vināsanti niruddhassa vināsaṃ. Avināsanti	1193	
PA_anya-e01_04n:1193_1	avinassanaṃ, niccatanti attho. Dvayavaseneva hi attavādino ṭhitā, sassato attā, ucchijjatīti	1193	
PA_anya-e01_04n:1193_2	vā, ekaccasassatavādopi ettheva samavaruddhoti. Avināsaṃ anujānantoti buddhiādīnaṃ	1193	
PA_anya-e01_04n:1193_3	dhammānaṃ vināsaṃ icchantopi “dhammī nicco kūṭaṭṭho”ti attano vināsābhāvaṃ anujānanto.	1193	
PA_anya-e01_04n:1193_4	Sassateti sassatagāhe. Patati katavināsaakatabbhāgamādidosappasaṅgatoti adhippāyo.	1193	
PA_anya-e01_04n:1193_5	Khīranvayassāti khīrassa anvayabhūtassa, phalabhūtassāti attho. Tadanvayassāti tassa	1193	
PA_anya-e01_04n:1193_6	attano anvayabhūtassa aññassa kassaci abhāvato. Olīyati nāmāti “sassato attā”ti abhinivesena	1193	
PA_anya-e01_04n:1193_7	bhavābhirato hutvā bhavanirodhato saṅkocanaṃ āpajjanto bhaveyeva nilīyati nāma. Atidhāvati	1193	
PA_anya-e01_04n:1193_8	nāmāti tattha tattheva hi bhave attā ucchijjatīti ucchedavādī “ucchijjati attā”ti	1193	
PA_anya-e01_04n:1193_9	gaṇhanto paraṃ maraṇā santaṃ bhavaṃ “natthī”ti atikkamanto atidhāvati nāmāti vadanti.	1193	
PA_anya-e01_04n:1193_10	Kilesanirodhe pana kammassa avipaccanato bhavanirodhe icchitabbe tathā aggahetvā	11931	
PA_anya-e01_04n:1193_11	“taṃ taṃ bhavavisesaṃ āgamma attā ucchijjatīti evaṃ bhavanirodho hotī”ti gaṇhanto	11931	
PA_anya-e01_04n:1193_12	taṃ atidhāvati nāma.	11931	
PA_anya-e01_04n:1194	Pariyuṭṭhitāti abhibhūtā. Cakkhumantoti yathābhūtadassanasaṅkhātena ñāṇacakkhunā cakkhumanto.	119	
PA_anya-e01_04n:1195_0	Kāmabhavādibhedo bhavo āramitabbaṭṭhena ārāmo etesanti bhavārāmā. Tasmiṃ bhave ratā	1195	
PA_anya-e01_04n:1195_1	abhiratāti bhavaratā. Bhave sammodaṃ āpannāti bhavasammuditā. Tīhipi padehi bhavassādagadhitatāva	1195	
PA_anya-e01_04n:1195_2	vuttā. Cittaṃ na pakkhandatīti bhavassādagadhitattā eva bhavanirodhāvahe dhamme cittaṃ	1195	
PA_anya-e01_04n:1195_3	na anuppavisati. Nappasīdatīti na okappati. Na santiṭṭhatīti na patiṭṭhahati. Nādhimuccatīti na adhimuccati.	1195	
PA_anya-e01_04n:1196	Aṭṭīyamānāti dukkhāpiyamānā. Harāyamānāti lajjamānā. Jigucchamānāti hīḷentā. Vibhavanti ucchedaṃ. Abhinandantīti vuttaabhinandanākāradassanaṃ “yato kira bho”tiādi.	119	
PA_anya-e01_04n:1197	Bhūtanti khandhapañcakaṃ. Tañhi yathāsakaṃ paccayehi jātattā, paramatthato vijjamānattā ca bhūtanti vuccati. Bhūtatoti yathābhūtasabhāvato, salakkhaṇato, sāmaññalakkhaṇato ca.	119	
PA_anya-e01_04n:1198_0	675. Evaṃ sattagāhato avalīyanātidhāvanadose, yathābhūtadassanato nibbidādiguṇe ca	1198	
PA_anya-e01_04n:1198_1	suttavaseneva dassetvā idāni nāmarūpamattepi gamanādiattakiccasiddhiṃ dassetuṃ “tasmā”tiādi	1198	
PA_anya-e01_04n:1198_2	vuttaṃ. Tattha tasmāti yasmā “asmī”ti vā “aha”nti vā gāhassa vatthubhūto satto nāma	1198	
PA_anya-e01_04n:1198_3	natthi, paramatthato nāmarūpamattameva, tasmā. Sace koci attā nāma natthi, kathamidha	1198	
PA_anya-e01_04n:1198_4	nāmarūpamatte gamanādiattakiccasiddhīti codanaṃ sandhāyāha “dāruyanta”ntiādi. “Khāyatī”ti	1198	
PA_anya-e01_04n:1198_5	etena yathā nijjīve dārumayayante abbhantare vattamānassa jīvassa vasena saīhassa	1198	
PA_anya-e01_04n:1198_6	sabyāpārassa viya upaṭṭhānamattaṃ paccayavisesato, evaṃ nijjīve nāmarūpamatte paccayavisesato	1198	
PA_anya-e01_04n:1198_7	gamanādiattakiccasiddhīti saīhassa sabyāpārassa viya upaṭṭhānanti dasseti.	1198	
PA_anya-e01_04n:1199_0	Saccatoti bhūtato, paramatthatoti attho. Suññaṃ jīvena yantamiva abhisaṅkhataṃ paccayavasena	1199	
PA_anya-e01_04n:1199_1	pavattīti adhippāyo. Dukkhassa puñjo niccāturatāya tiṇakaṭṭhasadiso attasuññatāyāti	1199	
PA_anya-e01_04n:1199_2	attho. Etaṃ nāmarūpaṃ.	1199	
PA_anya-e01_04n:1200_0	Yamakanti yugaḷakaṃ. So ca kho yamakabhāvo aññamaññasannissitabhāvenāti āha “ubho	1200	
PA_anya-e01_04n:1200_1	aññoññanissitā”ti. Tato eva ca ekasmiṃ bhijjamānasmiṃ ubho bhijjanti. Na hi kadāci	1200	
PA_anya-e01_04n:1200_2	pañcavokārabhave rūpe nirujjhante arūpaṃ anirujjhantaṃ, arūpe vā nirujjhante rūpaṃ	1200	
PA_anya-e01_04n:1200_3	anirujjhantaṃ atthi. Svāyaṃ bhaṅgo paccayā paccayanirodheneva, nāmarūpanirodhoti	1200	
PA_anya-e01_04n:1200_4	attho. Paccayāti vā paccayabhūtā, aññamaññassa paccayā hontāpi ubho bhijjantiyevāti attho.	1200	
PA_anya-e01_04n:1201_0	676. Daṇḍābhihatanti visesanena daṇḍaṃ, daṇḍābhighātassa paccayaṃ purisavāyāmañca	1201	
PA_anya-e01_04n:1201_1	dasseti, bheriyā pana visesitabbatā saddassa asādhāraṇakāraṇatāya. Teneva hi “aññā	1201	
PA_anya-e01_04n:1201_2	bherī”ti bherīyeva gahitā, na daṇḍādayo. Adissamānarūpatāya saddaṃ nāmaṭṭhāniyaṃ	1201	
PA_anya-e01_04n:1201_3	katvā “evameva”ntiādinā upamāsaṃsandanaṃ karoti.	1201	
PA_anya-e01_04n:1202_0	Na cakkhuto jāyareti na cakkhāyatanato niggacchanavasena jāyanti. Na hi cakkhāyatanassa	1202	
PA_anya-e01_04n:1202_1	paccayabhāvūpagamanato pubbe phassapañcamakā labbhanti, na ca padesavanto, yena te	1202	
PA_anya-e01_04n:1202_2	tato niggaccheyyuṃ. Tenevāha “puñjo natthi anāgate”ti. Na rūpatoti etthāpi eseva	1202	
PA_anya-e01_04n:1202_3	nayo. “No ca ubhinnamantarā”ti idaṃ pana tesaṃ arūpadhammattā appadesatāya vuttaṃ.	1202	
PA_anya-e01_04n:1202_4	Kevalaṃ pana yasmiṃ khaṇe paccayasamavāyo, tadā uppajjanamattamevāti āha “hetuṃ paṭicca	1202	
PA_anya-e01_04n:1202_5	pabhavanti saṅkhatā”ti, cakkhurūpālokamanasikārādibhedaṃ dhammajātaṃ nissāya paccayabhūtaṃ	1202	
PA_anya-e01_04n:1202_6	kāraṇaṃ labhitvā tehi samecca sambhūya katattā saṅkhatā phassādayo dhammā uppajjantīti	1202	
PA_anya-e01_04n:1202_7	attho. Tassā pana dhammānaṃ uppattiyā pākaṭaṃ rūpadhammapavattiṃ dassento “yathāpi	1202	
PA_anya-e01_04n:1202_8	saddo pahaṭāya bheriyā”ti āha. Phassapañcamaggahaṇañcettha pākaṭaarūpadhammānaṃ dassanaṃ.	1202	
PA_anya-e01_04n:1202_9	Sesagāthāsupi eseva nayo.	1202	
PA_anya-e01_04n:1203	Vatthurūpāti hadayavatthuto. Tannissayānaṃ arūpadhammānaṃ bahubhedattā sāmaññavohārena te dassetuṃ “saṅkhatā”ti vuttaṃ.	120	
PA_anya-e01_04n:1204_0	677. Nittejanti tejahīnaṃ ānubhāvarahitaṃ. Yathā pana taṃ nittejaṃ, taṃ dassetuṃ	1204	
PA_anya-e01_04n:1204_1	“na khādatī”tiādi vuttaṃ. Na hi aññathā saddahanussahanādīsu nāmaṃ “nitteja”nti sakkā	1204	
PA_anya-e01_04n:1204_2	vattuṃ, nāpi rūpaṃ sandhāraṇābandhanādīsu. Teneva hi “rūpaṃ nitteja”nti vatvā “na	1204	
PA_anya-e01_04n:1204_3	hi tassa khāditukāmatā”tiādi vuttaṃ. “Atha kho”tiādinā byatirekavasenāpi nāmarūpānaṃ	1204	
PA_anya-e01_04n:1204_4	nittejataṃyeva vibhāveti. Aññamaññasannissayena hi nāmarūpassa attakiccasiddhipi	1204	
PA_anya-e01_04n:1204_5	paccekaṃ asamatthatāvibhāvanameva. Tathā hi nāmarūpassa attasuññatā, nirīhatā, byāpāravirahatā	1204	
PA_anya-e01_04n:1204_6	ca suṭṭhutaraṃ pākaṭā honti.	1204	
PA_anya-e01_04n:1205_0	Kathaṃ pana paccekaṃ asamatthānaṃ samuditabhāve samatthatā hoti? Asāmaggiyaṃ ahetūnaṃ	1205	
PA_anya-e01_04n:1205_1	sāmaggiyampi ahetubhāvāpattito. Na hi paccekaṃ daṭṭhuṃ asakkontānaṃ andhānaṃ satampi	1205	
PA_anya-e01_04n:1205_2	sahassampi samuditaṃ daṭṭhuṃ sakkotīti codanaṃ sandhāyāha “imassa panatthassā”tiādi.	1205	
PA_anya-e01_04n:1205_3	Imaṃ upamaṃ udāharanti aṭṭhakathācariyā upamāyapi asiddhassa atthassa sādhetabbato.	1205	
PA_anya-e01_04n:1205_4	Tenevāha “upamaṃ te karissāmi, upamāyapidhekacce viññū purisā bhāsitassa atthaṃ jānantī”ti.	1205	
PA_anya-e01_04n:1205_5	Tuṭṭhahaṭṭhoti yadipāhaṃ cakkhukaraṇīyaṃ kātuṃ na sakkomi, pādakaraṇīyaṃ pana kātuṃ	1205	
PA_anya-e01_04n:1205_6	sakkomi, tvañca cakkhukaraṇīyaṃ, tasmā amhākaṃ ubhinnaṃ sahitānañca vasena icchitadesasampatti	1205	
PA_anya-e01_04n:1205_7	sijjhatīti tuṭṭhahaṭṭho jaccandho. Tattha jaccandhotiādi upamopameyyasaṃsandanaṃ.	1205	
PA_anya-e01_04n:1205_8	Dhammānaṃ attalābho parapaṭibaddhoti vattabbameva natthi tato pubbe avijjamānattā,	1205	
PA_anya-e01_04n:1205_9	paṭiladdhattalābhassāpi parapaṭibaddhameva atthakiccanti dassetuṃ “na sakena tejena	1205	
PA_anya-e01_04n:1205_10	uppajjati, na tāsu tāsu kiriyāsu pavattatī”ti vuttaṃ. Tesaṃ nāmarūpānaṃ aññamaññaṃ	12051	
PA_anya-e01_04n:1205_11	nissāya uppatti vā pavatti vā na ca na hotīti jaccandhapīṭhasappiupamāya sādhitamatthaṃ	12051	
PA_anya-e01_04n:1205_12	nigamento “asāmaggiyaṃ ahetūnaṃ sāmaggiyampi ahetukabhāvāpattito”ti yathāvuttassa	12051	
PA_anya-e01_04n:1205_13	hetuno anekantikabhāvaṃ vibhāveti.	12051	
PA_anya-e01_04n:1206_0	Paradhammavasānuvattinoti paresaṃ attato aññesaṃ hetupaccayasaṅkhātānaṃ dhammānaṃ	1206	
PA_anya-e01_04n:1206_1	vasena anuvattanasīlā. Attadubbalāti attanā dubbalā asamatthā. Parapaccayatoti paresaṃ	1206	
PA_anya-e01_04n:1206_2	dhammānaṃ paccayabhāvato. Etena janakapaccayaṃ vadati. Tenevāha “jāyare”ti. Paraārammaṇatoti	1206	
PA_anya-e01_04n:1206_3	paresaṃ dhammānaṃ ārammaṇabhāvato. Etena upatthambhakapaccayaṃ vadati. Paccayaggahaṇaṃ	1206	
PA_anya-e01_04n:1206_4	vā rūpāpekkhaṃ, ārammaṇaggahaṇaṃ nāmāpekkhaṃ. “Paradhammehī”ti idaṃ ārammaṇapaccayānaṃ	1206	
PA_anya-e01_04n:1206_5	visesanaṃ. Purimatthena hi vuttamevatthaṃ pacchimatthena pākaṭaṃ karoti. Pabhāvitāti uppāditā.	1206	
PA_anya-e01_04n:1207_0	Nāvāyantikūpamāyapi nāmarūpānaṃ avasavattitaṃ vibhāvetuṃ “yathāpī”tiādinā tisso gāthā	1207	
PA_anya-e01_04n:1207_1	vuttā. Nissāyāti patiṭṭhāya. Yantīti gacchanti. Manusse nissāyāti netubhūte niyāmakakammakārakādimanusse	1207	
PA_anya-e01_04n:1207_2	apassāya. Na hi tesaṃ araṇaggahaṇalaṅkārasaṇṭhāpanaudakussiñcanādikiriyāya vinā nāvā	1207	
PA_anya-e01_04n:1207_3	icchitadesaṃ pāpuṇāti. Ubhoti aññamaññaṃ nāvaṃ nissāya manussā, manusse nissāya nāvāti attho.	1207	
PA_anya-e01_04n:1208_0	Evanti vuttappakārena. Nānānayehīti paṭhamādīnaṃ sattannaṃ jhānānaṃ, tesaṃ upacārānañca	1208	
PA_anya-e01_04n:1208_1	vasena cuddasa arūpapariggahamukhāni, catudhātuvavatthāne vuttānaṃ terasannaṃ dhātupariggahamukhānaṃ	1208	
PA_anya-e01_04n:1208_2	dhātāyatanakhandhamahābhūtavasena, idha vuttānaṃ avuttānañca indriyasaccapaṭiccasamuppannānaṃ	1208	
PA_anya-e01_04n:1208_3	vasena samavīsati rūpapariggahamukhāni, tāni paccekaṃ “phasso vedanā citta”nti imesaṃ	1208	
PA_anya-e01_04n:1208_4	sammukhabhāvena upaṭṭhitānaṃ tiṇṇaṃ arūpadhammānaṃ vasena tiguṇitāni samasaṭṭhi,	1208	
PA_anya-e01_04n:1208_5	cuddasa arūpapariggahamukhāni, tāni cāti catusattatiyā nāmarūpapariggahanayehi ceva	1208	
PA_anya-e01_04n:1208_6	sambahulasuttantarathagehamuṭṭhivīṇāsenārukkhadāruyantanaḷakalāpibherijaccandhapaṅguḷanāvāmanussūpamāhi	1208	
PA_anya-e01_04n:1208_7	ca nāmarūpapamattatāvavatthāpananayehi ca. Sattasaññaṃ abhibhavitvāti anādikālabhāvitaṃ	1208	
PA_anya-e01_04n:1208_8	khandhapañcake attagāhaṃ vikkhambhetvā. Nāmarūpānaṃ yāthāvadassananti “idaṃ nāmaṃ,	1208	
PA_anya-e01_04n:1208_9	ettakaṃ nāmaṃ, na ito bhiyyo. Idaṃ rūpaṃ, ettakaṃ rūpaṃ, na ito bhiyyo”ti ca tesaṃ	1208	
PA_anya-e01_04n:1208_10	lakkhaṇasallakkhaṇamukhena dhammamattabhāvadassanaṃ. Attadiṭṭhimalavisodhanato diṭṭhivisuddhīti	12081	
PA_anya-e01_04n:1208_11	veditabbaṃ. Etassevāti nāmarūpassa yāthāvadassanasseva.	12081	
PA_anya-e01_04n:1209	Diṭṭhivisuddhiniddesavaṇṇanā niṭṭhitā.	120	
PA_anya-e01_04n:1210	Iti aṭṭhārasamaparicchedavaṇṇanā.	121	
PA_anya-e01_04n:1211	19. Kaṅkhāvitaraṇavisuddhiniddesavaṇṇanā	121	
PA_anya-e01_04n:1212	Paccayapariggahakathāvaṇṇanā	121	
PA_anya-e01_04n:1213_0	678. Anantaraniddiṭṭhāya diṭṭhivisuddhiyā visayabhāvena dassitattā “etassevā”ti vuttaṃ,	1213	
PA_anya-e01_04n:1213_1	na tadaññato visesanatthaṃ tadaññasseva abhāvato. Ajjhattaṃ vā hi vipassanābhiniveso	1213	
PA_anya-e01_04n:1213_2	hotu bahiddhā vā, ajjhattasiddhiyaṃ pana lakkhaṇato sabbampi nāmarūpaṃ anavasesato	1213	
PA_anya-e01_04n:1213_3	pariggahitameva hotīti. Paccayapariggahenāti hetumhi karaṇavacanaṃ. Paccayapariggahahetu	1213	
PA_anya-e01_04n:1213_4	hissa addhattayakaṅkhāvitaraṇaṃ hotīti, karaṇe vā etaṃ karaṇavacanaṃ paccayapariggahassa	1213	
PA_anya-e01_04n:1213_5	sādhakatamabhāvato kaṅkhāvitaraṇakiriyāya. Yadā hissa suparisuddho nijjaṭo niggumbo	1213	
PA_anya-e01_04n:1213_6	paccayapariggaho sijjhati, tadānena kaṅkhā vitarīyatīti. Vitaritvāti atikkamitvā,	1213	
PA_anya-e01_04n:1213_7	vikkhambhetvāti attho. Taṃ pana ñāṇaṃ tathādhigataṃ vasībhāvappattaṃ jhānaṃ viya	1213	
PA_anya-e01_04n:1213_8	yogino santāne pabandhavasena pavattatīti katvā vuttaṃ “ṭhitaṃ ñāṇa”nti.	1213	
PA_anya-e01_04n:1214_0	Tanti kaṅkhāvitaraṇavisuddhiṃ. Taṃ sampādetukāmo āpajjatīti sambandho. Yāthāvato	1214	
PA_anya-e01_04n:1214_1	diṭṭhaṃ nāmarūpaṃ tividhadukkhatāyogato rogo viya. Paccayā cassa rogasamuṭṭhānaṃ	1214	
PA_anya-e01_04n:1214_2	viya upaṭṭhahantīti imamatthaṃ dassento “yathā nāma…pe… pariyesatī”ti āha. Saṃsāradukkhanimuggassa	1214	
PA_anya-e01_04n:1214_3	santānassa tato vimocetukāmatāvasena anukampitabbatā labbhatīti tamatthaṃ dassetuṃ	1214	
PA_anya-e01_04n:1214_4	“yathā vā panā”tiādi vuttaṃ. Evameva ṭhite yadeke vadanti “anukampetabbakumārakadassanena	1214	
PA_anya-e01_04n:1214_5	tassa mātāpituāvajjanaṃ idha anudāharaṇaṃ nirodhetabbatāya nāmarūpassa anukampitabbatābhāvato”ti,	1214	
PA_anya-e01_04n:1214_6	tadapāhataṃ hoti. Avassañcetaṃ evaṃ icchitabbaṃ, aññathā veneyyapuggalasantāne satthu	1214	
PA_anya-e01_04n:1214_7	mahākaruṇāpavatti eva vicāretabbā siyā. Mandabuddhitāya mandaṃ. Vuḍḍhataropi koci	1214	
PA_anya-e01_04n:1214_8	mandabuddhi hotīti tato visesanatthaṃ “kumāra”nti vuttaṃ. Yo koci paṭhamavaye vattamāno	1214	
PA_anya-e01_04n:1214_9	“kumāro”ti vuccatīti tato visesanatthaṃ “dahara”nti vuttaṃ. Evampi yo ādhāvitvā paridhāvitvā	1214	
PA_anya-e01_04n:1214_10	vicāraṇako taruṇadārako, sopi “daharo”ti vuccatīti tato nivattanatthaṃ “uttānaseyyaka”nti	12141	
PA_anya-e01_04n:1214_11	vuttaṃ. Catūhipi padehi karuṇāyitabbataṃyeva dasseti. Āpajjatīti karoti.	12141	
PA_anya-e01_04n:1215_0	Yathā panassa hetupaccayapariyesanāpatti hoti, taṃ dassetuṃ “so”tiādi vuttaṃ. Tattha	1215	
PA_anya-e01_04n:1215_1	byatirekamukhena attho sādhito sammadeva sādhito hotīti ahetukabhāvaṃ tāva paṭikkhipanto	1215	
PA_anya-e01_04n:1215_2	“na tāvidaṃ nāmarūpaṃ ahetuka”nti vatvā tattha kāraṇamāha “sabbatthā”tiādinā. Hetumantarena	1215	
PA_anya-e01_04n:1215_3	sati sambhave sabbadhammānaṃ hetuabhāvo samānoti sabbasamānatā siyā, tathā ca sati	1215	
PA_anya-e01_04n:1215_4	sotapadesādīsu, bahiddhā ca cakkhuviññāṇādihetuabhāvoti sabbattha, cakkhādīnaṃ uppattito	1215	
PA_anya-e01_04n:1215_5	pubbe, paribhedato uddhañca hetuabhāvoti sabbadā ca andhādīnaṃ arūpīnaṃ, asaññīnañca	1215	
PA_anya-e01_04n:1215_6	hetuabhāvoti sabbesañca cakkhuviññāṇādīhi bhavitabbaṃ, hetuabhāvā visesato tañca	1215	
PA_anya-e01_04n:1215_7	natthīti āha “sabbattha sabbadā sabbesañca ekasadisabhāvāpattito”ti. Nidassanamattañcetaṃ	1215	
PA_anya-e01_04n:1215_8	yadidaṃ “cakkhuviññāṇādīsu hī”ti. Yattakā loke visesā, tehi sabbesaṃ, sabbakālañca	1215	
PA_anya-e01_04n:1215_9	bhavitabbanti adhippāyo. Ādi-saddena vā tesampi gahaṇaṃ katamevāti daṭṭhabbaṃ. Tasmā	1215	
PA_anya-e01_04n:1215_10	ahetukabhāve visiṭṭhatāya asambhavo evāti sabbattha ekasadisabhāvāpattito, sabbadā	12151	
PA_anya-e01_04n:1215_11	ekasadisabhāvāpattito, sabbesaṃ ekasadisabhāvāpattitoti paccekaṃ sambandho veditabbo.	12151	
PA_anya-e01_04n:1215_12	Evaṃ ahetubhāve paṭisiddhe visamahetuvādī vadeyya “na idaṃ ahetukaṃ kiñcarahi sahetukaṃ,	12151	
PA_anya-e01_04n:1215_13	kena pana hetunā sahetukanti? Issarādinā”ti.	12151	
PA_anya-e01_04n:1216_0	Ādi-saddena pakatipurisapajāpatikālādīnaṃ gahaṇaṃ veditabbaṃ, taṃ paṭikkhipanto āha	1216	
PA_anya-e01_04n:1216_1	“na issarādihetuka”ntiādi. Na nāmarūpaṃ issarādihetukaṃ nāmarūpato aññassa anupalabbhamānattā	1216	
PA_anya-e01_04n:1216_2	issarapakatiādinameva abhāvato. Yadi pana asato issarādito nāmarūpassa uppatti, evaṃ	1216	
PA_anya-e01_04n:1216_3	sati sā eva sabbattha sabbadā sabbesaṃ ekasadisatā āpajjati. Atha nāmarūpamattameva	1216	
PA_anya-e01_04n:1216_4	issarādihetukaṃ, nāmarūpañca ahutvā sambhavantaṃ, hutvā ca vinassantaṃ dissatīti	1216	
PA_anya-e01_04n:1216_5	issarādīhipi tādisehi bhavitabbaṃ. Tathā ca tadapi sappaccayaṃ saṅkhatamevāti tassāpi	1216	
PA_anya-e01_04n:1216_6	paccayapariggaho kātabbo. Atha taṃ nuppajjati, ahetukatā tassa āpannā. Tenāha “ahetukabhāvāpattito”ti.	1216	
PA_anya-e01_04n:1217_0	Apica na issarādihetukaṃ nāmarūpaṃ. Kiṃ kāraṇaṃ? Kamena uppattito. Yadi hi evaṃ niccaṃ	1217	
PA_anya-e01_04n:1217_1	issarādisaññitaṃ kammakilesindriyārammaṇādinirapekkhakāraṇampi siyā, sabbesaṃyeva	1217	
PA_anya-e01_04n:1217_2	ekajjhaṃ uppatti siyā, yattakehi tato uppajjitabbaṃ. Kasmā? Kāraṇassa sannihitabhāvato.	1217	
PA_anya-e01_04n:1217_3	Yadi pana tassa icchāvasena tassa uppattiṃ parikappeyyuṃ, tāsañca icchānaṃ ekajjhaṃ	1217	
PA_anya-e01_04n:1217_4	uppattiyaṃ ko vibandho. Atha aññampi kiñci kammakilesindriyārammaṇādiapekkhitabbaṃ	1217	
PA_anya-e01_04n:1217_5	atthīti ce? Tadeva hetu kāraṇaṃ, kimaññena adiṭṭhasāmatthiyena parikappitena payojanaṃ?	1217	
PA_anya-e01_04n:1217_6	Diṭṭhañhi kammādīnaṃ sāmatthiyaṃ tadaññapaccayasannidhānepi tadabhāve abhāvato. Yathā	1217	
PA_anya-e01_04n:1217_7	hi rūpālokamanasikārasannidhānepi cakkhuno abhāve cakkhuviññāṇassa abhāvaṃ, bhāve	1217	
PA_anya-e01_04n:1217_8	ca bhāvaṃ disvā cakkhuno cakkhuviññāṇuppādanasamatthatā atthīti viññāyati. Yathā	1217	
PA_anya-e01_04n:1217_9	ca yvāyaṃ yamakānampi samānānaṃ janakajananīsukkasoṇitādibāhirapaccayasamabhāvepi	1217	
PA_anya-e01_04n:1217_10	sattānaṃ hīnapaṇītatādiviseso dissati, so ca sasantāne tādisassa aññassa hetuno abhāvā	12171	
PA_anya-e01_04n:1217_11	kammakilesahetukoti tassa tattha samatthatā atthīti viññāyati, na evamissarādikassa.	12171	
PA_anya-e01_04n:1217_12	Kāraṇassa hi bhāvābhāve phalassa bhāvābhāvehi kāraṇassa samatthatā viññāyeyya. Na	12171	
PA_anya-e01_04n:1217_13	ca sannihite tadakāraṇassa nāmarūpassa issarādivekallena katthaci anuppatti diṭṭhā,	12171	
PA_anya-e01_04n:1217_14	tasmā akāraṇamissaro.	12171	
PA_anya-e01_04n:1218_0	Athāpi saggo evaṃ issarādihetuko vucceyya, sopi saggappakāro sabbakālaṃ tato nibbatteyya.	1218	
PA_anya-e01_04n:1218_1	Na hi sannihitakāraṇassa phalassa anuppatti yuttā. Nicce ca sati aññanirapekkhakāraṇe	1218	
PA_anya-e01_04n:1218_2	saggassa ādiyeva na yutto, yāva issarādikaṃ kāraṇaṃ, tāva sabbassa atthibhāvappasaṅgato.	1218	
PA_anya-e01_04n:1218_3	Athāpi vadeyya “aññepi yathārahaṃ paccayā hontiyeva, issarādikampi tesaṃ sahakārīkāraṇaṃ	1218	
PA_anya-e01_04n:1218_4	hotī”ti. Yadettha vattabbaṃ, taṃ heṭṭhā vuttameva. Yadi paro vadeyya “idha buddhipubbo	1218	
PA_anya-e01_04n:1218_5	bhāvānaṃ racanāviseso diṭṭho, yathā taṃ ghaṭagehādīnaṃ. Atthi ca ajjhattikabāhirānaṃ	1218	
PA_anya-e01_04n:1218_6	sarīrapadumādīnaṃ racanāviseso, tasmā tenāpi buddhipubbena bhavitabbaṃ. Yassa ca	1218	
PA_anya-e01_04n:1218_7	so buddhipubbo, so issarādiko, tasmā tena nāmarūpasaññitassa lokassa kāraṇena bhavitabba”nti.	1218	
PA_anya-e01_04n:1218_8	Tayidaṃ asiddhaṃ, racitā sarīrapadumādayoti tattheva uppannattā. Uppannassa hi sannivesavasena	1218	
PA_anya-e01_04n:1218_9	tathā tathā paṭṭhapanaṃ “racanā”ti vuccati. Anekantiko cāyaṃ abuddhipubbassāpi diṭṭhattā.	1218	
PA_anya-e01_04n:1218_10	Diṭṭho hi nhāruādīnaṃ aggisaṃyogena racanāviseso, tathā visussantānaṃ pubbacammādīnaṃ.	12181	
PA_anya-e01_04n:1218_11	Yadi panāyamissarādiko gavassajagadrabhādīnaṃ karīsāvatte paṭimahutaṃ raceyya, ummatto	12181	
PA_anya-e01_04n:1218_12	viya vikkhitto siyā. Kiñcāyaṃ lokaṃ sajjento attatthaṃ vā sajjeyya lokatthaṃ vā.	12181	
PA_anya-e01_04n:1219_0	Tattha ca yadi purimo makkho katakicco na siyā lokena sādhetabbassa atthibhāvato.	1219	
PA_anya-e01_04n:1219_1	Atha dutiyo, kasmā lokassa ahitadukkhāvahaṃ pāpaṃ nirayādiṃ, jarāmaraṇādiñca sajati?	1219	
PA_anya-e01_04n:1219_2	Atha tadubhayaṃ anāmasitvā kīḷatthaṃ sajati. Kīḷā ca nāma ratiatthā hoti. Vinā kīḷāya	1219	
PA_anya-e01_04n:1219_3	ratiṃ ajānantānaṃ ratiatthañca kīḷamārabhanto ratiyaṃ issaro anissaro siyā. Atha	1219	
PA_anya-e01_04n:1219_4	payojananirapekkho, sabbakālaṃ sajeyya, tassa cāyaṃ sajanasamatthatā ahetukā vā siyā	1219	
PA_anya-e01_04n:1219_5	sahetukā vā. Ahetukā ce, sabbesaṃ siyā sahetukā vā. Ahetukā ce, sabbesampi siyā.	1219	
PA_anya-e01_04n:1219_6	Atha sahetukā, so cassa hetu parato vā sambhūto siyā attato vā. Tattha parato ce	1219	
PA_anya-e01_04n:1219_7	sambhūto, yadassa so laddho, tassāyaṃ veyyāvaccakarasadiso siyā. Atha attato taduppattito	1219	
PA_anya-e01_04n:1219_8	pubbe ayaṃ kīdiso loko cāti sabbamidaṃ ālunavisiṇaṃ ākulabyākulaṃ goyūthena gatamaggasadisapheṇapiṇḍasamaṃ	1219	
PA_anya-e01_04n:1219_9	avimaddakkhamaṃ asāraṃ. Tiṭṭhatu pasaṅgo, yathādhikatameva vaṇṇayissāma. Tasmāti	1219	
PA_anya-e01_04n:1219_10	yasmā idaṃ nāmarūpaṃ na ahetukaṃ, nāpi issarādivisamahetukaṃ, tasmā. Teti hetupaccayā.	12191	
PA_anya-e01_04n:1220_0	679. Oḷārikattā, supākaṭattā ca rūpassa paccayapariggaho sukaroti “imassa tāva rūpakāyassā”tiādinā	1220	
PA_anya-e01_04n:1220_1	paṭhamaṃ tassa paccayapariggahavidhiṃ ārabhati. Tattha yathā nāmarūpassa paccayapariggaho	1220	
PA_anya-e01_04n:1220_2	ahetuvisamahetuvādanivattiyā hoti, evaṃ nibbidāvirāgāvahabhāvena tattha abhiratinivattiyāpi	1220	
PA_anya-e01_04n:1220_3	icchitabboti taṃ gabbhaseyyakavasena dassento nibbattaṭṭhānassa sucibhāvapaṭisedhanamukhena	1220	
PA_anya-e01_04n:1220_4	asucibhāvaṃ vibhāvetuṃ “ayaṃ kāyo”tiādimāha. Tattha uppalādīni asuciṭṭhāne nibbattānipi	1220	
PA_anya-e01_04n:1220_5	sayaṃ sucisammatānevāti taṃdassanatthaṃ abbhantaraggahaṇaṃ. Tenāha bhagavā –	1220	
PA_anya-e01_04n:1221	“Yathā saṅkāradhānasmiṃ, ujjhitasmiṃ mahāpathe;	122	
PA_anya-e01_04n:1222	Padumaṃ tattha jāyetha, sucigandhaṃ manorama”nti. ;	122	
PA_anya-e01_04n:1223_0	“Nibbattatī”ti idaṃ mātukucchiyaṃ paṭisandhipavattīsu rūpakāyassa nibbattanasāmaññato	1223	
PA_anya-e01_04n:1223_1	gahetvā vuttaṃ, na paṭhamābhinibbattimattaṃ. Evañca katvā āhārassa upatthambhakapaccayatāvacanaṃ,	1223	
PA_anya-e01_04n:1223_2	udarapaṭalassa pacchato karaṇādivacanaṃ, duggandhajegucchapaṭikkūlatāvacanañca samatthitaṃ	1223	
PA_anya-e01_04n:1223_3	hoti. Evamavaṭṭhite yadekaccehi piṭṭhito, purato ca karaṇaṃ kiṃ siyā paṭisandhikāletiādi	1223	
PA_anya-e01_04n:1223_4	vuttaṃ, taṃ apāhataṃ hoti. “Nibbattakattā”ti iminā bījaṃ viya aṅkurassa avijjādayo	1223	
PA_anya-e01_04n:1223_5	rūpakāyassa asādhāraṇakāraṇatāya hetūti dasseti. “Upatthambhakattā”ti iminā pana	1223	
PA_anya-e01_04n:1223_6	aṅkurassa pathavīsalilapārisiādayo viya āhāro sādhāraṇakāraṇatāya paccayoti dasseti.	1223	
PA_anya-e01_04n:1224_0	Pañca dhammā hetupaccayāti avijjādayo pañca dhammā yathārahaṃ hetu ca paccayo cāti	1224	
PA_anya-e01_04n:1224_1	attho. Bhavesu vijjamānadosapaṭicchādanapatthanā daḷhaggāhabhāvena saṅkhārabhavānaṃ	1224	
PA_anya-e01_04n:1224_2	hetubhūtā janakasahāyatāya bhavanikanti taṃsahajātaāsannakāraṇattā abhisaṅkhārikā,	1224	
PA_anya-e01_04n:1224_3	apassayabhūtā cāti “mātā viya dārakassa upanissayā”ti vuttā. Yathā pitu janitasukke	1224	
PA_anya-e01_04n:1224_4	puttassa uppattīti pitā janako, evaṃ kammaṃ sattassa uppādakattā janakaṃ vuttaṃ.	1224	
PA_anya-e01_04n:1224_5	Yathā dhāti jātassa dārakassa posanavasena sandhārikā, evaṃ āhāro uppannassa kāyassāti sandhārako vutto.	1224	
PA_anya-e01_04n:1225_0	Kāmañcettha avijjādayo nāmakāyassāpi paccayo, pakārantarena pana tassa pākaṭaṃ paccayapariggahavidhiṃ	1225	
PA_anya-e01_04n:1225_1	dassetuṃ “cakkhuñca paṭiccā”tiādi vuttaṃ. Tattha cakkhuñcāti ca-saddo samuccayattho.	1225	
PA_anya-e01_04n:1225_2	Tena cakkhuviññāṇassa āvajjanādiajjhattaṃ sabbaṃ paccayajātaṃ saṅgaṇhāti. Rūpe cāti	1225	
PA_anya-e01_04n:1225_3	pana ca-saddena yathā bahulaṃ bāhirarūpaṃ cakkhuviññāṇassa ārammaṇapaccayo, evaṃ	1225	
PA_anya-e01_04n:1225_4	aññampi bāhiraṃ paccayajātaṃ saṅgaṇhāti. Paṭiccāti paccayabhūtaṃ laddhāti attho.	1225	
PA_anya-e01_04n:1225_5	Tena cakkhussa nissayapurejātaindriyavippayuttaatthiavigatavasena, rūpassa ārammaṇapurejātaatthiavigatavasena,	1225	
PA_anya-e01_04n:1225_6	itaresañca saṅgahitānaṃ anantarādisahajātādivasena paccayabhāvaṃ dasseti. Vacanabhede	1225	
PA_anya-e01_04n:1225_7	pana kāraṇaṃ heṭṭhā vuttameva. Ādi-saddena ca phassādīnaṃ viya sahapaccayehi sotaviññāṇādīnaṃ	1225	
PA_anya-e01_04n:1225_8	saṅgaho veditabbo “tiṇṇaṃ saṅgati phasso”tiādipāṭhassa viya “sotañca paṭiccā”tiādipāṭhassa	1225	
PA_anya-e01_04n:1225_9	saṅgahitattā. Evaṃ sammasanupagaṃ sabbaṃ nāmaṃ sahapaccayena saṅgahitaṃ hoti. Tenāha	1225	
PA_anya-e01_04n:1225_10	“nāmakāyassa paccayapariggahaṃ karotī”ti.	12251	
PA_anya-e01_04n:1226_0	Pavattiṃ disvāti etarahi pavattiṃ disvā. Evanti iminā na kevalaṃ sappaccayatāmattameva	1226	
PA_anya-e01_04n:1226_1	paccāmaṭṭhaṃ, atha kho yādisehi paccayehi etarahi pavattati, tādisehi avijjādipaccayeheva	1226	
PA_anya-e01_04n:1226_2	atītepi pavattitthāti paccayasadisatāpi paccāmaṭṭhāti daṭṭhabbaṃ.	1226	
PA_anya-e01_04n:1227_0	680. Pubbantanti atītaṃ khandhappabandhakoṭṭhāsaṃ. Ārabbhāti uddissa. Ahosiṃ nu kho,	1227	
PA_anya-e01_04n:1227_1	na nu kho ahosinti sassatākāraṃ, adhiccasamuppattiākārañca nissāya atīte attano vijjamānataṃ,	1227	
PA_anya-e01_04n:1227_2	avijjamānatañca kaṅkhati. Kiṃ nu kho ahosinti jātiliṅgūpapattiyo nissāya “khattiyo	1227	
PA_anya-e01_04n:1227_3	nu kho ahosiṃ, brāhmaṇādīsu gahaṭṭhādīsu devādīsu aññataro nu kho”ti kaṅkhati. Kathaṃ	1227	
PA_anya-e01_04n:1227_4	nu khoti saṇṭhānākāraṃ nissāya “dīgho nu kho ahosiṃ, rassaodātakāḷapamāṇikaappamāṇikādīnampi	1227	
PA_anya-e01_04n:1227_5	aññataro”ti kaṅkhati. Issaranimmānādiṃ nissāya “kena nu kho pakārena ahosi”nti nibbattākārato	1227	
PA_anya-e01_04n:1227_6	kaṅkhatīti ca vadanti. Kiṃ hutvā kiṃ ahosinti jātiādiṃ nissāya “khattiyo hutvā nu	1227	
PA_anya-e01_04n:1227_7	kho brāhmaṇo ahosiṃ…pe… devo hutvā nu kho manusso ahosi”nti attano aparāparuppattiṃ	1227	
PA_anya-e01_04n:1227_8	kaṅkhati. Sabbattheva ca addhānanti kālādhivacanaṃ. Bhavissāmi nu khoti sassatākāraṃ,	1227	
PA_anya-e01_04n:1227_9	ucchedākārañca nissāya anāgate attano vijjamānataṃ, avijjamānatañca kaṅkhati. Sesamettha	1227	
PA_anya-e01_04n:1227_10	vuttanayameva. Etarahi vā pana paccuppannaṃ addhānanti idāni vā paṭisandhimādiṃ katvā	12271	
PA_anya-e01_04n:1227_11	cutipariyantaṃ sabbampi vattamānakālaṃ. Ajjhattaṃ kathaṃkathī hotīti attano khandhesu	12271	
PA_anya-e01_04n:1227_12	vicikicchā hoti. Ahaṃ nu khosmīti attano atthibhāvaṃ kaṅkhati. Ayuttaṃ panetanti.	12271	
PA_anya-e01_04n:1227_13	Yuttaṃ ayuttanti kā ettha cintā. Ummattako viya hi bālaputhujjano. No nu khosmīti	12271	
PA_anya-e01_04n:1227_14	attano natthibhāvaṃ kaṅkhati. Kiṃ nu khosmīti khattiyova samāno attano khattiyabhāvaṃ	12271	
PA_anya-e01_04n:1227_15	kaṅkhati. Esa nayo sesesu. Kathaṃ nu khosminti vuttanayameva. Kevalañhettha “abbhantare	12271	
PA_anya-e01_04n:1227_16	jīvo nāma atthī”ti gahetvā tassa dīghādibhāvaṃ kaṅkhanto “kathaṃ nu khosmi”nti kaṅkhatīti	12271	
PA_anya-e01_04n:1227_17	veditabbo. Paccuppannaṃ pana attano sarīrasaṇṭhānaṃ ajānanto nāma natthi. Kuto āgato,	12271	
PA_anya-e01_04n:1227_18	so kuhiṃ gāmī bhavissatīti attabhāvassa āgatigatiṭṭhānaṃ kaṅkhati. Sā sabbāpi pahīyatīti	12271	
PA_anya-e01_04n:1227_19	sā yathāvuttā soḷasavidhāpi vicikicchā vikkhambhanavasena pahīyati.	12271	
PA_anya-e01_04n:1228_0	681. Kusalādibhedato sabbappakārassāpi nāmassa sādhāraṇo paccayoti, tato pavattito	1228	
PA_anya-e01_04n:1228_1	manasikārādiko kusalādibhedato sabbappakārassāpi nāmassa asādhāraṇo paccayoti ca	1228	
PA_anya-e01_04n:1228_2	yojetabbaṃ. Kusalādibhedatoti kusalākusalavipākakiriyabhedato. Tassāpi somanassasahagatādiaññatarabhedavasena	1228	
PA_anya-e01_04n:1228_3	sabbappakārassāpi. Yaṃ ekantato chadvārikaṃ, tampi chadvāraggahaṇeneva gahitaṃ yathā	1228	
PA_anya-e01_04n:1228_4	chaṭṭhārammaṇaṃ chaḷārammaṇaggahaṇenātipi vuttaṃ “sabbappakārassāpī”ti. Tatoti cakkhurūpādito.	1228	
PA_anya-e01_04n:1228_5	Manasikārādikoti yonisomanasikāraayonisomanasikārādiko, kammabhavaṅgādiko ca. Kāmañcettha	1228	
PA_anya-e01_04n:1228_6	dvāracchakkayonisomanasikārādivasena nāmasseva sādhāraṇo, asādhāraṇo ca paccayo vutto,	1228	
PA_anya-e01_04n:1228_7	taṃ pana avisesavasena vuttaṃ. Visesato pana kammaṃ vipākanāmassa, kammasamuṭṭhānarūpānañca	1228	
PA_anya-e01_04n:1228_8	cittaṃ cetasikanāmassa, cittasamuṭṭhānarūpānañca sādhāraṇo paccayo, yathāvuttasseva	1228	
PA_anya-e01_04n:1228_9	ca nāmassa, rūpassa ca tadaññanāmarūpāpekkhāya asādhāraṇo paccayo. Tathā sabhāgo,	1228	
PA_anya-e01_04n:1228_10	utusabhāgo ca āhāro taṃsamuṭṭhānarūpānaṃ sādhāraṇo paccayo, tadaññāpekkhāya asādhāraṇoti	12281	
PA_anya-e01_04n:1228_11	rūpassāpi sādhāraṇo, asādhāraṇo ca paccayo yathārahaṃ niddhāretabbo. Paccayapariggaho	12281	
PA_anya-e01_04n:1228_12	nāma anadhigatārahattena kātabboti tadapekkhāya “yonisomanasikārasaddhammassavanādiko	12281	
PA_anya-e01_04n:1228_13	kusalassevā”ti vuttaṃ. Ādi-saddena sappurisūpanissayassa, catunnampi vā sampatticakkānaṃ	12281	
PA_anya-e01_04n:1228_14	saṅgaho daṭṭhabbo. Viparīto akusalassāti vacanato yathā yonisomanasikārādiviparīto	12281	
PA_anya-e01_04n:1228_15	akusalasseva paccayo, tathā yonisomanasikārādi kusalasseva paccayo hotīti attho.	12281	
PA_anya-e01_04n:1228_16	Yassa vā kusalaṃ sambhavati, akusalaṃ sambhavati, kusalākusalāni vā, tassāti atthasiddhametaṃ.	12281	
PA_anya-e01_04n:1228_17	Kammādikoti ādi-saddena avijjādayo viya gatikālādayopi saṅgahitāti daṭṭhabbā. Bhavaṅgādikoti	12281	
PA_anya-e01_04n:1228_18	bhavaṅgasantīraṇaparittakiriyārahattādiko. Tattha bhavaṅgaṃ pañcadvāramanodvārāvajjanakiriyānaṃ,	12281	
PA_anya-e01_04n:1228_19	santīraṇaṃ voṭṭhabbanassa, parittakiriyā yathārahaṃ parittamahaggatakiriyānaṃ, arahattaṃ	12281	
PA_anya-e01_04n:1228_20	āvajjanavajjānaṃ sabbakiriyānaṃ paccayoti veditabbaṃ.	12282	
PA_anya-e01_04n:1229_0	Kammanti cetanāva adhippetā, sā ca kho kusalākusalā. Vuttañhetaṃ “kusalākusalacetanā	1229	
PA_anya-e01_04n:1229_1	vipākānaṃ khandhānaṃ, kaṭattā ca rūpānaṃ kammapaccayena paccayo”ti. Na cittaṃ viya	1229	
PA_anya-e01_04n:1229_2	sasampayuttā. Cittañhettha sasampayuttaṃ adhippetaṃ “hetū hetusampayuttakānaṃ dhammānaṃ,	1229	
PA_anya-e01_04n:1229_3	taṃsamuṭṭhānānañca rūpānaṃ hetupaccayena paccayo”tiādivacanato. Tatthāti tesu kammādīsu	1229	
PA_anya-e01_04n:1229_4	rūpajanakapaccayesu. Atītato eva kammato phalaṃ uppajjati, na vattamānatoti vuttaṃ	1229	
PA_anya-e01_04n:1229_5	“kammaṃ atītameva kammasamuṭṭhānassa rūpassa paccayo”ti. Yadi hi paccuppannato kammato	1229	
PA_anya-e01_04n:1229_6	phalaṃ uppajjeyya, āyūhanakkhaṇe eva phalena uppajjitabbaṃ bhaveyya, na ca taṃ diṭṭhamicchitaṃ	1229	
PA_anya-e01_04n:1229_7	vā. Na hi loke kudācanaṃ kariyamānameva kammaṃ phalaṃ dentaṃ diṭṭhaṃ, tathārūpo vā	1229	
PA_anya-e01_04n:1229_8	āgamo atthīti. Nanu ca idamapi na diṭṭhaṃ, yaṃ vinaṭṭhato hetuto phalaṃ uppajjamānaṃ,	1229	
PA_anya-e01_04n:1229_9	mato vā kukkuṭo vassantoti? Saccamadiṭṭhaṃ rūpadhammānaṃ pabandhavicchede, idaṃ pana	1229	
PA_anya-e01_04n:1229_10	arūpaṃ pabandhopi atthīti upamā na saṃsandati. Kammato hi atītato eva kammassa katattā,	12291	
PA_anya-e01_04n:1229_11	upacitattā ca phalaṃ uppajjati. Vuttañhetaṃ “kāmāvacarassa kusalassa kammassa katattā	12291	
PA_anya-e01_04n:1229_12	upacitattā vipākaṃ cakkhuviññāṇaṃ uppannaṃ hotī”tiādi. Yasmā anantarādipaccayalābhato	12291	
PA_anya-e01_04n:1229_13	uppādakkhaṇe eva cittassa balavatā, tasmā taṃ uppajjamānameva rūpaṃ janetīti āha	12291	
PA_anya-e01_04n:1229_14	“cittaṃ cittasamuṭṭhānassa uppajjamāna”nti. Rūpassa paccayo hotīti sambandho. Yasmā	12291	
PA_anya-e01_04n:1229_15	pana rūpassa ṭhitikkhaṇe balavatā pacchājātādipaccayalābhato, tasmā vuttaṃ “utuāhārā…pe…	12291	
PA_anya-e01_04n:1229_16	hontī”ti, bāhiraṃ utuṃ, āhārañca paccayaṃ labhitvā attano ṭhitikkhaṇe utuāhārā rūpaṃ janentīti attho.	12291	
PA_anya-e01_04n:1230	Evanti “sādhāraṇāsādhāraṇavasenā”tiādinā vuttappakārena.	123	
PA_anya-e01_04n:1231_0	682. Saṅkhārānanti saṅkhatasaṅkhārānaṃ. Bhaṅganti maraṇaṃ. Jarāmaraṇaṃ nāma jātiyā	1231	
PA_anya-e01_04n:1231_1	satītiādi phaladassanānupubbiyā hetudassanakkamena nāmarūpassa paccayapariggaho sukaroti	1231	
PA_anya-e01_04n:1231_2	katvā dassito. Tattha bhave satīti kammabhave sati.	1231	
PA_anya-e01_04n:1232_0	683. Pubbe vitthāretvā dassitaanulomapaṭiccasamuppādavasenāti pariyosānato paṭṭhāya	1232	
PA_anya-e01_04n:1232_1	paṭilomanayena ādipāpanavasena vitthāretvā dassitaanulomapaṭiccasamuppādavasena.	1232	
PA_anya-e01_04n:1232_2	“Asati jātiyā natthi jarāmaraṇa”ntiādinā hi paṭilomavasena dassite paccayākāre “yassa	1232	
PA_anya-e01_04n:1232_3	abhāvā yassa abhāvo, so tassa paccayo”ti byatirekato, anvayato ca nāmarūpassa paccayapariggaho sukaroti.	1232	
PA_anya-e01_04n:1233	684. Purimakammabhavasmiṃ mohotiādi vuttatthameva. Kammasahāyattā kilesavaṭṭaṃ kammavaṭṭe pakkhitvā vuttaṃ “kammavaṭṭavipākavaṭṭavasenā”ti.	123	
PA_anya-e01_04n:1234_0	685. Diṭṭhadhammo vuccati paccakkhabhūto paccuppanno attabhāvo, tattha veditabbaphalaṃ	1234	
PA_anya-e01_04n:1234_1	kammaṃ diṭṭhadhammavedanīyaṃ. Paccuppannabhavato anantaraṃ veditabbaphalaṃ kammaṃ	1234	
PA_anya-e01_04n:1234_2	upapajjavedanīyaṃ. Aparāpariyāyeti diṭṭhadhammānantarānāgatato aññasmiṃ attabhāvapariyāye	1234	
PA_anya-e01_04n:1234_3	attabhāvaparivatte. Ahosikammanti ahosi eva kammaṃ, na tassa vipāko ahosi, “atthi,	1234	
PA_anya-e01_04n:1234_4	bhavissati vā”ti evaṃ vattabbakammaṃ. Paṭipakkhehi anabhibhūtatāya, paccayavisesena	1234	
PA_anya-e01_04n:1234_5	paṭiladdhavisesatāya ca balavabhāvaṃ pattā tādisassa pubbābhisaṅkhārassa vasena sātisayā	1234	
PA_anya-e01_04n:1234_6	hutvā pavattā paṭhamajavanacetanā tasmiṃyeva attabhāve phaladāyinī diṭṭhadhammavedanīyā	1234	
PA_anya-e01_04n:1234_7	nāma. Sā hi vuttākārena balavati javanasantāne guṇavisesayuttesu upakārāpakāravasappavattiyā,	1234	
PA_anya-e01_04n:1234_8	āsevanālābhena appavipākatāya ca paṭhamajavanacetanā itaradvayaṃ viya pavattasantānuparamāpekkhaṃ,	1234	
PA_anya-e01_04n:1234_9	okāsalābhāpekkhañca kammaṃ na hotīti idheva pupphamattaṃ viya pavattivipākamattaṃ	1234	
PA_anya-e01_04n:1234_10	phalaṃ deti. Tathā asakkontanti kammassa vipākadānaṃ nāma upadhipayogādipaccayantarasamavāyeneva	12341	
PA_anya-e01_04n:1234_11	hotīti tadabhāvato tasmiṃyeva attabhāve vipākaṃ dātuṃ asakkontaṃ. Atthasādhikāti	12341	
PA_anya-e01_04n:1234_12	dānādipāṇātipātādiatthassa nipphādikā. Kā pana sāti āha “sattamajavanacetanā”ti.	12341	
PA_anya-e01_04n:1234_13	Sā hi sanniṭṭhāpakacetanā vuttanayena paṭiladdhavisesā, purimajavanacetanāhi laddhāsevanā	12341	
PA_anya-e01_04n:1234_14	ca samānā anantarattabhāve vipākadāyinī upapajjavedanīyakammaṃ nāma. “Sati saṃsārappavattiyā”ti	12341	
PA_anya-e01_04n:1234_15	iminā asati saṃsārappavattiyaṃ ahosikammapakkhe tiṭṭhati vipaccanokāsassa abhāvatoti dīpeti.	12341	
PA_anya-e01_04n:1235_0	686. Yaṃ garukanti yaṃ akusalaṃ mahāsāvajjaṃ, kusalaṃ mahānubhāvaṃ kammaṃ. Yaṃ bahulanti	1235	
PA_anya-e01_04n:1235_1	yaṃ bahulaṃ abhiṇhaso kataṃ samāsevitaṃ. Maraṇakāle anussaritanti paribyattabhāvena	1235	
PA_anya-e01_04n:1235_2	maraṇassa āsannakāle anussaritaṃ. Āsannakāle kate vattabbameva natthīti hi vuttaṃ.	1235	
PA_anya-e01_04n:1235_3	“Punappunaṃ laddhāsevana”nti iminā “yaṃ bahula”nti vuttakammato viseseti. Tathā diṭṭhadhammavedanīyaṃ	1235	
PA_anya-e01_04n:1235_4	nivatteti paṭisandhiākaḍḍhanānujānanato. Paṭisandhijanakavasena hi garukādikammacatukkaṃ vuttaṃ.	1235	
PA_anya-e01_04n:1236_0	Tattha garukaṃ sabbapaṭhamaṃ vipaccati. Tathā hi taṃ garukanti vuttaṃ. Garuke asati	1236	
PA_anya-e01_04n:1236_1	bahulīkataṃ, tasmiṃ asati āsannaṃ, tasmimpi asati “kaṭattā vā panā”ti vuttaṃ purimajātīsu	1236	
PA_anya-e01_04n:1236_2	katakammaṃ vipaccati. Bahulāsannapubbakatesu ca balābalaṃ vā jānitabbaṃ, pāpato pāpantaraṃ,	1236	
PA_anya-e01_04n:1236_3	kalyāṇañca, kalyāṇato ca kalyāṇantaraṃ, pāpañca, bahulīkatato ca mahato ca pubbakatādi,	1236	
PA_anya-e01_04n:1236_4	appañca. Bahulānussaraṇena vippaṭisārādijananato paṭipakkhassa aparipuṇṇatāya āraddhavipākassa	1236	
PA_anya-e01_04n:1236_5	kammassa, kammasesassa vā aparāpariyāye vedanīyassa aparikkhīṇatāya santatiyā pariṇāmavisesatoti	1236	
PA_anya-e01_04n:1236_6	tehi tehi kāraṇehi āhitabalaṃ paṭhamaṃ vipaccati. Mahānāradakassapajātake videharañño	1236	
PA_anya-e01_04n:1236_7	senāpati alāto, bījako dāso, rājakaññā rucā ca ettha nidassanaṃ. Tathā hi vuttaṃ bhagavatā –	1236	
PA_anya-e01_04n:1237_0	“Tatrānanda, yvāyaṃ puggalo idha pāṇātipātī…pe… micchādiṭṭhi kāyassa bhedā paraṃ	1237	
PA_anya-e01_04n:1237_1	maraṇā apāyaṃ duggatiṃ vinipātaṃ nirayaṃ upapajjati. Pubbe vāssa taṃ kataṃ hoti pāpakammaṃ	1237	
PA_anya-e01_04n:1237_2	dukkhavedanīyaṃ, pacchā vāssa taṃ kataṃ hoti pāpakammaṃ dukkhavedanīyaṃ, maraṇakāle	1237	
PA_anya-e01_04n:1237_3	vāssa hoti micchādiṭṭhi samattā samādinnā, tena so kāyassa bhedā paraṃ maraṇā apāyaṃ	1237	
PA_anya-e01_04n:1237_4	duggatiṃ vinipātaṃ nirayaṃ upapajjati. Yañca kho so idha pāṇātipātī hoti…pe… micchādiṭṭhi	1237	
PA_anya-e01_04n:1237_5	hoti, tassa diṭṭhe vā dhamme vipākaṃ paṭisaṃvedeti upapajja vā apare vā pariyāye.	1237	
PA_anya-e01_04n:1238_0	“Tatrānanda, yvāyaṃ puggalo idha pāṇātipātī…pe… micchādiṭṭhi kāyassa bhedā paraṃ	1238	
PA_anya-e01_04n:1238_1	maraṇā sugatiṃ saggaṃ lokaṃ upapajjati. Pubbe vāssa taṃ kataṃ hoti kalyāṇakammaṃ	1238	
PA_anya-e01_04n:1238_2	sukhavedanīyaṃ, pacchā vāssa taṃ kataṃ hoti kalyāṇakammaṃ sukhavedanīyaṃ, maraṇakāle	1238	
PA_anya-e01_04n:1238_3	vāssa hoti sammādiṭṭhi samattā samādinnā, tena so kāyassa bhedā paraṃ maraṇā sugatiṃ	1238	
PA_anya-e01_04n:1238_4	saggaṃ lokaṃ upapajjati. Yañca kho so idha pāṇātipātī hoti…pe… micchādiṭṭhi hoti,	1238	
PA_anya-e01_04n:1238_5	tassa diṭṭhe vā dhamme vipākaṃ paṭisaṃvedeti upapajja vā apare vā pariyāye.	1238	
PA_anya-e01_04n:1239_0	“Tatrānanda, yvāyaṃ puggalo idha pāṇātipātā paṭivirato…pe… sammādiṭṭhi kāyassa bhedā	1239	
PA_anya-e01_04n:1239_1	paraṃ maraṇā sugatiṃ saggaṃ lokaṃ upapajjati. Pubbe vāssa taṃ kataṃ hoti kalyāṇakammaṃ	1239	
PA_anya-e01_04n:1239_2	sukhavedanīyaṃ, pacchā vāssa taṃ kataṃ hoti kalyāṇakammaṃ sukhavedanīyaṃ, maraṇakāle	1239	
PA_anya-e01_04n:1239_3	vāssa hoti sammādiṭṭhi samattā samādinnā, tena so kāyassa bhedā paraṃ maraṇā sugatiṃ	1239	
PA_anya-e01_04n:1239_4	saggaṃ lokaṃ upapajjati. Yañca kho so idha pāṇātipātā paṭivirato…pe… sammādiṭṭhi	1239	
PA_anya-e01_04n:1239_5	hoti, tassa diṭṭhe vā dhamme vipākaṃ paṭisaṃvedeti upapajja vā apare vā pariyāye.	1239	
PA_anya-e01_04n:1240_0	“Tatrānanda, yvāyaṃ puggalo idha pāṇātipātā paṭivirato…pe… sammādiṭṭhi kāyassa bhedā	1240	
PA_anya-e01_04n:1240_1	paraṃ…pe… nirayaṃ upapajjati. Pubbe vāssa taṃ kataṃ hoti pāpakammaṃ dukkhavedanīyaṃ,	1240	
PA_anya-e01_04n:1240_2	pacchā vāssa taṃ kataṃ hoti pāpakammaṃ dukkhavedanīyaṃ, maraṇakāle vāssa hoti micchādiṭṭhi	1240	
PA_anya-e01_04n:1240_3	samattā samādinnā, tena so kāyassa bhedā paraṃ maraṇā apāyaṃ …pe… nirayaṃ upapajjati.	1240	
PA_anya-e01_04n:1240_4	Yañca kho so idha pāṇātipātā paṭivirato hoti…pe… sammādiṭṭhi hoti, tassa diṭṭhe vā	1240	
PA_anya-e01_04n:1240_5	dhamme vipākaṃ paṭisaṃvedeti upapajja vā apare vā pariyāye”ti.	1240	
PA_anya-e01_04n:1241	Kiṃ bahunā yaṃ taṃ tathāgatassa mahākammavibhaṅgañāṇaṃ, tassevāyaṃ visayo, yadidaṃ tassa tassa kammassa tena tena kāraṇena pubbāparavipākatā sāmatthiyaṃ.	124	
PA_anya-e01_04n:1242_0	687. Paṭisandhidānādivasena vipākasantānassa nibbattakaṃ janakaṃ. Tenāha “taṃ paṭisandhiyampi	1242	
PA_anya-e01_04n:1242_1	pavattepi rūpārūpavipākakkhandhe janetī”ti. Sukhadukkhasantānassa, nāmarūpappabandhassa	1242	
PA_anya-e01_04n:1242_2	vā ciratarappavattihetubhūtaṃ upatthambhakaṃ. Tenāha “sukhadukkhaṃ upatthambheti,	1242	
PA_anya-e01_04n:1242_3	addhānaṃ pavattetī”ti. Upapīḷakaṃ sukhadukkhappabandhe pavattamāne saṇikaṃ saṇikaṃ	1242	
PA_anya-e01_04n:1242_4	taṃ hāpeti. Tenāha “sukhadukkhaṃ pīḷeti bādhati, addhānaṃ pavattituṃ na detī”ti.	1242	
PA_anya-e01_04n:1242_5	Ghātetvāti upacchinditvā. Kammassa upacchindanaṃ nāma tassa vipākapaṭibāhanamevāti	1242	
PA_anya-e01_04n:1242_6	āha “tassa vipākaṃ paṭibāhitvā”ti. Tañca attano vipākuppattiyā okāsakaraṇanti vuttaṃ	1242	
PA_anya-e01_04n:1242_7	“attano vipākassa okāsaṃ karotī”ti. Vipaccanāya katokāsaṃ kammaṃ vipakkameva nāma	1242	
PA_anya-e01_04n:1242_8	hotīti āha “evaṃ pana kammena kate okāse taṃ vipākaṃ uppannaṃ nāma vuccatī”ti. Upapīḷakaṃ	1242	
PA_anya-e01_04n:1242_9	aññassa vipākaṃ upacchindati, na sayaṃ attano vipākaṃ deti. Upaghātakaṃ pana dubbalaṃ	1242	
PA_anya-e01_04n:1242_10	kammaṃ upacchinditvā attano vipākaṃ uppādetīti ayametesaṃ viseso. Bavhābādhatādipaccayūpanipātena	12421	
PA_anya-e01_04n:1242_11	vipākassa vibādhakaṃ upapīḷakaṃ, tathā vipākasseva upacchedakaṃ upaghātakaṃ. Kammaṃ	12421	
PA_anya-e01_04n:1242_12	upaghātetvā attano vipākassa okāsakaraṇena vipaccane sati janakameva siyā, janakādibhāvo	12421	
PA_anya-e01_04n:1242_13	nāma vipākaṃ pati icchitabbo, na kammaṃ patīti vipākasseva upaghātakatā yuttā viya	12421	
PA_anya-e01_04n:1242_14	dissati, vīmaṃsitabbaṃ.	12421	
PA_anya-e01_04n:1243_0	Kammantaranti kammaviseso kammānaṃ balābalabhedo. Vipākantaranti vipākaviseso, tassa	1243	
PA_anya-e01_04n:1243_1	hīnapaṇītatādibhedo. Aparo nayo – yasmiṃ kamme kate paṭisandhiyaṃ, pavatte ca vipākakaṭattārūpānaṃ	1243	
PA_anya-e01_04n:1243_2	uppatti hoti, taṃ janakaṃ. Yasmiṃ pana kate aññena janitassa iṭṭhassa vā aniṭṭhassa	1243	
PA_anya-e01_04n:1243_3	vā phalassa vibādhakavicchedakapaccayānuppattiyā, upabrūhanapaccayuppattiyā ca janakānubhāvānurūpaṃ	1243	
PA_anya-e01_04n:1243_4	pariposaciratarappabandhā honti, taṃ upatthambhakaṃ. Janakena nibbattitaṃ kusalaphalaṃ	1243	
PA_anya-e01_04n:1243_5	vā akusalaphalaṃ vā yena paccanīkabhūtena rogadhātusamatādinimittatāya bādhīyati,	1243	
PA_anya-e01_04n:1243_6	taṃ upapīḷakaṃ. Yena pana kammunā janakasāmatthiyavasena ciratarappabandhārahampi	1243	
PA_anya-e01_04n:1243_7	samānaṃ phalaṃ vicchedakapaccayuppattiyā upahaññati vicchijjati, taṃ upaghātakaṃ.	1243	
PA_anya-e01_04n:1243_8	Tattha keci dutiyassa kusalabhāvaṃ itthannāmagatassa appābādhadīghāyukatāsaṃvattanavasena,	1243	
PA_anya-e01_04n:1243_9	pacchimānaṃ dvinnaṃ akusalabhāvaṃ bavhābādhaappāyukatāsaṃvattanavasena vaṇṇenti.	1243	
PA_anya-e01_04n:1243_10	Devadattādīnaṃ, pana nāgādīnaṃ, ito anupadinnena yāpanakapetānañca narakādīsu akusalavipākupatthambhanupapīḷanupaghātakāni	12431	
PA_anya-e01_04n:1243_11	na na santīti catunnampi akusalākusalabhāvo na virujjhati. Buddhāveṇikatāya asādhāraṇasseva	12431	
PA_anya-e01_04n:1243_12	ñāṇassa gocarabhāvato kammantarādi “asādhāraṇaṃ sāvakehī”ti vuttaṃ. Ekadesato jānitabbaṃ	12431	
PA_anya-e01_04n:1243_13	anavasesato jānituṃ na sakkā avisayattā. Sabbena sabbaṃ ajānane paccayapariggaho na paripūratīti.	12431	
PA_anya-e01_04n:1244_0	688. Yathāvuttaṃ kammaṃ vattamānavipākappabandhanimittameva adhippetanti kammekadesatāya	1244	
PA_anya-e01_04n:1244_1	“dvādasavidhaṃ kammaṃ kammavaṭṭe pakkhipitvā”ti vuttaṃ. Kilesavaṭṭampi kammasahāyatāya	1244	
PA_anya-e01_04n:1244_2	kammavaṭṭapakkhikameva katvā āha “kammavaṭṭavipākavaṭṭavasenā”ti. Yādisato paccayato	1244	
PA_anya-e01_04n:1244_3	paccuppanne addhāne nāmarūpassa pavatti, tādisato eva itarasmimpi addhadvayeti yathā	1244	
PA_anya-e01_04n:1244_4	atītānāgate nayaṃ neti, taṃ dassento “ida”ntiādimāha. Tattha anāgatepi kammavaṭṭavipākavaṭṭavasenevāti	1244	
PA_anya-e01_04n:1244_5	ettha vuttaṃ eva-saddaṃ “etarahi atītepī”ti etthāpi ānetvā vattabbaṃ addhattayepi	1244	
PA_anya-e01_04n:1244_6	kiriyākiriyaphalamattatādassanaparattā codanāya. Iti kammañcevātiādi vuttassevatthassa	1244	
PA_anya-e01_04n:1244_7	nigamanavasena vuttaṃ. Aparāparaṃ vaṭṭanaṭṭhena vaṭṭaṃ. Tathā pavattanaṃ pavattaṃ.	1244	
PA_anya-e01_04n:1244_8	Hetuphalabhāvena sambandhatīti santati, pabandho. Karaṇaṭṭhena, paccayehi karīyatīti vā kiriyā.	1244	
PA_anya-e01_04n:1245	Kammāti kammato. Sambhavati etasmāti sambhavo, kammaṃ sambhavo etassāti kammasambhavo, vipāko.	124	
PA_anya-e01_04n:1246_0	Kāraṇasāmaggiyaṃ dānādīhi sādhitakiriyāya vattamānāya kāraṇamatte kattuvohāroti āha	1246	
PA_anya-e01_04n:1246_1	“neva kāraṇato uddhaṃ kārakaṃ passatī”ti. Karotīti hi kārakaṃ. Vipākapaṭisaṃvedakaṃ	1246	
PA_anya-e01_04n:1246_2	na passatīti sambandho. Kāmaṃ bālāpi “kārako paṭisaṃvedako”ti vadantā atthato paññattimattameva	1246	
PA_anya-e01_04n:1246_3	vadanti, te pana viparītābhinivesavasenāpi vadantīti taṃ appamāṇanti āha “samaññāmattena	1246	
PA_anya-e01_04n:1246_4	paṇḍitā voharantī”ti.	1246	
PA_anya-e01_04n:1247_0	689. Evetanti evaṃvidhaṃ etaṃ dassanaṃ, sammadassanaṃ, aviparītadassananti attho.	1247	
PA_anya-e01_04n:1247_1	Bījarukkhādikānaṃvāti yathā bījato rukkho, rukkhato puna bījanti anādikālikattā bījarukkhasantānassa	1247	
PA_anya-e01_04n:1247_2	pubbakoṭi natthi, evaṃ kammapaccayā vipāko, vipākapaccayā kammanti anādikālikattā	1247	
PA_anya-e01_04n:1247_3	kammavipākasantānassa pubbakoṭi na paññāyati. Ādi-saddena “kukkuṭiyā aṇḍaṃ, aṇḍato	1247	
PA_anya-e01_04n:1247_4	kukkuṭī, punapi kukkuṭiyā aṇḍa”nti evamādiṃ saṅgaṇhāti. Anāgatepi saṃsāreti yathā	1247	
PA_anya-e01_04n:1247_5	atīte, evaṃ anāgatepi addhāne “khandhānañca paṭipāṭī”tiādinā vutte saṃsāre sati kammavipākānaṃ	1247	
PA_anya-e01_04n:1247_6	appavattaṃ na dissati, kammavipākānaṃ appavatti na dissati, pavattati evāti attho.	1247	
PA_anya-e01_04n:1248_0	Etamatthanti “kammassa kārako natthī”tiādinā vuttamatthaṃ. Asayaṃvasīti na sayaṃvasino,	1248	
PA_anya-e01_04n:1248_1	micchābhinivesaparavasāti attho. Aññamaññavirodhitāti itarītaravirodhitā, diṭṭhiyo,	1248	
PA_anya-e01_04n:1248_2	diṭṭhiyā vā aññamaññena virodhitā viruddhā.	1248	
PA_anya-e01_04n:1249_0	Gambhīrañāṇagocaratāya gambhīraṃ. Tathā nipuṇaṃ. Sattasuññatāya, aññamaññasabhāvasuññatāya	1249	
PA_anya-e01_04n:1249_1	ca suññaṃ. Paccayanti nāmarūpassa paccayaṃ, tappaccayapaṭivedheneva ca sabbaṃ paṭividdhaṃ	1249	
PA_anya-e01_04n:1249_2	hotīti. Kammaṃ natthi vipākamhītiādīsu yaṃ vattabbaṃ, taṃ heṭṭhā vuttameva.	1249	
PA_anya-e01_04n:1250	Paccayasuññaṃ phalanti yathāvuttamatthaṃ upamāya vibhāvetuṃ “yathā na sūriye”tiādi vuttaṃ. Tesanti sūriyādīnaṃ. Soti aggi. Sambhārehīti ātapādīhi kāraṇehi.	125	
PA_anya-e01_04n:1251_0	Yadi ca hetu ca phalañca aññamaññarahitaṃ, kathaṃ hetuto phalaṃ nibbattatīti āha	1251	
PA_anya-e01_04n:1251_1	“kammañca kho upādāyā”ti. Na kevalaṃ kammaphalameva suññaṃ katturahitaṃ, sabbampi	1251	
PA_anya-e01_04n:1251_2	dhammajātaṃ kārakarahitanti dassetuṃ “na hettha devo”ti gāthā vuttā. Hetusambhārapaccayāti	1251	
PA_anya-e01_04n:1251_3	hetusamūhanimittaṃ, hetupaccayanimittaṃ vā.	1251	
PA_anya-e01_04n:1252_0	690. Cutipaṭisandhivasena viditā hontīti kammavaṭṭavipākavaṭṭavasena paccayapariggahassa	1252	
PA_anya-e01_04n:1252_1	katattā cutipaṭisandhivasena viditā hontīti vadanti. Vuttanayena pana sappaccayanāmarūpassa	1252	
PA_anya-e01_04n:1252_2	dassanena tīsu addhāsu pahīnavicikicchassa addhattayapariyāpannā dhammā atītapaccuppannānāgatabhavesu	1252	
PA_anya-e01_04n:1252_3	ca cutipaṭisandhivasena viditā honti, na anupadadhammavasena tathāpariggahassa akatattā.	1252	
PA_anya-e01_04n:1252_4	Sāssa hoti ñātapariññāti yāya nāmarūpapariggahaṃ, tassa ca paccayapariggahaṃ karoti,	1252	
PA_anya-e01_04n:1252_5	sā assa yogino “idaṃ nāmaṃ, ettakaṃ nāma”ntiādinā, “tassa ayaṃ paccayo, ettako paccayo”tiādinā	1252	
PA_anya-e01_04n:1252_6	ca paricchedavasena ñātavatī paññāti katvā ñātapariññā.	1252	
PA_anya-e01_04n:1253_0	Idāni yena kāraṇena addhattayapariyāpannā dhammā cutipaṭisandhivasena viditā honti,	1253	
PA_anya-e01_04n:1253_1	taṃ dassetuṃ “so evaṃ pajānātī”tiādi vuttaṃ. Tena dhammānaṃ bhavantarasaṅkamo nāma	1253	
PA_anya-e01_04n:1253_2	na kadācipi atthi, tattha tattheva nirujjhanatoti dasseti. Sajjhāya mantodakapāna	1253	
PA_anya-e01_04n:1253_3	mukhamaṇḍana padīpasīkhūpamāhi tameva dhammānaṃ saṅkamābhāvaṃ vibhāvetuṃ “apica kho”tiādimāha.	1253	
PA_anya-e01_04n:1254_0	Manodhātuanantaranti kiriyamanodhātuyā anantaraṃ labbhamānaṃ cakkhuviññāṇaṃ. Na ceva	1254	
PA_anya-e01_04n:1254_1	āgatanti kiriyamanodhātuto na ceva āgataṃ kiriyamanodhātuyaṃ cakkhuviññāṇassa abhāvato.	1254	
PA_anya-e01_04n:1254_2	Nāpi na nibbattaṃ anantaranti kiriyamanodhātuto anāgacchantampi paccayasāmaggilābhena	1254	
PA_anya-e01_04n:1254_3	tato anantaraṃ nāpi na nibbattaṃ, nibbattameva hoti. Yathāyaṃ pavattiyaṃ cittappavatti,	1254	
PA_anya-e01_04n:1254_4	tatheva paṭisandhimhi vattate cittasantati, cuticittato anāgacchantampi paṭisandhicittaṃ	1254	
PA_anya-e01_04n:1254_5	tato anantaraṃ nāpi na nibbattati, paccayasāmaggivasena nibbattatevāti attho. Santatigahaṇena	1254	
PA_anya-e01_04n:1254_6	cettha kutoci āgamābhāvameva vibhāveti. Hetuphalabhāvena hi sambandhatāti dhammappavatti	1254	
PA_anya-e01_04n:1254_7	santatīti. Tenāha “purimaṃ bhijjate citta”ntiādi. Purimanti cuticittaṃ. Bhijjateti	1254	
PA_anya-e01_04n:1254_8	nirujjhati. Pacchimanti paṭisandhicittaṃ. Tatoti cuticittato anantarameva jāyati.	1254	
PA_anya-e01_04n:1254_9	Yattha hi cuticittato dūrepi kālantarepi uppajjamānaṃ paṭisandhicittaṃ anantarameva	1254	
PA_anya-e01_04n:1254_10	jāyatīti vuccati. Tasmā tesaṃ antarikā natthi tesaṃ cutipaṭisandhicittānaṃ byavadhāyakaṃ	12541	
PA_anya-e01_04n:1254_11	kiñci natthi. Vīci tesaṃ na vijjatīti tasseva vevacanaṃ. Itoti cuticittato anantaraṃ	12541	
PA_anya-e01_04n:1254_12	na ca gacchati kiñci cittaṃ. Tañhi sasampayuttadhammaṃ tatheva nirujjhati. Paṭisandhi	12541	
PA_anya-e01_04n:1254_13	cāti paṭisandhiviññāṇañca aññameva yathāpaccayaṃ jāyati nibbattatīti punapi saṅkamābhāvameva	12541	
PA_anya-e01_04n:1254_14	vibhāvento sappaccayanāmarūpadassanaṃ nigameti.	12541	
PA_anya-e01_04n:1255_0	691. Nāmarūpaggahaṇena, tassa ca paccayadhammaggahaṇena aggahitassa tebhūmakadhammassa	1255	
PA_anya-e01_04n:1255_1	abhāvato “viditasabbadhammassā”ti vuttaṃ. Na cettha lokuttaradhammā adhigatā. Thāmagataṃ	1255	
PA_anya-e01_04n:1255_2	hoti anekākāravokārapaccayapariggahavidhino anuṭṭhitattā. Suṭṭhutaraṃ pahīyati tiyaddhagatadhammappavattiyā	1255	
PA_anya-e01_04n:1255_3	vigatasammohattā. Sā evāti soḷasavidhā kaṅkhā eva. Yasmā ettha “buddho, dhammo, saṅgho,	1255	
PA_anya-e01_04n:1255_4	sikkhā”ti ca kaṅkhāya gocarabhūtā lokiyā dhammā adhippetā. Na hi lokuttaradhamme	1255	
PA_anya-e01_04n:1255_5	ārabbha kilesā pavattituṃ sakkonti. Pubbantoti atītā khandhāyatanadhātuyo. Aparantoti	1255	
PA_anya-e01_04n:1255_6	anāgatā. Pubbantāparantoti tadubhayaṃ, addhāpaccuppannaṃ vā tadubhayabhāgayuttattā.	1255	
PA_anya-e01_04n:1255_7	Evaṃ buddhādiggahaṇena, paṭiccasamuppannadhammaggahaṇena ca gahito aṭṭhamo kaṅkhāvisayo	1255	
PA_anya-e01_04n:1255_8	nāmarūpamattaṃ, idappaccayatāggahaṇena pana tassa paccayo gahito, tasmā soḷasavatthukāya	1255	
PA_anya-e01_04n:1255_9	kaṅkhāya pahīnāya aṭṭhavatthukā kaṅkhā appatiṭṭhāva hotīti āha “na kevalañca…pe… pahīyatiyevā”ti.	1255	
PA_anya-e01_04n:1256_0	Diṭṭhekaṭṭhattā vicikicchāya yathā diṭṭhi samucchijjamānā vicikicchāya saddhiṃyeva	1256	
PA_anya-e01_04n:1256_1	samucchijjati, evaṃ vicikicchā vikkhambhiyamānā diṭṭhiyā saddhiṃyeva vikkhambhīyatīti	1256	
PA_anya-e01_04n:1256_2	āha “dvāsaṭṭhi diṭṭhigatāni vikkhambhantī”ti. Attābhinivesūpanissayā hi “ahosiṃ nu	1256	
PA_anya-e01_04n:1256_3	kho aha”ntiādi nayappavattā soḷasavatthukā kaṅkhā, sā eva ca pubbantādivatthukabhāvena	1256	
PA_anya-e01_04n:1256_4	vuttā. Attābhinivesavatthukāni ca dvāsaṭṭhi diṭṭhigatāni, buddhādivatthukā ca kaṅkhā	1256	
PA_anya-e01_04n:1256_5	tadekaṭṭhāti. Dharīyanti attano paccayehīti dhammā, tiṭṭhati ettha tadāyattavuttitāya	1256	
PA_anya-e01_04n:1256_6	phalanti ṭhiti, dhammānaṃ ṭhiti dhammaṭṭhiti, paccayadhammo. Atha vā dhammoti kāraṇaṃ	1256	
PA_anya-e01_04n:1256_7	“dhammapaṭisambhidā”tiādīsu viya, dhammassa ṭhiti sabhāvo, dhammato ca añño sabhāvo	1256	
PA_anya-e01_04n:1256_8	natthīti paccayadhammānaṃ paccayabhāvo dhammaṭṭhiti, dhammaṭṭhitiyaṃ ñāṇaṃ dhammaṭṭhitiñāṇaṃ.	1256	
PA_anya-e01_04n:1256_9	Saṅkhārānaṃ yaṃ yaṃ bhūtaṃ aniccatādi yathābhūtaṃ, tattha ñāṇanti yathābhūtañāṇaṃ.	1256	
PA_anya-e01_04n:1256_10	Sammā passatīti sammādassanaṃ.	12561	
PA_anya-e01_04n:1257_0	Avijjā paccayoti avijjā hetuādivasena saṅkhārānaṃ yathārahaṃ paccayo. Tato eva saṅkhārā	1257	
PA_anya-e01_04n:1257_1	paccayasamuppannā. Ubhopeteti yasmā avijjāpi āsavādivasena paccayasambhūtāva, tasmā	1257	
PA_anya-e01_04n:1257_2	avijjā saṅkhārāti ubhayepi ete dhammā paccayasamuppannā. Itīti evaṃ. Paccayapariggahe	1257	
PA_anya-e01_04n:1257_3	paññāti paccayānaṃ paricchijja gahaṇavasena pavattā paññā. Vuttanayena dhammaṭṭhitiñāṇaṃ.	1257	
PA_anya-e01_04n:1258_0	Nimittanti saṅkhāranimittaṃ, atthato pañcakkhandhā. Te hi ghanasaññāpavattiyā vatthubhāvato	1258	
PA_anya-e01_04n:1258_1	nimittaṃ, saviggahabhāvena upaṭṭhānato vā. Yasmā aniccatā nāma saṅkhārānaṃ aviparītākāro.	1258	
PA_anya-e01_04n:1258_2	Tattha niccatāya lesassāpi abhāvato aniccato passanto yathābhūtaṃ jānāti. Tañca ñāṇaṃ	1258	
PA_anya-e01_04n:1258_3	aviparītaggahaṇatāya sammādassanaṃ. Taṃsamaṅginā ca paccuppannesu viya atītānāgatesupi	1258	
PA_anya-e01_04n:1258_4	nayaṃ nentena te suparividitā honti.	1258	
PA_anya-e01_04n:1259_0	Aniccatā ca nāma uppattimato, uppādo ca paccayavasenāti aniccatā sijjhamānā saṅkhārānaṃ	1259	
PA_anya-e01_04n:1259_1	sappaccayataṃ sādhentī yathāvuttakaṅkhappahānāya saṃvattatīti imamatthaṃ dassento	1259	
PA_anya-e01_04n:1259_2	“aniccato…pe… pahīyatī”ti āha. Tattha tadanvayenāti paccakkhato diṭṭhassa anugamanena.	1259	
PA_anya-e01_04n:1259_3	Etthāti yathādiṭṭhesu dhammesu. Dukkhato manasi karontotiādīsupi eseva nayo. Pavattanti	1259	
PA_anya-e01_04n:1259_4	upādinnakkhandhappavattaṃ. Tañhi kilesābhisaṅkhārehi pavattitattā sātisayaṃ dukkhabhāvena	1259	
PA_anya-e01_04n:1259_5	upaṭṭhāti. Pavattanti ṭhānanisajjādivasena dukkhadukkhatādivasena ca saṅkhārappavattanti	1259	
PA_anya-e01_04n:1259_6	apare. “Nimittaṃ, pavatta”nti ca vutte ajjhattabahiddhāsantānasaññite sabbasmiṃ sappaccaye	1259	
PA_anya-e01_04n:1259_7	nāmarūpe yāthāvato pavattā ekāva paññā pariyāyavasena “yathābhūtañāṇa”ntipi “sammādassana”ntipi	1259	
PA_anya-e01_04n:1259_8	tattha kaṅkhāvikkhambhanena “kaṅkhāvitaraṇā”tipi vuccati. Yathā “rukkho pādapo tarū”ti	1259	
PA_anya-e01_04n:1259_9	imamatthaṃ dassento āha “yañca yathābhūtañāṇa”ntiādi.	1259	
PA_anya-e01_04n:1260_0	Paramatthato sāsane assāso nāma ariyaphalaṃ, patiṭṭhā nāma ariyamaggo, ayaṃ pana	1260	
PA_anya-e01_04n:1260_1	anadhigatamaggaphalopi tadadhigamupāyapaṭipattiyaṃ ṭhitattā laddhassāso viya, laddhapatiṭṭho	1260	
PA_anya-e01_04n:1260_2	viya ca hotīti vuttaṃ “laddhassāso laddhapatiṭṭho”ti. Aparihīnakaṅkhāvitaraṇavisuddhiko	1260	
PA_anya-e01_04n:1260_3	vipassako lokiyāhi sīlasamādhipaññāsampadāhi samannāgatattā uttari appaṭivijjhanto	1260	
PA_anya-e01_04n:1260_4	sugatiparāyaṇo ca hotīti vuttaṃ “niyatagatiko”ti. Tato eva cūḷasotāpanno nāma hoti.	1260	
PA_anya-e01_04n:1260_5	Sotāpanno hi khīṇāpāyaduggativinipātoti.	1260	
PA_anya-e01_04n:1261_0	Atha vā laddhassāso diṭṭhivisuddhisamadhigamena. Nāmarūpaparicchedena hi khandhādike	1261	
PA_anya-e01_04n:1261_1	sabhāvasarasato sallakkhetvā sāsane dhammupasaṃhitapāmojjappaṭilābhena laddhassāso	1261	
PA_anya-e01_04n:1261_2	hoti. Laddhapatiṭṭho kaṅkhāvitaraṇavisuddhisamadhigamena. Sappaccayanāmarūpadassanena	1261	
PA_anya-e01_04n:1261_3	hi parimadditadiṭṭhikaṇṭako viniddhataahetuvisamahetuvādo yathāsakaṃ paccayeheva	1261	
PA_anya-e01_04n:1261_4	dhammamattaṃ jānitvā sāsane patiṭṭhitasaddho laddhapatiṭṭho nāma hoti. Nāmarūpavavatthānena	1261	
PA_anya-e01_04n:1261_5	dukkhasaccaṃ, dhammaṭṭhitiñāṇena samudayasaccaṃ, tasseva aparabhāgena aniccato manasikārādividhinā	1261	
PA_anya-e01_04n:1261_6	maggasaccañca abhiññāya pavattiyā dukkhabhāvaṃ disvā appavatte nirodhe ekaṃseneva	1261	
PA_anya-e01_04n:1261_7	ninnajjhāsayatāya lokiyeneva ñāṇena catunnaṃ ariyasaccānaṃ adhigatattā apāyesu abhabbuppattiko,	1261	
PA_anya-e01_04n:1261_8	sotāpannabhūmiyaṃ bhabbuppattiko ca hotīti vuttaṃ “niyatagatiko”ti. Tenāha “cūḷasotāpanno nāma hotī”ti.	1261	
PA_anya-e01_04n:1262	Tasmāti yasmā evaṃ mahānisaṃsametaṃ yathābhūtañāṇaṃ, tasmā. Sadāti sabbakālaṃ rattiñceva divā ca. Sabbasoti nibbattakahetuādipariggaṇhanavasena sabbappakārena.	126	
PA_anya-e01_04n:1263	Kaṅkhāvitaraṇavisuddhiniddesavaṇṇanā niṭṭhitā.	126	
PA_anya-e01_04n:1264	Iti ekūnavīsatimaparicchedavaṇṇanā.	126	
PA_anya-e01_04n:1265	20. Maggāmaggañāṇadassanavisuddhiniddesavaṇṇanā	126	
PA_anya-e01_04n:1266	Sammasanañāṇakathāvaṇṇanā	126	
PA_anya-e01_04n:1267_0	692. Evaṃ maggañca amaggañca ñatvā ṭhitaṃ ñāṇanti ayaṃ upakkilesavinimuttā vīthipaṭipannā	1267	
PA_anya-e01_04n:1267_1	vipassanāpaññā ariyamaggassa pubbabhāgamaggo, ayaṃ obhāsādibhedo dasavidho upakkileso	1267	
PA_anya-e01_04n:1267_2	na maggoti evaṃ maggañca amaggañca yāthāvato vavatthapetvā ṭhitaṃ ñāṇaṃ.	1267	
PA_anya-e01_04n:1268_0	Atītādivasena anekabhedabhinne dhamme kalāpato saṅkhipitvā sammasanaṃ kalāpasammasanaṃ,	1268	
PA_anya-e01_04n:1268_1	ayaṃ kira jambudīpavāsīnaṃ abhilāpo. “Yaṃ kiñci rūpa”ntiādinā nayena hi dhammānaṃ	1268	
PA_anya-e01_04n:1268_2	vipassanā nayavipassanā, ayaṃ kira tambapaṇṇidīpavāsīnaṃ abhilāpo. Tenevāha “kalāpasammasanasaṅkhātāya	1268	
PA_anya-e01_04n:1268_3	nayavipassanāyā”ti. Tāva-saddo kamattho, tena sammasanappakārānaṃ bahubhedataṃ dīpeti.	1268	
PA_anya-e01_04n:1268_4	Bahubhāvato hi tesaṃ paṭhamaṃ nayavipassanāya yogārambhaṃ anusāsati “nayavipassanāya	1268	
PA_anya-e01_04n:1268_5	tāva yogo karaṇīyo”ti. Kasmāti codakavacanaṃ. Tassāyaṃ adhippāyo – yadi maggāmaggañāṇadassanavisuddhi	1268	
PA_anya-e01_04n:1268_6	sampādetabbā, atha kasmā “nayavipassanāya ādito yogo kātabbo”ti vuttanti. Itaro tassāyaṃ	1268	
PA_anya-e01_04n:1268_7	adhigamūpāyoti dassento “āraddhavipassakassā”tiādimāha. Tenetaṃ dasseti “vipassanāya	1268	
PA_anya-e01_04n:1268_8	sati udayabbayañāṇuppādo, udayabbayañāṇe sati obhāsādiupakkilesasambhavo, tato maggāmaggavavatthānaṃ,	1268	
PA_anya-e01_04n:1268_9	tasmā tassa āditova ārambhassa sambhavo natthīti vipassanā paṭhamaṃ āraddhabbā”ti.	1268	
PA_anya-e01_04n:1268_10	Evampi paṭhamaṃ nayavipassanāva kasmā āraddhabbāti āha “vipassanāya ca kalāpasammasanaṃ	12681	
PA_anya-e01_04n:1268_11	ādī”ti. Tañhi atītādibhedabhinnānaṃ dhammānaṃ saṅkhipitvā vavatthānavasena pavattanato	12681	
PA_anya-e01_04n:1268_12	ādikammikassa sukaraṃ sammasananti ādibhūtaṃ.	12681	
PA_anya-e01_04n:1269_0	Tasmāti ādibhūtattā. Atha vā tasmāti yasmā āraddhavipassakassa…pe… kalāpasammasanaṃ	1269	
PA_anya-e01_04n:1269_1	ādi, tasmā. Etanti kalāpasammasanaṃ. Apicātiādi kalāpasammasanasseva vipassanāya	1269	
PA_anya-e01_04n:1269_2	ādibhāve upacayahetudassanaṃ. Udayabbayañāṇapariyosānā tīraṇapariññā, asampatte eva	1269	
PA_anya-e01_04n:1269_3	ca udayabbayañāṇe maggāmaggavavatthānaṃ hotīti āha “tīraṇapariññāya vattamānāyā”ti.	1269	
PA_anya-e01_04n:1269_4	Kalāpasammasane tāva yogo kātabboti etthāpi tasseva paṭhamārambhe kāraṇaṃ vuttanayeneva	1269	
PA_anya-e01_04n:1269_5	veditabbaṃ. Yasmā kalāpasammasanaṃ nāma ekavisuddhiyampi na antogadhaṃ, ekacce ca	1269	
PA_anya-e01_04n:1269_6	taṃ anāmasitvāva vipassanācāraṃ vaṇṇenti. Evaṃ santepi taṃ suttantesu ekadesena,	1269	
PA_anya-e01_04n:1269_7	anavasesato ca dassitaṃ. Paṭisambhidāyaṃ ādikammikānaṃ manasikārasukaratāya vipassanāya	1269	
PA_anya-e01_04n:1269_8	ādibhāvena ṭhapitaṃ. Vipassantassa ca obhāsādīsu uppannesu maggāmaggañāṇasambhavo,	1269	
PA_anya-e01_04n:1269_9	tasmā “taṃ sampādetukāmenā”tiādinā ayaṃ vicāro katoti daṭṭhabbaṃ.	1269	
PA_anya-e01_04n:1270_0	693. Tatrāti tasmiṃ tīraṇapariññāya ñātapariññānantarabhāve, tāsu vā pariññāsu. Vinicchayoti	1270	
PA_anya-e01_04n:1270_1	sarūpato, kiccato, bhūmito ca sanniṭṭhānaṃ. Lokuttarāpi purimasmiṃ saccadvaye maggasampayuttā	1270	
PA_anya-e01_04n:1270_2	tividhāpi pariññā kiccavasena labbhatīti “lokiyapariññā”ti visesetvā vuttaṃ. Sabhāvadhammānaṃ	1270	
PA_anya-e01_04n:1270_3	lakkhaṇasallakkhaṇato ñeyyaabhimukhā paññā abhiññāpaññā. Ñātaṭṭheti ñātabhāvanimittaṃ.	1270	
PA_anya-e01_04n:1270_4	Abhiññeyyassa jānanahetu “ñāṇa”nti vuccati. Pariññāpaññāti aniccādilakkhaṇāni paricchijja	1270	
PA_anya-e01_04n:1270_5	jānanapaññā. Tīraṇaṭṭheti sammasanabhāvahetu. Pahānapaññāti pahātabbassa pajahanapaññā.	1270	
PA_anya-e01_04n:1270_6	Vedayitādilakkhaṇavidhuratāya ruppanalakkhaṇaṃ paccattalakkhaṇaṃ vuttaṃ. Tesaṃyeva	1270	
PA_anya-e01_04n:1270_7	paccattalakkhaṇasallakkhaṇavasena gahitadhammānaṃyeva. Yathā pathavīphassādīnaṃ kakkhaḷaphusanādilakkhaṇāni	1270	
PA_anya-e01_04n:1270_8	tīsupi khaṇesu sallakkhitabbāni paṭiniyatarūpatāya sabhāvasiddhāneva hutvā gayhanti,	1270	
PA_anya-e01_04n:1270_9	na evamaniccatādilakkhaṇāni. Tāni pana bhaṅgudayabbayapīḷāvasavattanākāramukhena	1270	
PA_anya-e01_04n:1270_10	gahetabbato samāropitarūpāni viya gayhantīti vuttaṃ “sāmaññalakkhaṇaṃ āropetvā”ti.	12701	
PA_anya-e01_04n:1270_11	Lokiyapariññānaṃyeva adhippetattā lakkhaṇārammaṇikavipassanāva “pahānapariññā”ti vuttā.	12701	
PA_anya-e01_04n:1271_0	Saṅkhārapaṭicchedatoti nāmarūpavavatthānato, yā “diṭṭhivisuddhī”ti vuttā. Keci pana	1271	
PA_anya-e01_04n:1271_1	“khandhādīnaṃ vipassanāya bhūmibhāvato sabbopi khandhādivicāro saṅkhāraparicchedo”ti	1271	
PA_anya-e01_04n:1271_2	vadanti. “Paccattalakkhaṇapaṭivedhasseva ādhipacca”nti iminā nāmarūpapaccayapariggahapaññānaṃ	1271	
PA_anya-e01_04n:1271_3	tīraṇapahānāsamatthataṃ dasseti. Tāsampi pana “namanalakkhaṇaṃ nāmaṃ, ruppanalakkhaṇaṃ	1271	
PA_anya-e01_04n:1271_4	rūpa”nti arūparūpānaṃ sādhāraṇākārasallakkhaṇavasena pavattiyā ekenākārena tīraṇapariyāyo,	1271	
PA_anya-e01_04n:1271_5	diṭṭhikaṅkhāvikkhambhanena pahānapariyāyo labbhatīti siyā tīraṇapahānesupi ādhipaccanti	1271	
PA_anya-e01_04n:1271_6	vadanti. Ukkaṭṭhaniddesena pana yathā diṭṭhivisuddhiyāva saṅkhāraparicchedatā, evaṃ	1271	
PA_anya-e01_04n:1271_7	lakkhaṇārammaṇikavipassanāya eva tīraṇapahānakiccatā veditabbā. Evaṃ hi tissopi pariññā	1271	
PA_anya-e01_04n:1271_8	vavatthitā honti, aññathā saṅkāro siyā. Tīraṇapariññāya bhūmi tattha paññāya aniccatādilakkhaṇasantīraṇato.	1271	
PA_anya-e01_04n:1271_9	Tenāha “etasmiṃ…pe… ādhipacca”nti. Kāmaṃ udayabbayañāṇampi kañci micchābhinivesaṃ	1271	
PA_anya-e01_04n:1271_10	pajahati, tassa pana athāmagatattā na sātisayaṃ pahānanti vuttaṃ “bhaṅgānupassanaṃ	12711	
PA_anya-e01_04n:1271_11	ādiṃ katvā upari pahānapariññāya bhūmī”ti. Aniccato anupassantoti aniccākārato saṅkhāre	12711	
PA_anya-e01_04n:1271_12	anupassanto sammasanto. Niccasaññanti “te niccā sassatā”ti pavattaṃ micchāsaññaṃ.	12711	
PA_anya-e01_04n:1271_13	Saññāsīsena diṭṭhicittānampi gahaṇaṃ daṭṭhabbaṃ. Eseva nayo ito paresupi. Nibbindantoti	12711	
PA_anya-e01_04n:1271_14	aniccānupassanādisambhūtāya nibbidānupassanāya saṅkhāre nibbijjanavasena passanto.	12711	
PA_anya-e01_04n:1271_15	Nandinti sappītikataṇhaṃ. Virajjantoti virāgānupassanāya virajjanavasena yathā saṅkhāresu	12711	
PA_anya-e01_04n:1271_16	rāgo nuppajjati, evaṃ anupassanto. Tathābhūto hi rāgaṃ pajahatīti vuccati. Nirodhentoti	12711	
PA_anya-e01_04n:1271_17	nirodhānupassanāya yathā saṅkhārā nirujjhantiyeva, na āyatiṃ punabbhavavasena uppajjanti,	12711	
PA_anya-e01_04n:1271_18	evaṃ anupassanto. Tathābhūto hi saṅkhārānaṃ samudayaṃ pajahati nāma anuppattidhammatāpādanato.	12711	
PA_anya-e01_04n:1271_19	Paṭinissajjantoti paṭinissaggānupassanāya yathā saṅkhārā na puna ādiyanti, evaṃ vossajjanto.	12711	
PA_anya-e01_04n:1271_20	Tenāha “ādānaṃ pajahatī”ti, niccādivasena vā gahaṇaṃ vissajjetīti attho. Sādhitattāti	12712	
PA_anya-e01_04n:1271_21	sampāditattā. Itarāti tīraṇapahānapariññā. Evaṃ pariññā niddisitvā pariññākkamavasenapi	12712	
PA_anya-e01_04n:1271_22	kaṅkhāvitaraṇānantaraṃ “kalāpasammasane yogo kātabbo”ti yvāyamattho vutto, taṃ nigamavasena	12712	
PA_anya-e01_04n:1271_23	paccāharanto “tena vutta”ntiādimāha, taṃ vuttatthameva.	12712	
PA_anya-e01_04n:1272_0	694. Tatrāti tasmiṃ kalāpasammasane vibhāvetabbe, tassa vā kalāpasammasanassa ādibhāve.	1272	
PA_anya-e01_04n:1272_1	Ayaṃ pāḷīti dassiyamānaṃ paṭisambhidāmaggapāḷimāha. Tattha saṅkhipitvā vavatthāne	1272	
PA_anya-e01_04n:1272_2	paññāti atītādibhedabhinne dhamme ekato saṅgahetvā aniccādivasena vinicchaye sādhetabbe	1272	
PA_anya-e01_04n:1272_3	taṃsādhanīyā paññā. Sammasane aniccatādivasena tīraṇe ñāṇanti pavuccati, sā kathaṃ	1272	
PA_anya-e01_04n:1272_4	hotīti attho. Vavatthāne sammasaneti ca nipphādetabbe bhummavacanaṃ. Yaṃ kiñci rūpantiādīni	1272	
PA_anya-e01_04n:1272_5	padāni heṭṭhā vuttatthāneva. Sabbaṃ rūpaṃ aniccato vavatthapetītiādīni pana yasmā	1272	
PA_anya-e01_04n:1272_6	parato vaṇṇiyissanti, tasmā tattheva nesaṃ atthaṃ vibhāvayissāma.	1272	
PA_anya-e01_04n:1273_0	Pāḷivavatthānaṃ pana evaṃ veditabbaṃ – ettha hi ādikammikānaṃ vipassanāmanasikārasukhatthaṃ	1273	
PA_anya-e01_04n:1273_1	“yaṃ kiñci rūpa”ntiādinā paṭhamaṃ tāva pañcakkhandhā atītādivibhāgamukhena gahitā,	1273	
PA_anya-e01_04n:1273_2	te pana khandhā yasmā dvārārammaṇehi saddhiṃ dvārappavattadhammavasena vibhāgaṃ labbhanti,	1273	
PA_anya-e01_04n:1273_3	tasmā tadanantaraṃ dvārachakkādivasena dasa chakkā gahitā. Yasmā pana lakkhaṇesu	1273	
PA_anya-e01_04n:1273_4	anattalakkhaṇaṃ dukkhavibhāgaṃ, tasmā tassa vibhāvanāya cha dhātuyo gahitā. Tato	1273	
PA_anya-e01_04n:1273_5	yesu kasiṇesu ito bāhirakānaṃ attābhiniveso, tāni imesaṃ jhānānaṃ ārammaṇabhāvena	1273	
PA_anya-e01_04n:1273_6	upaṭṭhānākāramattānīti dassanatthaṃ dasa kasiṇāni gahitāni. Tato dukkhānupassanāya	1273	
PA_anya-e01_04n:1273_7	parivārabhāvena paṭikkūlākāravasena dvattiṃsa koṭṭhāsā gahitā. Pubbe khandhavasena	1273	
PA_anya-e01_04n:1273_8	saṅkhepato gahitā dhammā nātisaṅkhepavitthāranayena, vitthāranayena ca manasi kātabbāti	1273	
PA_anya-e01_04n:1273_9	dassanatthaṃ dvādasāyatanāni, aṭṭhārasa dhātuyo ca gahitā. Tesu ime dhammā satipi	1273	
PA_anya-e01_04n:1273_10	suññanirīhaabyāpārabhāve dhammasabhāvato ādhipaccavasena pavattantīti anattalakkhaṇavibhāvanatthaṃ	12731	
PA_anya-e01_04n:1273_11	indriyāni gahitāni. Evaṃ anekabhedabhinnāpime dhammā bhūmittayapariyāpannatāya tividhāva	12731	
PA_anya-e01_04n:1273_12	hontīti dassanatthaṃ tisso dhātuyo gahitā.	12731	
PA_anya-e01_04n:1274_0	Ettāvatā nimittaṃ dassetvā pavattaṃ dassetuṃ kāmabhavādayo nava bhavā gahitā. Ettake	1274	
PA_anya-e01_04n:1274_1	abhiññeyyavisese pavattamanasikārakosallena saṇhasukhumesu nibbattitamahaggatadhammesu	1274	
PA_anya-e01_04n:1274_2	manasikāro pavattetabboti dassanatthaṃ jhānappamaññāruppāni gahitāni. Tattha jhānāni	1274	
PA_anya-e01_04n:1274_3	nāma vuttāvasesārammaṇāni rūpāvacarajjhānāni. Paccayapaccayuppannavibhāgato ime dhammā	1274	
PA_anya-e01_04n:1274_4	bhinditvā manasi kātabbāti dassanatthaṃ paṭiccasamuppādaṅgāni gahitāni. Paccayākāramanasikāro	1274	
PA_anya-e01_04n:1274_5	hi lakkhaṇattayaṃ sukhena, suṭṭhutarañca vibhāveti, tasmā pacchato gahito. Evamete	1274	
PA_anya-e01_04n:1274_6	sammasanīyabhāvena gahitā khandhādivasena koṭṭhāsato pañcavīsatividhā. Pabhedato	1274	
PA_anya-e01_04n:1274_7	pana atītādibhedaṃ anāmasitvāva gayhamānā dvīhi ūnāni dvesatāni honti.	1274	
PA_anya-e01_04n:1275_0	Tattha aniccato vavatthapetītiādiko paṭhamo lakkhaṇavavatthāpanavāro. Aniccaṃ khayaṭṭhenātiādiko	1275	
PA_anya-e01_04n:1275_1	dutiyo hetuvāro lakkhaṇānaṃ hetukittanato. Aniccaṃ saṅkhatantiādiko pana hetupatiṭṭhāpanavāro	1275	
PA_anya-e01_04n:1275_2	pākaṭabhāvasallakkhaṇato. Khayaṭṭhenāti hi khayasabhāvato yasmā rūpaṃ khayasabhāvaṃ	1275	
PA_anya-e01_04n:1275_3	uppajjitvā khayaṃ vayaṃ bhedaṃ gacchati, tasmā aniccanti attho. Bhayaṭṭhenāti bhāyitabbabhāvato	1275	
PA_anya-e01_04n:1275_4	yasmā rūpaṃ pabhaṅguratāya bhayānakaṃ, tasmā dukkhanti. Tenāha bhagavā “yadaniccaṃ,	1275	
PA_anya-e01_04n:1275_5	taṃ dukkha”nti. Asārakaṭṭhenāti asārakabhāvato, attasāravirahatoti attho. Tatiyavāre	1275	
PA_anya-e01_04n:1275_6	pana “rūpaṃ anicca”nti vatvā tassa hetuṃ patiṭṭhāpetuṃ “saṅkhata”ntiādi vuttaṃ. Yasmā	1275	
PA_anya-e01_04n:1275_7	samecca sambhūya paccayehi kataṃ, anurūpe ca paccaye paṭicca, na vinā tehi samaṃ,	1275	
PA_anya-e01_04n:1275_8	sammā ca uppannaṃ, tasmā khayavayavirāganirodhadhammanti. Na hi paccayanibbattaṃ	1275	
PA_anya-e01_04n:1275_9	anirujjhanakaṃ nāma atthi. Tenāha bhagavā “yaṃ taṃ rūpaṃ jātaṃ bhūtaṃ saṅkhataṃ palokadhammaṃ,	1275	
PA_anya-e01_04n:1275_10	taṃ vata mā palujjīti netaṃ ṭhānaṃ vijjatī”ti. Etena aniccā pathavīdhātu paccayanibbattattā	12751	
PA_anya-e01_04n:1275_11	tadaññaṃ paccayanibbattaṃ viyāti dasseti. Esa nayo sesadhammesupi.	12751	
PA_anya-e01_04n:1276_0	Idāni anvayato, byatirekato ca saṅkhatadhammānaṃ aniccataṃ patiṭṭhāpetuṃ “jātipaccayā”tiādi	1276	
PA_anya-e01_04n:1276_1	vuttaṃ. Aniccalakkhaṇasseva cettha patiṭṭhāpanaṃ tasmiṃ patiṭṭhāpite sesalakkhaṇadvayassapi	1276	
PA_anya-e01_04n:1276_2	patiṭṭhāpanasiddhito.	1276	
PA_anya-e01_04n:1277_0	Iminā peyyālena ime dhammarāsayo saṃkhittāti sambandho. “Dvārārammaṇehi saddhiṃ dvārappavattā	1277	
PA_anya-e01_04n:1277_1	dhammā, pañcakkhandhā”ti idaṃ abhiññeyyaniddese “cakkhuṃ, bhikkhave, abhiññeyya”ntiādinā	1277	
PA_anya-e01_04n:1277_2	dvārārammaṇehi saddhiṃ dvārappavatte dhamme dassetvā tesaṃ pañcahi khandhehi saṅgahitataṃ	1277	
PA_anya-e01_04n:1277_3	dassetuṃ “rūpaṃ abhiññeyyaṃ…pe… viññāṇaṃ abhiññeyya”nti āgatattā vuttaṃ. Paṭisambhidāyaṃ	1277	
PA_anya-e01_04n:1277_4	pana “yaṃ kiñci rūpa”ntiādinā paṭhamaṃ pañcakkhandhe dassetvā “cakkhu”ntiādinā dvārārammaṇehi	1277	
PA_anya-e01_04n:1277_5	saddhiṃ dvārappavattā dhammā dassitā. Tathādassane kāraṇaṃ heṭṭhā vuttameva.	1277	
PA_anya-e01_04n:1278_0	Kasmā panettha ime dhammarāsayo saṃkhittāti pāḷiyaṃ vitthārato āgatattāti dassento	1278	
PA_anya-e01_04n:1278_1	“vuttaṃ heta”ntiādimāha. Tenevāha “taṃ tattha…pe… saṃkhitta”nti. Tattha tanti abhiññeyyaṃ.	1278	
PA_anya-e01_04n:1278_2	Etthāti abhiññeyyaniddese. “Viññāṇaṃ mano dhammā”tiādinā tattha tattha koṭṭhāse ye	1278	
PA_anya-e01_04n:1278_3	lokuttaradhammā āgatā. Keci pana “etthāti paṭisambhidāya”nti vadanti, taṃ na sundaraṃ.	1278	
PA_anya-e01_04n:1278_4	Sammasanupagā eva hi dhammā paṭisambhidāyaṃ gahitā sammasanavārassa adhippetattā,	1278	
PA_anya-e01_04n:1278_5	na abhiññeyyaniddese viya sabbeva abhiññeyyā dhammā. Ye rūpārūpadhammā. Yassāti yogino.	1278	
PA_anya-e01_04n:1278_6	Tesu tena sammasanaṃ ārabhitabbaṃ yathāpākaṭaṃ vipassanābhinivesoti katvā. Pacchā	1278	
PA_anya-e01_04n:1278_7	pana anupaṭṭhahantepi upāyena upaṭṭhahāpetvā anavasesatova sammasitabbā.	1278	
PA_anya-e01_04n:1279_0	695. “Atītaṃ rūpaṃ anicca”ntiādinā aniccato sammasanassa atītādivibhāgā pavattiṭṭhānabhūtāti	1279	
PA_anya-e01_04n:1279_1	āha “ekādasahi okāsehī”ti. Vavatthāpanaṃ nāma sanniṭṭhānaṃ. Aniccato sanniṭṭhānañcettha	1279	
PA_anya-e01_04n:1279_2	“anicca”nti vipassanāvāti āha “aniccanti sammasatī”ti.	1279	
PA_anya-e01_04n:1280_0	Kathanti sammasanākāro pucchitoti taṃ parato idheva pāḷiyaṃ dutiyavāre vuttanayenevāti	1280	
PA_anya-e01_04n:1280_1	saṅkhepeneva vissajjeti. Idāni tamatthaṃ pākaṭataraṃ kātuṃ “vuttañheta”ntiādimāha.	1280	
PA_anya-e01_04n:1280_2	Tattha hī-ti hetuatthe nipāto. Yasmā “rūpaṃ atītānāgatapaccuppannaṃ aniccaṃ khayaṭṭhenā”ti	1280	
PA_anya-e01_04n:1280_3	evaṃ vuttaṃ, tasmā iminā vuttanayena aniccanti sammasatīti yojanā.	1280	
PA_anya-e01_04n:1281_0	Evampi saṅkhepoyevāti vibhajitvā dassetuṃ “esā”tiādi vuttaṃ. Atīteti atīte bhave.	1281	
PA_anya-e01_04n:1281_1	Ādikammikassa hi idaṃ sammasanavidhānaṃ, tasmā bhavavasena addhābhedo adhippeto.	1281	
PA_anya-e01_04n:1281_2	Tenāha “nayimaṃ bhavaṃ sampattantī”ti. Ettha iti-saddo hetuattho. Idaṃ vuttaṃ hoti	1281	
PA_anya-e01_04n:1281_3	– yaṃ atītabhave pariyāpannaṃ rūpaṃ, taṃ atīteyeva bhave khīṇaṃ, tato na imaṃ bhavaṃ	1281	
PA_anya-e01_04n:1281_4	sampattaṃ, tasmā aniccaṃ khayaṭṭhena khayasabhāvattāti sammasatīti. Esa nayo yaṃ anāgatantiādīsupi.	1281	
PA_anya-e01_04n:1282	Yaṃ bahiddhā, tampi bahiddhā eva khīyati, na ajjhattabhāvaṃ gacchatīti aniccaṃ khayaṭṭhenāti, yaṃ oḷārikaṃ, tampi tattheva khīyatīti aniccaṃ khayaṭṭhenātiādinā yojetabbaṃ.	128	
PA_anya-e01_04n:1283	Idaṃ sabbampīti idaṃ atītādibhedassa rūpassa sammasanato sabbaṃ ekādasavidhampi sammasanaṃ ekaṃ sammasanaṃ aniccato sammasananti katvā.	128	
PA_anya-e01_04n:1284_0	Tanti taṃ ekādasavidhampi rūpaṃ. Sappaṭibhayatāyāti bhayānakatāya. Bhayāvahaṃ hotīti	1284	
PA_anya-e01_04n:1284_1	appahīnavipallāsassa “ahaṃ vinassāmi, mama santakaṃ vinassatī”ti cintentassa bhayajanakaṃ	1284	
PA_anya-e01_04n:1284_2	hoti. Sīhopamasutte devānaṃ viyāti sīhopamasutte desiyamāne devānaṃ viya. Tattha hi –	1284	
PA_anya-e01_04n:1285_0	“Yadā tathāgato loke uppajjati arahaṃ sammāsambuddho…pe… so dhammaṃ deseti ‘iti rūpaṃ,	1285	
PA_anya-e01_04n:1285_1	iti rūpassa samudayo, iti rūpassa atthaṅgamo. Iti vedanā… iti saññā… iti saṅkhārā…	1285	
PA_anya-e01_04n:1285_2	iti viññāṇaṃ, iti viññāṇassa samudayo, iti viññāṇassa atthaṅgamo’ti. Yepi te, bhikkhave,	1285	
PA_anya-e01_04n:1285_3	devā dīghāyukā vaṇṇavanto sukhabahulā uccesu vimānesu ciraṭṭhitikā, tepi tathāgatassa	1285	
PA_anya-e01_04n:1285_4	dhammadesanaṃ sutvā yebhuyyena bhayaṃ saṃvegaṃ santāsaṃ āpajjanti ‘aniccāva kira	1285	
PA_anya-e01_04n:1285_5	bho mayaṃ samānā niccamhāti amaññimha, addhuvāva…pe… asassatāva kira bho mayaṃ samānā	1285	
PA_anya-e01_04n:1285_6	sassatamhāti amaññimha, mayampi kira bho aniccā addhuvā asassatā sakkāyapariyāpannā”’ti –	1285	
PA_anya-e01_04n:1286	Evaṃ devānaṃ bhayuppatti āgatā.	128	
PA_anya-e01_04n:1287_0	Khandhapañcakaṃ, tadekadeso vā attavādīhi “attā”ti parikappīyati, tañca ekantato	1287	
PA_anya-e01_04n:1287_1	aniccaṃ, dukkhañcāti āha “yañhi aniccaṃ, taṃ dukkha”ntiādi. Tīsu dukkhatāsu saṅkhāradukkhatāva	1287	
PA_anya-e01_04n:1287_2	byāpinī, “yadaniccaṃ, taṃ dukkha”nti ca adhippetāti vuttaṃ “aniccataṃ vā udayabbayapaṭipīḷanaṃ	1287	
PA_anya-e01_04n:1287_3	vā”ti. Attā abhavissāti “kārako vedako sayaṃvasī”ti evaṃbhūto attā abhavissāti adhippāyo.	1287	
PA_anya-e01_04n:1287_4	Evañhi sati rūpassa ābādhāya saṃvattanaṃ ayujjamānakaṃ siyā. Yathā rūpakkhandhe abhedato	1287	
PA_anya-e01_04n:1287_5	tividhaṃ sammasanaṃ, bhedato tettiṃsavidhaṃ, evaṃ vedanākkhandhādīsupīti imamatthaṃ	1287	
PA_anya-e01_04n:1287_6	“esa nayo”ti atidisati. Tena khandhavasena tāva bhedato pañcasaṭṭhiadhikā sataṃ sammasanavārā	1287	
PA_anya-e01_04n:1287_7	dassitā honti. Iminā nayena dvārachakkādīsupi yathārahaṃ sammasanabhedo veditabbo.	1287	
PA_anya-e01_04n:1288_0	696. Niyamato saṅkhatādibhedaṃ hotīti ekaṃsena saṅkhatatādivisesavantaṃ hoti asaṅkhatādisabhāve	1288	
PA_anya-e01_04n:1288_1	aniccatāya asambhavato. Assāti aniccassa. Pariyāyadassanatthanti vevacanadassanatthaṃ,	1288	
PA_anya-e01_04n:1288_2	taṃ pana “khayadhamma”ntiādīnaṃ vasena veditabbaṃ, na purimānaṃ tiṇṇaṃ. Na hi tadeva	1288	
PA_anya-e01_04n:1288_3	tassa pariyāyo hoti, nāpi saṅkhatapaṭiccasamuppannapadāni hutvā abhāvadīpanato pākabhāvadīpanato.	1288	
PA_anya-e01_04n:1288_4	Pākabhāvadīpanena pana aniccatāya sādhanapakkhe tiṭṭhanti. Teneva hi sabbesaṃ padānaṃ	1288	
PA_anya-e01_04n:1288_5	pariyāyatābhāvato “nānākārehi vā”ti vikappantaraṃ gahitaṃ. Manasikārappavattīdassanatthanti	1288	
PA_anya-e01_04n:1288_6	aniccatāya upabrūhanamanasikārapavattidassanatthaṃ.	1288	
PA_anya-e01_04n:1289	Cattārīsākāraanupassanākathāvaṇṇanā	128	
PA_anya-e01_04n:1290_0	697. Soti yogāvacaro. Tassāti yathāvuttabhedassa aniccatādisammasanassa. Thirabhāvatthāyāti	1290	
PA_anya-e01_04n:1290_1	daḷhabhāvatthāya aniccādiākārassa punappunaṃ manasikāro viya bahulīkārabhāvato. Yaṃ	1290	
PA_anya-e01_04n:1290_2	taṃ bhagavatā etassa vibhaṅge aniccādisammasanaṃ vuttanti sambandho. Anulomikanti	1290	
PA_anya-e01_04n:1290_3	ariyamaggādhigamassa anukūlaṃ. Khantinti ñāṇakhantiṃ. Ñāṇañhi visayasabhāvaṃ ogāhetvā	1290	
PA_anya-e01_04n:1290_4	vavatthāne khamati sahatīti khantīti vuccati. Sammattaniyāmanti ariyamaggaṃ. So hi	1290	
PA_anya-e01_04n:1290_5	sammādiṭṭhiādisammattañceva anivattidhammatāya niyāmo cāti vuccati. “Ādinā nayenā”ti	1290	
PA_anya-e01_04n:1290_6	iminā “pañcakkhandhe dukkhato passanto anulomikaṃ khantiṃ paṭilabhati, khandhānaṃ	1290	
PA_anya-e01_04n:1290_7	nirodho sukhaṃ nibbānanti passanto sammattaniyāmaṃ okkamatī”ti evamādiko pāṭhaseso	1290	
PA_anya-e01_04n:1290_8	rogādipaṭipakkhayojanāvasena vitthāretabbo. “Khandhānaṃ nirodho niccaṃ nibbāna”nti	1290	
PA_anya-e01_04n:1290_9	vacanena saṅkhārānaṃ dukkharogatādipaṭipakkho nibbānassa sukhārogyādibhāvo “ādinā	1290	
PA_anya-e01_04n:1290_10	nayenā”ti ettha nayaggahaṇena dīpitoti. Avaseso sabbo pāṭho pakāsito eva hotīti.	12901	
PA_anya-e01_04n:1291_0	Kāmañcetaṃ cattārīsāya ākārehi sammasanaṃ anulomañāṇe bhāvetabbavidhānaṃ. Tenāha	1291	
PA_anya-e01_04n:1291_1	“anulomañāṇaṃ vibhajantena…pe… vutta”nti, ito paṭṭhāya pana kataparicayasseva kiccāvahaṃ	1291	
PA_anya-e01_04n:1291_2	hotīti idhāpi vuttantīti daṭṭhabbaṃ. Tassāpīti na kevalaṃ kalāpasammasanasseva, atha	1291	
PA_anya-e01_04n:1291_3	kho yathādassitassa cattālīsappabhedassa aniccādisammasanassapi. Tañhi anulomikakhantipaṭilābhāya,	1291	
PA_anya-e01_04n:1291_4	sammattaniyāmokkamanāya ca saṃvattanato ekaṃsato icchitabbaṃ. Vuttañhi –	1291	
PA_anya-e01_04n:1292_0	“So vata, bhikkhave, bhikkhu kañci saṅkhāraṃ niccato samanupassanto anulomikāya khantiyā	1292	
PA_anya-e01_04n:1292_1	samannāgato bhavissatīti netaṃ ṭhānaṃ vijjati, anulomikāya khantiyā asamannāgato	1292	
PA_anya-e01_04n:1292_2	sammattaniyāmaṃ okkamissatīti netaṃ ṭhānaṃ vijjati, sammattaniyāmaṃ anokkamamāno	1292	
PA_anya-e01_04n:1292_3	sotāpattiphalaṃ vā…pe… arahattaṃ vā sacchikarissatīti netaṃ ṭhānaṃ vijjati. So vata,	1292	
PA_anya-e01_04n:1292_4	bhikkhave, bhikkhu sabbasaṅkhāre aniccato samanupassanto”ti –	1292	
PA_anya-e01_04n:1293	Ādi sukkapakkho vitthāretabbo. Tathā “so vata, bhikkhave, bhikkhu kañci saṅkhāraṃ sukhato, dukkhato, kañci dhammaṃ attato, anattato”ti vitthāretabbo.	129	
PA_anya-e01_04n:1294_0	698. Ekekaṃ khandhaṃ aniccādisammasanassa vasena sammasatīti sambandho. Tassa pana	1294	
PA_anya-e01_04n:1294_1	sammasanassa pañcannaṃ khandhānaṃ sādhāraṇatāya “ekekaṃ khandha”nti vuttaṃ. Anaccantikatāyāti	1294	
PA_anya-e01_04n:1294_2	accantikatābhāvato, asassatatāyāti attho. Sassatañhi accantikaṃ parāya koṭiyā abhāvato.	1294	
PA_anya-e01_04n:1294_3	Ādiantavantatāyāti pubbāparakoṭivantatāya, udayabbayadhammatoti attho. Aniccato sammasatīti	1294	
PA_anya-e01_04n:1294_4	sambandho. Esa nayo sabbattha.	1294	
PA_anya-e01_04n:1295_0	Aniccatoti ca addhuvato. Etañhi na niccaṃ, khaṇikatāya asadābhāvitāya vā na iccaṃ	1295	
PA_anya-e01_04n:1295_1	na upagantabbanti aniccaṃ. Uppādavayapaṭipīḷanatāyāti uppādena, vayena ca pati pati	1295	
PA_anya-e01_04n:1295_2	khaṇe khaṇe taṃsamaṅgino vibādhanasabhāvattā, tehi vā sayameva vibādhetabbattā. Udayabbayavanto	1295	
PA_anya-e01_04n:1295_3	hi dhammā abhiṇhaṃ tehi paṭipīḷitā eva honti, yā pīḷanā “saṅkhāradukkhatā”ti vuccati.	1295	
PA_anya-e01_04n:1295_4	Dukkhavatthutāyāti tividhassāpi dukkhassa, saṃsāradukkhassa ca adhiṭṭhānabhāvato.	1295	
PA_anya-e01_04n:1295_5	Paccayayāpanīyatāyāti yathārahaṃ paccayehi yāpetabbatāya. Rogamūlatāyāti mūlabyādhi	1295	
PA_anya-e01_04n:1295_6	viya anubandhabyādhīnaṃ mūlabhāvato, padadvayenāpi yāpyarogasadisatoti dasseti. Yāpyabyādhi	1295	
PA_anya-e01_04n:1295_7	hi rogo itaro ābādhoti. Dukkhatāsūlayogitāyāti tividhadukkhatāsaṅkhātena rujjanena	1295	
PA_anya-e01_04n:1295_8	yujjatāya. Kilesāsucipaggharaṇatāyāti yathārahamārammaṇavasena, samannāgamavasena	1295	
PA_anya-e01_04n:1295_9	ca rāgādikilesāsucivissandanato. Ahutvā sambhavato uppattiyā uddhumātatā.	1295	
PA_anya-e01_04n:1296_0	Antotudanatāyāti abbhantare tudanato. Dukkhavedanādayo viya hi ime saṅkhārā attabhāvassa	1296	
PA_anya-e01_04n:1296_1	abbhantaragatā eva udayabbayavasena tudanti. Ariyamaggasaṇḍāsena vinā nīharituṃ asakkuṇeyyatāya	1296	
PA_anya-e01_04n:1296_2	dunnīharaṇīyatā taṇhādiṭṭhābhinivesadaḷhabhāvato. Aghanti pāpaṃ viya ariyajanehi	1296	
PA_anya-e01_04n:1296_3	vigarahitabbaṃ. Sattānaṃ anatthajananato avaḍḍhiāvahaṃ, pāpassa ca vatthubhūtaṃ khandhapañcakanti	1296	
PA_anya-e01_04n:1296_4	āha “vigaraha…pe… aghato”ti. Aseribhāvajanakatāyāti paravasatājananato. Yathā gilāno	1296	
PA_anya-e01_04n:1296_5	aññehi saṃvesanavuṭṭhāpanādinā parapaṭibaddhasarīravuttiko aserī, evametepi aseribhāvajanakā.	1296	
PA_anya-e01_04n:1296_6	Avasatāyāti avasavattanato. Yathā parosatanto puriso parassa vasaṃ na gacchati, evaṃ	1296	
PA_anya-e01_04n:1296_7	subhasukhādibhāvena vase vattetuṃ asakkuṇeyyato. Avidheyyatāyāti “mā jīratha, mā	1296	
PA_anya-e01_04n:1296_8	mīyathā”tiādinā vidhātuṃ asakkuṇeyyato. Palujjanatāyāti byādhiādīhi pakārehi chijjanato	1296	
PA_anya-e01_04n:1296_9	vinassanato. Tehi eva vā ābyasanato. Byasanattho hi lokasaddo, pasaddo bhusattho	1296	
PA_anya-e01_04n:1296_10	daṭṭhabbo. Byādhiādīhi ca khandhānaṃ byasananti. Byasanāvahabhāvena etīti īti, āgantukānaṃ	12961	
PA_anya-e01_04n:1296_11	akusalapakkhiyānaṃ byasanahetūnaṃ etaṃ adhivacanaṃ. Khandhā ca edisāti āha “anekabyasanāvahatāya ītito”ti.	12961	
PA_anya-e01_04n:1297_0	Upaddavatīti upaddavo, anatthaṃ janento abhibhavati ajjhottharatīti attho, rājadaṇḍādīnaṃ	1297	
PA_anya-e01_04n:1297_1	etaṃ adhivacanaṃ. Khandhā ca edisāti vuttaṃ “aviditānaṃ…pe… upaddavato”ti. Diṭṭhadhammikasamparāyikabhayāvahato,	1297	
PA_anya-e01_04n:1297_2	abhayapaṭipakkhato ca khandhā bhayanti āha “sabbabhayānaṃ…pe… bhayato”ti. Bahiddhā	1297	
PA_anya-e01_04n:1297_3	ñātibyasanādīhi, ajjhattaṃ rāgādīhi anatthehi upasajjanaṭṭhena, upasaggasadisatāya	1297	
PA_anya-e01_04n:1297_4	ca upasaggo. Upasaggoti ca devatūpasaṃhāravasena pavatto byādhiādianattho. So atthakāmena	1297	
PA_anya-e01_04n:1297_5	muhuttampi na ajjhupekkhitabbo hoti. Tena vuttaṃ “anekehi…pe… upasaggato”ti. Dosūpasaṭṭhatāyāti	1297	
PA_anya-e01_04n:1297_6	ārammaṇato, sampayogato ca rāgādidosehi upetatāya. Lokadhammā lābhādihetukā anunayapaṭighā,	1297	
PA_anya-e01_04n:1297_7	tehi, byādhiādīhi ca anavaṭṭhitatā pacalitatā.	1297	
PA_anya-e01_04n:1298_0	Upakkamenāti attano, parassa vā payogena. Sarasenāti sabhāvena. Pabhaṅgupagamanasīlatā	1298	
PA_anya-e01_04n:1298_1	bhiduratā. Sabbāvatthanipātitāyāti rukkhaphalaṃ viya atitaruṇakālato paṭṭhāya sabbāsu	1298	
PA_anya-e01_04n:1298_2	avatthāsu nipatanasīlatāya. Anipatassapi sabbena sabbaṃ asāratāya thirabhāvassa abhāvatāya.	1298	
PA_anya-e01_04n:1298_3	Thirañhi dhuvaṃ nāma hoti. Tāyituṃ rakkhituṃ asamatthatāya na tāyanoti atāyano, tabbhāvo	1298	
PA_anya-e01_04n:1298_4	atāyanatā. Tāṇāsīsāya upagatassa alabbhaneyyakhematā. Dukkhabhītiyā upalīyanādhippāyena	1298	
PA_anya-e01_04n:1298_5	allīyituṃ. Dukkhanivattanaṃ leṇakiccaṃ. Jātiādibhayānaṃ hiṃsanaṃ vidhamanaṃ bhayasārakattaṃ.	1298	
PA_anya-e01_04n:1298_6	Yathāparikappitehīti paramatthato avijjamānehi bālehi parikappitappakārehi. Rittatāyāti	1298	
PA_anya-e01_04n:1298_7	vivittatāya, virahitatāyāti attho. Antosārābhāvo rittatā. Sā eva ca tucchatāti āha	1298	
PA_anya-e01_04n:1298_8	“rittatāyeva tucchato”ti. Appakattāti parittattā, lāmakattā vā. Dhuvasārābhāvādīhi	1298	
PA_anya-e01_04n:1298_9	saddhiṃ attasārābhāvaṃ rittapadena vatvā nibbattitamattasārābhāvameva suññapadena	1298	
PA_anya-e01_04n:1298_10	dassetuṃ “sāmi…pe… suññato”ti vuttaṃ. Yathā kenaci sāmiādilakkhaṇena attanā suññā	12981	
PA_anya-e01_04n:1298_11	ete, evaṃ sayampi ataṃsabhāvoti āha “sayañca…pe… anattato”ti. Na attāti hi anattāti.	12981	
PA_anya-e01_04n:1299_0	Pavattidukkhatāyāti bhavapavattidukkhabhāvato. Bhavapavatti ca pañcannaṃ khandhānaṃ	1299	
PA_anya-e01_04n:1299_1	aniccādiākārena pavattanameva, so ca ādīnavo. Yathāha “yaṃ, bhikkhave, pañcupādānakkhandhā	1299	
PA_anya-e01_04n:1299_2	aniccā dukkhā vipariṇāmadhammā. Ayaṃ, bhikkhave, pañcasu upādānakkhandhesu ādīnavo”ti.	1299	
PA_anya-e01_04n:1299_3	Tenāha “dukkhassa ca ādīnavatāyā”ti. Ādīnanti bhāvanapuṃsakaniddeso yathā “ekamanta”nti,	1299	
PA_anya-e01_04n:1299_4	ativiya kapaṇanti attho. Bhusattho hi ayaṃ ā-kāro. Yathā “dvidhā chiddakaṃ vicchiddaka”nti	1299	
PA_anya-e01_04n:1299_5	ettha dvi-saddassa atthe vi-saddo, evamidhāpīti āha “dvedhā pariṇāmapakatitāya vipariṇāmadhammato”ti.	1299	
PA_anya-e01_04n:1299_6	Vipariṇāmo ca viparītasabhāvāpatti. Dubbalatāyāti sarasabhiduratāya balābhāvato.	1299	
PA_anya-e01_04n:1299_7	Dubbalampi kiñci mudukammaññābhāvena duppadhaṃsiyā. Ime pana supadhaṃsiyā evāti āha	1299	
PA_anya-e01_04n:1299_8	“pheggu viya sukhabhañjanīyatāya cā”ti. Aghassa pāpassa hetutā aghahetutā. Khandhapaṭibaddhameva	1299	
PA_anya-e01_04n:1299_9	hi sabbaṃ kibbisanti. Ime rūpādayo sukhahetu, na dukkhahetūti janitavissāsānaṃ hananasīlatāya,	1299	
PA_anya-e01_04n:1299_10	khandhesu hi “etaṃ mamā”ti gāhavasena sattā byasanaṃ pāpuṇanti, vissāsaṃ vā hanantīti	12991	
PA_anya-e01_04n:1299_11	vissāsaghātino, tabbhāvato.	12991	
PA_anya-e01_04n:1300_0	Vigatabhavatāyāti apagatavaḍḍhitāya. Vibhavataṇhā, vibhavadiṭṭhi ca vibhavo uttarapadalopena,	1300	
PA_anya-e01_04n:1300_1	tato vibhavato, pitusadisassa vā sabhāvahetuno vibhavato vināsato sambhūtatāya. Āsavānaṃ	1300	
PA_anya-e01_04n:1300_2	ārammaṇādinā paccayabhāvo āsavapadaṭṭhānatā. Bījādiko asādhāraṇo hetu, bhūtasalilādiko	1300	
PA_anya-e01_04n:1300_3	sādhāraṇo paccayo. Esa nayo ajjhattepi. Tehi samecca sambhūya kato saṅkhato. Maccumārassa	1300	
PA_anya-e01_04n:1300_4	adhiṭṭhānabhāvena, kilesamārassa paccayabhāvena saṃvaḍḍhanato āmisabhūtatā, khandhāpi	1300	
PA_anya-e01_04n:1300_5	khandhānaṃ āmisabhūtā paccayabhāvena saṃvaḍḍhanato, tadantogadhā abhisaṅkhārā. Devaputtamārassa	1300	
PA_anya-e01_04n:1300_6	pana “mameta”nti adhimānavasena āmisabhāvoti khandhādimārānampi imesaṃ yathārahaṃ	1300	
PA_anya-e01_04n:1300_7	āmisabhūtatā vattabbā. Dhammasaddo “jātidhammāna”ntiādīsu viya pakatiattho, “dhammapaṭisambhidā”tiādīsu	1300	
PA_anya-e01_04n:1300_8	viya hetuattho cāti āha “jātijarābyādhimaraṇapakatitāya, sokaparidevaupāyāsahetutāyā”ti.	1300	
PA_anya-e01_04n:1300_9	Saṃkilesattayaggahaṇena tadekaṭṭhānaṃ dasannaṃ kilesavatthūnampi saṅgaho daṭṭhabbo.	1300	
PA_anya-e01_04n:1300_10	Tadārammaṇāpi hi dhammā tadanativattanato saṃkilesikā eva. Tathā khuddā, taṇhā, jaṭādīsu	13001	
PA_anya-e01_04n:1300_11	sarīrassa, saṃkilesassa ca saṅgaho daṭṭhabbo.	13001	
PA_anya-e01_04n:1301_0	Cattārīsāpi sammasanāni tīsu anupassanāsu antogadhānevāti tadantogadhabhāvaṃ dassetuṃ	1301	
PA_anya-e01_04n:1301_1	“ettha hī”tiādi vuttaṃ. Aniccānupassanāni sarūpato, pariyāyato ca aniccabhāvavibhāvanato.	1301	
PA_anya-e01_04n:1301_2	Esa nayo itaresupi. “Asārakato”ti idaṃ niccasārābhāvavibhāvanaṃ.	1301	
PA_anya-e01_04n:1302	Ettāvatā kalāpato dhamme saṅgahetvā nayato sammasanamattaṃ dassitaṃ, na tāva anupadadhammavipassanā vihitāti “sammasanārambhavidhāna”nti. Vuttaṃ.	130	
PA_anya-e01_04n:1303	Indriyatikkhakāraṇanavakakathāvaṇṇanā	130	
PA_anya-e01_04n:1304_0	699. Ekaccassa tikkhindriyassa mahāpaññassa nayavipassanāvaseneva udayabbayañāṇaṃ	1304	
PA_anya-e01_04n:1304_1	uppajjati, itarassa nuppajjati. Taṃ sandhāya “yassa pana…pe… na sampajjatī”ti vuttaṃ.	1304	
PA_anya-e01_04n:1304_2	Udayabbayañāṇuppatti hi idha nayavipassanāya sampajjananti adhippetaṃ. Tena “navahākārehi	1304	
PA_anya-e01_04n:1304_3	indriyāni tikkhāni bhavanti…pe… antarā ca abbosānenā”ti evaṃ vuttānaṃ navannaṃ ākārānaṃ	1304	
PA_anya-e01_04n:1304_4	vasena indriyāni tikkhāni katvā sappāyāni sevamānena sammasitabbanti sambandho.	1304	
PA_anya-e01_04n:1305_0	Tenāti yoginā. Navahākārehīti vakkhamānehi navahi ākārehi. Indriyānīti saddhādīni	1305	
PA_anya-e01_04n:1305_1	indriyāni. Tikkhānīti tikhiṇāni visadāni sūrāni. Uppannuppannānanti khaṇe khaṇe uppannānaṃ	1305	
PA_anya-e01_04n:1305_2	uppannānaṃ. Saṅkhārānanti vipassiyamānānaṃ rūpārūpadhammānaṃ. Khayamevāti paṭhamaṃ	1305	
PA_anya-e01_04n:1305_3	uppādaṃ disvā taṃ muñcitvā khayameva bhaṅgameva passati. Tassa tathākhayadassanapasutassa	1305	
PA_anya-e01_04n:1305_4	vipassanāpaññā tikkhā sūrā vahati, itarāni ca indriyāni. Tatthāti khayadassane. Sakkaccakiriyāyāti	1305	
PA_anya-e01_04n:1305_5	ādarakāritāya, yathā khayadassanaparameneva vipassanāñāṇaṃ pavattati, evaṃ taṃ ādarajāto	1305	
PA_anya-e01_04n:1305_6	sampādeti. Sātaccakiriyāyāti avicchedakiriyāya, yathā vipassanāñāṇaṃ khayadassanavasena	1305	
PA_anya-e01_04n:1305_7	nirantarameva pavattati, evaṃ yuttappayutto naṃ sampādeti. Sappāyakiriyāyāti anurūpakiriyāya	1305	
PA_anya-e01_04n:1305_8	āvāsādisattavidhasappāyāsevanakiriyāya. Nimittaggāhenāti yathā manasikarontassa vipassanāsamādhi	1305	
PA_anya-e01_04n:1305_9	uppanno, tassa ākārassa sallakkhaṇavasena samathanimittaggahaṇena sampādetīti sambandho.	1305	
PA_anya-e01_04n:1305_10	Anupavattanatāyāti anurūpato pavattanena bhāvanācittassa līnabhāve pītivīriyadhammavicayasambojjhaṅgānaṃ	13051	
PA_anya-e01_04n:1305_11	uddhatabhāve passaddhisamādhiupekkhāsambojjhaṅgānaṃ brūhanenāti attho. Kāye ca jīvite	13051	
PA_anya-e01_04n:1305_12	ca anapekkhatanti attano kāye asucibhāvena bāhirakaaviññāṇakakuṇape viya jīvite ahitāvahapaccatthike	13051	
PA_anya-e01_04n:1305_13	viya nirapekkhacittaṃ upaṭṭhapeti. Tattha ca abhibhuyya nekkhammenāti tasmiṃ kāyacitte	13051	
PA_anya-e01_04n:1305_14	anapekkhabhāvena indriyānaṃ tikkhabhāvāpādanena uppannaṃ uppannaṃ dukkhaṃ vīriyena	13051	
PA_anya-e01_04n:1305_15	abhibhavitvā bhāvanaṃ sampādeti. Antarāti yathādhippetāya bhāvanāsiddhiyā antarāva.	13051	
PA_anya-e01_04n:1305_16	Abbosānenāti asaṅkocanena.	13051	
PA_anya-e01_04n:1306_0	Evaṃ vuttānanti evaṃ “navahākārehi indriyāni tikkhāni bhavantī”tiādinā aṭṭhakathāyaṃ	1306	
PA_anya-e01_04n:1306_1	vuttānaṃ. Ettha ca yathā nāma sukhumānaṃ muttāpavāḷādīnaṃ vijjhane sukhumatarena	1306	
PA_anya-e01_04n:1306_2	vedhanena bhavitabbaṃ, evameva saṇhasukhumānaṃ rūpārūpadhammānaṃ, paccayassa ca pariggaṇhane	1306	
PA_anya-e01_04n:1306_3	tikkhena ñāṇena bhavitabbaṃ. Tesaṃ pana khayavayadassane tikkhatarena bhavitabbaṃ.	1306	
PA_anya-e01_04n:1306_4	Tikkhataratā cassa nisānasilāyaṃ saṇhamaṭṭhatāya karaṇena viya pharasudhārāya nisitabhāvāpādanena	1306	
PA_anya-e01_04n:1306_5	indriyānaṃ tikkhabhāvāpādanena sādhetabbā. Tañca yehi navahi ākārehi hoti, tesu khaṇikānaṃ	1306	
PA_anya-e01_04n:1306_6	saṅkhārānaṃ khaṇe khaṇe bhijjanākāradassanaṃ paṭhamaṃ vuttaṃ “uppannuppannānaṃ saṅkhārānaṃ	1306	
PA_anya-e01_04n:1306_7	khayameva passatī”ti. Asati ñāṇassa tikkhatarabhāve tadabhāvato sesindriyatikkhatā	1306	
PA_anya-e01_04n:1306_8	tassa sambhārabhāvato vuttā, avinābhāvato vā. Sakkaccakiriyādiggahaṇaṃ pana tassa	1306	
PA_anya-e01_04n:1306_9	upāyadassanaṃ. Asappāyāni bhojanādīni anupayujjanādivasena vajjetvā sappāyāni mattaso	1306	
PA_anya-e01_04n:1306_10	sevamānena. Rūpārūpadhammānaṃ accantavidhuratāya ekajjhaṃ asammasitabbattā, tathā	13061	
PA_anya-e01_04n:1306_11	sammasanassa ca idha anadhippetattā “kālena rūpaṃ sammasitabbaṃ, kālena arūpa”nti	13061	
PA_anya-e01_04n:1306_12	vuttaṃ. Tatthāpi ca rūpassa oḷārikatāya suviññeyyattā paṭhamaṃ sammasitabbatā vuttā.	13061	
PA_anya-e01_04n:1306_13	Nibbatti passitabbāti paṭhamaṃ tāva āgamānusārato anumānavasena daṭṭhabbā. Tato paraṃ	13061	
PA_anya-e01_04n:1306_14	anukkamena balappatte bhāvanāñāṇe paccakkhatopi dissatīti.	13061	
PA_anya-e01_04n:1307	Rūpanibbattipassanākārakathāvaṇṇanā	130	
PA_anya-e01_04n:1308_0	700. Sabbesanti kāmāvacarādiaṇḍajādibhedabhinnānaṃ sabbesaṃ sattānaṃ. Paṭhamaṃ kammato	1308	
PA_anya-e01_04n:1308_1	nibbattati taṃmūlakattā utujādirūpānaṃ. Parato pavattanakakāyadasakādivasena labbhamānaṃ	1308	
PA_anya-e01_04n:1308_2	pabandhattayaṃ, santatisīsaṃ vā sandhāya “tisantativasenā”ti vuttaṃ.	1308	
PA_anya-e01_04n:1309_0	Dandhaṃ mandaṃ cirena nirodho etassāti dandhanirodhaṃ sattarasacittakkhaṇāyukattā.	1309	
PA_anya-e01_04n:1309_1	Tenāha “garuparivattī”ti. Tenāti tasmā, yasmā “tato sīghataraṃ kho, bhikkhave, āyusaṅkhārā	1309	
PA_anya-e01_04n:1309_2	khīyantī”ti vacanato rūpadhammāpi ittarakālā eva, arūpadhammā pana tehi sātisayaṃ	1309	
PA_anya-e01_04n:1309_3	ittarakālā, tasmā āha bhagavāti attho. Yaṃ panettha vattabbaṃ, taṃ heṭṭhā vicāritameva.	1309	
PA_anya-e01_04n:1309_4	Tehi sadisāti cittassa uppādabhaṅgakkhaṇehi sadisā. Sabbesampi hi saṅkhārānaṃ uppādabhaṅgakkhaṇesu	1309	
PA_anya-e01_04n:1309_5	visadisatā natthi, samānakālāva te. Ṭhānappattanti ṭhitikkhaṇappattaṃ. Tenāti dutiyabhavaṅgacittena.	1309	
PA_anya-e01_04n:1309_6	Vatthurūpaṃ ekassa cittassa nissayo hutvā aññassa na hoti ṭhapetvā maraṇāsannaṃ,	1309	
PA_anya-e01_04n:1309_7	tasmā vuttaṃ “tena saddhi”ntiādi.	1309	
PA_anya-e01_04n:1310_0	Evaṃ paṭisandhito paṭṭhāya yāva cuticittassa uppatti, taṃ dassetvā idāni nirodhaṃ	1310	
PA_anya-e01_04n:1310_1	dassetuṃ “paṭisandhicittassā”tiādi āraddhaṃ. Tattha ṭhānakkhaṇeti paṭisandhicittassa	1310	
PA_anya-e01_04n:1310_2	ṭhitikkhaṇe. Yāva pavatti nāma atthīti yāva saṃsārappavatti nāma atthi, yāva vā cittassa	1310	
PA_anya-e01_04n:1310_3	pavatti nāma atthi. Asaññūpapattiyañhi natthi cittappavattīti. Rūpūpapattiyaṃ saṃsedajā	1310	
PA_anya-e01_04n:1310_4	opapātikasadisāti opapātikānaṃyeva gahaṇaṃ. Opapātikānampīti pi-saddena vā saṃsedaje	1310	
PA_anya-e01_04n:1310_5	sampiṇḍeti. Sattasantativasenāti cakkhudasakādīnaṃ sattannaṃ santatisīsānaṃ vasena.	1310	
PA_anya-e01_04n:1311_0	701. Tatthāti kammato rūpapavattiyaṃ. Nānākkhaṇikakammapaccayabhūtaṃyeva idha kammanti	1311	
PA_anya-e01_04n:1311_1	adhippetanti āha “kammaṃ nāma kusalākusalacetanā”ti. Jīvitanavakaṃ cakkhudasakādiantogadhameva	1311	
PA_anya-e01_04n:1311_2	katvā “samasattatirūpa”nti vuttaṃ. Taṃ vā cakkhudasakādi viya sukhapariggahaṃ na	1311	
PA_anya-e01_04n:1311_3	hotīti. Tadevāti yathāvuttaṃ vipākakkhandhakaṭattārūpamāha. Kammañhi kammajassa janakaṃ,	1311	
PA_anya-e01_04n:1311_4	paripācakampi hoti jīvitindriyassa, kammajaggino ca vasena anurakkhaṇasabbhāvato,	1311	
PA_anya-e01_04n:1311_5	āhārādipaṭilābhahetutāya upatthambhakanimittato ca. Tenāha “upatthambhakapaccayopi	1311	
PA_anya-e01_04n:1311_6	hotī”ti. Upatthambhakapaccayatā cassa upanissayapaccayavaseneva veditabbā. Kammaṃ	1311	
PA_anya-e01_04n:1311_7	paccayo etassāti kammapaccayaṃ, tadeva cittaṃ, taṃ samuṭṭhānaṃ etassāti kammapaccayacittasamuṭṭhānaṃ.	1311	
PA_anya-e01_04n:1311_8	Vipākacetasikānampi kammapaccayacittasamuṭṭhānatā vattabbā, na vā vattabbā kammasamuṭṭhānakammapaccayaggahaṇena	1311	
PA_anya-e01_04n:1311_9	gahitattā. Ṭhānappattā ojā aññaṃ ojaṭṭhamakaṃ samuṭṭhāpeti āhārānugate sarīreti gahetabbaṃ.	1311	
PA_anya-e01_04n:1312_0	Tatrāpīti kammasamuṭṭhānāhārasamuṭṭhānepi ojaṭṭhamake. Catasso vā pañca vā pavattiyo	1312	
PA_anya-e01_04n:1312_1	ghaṭetīti sadisasantativasena catasso vā pañca vā rūpakalāpappavattiyo santāneti.	1312	
PA_anya-e01_04n:1312_2	Bāhirapaccayavisesena pana visadisā bahūpi pavattiyo ghaṭetīti vadanti. Yathā kammapaccayāhārasamuṭṭhāne	1312	
PA_anya-e01_04n:1312_3	paveṇighaṭanā, evaṃ kammapaccayautusamuṭṭhānepīti taṃ dassetuṃ “kammapaccayautusamuṭṭhānaṃ	1312	
PA_anya-e01_04n:1312_4	nāmā”tiādi vuttaṃ. Ettha ca yathā tattha tattha koṭṭhāse paramparappavattiṃ dassentena	1312	
PA_anya-e01_04n:1312_5	akammajā dutiyādipavattiyo asambhedena dassitā, evaṃ kammajāhārasamuṭṭhānautuvasena,	1312	
PA_anya-e01_04n:1312_6	kammajautusamuṭṭhānāhāravasena, kammapaccayacittajāhārautusamuṭṭhānautuāhāravasena	1312	
PA_anya-e01_04n:1312_7	ca sambhedavasenāpi rūpappavatti dassetabbāti vadanti. Tattha kammajato pavattaāhārā	1312	
PA_anya-e01_04n:1312_8	visesapaccayalābhe sati yathāvuttaparimāṇāhi pavattīhi uddhampi pavattiyo na ghaṭentīti	1312	
PA_anya-e01_04n:1312_9	na sakkā vattuṃ. Tathā hi “dasa dvādasa vāre pavattiṃ ghaṭetī”ti, “evaṃ dīghampi	1312	
PA_anya-e01_04n:1312_10	addhānaṃ anupādinnapakkhe ṭhatvāpi utusamuṭṭhānaṃ pavattati evā”ti ca vakkhati.	13121	
PA_anya-e01_04n:1313_0	702. Janakājanakā matāti purimakā tikoṭṭhāsasaṅgahitā janakā, pacchimakoṭṭhāsikā	1313	
PA_anya-e01_04n:1313_1	“soḷasā”ti vuttā ajanakāti matā ñātā. Kusalakiriyatoti kusalato ca kiriyato ca. Iriyāya	1313	
PA_anya-e01_04n:1313_2	kāyikakiriyāya pavattiṭṭhānatāya pathabhāvato iriyāpatho, gamanādi, atthato tadavatthā	1313	
PA_anya-e01_04n:1313_3	rūpappavatti. Kāmañcettha rūpavinimutto iriyāpatho, viññatti ca natthi, tathāpi na	1313	
PA_anya-e01_04n:1313_4	sabbaṃ rūpasamuṭṭhāpakacittaṃ iriyāpathūpatthambhakaṃ, viññattivikāruppādakañca hoti.	1313	
PA_anya-e01_04n:1313_5	Yaṃ pana cittaṃ viññattijanakaṃ, taṃ ekaṃsato itarassa janakaṃ avinābhāvato, tathā	1313	
PA_anya-e01_04n:1313_6	iriyāpathūpatthambhakaṃ rūpassa. Etassa visesassa dassanatthaṃ “rūpaṃ, iriyāpathaṃ,	1313	
PA_anya-e01_04n:1313_7	viññattiñcā”ti samuccayo kato. Vipākavajjānīti ettha vipākābhiññādvayavajjānīti vattabbaṃ	1313	
PA_anya-e01_04n:1313_8	tadaññesaṃyeva sesaggahaṇena gahetabbattā. Na vā vattabbaṃ sesaggahaṇeneva abhiññācittānampi	1313	
PA_anya-e01_04n:1313_9	nivattetabbato. Na viññattiṃ janayanti mahaggatakusalādīnaṃ santabhāvena avipphārikabhāvato.	1313	
PA_anya-e01_04n:1313_10	Vipphārikameva hi kāmāvacarakusalādiviññattiṃ samuṭṭhāpeti, iriyāpathūpatthambhakāni	13131	
PA_anya-e01_04n:1313_11	pana honti satipi santabhāve jhānavegena saussāhattā, yato tesaṃ javanakiccatā. Pañca	13131	
PA_anya-e01_04n:1313_12	bhavaṅgacittānīti sambandho. Rūpameva janayanti, na iriyāpathaṃ nirussāhasantabhāvena	13131	
PA_anya-e01_04n:1313_13	paridubbalabhāvato. Kiriyāmayacittehi avimissabhavaṅgappavattikāle khandhādisarīrāvayavānaṃ	13131	
PA_anya-e01_04n:1313_14	niccalabhāvenāvaṭṭhānaṃ. Tathā hi abbokiṇṇe bhavaṅge pavattamāne aṅgāni osīdanti	13131	
PA_anya-e01_04n:1313_15	paviṭṭhāni viya honti. “Dvattiṃsā”ti pana ādinā vuttesu jāgaraṇacittesu vattamānesu	13131	
PA_anya-e01_04n:1313_16	aṅgāni upatthaddhāni yathāpavattairiyāpathabhāveneva pavattantīti. Dvepañcaviññāṇāni	13131	
PA_anya-e01_04n:1313_17	sabbadubbalatāya rūpaṃ na janenti. Paṭisandhicittaṃ vatthudubbalatāya. Khīṇāsavānaṃ	13131	
PA_anya-e01_04n:1313_18	cuticittanti ettha –	13131	
PA_anya-e01_04n:1314_0	“Kāmāvacarānaṃ pacchimacittassa uppādakkhaṇe yassa cittassa anantarā kāmāvacarānaṃ	1314	
PA_anya-e01_04n:1314_1	pacchimacittaṃ uppajjissati, rūpāvacare arūpāvacare pacchimabhavikānaṃ, ye ca rūpāvacaraṃ	1314	
PA_anya-e01_04n:1314_2	arūpāvacaraṃ upapajjitvā parinibbāyissanti, tesaṃ cavantānaṃ tesaṃ vacīsaṅkhāro nirujjhissati,	1314	
PA_anya-e01_04n:1314_3	no ca tesaṃ kāyasaṅkhāro nirujjhissatī”ti –	1314	
PA_anya-e01_04n:1315_0	Pana vacanato aññesampi cuticittaṃ rūpaṃ na samuṭṭhāpetīti viññāyati. Na hi rūpasamuṭṭhāpakacittassa	1315	
PA_anya-e01_04n:1315_1	gabbhagatatādivibandhābhāve kāyasaṅkhārāsamuṭṭhāpane kāraṇaṃ atthi, na ca yuttaṃ	1315	
PA_anya-e01_04n:1315_2	cuto ca cittasamuṭṭhānarūpañcassa pavattati, nāpi “cuticittaṃ rūpaṃ samuṭṭhāpetī”ti	1315	
PA_anya-e01_04n:1315_3	pāḷi atthi, “khīṇāsavāna”nti, pana visesanaṃ appaṭisandhikanirodhena nirujjhantassa	1315	
PA_anya-e01_04n:1315_4	tesaṃ cuticittassa rūpasamuṭṭhāpanaṃ pākaṭanti katvā katanti daṭṭhabbaṃ. Soḷasa cittānīti	1315	
PA_anya-e01_04n:1315_5	paricchijja gahaṇaṃ tesaṃ rūpajanane ekaṃsato niyametabbattā, aññāni pana bahūni	1315	
PA_anya-e01_04n:1315_6	arūpe uppannāni anokāsagatattā rūpaṃ na janentiyeva. Na ṭhitikkhaṇe, bhaṅgakkhaṇe	1315	
PA_anya-e01_04n:1315_7	vā rūpaṃ janentīti sambandho. Uppādakkhaṇe pana balavaṃ anantarādipaccayalābhato.	1315	
PA_anya-e01_04n:1316_0	Yathā pathavīādayo rūpadhammā cittahetukā cittasamuṭṭhānā, evaṃ vedanādayopīti vuttaṃ	1316	
PA_anya-e01_04n:1316_1	“cittasamuṭṭhānaṃ nāma tayo arūpino khandhā, saddanavaka”ntiādi. Tenevāha – “katame	1316	
PA_anya-e01_04n:1316_2	dhammā cittasamuṭṭhānā? Vedanākkhandho saññākkhandho saṅkhārakkhandho kāyaviññatti	1316	
PA_anya-e01_04n:1316_3	vacīviññattī”ti. Tattha kāyaviññattiādīnaṃ cittasamuṭṭhānatā pariyāyato vuttāti veditabbā	1316	
PA_anya-e01_04n:1316_4	tesaṃ anipphannattā. “Evaṃ vuttaṃ catusamuṭṭhānarūpa”nti iminā ataṃsamuṭṭhānasseva	1316	
PA_anya-e01_04n:1316_5	cittajarūpassa cittapaccayatā dassitā. Yathā pana kammapaccayaṃ dassitaṃ, evaṃ cittapaccaye	1316	
PA_anya-e01_04n:1316_6	gayhamāne taṃsamuṭṭhānarūpassa, sahajātavedanādīnañca cittapaccayatā siyā. Cittasamuṭṭhānacittapaccaye	1316	
PA_anya-e01_04n:1316_7	pana asaṅkarato dassetuṃ pacchājātapaccayavaseneva cittapaccayaṃ uddhaṭanti daṭṭhabbaṃ.	1316	
PA_anya-e01_04n:1316_8	Cittasamuṭṭhānautuāhārehi kammasamuṭṭhānautuāhārā balavanto hontīti tesaṃ vasena	1316	
PA_anya-e01_04n:1316_9	catupañcapavattighaṭanaṃ vuttaṃ, cittasamuṭṭhānānaṃ pana vasena dvattippavattighaṭanaṃ	1316	
PA_anya-e01_04n:1316_10	taṃpākatikacittavasena, mahaggatānuttaracittavasena pana bahutarāpi pavattiyo icchitabbā.	13161	
PA_anya-e01_04n:1316_11	Taṃnibbattānaṃ cittajarūpānaṃ uḷārapaṇītabhāvato.	13161	
PA_anya-e01_04n:1317_0	703. “Upādinnaṃ kammajarūpaṃ paccayaṃ labhitvā”ti etena bahiddhā anupādinnaojā rūpāharaṇakiccaṃ	1317	
PA_anya-e01_04n:1317_1	na karotīti dasseti. Paccayalābho cassa kammajabhūtasannissayatāvasenāti āha “tattha	1317	
PA_anya-e01_04n:1317_2	patiṭṭhāyā”ti. Tattha kammapaccayacittasamuṭṭhānādirūpassapi kammamūlakattā siyā	1317	
PA_anya-e01_04n:1317_3	kammajapariyāyoti taṃnivattanatthaṃ “upādinna”nti visesetvā vuttaṃ. Āhārapaccayassa	1317	
PA_anya-e01_04n:1317_4	āhāro na kevalaṃ upatthambhakova, atha kho janakopīti dassetuṃ “catusamuṭṭhānarūpa”nti	1317	
PA_anya-e01_04n:1317_5	vuttaṃ. “Dasa dvādasa vāre”ti vatvā kathaṃ imasseva dasa dvādasa vāre pavattighaṭanāti	1317	
PA_anya-e01_04n:1317_6	anuyogaṃ sandhāyāha “ekadivasaṃ paribhuttāhāro”tiādi. Dārakassa sarīraṃ pharitvāti	1317	
PA_anya-e01_04n:1317_7	nābhimūlānugatāhi rasaharaṇīhi pharitvā, aññathā jalābuantarike kāye makkhanāvasena	1317	
PA_anya-e01_04n:1317_8	na sammāviniyogo āhārassa sambhavatīti.	1317	
PA_anya-e01_04n:1318_0	Upādinnako anupādinnakoti duvidhe āhāre pubbe anupādinnako āhārapaccayaāhāro dassitoti	1318	
PA_anya-e01_04n:1318_1	itaraṃ dassetuṃ “kammajāhāro”tiādi vuttaṃ. Taṃ kammapaccayāhārasamuṭṭhāne vuttanayameva.	1318	
PA_anya-e01_04n:1318_2	Tenāha “catasso vā pañca vā pavattiyo ghaṭetī”ti. Āhārapaccayautunopi utupaccayāhārassa	1318	
PA_anya-e01_04n:1318_3	viya dasa dvādasa vāre pavattighaṭanā veditabbā. Vuttanayattā na uddhatanti vadanti.	1318	
PA_anya-e01_04n:1318_4	Sesānanti kammacittautusamuṭṭhānānaṃ tisantatirūpānaṃ. Kabaḷīkārāhāro hi aññāhārasamuṭṭhitassa,	1318	
PA_anya-e01_04n:1318_5	tisantatirūpānañca upatthambhakavasena attanā uppāditassa janako hutvā paccayo hoti.	1318	
PA_anya-e01_04n:1318_6	Evaṃ āhārapaccayo hontoyeva atthiavigatavasenāpi paccayo hoti, nissayabhāvo pana	1318	
PA_anya-e01_04n:1318_7	paṭṭhānanayena natthi. Āhārapaccayā pavattamānāni rūpāni āhāranissayāni nāma hontīti	1318	
PA_anya-e01_04n:1318_8	suttantanayena vuttoti daṭṭhabbo. Parato utuno nissayajotanāyapi eseva nayo.	1318	
PA_anya-e01_04n:1319_0	704. Kammasamuṭṭhānādivasena catubbidhāyapi tejodhātuyā rūpuppādane samatthabhāvato	1319	
PA_anya-e01_04n:1319_1	“utu nāma catusamuṭṭhānā tejodhātū”ti vuttaṃ. Esa duvidho hotīti esa utu tejodhātubhāvāvisesepi	1319	
PA_anya-e01_04n:1319_2	tikkhamandatāvisesena uṇho, sītoti duvidho hoti. Yaṃ panettha vattabbaṃ, taṃ heṭṭhā	1319	
PA_anya-e01_04n:1319_3	vicāritameva. Yadipi utu upādinnakena vināpi rūpaṃ samuṭṭhāpeti, indriyabaddhe pana	1319	
PA_anya-e01_04n:1319_4	tena vinā tassa rūpuppādanaṃ natthīti āha “upādinnakaṃ paccayaṃ labhitvā”ti. Tenāha	1319	
PA_anya-e01_04n:1319_5	“catusamuṭṭhāno utū”ti. Utusamuṭṭhānoyeva hi utu upādinnakena vinā rūpaṃ samuṭṭhāpeti.	1319	
PA_anya-e01_04n:1319_6	Utupaccayaṃ nāma catusamuṭṭhānikaṃ rūpaṃ. Yañhi utusamuṭṭhānaṃ pannarasavidhaṃ rūpaṃ,	1319	
PA_anya-e01_04n:1319_7	yañca tadaññatisantatirūpaṃ, tassa sabbassapi sabhāgo utuupatthambhakapaccayo hotīti.	1319	
PA_anya-e01_04n:1319_8	Yasmā visabhāgo utu himādi viya padumādīnaṃ visadisarūpuppattihetubhūtaṃ purimarūpaṃ	1319	
PA_anya-e01_04n:1319_9	vināsentaṃ viya hoti, tasmā sabhāgaṃ, visabhāgañca ekajjhaṃ gahetvā vuttaṃ “utu catusamuṭṭhānikarūpānaṃ	1319	
PA_anya-e01_04n:1319_10	pavattiyā ca vināsassa ca paccayo hotī”ti.	13191	
PA_anya-e01_04n:1320_0	Dīghampi addhānanti “dasa dvādasa vāre”ti aññassa vuttaparicchedato dīghampi kālaṃ.	1320	
PA_anya-e01_04n:1320_1	Utu hi sabhāgasantativasena laddhapaccayaṃ ciratarampi kālaṃ sadisākāraṃ rūpappavattiṃ	1320	
PA_anya-e01_04n:1320_2	santāneti upādinnakasannissayena vinā, pageva itarathā. Tenāha “anupādinnapakkhe	1320	
PA_anya-e01_04n:1320_3	ṭhatvāpī”ti, maṃsavinimuttakesalomanakhacammakhilatilakādivasena jīvamānasarīre aññattha	1320	
PA_anya-e01_04n:1320_4	matakaḷevarādivasenāti adhippāyo. Rūpassa nibbattiyā diṭṭhāya tassa bhaṅgopi diṭṭhoyeva	1320	
PA_anya-e01_04n:1320_5	hoti ittarakālattā dhammappavattiyāti āha “nibbattiṃ passanto kālena rūpaṃ sammasati	1320	
PA_anya-e01_04n:1320_6	nāmā”ti. Na hi nibbattimattadassanaṃ sammasanaṃ nāma hoti, udayabbayadassanañca adhikatanti.	1320	
PA_anya-e01_04n:1320_7	Esa nayo ito paresupi nibbattiggahaṇesu.	1320	
PA_anya-e01_04n:1321	Arūpanibbattipassanākārakathāvaṇṇanā	132	
PA_anya-e01_04n:1322	705. Lokiyacittuppādavasenevāti avadhāraṇaṃ itarassa avisayattā.	132	
PA_anya-e01_04n:1323_0	Nibbattati taṃtaṃbhavavasena. Tadeva ekūnavīsatippabhedaṃ cittaṃ bhavaṅgavasena nibbattatīti	1323	
PA_anya-e01_04n:1323_1	sambandho. Tathā cutivasena tadārammaṇavasenāti etthāpi. Tatthāti tesu ekūnavīsaticittuppādesu.	1323	
PA_anya-e01_04n:1323_2	Anantaracittato paṭṭhāyātiādināpi pavattiyeva vuttā.	1323	
PA_anya-e01_04n:1324_0	So pana paṭisandhicittānaṃyeva pavattiyaṃ pavattanākāroti suddhappavatticittānaṃ	1324	
PA_anya-e01_04n:1324_1	uppattiṃ dassento “pavatte panā”tiādimāha. Asambhinnattāti avinaṭṭhattā. “Asambhinnattā	1324	
PA_anya-e01_04n:1324_2	cakkhussā”tiādinā saṅkhepato vuttamatthaṃ vivarituṃ “cakkhupasādassa hī”tiādi vuttaṃ.	1324	
PA_anya-e01_04n:1324_3	“Ṭhitippattamevā”ti iminā yathā nirujjhamānaṃ rūpaṃ kassaci paccayo na hoti, evaṃ	1324	
PA_anya-e01_04n:1324_4	uppajjamānampīti dasseti. Cakkhuviññāṇaṃ uppajjatīti sambandho. Evaṃ sesesupi. Kāmāvacarakusalākusalakiriyacittesu	1324	
PA_anya-e01_04n:1324_5	ekaṃ vā pañca, satta vā javanāni hutvā uppajjatīti sambandho. Upekkhāsahagatāhetukaṃ	1324	
PA_anya-e01_04n:1324_6	cittaṃ vāti vā-saddaṃ ānetvā sambandhitabbaṃ. Voṭṭhabbanañhi sandhāya evaṃ vuttaṃ,	1324	
PA_anya-e01_04n:1324_7	taṃ pana dutiyamoghavāravasena veditabbaṃ. Pañca javanāni suttamucchitādikāle, satta	1324	
PA_anya-e01_04n:1324_8	pākatikakāle veditabbāni. Javanārammaṇānurūpanti “tihetukaṃ ce javanaṃ, tihetukaṃ,	1324	
PA_anya-e01_04n:1324_9	dvihetukaṃ vā”tiādinā, “iṭṭhaṃ ce ārammaṇaṃ, somanassasahagata”ntiādinā ca javanassa,	1324	
PA_anya-e01_04n:1324_10	ārammaṇassa ca anurūpaṃ. Sesadvāresūti sotadvārādisesadvāresu.	13241	
PA_anya-e01_04n:1325	Anukkamenāti udayabbayañāṇādhigamānukkamena paññābhāvanaṃ sampādeti arahattaṃ adhigacchati.	132	
PA_anya-e01_04n:1326	Rūpasattakasammasanakathāvaṇṇanā	132	
PA_anya-e01_04n:1327_0	706. Rūpesu manasikārasattakaṃ rūpasattakaṃ, rūpadhammesu sattahākārehi manasi kārotīti	1327	
PA_anya-e01_04n:1327_1	attho. Evaṃ arūpasattakampi veditabbaṃ. Imehi ākārehīti imehi ādānanikkhepanamanasikārādippakārehi,	1327	
PA_anya-e01_04n:1327_2	imehi vā yathāvuttakoṭṭhāsehi. Āropetvāti tilakkhaṇaṃ āropetvā.	1327	
PA_anya-e01_04n:1328_0	Ādānanikkhepanatoti bhavassa gahaṇavissajjanato, jātito, maraṇato cāti attho. Vayovuḍḍhatthagāmitoti	1328	
PA_anya-e01_04n:1328_1	vayasā vuḍḍhassa atthagāmibhāvato, atthaṅgamato icceva attho. Āhāratoti āhārahetu,	1328	
PA_anya-e01_04n:1328_2	rūpassa paccayabhūtaāhāratoti attho. Ayalohādibhūmipāsāṇādibhedaṃ vividhavaṇṇasaṇṭhānaṃ	1328	
PA_anya-e01_04n:1328_3	kammānapekkhaṃ sabhāvasiddhaṃ rūpaṃ dhammatārūpaṃ. Sattāti sattadhā sattahākārehi.	1328	
PA_anya-e01_04n:1328_4	Vipassatīti taṃ taṃ koṭṭhāsaṃ tilakkhaṇaṃ āropetvā vipassati sammasati.	1328	
PA_anya-e01_04n:1329_0	“Bhārādānaṃ dukhaṃ loke”ti vacanato khandhabhārassa ādito gahaṇanti katvā “ādānanti	1329	
PA_anya-e01_04n:1329_1	paṭisandhī”ti āha. “Sabbeva nikkhipissanti, bhūtā loke samussaya”nti pana vacanato	1329	
PA_anya-e01_04n:1329_2	khandhabhāranikkhepoti katvā “nikkhepananti cutī”ti vuttaṃ. “Yo ciraṃ jīvati, so	1329	
PA_anya-e01_04n:1329_3	vassasata”nti vacanato tato ūnādhikabhāvo appamāṇanti vuttaṃ “ekaṃ vassasataṃ paricchinditvā”ti.	1329	
PA_anya-e01_04n:1329_4	Etthantare sabbe saṅkhārāti etasmiṃ ādānanikkhepantare pavattā sabbe bhūtupādāyarūpappabhedā	1329	
PA_anya-e01_04n:1329_5	saṅkhārā. Rūpadhammesu hi idaṃ sammasanavidhānanti. “Aniccā”ti gahitamattaṃ yuttito	1329	
PA_anya-e01_04n:1329_6	hadaye patiṭṭhāpanatthaṃ “kasmā”tiādi vuttaṃ. Tattha uppādavayavattitoti uppajjanavasena,	1329	
PA_anya-e01_04n:1329_7	nirujjhanavasena ca pavattanato, ahutvā sambhavato hutvā vayūpagamanatoti attho.	1329	
PA_anya-e01_04n:1329_8	Vipariṇāmatoti santānassa purimuttaravisadisabhāvatoti vadanti. Taṃ vassasataparicchinne	1329	
PA_anya-e01_04n:1329_9	rūpe idaṃ sammasananti adhippāyeneva vuttaṃ siyā, jarāmaraṇena vipariṇāmetabbatoti	1329	
PA_anya-e01_04n:1329_10	attho. Asatipi dhammabhede avatthābhedo icchitabbo. Na hi uppādāvatthā eva bhaṅgāvatthāti	13291	
PA_anya-e01_04n:1329_11	yuttā. Tathā hi vuttaṃ “jarāya ceva maraṇena cāti dvedhā pariṇāmapakatitāyā”ti. Sabhāvavigamo	13291	
PA_anya-e01_04n:1329_12	eva vā ettha vipariṇāmo. Khaṇikatā tāvakālikatā. Niccasabhāvābhāvo eva niccapaṭikkhepo.	13291	
PA_anya-e01_04n:1329_13	Aniccadhammā hi teneva attano sabhāvena jānantānaṃ niccataṃ paṭikkhipanti nāma. Yato	13291	
PA_anya-e01_04n:1329_14	na niccanti aniccaṃ, uppādakkhaṇe yadavatthā saṅkhārā, na tadavatthā ṭhitikkhaṇeti	13291	
PA_anya-e01_04n:1329_15	avatthantarappattiyā ñāyati tesaṃ kilamanākāroti āha “ṭhitiyaṃ jarāya kilamantī”ti,	13291	
PA_anya-e01_04n:1329_16	svāyamattho pākaṭajarāya veditabbo. Ye pana saṅkhārānaṃ ṭhitiṃ na sampaṭicchanti,	13291	
PA_anya-e01_04n:1329_17	tattha vattabbaṃ heṭṭhā vuttameva. Dhammānaṃ sabhāvo nāma duratikkamo jarānantaraṃ	13291	
PA_anya-e01_04n:1329_18	bhaṅgoti āha “jaraṃ patvā avassaṃ bhijjantī”ti. Tasmāti yasmā uppādajarābhaṅgavasena	13291	
PA_anya-e01_04n:1329_19	saṅkhārānaṃ nirantarabādhatā, tato ca nesaṃ dussahatāya dukkhamatā, tissannaṃ dukkhatānaṃ,	13291	
PA_anya-e01_04n:1329_20	saṃsāradukkhassa ca adhiṭṭhānatāya dukkhavatthutā, tasmā. Abhiṇha…pe… dukkhāti yojanā.	13292	
PA_anya-e01_04n:1330_0	“Sukhapaṭikkhepato”ti idaṃ vuttanayameva. Ṭhitiṃ mā pāpuṇantu, uppajjamānākāreneva	1330	
PA_anya-e01_04n:1330_1	pavattantūti adhippāyo. “Uppannā”ti iminā uppādakkhaṇasamaṅgitā vuttā. Ṭhānappattā	1330	
PA_anya-e01_04n:1330_2	mā jīrantūti kasmā vuttaṃ, nanu atthato ṭhiti eva jarāti? Saccametaṃ, jarāvasena	1330	
PA_anya-e01_04n:1330_3	pana yo kilamatho, so idha jarāggahaṇena gahitoti daṭṭhabbaṃ. Mā bhijjantūti niccataṃ	1330	
PA_anya-e01_04n:1330_4	āsīsati. Kassaci dhammissarassāpi bhagavato vasavattibhāvo natthi. Na hi lakkhaṇaññathattaṃ	1330	
PA_anya-e01_04n:1330_5	kenaci kātuṃ sakkā. Bhāvaññathattameva hi iddhivisayo. Suññā saṅkhārā tena tīsu ṭhānesu	1330	
PA_anya-e01_04n:1330_6	vasavattanākārena. Tasmāti vuttakāraṇaparāmasanaṃ. Suññatoti nivāsīkārakavedakaadhiṭṭhāyakavirahena	1330	
PA_anya-e01_04n:1330_7	tato suññato, na nissabhāvatoti ekaccaparikappitasabhāvasuññato. Assāmikatoti sāmibhūtassa	1330	
PA_anya-e01_04n:1330_8	kassaci abhāvato. Etena anattaniyataṃ dasseti. Avasavattitoti yathāvuttavasavattibhāvābhāvato.	1330	
PA_anya-e01_04n:1330_9	Attapaṭikkhepatoti paraparikappitassa attano paṭikkhipanato. “Suññato”tiādinā hi	1330	
PA_anya-e01_04n:1330_10	dhammānaṃ bāhirakaparikappitaattaviraho vutto, iminā pana ataṃsabhāvato attā na hotīti.	13301	
PA_anya-e01_04n:1331_0	707. Ettha ca “uppādavayavattito”tiādinā catūhi kāraṇehi aniccā, “abhiṇhasampaṭipīḷanato”tiādinā	1331	
PA_anya-e01_04n:1331_1	catūhi kāraṇehi dukkhā, “suññato”tiādinā catūhi kāraṇehi anattāti rūpadhamme niruḷhaṃ	1331	
PA_anya-e01_04n:1331_2	lakkhaṇattayaṃ pubbe attanā asallakkhitaṃ sallakkhetvā sammasanto taṃ tattha āropetīti	1331	
PA_anya-e01_04n:1331_3	vuccati. Tathā panānena ādānanikkhepanavasena sammasitattā āha “rūpe tilakkhaṇaṃ āropetvā”ti.	1331	
PA_anya-e01_04n:1332_0	Tattha ca yasmā aniccalakkhaṇaggahaṇapubbakaṃ dukkhalakkhaṇaggahaṇaṃ, dukkhalakkhaṇaggahaṇapubbakaṃ	1332	
PA_anya-e01_04n:1332_1	vā anattalakkhaṇaggahaṇaṃ. Aniccalakkhaṇañcettha rūpabhedena dassiyamānaṃ yathoḷārikato	1332	
PA_anya-e01_04n:1332_2	dīpetabbanti taṃ vassasataparicchedena paṭhamaṃ dassentena vassasataṃ ṭhitassa “dasa	1332	
PA_anya-e01_04n:1332_3	vā vīsati vā”tiādinā vibhajitvā anukkamena yāvauddharaṇādikoṭṭhāsavasena rūpassa	1332	
PA_anya-e01_04n:1332_4	bhaṅgaṃ disvā tato “aniccaṃ dukkhaṃ anattā”ti tilakkhaṇāropanaṃ vayovuḍḍhatthaṅgamato	1332	
PA_anya-e01_04n:1332_5	sammasananti dassetuṃ “tameva vassasata”ntiādinā vayavasena rūpassa sammasanavidhi	1332	
PA_anya-e01_04n:1332_6	āraddho. Tattha yasmā oḷārikavasenevāyaṃ ādito rūpabhedo gayhati, tasmā na vassasataṃ	1332	
PA_anya-e01_04n:1332_7	samakoṭṭhāsavasena vibhattaṃ, majjhimāvatthāya vā tathārūpattā majjhimavaye ekaṃ vassaṃ vaḍḍhitaṃ.	1332	
PA_anya-e01_04n:1333	708. Mandatābāhullena pavattaṃ vassānaṃ dasakaṃ mandadasakaṃ. Esa nayo sesesupi.	133	
PA_anya-e01_04n:1334_0	Tadāti paṭhame vassadasake. Soti puggalo. Capaloti anavaṭṭhitakiriyatāya taralo.	1334	
PA_anya-e01_04n:1334_1	Tena momūhabhāvato viseseti. Na hesa navamadasake viya momūhabhāvena mando, atha	1334	
PA_anya-e01_04n:1334_2	kho capalatāyāti. Tenāha “kumārako”ti. Tatiye dasake maṃsapāripūriyā yathārahaṃ chavivaṇṇo	1334	
PA_anya-e01_04n:1334_3	vippasīdatīti āha “vaṇṇāyatanaṃ vepullaṃ pāpuṇātī”ti. Catutthe dasake aṭṭhīnaṃ, nhārūnañca	1334	
PA_anya-e01_04n:1334_4	thirabhāvappattiyā balañca thāmo ca vepullaṃ pāpuṇāti. Pañcame dasake yobbanamadassa	1334	
PA_anya-e01_04n:1334_5	dūrībhāvena yebhuyyena kilesatanutāya paññā yathārahaṃ suvisadā hoti. Khiḍḍāya rati	1334	
PA_anya-e01_04n:1334_6	khiḍḍārati. Kapallikādinissayavisesena padīpassa suddhatādi viya nissayavisesena	1334	
PA_anya-e01_04n:1334_7	pañcamachaṭṭhadasakesu paññāya buddhihāniyo veditabbā. Purato pabbhāro hoti kaṭisandhigīvāsandhīnaṃ	1334	
PA_anya-e01_04n:1334_8	vasena rassassāpi, pageva dīghassa. Pabbhāroti ca garubhāvena palambako. Momūho hoti	1334	
PA_anya-e01_04n:1334_9	satipaññāvippavāsato. Sayanabahulova hoti ṭhānādivasena sarīrabhāraṃ vahituṃ asakkonto.	1334	
PA_anya-e01_04n:1335	709. Tiṇṇaṃ tiṇṇaṃ vassānanti yebhuyyatāya vuttaṃ. Catuvassikopi hi eko koṭṭhāso hotīti. Dvisataṃ koṭṭhāse katvā ekekaayanavasenātipi veditabbaṃ.	133	
PA_anya-e01_04n:1336	Vassāne pavattarūpanti sambandho.	133	
PA_anya-e01_04n:1337_0	Taṃ pana vassānaṃ dvidhā samattaṃ, na pubbe viya catumāsanti āha “dvemāsa”nti. Accantasaṃyoge	1337	
PA_anya-e01_04n:1337_1	cetaṃ upayogavacanaṃ. So pana vassāno utu sāvaṇapoṭṭhapādamāsā, assayujakattikamāsā	1337	
PA_anya-e01_04n:1337_2	sarado, migasiraphussamāsā hemanto, māghaphaggunamāsā sisiro, cittavesākhamāsā vasanto,	1337	
PA_anya-e01_04n:1337_3	jeṭṭhāsaḷhamāsā gimho utūti veditabbo. Cha koṭṭhāse katvāti dasadasanāṭikāvasena cha koṭṭhāse katvā.	1337	
PA_anya-e01_04n:1338_0	710. Abhimukhaṃ purato kamanaṃ abhikkamo. Paṭinivattanavasena kamanaṃ paṭikkamo.	1338	
PA_anya-e01_04n:1338_1	Āmukhaṃ lokanaṃ ālokanaṃ. Vividhaṃ ito cito ca lokanaṃ vilokanaṃ. Hatthapādānaṃ saṅkucanaṃ	1338	
PA_anya-e01_04n:1338_2	samiñjanaṃ. Āyamanaṃ pasāraṇaṃ.	1338	
PA_anya-e01_04n:1339_0	Pāduddharaṇakāleti dutiyapāduddharaṇakāle. Pādassāti uddhaṭapādassa. Omattāti sattito	1339	
PA_anya-e01_04n:1339_1	hīnappamāṇā. Tenāha “mandā”ti. Itarāti tejovāyodhātuyo. Yathā pādassa uddharaṇaṃ	1339	
PA_anya-e01_04n:1339_2	sijjhati, tathā pavattacittasamuṭṭhānarūpesu ekaṃsato tejovāyodhātūnaṃ adhimattatā	1339	
PA_anya-e01_04n:1339_3	icchitabbā sallahukasabhāvatāya tāsaṃ. Tato eva ca itarāsaṃ omattatā garusabhāvattā.	1339	
PA_anya-e01_04n:1339_4	Taṃsambandhattā pana sesaṃ tisamuṭṭhānarūpaṃ taggatikameva hoti. Kāyavacīviññattipavattiyaṃ	1339	
PA_anya-e01_04n:1339_5	vāyopathavīadhimattatā imassa atthassa nidassananti daṭṭhabbaṃ. Purato haraṇe, pacchato	1339	
PA_anya-e01_04n:1339_6	haraṇe ca uddharaṇe viya sallahukasabhāvarūpappavattīti tāsaṃyeva dvinnaṃ dhātūnaṃ	1339	
PA_anya-e01_04n:1339_7	adhimattatā icchitabbāti āha “tathā atiharaṇavītiharaṇesū”ti. Yathā uddharaṇādīsu	1339	
PA_anya-e01_04n:1339_8	sallahukasabhāvattā pacchimānaṃ dvinnaṃ dhātūnaṃ kiccaṃ adhikaṃ hoti, itarāsaṃ hīnaṃ,	1339	
PA_anya-e01_04n:1339_9	evaṃ vossajjanādīsu tīsu garusabhāvattā purimānaṃ dvinnaṃ kiccaṃ adhikaṃ hoti, itarāsaṃ	1339	
PA_anya-e01_04n:1339_10	hīnanti dassento āha “vossajjane”tiādi.	13391	
PA_anya-e01_04n:1340_0	Tadupādāyarūpānīti tā dhātuyo nissāya pavattaupādārūpāni. Etthevāti uddharaṇeyeva.	1340	
PA_anya-e01_04n:1340_1	Tenāha “atiharaṇaṃ appatvā”ti. Itīti evaṃ. Tattha tatthāti tasmiṃ tasmiṃ uddharaṇādikoṭṭhāse.	1340	
PA_anya-e01_04n:1340_2	Pabbaṃ pabbantiādi tesaṃ dhammānaṃ koṭṭhāsantarasaṅkarābhāvadassanaṃ. Taṭataṭāyantāti	1340	
PA_anya-e01_04n:1340_3	taṭataṭāyanti viya, tena nesaṃ pavattikkhaṇassa ittarataṃ dasseti.	1340	
PA_anya-e01_04n:1341_0	711. Assāti sammasanassa. Dārutiṇukkādīsūti dāruukkātiṇukkādīsu. “Kiṃ andhabāla ekaghanaṃ	1341	
PA_anya-e01_04n:1341_1	satataṃ sabbadābhāviṃ ekanti maññasī”ti adhippāyenāha “kimettha manāpa”nti. Idampīti	1341	
PA_anya-e01_04n:1341_2	yadidaṃ telavaṭṭikkhayena padīpassa apaññāyanaṃ vuttaṃ, idampi. Aṅgulaṅgulantareti	1341	
PA_anya-e01_04n:1341_3	aṅguliyā mitaṃ aṅgulanti aṅgulappamāṇe padeseti attho. Tantuno avayavalesabhūtaṃ	1341	
PA_anya-e01_04n:1341_4	paramasukhumabhāvappattaṃ aṃsuṃ sandhāyāha “aṃsuṃ pana muñcitvā”ti.	1341	
PA_anya-e01_04n:1342_0	Tatthātiādi upamāsaṃsandanaṃ. Tattha kāmaṃ upameyye viya upamāyaṃ pākaṭo kālabhedo	1342	
PA_anya-e01_04n:1342_1	natthi, ekakoṭṭhāsagataṃ pana koṭṭhāsantaraṃ na pāpuṇātīti ettāvatā upamābhāvo veditabbo.	1342	
PA_anya-e01_04n:1342_2	Upamāyampi vā tāva yāvāti kālassa bhedamattā labbhatevāti tassā gahaṇe kālabhedavasenāpi upamā yojetabbā.	1342	
PA_anya-e01_04n:1343_0	712. Pubbe ādānanikkhepādivasena catusantatirūpaṃ saṅgharitvā dassitaṃ, idāni āhārasamuṭṭhānādivasena	1343	
PA_anya-e01_04n:1343_1	bhinditvā dassento “tadeva rūpaṃ visaṅkharitvā”tiādimāha. Tattha visaṅkharitvā vibhajitvā.	1343	
PA_anya-e01_04n:1343_2	“Visaṅgharitvā”ti vā pāṭho, ayamevattho. Āhāramayanti āhārena nibbattaṃ. Jhattanti	1343	
PA_anya-e01_04n:1343_3	milātaṃ. Kilantanti khinnaṃ. Dhātanti tittaṃ. Pīṇitanti maṃsūpacayasampattiyā pīṇitaṃ.	1343	
PA_anya-e01_04n:1343_4	Tato eva mudu. Siniddhanti siniddhacchavitāya saṇhaṃ. Tato eva phassavantaṃ.	1343	
PA_anya-e01_04n:1344	713. Uṇhakāle samuṭṭhitaṃ rūpanti uṇhasantāpena santattaṃ rūpaṃ sandhāyāha. Sītautunāti sappāyena sītautunā.	134	
PA_anya-e01_04n:1345_0	714. Āyatanadvāravasenāti āyatanasaṅkhātadvāravasena. Kammadvāranivattanatthaṃ āyatanaggahaṇaṃ.	1345	
PA_anya-e01_04n:1345_1	Kāyadvāreti pasādakāyadvāre. Manodvāraṃ nāma sāvajjanaṃ bhavaṅgaṃ. Tassa nissayabhāvato	1345	
PA_anya-e01_04n:1345_2	hadayavatthuṃ sandhāya nissitavohārena “manodvāre”ti vuttaṃ, yattha manodvāruppatti.	1345	
PA_anya-e01_04n:1346	715. Somanassitadomanassitavasenāti somanassitadomanassitapuggalavasena, somanassitadomanassitakālavasena vā.	134	
PA_anya-e01_04n:1347	Ayamatthoti ayaṃ idāni vuccamāno saṅkhārānaṃ atiittarakhaṇatāsaṅkhāto attho.	134	
PA_anya-e01_04n:1348_0	Jīvitanti jīvitindriyaṃ. Sukhadukkhāti sukhadukkhavedanā. Upekkhāpi hi sukhadukkhāsu	1348	
PA_anya-e01_04n:1348_1	eva antogadhā iṭṭhāniṭṭhabhāvato. Attabhāvoti jīvitavedanāviññāṇāni ṭhapetvā avasiṭṭhadhammā	1348	
PA_anya-e01_04n:1348_2	vuttā. Saññāti keci. Kevalāti attanā niccabhāvena vā avomissā. Ekacittasamāyuttāti	1348	
PA_anya-e01_04n:1348_3	ekekena cittena sahitā. Lahuso vattate khaṇoti vuttanayena ekacittakkhaṇikatāya lahuko	1348	
PA_anya-e01_04n:1348_4	atiittaro jīvitādīnaṃ khaṇo vattati.	1348	
PA_anya-e01_04n:1349_0	Cullāsītisahassāni kappanti caturāsītisahassaparimāṇaṃ kappaṃ, accantasaṃyoge etaṃ	1349	
PA_anya-e01_04n:1349_1	upayogavacanaṃ. Kappanti ca sāmaññavasena ekavacanaṃ. Marūti devā. Dvīhi cittehi	1349	
PA_anya-e01_04n:1349_2	samohitāti evaṃ cirajīvinopi te dvīhi cittehi sahitā hutvā na tiṭṭhanti. Idaṃ vuttaṃ	1349	
PA_anya-e01_04n:1349_3	hoti – tesampi santāne jīvitādīni dvīhi cittehi saha na tiṭṭhanti, ekena cittena	1349	
PA_anya-e01_04n:1349_4	saha uppannāni teneva saha nirujjhanato yāva dutiyā na tiṭṭhantīti.	1349	
PA_anya-e01_04n:1350_0	Ye niruddhā marantassāti cavantassa sattassa cuticittena saddhiṃ niruddhāti vattabbā	1350	
PA_anya-e01_04n:1350_1	ye khandhā. Tiṭṭhamānassa vā idhāti ye vā idha pavattiyaṃ tiṭṭhantassa dharantassa	1350	
PA_anya-e01_04n:1350_2	bhaṅgappattiyā niruddhakkhandhā. Sabbepi sadisā te sabbepi ekasadisā atthaṅgatā appaṭisandhikā	1350	
PA_anya-e01_04n:1350_3	puna āgantvā paṭisandhānābhāvena vigatā. Yathā hi cutikkhandhā na nibbattanti, evaṃ	1350	
PA_anya-e01_04n:1350_4	tato pubbepi khandhā. Tasmā ekacittakkhaṇikaṃ sattānaṃ jīvitanti adhippāyo.	1350	
PA_anya-e01_04n:1351_0	Anantarā ca ye bhaggāti ye saṅkhārā anantarameva bhaggā niruddhā. Ye ca bhaggā anāgateti	1351	
PA_anya-e01_04n:1351_1	ye ca saṅkhārā anāgate bhaggā bhañjanasīlā bhijjissanti. Tadantarā niruddhānanti	1351	
PA_anya-e01_04n:1351_2	tesaṃ atītānāgatānaṃ antarā vemajjhe paccuppannataṃ patvā niruddhānaṃ bhaggānaṃ.	1351	
PA_anya-e01_04n:1351_3	Vesamaṃ natthi lakkhaṇeti tesaṃ tividhānampi bhaṅgalakkhaṇanimittaṃ visamatā visadisatā natthi.	1351	
PA_anya-e01_04n:1352_0	Anibbattena na jātoti anuppannena cittena jāto na hoti, ajāto nāma hoti. Paccuppannena	1352	
PA_anya-e01_04n:1352_1	vattamānena cittena jīvati jīvamāno nāma hoti. Cittabhaṅgā mato lokoti cuticittassa	1352	
PA_anya-e01_04n:1352_2	viya sabbassapi tassa tassa cittassa bhaṅgappattiyā ayaṃ loko paramatthato mato nāma	1352	
PA_anya-e01_04n:1352_3	hoti niruddhassa appaṭisandhikattā. Evaṃ santepi paññatti paramatthiyā yāyaṃ taṃ	1352	
PA_anya-e01_04n:1352_4	taṃ santaṃ sanissayaṃ cittaṃ upādāya “tisso jīvati, phusso jīvatī”ti evaṃ vacanappavattiyā	1352	
PA_anya-e01_04n:1352_5	visayabhūtā santānapaññatti, sā ettha paramatthiyā paramatthabhūtā. Tathā hi vadanti	1352	
PA_anya-e01_04n:1352_6	“nāmagottaṃ na jīratī”ti.	1352	
PA_anya-e01_04n:1353_0	Anidhānagatā bhaggāti ye bhaggā, na te katthaci nidhānaṃ gatā, atha kho abhāvameva	1353	
PA_anya-e01_04n:1353_1	gatā. Puñjo natthi anāgate yato āgaccheyyuṃ vattamānabhāvaṃ. Nibbattā yepīti ye paṭiladdhattabhāvā	1353	
PA_anya-e01_04n:1353_2	paccuppannā, tepi āragge sāsapūpamā tiṭṭhanti. Yathā nāma sūciyaṃ ṭhitāyaṃ sāsapo	1353	
PA_anya-e01_04n:1353_3	khitto tassā sikhaṃ phuṭṭhamatto vigacchati na tiṭṭhati, evaṃ saṅkhārā uppajjitvā	1353	
PA_anya-e01_04n:1353_4	bhijjanti, na tesaṃ avaṭṭhānaṃ atthīti.	1353	
PA_anya-e01_04n:1354	Bhaṅgo nesaṃ purakkhatoti tesaṃ nibbattadhammānaṃ bhaṅgo nāma purato eva kato, ekaṃsabhāvī na apasakkatīti attho. Purāṇehīti purimakehi atītehi.	135	
PA_anya-e01_04n:1355_0	Adassanatoti apassitabbato. Āyantīti āgacchanti. “Uppajjantī”ti imināpi kutoci rāsito	1355	
PA_anya-e01_04n:1355_1	āgamanābhāvamevāha. Bhaggā gacchantudassananti bhaggāpi katthaci upagamanābhāvato	1355	
PA_anya-e01_04n:1355_2	sabbena sabbaṃ adassanaṃ abhāvameva gacchanti. Tattha nidassanamāha “vijjuppādo…pe… vayanti cā”ti.	1355	
PA_anya-e01_04n:1356_0	716. “Vivaṭṭakappato paṭṭhāya uppajjanakarūpa”nti iminā sayameva uppajjanakadhammatāya	1356	
PA_anya-e01_04n:1356_1	“dhammatārūpa”nti anvatthanāmataṃ dasseti. Ayalohādīsu ayo nāma kāḷalohaṃ. Lohaṃ	1356	
PA_anya-e01_04n:1356_2	nāma jātilohaṃ vijātilohaṃ kittimalohaṃ pisācalohanti catubbidhaṃ. Tattha ayo rajataṃ	1356	
PA_anya-e01_04n:1356_3	suvaṇṇaṃ tipu sīsaṃ tambalohaṃ vekantakalohanti imāni satta jātilohāni. Nāganāsikalohaṃ	1356	
PA_anya-e01_04n:1356_4	vijātilohaṃ. Kaṃsalohaṃ vaṭṭalohaṃ hārakūṭanti tīṇi kittimalohāni. Morakkhakādi pisācalohaṃ.	1356	
PA_anya-e01_04n:1356_5	Tattha tambalohaṃ vekantakanti imehi dvīhi jātilohehi saddhiṃ sesaṃ sabbampi idha	1356	
PA_anya-e01_04n:1356_6	“loha”nti gahitanti. Tipūti setatipu. Sīsanti kāḷatipu. Suvaṇṇaṃ ākaruppannarasaviddhādibhedaṃ.	1356	
PA_anya-e01_04n:1356_7	Muttā sāmuddikamuttādi. Maṇīti veḷuriyalohitaṅgamasāragallāni ṭhapetvā avaseso sabbo	1356	
PA_anya-e01_04n:1356_8	maṇiviseso. Veḷuriyo vaṃsavaṇṇamaṇi. Saṅkho sāmuddikasaṅkho. Silāti kāḷasilāpaṇḍusilādibhedā	1356	
PA_anya-e01_04n:1356_9	sabbāpi ratanasammatasilā. Pavāḷaṃ nāma vaṭṭumaṃ viddhamaṃ. Lohitaṅgaṃ rattamaṇi.	1356	
PA_anya-e01_04n:1356_10	Masāragallaṃ kabaramaṇi. Bhūmiādayo pākaṭāva. Tadassāti taṃ dhammatārūpaṃ assa yogino.	13561	
PA_anya-e01_04n:1357_0	Taruṇapallavavaṇṇanti ambādīnaṃ taruṇapallavena samānavaṇṇaṃ. Sabhāgarūpasantatinti	1357	
PA_anya-e01_04n:1357_1	vaṇṇādinā samānabhāgaṃ rūpasantānaṃ. Anuppabandhāpayamānanti hetuphalaparamparāya	1357	
PA_anya-e01_04n:1357_2	sambandhanavasena pavattanti.	1357	
PA_anya-e01_04n:1358_0	Soti yogī. Tanti asokarukkhapaṇṇaṃ. Pariggahetvāti ñāṇena paricchijja gahetvā. Iminā	1358	
PA_anya-e01_04n:1358_1	nayenāti iminā asokapaṇṇe vuttena nayena. Sabbampi ayalohādibhedaṃ dhammatārūpaṃ.	1358	
PA_anya-e01_04n:1358_2	Tampi hi sītakāle sītalaṃ, uṇhakāle sūriyasantāpena uṇhataraṃ hoti. Tattha sītabhāvena	1358	
PA_anya-e01_04n:1358_3	pavattaṃ rūpaṃ uṇhaṃ uṇhabhāvena pavattaṃ rūpaṃ sītaṃ na pāpuṇāti. Tattha tattheva	1358	
PA_anya-e01_04n:1358_4	taṭataṭāyantaṃ bhijjatītiādinā yojetabbaṃ.	1358	
PA_anya-e01_04n:1359	Arūpasattakasammasanakathāvaṇṇanā	135	
PA_anya-e01_04n:1360	717. Kalāpatoti arūpadhammakalāpato.	136	
PA_anya-e01_04n:1361_0	Yasmā tattha phassapañcamakā dhammā sabbacittuppādasādhāraṇā supākaṭā, suviññeyyā	1361	
PA_anya-e01_04n:1361_1	ca, tasmā tesaṃ vasena dassento “kalāpatoti phassapañcamakā dhammā”ti āha. Ye ime	1361	
PA_anya-e01_04n:1361_2	sammasane uppannā phassapañcamakā dhammā, sabbe te vinaṭṭhāti sambandho.	1361	
PA_anya-e01_04n:1362_0	Pavattaṃ cittanti sattasu ṭhānesu sammasanavasena pavattaṃ cittaṃ. Sammasantoti ekajjhaṃ	1362	
PA_anya-e01_04n:1362_1	gahetvā sammasanto. Taṃ yuttataranti taṃ ariyavaṃsakathāyaṃ vuttaṃ yuttataraṃ āsannabhāvena	1362	
PA_anya-e01_04n:1362_2	vibhūtataraṃ rūpasattake sammasanaṃ saha gahetvā sammasanassa vuttattā. Apica rūpasattake	1362	
PA_anya-e01_04n:1362_3	sammasanassa rūpadhammesu sātisayaṃ ghanavinibbhogaṃ katvā pavattattā tabbisayaṃ	1362	
PA_anya-e01_04n:1362_4	arūpasammasanaṃ sātisayaṃ aniccādilakkhaṇappaṭivedhāya sampavattatīti taṃ yuttataraṃ,	1362	
PA_anya-e01_04n:1362_5	na pana apubbakesādisammasanaṃ katvā tabbisayaṃ pavattitaṃ. Tathā sati kammaṭṭhānaṃ	1362	
PA_anya-e01_04n:1362_6	navaṃ navaṃ eva siyā, pubbe gahitaṃ sammasanavisayaṃ chaḍḍetvā aññassa sammasanavisayassa	1362	
PA_anya-e01_04n:1362_7	gaṇhanato. Sesānipīti yamakato sammasanādīnipi. Tenevāti ariyavaṃsakathānayeneva.	1362	
PA_anya-e01_04n:1363_0	718. Tampi cittanti ādānanikkhepato sammasanavasena pavattacittuppādampi. Cittasīsena	1363	
PA_anya-e01_04n:1363_1	hi niddeso. Esa nayo sabbattha. Yamakato sammasati nāma nāmarūpadhamme ārabbha yugaḷavasena	1363	
PA_anya-e01_04n:1363_2	sammasanassa pavattanato. Ayañhi pubbe rūpasattakavasena sammasitvā ṭhitopi idāni	1363	
PA_anya-e01_04n:1363_3	ādānanikkhepādivasena sammasitvāva taṃ sammasati. Khaṇikato sammasanādīsupi eseva nayo.	1363	
PA_anya-e01_04n:1364_0	719. Etampīti etaṃ catutthasammasanacittampi. Paṭhamacittanti ādānanikkhepādivasena	1364	
PA_anya-e01_04n:1364_1	rūpaṃ sammasitacittaṃ, yaṃ rūpapariggāhakacittanti adhippetaṃ. Sammasitasammasitacittasammasanena	1364	
PA_anya-e01_04n:1364_2	tesaṃ khaṇikabhāvassa vibhāvanato idaṃ sammasanaṃ “khaṇikato sammasana”nti vuttaṃ.	1364	
PA_anya-e01_04n:1365_0	720. Idameva ca sammasanaṃ diguṇitaṃ anekasammasanapaṭipāṭisambhavato “paṭipāṭito	1365	
PA_anya-e01_04n:1365_1	sammasana”nti vuttaṃ. Vaṭṭeyyāti sambhaveyya. Tathā sati paṭipāṭisammasanapasutā	1365	
PA_anya-e01_04n:1365_2	eva bhāvanā siyā, na mūlakammaṭṭhānupakārī, na cāyaṃ samāpatticāro. Yasmā ca tattakena	1365	
PA_anya-e01_04n:1365_3	rūpadhammesu, arūpadhammesu ca aniccādilakkhaṇāni suṭṭhu vibhūtāni honti, tasmā vuttaṃ	1365	
PA_anya-e01_04n:1365_4	“yāva dasamacittasammasanā…pe… ṭhapetabba”nti. Ṭhapetabbanti ca na ekādasamaṃ dvādasamena	1365	
PA_anya-e01_04n:1365_5	sammasitabbanti paṭipāṭito sammasanassa paricchedadassanaparaṃ, na tato sammasanato	1365	
PA_anya-e01_04n:1365_6	oramanadassanaparaṃ, tasmā punapi rūpaṃ pariggahetvā yāva dasamacittasammasanā bhāvanamanuyuñjateva.	1365	
PA_anya-e01_04n:1365_7	Vuttanti ariyavaṃsakathāyaṃ vuttaṃ.	1365	
PA_anya-e01_04n:1366_0	721. Visuṃ sammasananayo nāma natthīti aniccādimanasikāravinimutto añño vipassanāmanasikāro	1366	
PA_anya-e01_04n:1366_1	natthi. Vipassanāya ca diṭṭhiādivikkhambhanā idha diṭṭhiugghāṭanādayoti adhippetā.	1366	
PA_anya-e01_04n:1366_2	Vipassanāya eva hi pavattivisesena diṭṭhiugghāṭanādayo ijjhantīti dassento “yaṃ paneta”ntiādimāha.	1366	
PA_anya-e01_04n:1366_3	Tattha sattasaññāti sattā atthīti uppajjanakasaññā. Dubbalāya attadiṭṭhiyā sahagatasaññātipi	1366	
PA_anya-e01_04n:1366_4	vadanti. Sattasaññaṃ ugghāṭitacittenāti sattasaññāya vikkhambhanavasena pavattacittena	1366	
PA_anya-e01_04n:1366_5	diṭṭhi nuppajjati, saññāvipallāsahetuuppajjanakā cittadiṭṭhivipallāsā tadabhāvena	1366	
PA_anya-e01_04n:1366_6	hontīti. Māno nāma yo diṭṭhūpanissayo apāyagamanīyo, so diṭṭhiyā vikkhambhitāya vikkhambhito	1366	
PA_anya-e01_04n:1366_7	eva hoti, diṭṭhiyā samucchinnāya samucchijjanatoti āha “diṭṭhiugghāṭita…pe… māno	1366	
PA_anya-e01_04n:1366_8	nuppajjatī”ti. Māno vikkhambhiyamāno taṇhāya pavattiṃ nivāreti, abhimatavisayesu	1366	
PA_anya-e01_04n:1366_9	eva taṇhāya pavattanatoti vuttaṃ “mānasamugghāṭita…pe… taṇhā nuppajjatī”ti. Taṇhāti	1366	
PA_anya-e01_04n:1366_10	idha sukhumā nikanti adhippetāti āha “taṇhāya…pe… pariyādinnā nāma hotī”ti.	13661	
PA_anya-e01_04n:1367	Ayaṃ nayoti idāni vuccamāno sammasanavidhi.	136	
PA_anya-e01_04n:1368_0	Mama vipassanāti imassāpi attaniyasaññitāya vipassanāya sāmibhūto attā parāmasīyatīti	1368	
PA_anya-e01_04n:1368_1	diṭṭhigāhatāti tathā “gaṇhato hi diṭṭhisamugghāṭanaṃ nāma na hotī”ti vuttaṃ. Kāmañcāyaṃ	1368	
PA_anya-e01_04n:1368_2	diṭṭhivisuddhikaṅkhāvitaraṇavisuddhisamadhigamena visuddhadiṭṭhiko, maggena pana	1368	
PA_anya-e01_04n:1368_3	asamugghāṭitattā anoḷārikāya ca diṭṭhiyā vasenevaṃ vuttaṃ.	1368	
PA_anya-e01_04n:1369	Suṭṭhūti sammā. Manāpanti ca kiriyāvisesanaṃ, manavaḍḍhanākārenāti attho. Ubhayenāpi vipassanāvisayaṃ adhimānamāha. Tena vuttaṃ “mānasamugghāṭo nāma na hotī”ti.	136	
PA_anya-e01_04n:1370_0	Vipassituṃ sakkomīti tattha samatthatāpadesena guṇavisesayogato vipassanāya assādetabbatā	1370	
PA_anya-e01_04n:1370_1	dassīyati, cittaṃ vipassituṃ sakkomi. Tasmā vipassanto eva kālaṃ vītināmessāmīti	1370	
PA_anya-e01_04n:1370_2	vipassanaṃ assādentassāti yojanā.	1370	
PA_anya-e01_04n:1371_0	Yasmā diṭṭhisamugghāṭanaṃ nāmettha visesato anattānupassanāya hoti, tasmā taṃ dassentena	1371	
PA_anya-e01_04n:1371_1	“sace saṅkhārā”tiādinā anattānupassanāvidhiṃ vatvā yasmā pana anattato anupassantena	1371	
PA_anya-e01_04n:1371_2	saṅkhārā aniccatopi dukkhatopi anupassitabbā eva tadupabrūhanato, tasmā “hutvā abhāvaṭṭhenā”tiādi vuttaṃ.	1371	
PA_anya-e01_04n:1372	Yasmā mānasamugghāṭanaṃ nāma aniccānupassanāya hoti. Khaṇe khaṇe bhijjanake saṅkhāre passantassa kuto mānassa avasaro. Aniccasaññā bhāvetabbā asmimānasamugghāṭāyāti hi vuttaṃ.	137	
PA_anya-e01_04n:1373_0	Yasmā nikantipariyādānaṃ nāma dukkhānupassanāya hoti. Na hi sabhāvato, dukkhavatthuto	1373	
PA_anya-e01_04n:1373_1	ca dukkhabhūte saṅkhāre passantassa tattha īsakampi abhirato hoti. Assādānupassino	1373	
PA_anya-e01_04n:1373_2	hi tattha taṇhā uppajjeyya. Sesaṃ anattalakkhaṇe vuttanayameva. Ayaṃ panettha saṅkhepattho	1373	
PA_anya-e01_04n:1373_3	– vuttanayena paṭipāṭito sammasanaṃ pasutassa yogino yadā anattānupassanā tikkhā	1373	
PA_anya-e01_04n:1373_4	sūrā visadā pavattati, itarā dvepi tadanugatikā, tadānena diṭṭhiugghāṭanaṃ kataṃ	1373	
PA_anya-e01_04n:1373_5	hoti. Attadiṭṭhimūlikā hi sabbā diṭṭhiyo. Anattānupassanā ca attadiṭṭhiyā ujupaṭipakkhā.	1373	
PA_anya-e01_04n:1374_0	Yadā pana aniccānupassanā tikkhā sūrā visadā pavattati, itarā dvepi tadanugatikā,	1374	
PA_anya-e01_04n:1374_1	tadānena mānasamugghāṭanaṃ kataṃ hoti. Sati hi niccagāhe mānajappanā “idaṃ niccaṃ,	1374	
PA_anya-e01_04n:1374_2	idaṃ dhuva”ntiādinā bakabrahmuno viya. Aniccānupassanā ca niccagāhassa ujupaṭipakkhā.	1374	
PA_anya-e01_04n:1375_0	Yadā pana dukkhānupassanā tikkhā sūrā visadā pavattati, itarā dvepi tadanugatikā,	1375	
PA_anya-e01_04n:1375_1	tadānena nikantipariyādānaṃ kataṃ hoti. Sati hi sukhasaññāya taṇhāgāhova, dukkhānupassanā	1375	
PA_anya-e01_04n:1375_2	ca nikantiyā ujupaṭipakkhā. Evaṃ tissannaṃ anupassanānaṃ kiccavisesavasena diṭṭhiugghāṭanādīni	1375	
PA_anya-e01_04n:1375_3	honti. Tena vuttaṃ “iti ayaṃ vipassanā attano attano ṭhāneyeva tiṭṭhatī”ti. Anupassanānaṃ	1375	
PA_anya-e01_04n:1375_4	yathārahaṃ sakakiccakaraṇañhi sakaṭṭhāneyeva ṭhānaṃ, tasmā visuṃ sammasananayo natthīti	1375	
PA_anya-e01_04n:1375_5	na vattabbanti adhippāyo.	1375	
PA_anya-e01_04n:1376_0	722. Sabbākāratoti idha viya ekadesena avatvā sabbākārato sarūpato, kiccato ca anavasesato	1376	
PA_anya-e01_04n:1376_1	vattabbā. Idhevāti tīraṇapariññāyameva. Ekaccānaṃyevettha anupassanānaṃ paṭilābhoti	1376	
PA_anya-e01_04n:1376_2	āha “ekadesaṃ paṭivijjhanto”ti, tā pana sayameva sarūpato dassessati. Tappaṭipakkhe	1376	
PA_anya-e01_04n:1376_3	dhammeti yā anupassanā idha sambhavanti, tāsaṃ paṭipakkhe dhamme niccasaññādike pajahati vikkhambheti.	1376	
PA_anya-e01_04n:1377_0	Khayānupassananti saṅkhārānaṃ khaṇabhaṅgānupassanaṃ. Bhāventoti vaḍḍhento. Ghanasaññanti	1377	
PA_anya-e01_04n:1377_1	santatisamūhakiccārammaṇānaṃ vasena ekattaggahaṇaṃ. Khayānupassananti hutvā abhāvānupassananti	1377	
PA_anya-e01_04n:1377_2	vadanti. Yāya paññāya ghanavinibbhogaṃ katvā “aniccaṃ khayaṭṭhenā”ti passati, sā	1377	
PA_anya-e01_04n:1377_3	khayānupassanā. Bhaṅgānupassanato paṭṭhāya tassā pāripūrīti ghanasaññāya pahānaṃ	1377	
PA_anya-e01_04n:1377_4	hoti, tato pubbe aparipuṇṇatāya taṃ na hoti. Evamaññatthāpīti paripuṇṇāparipuṇṇatā	1377	
PA_anya-e01_04n:1377_5	pahānatīraṇapariññāsu vipassanāpaññāya daṭṭhabbā. Paccakkhato, anvayato ca saṅkhārānaṃ	1377	
PA_anya-e01_04n:1377_6	bhaṅgaṃ disvā tattheva bhaṅgasaṅkhāte nirodhe adhimuttatā vayānupassanā, tāya āyūhanaṃ	1377	
PA_anya-e01_04n:1377_7	pajahati. Yadatthaṃ, yāya ca āyūhati, tasmiṃ pavatte taṇhāya cassa cittaṃ na namatīti.	1377	
PA_anya-e01_04n:1377_8	Tena vuttaṃ “vayānupassanaṃ bhāvento āyūhanaṃ pajahatī”ti. Jātassa jarāmaraṇehi dvidhā	1377	
PA_anya-e01_04n:1377_9	pariṇāmadassanaṃ, rūpasattakādivasena vā pariggahitassa taṃtaṃparicchedato paraṃ	1377	
PA_anya-e01_04n:1377_10	aññabhāvadassanaṃ vipariṇāmānupassanā, tāya dhuvasaññaṃ thirabhāvagahaṇaṃ pajahati.	13771	
PA_anya-e01_04n:1378_0	Animittānupassanādayo aniccānupassanādayo eva. Nimittanti santatiyaṃ, samūhe ca ekattasaññāya	1378	
PA_anya-e01_04n:1378_1	gayhamānaṃ kālantarāvaṭṭhāyibhāvena, niccabhāvena ca saṅkhārānaṃ sakiccaparicchedatāya	1378	
PA_anya-e01_04n:1378_2	saviggahaṃ viya upaṭṭhānamattaṃ. Paṇidhinti sukhapatthanaṃ, rāgādipaṇidhiṃ vā, atthato	1378	
PA_anya-e01_04n:1378_3	taṇhāvasena saṅkhāresu ninnataṃ. Abhinivesanti attābhinivesaṃ. Etesañhi nimittādīnaṃ	1378	
PA_anya-e01_04n:1378_4	paṭipakkhabhāvena aniccānupassanādayo animittādināmehi vuttāti aniccānupassanādīhi	1378	
PA_anya-e01_04n:1378_5	pahātabbā niccasaññādayo viya nimittaggāhādayova paṭipakkhāti daṭṭhabbā. Rūpādiārammaṇaṃ	1378	
PA_anya-e01_04n:1378_6	ñatvā tadārammaṇassa cittassa bhaṅgaṃ disvā saṅkhārā eva bhijjanti, saṅkhārānaṃ maraṇaṃ,	1378	
PA_anya-e01_04n:1378_7	na añño koci atthīti bhaṅgavasena suññataṃ gahetvā pavattā vipassanā adhipaññā ca	1378	
PA_anya-e01_04n:1378_8	sā dhammesu ca vipassanāti adhipaññādhammavipassanā, tāya niccasārādiādānavasena	1378	
PA_anya-e01_04n:1378_9	pavattaṃ abhinivesaṃ sataṇhaṃ diṭṭhiṃ pajahati. Yathābhūtañāṇadassanaṃ nāma sappaccayanāmarūpadassanaṃ.	1378	
PA_anya-e01_04n:1378_10	Tena “ahosiṃ nu kho ahamatītamaddhāna”nti evamādikaṃ, “issarato loko sambhavatī”ti	13781	
PA_anya-e01_04n:1378_11	evamādikañca sammohābhinivesaṃ pajahati. Bhayatupaṭṭhānavasena uppannaṃ sabbabhavādīsu	13781	
PA_anya-e01_04n:1378_12	ādīnavadassanañāṇaṃ ādīnavānupassanā, tāya kassacipi ālayanissayaadassanato ālayābhinivesaṃ	13781	
PA_anya-e01_04n:1378_13	tathāpavattaṃ taṇhaṃ pajahati. Saṅkhārānaṃ muñcanassa upāyabhūtaṃ paṭisaṅkhāñāṇaṃ	13781	
PA_anya-e01_04n:1378_14	paṭisaṅkhānupassanā, tāya aniccādīsu appaṭisaṅkhātattā paṭisaṅkhānassa paṭipakkhabhūtaṃ	13781	
PA_anya-e01_04n:1378_15	avijjaṃ pajahati. Saṅkhārupekkhā, anulomañāṇañca vivaṭṭānupassanā. Tassā hi vasena	13781	
PA_anya-e01_04n:1378_16	tassa padumapalāse udakabindu viya sabbasaṅkhārehi cittaṃ patilīyati patikuṭati,	13781	
PA_anya-e01_04n:1378_17	tasmā tāya saṃyogābhinivesaṃ kāmasaṃyogādikilesappavattiṃ pajahati. Aniccānupassanādayo	13781	
PA_anya-e01_04n:1378_18	satta anupassanā heṭṭhā atthato vibhattāti, parato ca saṃvaṇṇīyantīti idha na vuttā.	13781	
PA_anya-e01_04n:1379_0	Tāsūti aṭṭhārasasu mahāvipassanāsu. Imināti yoginā. Tasmāti aniccādilakkhaṇattayavasena	1379	
PA_anya-e01_04n:1379_1	saṅkhārānaṃ diṭṭhattā. Taṃdassanañhi aniccādianupassanāti. Paṭividdhāti paṭiladdhā.	1379	
PA_anya-e01_04n:1379_2	Yadaggena hi ñāṇena savisayo paṭividdho, tadaggena taṃ paṭiladdhaṃ nāma hoti. Byañjanameva	1379	
PA_anya-e01_04n:1379_3	nānaṃ yathā “rukkho pādapo tarū”ti. Tāpi animittāpaṇihitasuññatānupassanā.	1379	
PA_anya-e01_04n:1380_0	Sabbāpi vipassanā, tasmā ekadesena paṭividdhā hontīti adhippāyo. Kaṅkhāvitaraṇavisuddhiyā	1380	
PA_anya-e01_04n:1380_1	eva saṅgahitaṃ, tasmā taṃ pageva siddhanti attho. Tenāha “idampi dvayaṃ paṭividdhameva	1380	
PA_anya-e01_04n:1380_2	hotī”ti. Sesesu nibbidānupassanādīsu dasasu. “Kiñci paṭividdhaṃ kiñci appaṭividdha”nti	1380	
PA_anya-e01_04n:1380_3	iminā tesaṃ ekadesapaṭivedhamāha. Aniccānupassanāya hi siddhāya nirodhānupassanā,	1380	
PA_anya-e01_04n:1380_4	khayānupassanā, vayānupassanā, vipariṇāmānupassanā ca ekadesena siddhā nāma honti,	1380	
PA_anya-e01_04n:1380_5	dukkhānupassanāya siddhāya nibbidānupassanā, ādīnavānupassanā ca, anattānupassanāya siddhāya itarāti.	1380	
PA_anya-e01_04n:1381	Udayabbayañāṇakathāvaṇṇanā	138	
PA_anya-e01_04n:1382_0	723. Parato paṭipadāñāṇadassanakathāyaṃ abbhādivigamena ākāsassa viya, paṅkamalavigamena	1382	
PA_anya-e01_04n:1382_1	udakassa viya, kāḷakāpagamena suvaṇṇassa viya saṃkilesavigamena ñāṇassa parisuddhīti	1382	
PA_anya-e01_04n:1382_2	āha “niccasaññādīnaṃ pahānena visuddhañāṇo”ti. Anekākāravokārasaṅkhāresu lakkhaṇattayasallakkhaṇasammasanassa	1382	
PA_anya-e01_04n:1382_3	katattā vuttaṃ “sammasanañāṇassa pāraṃ gantvā”ti. Tattha sammasanañāṇassāti nayavipassanāsaṅkhātassa	1382	
PA_anya-e01_04n:1382_4	kalāpasammasanañāṇassa. Tasseva hi thirabhāvāya itare sammasanavisesāti vadanti.	1382	
PA_anya-e01_04n:1382_5	Sammasanañāṇassāti vā kalāpasammasanādisammasanañāṇassa. Anupadadhammavipassanāya	1382	
PA_anya-e01_04n:1382_6	sadisā hi sā. Tāya hi diṭṭhiugghāṭanādi sambhavatīti. Vitthārato bhāvanāvidhānaṃ	1382	
PA_anya-e01_04n:1382_7	parato vattukāmo “saṅkhepato tāva ārabhatī”ti āha. Saṅkhepato hi ārambho ādikammikassa	1382	
PA_anya-e01_04n:1382_8	sukaro. Tatrāti saṅkhepena ārambhe.	1382	
PA_anya-e01_04n:1383_0	Kathanti kathetukamyatāpucchā. Yaṃ “paccuppannānaṃ…pe… udayabbayānupassane ñāṇa”nti	1383	
PA_anya-e01_04n:1383_1	vuttaṃ, taṃ kathaṃ ñātabbanti ceti attho. Santatipaccuppanne, khaṇapaccuppanne vā	1383	
PA_anya-e01_04n:1383_2	dhamme udayabbayadassanābhiniveso kātabbo, na atītānāgateti vuttaṃ “paccuppannānaṃ	1383	
PA_anya-e01_04n:1383_3	dhammāna”nti. Udayadassanañcettha yāvadeva vayadassanatthanti vayadassanassa padhānataṃ	1383	
PA_anya-e01_04n:1383_4	dassetuṃ “vipariṇāmānupassane paññā”ti vatvā taṃ pana vayadassanaṃ udayadassanapubbakanti	1383	
PA_anya-e01_04n:1383_5	āha “udayabbayānupassane ñāṇa”nti.	1383	
PA_anya-e01_04n:1384	Jātanti nibbattaṃ paṭiladdhattabhāvaṃ. Ayaṃ hi jātasaddo khaṇattayasamaṅgitaṃ sandhāya vutto “ye dhammā jātā bhūtā”tiādīsu viya, na atītaṃ	138	
PA_anya-e01_04n:1385	“Ye te jātā na te santi, ye na jātā tattheva te;	138	
PA_anya-e01_04n:1386	Laddhattabhāvā no bhaggā, teva santi sabhāvato”ti. –	138	
PA_anya-e01_04n:1387_0	Ādīsu viya, nāpi jātatāmattaṃ “yaṃ taṃ jātaṃ bhūtaṃ saṅkhata”ntiādīsu viya. Tenāha	1387	
PA_anya-e01_04n:1387_1	“jātaṃ rūpaṃ paccuppanna”nti, paccuppannarūpaṃ nāma jātaṃ khaṇattayapariyāpannanti	1387	
PA_anya-e01_04n:1387_2	attho. Taṃ pana ādito duppariggahanti santatipaccuppannavasena vipassanābhiniveso	1387	
PA_anya-e01_04n:1387_3	kātabbo. Tassāti rūpassa. Paccayalakkhaṇapapañcaṃ anāmasitvā nibbattilakkhaṇaṃ udayoti	1387	
PA_anya-e01_04n:1387_4	nibbattanasaññitaṃ saṅkhatalakkhaṇaṃ udayo uppādo. Vipariṇāmalakkhaṇaṃ vayoti vipariṇāmasaññitaṃ	1387	
PA_anya-e01_04n:1387_5	saṅkhatalakkhaṇaṃ vayo vināso. Anupassanāñāṇanti yā udayassa, vayassa ca anupekkhanā,	1387	
PA_anya-e01_04n:1387_6	taṃ ñāṇaṃ. Kiñcāpi kalāpasammasanādīsu jātijarāmaraṇasīsena jātijarāmaraṇavanto dhammā	1387	
PA_anya-e01_04n:1387_7	vuttā, idha pana udayabbayañāṇaniddese “jāti paccuppannā, tassā nibbattilakkhaṇaṃ	1387	
PA_anya-e01_04n:1387_8	udayo, vipariṇāmalakkhaṇaṃ vayo”tiādinā vuccamāne jātijarāmaraṇānaṃ jātijarāmaraṇavantatā,	1387	
PA_anya-e01_04n:1387_9	nipphannatā ca anuññātā viya hotīti taṃ pariharituṃ paṭiccasamuppādaṅgesu bhavapariyosānāva desanā katā.	1387	
PA_anya-e01_04n:1388_0	Soti yogī. Iminā pāḷinayenāti imāya “jātaṃ rūpaṃ paccuppanna”ntiādinā dassitāya pāḷigatiyā.	1388	
PA_anya-e01_04n:1388_1	Jātinti na pasūtiṃ, na ca paṭhamābhinibbattimattaṃ, atha kho uppādaṃ nibbattivikāraṃ.	1388	
PA_anya-e01_04n:1388_2	Svāyaṃ vikāro yasmā saṅkhārānaṃ abhinavāvaṭṭhānajarā viya navabhāvāpagamoti āha “abhinavākāra”nti.	1388	
PA_anya-e01_04n:1388_3	Samanupassatīti sambandho. Anuppannassa rāsi vā nicayo vā natthi yato āgaccheyya	1388	
PA_anya-e01_04n:1388_4	uppajjamānaṃ aladdhattabhāvassa sabbena sabbaṃ avijjamānattā. Tenāha “uppajjamāna…pe…	1388	
PA_anya-e01_04n:1388_5	natthī”ti. Yathā anāgate addhani ime dhammā sabbena sabbaṃ natthi, evaṃ atītepi addhanīti	1388	
PA_anya-e01_04n:1388_6	dassento “nirujjhamānassāpī”tiādiṃ vatvā avijjamānānaṃyeva rūpārūpadhammānaṃ hetupaccayasamavāye	1388	
PA_anya-e01_04n:1388_7	uppādo, uppajjitvā ca sabbaso abhāvūpagamoti imamatthaṃ samudāyagataṃ tadekadesabhūtāya	1388	
PA_anya-e01_04n:1388_8	upamāya vibhāvetuṃ “yathā panā”tiādi vuttaṃ. Tattha rāsitoti rāsibhāvena samussito	1388	
PA_anya-e01_04n:1388_9	puñjo rāsi. Yathā tathā piṇḍibhūto nicayo. Bhūmiyaṃ nidahitvā ṭhapitaṃ nidhānaṃ.	1388	
PA_anya-e01_04n:1388_10	Upavīṇeti etenāti upavīṇaṃ, vīṇāvādanaṃ.	13881	
PA_anya-e01_04n:1389_0	724. Evaṃ saṅkhepato udayabbayamanasikāravidhiṃ dassetvā idāni vitthārato dassetuṃ	1389	
PA_anya-e01_04n:1389_1	“puna yānī”tiādi vuttaṃ. Tattha avijjāsamudayāti avijjāya uppādā, atthibhāvāti attho.	1389	
PA_anya-e01_04n:1389_2	Nirodhavirodhīhi uppādo atthibhāvavācakopi hotīti vuttovāyamattho. Tasmā purimabhavasiddhāya	1389	
PA_anya-e01_04n:1389_3	avijjāya sati imasmiṃ bhave rūpassa uppādo hotīti attho. Paccayasamudayaṭṭhenāti	1389	
PA_anya-e01_04n:1389_4	paccayassa uppannabhāvena, atthibhāvatoti attho. Avijjādīhi ca tīhi atītakālikāni	1389	
PA_anya-e01_04n:1389_5	tesaṃ sahakārīkāraṇabhūtāni upādānādīnipi gahitānevāti daṭṭhabbaṃ.	1389	
PA_anya-e01_04n:1390_0	Pavattipaccayesu kabaḷīkārāhārassa balavatāya so eva gahito “āhārasamudayā”ti. Tasmiṃ	1390	
PA_anya-e01_04n:1390_1	pana gahite pavattipaccayatāsāmaññena utucittānipi gahitāneva hontīti catusamuṭṭhānikarūpassa	1390	
PA_anya-e01_04n:1390_2	paccayato udayadassanaṃ vibhāvitamevāti daṭṭhabbaṃ. Avijjātaṇhupanissayasahiteneva	1390	
PA_anya-e01_04n:1390_3	kammunā rūpakāyassa nibbatti. Asati ca avijjupanissayāya bhavanikantiyā jātiyā asambhavo	1390	
PA_anya-e01_04n:1390_4	evāti. Yathā ca rūpassa avijjātaṇhupanissayatā, evaṃ vedanādīnampi daṭṭhabbā. Āhāro	1390	
PA_anya-e01_04n:1390_5	pana uppannassa rūpassa posako, kabaḷīkārāhārassa adhippetattā, kāmadhātādhiṭṭhānattā	1390	
PA_anya-e01_04n:1390_6	ca desanāya. Ukkaṃsaniddesena vā āhāraggahaṇaṃ. “Nibbattilakkhaṇa”ntiādinā kālavasena	1390	
PA_anya-e01_04n:1390_7	udayadassanamāha. Tattha addhānavasena pageva udayaṃ passitvā ṭhito idha santativasena	1390	
PA_anya-e01_04n:1390_8	disvā anukkamena khaṇavasena passati. Pañca lakkhaṇānīti avijjā taṇhā kammaṃ āhāroti	1390	
PA_anya-e01_04n:1390_9	imesaṃ paccayānaṃ atthitāsaṅkhātalakkhaṇāni ceva rūpassa nibbattilakkhaṇañcāti imāni	1390	
PA_anya-e01_04n:1390_10	pañca lakkhaṇāni. Tesaṃ atthitā hi rūpassa udayo lakkhīyati etehīti lakkhaṇānīti	13901	
PA_anya-e01_04n:1390_11	vuccanti. Nibbatti pana saṅkhatalakkhaṇamevāti.	13901	
PA_anya-e01_04n:1391_0	Avijjānirodhā rūpanirodhoti aggamaggañāṇena avijjāya anuppādanirodhato anāgatassa	1391	
PA_anya-e01_04n:1391_1	rūpassa anuppādanirodho hoti paccayābhāve abhāvato. Paccayanirodhaṭṭhenāti avijjāsaṅkhātassa	1391	
PA_anya-e01_04n:1391_2	anāgate uppajjanakarūpapaccayassa niruddhabhāvena. Taṇhānirodhā kammanirodhāti etthāpi	1391	
PA_anya-e01_04n:1391_3	eseva nayo. Āhāranirodhāti pavattipaccayassa kabaḷīkārāhārassa abhāve. Rūpanirodhoti	1391	
PA_anya-e01_04n:1391_4	taṃsamuṭṭhānarūpassa abhāvo hoti. Sesaṃ heṭṭhā vuttanayānusārena veditabbaṃ. Vipariṇāmalakkhaṇanti	1391	
PA_anya-e01_04n:1391_5	bhaṅgakālavasena tesaṃ vayadassanaṃ. Tasmā taṃ addhāvasena pageva passitvā ṭhito	1391	
PA_anya-e01_04n:1391_6	idha santativasena disvā anukkamena khaṇavasena passati. Pañca lakkhaṇānīti idha	1391	
PA_anya-e01_04n:1391_7	avijjādīnaṃ catunnaṃ paccayānaṃ anuppādanirodho, rūpassa khaṇanirodho cāti imāni	1391	
PA_anya-e01_04n:1391_8	pañca lakkhaṇāni. Tesañhi anuppādanirodho, rūpassa accantanirodho lakkhīyati etehīti	1391	
PA_anya-e01_04n:1391_9	lakkhaṇānīti vuccanti.	1391	
PA_anya-e01_04n:1392_0	Vipariṇāmo saṅkhatalakkhaṇameva. Esa nayo vedanākkhandhādīsu. Ayaṃ pana viseso –	1392	
PA_anya-e01_04n:1392_1	“phuṭṭho vedeti, phuṭṭho sañjānāti, phuṭṭho cetetī”ti, “phassapaccayā vedanā, cakkhusamphassajā	1392	
PA_anya-e01_04n:1392_2	vedanā, saññā, cetanā”ti, ca vacanato phasso vedanā saññā saṅkhārakkhandhānaṃ pavattipaccayo,	1392	
PA_anya-e01_04n:1392_3	taṃnirodhā ca tesaṃ nirodho, mahāpadāna mahānidānasuttesu, abhidhamme ca aññamaññapaccayavāre	1392	
PA_anya-e01_04n:1392_4	“nāmarūpapaccayā viññāṇa”nti vacanato nāmarūpaṃ viññāṇassa pavattipaccayo, taṃnirodhā	1392	
PA_anya-e01_04n:1392_5	tassa nirodhoti vuttaṃ “phassasamudayā vedanāsamudayo”tiādi.	1392	
PA_anya-e01_04n:1393_0	Ettha ca keci tāva āhu “arūpakkhandhānaṃ udayabbayadassanaṃ addhāsantativaseneva,	1393	
PA_anya-e01_04n:1393_1	na khaṇavasenā”ti. Tesaṃ matena khaṇato udayabbayadassanameva na siyā. Apare panāhu	1393	
PA_anya-e01_04n:1393_2	“paccayato udayabbayadassane atītādivibhāgaṃ anāmasitvā sabbasādhāraṇato avijjādipaccayā	1393	
PA_anya-e01_04n:1393_3	vedanāsambhavaṃ labbhamānataṃ passati, na uppādaṃ. Avijjādiabhāve ca tassā asambhavaṃ	1393	
PA_anya-e01_04n:1393_4	alabbhamānataṃ passati, na bhaṅgaṃ. Khaṇato udayabbayadassane paccuppannānaṃ uppādaṃ,	1393	
PA_anya-e01_04n:1393_5	bhaṅgañca passatī”ti, taṃ yuttaṃ. Santativasena hi rūpārūpadhamme udayato, vayato	1393	
PA_anya-e01_04n:1393_6	ca manasi karontassa anukkamena bhāvanāya balappattakāle ñāṇassa tikkhavisadabhāvappattiyā	1393	
PA_anya-e01_04n:1393_7	khaṇato udayabbayā upaṭṭhahantīti. Ayañhi paṭhamaṃ paccayato udayabbayaṃ manasi karonto	1393	
PA_anya-e01_04n:1393_8	avijjādike paccayadhamme vissajjetvā udayabbayavante khandhe gahetvā tesaṃ paccayato	1393	
PA_anya-e01_04n:1393_9	udayabbayadassanamukhena khaṇatopi udayabbayaṃ manasi karoti.	1393	
PA_anya-e01_04n:1394_0	Tassa yadā ñāṇaṃ tikkhaṃ visadaṃ hutvā pavattati, tadā rūpārūpadhammā khaṇe khaṇe	1394	
PA_anya-e01_04n:1394_1	uppajjantā, bhijjantā ca hutvā upaṭṭhahanti. Tena vuttaṃ “evampi rūpassa udayo”tiādi.	1394	
PA_anya-e01_04n:1394_2	Tattha evampi rūpassa udayoti evaṃ vuttanayena avijjāsamudayāpi. Taṇhā…pe… kamma…pe…	1394	
PA_anya-e01_04n:1394_3	āhārasamudayāpi rūpassa sambhavo. Evampi rūpassa vayoti evaṃ vuttanayeneva avijjānirodhāpi	1394	
PA_anya-e01_04n:1394_4	taṇhā…pe… āhāranirodhāpi rūpassa vayo anuppādoti paccayato vitthārena manasikāraṃ	1394	
PA_anya-e01_04n:1394_5	karoti. Evampi rūpaṃ udetīti evaṃ vuttanayena nibbattilakkhaṇaṃ passantopi kammasamuṭṭhānarūpampi	1394	
PA_anya-e01_04n:1394_6	āhārautucittasamuṭṭhānarūpampi udeti uppajjati nippajjatīti. Evaṃ vuttanayeneva vipariṇāmalakkhaṇaṃ	1394	
PA_anya-e01_04n:1394_7	passanto kammasamuṭṭhānarūpampi āhārautucittasamuṭṭhānarūpampi veti nirujjhatīti	1394	
PA_anya-e01_04n:1394_8	khaṇato vitthārena manasikāraṃ karotīti yojanā.	1394	
PA_anya-e01_04n:1395_0	725. Evaṃ manasi karoto na yāva udayabbayañāṇaṃ uppajjati, tāva udayabbayā suṭṭhu	1395	
PA_anya-e01_04n:1395_1	pākaṭā na hontīti katvā vuttaṃ “iti kirime dhammā…pe… paṭiventī”ti, nayadassanavasena	1395	
PA_anya-e01_04n:1395_2	vā evaṃ vuttaṃ. Paṭhamañhi paccuppannadhammānaṃ udayabbayaṃ disvā atha atītānāgate	1395	
PA_anya-e01_04n:1395_3	nayaṃ neti. Dukkhādisaccappabhedā, anulomādipaṭiccasamuppādappabhedā, ekattādinayappabhedā,	1395	
PA_anya-e01_04n:1395_4	aniccatādilakkhaṇappabhedā ca saccapaṭiccasamuppādanayalakkhaṇappabhedā. Paṭiccasamuppādaggahaṇeneva	1395	
PA_anya-e01_04n:1395_5	cettha paṭiccasamuppannadhammānampi gahaṇaṃ, tesampi attano phalaṃ pati paṭicca samuppādabhāvato.	1395	
PA_anya-e01_04n:1396_0	726. Yanti karaṇe paccattavacanaṃ, yena ñāṇenāti atthaṃ vadanti. Yanti vā kiriyāparāmasanaṃ.	1396	
PA_anya-e01_04n:1396_1	Khandhānaṃ samudayaṃ passati, khandhānaṃ nirodhaṃ passatīti ettha yadetaṃ dassananti	1396	
PA_anya-e01_04n:1396_2	attho. Yaṃ panāti etthāpi eseva nayo. Ettha ca yathā avijjādisamudayanirodhato khandhānaṃ	1396	
PA_anya-e01_04n:1396_3	samudayanirodhassa aññattā “avijjāsamudayā rūpasamudayo”tiādivacanabhedo kato, na	1396	
PA_anya-e01_04n:1396_4	evaṃ nibbattivipariṇāmalakkhaṇehi khandhānaṃ udayabbayassa bhedo atthi abhinnādhikaraṇattāti	1396	
PA_anya-e01_04n:1396_5	“nibbattilakkhaṇavipariṇāmalakkhaṇāni passanto khandhānaṃ udayabbayaṃ passatī”ti	1396	
PA_anya-e01_04n:1396_6	vacanabhedaṃ akatvā vuttaṃ. Uppattikkhaṇeyeva hīti hi-saddo hetuattho. Yasmā uppādakkhaṇeyeva	1396	
PA_anya-e01_04n:1396_7	nibbattilakkhaṇaṃ, bhaṅgakkhaṇeyeva ca vipariṇāmalakkhaṇaṃ, tasmā tāni passanto khaṇato	1396	
PA_anya-e01_04n:1396_8	khandhānaṃ udayabbaye passati nāmāti “yaṃ panā”tiādinā vuttamevatthaṃ pākaṭataraṃ karoti.	1396	
PA_anya-e01_04n:1397_0	727. Iccassevanti ettha iti-saddo hetuattho. Yasmā “avijjā samudayā”tiādi paccayato	1397	
PA_anya-e01_04n:1397_1	khandhānaṃ udayabbayadassanaṃ, “nibbattilakkhaṇa”ntiādi khaṇato, tasmāti attho. Assāti	1397	
PA_anya-e01_04n:1397_2	yogino. Evanti vuttappakāraparāmasanaṃ. Ye pana “iccassa paccayato”ti paṭhanti, tesaṃ	1397	
PA_anya-e01_04n:1397_3	itīti vuttappakāraparāmasanaṃ. Janakāvabodhatoti khandhānaṃ janakassa avijjādipaccayassa	1397	
PA_anya-e01_04n:1397_4	avabujjhanato. Jātidukkhāvabodhatoti jātisaṅkhātassa dukkhassa avabujjhanato. Dukkhasaccaṃ	1397	
PA_anya-e01_04n:1397_5	pākaṭaṃ hoti ekadesadassanena pabbatasamuddādidassanakānaṃ viya. Maraṇadukkhāvabodhatoti	1397	
PA_anya-e01_04n:1397_6	etthāpi eseva nayo. “Paccayānuppādenā”ti etena paccayānaṃ anuppādanirodho idha paccayanirodhoti	1397	
PA_anya-e01_04n:1397_7	dasseti. Paccayavatanti paccayato uppajjanakānaṃ. Yañcassa udayabbayadassananti yaṃ	1397	
PA_anya-e01_04n:1397_8	assa yogino paccayato, khaṇato ca udayabbayānaṃ dassanaṃ. Tattha asammoho, tappadhāno	1397	
PA_anya-e01_04n:1397_9	vā vitakkādidhammapuñjo maggo vāyaṃ lokikoti niyyānānulomato lokiko maggo evāyaṃ.	1397	
PA_anya-e01_04n:1397_10	Iti tasmā maggasaccaṃ pākaṭaṃ hoti sabhāvāvabodhato. Tenāha “tatra sammohavighātato”ti,	13971	
PA_anya-e01_04n:1397_11	tadaṅgavasenāti attho. Atha vā yathāvutto sammādiṭṭhisaṅkhāto maggo ariyamaggassa	13971	
PA_anya-e01_04n:1397_12	upāyabhūto asammohasabhāvo attānampi pakāseti padīpo viyāti maggasaccaṃ pākaṭaṃ hoti.	13971	
PA_anya-e01_04n:1397_13	Svāyaṃ pākaṭabhāvo mohandhakāravidhamanenāti āha “tatra sammohavighātato”ti.	13971	
PA_anya-e01_04n:1398_0	728. “Avijjāpaccayā”tiādiko anulomo paṭiccasamuppādo pavattiyā anulomanato. “Avijjāsamudayā”tiādinā	1398	
PA_anya-e01_04n:1398_1	avijjādīsu santesūti ayamattho vuttoti āha “imasmiṃ sati idaṃ hotīti avabodhato”ti.	1398	
PA_anya-e01_04n:1398_2	Pavattiyā vilomanato “avijjāyatveva asesavirāganirodhā”tiādiko paṭilomo paṭiccasamuppādo.	1398	
PA_anya-e01_04n:1398_3	Te ca saṅkhatā paṭiccasamuppannā “jarāmaraṇaṃ, bhikkhave, aniccaṃ saṅkhataṃ paṭiccasamuppanna”ntiādivacanato.	1398	
PA_anya-e01_04n:1398_4	Paṭiccasamuppannassa ca pākaṭatā paccayākārapākaṭatāya eva “imassetaṃ phala”nti avabodhato.	1398	
PA_anya-e01_04n:1399_0	729. Purimapurimānaṃ nirodho uttaruttarānaṃ uppādānubandhoti ayamattho paccayato	1399	
PA_anya-e01_04n:1399_1	udayadassanena sijjhamāno ekattanayādhigamāya hoti. Yato “añño karoti, añño paṭisaṃvedayatī”tiādi	1399	
PA_anya-e01_04n:1399_2	vohārasiddhiyā ucchedadiṭṭhiyā anokāsatā. Tenāha “hetuphalasambandhenā”tiādi. Saṅkhārā	1399	
PA_anya-e01_04n:1399_3	khaṇe khaṇe uppajjantīti ayamattho khaṇato udayadassanena sijjhamāno nānattanayādhigamāya	1399	
PA_anya-e01_04n:1399_4	hoti. Yato paccayapaccayuppannānaṃ sabhāvabhedāvabodhato “so karoti, so paṭisaṃvedayatī”tiādinayappavattāya	1399	
PA_anya-e01_04n:1399_5	sassatadiṭṭhiyā anokāsatā. Tenāha “khaṇato udayadassanenā”tiādi. Paccayato udayabbayadassanena	1399	
PA_anya-e01_04n:1399_6	paccaye sati phalassa bhāvo, asati abhāvoti imassa atthassa siddhiyā atthitāmatteneva	1399	
PA_anya-e01_04n:1399_7	te dhammā kāraṇanti abyāpāranayo pākaṭo hoti. Yato attadiṭṭhiyā anokāsatā vasavattitāya	1399	
PA_anya-e01_04n:1399_8	alabbhaneyyato. Tena vuttaṃ “dhammāna”ntiādi. Avasavattibhāvo parāyattatā, sā ca	1399	
PA_anya-e01_04n:1399_9	sappaccayatāya veditabbā. Paccayato udayadassanena tehi tehi paccayehi ime dhammā	1399	
PA_anya-e01_04n:1399_10	uppajjanti, uppajjamānā ca paccayānurūpameva uppajjantīti hetuphalassa hetuanurūpato	13991	
PA_anya-e01_04n:1399_11	siddhiyā akiriyadiṭṭhiyā anokāsatāvāti āha “paccayato panā”tiādi. Sati kāraṇe kuto	13991	
PA_anya-e01_04n:1399_12	akiriyavādo. Karotīti hi kāraṇaṃ.	13991	
PA_anya-e01_04n:1400_0	730. Paccayato udayaṃ passato paccaye sati sabhāve sati phalassa sambhavoti atthitāmattena	1400	
PA_anya-e01_04n:1400_1	upakārakatāti saṅkhatānaṃ nirīhatā, asati ca abhāvoti paccayādhīnavuttitā ca viññāyamānā	1400	
PA_anya-e01_04n:1400_2	attasuññataṃ vibhāvetīti āha “paccayato cassa…pe… tāvabodhato”ti. Aniccalakkhaṇaṃ	1400	
PA_anya-e01_04n:1400_3	pākaṭaṃ hoti khaṇato udayabbayadassanena saṅkhārānaṃ udayabbayato paricchinnatāya	1400	
PA_anya-e01_04n:1400_4	viññāyamānattā. Tenāha “hutvā abhāvāvabodhato”ti. Uppajjitvā nirujjhanañhi hutvā	1400	
PA_anya-e01_04n:1400_5	abhāvo. Pubbantāparantaviveko atītānāgatabhāvasuññatā. Na hi saṅkhārā khaṇattayato	1400	
PA_anya-e01_04n:1400_6	pubbe, pacchā ca vijjanti, tasmā pubbantāparantavivekāvabodhatoti ādiantavantatāpaṭivedhatoti	1400	
PA_anya-e01_04n:1400_7	attho. Dukkhalakkhaṇampi pākaṭaṃ hoti udayabbayadassanenāti sambandho. Uppajjitvā	1400	
PA_anya-e01_04n:1400_8	bhijjantā saṅkhārā uppādato uddhaṃ jarābhaṅgāvatthantaruppattiyā nirantaraṃ vibādhīyanteva.	1400	
PA_anya-e01_04n:1400_9	Sā ca nesaṃ vibādhiyamānatā sammā udayabbayadassanena vibhūtā hotīti āha “dukkha…pe… bodhato”ti.	1400	
PA_anya-e01_04n:1401_0	Sabhāvalakkhaṇampīti udayabbayadassanena na kevalaṃ aniccadukkhalakkhaṇameva, atha	1401	
PA_anya-e01_04n:1401_1	kho pathavīphassādīnaṃ kakkhaḷaphusanādisaññitaṃ sabhāvasaṅkhātaṃ lakkhaṇampi pākabhāvaviddhaṃ	1401	
PA_anya-e01_04n:1401_2	sabhāvāvacchinnaṃ pākaṭaṃ hoti. Tenāha “udayabbayaparicchinnāvabodhato”ti. Sabhāvalakkhaṇeti	1401	
PA_anya-e01_04n:1401_3	sabhāvasaññite lakkhaṇe, taṃtaṃdhammānaṃ salakkhaṇe. Saṅkhatalakkhaṇassa tāvakālikattampīti	1401	
PA_anya-e01_04n:1401_4	uppādādisaṅkhatalakkhaṇassa uppādakkhaṇādiparittakālikatāpi khaṇantarānavaṭṭhānato	1401	
PA_anya-e01_04n:1401_5	tassa. Tenāha “udayakkhaṇe”tiādi. Udayavayamattaggahaṇañcettha udayabbayadassanavaseneva	1401	
PA_anya-e01_04n:1401_6	imassa ñāṇassa pavattanato, na ṭhitikkhaṇassa abhāvā.	1401	
PA_anya-e01_04n:1402_0	731. Na kevalañca niccanavā, atha kho parittakālaṭṭhāyino. Kathanti āha “sūriyuggamane”tiādi.	1402	
PA_anya-e01_04n:1402_1	Tattha udake daṇḍena katalekhā udake daṇḍarāji. Ussāvabinduādayo pañca kiccāpi uttaruttari	1402	
PA_anya-e01_04n:1402_2	atiparittaṭṭhāyibhāvadassanatthaṃ nidassitā, tathāpi te dandhanirodhā eva nidassitā,	1402	
PA_anya-e01_04n:1402_3	tatopi lahutaranirodhattā saṅkhārānaṃ. Tathā hi gamanassādānaṃ devaputtānaṃ heṭṭhupariyāyena	1402	
PA_anya-e01_04n:1402_4	paṭimukhaṃ dhāvantānaṃ sirasi pāde ca bandhakhuradhārā sannipātatopi sīghataro rūpadhammānaṃ	1402	
PA_anya-e01_04n:1402_5	nirodho vutto, pageva arūpadhammānaṃ. Na kevalaṃ niccanavā, nāpi parittakālaṭṭhāyinova,	1402	
PA_anya-e01_04n:1402_6	atha kho asārā. Kathanti āha “māyā”tiādi. Māyādayo hi maṇiādivasena dissamānā ataṃsabhāvatāya	1402	
PA_anya-e01_04n:1402_7	asārā. Tattha mantosadhabhāvitā indajālādikā māyā. Migataṇhikā marīci. Supinameva	1402	
PA_anya-e01_04n:1402_8	supinantaṃ. Maṇḍalākārena āvijjhiyamānaṃ alātameva alātacakkaṃ. Gandhabbadevaputtānaṃ	1402	
PA_anya-e01_04n:1402_9	kīḷanicchāvasena nagaraṃ viya ākāse upaṭṭhānamattaṃ gandhabbanagaraṃ.	1402	
PA_anya-e01_04n:1403_0	Ettāvatāti yvāyaṃ “jātaṃ rūpaṃ paccuppanna”ntiādipāḷinayānusārena, “yaṃ kiñci rūpaṃ	1403	
PA_anya-e01_04n:1403_1	atītānāgatapaccuppanna”ntiādipāḷinayānusārena vā yāva udayabbayapaṭivedhā bhāvanāvidhi	1403	
PA_anya-e01_04n:1403_2	āraddho, ettāvatā. Kalāpasammasanādikopi hi sabbo bhāvanāvidhi udayabbayañāṇuppādanasseva,	1403	
PA_anya-e01_04n:1403_3	na parisaparisarīrakarabandhoti. Vayadhammamevāti bhijjanasabhāvameva. Vayaṃ upeti	1403	
PA_anya-e01_04n:1403_4	attano dhammatāya. Yañhi upakkamena vinassatīti vuccati, tampi attano dhammatāya	1403	
PA_anya-e01_04n:1403_5	eva vinassati ahetukattā vināsassa. Upakkamahetu pana visadisuppādo hoti. Iminā ākārenāti	1403	
PA_anya-e01_04n:1403_6	“yaṃ kiñci samudayadhammaṃ, sabbaṃ taṃ nirodhadhamma”nti hi vuttaṃ, tasmā vayaṃ anālambitvāpi	1403	
PA_anya-e01_04n:1403_7	“vayadhammameva uppajjatī”ti udayassa, “uppannañca idaṃ vayaṃ upetī”ti vayassa ca	1403	
PA_anya-e01_04n:1403_8	iminā yathāvuttena paccakkhakaraṇākārena. Adhunā uppannaṃ, na tāva balappattanti	1403	
PA_anya-e01_04n:1403_9	āha “taruṇavipassanāñāṇa”nti. Kalāpasammasanādivasena pavattaṃ sammasanaṃ na nippariyāyena	1403	
PA_anya-e01_04n:1403_10	vipassanāsamaññaṃ labhati, udayabbayānupassanādivasena pavattameva labhatīti āha	14031	
PA_anya-e01_04n:1403_11	“yassādhigamā āraddhavipassakoti saṅkhaṃ gacchatī”ti.	14031	
PA_anya-e01_04n:1404	Vipassanupakkilesakathāvaṇṇanā	140	
PA_anya-e01_04n:1405_0	732. Imāya udayabbayānupassanāsaṅkhātāya taruṇavipassanāya vasena, na āraddhavipassanānaṃ	1405	
PA_anya-e01_04n:1405_1	bhaṅgānupassanādisaṅkhātāya taruṇavipassanāya, nāpi nibbidānupassanādisaṅkhātāya	1405	
PA_anya-e01_04n:1405_2	balavavipassanāya vasenāti attho. Na hi tadā vipassanupakkilesā uppajjantīti. Āraddhavipassakassāti	1405	
PA_anya-e01_04n:1405_3	ca āraddhavipassakassevāti eva-kāro luttaniddiṭṭho. Tenāha “vipassanupakkilesā hī”tiādi.	1405	
PA_anya-e01_04n:1405_4	Diṭṭhigāhādivatthubhāvena vipassanaṃ upakkilesantīti vipassanupakkilesā. “Ariyasāvakassā”ti	1405	
PA_anya-e01_04n:1405_5	idaṃ ukkaṭṭhaniddesena vuttaṃ balavavipassanāpattassāpi anuppajjanato. Vippaṭipannakassāti	1405	
PA_anya-e01_04n:1405_6	sīlavipattiādivasena yathā tathā vippaṭipannakassa. Tassa pana paṭipattiyā garahitabbataṃ	1405	
PA_anya-e01_04n:1405_7	dassento “vippaṭipannakassā”ti āha. Ca-saddo uparipadadvayepi yojetabbo. Nikkhittakammaṭṭhānassāti	1405	
PA_anya-e01_04n:1405_8	vipassanaṃ ārabhitvā antarā vosānaṃ āpannassa. Kusītapuggalassāti sīlasampannasseva	1405	
PA_anya-e01_04n:1405_9	kosajjena bhāvanaṃ ananuyuñjantassa. Atha vā vippaṭipannakassāti vipassanābhāvanāsaṅkhātāya	1405	
PA_anya-e01_04n:1405_10	sammāpaṭipattiyā abhāvena vigarahitapaṭipattikassa. Vipassanāpaṭipattiyeva hi sasambhārā	14051	
PA_anya-e01_04n:1405_11	pubbabhāge sammāpaṭipatti, tadaññā vippaṭipatti, sā ca tattha nikkhittadhurassa hoti.	14051	
PA_anya-e01_04n:1405_12	Nikkhittadhuratā ca kosajjenāti vuttaṃ “nikkhittakammaṭṭhānassa kusītapuggalassā”ti.	14051	
PA_anya-e01_04n:1405_13	Yuttappayuttassāti yogena ñāṇena bhāvanamanuyuñjantassa. Sā pana yuttappayuttatā	14051	
PA_anya-e01_04n:1405_14	samathavasenāpi hotīti āha “āraddhavipassakassā”ti. Uppajjantiyeva na nuppajjanti	14051	
PA_anya-e01_04n:1405_15	aññathā maggāmaggañāṇasseva asambhavato.	14051	
PA_anya-e01_04n:1406_0	Obhāsādīsu “ariyadhammo”ti pavattaṃ uddhaccaṃ vikkhepo dhammuddhaccaṃ, tena dhammuddhaccena	1406	
PA_anya-e01_04n:1406_1	vipassanāvīthito ukkamanena virūpaṃ gahitaṃ pavattitaṃ mānasaṃ dhammuddhaccaviggahitamānasaṃ.	1406	
PA_anya-e01_04n:1406_2	Obhāso dhammoti kāraṇūpacārenāha, īdisaṃ obhāsaṃ vissajjento mama ariyamaggoti attho.	1406	
PA_anya-e01_04n:1406_3	Obhāsaṃ āvajjati “nibbāna”nti vā “maggo”ti vā “phala”nti vā. Nibbānanti gaṇhanto	1406	
PA_anya-e01_04n:1406_4	tattha pavattadhamme maggaphalabhāvena gaṇhāti, ñāṇādike pana maggaphalabhāveneva	1406	
PA_anya-e01_04n:1406_5	gaṇhāti. Tato vikkhepo uddhaccanti tato obhāsahetu yo vikkhepo, taṃ uddhaccanti attho.	1406	
PA_anya-e01_04n:1406_6	“Uddhaccena viggahitamānaso”ti saṅkhepato vuttamatthaṃ vivarituṃ “aniccato”tiādi vuttaṃ.	1406	
PA_anya-e01_04n:1407	Tattha anicca…pe… nappajānāti “maggaṃ pattosmī”ti saññāya aniccatādivasena manasikārasseva abhāvato. Ayañca attho –	140	
PA_anya-e01_04n:1408_0	“Yo hi koci, āvuso, bhikkhu vā bhikkhunī vā mama santike arahattappattiṃ byākaroti,	1408	
PA_anya-e01_04n:1408_1	sabbo so catūhi maggehi, etesaṃ vā aññatarena. Katamehi catūhi? Idhāvuso, bhikkhu	1408	
PA_anya-e01_04n:1408_2	samathapubbaṅgamaṃ vipassanaṃ bhāveti, tassa samathapubbaṅgamaṃ vipassanaṃ bhāvayato	1408	
PA_anya-e01_04n:1408_3	maggo sañjāyati, so taṃ maggaṃ āsevati bhāveti bahulīkaroti. Tassa taṃ maggaṃ āsevato…pe…	1408	
PA_anya-e01_04n:1408_4	karoto saṃyojanāni pahīyanti anusayā byantīhonti.	1408	
PA_anya-e01_04n:1409	“Puna caparaṃ, āvuso, bhikkhu vipassanāpubbaṅgamaṃ samathaṃ bhāveti…pe… samathavipassanaṃ yuganaddhaṃ bhāveti…pe….	140	
PA_anya-e01_04n:1410_0	“Puna caparaṃ, āvuso, bhikkhuno dhammuddhaccaviggahitaṃ mānasaṃ hoti, hoti so, āvuso,	1410	
PA_anya-e01_04n:1410_1	samayo yaṃ taṃ cittaṃ ajjhattameva santiṭṭhati sannisīdati ekodi hoti samādhiyati,	1410	
PA_anya-e01_04n:1410_2	tassa maggo sañjāyati…pe… anusayā byantīhontī”ti –	1410	
PA_anya-e01_04n:1411_0	Iminā suttapadeneva veditabbo. Ettha hi catutthamaggavissajjane yathāvuttamaggaphalanibbānadhammā	1411	
PA_anya-e01_04n:1411_1	dhammo. Tattha uddhaccaṃ “adhigatamaggādikohamasmī”ti amaggādīsu vikkhepo dhammuddhaccaṃ,	1411	
PA_anya-e01_04n:1411_2	tena upaddutaṃ viggahitamānasaṃ hoti. Nikanti obhāsādīsu apekkhā sukhumarūpā taṇhā,	1411	
PA_anya-e01_04n:1411_3	sā vipassanābhiratiākārena upaṭṭhahantī adhimānikena “dhammo”ti gayhatīti āha “nikanti	1411	
PA_anya-e01_04n:1411_4	‘dhammo’ti nikantiṃ āvajjatī”ti.	1411	
PA_anya-e01_04n:1412_0	733. Vipassanobhāsoti vipassanācittasamuṭṭhitaṃ, sasantatipatitaṃ utusamuṭṭhānañca	1412	
PA_anya-e01_04n:1412_1	bhāsuraṃ rūpaṃ. Tattha vipassanācittasamuṭṭhitaṃ yogino sarīraṭṭhameva pabhassaraṃ	1412	
PA_anya-e01_04n:1412_2	hutvā tiṭṭhati, itaraṃ sarīraṃ muñcitvā ñāṇānubhāvānurūpaṃ samantato pattharati,	1412	
PA_anya-e01_04n:1412_3	taṃ tasseva paññāyati, tena phuṭṭhokāse rūpagatampi passati, passanto ca cakkhuviññāṇena	1412	
PA_anya-e01_04n:1412_4	passati, udāhu manoviññāṇenāti vīmaṃsitabbanti vadanti. Dibbacakkhulābhino viya taṃ	1412	
PA_anya-e01_04n:1412_5	manoviññāṇaviññeyyamevāti vuttaṃ viya dissatīti. Vipassanāvīthi nāma paṭipāṭiyā pavattamānā	1412	
PA_anya-e01_04n:1412_6	vipassanāva. Ukkantā nāma hoti yoginā “maggappattomhī”ti adhimānena vissaṭṭhattā,	1412	
PA_anya-e01_04n:1412_7	tassa vā yogino vipassanā tato eva vīthi ukkantā nāma hoti. Mūlakammaṭṭhānanti vipassanamevāha.	1412	
PA_anya-e01_04n:1413_0	Vemattatāyāti appavipulatāvasena visadisatāya. Assāti obhāsassa. Dvīhi kuṭṭehi paricchinnaṃ	1413	
PA_anya-e01_04n:1413_1	gehaṃ dvikuṭṭagehaṃ. Tassa kira abbhantarepi ekā bhitti hoti bahipi, ubhinnaṃ antare	1413	
PA_anya-e01_04n:1413_2	anupariyāyapathaṃ hoti, sāyanhe tattha santharitāni pañcavaṇṇāni kusumāni, visadañāṇassa	1413	
PA_anya-e01_04n:1413_3	obhāsena pharitaṭṭhāne rūpagatañca dibbacakkhuno viya paññāyanti. Tena vuttaṃ “bhante mayha”ntiādi.	1413	
PA_anya-e01_04n:1414_0	Evaṃ obhāsassa vemattatāya vatthuṃ dassetvā cirakālavippalambane vatthuṃ dassetuṃ	1414	
PA_anya-e01_04n:1414_1	“ayaṃ panā”tiādi vuttaṃ. Tattha ayaṃ pana vipassanupakkilesoti vakkhamānappakāraṃ	1414	
PA_anya-e01_04n:1414_2	sandhāyāha, na sabbaṃ. Soti so samathavipassanālābhī adhimāniko.	1414	
PA_anya-e01_04n:1415	Divāsaneti divāṭṭhāne nisīditabbaāsane. Paṭhamaṃ “pañhaṃ pucchissāmī”ti cintitattā vuttaṃ “pañhaṃ, bhante, pucchituṃ āgatomhī”ti.	141	
PA_anya-e01_04n:1416_0	Pacchā upāyena puthujjanabhāvaṃ viññāpetvā kammaṭṭhāne niyojessāmīti cintitattā vuttaṃ	1416	
PA_anya-e01_04n:1416_1	“avassayo bhavissāmiccevāhaṃ āgato”ti, tassa ca padhānattā sāvadhāraṇaṃ katvā vuttaṃ.	1416	
PA_anya-e01_04n:1416_2	Ayaṃ dhammoti ayaṃ ariyamaggānugato paṭisambhidādhammoti therassa ajjhāsayavasena	1416	
PA_anya-e01_04n:1416_3	vadati. Samādhinti abhiññāsamādhiṃ. Añcitakaṇṇoti niccalaṭṭhapitakaṇṇapuṭo. Palāyituṃ	1416	
PA_anya-e01_04n:1416_4	āraddho bhayena. Tenāha “thero kira dosacarito”ti. Dosacaritassa hi sūrassāpi sahasā	1416	
PA_anya-e01_04n:1416_5	bhayaṃ uppajjati. Tenassa khīṇāsavatthero ajjhāsayaṃ ñatvā “iminā upāyena puthujjanabhāvaṃ	1416	
PA_anya-e01_04n:1416_6	jānāpessāmī”ti hatthinimmāpanādimakāsi. Dosacaritattā hi thero khippaṃ paṭivijjhi.	1416	
PA_anya-e01_04n:1416_7	Khippavirāgī hi dosacarito.	1416	
PA_anya-e01_04n:1417_0	734. Tassāti udayabbayañāṇaṃ matthakaṃ pāpentassa yogino. “Evampi rūpaṃ udeti, evampi	1417	
PA_anya-e01_04n:1417_1	rūpaṃ vetī”tiādinā udayabbayānupassanamevettha tulanaṃ, tīraṇañca veditabbaṃ. Yathā	1417	
PA_anya-e01_04n:1417_2	devānamindena khittaṃ vajiraṃ amoghaṃ, appaṭihatañca hoti, evamidampi ñāṇaṃ nipuṇaṃ	1417	
PA_anya-e01_04n:1417_3	udayabbayadassaneti vuttaṃ “vissaṭṭhaindavajiramivā”tiādi. Tattha tikhiṇanti akuṇṭhaṃ.	1417	
PA_anya-e01_04n:1417_4	Sūranti tejavantaṃ. Ativisadanti nisitabhāvena ativiya paṭutaraṃ ñāṇaṃ uppajjati.	1417	
PA_anya-e01_04n:1417_5	Tathā hinena yogī “maggappattosmī”ti maññati.	1417	
PA_anya-e01_04n:1418_0	Vipassanāpītīti vipassanācittasampayuttā pīti. Khuddakādayo pītiyo heṭṭhā vaṇṇitā	1418	
PA_anya-e01_04n:1418_1	eva. Yasmā udayabbayānupassanāya vīthipaṭipannāya anukkamena pañca pītiyo uppajjanti,	1418	
PA_anya-e01_04n:1418_2	tasmā vuttaṃ “ayaṃ pañca…pe… uppajjatī”ti. Matthakappattena pana udayabbayañāṇena	1418	
PA_anya-e01_04n:1418_3	saddhiṃ pharaṇāpītiyeva hoti. Upacārappanākkhaṇato aññadāpi hi pharaṇāpīti hotiyeva.	1418	
PA_anya-e01_04n:1418_4	Tenāha “sakalasarīraṃ pūrayamānā uppajjatī”ti.	1418	
PA_anya-e01_04n:1419_0	Passaddhiādīni cha yugaḷakāni aññamaññāviyoginīti passaddhiyā uppannāya itarāpi uppannā	1419	
PA_anya-e01_04n:1419_1	eva hontīti kiccadassanamukhena tā sabbāpi dassento “kāyacittānaṃ neva daratho, na	1419	
PA_anya-e01_04n:1419_2	gārava”ntiādimāha. Tattha kāyaggahaṇena rūpakāyassapi gahaṇaṃ veditabbaṃ, na vedanādikkhandhattayasseva.	1419	
PA_anya-e01_04n:1419_3	Kāyappassaddhiādayo hi rūpakāyassāpi darathādinimmaddikāti. Kāyacittāni passaddhāni…pe…	1419	
PA_anya-e01_04n:1419_4	ujukāniyeva honti tesaṃ apassaddhādibhāvassa hetubhūtānaṃ uddhaccādithinamiddhādidiṭṭhimānādisesanīvaraṇādiassaddhiyādimāyāsātheyyādisaṃkilesadhammānaṃ	1419	
PA_anya-e01_04n:1419_5	vidhamanavasena tadā vipassanācittuppādassa pavattanato. Tasmiṃ samayeti tasmiṃ udayabbayañāṇuppattisamaye.	1419	
PA_anya-e01_04n:1419_6	Manussānaṃ ayanti mānusī, manussayoggā kāmasukharati, tādisehi manussavisesehi anubhavitabbatānativattanato	1419	
PA_anya-e01_04n:1419_7	dibbā ratipi saṅgahitā, mānusīsadisatāya kāmasukhabhāvena dibbā ratipi vā, tassā	1419	
PA_anya-e01_04n:1419_8	atikkantatāya na mānusīti amānusī.	1419	
PA_anya-e01_04n:1420_0	Suññāgāranti yaṃ kiñci vivittaṃ senāsanaṃ, vipassanaṃ eva vā. Sāpi hi niccabhāvādisuññatāya,	1420	
PA_anya-e01_04n:1420_1	yogino sukhasannissayatāya ca “suññāgāra”nti vattabbataṃ labhati. Cittassa anupassanakarānaṃ	1420	
PA_anya-e01_04n:1420_2	kilesānaṃ vigamena santacittassa. Saṃsāre bhayassa ikkhanena bhikkhuno. Sammā ñāyena	1420	
PA_anya-e01_04n:1420_3	rūpārūpadhammānaṃ udayabbayānupassanādivasena vipassato. Sammasato anāraddhavipassanānaṃ	1420	
PA_anya-e01_04n:1420_4	manussānaṃ avisayatāya amānusī. Vipassanāpītisukhasaññitā rati hotīti ayamettha gāthāya	1420	
PA_anya-e01_04n:1420_5	saṅkhepattho. Dutiyagāthā pana udayabbayañāṇameva sandhāya vuttā. Tattha yato yatoti	1420	
PA_anya-e01_04n:1420_6	rūpato vā arūpato vā.	1420	
PA_anya-e01_04n:1421_0	Vipassanāsukhanti vipassanācittasampayuttaṃ cetasikasukhaṃ. Yasmā taṃsamuṭṭhitehi	1421	
PA_anya-e01_04n:1421_1	atipaṇītarūpehi sabbo kāyo pariphuṭo, paribrūhito ca hoti. Tasmā vuttaṃ “sakalasarīraṃ	1421	
PA_anya-e01_04n:1421_2	abhisandayamāna”nti.	1421	
PA_anya-e01_04n:1422_0	Adhimokkhoti saddhā, na yevāpanakādhimokkhoti adhippāyo. Sā cettha na kammaphalaṃ,	1422	
PA_anya-e01_04n:1422_1	ratanattayaṃ vā saddahanavasena pavattā, atha kho kilesakālussiyāpagamena sampayuttānaṃ	1422	
PA_anya-e01_04n:1422_2	ativiya pasannabhāvahetubhūtā. Tenāha “vipassanāsampayuttā…pe… saddhā uppajjatī”ti.	1422	
PA_anya-e01_04n:1423	Purimuppannabhāvanābalasaṃsiddhaṃ samappavattaṃ vīriyaṃ sampayuttadhammānaṃ saṃkilesapakkhato kosajjato paggaṇhanato paggaho. Tenāha “paggahoti vīriya”ntiādi.	142	
PA_anya-e01_04n:1424_0	Supaṭṭhitāti sabhāvasallakkhaṇena ārammaṇe suṭṭhu upaṭṭhitā. Supatiṭṭhitāti paṭipakkhavigamena	1424	
PA_anya-e01_04n:1424_1	tena acalanīyatāya suṭṭhu patiṭṭhitā. Tato eva nikhātā viya acalā. Acalabhāveneva	1424	
PA_anya-e01_04n:1424_2	pabbatarājasadisāti tīhipi padehi supatiṭṭhitameva dasseti. Soti yogāvacaro. Yaṃ	1424	
PA_anya-e01_04n:1424_3	yaṃ ṭhānanti yaṃ yaṃ attano upatiṭṭhānaṭṭhānaṃ rūpaṃ vā arūpaṃ vā. Okkhanditvāti	1424	
PA_anya-e01_04n:1424_4	anupavisitvā. Pakkhinditvāti tasseva vevacanaṃ. Dibbacakkhuno paribhaṇḍabhūtassa	1424	
PA_anya-e01_04n:1424_5	yathākammūpagañāṇassa upaṭṭhahante paralokasaññite satte sandhāyāha “dibbacakkhuno	1424	
PA_anya-e01_04n:1424_6	paraloko viyā”ti na dibbacakkhuno paralokavisayattā. Vaṇṇāyatanavisayañhi tanti.	1424	
PA_anya-e01_04n:1424_7	Assa sati upaṭṭhāti khāyati, upatiṭṭhatīti vā attho. Yadaggena hi sati ārammaṇaṃ	1424	
PA_anya-e01_04n:1424_8	okkhanditvā upatiṭṭhati, tadaggena ārammaṇampissa okkhanditvā upatiṭṭhatīti vuccati.	1424	
PA_anya-e01_04n:1425_0	Vicinitavisayattā saṅkhārānaṃ vicinane majjhattabhāvena ṭhitā vipassanupekkhā. Sā	1425	
PA_anya-e01_04n:1425_1	pana atthato tathāpavattā tatramajjhattupekkhāva. Manodvārāvajjanacittasampayuttā	1425	
PA_anya-e01_04n:1425_2	cetanā āvajjane ajjhupekkhanavasena pavattiyā “āvajjanupekkhā”ti vuttā. Udayabbayānaṃ	1425	
PA_anya-e01_04n:1425_3	suṭṭhutaraṃ upaṭṭhānato tadanupassanāyaṃ majjhattabhūtā idha vipassanupekkhā nāma.	1425	
PA_anya-e01_04n:1425_4	Te pana udayabbayā sabbasaṅkhārānanti āha “sabbasaṅkhāresu majjhattabhūtā”ti. Āvajjanāya	1425	
PA_anya-e01_04n:1425_5	indavajiratattanārācasadisatā, sūratikkhabhāvo ca sabbaññutaññāṇapurecarā viya tadanucarañāṇassa	1425	
PA_anya-e01_04n:1425_6	tathābhāvena daṭṭhabbā.	1425	
PA_anya-e01_04n:1426_0	Vipassanānikantīti vipassanāya nikāmanā apekkhā. Obhāsādayo vipassanāya vijambhanabhūtā	1426	
PA_anya-e01_04n:1426_1	tassā alaṅkāro viya hontīti āha “obhāsādipaṭimaṇḍitāyā”ti. Ālayanti apekkhaṃ. Sukhumā,	1426	
PA_anya-e01_04n:1426_2	santākārāti sukhumākārā, santākārā ca, sā cassā sukhumasantākāratā bhāvanāya sātisayappavattiyā,	1426	
PA_anya-e01_04n:1426_3	yato kilesabhāvopissā duviññeyyo hoti. Tenāha “yā nikanti kilesoti…pe… hotī”ti.	1426	
PA_anya-e01_04n:1427_0	Etesupīti yathādassitesu ñāṇādīsupi. “Aññatarasmiṃ uppanne”ti idaṃ uppanne aññatarasmiṃ	1427	
PA_anya-e01_04n:1427_1	“maggappattomhī”tiādiggahaṇadassanatthaṃ vuttaṃ, na aññataraññatarasseva uppajjanato.	1427	
PA_anya-e01_04n:1427_2	Na vāpi hi upakkilesā ekakkhaṇepi uppajjanti, paccavekkhaṇā pana visuṃ visuṃ hoti.	1427	
PA_anya-e01_04n:1427_3	“Na vata me ito pubbe evarūpā nikanti uppannapubbā”ti idaṃ dhammasabhāvadassanavasena	1427	
PA_anya-e01_04n:1427_4	vuttaṃ, na pana tadā yogino tathācittappavattivasena. Na hi so tadā taṃ “nikantī”ti	1427	
PA_anya-e01_04n:1427_5	jānāti, tathā sati tabbisayassa “maggappattomhī”tiādiggahaṇassa asambhavo eva. Tasmā	1427	
PA_anya-e01_04n:1427_6	evamassa siyā “na vata me evarūpā bhāvanābhirati uppannapubbā, addhā maggappattomhī”ti.	1427	
PA_anya-e01_04n:1428_0	735. Upakkilesavatthutāyāti nippariyāyato diṭṭhimānataṇhā idha upakkilesā tesaṃ vatthutāya	1428	
PA_anya-e01_04n:1428_1	uppattiṭṭhānatāya. Na sabhāvatoti āha “na akusalattā”ti. Yathā pana obhāsādayo, evaṃ	1428	
PA_anya-e01_04n:1428_2	nikantipi diṭṭhigāhādīnaṃ ṭhānaṃ hotīti vuttaṃ “upakkilesavatthu cā”ti. Vatthuvasenevāti	1428	
PA_anya-e01_04n:1428_3	gāhe anāmasitvā gāhānaṃ vatthutāvaseneva. Attavādī hi “ahaṃbuddhinibandhano”ti parikappito	1428	
PA_anya-e01_04n:1428_4	attā obhāsassa sāmibhūto “mamā”ti sāmivacanassa visayabhāvena gahitoti āha “mama	1428	
PA_anya-e01_04n:1428_5	obhāso uppannoti gaṇhato hi diṭṭhigāho”ti. Obhāsassa manāpaggahaṇamukhena tena attānaṃ	1428	
PA_anya-e01_04n:1428_6	seyyādito dahatīti vuttaṃ “manāpo vata obhāso uppannoti gaṇhato mānagāho”ti. Assādayatoti	1428	
PA_anya-e01_04n:1428_7	sampiyāyato. Tesanti diṭṭhigāhādisaññitānaṃ upakkilesānaṃ vasena. Obhāsādīsūti obhāsādinimittaṃ.	1428	
PA_anya-e01_04n:1428_8	Kampanaṃ yathāraddhavipassanāya aṭṭhatvā vikkhepāpatti, sā ca obhāsādīsu taṇhādigāhoti	1428	
PA_anya-e01_04n:1428_9	dassento “obhāsādīsu kampati…pe… samanupassatī”ti āha.	1428	
PA_anya-e01_04n:1429_0	Obhāsanimittaṃ cittaṃ vikampatīti sambandho. Obhāse vā visayabhūte upakkilesehi cittaṃ	1429	
PA_anya-e01_04n:1429_1	vikampatīti yojanā. Tenāha “yehi cittaṃ pavedhatī”ti. Sesesupi eseva nayo. Upaṭṭhāneti	1429	
PA_anya-e01_04n:1429_2	satiyaṃ. Upekkhāya cāti vipassanupekkhāya ca.	1429	
PA_anya-e01_04n:1430	Maggāmaggavavatthānakathāvaṇṇanā	143	
PA_anya-e01_04n:1431_0	736. Kusalo panātiādīsu kammaṭṭhānakosallayogena kusalo. Paripakkañāṇatāya paṇḍito.	1431	
PA_anya-e01_04n:1431_1	Āgamabyattiyā byatto. Upakkilesatabbisodhanesu ādīnavānisaṃsāvabodhayogato buddhisampanno.	1431	
PA_anya-e01_04n:1431_2	Ayaṃ kho soti yo so ācariyena kammaṭṭhānadānakāle udayabbayañāṇuppattisamaye uppajjatīti	1431	
PA_anya-e01_04n:1431_3	vutto, ayaṃ kho so obhāso uppannoti upakkilesavatthubhāvavavatthānaṃ dassetvā idānissa	1431	
PA_anya-e01_04n:1431_4	vipassanāya visayabhāvūpanayanavidhiṃ dassento “so kho panā”tiādimāha. Tattha paṭhamanaye	1431	
PA_anya-e01_04n:1431_5	aniccalakkhaṇavibhāvanameva dassitaṃ, tasmiṃ siddhe itarampi lakkhaṇadvayaṃ siddhameva	1431	
PA_anya-e01_04n:1431_6	hoti. Dutiyanaye pana obhāsādike nissāya uppajjanakadiṭṭhigāhādīnaṃ ugghāṭanasamugghāṭanapariyādānavasena	1431	
PA_anya-e01_04n:1431_7	manasikāravidhiṃ dassetuṃ “sace obhāso attā bhaveyyā”tiādi vuttaṃ. Arūpasattake “sace	1431	
PA_anya-e01_04n:1431_8	saṅkhārā attā bhaveyyu”ntiādi sabbasaṅkhārasaṅgaṇhanavasena sāmaññato vuttaṃ, idha	1431	
PA_anya-e01_04n:1431_9	obhāsādivasena saṅkhāre vibhajja vuttaṃ. Seso manasikāravidhi tattha vuttanayovāti	1431	
PA_anya-e01_04n:1431_10	āha “sabbaṃ arūpasattake vuttanayena vitthāretabba”nti.	14311	
PA_anya-e01_04n:1432_0	Obhāsaṃ “netaṃ mamā”ti samanupassanto taṇhāgāhato cittaṃ visodheti, “nesohamasmī”ti	1432	
PA_anya-e01_04n:1432_1	samanupassanto mānagāhato, “na meso attā”ti samanupassanto diṭṭhigāhato. Tenāha “obhāsaṃ	1432	
PA_anya-e01_04n:1432_2	netaṃ mamā”tiādi. Esa nayo ñāṇādīsupi.	1432	
PA_anya-e01_04n:1433_0	Imāni dasa ṭhānānīti imāni yathāvuttāni obhāsādīni dasa upakkilesakāraṇāni. Paññā	1433	
PA_anya-e01_04n:1433_1	yassa pariccitāti yassa yogino paññā obhāsādīsu aniccatādiggahaṇavasena paricitavatī	1433	
PA_anya-e01_04n:1433_2	pariggahetvā upaparikkhitvā ṭhitā. Dhammuddhaccassa samaggabhāvajānanena dhammuddhaccakusalo hoti.	1433	
PA_anya-e01_04n:1434	Vīthipaṭipannanti udayabbayānupassanāvasena vipassanāvīthipaṭipannaṃ.	143	
PA_anya-e01_04n:1435_0	Diṭṭhivisuddhiyanti diṭṭhivisuddhiyaṃ adhigatāyaṃ, diṭṭhivisuddhiñāṇena vā diṭṭhiyā	1435	
PA_anya-e01_04n:1435_1	visodhane dukkhasaccassa vavatthānaṃ kataṃ hoti dukkhasaccapariyāpannassa nāmarūpassa	1435	
PA_anya-e01_04n:1435_2	vavatthānato. Nāmarūpassa paccayā nāmarūpasamudayapakkhiyāti āha “kaṅkhā…pe… samudayasaccassa	1435	
PA_anya-e01_04n:1435_3	vavatthānaṃ kata”nti. Abhidhammanayena hi sabbakilesā, kammañca samudayasaccaṃ. Imissanti	1435	
PA_anya-e01_04n:1435_4	imāyaṃ. Sammāti aviparītaṃ. Maggassāti ariyamaggassa upāyabhūtamaggassa.	1435	
PA_anya-e01_04n:1436	Maggāmaggañāṇadassanavisuddhiniddesavaṇṇanā niṭṭhitā.	143	
PA_anya-e01_04n:1437	Iti vīsatimaparicchedavaṇṇanā.	143	
PA_anya-e01_04n:1438	21. Paṭipadāñāṇadassanavisuddhiniddesavaṇṇanā	143	
PA_anya-e01_04n:1439	Upakkilesavimuttaudayabbayañāṇakathāvaṇṇanā	143	
PA_anya-e01_04n:1440_0	737. Vipassanācārassa matthakappattiyā saṅkhārupekkhāñāṇaṃ sikhāppattā vipassanā.	1440	
PA_anya-e01_04n:1440_1	Sikhāppatti panassa udayabbayañāṇādīnaṃ attaṭṭhamānaṃvasena jātāti āha “aṭṭhannaṃ	1440	
PA_anya-e01_04n:1440_2	pana ñāṇānaṃ vasena sikhāppattā vipassanā”ti. Oḷārikoḷārikassa saccapaṭicchādakamohatamassa	1440	
PA_anya-e01_04n:1440_3	vigamanena saccappaṭivedhānukūlattā “saccānulomikañāṇa”nti anulomañāṇamāha. Tāni	1440	
PA_anya-e01_04n:1440_4	pana ñāṇāni sarūpato dassetuṃ “aṭṭhannanti cā”tiādi āraddhaṃ. Tattha udayabbayadassanena	1440	
PA_anya-e01_04n:1440_5	saṅkhārānaṃ aniccalakkhaṇaṃ, tadanusārena itaralakkhaṇāni ca vibhāventīyeva udayabbayānupassanā	1440	
PA_anya-e01_04n:1440_6	pavattatīti katvā “vīthipaṭipannavipassanāsaṅkhātaṃ udayabbayānupassanāñāṇa”nti vuttanti	1440	
PA_anya-e01_04n:1440_7	keci. Tayidaṃ tassa sabbaso tīraṇapariññābhāvameva maññamānehi vuttaṃ. Kiñcāpi hi	1440	
PA_anya-e01_04n:1440_8	udayabbayañāṇaṃ tīraṇapariññantogadhameva, udayabbayādīnaṃ pana jānanaṭṭhena, paccakkhato	1440	
PA_anya-e01_04n:1440_9	dassanaṭṭhena ca ñāṇadassanāni, udayabbayañāṇādīni. Tāniyeva paṭipakkhato visuddhattā	1440	
PA_anya-e01_04n:1440_10	ñāṇadassanavisuddhi, sā eva ariyamaggo paṭipajjati etāyāti paṭipadā cāti paṭipadāñāṇadassanavisuddhīti	14401	
PA_anya-e01_04n:1440_11	vuttaṃ. Taṃ pana uppannamattaṃ appaguṇaṃ sandhāya vuttaṃ. Paguṇañhi niccasaññādipahānasiddhiyā	14401	
PA_anya-e01_04n:1440_12	pahānapariññāya adhiṭṭhānabhūtaṃ. Yato tadavigamena aṭṭhārasasu mahāvipassanāsu ekaccā	14401	
PA_anya-e01_04n:1440_13	adhigatā eva honti. Na hi udayabbayānaṃ paccakkhato paṭivedhena vinā sāmaññākārānaṃ	14401	
PA_anya-e01_04n:1440_14	tīraṇamattena sātisayaṃ paṭipakkhapahānaṃ sambhavati. Asati ca paṭipakkhapahāne kuto	14401	
PA_anya-e01_04n:1440_15	ñāṇādīnaṃ vajiramiva avihatavegatā, tikhiṇavisadāditā vā. Tasmā paguṇabhāvappattaṃ	14401	
PA_anya-e01_04n:1440_16	udayabbayañāṇaṃ pahānapariññāpakkhiyameva daṭṭhabbaṃ. Sabbasaṅkhārānaṃ bhaṅgasseva	14401	
PA_anya-e01_04n:1440_17	anupassanā bhaṅgānupassanā, tadeva ñāṇaṃ bhaṅgānupassanāñāṇaṃ. Yathābhūtadassāvī	14401	
PA_anya-e01_04n:1440_18	bhāyati etasmāti bhayaṃ, tebhūmakadhammā, tesu bhayato upaṭṭhitesu bhāyitabbākāragāhiñāṇaṃ	14401	
PA_anya-e01_04n:1440_19	bhayatupaṭṭhānañāṇaṃ. Muñcituṃ icchatīti muñcitukamyaṃ, cittaṃ, puggalo vā, tassa	14401	
PA_anya-e01_04n:1440_20	bhāvo muñcitukamyatā, tadeva ñāṇaṃ muñcitukamyatāñāṇaṃ. Puna paṭisaṅkhānākārena pavattaṃ	14402	
PA_anya-e01_04n:1440_21	ñāṇaṃ paṭisaṅkhānupassanāñāṇaṃ. Nirapekkhatāya saṅkhārānaṃ upekkhanavasena pavattañāṇaṃ	14402	
PA_anya-e01_04n:1440_22	saṅkhārupekkhāñāṇaṃ. Tasmāti yasmā upakkilesavimuttaṃ udayabbayañāṇādinavavidhañāṇaṃ	14402	
PA_anya-e01_04n:1440_23	paṭipadāñāṇadassanavisuddhi, tasmā.	14402	
PA_anya-e01_04n:1441_0	738. “Upakkilesavimutta”nti visesanena vibhāvitamatthaṃ anavabujjhanto codako “puna	1441	
PA_anya-e01_04n:1441_1	udayabbayañāṇe yogo kimatthiyo”ti pucchati. Tattha kimatthiyoti kiṃ payojano niratthako,	1441	
PA_anya-e01_04n:1441_2	pageva nibbattitattā pakkassa pacanaṃ viyāti adhippāyo. Atha vā lakkhaṇasallakkhaṇādihetupaṭipāṭiggahaṇavasena	1441	
PA_anya-e01_04n:1441_3	tamatthaṃ ñāpetukāmo ācariyova kathetukamyatāvasena “kimatthiyo”ti pucchati. Lakkhaṇasallakkhaṇatthoti	1441	
PA_anya-e01_04n:1441_4	aniccādilakkhaṇānaṃ sammadeva upadhāraṇattho. Tattha kāraṇaṃ dassento “udayabbayañāṇaṃ	1441	
PA_anya-e01_04n:1441_5	hī”tiādimāha. Nanu ca udayabbayañāṇaṃ nāma saṅkhārānaṃ udayabbayameva passati, na	1441	
PA_anya-e01_04n:1441_6	aniccādilakkhaṇattayaṃ, tena kathaṃ aniccatādilakkhaṇattayasallakkhaṇaṃ hotīti? Na	1441	
PA_anya-e01_04n:1441_7	kho panetaṃ evaṃ daṭṭhabbaṃ “udayabbayañāṇaṃ lakkhaṇattayavisayaṃ hotī”ti. Udayabbaye	1441	
PA_anya-e01_04n:1441_8	pana paṭividdhe aniccalakkhaṇaṃ pākaṭaṃ hutvā upaṭṭhāti. Tato “yadaniccaṃ, taṃ dukkhaṃ.	1441	
PA_anya-e01_04n:1441_9	Yaṃ dukkhaṃ, tadanattā”ti itaralakkhaṇampi. Atha vā udayabbayaggahaṇena hutvā abhāvākāro,	1441	
PA_anya-e01_04n:1441_10	abhiṇhasampaṭipīḷanākāro, avasavattanākāro ca vibhūtataro hotīti kāraṇabhāvena udayabbayañāṇe	14411	
PA_anya-e01_04n:1441_11	yogassa lakkhaṇattayasallakkhaṇatthatā veditabbā, na sammukheneva. Heṭṭhāti maggāmaggañāṇadassanavisuddhito	14411	
PA_anya-e01_04n:1441_12	heṭṭhā. Tañhi obhāsādiuppattihetutāya tikkhaṃ visadaṃ hutvā pavattampi diṭṭhiādīhi	14411	
PA_anya-e01_04n:1441_13	upakkiliṭṭhattā kuṇṭhaṃ avisadameva jātaṃ. Tenāha “dasahi…pe… nāsakkhī”ti.	14411	
PA_anya-e01_04n:1442_0	739. Amanasikārāti hetumhi nissakkavacanaṃ. “Kissa amanasikārā”ti hi idaṃ “kena paṭicchannattā”ti	1442	
PA_anya-e01_04n:1442_1	pucchitassa paṭicchādakassa hetupucchā. Santatiyā hissa paṭicchannattā aniccalakkhaṇaṃ	1442	
PA_anya-e01_04n:1442_2	na upaṭṭhāti, sā ca santati udayabbayāmanasikārena paṭicchādikā jātā. Iriyāpathehi	1442	
PA_anya-e01_04n:1442_3	paṭicchannattā dukkhalakkhaṇaṃ na upaṭṭhāti, te ca iriyāpathā abhiṇhasampaṭipīḷanāmanasikārena	1442	
PA_anya-e01_04n:1442_4	paṭicchādakā jātā. Ghanena paṭicchannattā anattalakkhaṇaṃ na upaṭṭhāti, te ca ghanā	1442	
PA_anya-e01_04n:1442_5	nānādhātuvinibbhogāmanasikārena paṭicchādakā jātāti. Udayabbayaṃ passato na udayāvatthā	1442	
PA_anya-e01_04n:1442_6	vayāvatthaṃ pāpuṇāti, vayāvatthā vā udayāvatthaṃ. Aññova udayakkhaṇo, aññova vayakkhaṇoti	1442	
PA_anya-e01_04n:1442_7	ekopi dhammo khaṇavasena bhedato upaṭṭhāti, pageva atītādikoti āha “udayabbayaṃ pana…pe…	1442	
PA_anya-e01_04n:1442_8	upaṭṭhātī”ti. Tattha santatiyā vikopitāyāti pubbāpariyena pavattamānānaṃ dhammānaṃ	1442	
PA_anya-e01_04n:1442_9	aññoññabhāvasallakkhaṇena santatiyā ugghāṭitāya. Na hi sammadeva udayabbayaṃ sallakkhentassa	1442	
PA_anya-e01_04n:1442_10	dhammā sambandhabhāvena upaṭṭhahanti, atha kho ayosalākā viya asambandhabhāvenāti	14421	
PA_anya-e01_04n:1442_11	suṭṭhutaraṃ aniccalakkhaṇaṃ pākaṭaṃ hoti.	14421	
PA_anya-e01_04n:1443_0	Abhiṇhasampaṭipīḷanaṃ manasi katvāti yathāpariggahitaudayabbayavasena saṅkhārānaṃ	1443	
PA_anya-e01_04n:1443_1	nirantaraṃ paṭipīḷiyamānataṃ vibādhiyamānataṃ manasi karitvā. Iriyāpathe ugghāṭiteti	1443	
PA_anya-e01_04n:1443_2	iriyāpathe labbhamānadukkhapaṭicchādakabhāve ugghāṭite. Ekasmiñhi iriyāpathe uppannassa	1443	
PA_anya-e01_04n:1443_3	dukkhassa vinodakaṃ iriyāpathantaraṃ tassa paṭicchādakaṃ viya hoti, evaṃ sesāpīti	1443	
PA_anya-e01_04n:1443_4	iriyāpathānaṃ taṃtaṃdukkhapaṭicchādakabhāve yāthāvato ñāte tesaṃ dukkhapaṭicchādakabhāvo	1443	
PA_anya-e01_04n:1443_5	ugghāṭito nāma hoti saṅkhārānaṃ nirantaraṃ dukkhābhitunnatāya pākaṭabhāvato. Tenāha	1443	
PA_anya-e01_04n:1443_6	“dukkhalakkhaṇaṃ yāthāvasarasato upaṭṭhātī”ti. Nānādhātuyoti nānāvidhā pathavīādidhātuyo	1443	
PA_anya-e01_04n:1443_7	nānāvidhe sabhāvadhamme. Vinibbhujitvāti “aññā pathavīdhātu, aññā āpodhātū”tiādinā,	1443	
PA_anya-e01_04n:1443_8	“añño phasso, aññā vedanā”tiādinā ca visuṃ visuṃ katvā. Ghanavinibbhoge kateti samūhaghane,	1443	
PA_anya-e01_04n:1443_9	kiccārammaṇaghane ca pabhedite. Yā hesā aññamaññūpatthaddhesu samuditesu rūpārūpadhammesu	1443	
PA_anya-e01_04n:1443_10	ekattābhinivesavasena aparimadditasaṅkhārehi gayhamānā samūhaghanatā, tathā tesaṃ	14431	
PA_anya-e01_04n:1443_11	tesaṃ dhammānaṃ kiccabhedassa satipi paṭiniyatabhāve ekato gayhamānā kiccaghanatā,	14431	
PA_anya-e01_04n:1443_12	tathā sārammaṇadhammānaṃ satipi ārammaṇakaraṇabhede ekato gayhamānā ārammaṇaghanatā	14431	
PA_anya-e01_04n:1443_13	ca, tā dhātūsu ñāṇena vinibbhujitvā dissamānā hatthena parimajjiyamāno pheṇapiṇḍo	14431	
PA_anya-e01_04n:1443_14	viya vilayaṃ gacchanti, “yathāpaccayaṃ pavattamānā suññā ete dhammā dhammamattā”ti	14431	
PA_anya-e01_04n:1443_15	anattalakkhaṇaṃ pākaṭataraṃ hoti. Tena vuttaṃ “nānādhātuyo…pe… upaṭṭhātī”ti.	14431	
PA_anya-e01_04n:1444_0	740. Dhuvabhāvapaṭikkhepato na niccanti aniccaṃ, khandhapañcakaṃ. Yathāha “rūpaṃ	1444	
PA_anya-e01_04n:1444_1	kho, rādha, aniccaṃ, vedanā… saññā… saṅkhārā… viññāṇaṃ anicca”nti. Tattha kāraṇaṃ	1444	
PA_anya-e01_04n:1444_2	vadanto “uppādavayaññathattabhāvā”ti āha. Uppādo nibbattilakkhaṇaṃ, vayo vipariṇāmalakkhaṇaṃ,	1444	
PA_anya-e01_04n:1444_3	aññathattaṃ jarā, tesaṃ sabbhāvatoti attho. Hutvā abhāvatoti uppajjitvā vinassanato.	1444	
PA_anya-e01_04n:1444_4	Ettha ca purimena jātijarāmaraṇasabbhāvato aniccanti dasseti, dutiyena pākabhāvaviddhaṃsābhāvato.	1444	
PA_anya-e01_04n:1444_5	Yassa bhāvena khandhapañcakaṃ “anicca”nti vuccati, taṃ aniccalakkhaṇanti dassetuṃ	1444	
PA_anya-e01_04n:1444_6	“uppādavayaññathatta”ntiādi vuttaṃ. Tena hi taṃ “anicca”nti lakkhīyati. Ākāravikāroti	1444	
PA_anya-e01_04n:1444_7	ākāravikati. Abhāvākāro hi vikatirūpena labbhati, virūpattā na uppādākāro. Ākāravikāroti	1444	
PA_anya-e01_04n:1444_8	vā ākāraviseso. Hutvā abhāvo hi pākabhāvato bhinno viddhaṃsābhāvattā tattha ca aniccalakkhaṇaṃ	1444	
PA_anya-e01_04n:1444_9	niruḷhaṃ. Aniccākāro hi dukkhānattākārehi viya uppādākārato ca visiṭṭho. Tathā hi	1444	
PA_anya-e01_04n:1444_10	saddassa viddhaṃsābhāvo saṅkhatabhāvenapi sādhīyati.	14441	
PA_anya-e01_04n:1445_0	Saṅkhatabhāvo ca atthato uppādavantatā. Uppādo ca pākabhāvasādhitā dharamānāvatthā.	1445	
PA_anya-e01_04n:1445_1	Iminā nayena dukkhānattālakkhaṇāni veditabbāni. Apica yathā niccapaṭikkhepato aniccanti	1445	
PA_anya-e01_04n:1445_2	niccākārapaṭikkhepato yathāvutto abhāvākārasaṅkhāto aniccākāro aniccalakkhaṇaṃ, evaṃ	1445	
PA_anya-e01_04n:1445_3	sukhapaṭikkhepato dukkhanti sukhākārapaṭikkhepato abhiṇhapaṭipīḷanākārasaṅkhāto dukkhākāro	1445	
PA_anya-e01_04n:1445_4	dukkhalakkhaṇaṃ, tathā attapaṭikkhepato anattāti attākārapaṭikkhepato avasavattanākārasaṅkhāto	1445	
PA_anya-e01_04n:1445_5	anattākāro anattalakkhaṇanti daṭṭhabbaṃ. Te yime tayopi ākārā asabhāvadhammattā khandhapariyāpannā	1445	
PA_anya-e01_04n:1445_6	na honti. Khandhehi vinā anupalabbhanīyato khandhavinimuttāpi na honti. Khandhe pana	1445	
PA_anya-e01_04n:1445_7	upādāya vohāravasena labbhamānā tadādīnavavibhāvanāya visesakāraṇabhūtā tajjāpaññattivisesāti veditabbā.	1445	
PA_anya-e01_04n:1446_0	Tayidaṃ sabbampīti yathāvuttalakkhaṇattayañceva lakkhitabbañca khandhapañcakaṃ. “Udayabbayānupassanāñāṇena	1446	
PA_anya-e01_04n:1446_1	yāthāvasarasato sallakkhetī”ti idaṃ tadatthe tabbohāravasena vuttaṃ. Udayabbayañāṇatthañhi	1446	
PA_anya-e01_04n:1446_2	lakkhaṇārammaṇikavipassanā “udayabbayañāṇa”nti kathitā. Na hi udayabbayañāṇaṃ dukkhalakkhaṇādivisayaṃ.	1446	
PA_anya-e01_04n:1446_3	Tabbisayatte vā udayabbayañāṇameva na siyā, udayabbayañāṇaṃ pana tikkhaṃ, visadañca	1446	
PA_anya-e01_04n:1446_4	kātukāmena lakkhaṇattayatīraṇameva kātabbaṃ. Parikammasadisañhetaṃ tassa. Esa nayo sesañāṇesupīti.	1446	
PA_anya-e01_04n:1447	Upakkilesavimuttaudayabbayañāṇaṃ niṭṭhitaṃ.	144	
PA_anya-e01_04n:1448	Bhaṅgānupassanāñāṇakathāvaṇṇanā	144	
PA_anya-e01_04n:1449_0	741. Vahatīti pavattati. Ñāṇassa tikkhabhāvo bhāvanāya paguṇabhāvena. Paguṇā ca bhāvanā	1449	
PA_anya-e01_04n:1449_1	vikkhepābhāvato ārammaṇe appitā viya pavattatīti ñāṇassa tikkhabhāvena saṅkhārānaṃ	1449	
PA_anya-e01_04n:1449_2	lahuupaṭṭhānatā dassitā. Saṅkhāresu pana udayabbayavasena lahuṃ lahuṃ upaṭṭhahantesu	1449	
PA_anya-e01_04n:1449_3	udayadassanañca “uppādavato vināso”ti yāvadeva vayadassanatthaṃ tassa nibbidāvahattāti	1449	
PA_anya-e01_04n:1449_4	vaye evassa ābhogasamannāhāro manasikāro pavattati, tena uppādādiṃ muñcitvā vayamevārabbha	1449	
PA_anya-e01_04n:1449_5	ñāṇaṃ uppajjati. Tena vuttaṃ “uppādaṃ vā”tiādi. Tattha uppādanti nibbattivikāraṃ.	1449	
PA_anya-e01_04n:1449_6	Ṭhitinti ṭhitippattaṃ, jaranti attho. Pavattanti upādinnakappavattaṃ. Nimittanti	1449	
PA_anya-e01_04n:1449_7	saṅkhāranimittaṃ. Yaṃ saṅkhārānaṃ samudayādighanavasena, sakiccaparicchedatāya ca	1449	
PA_anya-e01_04n:1449_8	saviggahānaṃ viya upaṭṭhānaṃ, taṃ saṅkhāranimittaṃ. Keci pana “pavattaṃ nāma saṅkhārānaṃ	1449	
PA_anya-e01_04n:1449_9	avicchedena pavattanaṃ uppādova, nimittaṃ nāma uppannānaṃ vijjamānatā ṭhānaparamparā,	1449	
PA_anya-e01_04n:1449_10	tasmā uppādameva gaṇhāti ce, pavattaṃ gaṇhāti nāma. Ṭhitiṃyeva gaṇhāti ce, nimittaṃ	14491	
PA_anya-e01_04n:1449_11	gaṇhāti nāmā”ti vadanti, taṃ “uppādaṃ vā”tiādivacanena virujjhati. Na hi asati bhede	14491	
PA_anya-e01_04n:1449_12	vikappo yutto. Na sampāpuṇāti aggahaṇato. Kiṃ pana sampāpuṇātīti āha “khaya…pe… santiṭṭhatī”ti.	14491	
PA_anya-e01_04n:1449_13	Tattha nirodhasaddo anuppādepi dissatīti bhedasaddena visesitaṃ, bhedasaddo visesavācakopi	14491	
PA_anya-e01_04n:1449_14	hotīti vayasaddena visesitaṃ, sopi anirodhavācakopi atthīti khayasaddena visesitaṃ,	14491	
PA_anya-e01_04n:1449_15	khayavayabhedasaṅkhāte khaṇikanirodheti attho. Sati santiṭṭhatīti satisīsena ñāṇamāha.	14491	
PA_anya-e01_04n:1449_16	Etasmiṃ ṭhāneti upakkilesavinimuttassa udayabbayañāṇassa tikkhabhāvāpattiyaṃ vuttanayena	14491	
PA_anya-e01_04n:1449_17	udayampi muñcitvā vayasseva manasikārakāle.	14491	
PA_anya-e01_04n:1450_0	Ārammaṇapaṭisaṅkhāti rūpavedanādiārammaṇaṃ khayavayavaseneva paṭisaṅkhāya. Yakāralopena	1450	
PA_anya-e01_04n:1450_1	hi niddeso “sayaṃ abhiññā”tiādīsu viya. Yathāvuttassa vā ārammaṇassa khayavayabhedavasena	1450	
PA_anya-e01_04n:1450_2	paṭisaṅkhā ārammaṇapaṭisaṅkhā. Bhaṅgānupassaneti yo tadārammaṇassa cittassa bhaṅgo,	1450	
PA_anya-e01_04n:1450_3	tassa anupassane. Paññāti pakārato jānanā. Yaṃ panettha vattabbaṃ, taṃ idāneva saṃvaṇṇīyati.	1450	
PA_anya-e01_04n:1451_0	742. Yaṃ kiñci ārammaṇanti rūpaṃ yāva jarāmaraṇanti vipassitabbabhāvena gahitaṃ sabbaṃ	1451	
PA_anya-e01_04n:1451_1	saṅkhāragatamāha. Paṭisaṅkhānaṃ nāma jānanaṃ, tañca bhaṅgānupassanāya adhippetattā	1451	
PA_anya-e01_04n:1451_2	bhaṅgato dassanamevāti āha “jānitvā khayato vayato disvāti attho”ti. Tassa ñāṇassāti sambandho.	1451	
PA_anya-e01_04n:1452_0	Rūpārammaṇameva rūpārammaṇatā yathā “devo eva devatā”ti imamatthaṃ dassetuṃ “rūpārammaṇaṃ	1452	
PA_anya-e01_04n:1452_1	citta”nti vuttaṃ. Rūpārammaṇatāti vā bhummatthe paccattavacananti dassento “atha	1452	
PA_anya-e01_04n:1452_2	vā rūpārammaṇabhāve”ti āha. Aparena cittena bhaṅgaṃ anupassatīti vipassanāvisayaṃ	1452	
PA_anya-e01_04n:1452_3	bhaṅgānupassanamāha. Evañhi bhaṅgānupassanā paguṇā hoti, ārammaṇañcassa vibhūtataraṃ	1452	
PA_anya-e01_04n:1452_4	hutvā upaṭṭhāti. Ñātanti ārammaṇamāha anupassanāvasena ñātattā. Ñāṇanti anupassanāñāṇaṃ.	1452	
PA_anya-e01_04n:1452_5	Ubhopi vipassatīti tadubhayampi khayato vayato vipassatīti. Ayaṃ hettha saṅkhepattho	1452	
PA_anya-e01_04n:1452_6	– rūpassa yāva jarāmaraṇassa khayato vayato dassanaṃ ārammaṇapaṭisaṅkhātaṃ, dassanakañāṇassa	1452	
PA_anya-e01_04n:1452_7	khayato vayato dassanaṃ ārammaṇapaṭisaṅkhāya bhaṅgassa anupassananti ubhayattha paññā.	1452	
PA_anya-e01_04n:1452_8	Purimaṃ vā tadabhāve abhāvato pacchimāyaṃ pakkhipitvā pacchimā eva paññā vipassane ñāṇanti.	1452	
PA_anya-e01_04n:1453	Etthāti “tassa cittassa…pe… bhaṅgaṃ anupassatī”ti ettha. Anekehi ākārehīti aniccato anupassanādīhi anekehi ākārehi. Anu-saddo “bhiyyo”ti etasmiṃ attheti āha “punappunaṃ passatī”ti.	145	
PA_anya-e01_04n:1454_0	Idha saṅkhatadhammo nāma jātijarāmaraṇapakatiko, tassa jāti ādikoṭi, jarā majjhimakoṭi,	1454	
PA_anya-e01_04n:1454_1	maraṇaṃ osānakoṭi. Tattha kiñcāpi uppādāditividhampi saṅkhatalakkhaṇatāya aniccalakkhaṇaṃ,	1454	
PA_anya-e01_04n:1454_2	tathāpi jātijarāsu diṭṭhāsu na tathā aniccalakkhaṇaṃ pākaṭaṃ hutvā upaṭṭhāti yathā	1454	
PA_anya-e01_04n:1454_3	vayakkhaṇeti āha “bhaṅgo nāma aniccatāya paramā koṭī”ti, uttamā koṭi pariyosānakoṭīti	1454	
PA_anya-e01_04n:1454_4	attho. Yathā hi jarādhammaṃ, maraṇadhammameva ca jāyatīti jāti aniccatāya ādi koṭi,	1454	
PA_anya-e01_04n:1454_5	tathā jātidhammaṃ, maraṇadhammameva ca jīratīti jarā majjhimā koṭi, jātidhammaṃ,	1454	
PA_anya-e01_04n:1454_6	jarādhammameva ca bhijjatīti bhaṅgo paramā koṭīti. Aniccato anupassatīti na kalāpato	1454	
PA_anya-e01_04n:1454_7	sammasanto viya “aniccaṃ khayaṭṭhenā”ti anumānavasena, nāpi āraddhavipassako viya	1454	
PA_anya-e01_04n:1454_8	udayaggahaṇapubbakavayadassanavasena, atha kho udayabbayañāṇānubhāvena paccakkhato	1454	
PA_anya-e01_04n:1454_9	upaṭṭhitesu udayavayesu vuttanayena udayaṃ muñcitvā bhaṅgadassanavaseneva aniccato	1454	
PA_anya-e01_04n:1454_10	anupassati, evaṃ anupassato panassa niccagāhassa lesopi natthīti āha “no niccato”ti.	14541	
PA_anya-e01_04n:1454_11	Tathā hesa niccasaññaṃ pajahatīti vuccati. Ettha ca “aniccato eva anupassatī”ti eva-kāro	14541	
PA_anya-e01_04n:1454_12	luttaniddiṭṭhoti tena nivattitamatthaṃ dassetuṃ “no niccato”ti vuttaṃ. Na cettha	14541	
PA_anya-e01_04n:1454_13	dukkhato anupassanādinivattanamāsaṅkitabbaṃ paṭiyogīnivattanaparattā, eva-kārassa	14541	
PA_anya-e01_04n:1454_14	upari desanāruḷhattā ca tāsaṃ. Dukkhato anupassatītiādīsupi eseva nayo.	14541	
PA_anya-e01_04n:1455_0	Aniccato tāva anupassanā bhaṅgānupassakassa yuttā “bhaṅgo nāma aniccatāya paramā	1455	
PA_anya-e01_04n:1455_1	koṭī”ti, dukkhādito pana kathanti āha “aniccassa dukkhattā”tiādi. Etena yaṃ aniccaṃ,	1455	
PA_anya-e01_04n:1455_2	taṃ ekantato dukkhaṃ anattā, tato ca na abhinandaniyādirūpaṃ. Tasmā upari nibbattetabbato	1455	
PA_anya-e01_04n:1455_3	ñāṇaparikammatthañca itarāsampi channaṃ anupassanānaṃ vasena anupassatīti dasseti.	1455	
PA_anya-e01_04n:1455_4	Keci panettha “aniccato anupassati, no niccatotiādinā visuṃ dassanakiccaṃ natthi,	1455	
PA_anya-e01_04n:1455_5	bhaṅgadassaneneva sabbaṃ diṭṭhaṃ hotī”ti vadanti, taṃ bhaṅgānupassanāya matthakappattiyaṃ	1455	
PA_anya-e01_04n:1455_6	yuttaṃ, tato pana pubbabhāge anekākāravokārā anupassanā icchitabbāva. Aññathā “aniccato	1455	
PA_anya-e01_04n:1455_7	anupassatī”tiādikā pāḷi, “anekehi ākārehi punappunaṃ passatī”ti āgatā tassā aṭṭhakathā	1455	
PA_anya-e01_04n:1455_8	ca virodhitā siyā. Tadeva aniccato diṭṭhameva sabbasaṅkhāragataṃ.	1455	
PA_anya-e01_04n:1456_0	Na taṃ abhinanditabbanti taṃ saṅkhāragataṃ taṇhādiṭṭhābhinandanavasena “etaṃ mama,	1456	
PA_anya-e01_04n:1456_1	eso me attā”ti na abhinanditabbaṃ. Na tattha rañjitabbanti tattha saṅkhāragate rañjanavasena	1456	
PA_anya-e01_04n:1456_2	na pavattitabbaṃ, kāmarāgo, bhavarāgo vā na pavattetabboti attho. Rāgaṃ nirodhetīti	1456	
PA_anya-e01_04n:1456_3	rāgaṃ vikkhambhananirodhaṃ pāpeti, vikkhambhetīti attho. Tenāha “lokikeneva tāva	1456	
PA_anya-e01_04n:1456_4	ñāṇenā”ti. Sati ca vikkhambhane kathaṃ samudayoti āha “no samudeti, samudayaṃ na karotī”ti.	1456	
PA_anya-e01_04n:1457_0	Evaṃ virattoti evaṃ bhaṅgānupassanānusārena viratto. Yathā diṭṭhaṃ sampati upaṭṭhitaṃ	1457	
PA_anya-e01_04n:1457_1	saṅkhāragataṃ nirodheti nirodhaṃ manasi karoti, adiṭṭhampi atītānāgataṃ anvayañāṇavasena	1457	
PA_anya-e01_04n:1457_2	yathā idaṃ etarahi, evaṃ itarepīti anuminanto nirodheti manasikatassāpi nirodhaṃ	1457	
PA_anya-e01_04n:1457_3	karoti. No samudetīti etthāpi eseva nayo, no samudayaṃ manasi karotīti attho.	1457	
PA_anya-e01_04n:1458_0	Evaṃ paṭipannoti evaṃ vuttappakārena aniccānupassanādivasena paṭipanno. Saddhiṃ khandhābhisaṅkhārehi	1458	
PA_anya-e01_04n:1458_1	kilesānaṃ pariccajanatoti khandhehi, abhisaṅkhārehi ca saha kilesānaṃ pajahanato.	1458	
PA_anya-e01_04n:1458_2	Kilese hi pajahanto tannimittakakammaṃ, tato nibbattanake khandhe ca pajahati nāma.	1458	
PA_anya-e01_04n:1458_3	Saṅkhatadosadassanenāti saṅkhatadhammesu aniccadukkhatādiādīnavadassanena. Tabbiparīteti	1458	
PA_anya-e01_04n:1458_4	niccasukhādisabhāve. Tanninnatāyāti tadadhimuttatāya. Paṭinissaggasaddo pariccāgattho,	1458	
PA_anya-e01_04n:1458_5	pakkhandanattho cāti paṭinissaggassa duvidhatā vuttā. Tattha pakkhandanaṃ adhimuccanaṃ.	1458	
PA_anya-e01_04n:1458_6	Yathāvuttenāti tadaṅgādippahānappakārena, tanninnappakārena ca. Nibbattanavasenāti	1458	
PA_anya-e01_04n:1458_7	uppādanavasena. Nibbattento hi kilese ādiyatīti te anibbattento kilese na ādiyati	1458	
PA_anya-e01_04n:1458_8	nāma. Adosadassitāvasenāti dosānaṃ adassāvibhāvena. Saṅkhatārammaṇaṃ ādiyatīti yojanā.	1458	
PA_anya-e01_04n:1458_9	Anādīnavadassitāya hi saṅkhāre ādiyatīti ādīnavadassitāya te na ādiyati na gaṇhāti.	1458	
PA_anya-e01_04n:1459_0	743. Assāti yogino. Tehi ñāṇehīti aniccānupassanādiñāṇehi. Tanti pahānaṃ. Niccasaññanti	1459	
PA_anya-e01_04n:1459_1	niccagāhaṃ, saññāsīsena niddeso. Sukhasaññaṃ attasaññanti etthāpi eseva nayo. Sappītikaṃ	1459	
PA_anya-e01_04n:1459_2	taṇhanti sauppilāvitaṃ abhipatthanaṃ.	1459	
PA_anya-e01_04n:1460_0	744. “Vatthusaṅkamanā”ti ettha vipassanāya pavattiṭṭhānabhāvato rūpādiārammaṇaṃ “vatthū”ti	1460	
PA_anya-e01_04n:1460_1	adhippetanti dassento “rūpassā”tiādimāha. Tattha saṅkamanāti vipassanābhāvasāmaññato	1460	
PA_anya-e01_04n:1460_2	ekattanayena vuttaṃ, aññathā aññadeva rūpabhaṅgavisayaṃ ñāṇaṃ, aññadeva tadārammaṇacittabhaṅgavisayanti	1460	
PA_anya-e01_04n:1460_3	kuto saṅkamanā. Paññāvivaṭṭanāyapi eseva nayo. Paññāyāti udayabbayadassanavasena	1460	
PA_anya-e01_04n:1460_4	pavattamānāya vipassanāpaññāya. Vayasseva gahaṇavasena udayato vinivaṭṭanā. Tenāha	1460	
PA_anya-e01_04n:1460_5	“udayaṃ pahāya vaye santiṭṭhanā”ti. “Anantarameva āvajjanasamatthatā”ti iminā bhaṅgānupassanāya	1460	
PA_anya-e01_04n:1460_6	paguṇabalavabhāvamāha.	1460	
PA_anya-e01_04n:1461	745. Ubhoti diṭṭhādiṭṭhabhāvena dvepi ārammaṇāni. Ekavavatthanāti khaṇabhaṅguratāya samānāti vavatthāpanā.	146	
PA_anya-e01_04n:1462_0	Saṃvijjamānamhīti paccakkhato upalabbhamāne paccuppanne. Visuddhadassanoti bhaṅgadassanassa	1462	
PA_anya-e01_04n:1462_1	paribandhavidhamanena visuddhañāṇo, suvisuddhabhaṅgadassanoti attho. Tadanvayaṃ netīti	1462	
PA_anya-e01_04n:1462_2	tassa paccuppannasaṅkhārabhaṅgadassino ñāṇassa anvayaṃ anugatabhūtaṃ ñāṇaṃ pavatteti.	1462	
PA_anya-e01_04n:1462_3	Kattha pana pavattetīti āha “atītanāgate”ti, atīte, anāgate ca saṅkhāragate. Sabbepītiādi	1462	
PA_anya-e01_04n:1462_4	tassa pavattanākāradassanaṃ.	1462	
PA_anya-e01_04n:1463_0	Bhaṅgasaṅkhāte nirodhe, na nibbānasaṅkhāteti adhippāyo. Esāti yā ārammaṇanvayena	1463	
PA_anya-e01_04n:1463_1	ubho diṭṭhādiṭṭhe khaṇabhaṅguratāya ekabhāvena vavatthāpanā, esā vayalakkhaṇe vipariṇāmalakkhaṇe	1463	
PA_anya-e01_04n:1463_2	vipassanā bhaṅgānupassanāti attho.	1463	
PA_anya-e01_04n:1464_0	746. Ārammaṇañca paṭisaṅkhātiādi bhaṅgānupassanāya duppaṭivijjhattā vuttassevatthassa	1464	
PA_anya-e01_04n:1464_1	daḷhīkaraṇaṃ. Tayidaṃ bhaṅgadassanaṃ saṅkhārānaṃ avasavattanāvabodhanena anattalakkhaṇapaṭivedhāyāti	1464	
PA_anya-e01_04n:1464_2	taṃ dassento “suññato ca upaṭṭhāna”nti āha. Ārammaṇassa hi bhaṅgārammaṇacittassa	1464	
PA_anya-e01_04n:1464_3	ca bhaṅgamanupassato visesato saṅkhārā suññā hutvā upaṭṭhahanti. Tenāha “tasseva”ntiādi.	1464	
PA_anya-e01_04n:1465_0	Na catthi aññoti ettha imasmiṃ loke añño khandhavinimutto attā nāma koci natthi.	1465	
PA_anya-e01_04n:1465_1	Tesaṃ khayaṃ passatīti tesaṃ dhammānaṃ khaṇe khaṇe upaṭṭhahantaṃ bhaṅgaṃ passati.	1465	
PA_anya-e01_04n:1465_2	Yathāvuttāya appamādapaṭipattiyā appamatto. Yathā kiṃ? Maṇiṃva vijjhaṃ vajirena yoniso	1465	
PA_anya-e01_04n:1465_3	yathā nāma kusalo puriso upāyena maṇiṃ vijjhanto maṇissa chiddameva passati manasi	1465	
PA_anya-e01_04n:1465_4	karoti, na maṇissa vaṇṇādiṃ, evameva saṅkhārānaṃ nirantaraṃ bhaṅgameva yoniso manasi	1465	
PA_anya-e01_04n:1465_5	karoti, na saṅkhāreti adhippāyo. Yathā vā vajirena maṇiṃ vijjhantassa viddhaṭṭhānaṃ	1465	
PA_anya-e01_04n:1465_6	na puna ruhati, evaṃ vajirasadisena bhaṅgānupassanāñāṇena bhaṅge diṭṭhe na puna niccagāho	1465	
PA_anya-e01_04n:1465_7	ruhati, evaṃ bhaṅgameva passatīti attho.	1465	
PA_anya-e01_04n:1466_0	Yā ca ārammaṇapaṭisaṅkhāti “rūpārammaṇatā cittaṃ uppajjitvā bhijjati, taṃ ārammaṇaṃ	1466	
PA_anya-e01_04n:1466_1	paṭisaṅkhā”ti evamāgatā yā ca ārammaṇapaṭisaṅkhā, “tassa cittassa bhaṅgaṃ anupassatī”ti	1466	
PA_anya-e01_04n:1466_2	evaṃ vuttā yā ca bhaṅgānupassanā, “saṅkhārāva bhijjanti, tesaṃ bhedo maraṇaṃ, na	1466	
PA_anya-e01_04n:1466_3	añño koci atthī”ti evaṃ vuttaṃ yañca suññato upaṭṭhānaṃ, ayaṃ evaṃ tidhā vuttāpi	1466	
PA_anya-e01_04n:1466_4	adhipaññāvipassanā nāmāti attho.	1466	
PA_anya-e01_04n:1467_0	747. Aniccānupassanādīsūti aniccadukkhānattānupassanāsu. Nibbidādīsūti nibbidāvirāganirodhapaṭinissaggānupassanāsu.	1467	
PA_anya-e01_04n:1467_1	Tayo upaṭṭhāneti aniccādivasena tividhe upaṭṭhāne. Khayato vayato upaṭṭhānañhi aniccato	1467	
PA_anya-e01_04n:1467_2	upaṭṭhānaṃ, bhayato upaṭṭhānaṃ dukkhato, suññato upaṭṭhānaṃ anattatoti. Diṭṭhīsūti	1467	
PA_anya-e01_04n:1467_3	diṭṭhinimittaṃ na vedhati. Tā hi asaṃhīratāya na calati.	1467	
PA_anya-e01_04n:1468_0	748. Dubbalabhājanassa viyāti tintaāmamattikābhājanassa viya bhedameva passatīti	1468	
PA_anya-e01_04n:1468_1	sambandho. Ettha ca dubbalabhājanūpamā sarasabhiduratādassanatthaṃ, vippakiriyamānasukhumarajūpamā	1468	
PA_anya-e01_04n:1468_2	aññamaññaṃ asambandhatādassanatthaṃ, bhijjiyamānatilūpamā khaṇe khaṇe bhijjanakabhāvadassanatthanti	1468	
PA_anya-e01_04n:1468_3	daṭṭhabbā. Bhedamevāti vināsameva passati uppādādīnaṃ aggahaṇato. Evamevāti yathā	1468	
PA_anya-e01_04n:1468_4	udakabubbuḷakāni udakatalādipaccayaṃ paṭicca uppannāni na ciraṭṭhitikāni sīghaṃ sīghaṃ	1468	
PA_anya-e01_04n:1468_5	bhijjanti, evameva sabbe rūpārūpadhammā kammādipaccayaṃ paṭicca uppannā khaṇaṭṭhitikā	1468	
PA_anya-e01_04n:1468_6	sīghaṃ sīghaṃ bhijjantīti bhedameva passati. Turitaturitañhi nesaṃ bhedadassanatthaṃ	1468	
PA_anya-e01_04n:1468_7	“bhijjanti bhijjantī”ti āmeḍitavacanaṃ.	1468	
PA_anya-e01_04n:1469_0	Marīcipi ittarakālikāva, nissayapabandhavasena pana ciratarupaṭṭhānanti “yathā passe	1469	
PA_anya-e01_04n:1469_1	marīcika”nti vuttaṃ, na ayāthāvupaṭṭhānatova. Lokanti khandhalokaṃ. Maccurājā na	1469	
PA_anya-e01_04n:1469_2	passati arahattādhigamena punabbhavābhāvato.	1469	
PA_anya-e01_04n:1470_0	749. Bhavadiṭṭhippahānanti sassatadiṭṭhiyā vikkhambhanaṃ. Na hi nirantaraṃ bhaṅgameva	1470	
PA_anya-e01_04n:1470_1	passato sassatadiṭṭhiyā avasaro atthi. Tato eva jīvite nirālayattā jīvitanikantipariccāgo.	1470	
PA_anya-e01_04n:1470_2	Sadāti sabbakālaṃ rattindivaṃ. Bhāvanāya yuttappayuttatā. Icchācārānaṃ dūrībhāvato	1470	
PA_anya-e01_04n:1470_3	visuddhājīvitā. Ussukkappahānaṃ kiccākiccesu abyāvaṭatā tibbasaṃvegattā. Vigatabhayatā	1470	
PA_anya-e01_04n:1470_4	kutocipi nibbhayatā attasinehābhāvato. Khantisoraccapaṭilābho aniccatāya sudiṭṭhattā.	1470	
PA_anya-e01_04n:1470_5	Pantasenāsanesu adhikusalesu ca aratiyā, kāmaguṇesu ratiyā ca sahanato abhibhavanato aratiratisahanatā.	1470	
PA_anya-e01_04n:1471	Imāni aṭṭhagguṇamuttamānīti liṅgavipallāsena vuttaṃ. Ma-kāro ca padasandhikaro, bhavadiṭṭhippahānādike ime aṭṭha uttamānisaṃseti attho. Tahinti tattha bhaṅgānupassanāyanti attho.	147	
PA_anya-e01_04n:1472	Bhaṅgānupassanāñāṇaṃ niṭṭhitaṃ.	147	
PA_anya-e01_04n:1473	Bhayatupaṭṭhānañāṇakathāvaṇṇanā	147	
PA_anya-e01_04n:1474_0	750. Sabbasaṅkhārānanti tebhūmakānaṃ sabbasaṅkhārānaṃ. Adhikāravasena hi padesasabbavisayo	1474	
PA_anya-e01_04n:1474_1	idha sabbasaddo. Āsevantassāti ādaravasena sevantassa pavattentassa. Bhāventassāti	1474	
PA_anya-e01_04n:1474_2	vaḍḍhentassa brūhentassa. Bahulīkarontassāti punappunaṃ karontassa yuñjantassa. Pabhedakāti	1474	
PA_anya-e01_04n:1474_3	khaṇe khaṇe bhijjanavasena pabhedakā. Ājīvikā byādhiādinimittaṃ maritukāmassa, amaritukāmassāpi	1474	
PA_anya-e01_04n:1474_4	sūrassa bhāyitabbampi na bhayato upaṭṭhātīti “sukhena jīvitukāmassa bhīrukapurisassā”ti	1474	
PA_anya-e01_04n:1474_5	vuttaṃ. Yathā bhīrukajātikassa sīhādayo santāsanimittaṃ bhayānakabhāvato, tathā yogino	1474	
PA_anya-e01_04n:1474_6	bhaṅgato dissamānā saṅkhārāti āha “sīha…pe… upaṭṭhahantī”ti. Paccuppannāti addhāpaccuppannā	1474	
PA_anya-e01_04n:1474_7	oḷārikā dīghatarapabandhā, khaṇapaccuppannā sukhumatarā ittarakālā, santatipaccuppannā	1474	
PA_anya-e01_04n:1474_8	majjhimā idha ādito pariggahetabbā. Bhayato bhāyitabbato upatiṭṭhanakesu ñāṇaṃ bhayatupaṭṭhānañāṇaṃ.	1474	
PA_anya-e01_04n:1475_0	Yathā itthiyā puttānaṃ sīsassa chinnatā chijjamānatā gayhamānā bhayāvahā, evaṃ yogino	1475	
PA_anya-e01_04n:1475_1	tiyaddhagatānaṃ saṅkhārānaṃ nirodhā gayhamānāti imamatthaṃ dassetuṃ “ekissā kira	1475	
PA_anya-e01_04n:1475_2	itthiyā”tiādi vuttaṃ.	1475	
PA_anya-e01_04n:1476_0	Yathā pūtibhūtaṃ odanādi na sabhāvena tiṭṭhati vinassati, evaṃ yassā itthiyā vijātavijātā	1476	
PA_anya-e01_04n:1476_1	puttā na jīvanti maranti eva, sā “pūtipajā”ti vuttā. Pūtipajāggahaṇañcettha visesato	1476	
PA_anya-e01_04n:1476_2	gabbhagatamaraṇacintādassanena yogino anāgatasaṅkhāranirodhasanniṭṭhānadassanatthaṃ.	1476	
PA_anya-e01_04n:1476_3	Atītapaccuppannasaṅkhāranirodho hissa supākaṭo evāti na so upamāya sādhetabbo. Antimabhavikassa	1476	
PA_anya-e01_04n:1476_4	ca yogino sattakkhattuṃ paramādibhāvino atīte dukkhabahutāya, anāgatadukkhaparittatāya	1476	
PA_anya-e01_04n:1476_5	ca dassanatthaṃ bahupajāva itthī nidassitā.	1476	
PA_anya-e01_04n:1477_0	Tattha yathā tassā nava puttā matā, evaṃ ajjhattādippabhedā atītā saṅkhārā, vusitapubbā	1477	
PA_anya-e01_04n:1477_1	vā nava sattāvāsā daṭṭhabbā, mīyamānaputto viya paccuppannā saṅkhārā, pavattamāno	1477	
PA_anya-e01_04n:1477_2	vā sattāvāso daṭṭhabbo. Ajātaputto viya anāgatā saṅkhārā, bhāvī vā sattāvāso daṭṭhabbo.	1477	
PA_anya-e01_04n:1477_3	Evamavaṭṭhite yadeke dasaputtamātaraṃ aggahetvā navaputtamātuggahaṇaṃ sātthakanti	1477	
PA_anya-e01_04n:1477_4	vadanti, tadapāhataṃ hoti. Dārakānaṃ maraṇassa cirakālikattā maraṇānussaraṇanti vuttaṃ.	1477	
PA_anya-e01_04n:1477_5	Gabbhagato appaccakkhatāya bhāvīpakkheyeva tiṭṭhatīti adhippāyena kucchigato anāgatasaṅkhāraṭṭhāniyo	1477	
PA_anya-e01_04n:1477_6	vutto. Etasmiṃ khaṇeti bhaṅgadassanamukhena saṅkhārānaṃ bhayānakabhāvena upaṭṭhānakkhaṇe.	1477	
PA_anya-e01_04n:1478_0	751. Na bhāyati ñāṇassa bhāyanākārena appavattanato. Paṭighacittuppādavasena hi bhāyanaṃ,	1478	
PA_anya-e01_04n:1478_1	ñāṇaṃ pana bhāyitabbavatthuṃ bhāyitabbanti yāthāvato jānāti. Tenāha “atītā…pe… tīraṇamattamevā”ti,	1478	
PA_anya-e01_04n:1478_2	tisso aṅgārakāsuyo atitāpena tikkhamajjhamudubhedāti adhippāyo. Kāmabhavādīnañhi	1478	
PA_anya-e01_04n:1478_3	tiṇṇaṃ bhavānaṃ nidassanabhāvena tāsaṃ gahaṇaṃ, tathā khadirādisūlattayassa appaṇītādibhāvato.	1478	
PA_anya-e01_04n:1478_4	Tenāha “kevalaṃ hī”tiādi. Assāti ñāṇassa. Byasanāpannāti nānāvidhavipulānatthapatitā.	1478	
PA_anya-e01_04n:1478_5	Bhayatoti bhāyitabbato.	1478	
PA_anya-e01_04n:1479_0	Saṅkhāranimittanti “saṅkhārānaṃ samūhādighanavasena, sakiccaparicchedatāya ca saviggahānaṃ	1479	
PA_anya-e01_04n:1479_1	viya upaṭṭhāna”nti vuttovāyamattho. Saṅkhārānaṃ pana tathā upaṭṭhānaṃ saṅkhāravinimuttaṃ	1479	
PA_anya-e01_04n:1479_2	na hotīti āha “atītā…pe… adhivacana”nti. Maraṇamevāti bhaṅgameva. Tenāti bhaṅgadassanena.	1479	
PA_anya-e01_04n:1479_3	Khaṇe khaṇe bhaṅgameva passato hi nimittasaññitaṃ saṅkhāragataṃ aniccatāya vuttanayena	1479	
PA_anya-e01_04n:1479_4	sappaṭibhayaṃ hutvā upaṭṭhāti. Pavattaṃ nāma kāmaṃ sabbā bhavapavatti, matthakappattāya	1479	
PA_anya-e01_04n:1479_5	pana bhaṅgānupassanāya sabbabhavesu abhiṇhasampaṭipīḷanassa suṭṭhutaraṃ upaṭṭhānato	1479	
PA_anya-e01_04n:1479_6	santasukhābhimatāpi bhavā dukkhasabhāvatāya bhayato upaṭṭhahantīti dassanatthaṃ “pavattanti	1479	
PA_anya-e01_04n:1479_7	rūpārūpabhavapavattī”tiādi vuttaṃ. Ubhayanti nimittaṃ, pavattañca. Dvayampi hi taṃ	1479	
PA_anya-e01_04n:1479_8	attasuññameva hutvā upaṭṭhahatīti.	1479	
PA_anya-e01_04n:1480	Bhayatupaṭṭhānañāṇaṃ niṭṭhitaṃ.	148	
PA_anya-e01_04n:1481	Ādīnavānupassanāñāṇakathāvaṇṇanā	148	
PA_anya-e01_04n:1482_0	752. Tāṇanti saṅkhārahetukā anattato rakkhaṇaṃ. Neva paññāyati sabbabhavādīnaṃ sādīnavatāya	1482	
PA_anya-e01_04n:1482_1	ekasadisattā. Leṇanti tassa pariharaṇatāṇāya upalīyanaṃ. Gatīti tadatthaṃ gantabbaṭṭhānaṃ.	1482	
PA_anya-e01_04n:1482_2	Paṭisaraṇanti tasseva paṭisaraṇaṭṭhānaṃ. Patthanāti āsīsanā na hoti. Etena “netaṃ	1482	
PA_anya-e01_04n:1482_3	mamā”ti taṇhāgāhābhāvamāha. Parāmāsoti diṭṭhiparāmāso. Tena “eso me attā”ti diṭṭhigāhābhāvamāha.	1482	
PA_anya-e01_04n:1482_4	Taṇhāgāhābhāveneva cettha “esohamasmī”ti mānagāhābhāvopi vuttoyeva hoti, vā-saddaggahaṇena vā.	1482	
PA_anya-e01_04n:1483_0	Idāni patthanādīnamabhāve kāraṇaṃ dassetuṃ “tayo bhavā”tiādi vuttaṃ. Tattha tayo	1483	
PA_anya-e01_04n:1483_1	bhavā aṅgārakāsuyo viya jātiādidukkhādhiṭṭhānabhāvena mahābhitāpatāya. Cattāro mahābhūtā	1483	
PA_anya-e01_04n:1483_2	kaṭṭhamukhapūtimukhaaggimukhasatthamukhasaṅkhātā ghoravisaāsīvisā viya kāyassa thaddhatāvissandanadāhacchedadukkhavidhānato	1483	
PA_anya-e01_04n:1483_3	visesato, avisesato pana āsayato, visavikārato, anatthadānato, durupacārato, durāsadato,	1483	
PA_anya-e01_04n:1483_4	akataññuto, avisesakārito, anekādīnavūpaddavato ca. “Cattāro āsīvisā uggatejā ghoravisāti	1483	
PA_anya-e01_04n:1483_5	kho, bhikkhave, catunnetaṃ mahābhūtānaṃ adhivacana”nti hi vuttaṃ. Pañcakkhandhā ekakkhandhabhede	1483	
PA_anya-e01_04n:1483_6	aññakkhandhānavaṭṭhānato. Aññamaññāghātanato, maraṇadukkhāvahanato ca ukkhittāsikavadhakā	1483	
PA_anya-e01_04n:1483_7	viya. Vuttampi cetaṃ “ukkhittāsiko vadhakoti kho, bhikkhave, pañcannetaṃ upādānakkhandhānaṃ	1483	
PA_anya-e01_04n:1483_8	adhivacana”nti. Cha ajjhattikāyatanāni attattaniyabhāvena gahitānipi tato rittabhāvato	1483	
PA_anya-e01_04n:1483_9	suññagāmo viya bhojanādigayhupagamettha atthīti paviṭṭhasuññagāmo viya. Tathā hi vuttaṃ –	1483	
PA_anya-e01_04n:1484_0	“Suññagāmoti kho, bhikkhave, channetaṃ ajjhattikānaṃ āyatanānaṃ adhivacanaṃ. Cakkhuto	1484	
PA_anya-e01_04n:1484_1	cepi naṃ, bhikkhave, paṇḍito byatto medhāvī upaparikkheyya, rittakaññeva khāyati,	1484	
PA_anya-e01_04n:1484_2	tucchakaññeva khāyati, suññakaññeva khāyatī”ti –	1484	
PA_anya-e01_04n:1485_0	Ādi. Cha bāhirāyatanāni gāmaghātakacorā viya sabbathāpi ghātakabhāvato. Tenevāha	1485	
PA_anya-e01_04n:1485_1	“corā gāmaghātakāti kho, bhikkhave, channetaṃ bāhirānaṃ āyatanānaṃ adhivacanaṃ. Cakkhu,	1485	
PA_anya-e01_04n:1485_2	bhikkhave, haññati manāpāmanāpesu rūpesū”tiādi. Rāgaggiādīhi ekādasahi aggīhi. Vuttañhetaṃ –	1485	
PA_anya-e01_04n:1486	“Cakkhu, bhikkhave, ādittaṃ. Kena ādittaṃ? Rāgagginā dosagginā mohagginā jātiyā jarāya maraṇena sokehi paridevehi dukkhehi domanassehi upāyāsehī”ti –	148	
PA_anya-e01_04n:1487_0	Ādi. Saṅkhārānaṃ gaṇḍādisadisatā heṭṭhā vuttāyeva. Nirassādāti assādetabbarahitā	1487	
PA_anya-e01_04n:1487_1	dukkhasabhāvattā. Nirasāti sampattirahitā vipattipariyosānattā. Sabbattha yathā heṭṭhā	1487	
PA_anya-e01_04n:1487_2	nirassādā nirasā mahāādīnavarāsibhūtā hutvā upaṭṭhahantīti sambandho, evaṃ uparipi	1487	
PA_anya-e01_04n:1487_3	“savāḷakamiva vanagahana”ntiādīsu taṃ ānetvā sambandhitabbaṃ.	1487	
PA_anya-e01_04n:1488_0	Sasaddūlāti sabyagghā. Gāhā kumbhilādayo. Rakkhaso dakarakkhaso. “Nirasaṃ nirassāda”nti	1488	
PA_anya-e01_04n:1488_1	iminā ādīnavassa abbokiṇṇataṃ dasseti. Tathā hissa yogino sabbesu bhavādīsu sabbepi	1488	
PA_anya-e01_04n:1488_2	saṅkhārā nissaggato nirantaraṃ sappaṭibhayāva hutvā upaṭṭhahanti. Yañca sappaṭibhayaṃ,	1488	
PA_anya-e01_04n:1488_3	taṃ sādīnavaṃ. Tenāha “tasseva”ntiādi.	1488	
PA_anya-e01_04n:1489	Yanti ādīnavañāṇaṃ. Idaṃ vuttanti idaṃ dasavatthukaṃ dvādasavārapaṭimaṇḍitaṃ anvayabyatirekavasena tasseva padabhājanaṃ paṭisambhidāyaṃ vuttaṃ.	148	
PA_anya-e01_04n:1490_0	Uppādo bhayanti saṅkhārānaṃ uppādo akhemaṭṭhena bhayavatthutāya bhayaṃ. Uppādamūlakañhi	1490	
PA_anya-e01_04n:1490_1	sabbaṃ taṃ sabbavatthukanti sabyasanaṃ. Pavattaṃ bhayantiādīsupi eseva nayo. Natthi	1490	
PA_anya-e01_04n:1490_2	etassa uppādo, na vā etasmiṃ adhigate saṅkhārānaṃ āyatiṃ uppādoti anuppādo, nibbānaṃ.	1490	
PA_anya-e01_04n:1490_3	Tañca sabbaso bhayābhāvato paramassāsabhūtattā nibbhayaṭṭhena khemanti. Santipadeti	1490	
PA_anya-e01_04n:1490_4	sabbasaṅkhārūpasamabhūte amatapade. Appavattantiādīhipi pavattādipaṭikkhepamukhena	1490	
PA_anya-e01_04n:1490_5	nibbānameva vadati. Pavattiyaṃ ādīnavaṃ disvā tadanantarameva nivattiyaṃ ānisaṃsadassanavasena	1490	
PA_anya-e01_04n:1490_6	sīghaṃ vipassanaṃ ussukkāpentānaṃ vasena “uppādo bhayaṃ, anuppādo khema”nti tatiyavāro	1490	
PA_anya-e01_04n:1490_7	vutto. Eseva nayo chaṭṭhavārādīsupi. Ettha ca uppādo viseso, bhayaṃ visesitabbaṃ	1490	
PA_anya-e01_04n:1490_8	sāmaññabhāvatoti satipi dvinnaṃ padānaṃ samānādhikaraṇabhāve liṅgabhedo gahito. Yathā	1490	
PA_anya-e01_04n:1490_9	“dukkhasamudayo ariyasacca”nti. Esa nayo “gati bhaya”ntiādīsupi.	1490	
PA_anya-e01_04n:1491	Uppādo saṅkhārāti ettha pana sabbesaṃ saṅkhārānaṃ uppādaṃ sāmaññena gahetvā saṅkhārā bhedato vihitā sabbatthakameva tesaṃ vibhāgato vipassiyamānattāti vacanabhedo kato.	149	
PA_anya-e01_04n:1492_0	Āyūhanaṃ paṭisandhiṃ “dukkha”nti passatīti sambandho. Ñāṇaṃ ādīnave idanti ādīnave	1492	
PA_anya-e01_04n:1492_1	visayabhūte idaṃ pañcavatthukaṃ ñāṇaṃ veditabbaṃ. Ñāṇaṃ santipadeti santipade ninnādibhāvena	1492	
PA_anya-e01_04n:1492_2	ṭhitaṃ idaṃ ñāṇanti attho.	1492	
PA_anya-e01_04n:1493_0	753. Kammapaccayā paccuppannabhave uppajjamānānaṃ saṅkhārānaṃ uppādo pākaṭataro hutvā	1493	
PA_anya-e01_04n:1493_1	upaṭṭhātīti āha “purimakammapaccayā idha uppattī”ti. Pavattaṃ nāma idha pavattiyaṃ	1493	
PA_anya-e01_04n:1493_2	dhammappavattīti āha “uppannassa pavattī”ti. Sabbampīti tiyaddhagataṃ rūpārūpaṃ ajjhattabahiddhādivibhāgaṃ	1493	
PA_anya-e01_04n:1493_3	sabbampi. Kammanti etarahi pavattaṃ kammaṃ. Ettha ca uppādapavattaāyūhanaggahaṇena	1493	
PA_anya-e01_04n:1493_4	paccuppannaddhapariyāpannā saṅkhārā gahitā, paṭisandhiggahaṇena anāgataddhapariyāpannā	1493	
PA_anya-e01_04n:1493_5	upādittā. Uppādaggahaṇena ca atītaddhapariyāpannā kammasaṅkhārā ulliṅgattā. Nimittaggahaṇena	1493	
PA_anya-e01_04n:1493_6	pana sabbepi gahitā. Yāya gatiyā sā paṭisandhi hoti sā nirayādibhedā gati sucaritaduccaritavasena	1493	
PA_anya-e01_04n:1493_7	gantabbattā, sā panatthato taṃtaṃkammaniyamitā bhavasamaññārahā vipākakkhandhā, kaṭattā	1493	
PA_anya-e01_04n:1493_8	ca rūpanti veditabbā. Khandhānaṃ nibbattananti sabbesampi khandhānaṃ nibbattanaṃ.	1493	
PA_anya-e01_04n:1493_9	Pākaṭā eva saccavibhaṅge lakkhaṇādivasena niddiṭṭhattā. Vatthuvasenāti ārammaṇasaṅkhātapavattiṭṭhānavasena.	1493	
PA_anya-e01_04n:1493_10	Yadi te pañceva vatthubhāvena icchitā, atha kasmā sesā vuttāti āha “sesā tesaṃ vevacanavasenā”ti.	14931	
PA_anya-e01_04n:1493_11	Tena vipassakānaṃ ñāṇavipphārassa visayasaṃvaḍḍhanatthaṃ desanā vaḍḍhitāti dasseti.	14931	
PA_anya-e01_04n:1494_0	Anvayato dassitassa ādīnavañāṇassa byatirekato dassanatthaṃ paṭipakkhañāṇadassanaṃ	1494	
PA_anya-e01_04n:1494_1	“yattha uppādo natthi, tattha sabbena sabbaṃ bhayampi natthī”ti. “Bhayatupaṭṭhānena	1494	
PA_anya-e01_04n:1494_2	vā”tiādinā pavattiṃ dassetvā nivattidassanaṃ buddhānaṃ, anubuddhānañca āciṇṇametaṃ	1494	
PA_anya-e01_04n:1494_3	yathā purimaṃ saccadvayaṃ dassetvā nirodhasaccadesanāti dasseti. Yathā loke kassaci	1494	
PA_anya-e01_04n:1494_4	ādīnavadassanaṃ niratthakampi hoti, na tathā idaṃ, idaṃ pana sātthakamevāti imamatthaṃ	1494	
PA_anya-e01_04n:1494_5	dassetuṃ “yasmā vā”tiādi vuttaṃ. Tappaṭipakkhaninnaṃ cittaṃ hoti dāhābhibhūtassa	1494	
PA_anya-e01_04n:1494_6	sītaninnatā viya suṭṭhu diṭṭhādīnavato ekaṃsena muñcitukamyatābhāvato.	1494	
PA_anya-e01_04n:1495_0	Bhayanti bhāyitabbaṃ. “Niyamato dukkha”nti etenassa dukkhabhāvena bhāyitabbatāti	1495	
PA_anya-e01_04n:1495_1	bhāyitabbatā dukkhabhāvaṃ na byabhicaratīti dasseti. Vaṭṭāmisaṃ upādinnakkhandhāti	1495	
PA_anya-e01_04n:1495_2	vadanti. Tividhampi vaṭṭaṃ, vaṭṭasannissitañca vaṭṭāmisaṃ. Kilesehi āmasitabbato	1495	
PA_anya-e01_04n:1495_3	lokāmisaṃ, pañca kāmaguṇā. Kilesā eva kilesāmisaṃ. Saṅkhāramattamevāti ettha eva-saddena	1495	
PA_anya-e01_04n:1495_4	visaṅkhāraṃ nivatteti. Na hi tattha sāmisatālesopi atthīti. Matta-saddena pana aparipuṇṇataṃ	1495	
PA_anya-e01_04n:1495_5	vibhāveti. Na hi sabbasaṅkhāragataṃ sāmisanti. Tasmāti “bhaya”nti vuttassa dukkhādibhāvena	1495	
PA_anya-e01_04n:1495_6	niyatattā. Yadi yaṃ bhayaṃ, taṃ dukkhādisabhāvameva, tathā sati bhayādīsu ekeneva	1495	
PA_anya-e01_04n:1495_7	atthasiddhi. Kasmā sabbāni gahitānīti anuyogaṃ manasi katvā āha “evaṃ santepī”tiādi.	1495	
PA_anya-e01_04n:1495_8	Yathā tesu eva saṅkhāresu aniccato dukkhato anattato pavattivasena ākāranānattato	1495	
PA_anya-e01_04n:1495_9	anupassanānānattaṃ, evaṃ bhayākārādiākāranānattato pavattivasenevettha ñāṇassa nānattaṃ.	1495	
PA_anya-e01_04n:1495_10	Tattha bhayākārena pavattaṃ ñāṇaṃ bhayatupaṭṭhānañāṇaṃ, itarākāravasena pavattaṃ	14951	
PA_anya-e01_04n:1495_11	ādīnavañāṇanti daṭṭhabbaṃ.	14951	
PA_anya-e01_04n:1496_0	Yasmā ādīnavañāṇassa visayabhāvena vuttā pannarasāpi atthā uppādādīsu pañcasveva	1496	
PA_anya-e01_04n:1496_1	antogadhā, tattha ca ñāṇaṃ anvayabyatirekavasena pavattanato dasavidhaṃ hoti. Tasmā	1496	
PA_anya-e01_04n:1496_2	āha “dasa ñāṇe pajānātī”ti. Pajānanañca sātisayaṃ visayagatasammohavigamena asammūḷhaṃ,	1496	
PA_anya-e01_04n:1496_3	attanipi asammūḷhamevāti attānampi pajānantaṃ viya hotīti katvā vuttaṃ. Tenāha “paṭivijjhati	1496	
PA_anya-e01_04n:1496_4	sacchikarotī”ti. Dvinnanti dvīsu kusalasaddayogena hi bhummatthe sāmivacanaṃ yathā	1496	
PA_anya-e01_04n:1496_5	“kusalā naccagītassā”ti. Kusalatāti karaṇe paccattavacananti āha “dvinnaṃ kusalatāyā”ti.	1496	
PA_anya-e01_04n:1496_6	Dvinnanti vā dvinnaṃ ñāṇānaṃ vasenāti attho. Pavattiyā yāthāvato diṭṭhatāya tappaṭipakkhato	1496	
PA_anya-e01_04n:1496_7	santipadaṃ suvinicchitameva hutvā upaṭṭhāti. Tenassa cittaṃ paramadiṭṭhadhammanibbānādimicchāgāhavasena	1496	
PA_anya-e01_04n:1496_8	na vicalati. Tattha suparidiṭṭhādīnavattāti āha “nānādiṭṭhīsu na kampatī”tiādi. Sesamettha uttānatthameva.	1496	
PA_anya-e01_04n:1497	Ādīnavānupassanāñāṇaṃ niṭṭhitaṃ.	149	
PA_anya-e01_04n:1498	Nibbidānupassanāñāṇakathāvaṇṇanā	149	
PA_anya-e01_04n:1499_0	754. Saṅkhāragateti sabbasmiṃ tebhūmake saṅkhāre. Nibbindatīti ñāṇanibbidena nibbedaṃ	1499	
PA_anya-e01_04n:1499_1	āpajjati. Tathābhūto ca tattha ukkaṇṭhanto, anabhiramanto ca nāma hotīti vuttaṃ “ukkaṇṭhati nābhiramatī”ti.	1499	
PA_anya-e01_04n:1500_0	Tattha anabhiramaṇassa upamaṃ dassetuṃ “seyyathāpī”tiādi vuttaṃ. Anotattadahaṃ parikkhipitvā	1500	
PA_anya-e01_04n:1500_1	ṭhitesu dviyojanasatubbedhesu yathākkamaṃ sānuañjanarajatasuvaṇṇasattaratanamayesugandhamādanakāḷakelāsasudassanacittakūṭabhedesu	1500	
PA_anya-e01_04n:1500_2	pañcasu himavato mahāsikharesu pacchimo cittakūṭapabbato nāma. Sīhapapātādīsu sattasu mahāsaresu.	1500	
PA_anya-e01_04n:1501	Suvaṇṇapañjareti suvaṇṇamaye sīhapañjare. Pakkhittoti niruddho. Tividhe sugatibhaveti kāmasugatiādike tividhe sampattibhave.	150	
PA_anya-e01_04n:1502_0	Hatthapādavālavatthikosehi bhūmiphusanehi sattahi patiṭṭhitoti sattapatiṭṭho. Nagaramajjhe	1502	
PA_anya-e01_04n:1502_1	nābhiramati dvārapañjaranāḷanādiavabādhanabhayena. Diṭṭheti adhimuttipubbakena anvayadassanena	1502	
PA_anya-e01_04n:1502_2	diṭṭhe. Tenāha “tanninnatappoṇatappabbhāramānaso”ti.	1502	
PA_anya-e01_04n:1503	Nibbidānupassanāñāṇaṃ niṭṭhitaṃ.	150	
PA_anya-e01_04n:1504_0	755. Taṃ panetanti nibbidāñāṇamāha. Ñāṇadvayenāti bhayatupaṭṭhānādīnavānupassanāñāṇadvayena.	1504	
PA_anya-e01_04n:1504_1	Yasmā bhayato dissamānā eva saṅkhārā mahādīnavā, nibbinditabbā ca hutvā upaṭṭhahanti,	1504	
PA_anya-e01_04n:1504_2	tasmā ekampi taṃ ñāṇaṃ tathābhāvanābalappattiyā avatthāvisesayuttaṃ tividhakiccasāmatthiyavantaṃ	1504	
PA_anya-e01_04n:1504_3	hotīti vuttaṃ “atthato eka”nti. Tenāha “sabbasaṅkhāre”tiādi.	1504	
PA_anya-e01_04n:1505	Tayidaṃ tāsaṃ anupassanānaṃ matthakappattivasena vuttaṃ, ādimhi pana bhinnasabhāvā eva pavattanti. Uppādesīti pātvākāsi, vibhāvesīti attho.	150	
PA_anya-e01_04n:1506	Muñcitukamyatāñāṇakathāvaṇṇanā	150	
PA_anya-e01_04n:1507_0	756. Na sajjati bahvādīnavatāya diṭṭhattā. Muñcitukāmaṃ nissaritukāmaṃ hoti anādikālikassa	1507	
PA_anya-e01_04n:1507_1	khandhassa pariññāyamānattā. Muñcitukāmatā tato attānaṃ nibbedhetukāmatā nissaritukāmatā	1507	
PA_anya-e01_04n:1507_2	apagantukāmatā. Pañjarapakkhittoti pañjarena samoruddho. Evamādayoti ādi-saddena	1507	
PA_anya-e01_04n:1507_3	ādittaaṅgāraupasaṭṭhadesabyāḷasāpadākulavanagahanādīnaṃ saṅgaho daṭṭhabbo.	1507	
PA_anya-e01_04n:1508	Muñcitukamyatāñāṇaṃ niṭṭhitaṃ.	150	
PA_anya-e01_04n:1509	Paṭisaṅkhānupassanāñāṇakathāvaṇṇanā	150	
PA_anya-e01_04n:1510_0	757. “Sabbabhava …pe… muñcitukāmo”ti vatvā puna sabbasmā saṅkhāragatāti sabbaggahaṇaṃ	1510	
PA_anya-e01_04n:1510_1	sātisayamuttidassanatthaṃ adhikavacanaṃ aññamatthaṃ bodhetīti. Yañhi saṅkhārehi ananubandhassa	1510	
PA_anya-e01_04n:1510_2	muñcanaṃ, taṃ sātisayaṃ muñcanaṃ. Taṃ pana vuccamānāya paṭisaṅkhānupassanāya hotīti	1510	
PA_anya-e01_04n:1510_3	taṃ dassetuṃ “puna te evaṃ saṅkhāre”tiādi vuttaṃ. Tilakkhaṇaṃ āropetvā saṅkhārapariggaṇhanaṃ	1510	
PA_anya-e01_04n:1510_4	pubbepi katanti punaggahaṇaṃ. Bhavādigatassa saṅkhārassa aparitulitassa abhāvato	1510	
PA_anya-e01_04n:1510_5	“te”ti vuttaṃ. Anupassanākārassa apubbassapi atthitāya “eva”nti vuttaṃ. Idāni vuccamānākārenāti	1510	
PA_anya-e01_04n:1510_6	hi attho. Saṅkhārānaṃ pariggaṇhanaṃ nāma paripuṇṇalakkhaṇavaseneva hotīti “tilakkhaṇaṃ āropetvā”ti vuttaṃ.	1510	
PA_anya-e01_04n:1511	Anaccantikatotiādīsu yaṃ vattabbaṃ, taṃ heṭṭhā vuttameva. Paṭhamena ādi-saddena “ādiantavantato niccapaṭikkhepato”ti evamādīnaṃ saṅgaho.	151	
PA_anya-e01_04n:1512	Dutiyena “udayabbayapaṭipīḷanato sukhapaṭikkhepato”ti evamādīnaṃ saṅgaho.	151	
PA_anya-e01_04n:1513_0	Ajaññatoti amanuññato, asobhanato vā. Jegucchatoti “dhī”ti jigucchitabbato. Paṭikkūlatoti	1513	
PA_anya-e01_04n:1513_1	abhiruciyā paṭilomanena paṭikkūlabhāvato. Na maṇḍanena hatā amaṇḍanahatā, amaṇḍanena	1513	
PA_anya-e01_04n:1513_2	sakkā etesaṃ subhabhāvaṃ hantunti attho. Amaṇḍanena vā tesaṃ asubhatā pākaṭā hotīti	1513	
PA_anya-e01_04n:1513_3	amaṇḍanahatā. Maṇḍanena vā na hantabbasabhāvā “asūriyapassā”ti viya amaṇḍanahatā.	1513	
PA_anya-e01_04n:1513_4	Tato amaṇḍanahatabhāvatoti rūpasaṅkhāre sandhāya vadati. Virūpatoti asundarato. Paṭighasaṃyojanavatthutāya	1513	
PA_anya-e01_04n:1513_5	passante attani bandhatīti bībhacchaṃ ativiya virūpaṃ. Yaṃ diṭṭhamattameva domanassuppattinimittaṃ	1513	
PA_anya-e01_04n:1513_6	hoti. Ajaññajigucchanīyatā hi gūthaṃ viya pariccajitabbaṃ vā bībhacchaṃ. Idha ādi-saddena	1513	
PA_anya-e01_04n:1513_7	“asucito amanāpato”ti evamādīnaṃ saṅgaho.	1513	
PA_anya-e01_04n:1514	Catutthena ādi-saddena “apariṇāyakato attapaṭikkhepato”ti evamādīnaṃ saṅgaho.	151	
PA_anya-e01_04n:1515	758. Ayanti yogāvacaro. Muñcanassāti puna ananubandhanatthaṃ sumuttamuñcanassa. Upāyasampādanatthanti aniccādivasena suṭṭhu pariggaṇhanaṃ parimaddanā upāyo, tassa sādhanatthaṃ.	151	
PA_anya-e01_04n:1516_0	Macchagahaṇatthaṃ udake tattha tattha khipanti etanti khippaṃ, macchānaṃ gahaṇakūṭapaṃ.	1516	
PA_anya-e01_04n:1516_1	Oḍḍāpesīti osāresi, khipīti attho. Sappanti kaṇhasappaṃ. Gahaṇeti yathāgahitaṃ sappaṃ	1516	
PA_anya-e01_04n:1516_2	achaḍḍetvā gahaṇe. Hatthaṃ nibbeṭhetvāti sappena attano bhogena veṭhitaṃ hatthapadesaṃ	1516	
PA_anya-e01_04n:1516_3	nibbeṭhetvā mocetvā. Āvijjhitvā āveṭhikappahāpanena bhametvā. Nissajjitvāti chaḍḍetvā.	1516	
PA_anya-e01_04n:1517_0	Tatthātiādi upamāsaṃsandanaṃ. Tattha āditovāti viññutaṃ pattakāle. Ghanavinibbhogaṃ	1517	
PA_anya-e01_04n:1517_1	katvāti kammaṭṭhānaṃ gahetvā samūhādighanaggahaṇaṃ bhinditvā. Sumuttanti bhāvanapuṃsakaniddeso	1517	
PA_anya-e01_04n:1517_2	“visamaṃ candimasūriyā parivattantī”tiādīsu viya. Saṅkhārānaṃ niccādiākārena upaṭṭhātuṃ	1517	
PA_anya-e01_04n:1517_3	asamatthatā aniccasaññādibhedāya vipassanāya sātisayaṃ balavabhāvappattiyā, sā ca	1517	
PA_anya-e01_04n:1517_4	saṅkhārānaṃ aniccādiākārassa suṭṭhutaraṃ sallakkhaṇenāti āha “tilakkhaṇāropanena…pe…	1517	
PA_anya-e01_04n:1517_5	pāpetvā”ti. Yathā hi nibbuddhakaraṇe balavatarena paṭimallena tattha tattha muṭṭhippahārādinā	1517	
PA_anya-e01_04n:1517_6	vimathito itaro tena yujjhituṃ asamatthataṃ pāpito hoti. Na kevalaṃ asamatthataṃ	1517	
PA_anya-e01_04n:1517_7	pāpitova hoti, atha kho maraṇamattaṃ dukkhaṃ vā maraṇaṃ vā pāpuṇāti, evametepi saṅkhārā	1517	
PA_anya-e01_04n:1517_8	evaṃ dubbalabhāvaṃ pāpitā upariñāṇānubhāvena nibbisevanataṃ, sabbaso bhaṅgañca pāpuṇantīti.	1517	
PA_anya-e01_04n:1518	759. Ettāvatāti evaṃ “anaccantikato”tiādinā parocattālīsāya ākārehi saṅkhārānaṃ aniccādibhāvasallakkhaṇavasappavattena paṭisaṅkhānena.	151	
PA_anya-e01_04n:1519	Aniccato manasikarototiādīsu yaṃ vattabbaṃ, taṃ bhayatupaṭṭhānakathāyaṃ vuttanayameva.	151	
PA_anya-e01_04n:1520_0	Ayaṃ pana viseso – “paṭisaṅkhā”ti padassa “jānitvā”ti atthaṃ vatvā paṭisaṅkhānuppajjanakiriyānaṃ	1520	
PA_anya-e01_04n:1520_1	samānakhaṇattā asatipi pubbāparakālatte saddavohāramattena evaṃ vuttanti dassento	1520	
PA_anya-e01_04n:1520_2	“kāma”ntiādimāha. Tena “kusalaṃ dhammaṃ paṭicca kusalo dhammo uppajjati hetupaccayā,	1520	
PA_anya-e01_04n:1520_3	nihantvā timiraṃ sabbaṃ, uggatoyaṃ divākaro”ti ca evamādīsu viya samānakālavasenāyaṃ	1520	
PA_anya-e01_04n:1520_4	saddapayogoti. Tathā manañca dhamme ca paṭhamaṃ paṭicca pacchā na manoviññāṇassa	1520	
PA_anya-e01_04n:1520_5	uppatti, evamidhāpīti dassetuṃ “manañca paṭiccā”tiādi vuttaṃ. Ediso saddapayogo yebhuyyena	1520	
PA_anya-e01_04n:1520_6	loke pubbakālavaseneva dissatīti pubbakālavaseneva idhāpi taṃ dassetuṃ “ekattanayena	1520	
PA_anya-e01_04n:1520_7	vā…pe… veditabba”nti āha. Tassattho – aparāparaṃ uppannesu ñāṇesu purimassa vasena	1520	
PA_anya-e01_04n:1520_8	paṭisaṅkhānakiriyā, tadaññassa vasena uppajjanakiriyā ca yojetabbā, na ca tāni bhedato	1520	
PA_anya-e01_04n:1520_9	apekkhitabbāni ekasantānapatitatāya ekattanayavasena gahitattāti. Itarasmiṃ padadvayeti	1520	
PA_anya-e01_04n:1520_10	“pavattaṃ paṭisaṅkhā, nimittañca pavattañca paṭisaṅkhā”ti imasmiṃ padadvaye.	15201	
PA_anya-e01_04n:1521	Paṭisaṅkhānupassanāñāṇaṃ niṭṭhitaṃ.	152	
PA_anya-e01_04n:1522	Saṅkhārupekkhāñāṇakathāvaṇṇanā	152	
PA_anya-e01_04n:1523_0	760. Saṅkhārānaṃ aniccadukkhākārādipariggaṇhanavasena pavattampi paṭisaṅkhānupassanāñāṇaṃ	1523	
PA_anya-e01_04n:1523_1	visesato anattākārapariggaṇhanapadhānanti vuttaṃ “sabbe saṅkhārā suññāti pariggahetvā”tiādi.	1523	
PA_anya-e01_04n:1523_2	Tasmiñhi sati saccasampaṭivedho ijjhati, na asati. Tadabhāvato hi aniccadukkhalakkhaṇapaññāpakampi	1523	
PA_anya-e01_04n:1523_3	sarabhaṅgasatthārādīnaṃ sāsanaṃ aniyyānikameva jātaṃ. Atha vā tesaṃ niccasārādīhi	1523	
PA_anya-e01_04n:1523_4	rittakaṃ sandhāya “sabbe saṅkhārā suññāti pariggahetvā”ti vuttaṃ. Yañhi yato rittakaṃ,	1523	
PA_anya-e01_04n:1523_5	taṃ tena suññanti. Saṅkhārānaṃ attasuññatāya duviññeyyabhāvato anekavāraṃ paṭividdhāyapi	1523	
PA_anya-e01_04n:1523_6	suññatānupassanāya daḷhībhāvāpādanatthaṃ “puna suññamida”ntiādi āraddhaṃ. Tattha	1523	
PA_anya-e01_04n:1523_7	yadaggena saṅkhārā anattatā, tadaggena anattaniyā. Sati hi attani attaniyena bhavitabbanti	1523	
PA_anya-e01_04n:1523_8	vuttaṃ “suññamidaṃ attena vā attaniyena vā”ti. Dvikoṭikanti dviaṃsikaṃ, attānaṃ neva	1523	
PA_anya-e01_04n:1523_9	disvā ñāṇacakkhunā paccakkhato, anumānato ca tassa anupalabbhanīyatoti adhippāyo.	1523	
PA_anya-e01_04n:1523_10	Paraṃ aññaṃ sattaṃ, saṅkhāraṃ vā parikkhārabhāve attano sukhadukkhasādhanabhāve ṭhitaṃ	15231	
PA_anya-e01_04n:1523_11	na disvāti yojanā. Puna pariggaṇhātīti sambandho. Etthāti etasmiṃ suññatānupassanādhikāre.	15231	
PA_anya-e01_04n:1524_0	Kvacīti katthaci ṭhāne, kāle, dhamme vā. Atha vā kvacīti ajjhattaṃ, bahiddhā vā.	1524	
PA_anya-e01_04n:1524_1	Attano attānanti sakattānaṃ. “Ayaṃ kho bhavaṃ brahmā mahābrahmā…pe… seṭṭho sajitā	1524	
PA_anya-e01_04n:1524_2	vasī pitā bhūtabhabyāna”ntiādinā parehi parikappitaṃ attānañca kassaci kiñcanabhūtaṃ	1524	
PA_anya-e01_04n:1524_3	na passatīti dassento “kassacī”tiādimāha. Tattha parassāti “parajāti, paro puriso”ti	1524	
PA_anya-e01_04n:1524_4	ca evaṃ gahitassa. Na ca mama kvacanīti ettha mama-saddo aṭṭhāne payuttoti āha “mama-saddaṃ	1524	
PA_anya-e01_04n:1524_5	tāva ṭhapetvā”ti. Parassa cāti attato aññassa. “Paro puriso”ti evaṃbhūto attho mamatthāya	1524	
PA_anya-e01_04n:1524_6	ṭhito, tassa vasena mayhaṃ sabbaṃ sijjhatīti evaṃ ekaccadiṭṭhigatikaparikappitavasena	1524	
PA_anya-e01_04n:1524_7	paraṃ attānaṃ tañca attano kiñcanabhūtaṃ na passatīti dassento “na ca kvacanī”tiādimāha.	1524	
PA_anya-e01_04n:1524_8	Ettha ca nāhaṃ kvacanīti sakaattano abhāvaṃ passati. Na kassaci kiñcanatasminti sakaattano	1524	
PA_anya-e01_04n:1524_9	eva kassaci anattaniyataṃ passati. Na ca mamāti etaṃ dvayaṃ yathāsaṅkhyaṃ sambandhitabbaṃ.	1524	
PA_anya-e01_04n:1524_10	Atthīti paccekaṃ. Na ca kvacani parassa attā atthīti parassa attano abhāvaṃ passati.	15241	
PA_anya-e01_04n:1524_11	Tassa parassa attano mama kiñcanatā na catthīti parassa attano anattaniyataṃ passati.	15241	
PA_anya-e01_04n:1524_12	Evaṃ ajjhattaṃ, bahiddhā ca khandhānaṃ attattaniyasuññatā suddhasaṅkhārapuñjatā catukoṭikasuññatāpariggaṇhanena	15241	
PA_anya-e01_04n:1524_13	diṭṭhā hoti. Tena vuttaṃ “evamaya”ntiādi.	15241	
PA_anya-e01_04n:1525_0	761. “Chahākārehī”tiādinā niddesādīsu tattha tattha āgate pakāre suññatānupassanāya	1525	
PA_anya-e01_04n:1525_1	paribrūhanaṃ saṅgahetvā dasseti. Tattha chahākārehīti chahi gahaṇākārehi, gahetabbākārehi	1525	
PA_anya-e01_04n:1525_2	vā. Niccenāti “nicco”ti parikappitena attanā vā aññena vā kenaci. Niccenāti vā niccabhāvena.	1525	
PA_anya-e01_04n:1525_3	Dhuvādayo “nicco”ti gahitasseva gahetabbākārā. Tabbibhāgena hi imassa chakkatā. Tattha	1525	
PA_anya-e01_04n:1525_4	niccatā nāma kūṭaṭṭhatā. Dhuvabhāvo thiratā. Sadā bhāvitā sassatatā. Nibbikāratā	1525	
PA_anya-e01_04n:1525_5	avipariṇāmadhammatā. Yāva jarāmaraṇāti peyyālaṃ akatvā pariyosānapadameva dasseti.	1525	
PA_anya-e01_04n:1526_0	762. Na sāranti asāraṃ, natthi etassa sāranti nissāraṃ. Sārato apagataṃ, sāraṃ vā	1526	
PA_anya-e01_04n:1526_1	tato apagatanti sārāpagataṃ. Keci panettha “niccasārasārena vā sukhasārasārena vā	1526	
PA_anya-e01_04n:1526_2	attasārasārena vā”ti pāḷīti adhippāyena “asāraṃ nissāraṃ sārāpagata”nti padattayaṃ	1526	
PA_anya-e01_04n:1526_3	eko suññatāpariggahākāro, aññathā satteva ākārā siyuṃ, na aṭṭhāti vadanti. Apare	1526	
PA_anya-e01_04n:1526_4	pana “subhasārasārenātipi pāḷiyaṃ atthīti ‘asāraṃ nissāraṃ sārāpagata’nti idaṃ padattayaṃ	1526	
PA_anya-e01_04n:1526_5	‘niccasārasārenā’tiādīsu paccekaṃ yojetabba”nti vadanti. Setavacchoti setavaruṇako.	1526	
PA_anya-e01_04n:1526_6	“Minarukkho”tipi vadanti. Pāḷibhaddakoti kiṃsuko.	1526	
PA_anya-e01_04n:1527_0	763. Niccasārādīnaṃ abhāvato rittato passati. Parittato, lāmakattā vā tucchato. Attasārābhāvena	1527	
PA_anya-e01_04n:1527_1	suññato. Sayaṃ anattatāya anattato. Issariyassa abhāvato, kenaci issariyaṃ kāretuṃ	1527	
PA_anya-e01_04n:1527_2	asakkuṇeyyatāya ca anissariyato. Pheṇapiṇḍena bhājanādiṃ kātukāmassa viya rūpassa	1527	
PA_anya-e01_04n:1527_3	niccatādiṃ kātukāmassa taṃ na sijjhati, sakaicchāvasena vā kāci kiriyā natthīti akāmakāriyato.	1527	
PA_anya-e01_04n:1527_4	“Evaṃ rūpaṃ hotu, mā eva”nti alabbhanīyato. Sayaṃ aññassa vase na vattati, nāpi aññaṃ	1527	
PA_anya-e01_04n:1527_5	attano vase vattetīti avasavattakato. Yasmiṃ santāne sayaṃ tassa paro viya avidheyyatāya	1527	
PA_anya-e01_04n:1527_6	parato. Kārakādi viya kāraṇehi, phalena ca vivittato. Na hi kāraṇena phalaṃ, phalena	1527	
PA_anya-e01_04n:1527_7	vā kāraṇaṃ sagabbhaṃ tiṭṭhati. Esa nayo vedanādīsupi.	1527	
PA_anya-e01_04n:1528_0	764. Rūpaṃ na sattotiādīsu yo lokavohārena satto, rūpaṃ so na hotīti ayamattho idha	1528	
PA_anya-e01_04n:1528_1	nādhippeto tassāvuttasiddhattā. Na hi loko rūpamattaṃ “satto”ti voharati, bāhirakaparikappito	1528	
PA_anya-e01_04n:1528_2	pana attā “satto”ti adhippeto. So hi tehi rūpādīsu sattavisattatāya paresaṃ sañjāpanaṭṭhena	1528	
PA_anya-e01_04n:1528_3	“satto”ti vuccati, rūpaṃ so na hotīti attho. Suññatāpariggaṇhanañhetanti. Esa nayo	1528	
PA_anya-e01_04n:1528_4	na jīvotiādīsupi. Tattha jīvanaṭṭhena jīvo. Naranaṭṭhena netubhāvena naro. “Ahamasmī”ti	1528	
PA_anya-e01_04n:1528_5	mānuppattiṭṭhānatāya māno ettha vāti pavattatīti mānavo. Thiyati ettha gabbhoti itthī.	1528	
PA_anya-e01_04n:1528_6	Padhānabhāvena puri setīti puriso. Āhito ahaṃmāno etthāti attā. Paccattaṃ tassa tassa	1528	
PA_anya-e01_04n:1528_7	ahaṃkāravatthutāya “aha”nti ca diṭṭhigatikehi attā vuccati, rūpaṃ pana tādisaṃ na	1528	
PA_anya-e01_04n:1528_8	hotīti suññatāpariggaṇhanavidhiṃ dassetuṃ “rūpaṃ na satto”tiādi vuttaṃ. Tasmā aṭṭhahipi	1528	
PA_anya-e01_04n:1528_9	padehi rūpassa attasuññatāva dassitā. Itarehi catūhi tassa kiñcanatābhāvo. Tattha	1528	
PA_anya-e01_04n:1528_10	na mamāti mayhaṃ attano santakaṃ na hoti, tathā aññassa attano santakaṃ na hoti,	15281	
PA_anya-e01_04n:1528_11	kassacipi attano santakaṃ na hoti attanoyeva abhāvato. “Na attaniya”nti padena pakāsito	15281	
PA_anya-e01_04n:1528_12	evattho pariyāyantarehi tīhipi padehi pakāsito. Esa nayo vedanādīsupi.	15281	
PA_anya-e01_04n:1529_0	765. Heṭṭhā kalāpasammasanassa daḷhabhāvāya vuttasammasananayāpi suññatānupassanāya	1529	
PA_anya-e01_04n:1529_1	daḷhabhāvāya saṃvattantīti dassento “tīraṇapariññāvasenā”tiādimāha. Tattha bhayassa	1529	
PA_anya-e01_04n:1529_2	ahiṃsanena asaraṇato. “Saraṇa”nti gahetuṃ ayuttatāya asaraṇībhūtato. “Anassādato”ti	1529	
PA_anya-e01_04n:1529_3	idaṃ pāḷiyaṃ natthi. Sati ca tecattālīsa ākārā siyuṃ. Rūpappavattiyaṃ sabbādīnavūpaladdhiyā	1529	
PA_anya-e01_04n:1529_4	ādīnavato. “Samudayato atthaṅgamato”ti idaṃ dvayaṃ yathā aniccato dassanaṃ panāḷikāya,	1529	
PA_anya-e01_04n:1529_5	niccasāravirahadīpanena vā suññatāvibhāvanaṃ hoti, evaṃ suññatāvibhāvananti katvā	1529	
PA_anya-e01_04n:1529_6	vuttaṃ. Tathā “yaṃ kho rūpaṃ paṭicca uppajjati sukhaṃ somanassaṃ, ayaṃ rūpassa assādo”ti	1529	
PA_anya-e01_04n:1529_7	dassanaṃ paccayapaccayuppannatāvibhāvanena suññatāvibhāvanaṃ. “Yaṃ rūpaṃ aniccaṃ	1529	
PA_anya-e01_04n:1529_8	dukkhaṃ vipariṇāmadhammaṃ, ayaṃ rūpassa ādīnavo”ti ca dassanaṃ niccatādisuññatābhāvanato.	1529	
PA_anya-e01_04n:1529_9	Tathā “yo rūpe chandarāgavinayo chandarāgappahānaṃ, idaṃ rūpassa nissaraṇa”nti evaṃ	1529	
PA_anya-e01_04n:1529_10	samudayādidassanānaṃ, itaresañca yathārahaṃ suññatānupassanānubrūhanatā daṭṭhabbā.	15291	
PA_anya-e01_04n:1529_11	Yaṃ pana ādīnavato dassanaṃ, pubbe vatvāpi puna vacanaṃ assādapaṭikkhepato dassanaṃ	15291	
PA_anya-e01_04n:1529_12	sandhāya vuttanti veditabbaṃ. Sesaṃ heṭṭhā vuttanayameva. Vedanādīsupi dvācattālīsa	15291	
PA_anya-e01_04n:1529_13	ākārā netabbāti āha “vedanaṃ…pe… viññāṇaṃ aniccato…pe… nissaraṇato passatī”ti.	15291	
PA_anya-e01_04n:1530	Vuttampi ca niddese etaṃ suññatāpariggaṇhanakathāsandassanaṃ “asukāya pāḷiyā ayaṃ niddeso”ti dassanatthaṃ, tassa phalasandassanatthañca.	153	
PA_anya-e01_04n:1531_0	766. Evaṃ tīraṇapariññāvasena paccekaṃ khandhesu dvācattālīsāya ākārehi suññataṃ	1531	
PA_anya-e01_04n:1531_1	pariggahetvāpi tividhānupassanāvaseneva bhāvanaṃ anuyuñjantassa saṅkhārupekkhāñāṇuppattīti	1531	
PA_anya-e01_04n:1531_2	dassento “evaṃ suññato”tiādimāha. Tattha pariggaṇhantoti sammasanto. Bhayañca nandiñca	1531	
PA_anya-e01_04n:1531_3	vippahāyāti ajjhupekkhakatāya saṅkhārānaṃ vipattiṃ nissāya uppajjanakabhayañceva	1531	
PA_anya-e01_04n:1531_4	tesaṃ sampattiṃ nissāya uppajjanakapītiñca pajahitvā. Atha vā bhayatupaṭṭhānavasena	1531	
PA_anya-e01_04n:1531_5	uppajjanakañāṇabhayañca sammasanavasena uppajjanakapītisaṅkhātaṃ nandiñca pahāya.	1531	
PA_anya-e01_04n:1531_6	Na hi sabbaso suññatāya diṭṭhāya bhayanandīnaṃ avasaro atthi, atha kho upekkhāva	1531	
PA_anya-e01_04n:1531_7	saṇṭhāti. Tenāha “saṅkhāresu udāsīno hotī”ti. Tattha yena micchāgāhena anudāsīnatā	1531	
PA_anya-e01_04n:1531_8	siyā, tadabhāvaṃ dassento “ahanti vā mamanti vā na gaṇhātī”ti āha. Idānissa udāsīnatāya	1531	
PA_anya-e01_04n:1531_9	upamaṃ dassento “vissaṭṭhabhariyo viya puriso”tiādimāha.	1531	
PA_anya-e01_04n:1532_0	Tattha anudāsīnatāpubbikā udāsīnatā vuccamānā idha opammatthaṃ pharatīti dassetuṃ	1532	
PA_anya-e01_04n:1532_1	“iṭṭhā kantā”tiādi vuttaṃ. Ativiya naṃ mamāyeyya itthīnaṃ sāṭheyyakūṭeyyavaṅkeyyādīnaṃ	1532	
PA_anya-e01_04n:1532_2	ajānanato. Muñcitukāmo hutvāti muñcitukāmova hutvā, taṃ vissajjeyya nirapekkhatāya	1532	
PA_anya-e01_04n:1532_3	vasenevāti adhippāyo. Ayaṃ yogāvacaro. Muñcitukāmatāya uddhaṃ yāva saṅkhārupekkhāñāṇaṃ	1532	
PA_anya-e01_04n:1532_4	na uppajjati, tāva pavattā vipassanā paṭisaṅkhānupassanā evāti āha “paṭisaṅkhānupassanāya	1532	
PA_anya-e01_04n:1532_5	saṅkhāre pariggaṇhanto”ti.	1532	
PA_anya-e01_04n:1533	Patilīyatīti ekapassena nilīyati nilīnaṃ viya hoti. Patikuṭatīti saṅkucati. Paṭivaṭṭatīti vivaṭṭati. Na sampasāriyatīti na visarati, abhirativasena na pakkhandatīti attho.	153	
PA_anya-e01_04n:1534	Iccassāti iti evaṃ assa yogino.	153	
PA_anya-e01_04n:1535_0	767. Tikkhavisadasūrabhāvena saṅkhāresu ajjhupekkhane sijjhamāne taṃ panetaṃ saṅkhārupekkhāñāṇaṃ	1535	
PA_anya-e01_04n:1535_1	anekavāraṃ pavattamānaṃ paripākagamanena anulomañāṇassa paccayabhāvaṃ gacchantaṃ	1535	
PA_anya-e01_04n:1535_2	nibbānaṃ santato passati nāma. Tathābhūtañca sabbaṃ saṅkhārappavattaṃ vissajjetvā	1535	
PA_anya-e01_04n:1535_3	nibbānameva pakkhandati nāma. Tayidaṃ idha ñāṇaṃ anulomagotrabhuñāṇehi saddhiṃ ekattaṃ	1535	
PA_anya-e01_04n:1535_4	netvā vuttaṃ ekattanayavasena. No ce nibbānaṃ santato passatīti tāva saṅkhārupekkhāñāṇassa	1535	
PA_anya-e01_04n:1535_5	aparipakkatamevāha. Samuddaṃ tarantīti sāmuddikā, saṃyattikā. Disājānanako kāko disākāko,	1535	
PA_anya-e01_04n:1535_6	lakkhaṇamattañcetaṃ yo koci tādiso sakunto veditabbo. Videsanti adesaṃ samudde aparicitaṭṭhānaṃ.	1535	
PA_anya-e01_04n:1535_7	Anugantvāti anu anu gantvā.	1535	
PA_anya-e01_04n:1536_0	Tayidaṃ vipassanāñāṇaṃ. Piṭṭhaṃ vaṭṭayamānaṃ viyāti thūlathūlato vivecanavasena nipphoṭiyamānaṃ	1536	
PA_anya-e01_04n:1536_1	saṇhaṃ saṇhaṃ piṭṭhacuṇṇaṃ viya. Nibbaṭṭitakappāsanti nibbaṭṭitabījaṃ kappāsaṃ. Vihanamānaṃ	1536	
PA_anya-e01_04n:1536_2	viyāti dhanukena vihaññamānaṃ viya. Upamādvayenapi punappunaṃ sammasanena vipassanāñāṇassa	1536	
PA_anya-e01_04n:1536_3	sukhumatarabhāvāpattimāha. Yathā yathā hi vipassanābhāvanābalena tikkhā, visadā,	1536	
PA_anya-e01_04n:1536_4	sūrā ca hoti, tathā tathā sukhumatarāpi hotīti. Saṅkhāravicinaneti pavicayassa sikhāppattatāya	1536	
PA_anya-e01_04n:1536_5	saṅkhāresu viya tesaṃ vicinanepi udāsīnaṃ hutvā tividhānupassanāvasena tiṭṭhati pakārantarassa	1536	
PA_anya-e01_04n:1536_6	abhāvato. “Sattadhā aṭṭhārasadhā”tiādinā vibhattāpi hi anupassanāpakārā aniccānupassanādīsveva	1536	
PA_anya-e01_04n:1536_7	tīsu antogadhāti matthakappattā vipassanā tāsaṃ eva vasena tiṭṭhati.	1536	
PA_anya-e01_04n:1537_0	768. Tatrāti tasmiṃ vimokkhamukhabhāvāpajjane, ariyapuggalavibhāgapaccayatthe ca.	1537	
PA_anya-e01_04n:1537_1	Idaṃ vipassanāñāṇaṃ. Tiṇṇaṃ indriyānanti saddhindriyasamādhindriyapaññindriyānaṃ.	1537	
PA_anya-e01_04n:1537_2	Ādhipateyyavasenāti sampayuttadhammānaṃ adhipatibhāvavasena. Aniccānupassanābahulassa	1537	
PA_anya-e01_04n:1537_3	hi saddhindriyaṃ balavaṃ hoti, dukkhānupassanābahulassa samādhindriyaṃ, anattānupassanābahulassa	1537	
PA_anya-e01_04n:1537_4	paññindriyanti tissannaṃ anupassanānaṃ vasena balavatarabhāvaṃ pattāni imāni tīṇi	1537	
PA_anya-e01_04n:1537_5	indriyāni vimokkhamukhabhāvaṃ āpādentīti āha “tividhānupassanā…pe… āpajjati nāmā”ti.	1537	
PA_anya-e01_04n:1537_6	Tividhavimokkhamukhabhāvanti ettha ke pana tayo vimokkhā, kāni vā tīṇi vimokkhamukhānīti	1537	
PA_anya-e01_04n:1537_7	antolīne anuyoge vimokkhamukhādhīnattā vimokkhādhigamassa vimokkhamukhāni tāva dassento	1537	
PA_anya-e01_04n:1537_8	“tisso hi…pe… vuccantī”ti vatvā ayañca attho pāḷito eva viññāyatīti dassento “yathāhā”tiādimāha.	1537	
PA_anya-e01_04n:1538_0	Lokaniyyānāyāti lokato nikkhamanāya, sattalokassa vā vaṭṭadukkhato nikkhamanāya.	1538	
PA_anya-e01_04n:1538_1	Paricchedaparivaṭumatoti udayabbayavasena paricchedato ceva parivaṭumato ca. Samanupassanatāyāti	1538	
PA_anya-e01_04n:1538_2	sammadeva anu anu passanāya saṃvattantīti sambandho. Aniccānupassanā hi saṅkhāre	1538	
PA_anya-e01_04n:1538_3	ādito udayena, antato vayena paricchinne passati. Ādiantavantatāya hi te aniccāti.	1538	
PA_anya-e01_04n:1538_4	Animittāya ca dhātuyāti sabbasaṅkhāranimittavirahato “animittā”ti laddhanāmāya asaṅkhatāya	1538	
PA_anya-e01_04n:1538_5	dhātuyā. Cittasampakkhandanatāyāti paricchinditvā anulomañāṇādibhāvena sammadeva	1538	
PA_anya-e01_04n:1538_6	adhicittassa anupavisanatthāya. Appaṇihitāyāti rāgapaṇidhiādīnaṃ abhāvena “appaṇihitā”ti	1538	
PA_anya-e01_04n:1538_7	laddhanāmāya. Suññatāyāti attasuññatāya “suññatā”ti laddhanāmāya.	1538	
PA_anya-e01_04n:1539_0	Gatinti nibbattiṃ. Saṅkhārānaṃ sabhāvavibhāvanena saṃvejiyamānaṃ cittaṃ sammāpaṭipattiyaṃ	1539	
PA_anya-e01_04n:1539_1	samuttejitaṃ nāma hotīti āha “manosamuttejanatāyāti cittasaṃvejanatāyā”ti. Mamaṃkārena	1539	
PA_anya-e01_04n:1539_2	attaniyasaññitassa vatthuno sāmibhūto attā paṭhamaṃ parāmasīyati, tato attaniyanti	1539	
PA_anya-e01_04n:1539_3	āha “nāhaṃ, na mamāti evaṃ anattato samanupassanatāyā”ti. Tīṇi padānīti paricchedaparivaṭuma,	1539	
PA_anya-e01_04n:1539_4	manosamuttejana, samanupassanapadānīti vadanti, “sabbasaṅkhāre”tiādīni pana tīṇi	1539	
PA_anya-e01_04n:1539_5	vākyāni tīṇi padānīti veditabbāni. Tenevāti aniccānupassanādīnaṃ vasena tesaṃ tiṇṇaṃ	1539	
PA_anya-e01_04n:1539_6	padānaṃ vuttattā eva. Pañhavissajjaneti “aniccato manasi karoto kathaṃ saṅkhārā upaṭṭhahantī”ti	1539	
PA_anya-e01_04n:1539_7	pañhassa vissajjane.	1539	
PA_anya-e01_04n:1540_0	769. Evaṃ vimokkhamukhāni dassetvā idāni vimokkhe dassetuṃ “katame panā”tiādi vuttaṃ.	1540	
PA_anya-e01_04n:1540_1	Aniccato manasi karontoti aniccānupassanaṃ anuyuñjanto. Adhimokkhabahuloti saddhindriyabahulo.	1540	
PA_anya-e01_04n:1540_2	Yassa visesato aniccānupassanā tikkhā sūrā hoti, tassa saddhindriyaṃ adhimattaṃ hoti.	1540	
PA_anya-e01_04n:1540_3	“Aniccā saṅkhārā”ti hi ādito saddhāmattakena paṭipajjitvā vipassanāya ukkaṃsagatāya	1540	
PA_anya-e01_04n:1540_4	tarupallavādīsu viya maṇikanakādīsupi tesaṃ aniccataṃ sātisayaṃ paccakkhato passato	1540	
PA_anya-e01_04n:1540_5	“sammāsambuddho vata so bhagavā”ti satthari saddhā balavatī pavattatīti so adhimokkhabahulo,	1540	
PA_anya-e01_04n:1540_6	adhimattasaddho ca hoti. Tassa aniccānupassanābahulatāya aniccākārato vuṭṭhānaṃ hotīti	1540	
PA_anya-e01_04n:1540_7	so “animittaṃ vimokkhaṃ paṭilabhatī”ti vuttaṃ. Passaddhibahuloti dukkhānupassanaṃ	1540	
PA_anya-e01_04n:1540_8	anuyuñjanto “dukkhā saṅkhārā, tappaṭipakkhato sukho nirodho”ti ca manasikāravasena	1540	
PA_anya-e01_04n:1540_9	nibbānassa santapaṇītasukhabhāvaṃ adhimuccanto abhiṇhaṃ pītipāmojjasamāyogato passaddhibahulo	1540	
PA_anya-e01_04n:1540_10	hoti. Tato ca adhimattasamādhindriyapaṭilābhena rāgapaṇidhiyā dūrībhāvato appaṇihitavimokkhasamadhigamo	15401	
PA_anya-e01_04n:1540_11	hotīti vuttaṃ “dukkhato…pe… paṭilabhatī”ti. Vedabahuloti anattānupassanaṃ anuyuñjanto	15401	
PA_anya-e01_04n:1540_12	attasuññatāya nipuṇañāṇavisayattā ñāṇabahulo hoti. Tato ca adhimattapaññindriyapaṭilābhena	15401	
PA_anya-e01_04n:1540_13	mohassa dūrībhāvato suññatavimokkhasamadhigamo hotīti āha “anattato…pe… paṭilabhatī”ti.	15401	
PA_anya-e01_04n:1541_0	Yo aniccānupassanāya nimittavasena saṅkhāre pariggahetvā vipassanaṃ anuyuñjanto yattha	1541	
PA_anya-e01_04n:1541_1	idaṃ saṅkhāranimittaṃ sabbaso natthi, taṃ “animittaṃ nibbāna”nti animittākārena adhimuccanto	1541	
PA_anya-e01_04n:1541_2	vuṭṭhānagāminimaggena ghaṭeti. Tassa maggo animittato nibbānaṃ sacchikarotīti vuccatīti	1541	
PA_anya-e01_04n:1541_3	āha “animittākārena nibbānaṃ ārammaṇaṃ katvā pavatto ariyamaggo”ti. Svāyaṃ nibbānassa	1541	
PA_anya-e01_04n:1541_4	animittākāro neva maggena kato, na vipassanāya, atha kho sabhāvasiddho. Tadārammaṇatāya	1541	
PA_anya-e01_04n:1541_5	ca maggo animittoti vuccatīti dassento āha “animittāya dhātuyā uppannattā animitto”ti.	1541	
PA_anya-e01_04n:1541_6	Yo dukkhānupassanāvasena paṇidhiyā dūrībhāvakaraṇena appaṇihitaṃ adhimuccanto, yo	1541	
PA_anya-e01_04n:1541_7	anattānupassanāvasena attūpaladdhiyā dūrībhāvakaraṇena suññataṃ adhimuccantoti ca	1541	
PA_anya-e01_04n:1541_8	ādinā yojetabbaṃ. Tenāha “eteneva nayenā”tiādi.	1541	
PA_anya-e01_04n:1542_0	770. Yadi ariyamaggo tividhampi vimokkhanāmaṃ labhati, atha kasmā abhidhamme vimokkhadvayameva	1542	
PA_anya-e01_04n:1542_1	āgatanti codanaṃ sandhāyāha “yaṃ panā”tiādi. Tattha tanti abhidhamme vimokkhadvayavacanaṃ.	1542	
PA_anya-e01_04n:1542_2	Nippariyāyato vipassanāgamanaṃ sandhāyāti ujukameva vipassanato maggassa nāmāgamanaṃ	1542	
PA_anya-e01_04n:1542_3	sandhāya vuttaṃ. Kasmā? Animittavipassanā āgamanīyaṭṭhāne ṭhatvā attano maggassa	1542	
PA_anya-e01_04n:1542_4	nāmaṃ dātuṃ na sakkoti. Kāmaṃ sutte “animittañca bhāvehi, mānānusayamujjahā”ti animittavipassanā	1542	
PA_anya-e01_04n:1542_5	kathitā, sā pana niccanimittadhuvanimittaattanimittāni ugghāṭentīpi sayaṃ nimittadhammesu	1542	
PA_anya-e01_04n:1542_6	eva caratīti sanimittāva hotīti. Apica abhidhammo nāma paramatthadesanā, animittamaggassa	1542	
PA_anya-e01_04n:1542_7	ca paramatthato hetuvekallameva. Aniccānupassanāvasena hi animittavimokkho kathito.	1542	
PA_anya-e01_04n:1542_8	Tattha ca saddhindriyaṃ adhimattaṃ hoti, taṃ ariyamagge ekaṅgampi na hoti, amaggaṅgattā	1542	
PA_anya-e01_04n:1542_9	attano maggassa nāmaṃ dātuṃ na sakkoti. Itaresu dukkhānupassanāya vasena appaṇihitavimokkho,	1542	
PA_anya-e01_04n:1542_10	anattānupassanāya vasena suññatavimokkho.	15421	
PA_anya-e01_04n:1543_0	Tesu appaṇihitavimokkhena samādhindriyaṃ, suññatavimokkhena paññindriyaṃ adhimattaṃ	1543	
PA_anya-e01_04n:1543_1	hotīti tāni ariyamaggassa aṅgattā attano maggassa nāmaṃ dātuṃ sakkonti, na animittamaggo	1543	
PA_anya-e01_04n:1543_2	tadabhāvatoti keci. Ye pana vadanti “animittamaggo āgamanato nāmaṃ alabhantopi saguṇato	1543	
PA_anya-e01_04n:1543_3	ca ārammaṇato ca nāmaṃ labhatī”ti, tesaṃ matena appaṇihitasuññatamaggāpi saguṇato	1543	
PA_anya-e01_04n:1543_4	eva, ārammaṇato eva ca nāmaṃ labheyyunti? Taṃ ayuttaṃ. Kasmā? Maggo hi dvīhi kāraṇehi	1543	
PA_anya-e01_04n:1543_5	nāmaṃ labhati sarasato ca paccanīkato cāti, sabhāvato ca paṭipakkhato cāti attho.	1543	
PA_anya-e01_04n:1543_6	Appaṇihitamaggo hi rāgapaṇidhiādīhi vimutto, suññatamaggo rāgādīhi suñño evāti te	1543	
PA_anya-e01_04n:1543_7	sarasato nāmaṃ labhanti. Tathā appaṇihitamaggo paṇidhissa paṭipakkho, suññatamaggo	1543	
PA_anya-e01_04n:1543_8	attābhinivesassa evāti te paccanīkato nāmaṃ labhanti, animittamaggo pana rāgādinimittānaṃ,	1543	
PA_anya-e01_04n:1543_9	niccanimittādīnaṃ vā abhāvena sarasato eva nāmaṃ labhati, no paccanīkato. Na hi so	1543	
PA_anya-e01_04n:1543_10	saṅkhāranimittārammaṇāya aniccānupassanāya paṭipakkho, sā panassa anulomabhāve ṭhitāti	15431	
PA_anya-e01_04n:1543_11	sabbathāpi abhidhammapariyāyena animittamaggo na labbhati. Tena vuttaṃ “taṃ nippariyāyato	15431	
PA_anya-e01_04n:1543_12	vipassanāgamanaṃ sandhāyā”ti.	15431	
PA_anya-e01_04n:1544_0	Yasmā suttantapariyāyena animittamaggo labbhati. Vuṭṭhānagāminī hi vipassanā yaṃ	1544	
PA_anya-e01_04n:1544_1	yaṃ sammasantī vuṭṭhānaṃ gacchati, tassa tassa vasena āgamanīyaṭṭhāne ṭhatvā attano	1544	
PA_anya-e01_04n:1544_2	maggassa nāmaṃ deti, tattha aniccato vuṭṭhahantassa maggo animitto hoti, dukkhato	1544	
PA_anya-e01_04n:1544_3	vuṭṭhahantassa appaṇihito, anattato vuṭṭhahantassa suññato, tasmā suttantasaṃvaṇṇanā	1544	
PA_anya-e01_04n:1544_4	esāti katvā idha tayopi vimokkhā uddhaṭā. Yaṃ pana paṭisambhidāmagge abhinivesanimittapaṇidhimuñcanaṃ	1544	
PA_anya-e01_04n:1544_5	upādāya tissannampi anupassanānaṃ tadāgamanavasena tadanvayassa maggassa ca suññatavimokkhādibhāvo	1544	
PA_anya-e01_04n:1544_6	niddiṭṭho, tassa pariyāyabhāve vattabbameva natthīti dassetuṃ “vipassanāñāṇaṃ hī”tiādi	1544	
PA_anya-e01_04n:1544_7	vuttaṃ. Vipassanāñāṇaṃ paṭisambhidāmagge “appaṇihito, vimokkho”ti ca kiñcāpi vuttanti sambandho.	1544	
PA_anya-e01_04n:1545_0	Aniccānupassanāñāṇanti “aniccā saṅkhārā”ti anupassanāvasena pavattañāṇaṃ. Niccato	1545	
PA_anya-e01_04n:1545_1	abhinivesaṃ muñcatīti “te niccā”ti niccākārato pavattamicchābhinivesaviddhaṃsanavasena,	1545	
PA_anya-e01_04n:1545_2	tadanvayaṃ pana maggañāṇaṃ samucchedavasena muñcati. Itīti tasmā. Aniccābhinivesato	1545	
PA_anya-e01_04n:1545_3	rittatāya, vimuttatāya ca suññato vimokkho. Sesapadesupi eseva nayo.	1545	
PA_anya-e01_04n:1546_0	Tanti tividhaṃ vipassanāñāṇaṃ. Tattha yassa pariyāyato, yassa ca nippariyāyato nāmalābho,	1546	
PA_anya-e01_04n:1546_1	taṃ dassetuṃ “saṅkhāranimittassā”tiādi vuttaṃ. Na nippariyāyena, atha kho pariyāyenāti	1546	
PA_anya-e01_04n:1546_2	attho. Tasmāti nippariyāyakathābhāvato. Vimokkhadvayameva vuttaṃ abhidhammeti adhippāyo.	1546	
PA_anya-e01_04n:1546_3	Etthāti etasmiṃ vipassanādhikāre. “Tividhavimokkhamukhabhāvaṃ āpajjitvā”ti etasmiṃ vā uddesavacane.	1546	
PA_anya-e01_04n:1547	771. Tesaṃ vibhāgāyāti tesaṃ yathāvuttānaṃ sattannaṃ ariyapuggalānaṃ saddhānusāriādibhāvena vibhattasabhāvatāya.	154	
PA_anya-e01_04n:1548_0	772. Saddhindriyaṃ paṭilabhatīti saddhānusāribhāvitākāraṇabhūtaṃ adhimattaṃ saddhindriyaṃ	1548	
PA_anya-e01_04n:1548_1	paṭilabhati. Adhimokkhabahulatāya, saddhindriyādhimattatāya ca kāraṇaṃ heṭṭhā vuttameva.	1548	
PA_anya-e01_04n:1548_2	Apica ayamettha saṅkhepattho – aniccākārasallakkhaṇassa saddhābhibuddhiyā upanissayabhāvato	1548	
PA_anya-e01_04n:1548_3	tadanvaye magge saddhā tikkhatarā hoti, tena aṭṭhamako saddhānusārī nāma hoti. Sesesu	1548	
PA_anya-e01_04n:1548_4	sattasu ṭhānesūti paṭhamaphalato paṭṭhāya yāva aggaphalā sattasu ṭhānesu. “Sattasu	1548	
PA_anya-e01_04n:1548_5	ṭhānesū”ti kasmā vuttaṃ, nanu sesesu chasu ṭhānesu saddhāvimutto, aggaphale pana	1548	
PA_anya-e01_04n:1548_6	sacāyaṃ arūpajjhānalābhī, ubhatobhāgavimutto hoti, no ce arūpajjhānalābhī, paññāvimutto,	1548	
PA_anya-e01_04n:1548_7	na saddhāvimutto. Abhidhamme hi –	1548	
PA_anya-e01_04n:1549_0	“Katamo ca puggalo saddhāvimutto? Idhekacco puggalo ‘idaṃ dukkha’nti yathābhūtaṃ	1549	
PA_anya-e01_04n:1549_1	pajānāti, ‘ayaṃ dukkhasamudayo’ti, ‘ayaṃ dukkhanirodho’ti, ‘ayaṃ dukkhanirodhagāminī	1549	
PA_anya-e01_04n:1549_2	paṭipadā’ti yathābhūtaṃ pajānāti. Tathāgatappaveditā cassa dhammā paññāya diṭṭhā	1549	
PA_anya-e01_04n:1549_3	honti, paññāya cassa disvā ekacce āsavā parikkhīṇā honti, no ca kho yathādiṭṭhippattassa.	1549	
PA_anya-e01_04n:1549_4	Ayaṃ vuccati puggalo saddhāvimutto”ti –	1549	
PA_anya-e01_04n:1550_0	Ekaccāsavaparikkhayavacanato saddhāvimuttassa sekkhabhāvo viññāyati, na asekkhabhāvo.	1550	
PA_anya-e01_04n:1550_1	Aṭṭhakathāyañca “dve dhurāni, dve abhinivesā, dve sīsānī”ti vacanato natthi arahato	1550	
PA_anya-e01_04n:1550_2	saddhāvimuttatāti? Saccametaṃ nippariyāyato. Nippariyāyakathā hi abhidhammo, idha	1550	
PA_anya-e01_04n:1550_3	pana pariyāyena evaṃ vuttaṃ. Yadi pariyāyato arahato saddhāvimuttatā, ko pana so	1550	
PA_anya-e01_04n:1550_4	pariyāyo? Saddhāvimuttanvayatā. Yo hi aggamaggakkhaṇe saddhāvimutto hoti, so aggaphalakkhaṇepi	1550	
PA_anya-e01_04n:1550_5	tadanvayatāya saddhāvimuttoti paṭisambhidāmagge pariyāyena vuttoti idhāpi tatheva	1550	
PA_anya-e01_04n:1550_6	vuttaṃ. Atha vā saddhāvimuttasadisatāya arahā saddhāvimutto. Kā panettha sadisatā?	1550	
PA_anya-e01_04n:1550_7	Yathā saddhāvimuttassa sekkhassa kilesakkhayo kuṇṭhena asinā kadalicchedasadiso “no	1550	
PA_anya-e01_04n:1550_8	ca kho yathādiṭṭhippattassā”ti vacanato, evaṃ tadanvayassāpi arahatoti ayamettha	1550	
PA_anya-e01_04n:1550_9	sadisatā. Kiṃ pana nesaṃ kilesapahāne nānattaṃ atthīti? Natthi. Atha kasmā saddhāvimutto	1550	
PA_anya-e01_04n:1550_10	diṭṭhippattaṃ na pāpuṇātīti? Āgamanīyanānattena. Diṭṭhippatto hi āgamanamhi kilese	15501	
PA_anya-e01_04n:1550_11	vikkhambhento appakasirena akilamanto vikkhambhetuṃ sakkoti, saddhāvimutto kicchena	15501	
PA_anya-e01_04n:1550_12	kasirena vikkhambhetuṃ sakkoti. Apica paññāyapi nesaṃ vemattatā. Sā ca yāvatikā labbhatevāti	15501	
PA_anya-e01_04n:1550_13	vadanti. Evañca katvā paṭhamamaggādīsu satipi indriyasamatte saddhādīnaṃ tikkhatāvacanampi samatthitaṃ hoti.	15501	
PA_anya-e01_04n:1551_0	773. Soti dukkhato vuṭṭhito. Sabbatthāti aṭṭhasupi ṭhānesu. Nanu ca aṭṭhakathāyaṃ	1551	
PA_anya-e01_04n:1551_1	“dve dhurānī”ti niyamitattā paṭhamamaggakkhaṇe saddhānusārī vā siyā, dhammānusārī	1551	
PA_anya-e01_04n:1551_2	vā? Idha na saddhānusārī yutto, kāyasakkhitāpi arahato natthi. Abhidhamme hi –	1551	
PA_anya-e01_04n:1552	“Katamo ca puggalo kāyasakkhī? Idhekacco puggalo aṭṭha vimokkhe kāyena phusitvā viharati, paññāya cassa disvā ekacce āsavā parikkhīṇā honti. Ayaṃ vuccati puggalo kāyasakkhī”ti –	155	
PA_anya-e01_04n:1553_0	Ekaccāsavaparikkhayavacanato kāyasakkhino sekkhabhāvova viññāyatīti? Saccametaṃ nippariyāyato,	1553	
PA_anya-e01_04n:1553_1	idha pana pariyāyena vuttaṃ. Ko pana so pariyāyoti? Kāyasakkhisadisatā. Upacārarūpajjhānasamādhito	1553	
PA_anya-e01_04n:1553_2	hi sātisayaṃ arūpasamādhisamphassaṃ laddhā nibbattīti ekaccāsavaparikkhayaṃ upādāya	1553	
PA_anya-e01_04n:1553_3	“kāyasakkhī”ti vattabbapuggalena sātisayasamādhisamphassatadadhiṭṭhānāsavaparikkhayasāmaññaṃ	1553	
PA_anya-e01_04n:1553_4	apekkhitvā kāyasakkhī viya kāyasakkhīti arahā paṭisambhidāmagge vuttoti idhāpi tameva	1553	
PA_anya-e01_04n:1553_5	nayaṃ gahetvā arahatopi kāyasakkhitā vuttā. Suttantasaṃvaṇṇanā hesāti. Nippariyāyena	1553	
PA_anya-e01_04n:1553_6	pana paṭhamaphalato paṭṭhāya chasu ṭhānesu kāyasakkhī nāma hoti, so ca kho aṭṭhasamāpattilābhī,	1553	
PA_anya-e01_04n:1553_7	na vipassanāyāniko sukkhavipassako, upacāramattalābhī, rūpajjhānamattalābhī vā. Passaddhibahuloti	1553	
PA_anya-e01_04n:1553_8	ca passaddhisīsena samādhi vuttoti sātisayasamādhilābhī samathayānikova adhippeto,	1553	
PA_anya-e01_04n:1553_9	samathayānikasseva ca kāyasakkhibhāvo heṭṭhā vutto. Arūpajjhānanti catubbidhaṃ arūpajjhānaṃ.	1553	
PA_anya-e01_04n:1553_10	Tattha pana ekampi laddhā arahattaṃ patto ubhatobhāgavimutto eva hotīti imamatthaṃ	15531	
PA_anya-e01_04n:1553_11	dassetuṃ “arūpajjhāna”micceva vuttaṃ, na “cattāri arūpajjhānānī”ti. Tenāyaṃ catunnaṃ	15531	
PA_anya-e01_04n:1553_12	arūpasamāpattīnaṃ, nirodhasamāpattiyā ca vasena pañcavidho hoti. Esa nayo kāyasakkhimhipi.	15531	
PA_anya-e01_04n:1553_13	Dvīhi bhāgehi dve vāre vimuttoti ubhatobhāgavimutto.	15531	
PA_anya-e01_04n:1554_0	774. Paññavato nipuṇatarā, gambhīrā ca atthā pākaṭā hutvā upaṭṭhahantīti anattato	1554	
PA_anya-e01_04n:1554_1	manasi karoto vedabahulatā, paññindriyapaṭilābho ca vutto. Dhammānusārī hoti paññindriyassa	1554	
PA_anya-e01_04n:1554_2	adhimattattā. Paññā hi idha “dhammo”ti adhippetā “saccaṃ dhammo dhiti cāgo”tiādīsu viya.	1554	
PA_anya-e01_04n:1555	775. Yassā pāḷiyā vasena idha ariyapuggalassa saddhāvimuttādibhāvo vutto, taṃ pāḷiṃ dassetuṃ “vuttaṃ heta”ntiādi āraddhaṃ, taṃ suviññeyyameva.	155	
PA_anya-e01_04n:1556_0	776. “Saddhindriyassa adhimattattā saddhāvimutto”ti evamādiatthassa sādhakaṃ aparampi	1556	
PA_anya-e01_04n:1556_1	vuttaṃ. “Saddahanto vimutto”ti etena sabbathā avimuttassa saddhāmattena vimuttabhāvadassanena	1556	
PA_anya-e01_04n:1556_2	saddhāvimuttassa sekkhabhāvameva vibhāveti. Saddhāvimuttoti vā saddhāya adhimuttoti attho.	1556	
PA_anya-e01_04n:1557_0	Phuṭṭhantaṃ sacchikatoti phuṭṭhānaṃ anantaraṃ phuṭṭhanto, phuṭṭhānaṃ arūpajjhānānaṃ	1557	
PA_anya-e01_04n:1557_1	anantaro kāloti adhippāyo, accantasaṃyoge cetaṃ upayogavacanaṃ, phuṭṭhānantarakālameva	1557	
PA_anya-e01_04n:1557_2	sacchikaraṇūpāyena sacchikātabbaṃ sacchākāsīti vuttaṃ hoti. Bhāvanapuṃsakaṃ vā etaṃ	1557	
PA_anya-e01_04n:1557_3	yathā “ekamanta”nti. Yo hi arūpajjhānena rūpakāyato, nāmakāyekadesato ca vikkhambhanavimokkhena	1557	
PA_anya-e01_04n:1557_4	vimutto, tena nirodhasaṅkhāto vimokkho ālocito pakāsito viya hoti, na pana kāyena	1557	
PA_anya-e01_04n:1557_5	sacchikato, nirodhaṃ pana ārammaṇaṃ katvā ekaccesu āsavesu khepitesu tena so sacchikatova	1557	
PA_anya-e01_04n:1557_6	hoti. Tasmā so sacchikātabbaṃ yathāālocitaṃ nāmakāyena sacchākāsīti kāyasakkhīti	1557	
PA_anya-e01_04n:1557_7	vuccati, na tu vimutto ekaccānaṃ āsavānaṃ aparikkhīṇattā. Diṭṭhantaṃ pattoti dassanasaṅkhātassa	1557	
PA_anya-e01_04n:1557_8	sotāpattimaggañāṇassa anantaraṃ pattoti vuttaṃ hoti. Paṭhamaphalato paṭṭhāya hi yāva	1557	
PA_anya-e01_04n:1557_9	aggamaggā diṭṭhippattoti. “Diṭṭhiyā patto”ti vā pāṭho, catusaccadassanasaṅkhātāya	1557	
PA_anya-e01_04n:1557_10	diṭṭhiyā nirodhaṃ pattoti attho. Ime ca saddhāvimuttādayo tayo paramatthato apariyositañāṇakiccāti	15571	
PA_anya-e01_04n:1557_11	taṃ nayaṃ dassetuṃ “saddahanto vimuccatī”tiādi vuttaṃ. Jhānaphassanti sātisayaṃ jhānaphassaṃ.	15571	
PA_anya-e01_04n:1557_12	Tena arūpajjhānaphasso saṅgahito hoti.	15571	
PA_anya-e01_04n:1558_0	“Dukkhā saṅkhārāti ñātaṃ hotī”ti iminā dukkhasaccapaṭivedhamāha, “sukho nirodhoti	1558	
PA_anya-e01_04n:1558_1	ñātaṃ hotī”ti iminā nirodhasaccapaṭivedhaṃ. Tadubhayena ca samudayamaggasaccapaṭivedhaṃ	1558	
PA_anya-e01_04n:1558_2	nānantariyakabhāvato. “Ñātaṃ hotī”ti iminā dutiyamaggakiccaṃ, “diṭṭhaṃ hotī”ti iminā	1558	
PA_anya-e01_04n:1558_3	tatiyamaggakiccaṃ, “viditaṃ hotī”ti iminā catutthamaggakiccaṃ, “sacchikata”nti iminā	1558	
PA_anya-e01_04n:1558_4	paṭhamaphalakiccaṃ, “phusita”nti iminā sesaphaladvayakiccaṃ. Iti diṭṭhippattassa	1558	
PA_anya-e01_04n:1558_5	maggaphalañāṇabyāpāradassanāni imāni padānīti vadanti.	1558	
PA_anya-e01_04n:1559_0	777. Itaresūti saddhānusāriādipadesu. Saddhaṃ anusaratīti āgamanīyaṭṭhāne ṭhitaṃ	1559	
PA_anya-e01_04n:1559_1	saddhaṃ anugacchati. Yathā sā tikkhā sūrā ahosi, maggakkhaṇepi tadanurūpameva pavattetīti	1559	
PA_anya-e01_04n:1559_2	attho. Saddhāya vā anusaratīti saddhāya kāraṇabhūtāya saccapaṭivedhassa anurūpaṃ	1559	
PA_anya-e01_04n:1559_3	sarati gacchati, paṭipajjatīti attho. Dvīhipi atthavikappehi saddhāya adhimattataṃyeva	1559	
PA_anya-e01_04n:1559_4	vibhāveti. Dhammānusārīti etthāpi eseva nayo. Ubhatobhāgavimuttoti dvīhi bhāgehi	1559	
PA_anya-e01_04n:1559_5	dve vāre vimutto, rūpakāyato ca nāmakāyato ca vikkhambhanavasena, samucchedavasena	1559	
PA_anya-e01_04n:1559_6	ca vimuttoti attho. Arūpajjhānena rūpakāyato ca nāmakāyekadesato ca vimutto, ariyamaggena	1559	
PA_anya-e01_04n:1559_7	nāmakāyato vimuttoti ubhohi bhāgehi dve vāre vimuttattā ubhatobhāgavimutto. Pajānanto	1559	
PA_anya-e01_04n:1559_8	vimuttoti paṭhamajjhānaphassena vinā parijānanādippakārehi cattāri ariyasaccāni jānanto	1559	
PA_anya-e01_04n:1559_9	paṭivijjhanto tesaṃ kiccānaṃ matthakappattiyā niṭṭhitakiccatāya visesena muttoti vimutto.	1559	
PA_anya-e01_04n:1560_0	Ayaṃ panettha nippariyāyato saṅkhepakathā – yassa aniccākārato vuṭṭhānaṃ hoti, so	1560	
PA_anya-e01_04n:1560_1	adhimokkhabahulo saddhindriyassa tikkhabhāvena paṭhamamaggakkhaṇe saddhānusārī nāma	1560	
PA_anya-e01_04n:1560_2	hoti, majjhe chasu ṭhānesu saddhāvimutto. Aggaphalakkhaṇe paññāvimutto nāma hoti.	1560	
PA_anya-e01_04n:1560_3	Tathā yassa dukkhākārato vuṭṭhānaṃ hoti, tassa passaddhibahulatāya samādhindriyaṃ	1560	
PA_anya-e01_04n:1560_4	adhimattaṃ hoti dukkhupanisāya saddhāyapi tibbatarattā, dhuraniyamato ca. Sopi paṭhamamaggakkhaṇe	1560	
PA_anya-e01_04n:1560_5	saddhānusārī eva hoti, majjhe chasu ṭhānesu saddhāvimutto, ante paññāvimutto ca hoti.	1560	
PA_anya-e01_04n:1560_6	Yassa pana anattākārato vuṭṭhānaṃ hoti, so vedabahulo paññindriyassa tikkhabhāvena	1560	
PA_anya-e01_04n:1560_7	paṭhamamaggakkhaṇe dhammānusārī eva hoti, majjhe chasu ṭhānesu diṭṭhippatto, ante	1560	
PA_anya-e01_04n:1560_8	paññāvimutto eva hoti. Ime pana na aṭṭhavimokkhalābhino, aṭṭhavimokkhalābhī pana	1560	
PA_anya-e01_04n:1560_9	paṭhamamaggakkhaṇe saddhānusārī vā dhammānusārī vā siyā. Majjhe chasu ṭhānesu kāyasakkhī,	1560	
PA_anya-e01_04n:1560_10	pariyosāne ubhatobhāgavimuttoti.	15601	
PA_anya-e01_04n:1561	Saṅkhārupekkhāñāṇaṃ.	156	
PA_anya-e01_04n:1562_0	778. Yaṃ taṃ vimokkhamukhabhāvaṃ āpajjitvā sattaariyapuggalavibhāgāya ca paccayo	1562	
PA_anya-e01_04n:1562_1	hotīti vuttaṃ, taṃ panetaṃ saṅkhārupekkhāñāṇaṃ. Purimena ñāṇadvayenāti muñcitukamyatāpaṭisaṅkhānupassanāñāṇadvayena	1562	
PA_anya-e01_04n:1562_2	atthato ekaṃ, pavattiākārabhedato nānanti adhippāyo. Yathāvuttamatthaṃ aṭṭhakathāya,	1562	
PA_anya-e01_04n:1562_3	pāḷiyā ca sādhetuṃ “tenāhū”tiādi vuttaṃ. Muñcitukamyatāmuñcanupāyakaraṇañāṇānipi	1562	
PA_anya-e01_04n:1562_4	saṅkhāresu udāsīnabhāveneva pavattanato saṅkhārupekkhāsamaññāneva hontīti vuttaṃ	1562	
PA_anya-e01_04n:1562_5	“idaṃ saṅkhārupekkhāñāṇaṃ ekameva tīṇi nāmāni labhatī”ti. Tena saṅkhārupekkhāvohāro	1562	
PA_anya-e01_04n:1562_6	muñcitukamyatādiñāṇasamudāyavisayoti dasseti.	1562	
PA_anya-e01_04n:1563_0	780. Uppādādīnīti uppādapavattādiapadesena vutte saṅkhāre. Pariccajitukāmatāti tappaṭibandhachandarāgappahānena	1563	
PA_anya-e01_04n:1563_1	vissajjitukāmatā. Paṭisaṅkhānanti punappunaṃ tīraṇaṃ. Muñcitvāti nirālayabhāvāpattiyā	1563	
PA_anya-e01_04n:1563_2	apekkhāvissajjanavasena vissajjitvā. Avasāneti tathākaraṇassa uttarakālaṃ. Yāva nibbānasampakkhandanā	1563	
PA_anya-e01_04n:1563_3	na ijjhati, tāva vicinanepi udāsīnatāya ñāṇassa santānavasena pavattiṃ sandhāyāha	1563	
PA_anya-e01_04n:1563_4	“ajjhupekkhanaṃ santiṭṭhanā”ti. Evanti ajjhupekkhanākārasāmaññato “muñcitukamyatā	1563	
PA_anya-e01_04n:1563_5	ca sā santiṭṭhanā cā”ti vuttākārena.	1563	
PA_anya-e01_04n:1564	781. Ime dhammāti ime ñāṇasaṅkhātā dhammā, ñāṇapariyāyo vā idha dhamma-saddo, tasmā imāni ñāṇānīti attho. Ekattāti ekasabhāvā.	156	
PA_anya-e01_04n:1565_0	782. Vuṭṭhānagāminī hoti vuṭṭhānagamanato. Saṅkhārupekkhādiñāṇattayassāti saṅkhārupekkhānulomagotrabhusaññitassa	1565	
PA_anya-e01_04n:1565_1	ñāṇattayassa. Kiccavasena pavattiṭṭhānavasenapi lokiyañāṇānaṃ upari ṭhitattā vuttaṃ	1565	
PA_anya-e01_04n:1565_2	“uttamabhāvaṃ pattattā”ti. Nimittabhūtatoti vipassanāya ārammaṇabhūtato khandhapañcakato.	1565	
PA_anya-e01_04n:1565_3	Tenāha “abhiniviṭṭhavatthuto”ti. Tañhi vipassanāya gocarakaraṇasaṅkhātena abhinivesena	1565	
PA_anya-e01_04n:1565_4	abhiniviṭṭhavatthunti pavuccati. Taṃ panetaṃ sasantatipariyāpannampi parato diṭṭhitāya	1565	
PA_anya-e01_04n:1565_5	“bahiddhā”ti vuttaṃ. Tadeva hi “bahiddhā sabbanimittānī”ti tattha tattha vuccati.	1565	
PA_anya-e01_04n:1565_6	Ajjhattapavattatoti sasantāne micchādiṭṭhipavattanaādito, tadanuvattakakilesakkhandhehi	1565	
PA_anya-e01_04n:1565_7	ca. Tañhi sasantatiyaṃ kilesappavattabhāvato, tannimittaṃ asati maggabhāvanāya uppajjanakaupādinnakkhandhapavattabhāvato	1565	
PA_anya-e01_04n:1565_8	ca tathā vuttaṃ. Vuṭṭhahanañca nesaṃ ārammaṇākaraṇaṃ, āyatiṃ anuppattidhammatāpādanañca.	1565	
PA_anya-e01_04n:1565_9	Ghaṭiyati attano anantarameva maggasamuppattito.	1565	
PA_anya-e01_04n:1566_0	783. Tatrāti tasmiṃ “abhiniviṭṭhavatthuto vuṭṭhahanato”ti saṅkhepavacane. Ajjhattabahiddhā	1566	
PA_anya-e01_04n:1566_1	rūpārūpapapañcakkhandhalakkhaṇattayavasena ayaṃ mātikā uddeso. Ajjhattaṃ abhinivisitvāti	1566	
PA_anya-e01_04n:1566_2	sasantatipariyāpannesu khandhesu vipassanaṃ paṭṭhapetvā. “Ajjhattā vuṭṭhātī”ti idaṃ	1566	
PA_anya-e01_04n:1566_3	vuṭṭhānagāminiyā ajjhattadhammārammaṇattā pariyāyato vuttaṃ, nippariyāyato pana maggo	1566	
PA_anya-e01_04n:1566_4	sabbatopi vuṭṭhāti. Bahiddhā vuṭṭhātītiādīsupi eseva nayo. Ekappahārenāti ekajjhaṃ,	1566	
PA_anya-e01_04n:1566_5	taṃ pana ajjhattādivibhāgaṃ akatvā “yaṃ kiñci samudayadhammaṃ, sabbaṃ taṃ nirodhadhamma”nti	1566	
PA_anya-e01_04n:1566_6	avibhāgena vuṭṭhānagāminiyā pavattivasena veditabbaṃ, tayidaṃ satthu sammukhā desanānusārena	1566	
PA_anya-e01_04n:1566_7	ñāṇaṃ pesentassa ñāṇuttarassa sambhavatīti vadanti.	1566	
PA_anya-e01_04n:1567	784. Suddhaajjhattadassanamatteneva maggavuṭṭhānaṃ na hoti mamaṃkāravatthunopi pariññeyyattā maggasaṅkhātaṃ vuṭṭhānaṃ, maggena vā vuṭṭhānaṃ maggavuṭṭhānaṃ.	156	
PA_anya-e01_04n:1568_0	785. Rāsiṃ katvāti bhūtupādāyavasena duvidhaṃ antarabhedavasena anekabhedampi “ruppanaṭṭhena	1568	
PA_anya-e01_04n:1568_1	rūpa”nti piṇḍato gahetvā. Yathā rūpe vipassanābhiniveso yebhuyyena vipassanāyānikassa,	1568	
PA_anya-e01_04n:1568_2	evaṃ arūpe vipassanābhiniveso yebhuyyena samathayānikassa hoti. Abhinivesoti ca vipassanāya	1568	
PA_anya-e01_04n:1568_3	pubbabhāge kattabbanāmarūpaparicchedo veditabbo. Tasmā paṭhamaṃ rūpapariggaṇhanaṃ	1568	
PA_anya-e01_04n:1568_4	rūpe abhiniveso. Esa nayo sesesupi.	1568	
PA_anya-e01_04n:1569_0	786. Yaṃ kiñci samudayadhammaṃ, sabbaṃ taṃ nirodhadhammanti kāmaṃ udayabbayapariggaṇhanaṃ	1569	
PA_anya-e01_04n:1569_1	abhinivesoti dassitaṃ, yathāupaṭṭhite pana rūpārūpadhamme, tesañca paccaye pariggahetvā	1569	
PA_anya-e01_04n:1569_2	saṅkhepeneva vipassanāñāṇaṃ cārento ñāṇuttaro yathānisinnova ñāṇapaṭipāṭiyā khippameva	1569	
PA_anya-e01_04n:1569_3	saccāni paṭivijjhanto ekappahārena pañcahi khandhehi vuṭṭhāti nāma. Aññathā ekeneva	1569	
PA_anya-e01_04n:1569_4	lokiyacittena pañcannaṃ khandhānaṃ pariggahaparijānanādīnaṃ asambhavato. Na hi sanidassanasappaṭighādiṃ	1569	
PA_anya-e01_04n:1569_5	ekajjhaṃ ārammaṇaṃ kātuṃ sakkā. Yassa pana ekavāraṃ ñāṇena phassitaṃ, puna taṃ phassitabbameva,	1569	
PA_anya-e01_04n:1569_6	tādisassa vasena vuttanti vadanti.	1569	
PA_anya-e01_04n:1570_0	788. Ettha ca abhiniveso akāraṇaṃ vuṭṭhānameva pamāṇaṃ, tasmā heṭṭhā vuttavimokkhaariyapuggalavibhāgāpi	1570	
PA_anya-e01_04n:1570_1	vuṭṭhānavasena sambhavantīti dassetuṃ “ettha ca yopī”tiādi āraddhaṃ. Tattha tayopi	1570	
PA_anya-e01_04n:1570_2	janāti vuṭṭhānavasena bhede asatipi abhinivesavaseneva laddhaṃ bhedaṃ gahetvā vuttaṃ.	1570	
PA_anya-e01_04n:1571	789. Saddhiṃ purimapacchimañāṇehīti bhayatupaṭṭhānādipurimañāṇehi ceva gotrabhuādipacchimañāṇehi ca saha. Uddānanti uddeso.	157	
PA_anya-e01_04n:1572_0	Yattha katthaci…pe… vaṭṭeyyuṃ taṃtaṃñāṇaṭṭhāniyassa upamāvatthuno labbhanato. Imasmiṃ	1572	
PA_anya-e01_04n:1572_1	pana ṭhāneti imasmiṃ vuṭṭhānagāminivipassanāpadese. Sabbanti sabbaṃ ñāṇaṃ, sabbaṃ	1572	
PA_anya-e01_04n:1572_2	vā ñāṇakiccaṃ pākaṭaṃ hoti vemajjhe ṭhatvā vibhāviyamānattā. Vuttā visuddhikathāyaṃ.	1572	
PA_anya-e01_04n:1573	790. Nilīyitvāti upavisitvā. Parāmasitvāti vīmaṃsitvā.	157	
PA_anya-e01_04n:1574_0	Gayhupagaṃ adisvāti gahaṇayoggaṃ niccasārādiṃ adisvā. Cittassa vaṅkabhāvakarānaṃ	1574	
PA_anya-e01_04n:1574_1	māyādīnaṃ suṭṭhu vikkhambhanena anulomassa ujukasākhāsadisatā. Nibbānālocanato gotrabhuñāṇassa	1574	
PA_anya-e01_04n:1574_2	uddhaṃ ullokanasadisatā. Appatiṭṭhe nibbāne patiṭṭhitattā maggañāṇassa ākāse uppatanasadisatā.	1574	
PA_anya-e01_04n:1575_0	791. Sappavissajjanaṃ viya gotrabhuñāṇaṃ sabbasaṅkhāragataṃ vissajjitvā nibbānassa	1575	
PA_anya-e01_04n:1575_1	ālambanato. Āgatamaggaṃ olokentassa ṭhānaṃ viya maggañāṇaṃ asammohapaṭivedhavasena	1575	
PA_anya-e01_04n:1575_2	attanopi dassanato. Abhayaṭṭhāne ṭhānanti abhayaṭṭhānaṃ sampattamāha, na tassa pāpuṇapaṭipattiṃ.	1575	
PA_anya-e01_04n:1576_0	792. Attatthādīnaṃ anavabujjhanato “ahaṃ, mamā”ti gahaṇassa niddokkamanasadisatā.	1576	
PA_anya-e01_04n:1576_1	Muñcitukamyatāggahaṇeneva paṭisaṅkhā santiṭṭhanāpi gahitā. Tissannampi tāsaṃ saṃsārato	1576	
PA_anya-e01_04n:1576_2	nikkhamanādhimuttatāya nikkhamanamaggolokanasadisatā. Magge diṭṭhe maggapaṭipatti	1576	
PA_anya-e01_04n:1576_3	viya anulome siddhe maggo siddho evāti anulomassa maggadassanasadisatā. Saṅkhāranimittato	1576	
PA_anya-e01_04n:1576_4	nikkhantattā ādittagharato nikkhamanaṃ viya gotrabhuñāṇaṃ. Vegena gamanaṃ viya maggañāṇaṃ	1576	
PA_anya-e01_04n:1576_5	vissajjetabbagahetabbapadesesu sādhanakiccavisesayogato.	1576	
PA_anya-e01_04n:1577	793. Parato na mamāyitabbato ca passitabbānaṃ khandhānaṃ “ahaṃ, mamā”ti gahaṇassa rājagoṇānaṃ sakagahaṇasadisatā vuttā.	157	
PA_anya-e01_04n:1578_0	794. Sabhaye abhayadassanahetutāya khandhānaṃ “ahaṃ, mamā”ti gahaṇassa yakkhiniyā	1578	
PA_anya-e01_04n:1578_1	saṃvāsasadisatā. Susānavijahanaṃ viya saṅkhārasusānaṃ vijahitvā nibbānārammaṇavasena pavattaṃ gotrabhu.	1578	
PA_anya-e01_04n:1579	795. Puttagiddhinīti puttavacchalā. Ottappamānāti sārajjayamānā. Oḷārikaoḷārikalobhakkhandhādivikkhambhanena saṅkhārapariccajanato anulomassa tattheva dārakoropanasadisatā.	157	
PA_anya-e01_04n:1580_0	796. Vuṭṭhānagāminiyā…pe… dassanatthaṃ vuttā, na purimāsu viya bhayatupaṭṭhānādīsu	1580	
PA_anya-e01_04n:1580_1	ṭhitassa bhāyanādiākāradassanatthanti adhippāyo. Aparāparuppattito, cirānubandhato,	1580	
PA_anya-e01_04n:1580_2	dussahato ca vaṭṭadukkhasadisaṃ jighacchādukkhanti āha “saṃsāravaṭṭajighacchāyā”ti.	1580	
PA_anya-e01_04n:1580_3	Kāyagatāsati eva bhojanaṃ kāyagatāsatibhojanaṃ. Sā panettha maggasampayuttā sammāsati	1580	
PA_anya-e01_04n:1580_4	kāyānupassanādikiccasādhanavasena amatarasaparibhogatāya ca “amatarasaṃ kāyagatāsatibhojana”nti	1580	
PA_anya-e01_04n:1580_5	vuttā. Tenāha bhagavā “amataṃ te, bhikkhave, paribhuñjanti, ye kāyagatāsatiṃ paribhuñjantī”tiādi.	1580	
PA_anya-e01_04n:1581	Phalarasāmalakasiṅgīveramuggamāsādi anekaṅgasambhāraṃ.	158	
PA_anya-e01_04n:1582	Kapaṇāseribhāvādikaraṇena taṇhāsinehassa sītasadisatā. Maggatejanti ariyamaggasaṅkhātaṃ indaggiṃ.	158	
PA_anya-e01_04n:1583	Rāgaggiādayo ekādasaggī vūpasamanti etthāti ekādasaggivūpasamaṃ, nibbānaṃ.	158	
PA_anya-e01_04n:1584	Andhakāraparetoti caturaṅgasamannāgatena andhakārena kiñci attatthaṃ vā paratthaṃ vā kātuṃ asakkuṇeyyabhāvena abhibhūto. Ñāṇamayo āloko etissāti ñāṇālokā, maggabhāvanā.	158	
PA_anya-e01_04n:1585	Amatabhūtaṃ, amatabhāvasādhakaṃ vā osadhaṃ amatosadhaṃ, nibbānaṃ. Heṭṭhā attanā vuttameva saṅkhārupekkhābyāpāraṃ nigamanavasena dassento “tena vutta”ntiādimāha.	158	
PA_anya-e01_04n:1586_0	797. Nirālayatāya taṇhāvasena bhavādīsu avisaṭajjhāsayo hutvā tato saṅkucitacitto	1586	
PA_anya-e01_04n:1586_1	patilīnabhāvena carati pavattatīti patilīnacaro, tassa patilīnacarassa. Saṃsāre bhayassa	1586	
PA_anya-e01_04n:1586_2	ikkhanatāya bhikkhuno kāyacittavivekasiddhiyā vivittamāsanaṃ bhajamānassa. Sāmaggiyanti	1586	
PA_anya-e01_04n:1586_3	yuttaṃ, patirūpanti attho. Bhavaneti kāmabhavādike tividhepi bhave. So hi idha bhavanaṭṭhena	1586	
PA_anya-e01_04n:1586_4	bhavanti vutto. Na dassayeti anuppajjanavasena na dasseyya. Tassa taṃ adassanaṃ sāmaggiyanti	1586	
PA_anya-e01_04n:1586_5	buddhādayo ariyā āhūti yojanā.	1586	
PA_anya-e01_04n:1587_0	Niyametvāti niyataṃ ekaṃsikaṃ katvā. Bojjhaṅgavisesaṃ, maggaṅgavisesaṃ, jhānaṅgavisesaṃ,	1587	
PA_anya-e01_04n:1587_1	paṭipadāvisesaṃ, vimokkhavisesanti visesasaddo paccekaṃ yojetabbo. Visesanti chasattabhāvo	1587	
PA_anya-e01_04n:1587_2	sattaṭṭhabhāvo pañcādibhāvoti imaṃ yathākkamaṃ bojjhaṅgādīnaṃ ariyamagge labbhamānabhedaṃ.	1587	
PA_anya-e01_04n:1587_3	Pādakajjhānanti maggassa āsannavuṭṭhānagāminiyā vipassanāya padaṭṭhānabhūtaṃ jhānaṃ.	1587	
PA_anya-e01_04n:1587_4	Vipassanāya ārammaṇabhūtāti maggāsannāya eva vuṭṭhānagāminiyā vipassanāya gocarabhūtā	1587	
PA_anya-e01_04n:1587_5	vipassitā. Puggalajjhāsayoti ubhinnaṃ bhede sati vipassakassa ajjhāsayo. Ettha ca	1587	
PA_anya-e01_04n:1587_6	paṭhamaṃ kecīti vutto tipiṭakacūḷanāgatthero. Dutiyaṃ kecīti vutto moravāpīvāsimahādattatthero.	1587	
PA_anya-e01_04n:1587_7	Tatiyaṃ kecīti vutto tipiṭakacūḷābhayatthero.	1587	
PA_anya-e01_04n:1588_0	Tesampi vādesu ayaṃ pubbabhāgavuṭṭhānagāminivipassanā niyametiyevāti veditabbā. Kasmā?	1588	
PA_anya-e01_04n:1588_1	Vipassanāniyameneva hi paṭhamattheravādepi apādakapaṭhamajjhānapādakamaggā paṭhamajjhānikāva	1588	
PA_anya-e01_04n:1588_2	honti, itare ca dutiyajjhānikādimaggā pādakajjhānavipassanāniyamehi taṃtaṃjhānikāva	1588	
PA_anya-e01_04n:1588_3	tato tato dutiyādipādakajjhānato uppannassa saṅkhārupekkhāñāṇassa pādakajjhānātikkantānaṃ	1588	
PA_anya-e01_04n:1588_4	aṅgānaṃ asamāpajjitukāmatāvirāgabhāvanābhāvato, itarassa ca atabbhāvato. Yathā hi	1588	
PA_anya-e01_04n:1588_5	maggāsannāya vipassanāya somanassasahagatatte maggassa paṭhamādijhānikatā ca upekkhāsahagatatte	1588	
PA_anya-e01_04n:1588_6	pañcamajjhānikatā eva ca hoti, tato ca bojjhaṅgādīnaṃ visesoti tesaṃ niyamane āsannakāraṇaṃ,	1588	
PA_anya-e01_04n:1588_7	padhānakāraṇañca vuṭṭhānagāminivipassanā, na evaṃ pādakajjhānādayo. Yasmā pana pādakajjhānena	1588	
PA_anya-e01_04n:1588_8	vinā vipassanāva imaṃ yathāvuttavisesaṃ niyametuṃ na sakkoti, vuttanayena pana padhānakāraṇaṃ	1588	
PA_anya-e01_04n:1588_9	hotiyeva, tasmā “vuṭṭhānagāminivipassanāva niyametī”ti avatvā “vuṭṭhānagāminivipassanā	1588	
PA_anya-e01_04n:1588_10	niyametiyevā”ti vuttaṃ. Evaṃ sesavādesupi vipassanāniyamo yathāsambhavaṃ yojetabbo.	15881	
PA_anya-e01_04n:1588_11	Yathā hi pādakajjhānātikkantānaṃ aṅgānaṃ asamāpajjitukāmatāvirāgabhāvanābhūtā vuṭṭhānagāminivipassanā	15881	
PA_anya-e01_04n:1588_12	adhiṭṭhānabhūtena pādakajjhānena āhitavisesā maggassa bojjhaṅgādivisesaniyāmikā hoti,	15881	
PA_anya-e01_04n:1588_13	evaṃ ārammaṇabhūtasammasitajjhānātikkantānaṃ aṅgānaṃ jigucchanākāravirāgabhāvanābhūtā	15881	
PA_anya-e01_04n:1588_14	sammasitajjhānena āhitavisesā, ubhayasabbhāve ajjhāsayavasena tato aññatarena āhitavisesā	15881	
PA_anya-e01_04n:1588_15	ca vuṭṭhānagāminivipassanā maggassa bojjhaṅgādivisesaṃ niyametīti.	15881	
PA_anya-e01_04n:1589_0	798. Tatra tasmiṃ bojjhaṅgādivisesaniyamane. Ajhānalābhī suddhavipassanāyānikova	1589	
PA_anya-e01_04n:1589_1	sukkhavipassako. So hi jhānasinehena vipassanāya asiniddhabhāvato sukkhā lūkhā vipassanā	1589	
PA_anya-e01_04n:1589_2	etassāti sukkhavipassakoti vuccati. Pakiṇṇakasaṅkhāreti pādakajjhānato aññe saṅkhāre.	1589	
PA_anya-e01_04n:1589_3	Tena pādakajjhānasaṅkhāresu sammasitesu vattabbameva natthīti dasseti. “Paṭhamaṃ	1589	
PA_anya-e01_04n:1589_4	jhānaṃ pādakaṃ katvā”ti hi vuttaṃ. Ettha ca sukkhavipassakādiggahaṇaṃ vipassanāniyamassa	1589	
PA_anya-e01_04n:1589_5	ekantikabhāvadassanatthaṃ. Na hi vuṭṭhānagāminiṃ vinā kevalaṃ pādakajjhānādayo niyamahetū	1589	
PA_anya-e01_04n:1589_6	diṭṭhā, vuṭṭhānagāminī pana pādakajjhānādīnaṃ abhāvepi sukkhavipassakādīnaṃ maggassa	1589	
PA_anya-e01_04n:1589_7	paṭhamajjhānikabhāvahetu, tasmā sā bojjhaṅgādivisesaniyamane ekantikahetūti. Idāni	1589	
PA_anya-e01_04n:1589_8	yathāvuttamatthaṃ pākaṭataraṃ kātuṃ “tesaṃ hī”tiādi vuttaṃ. Ayaṃ visesoti ayaṃ jhānādīnaṃ	1589	
PA_anya-e01_04n:1589_9	caturaṅgikādiviseso, na pubbe viya vipassanāniyameneva, atha kho pādakajjhānaniyamena	1589	
PA_anya-e01_04n:1589_10	ceva vipassanāniyamena ca. Tesampīti pañcakanaye dutiyatatiyacatutthajjhānāni pādakāni	15891	
PA_anya-e01_04n:1589_11	katvā uppāditamaggānampi. “Āsannapadese”ti iminā vipassakena antarantarā paviṭṭhasamāpattiyā	15891	
PA_anya-e01_04n:1589_12	vasena ayaṃ viseso natthīti dasseti.	15891	
PA_anya-e01_04n:1590_0	799. Tatrāpi cāti dutiyattheravādepi. Taṃtaṃsamāpattisadisatā taṃtaṃsammasitasaṅkhāravipassanāniyamehi	1590	
PA_anya-e01_04n:1590_1	hoti. Tatrāpi hi vipassanā taṃtaṃvirāgāvirāgabhāvanābhāvena somanassasahagatā, upekkhāsahagatā	1590	
PA_anya-e01_04n:1590_2	ca hutvā jhānaṅgādiniyamaṃ maggassa karotīti evaṃ vipassanāniyamo vuttanayeneva veditabbo.	1590	
PA_anya-e01_04n:1591_0	800. Tanti taṃtaṃjhānasadisabhavaṃ. Svāyamattho pādakajjhānasammasitajjhānupanissayehi	1591	
PA_anya-e01_04n:1591_1	vinā ajjhāsayamattena asijjhanaṃ upanissayena vinā saṅkappamattena sakadāgāmiphalādīnaṃ	1591	
PA_anya-e01_04n:1591_2	asijjhanadīpakena nandakovādena dīpetabbo. Tattha hi yathā sotāpannāyapi paripuṇṇasaṅkappataṃ	1591	
PA_anya-e01_04n:1591_3	vadantena bhagavatā “yassa yassa upanissayo atthi, tassa tasseva ajjhāsayo niyāmako,	1591	
PA_anya-e01_04n:1591_4	nāññassā”ti tena tena paripuṇṇasaṅkappatā hoti, na tato paraṃ, saṅkappasabbhāve satipi	1591	
PA_anya-e01_04n:1591_5	asijjhanatoti ayamattho dīpito, evamidhāpi yassa yassa dutiyādijhānikassa maggassa	1591	
PA_anya-e01_04n:1591_6	yathāvutto upanissayo atthi, tassa tasseva ajjhāsayo niyāmako, nāññassa satipi tasmiṃ	1591	
PA_anya-e01_04n:1591_7	asijjhanato. Imasmiṃ pana vāde pādakasammasitajjhānupanissayasabbhāve ajjhāsayo ekantena	1591	
PA_anya-e01_04n:1591_8	hoti taṃtaṃphalūpanissayasabbhāve taṃtaṃsaṅkappo viyāti tadabhāvābhāvato “ajjhāsayo	1591	
PA_anya-e01_04n:1591_9	niyametī”ti vuttaṃ. Etthāpīti tatiyattheravādepi. Vuttanayenevāti “yato yato samāpattito	1591	
PA_anya-e01_04n:1591_10	vuṭṭhāyā”tiādinā vuttanayena. Tasmā “tatrāpi hi vipassanā”tiādinā idha vuttanayena tadattho veditabbo.	15911	
PA_anya-e01_04n:1592_0	801. Evaṃ vipassanāya bojjhaṅgādiniyāmikataṃ dassetvā idāni paṭipadādiniyāmikataṃ	1592	
PA_anya-e01_04n:1592_1	dassento “sace panāya”ntiādimāha. Tattha ayanti saṅkhārupekkhā vuttā. Sāpi hi kāmaṃ	1592	
PA_anya-e01_04n:1592_2	“imaṃ vāraṃ rocesu”nti ettha kalāpasammasanāvasāne udayabbayānupassanāya pavattamānāya	1592	
PA_anya-e01_04n:1592_3	uppannassa vipassanupakkilesassa tikkhattuṃ vikkhambhanena kicchatāvāraṃ dukkhāpaṭipadāti	1592	
PA_anya-e01_04n:1592_4	rocesunti vadanti, aṭṭhakathāyaṃ pana “vipassanāñāṇe tikkhe sūre pasanne vahante	1592	
PA_anya-e01_04n:1592_5	uppannaṃ vipassanānikantiṃ dukkhena kasirena kilamanto pariyādiyatī”ti vuttattā pubbabhāge	1592	
PA_anya-e01_04n:1592_6	muñcitukamyatādibhāvena pavattamānā saṅkhārupekkhā attano paṭipakkhe kicchena kasirena	1592	
PA_anya-e01_04n:1592_7	vikkhambhentī dukkhāpaṭipadāpakkheyeva tiṭṭhatīti. Tenāha “ādito kilese vikkhambhayamānā”tiādi.	1592	
PA_anya-e01_04n:1592_8	Keci pana “yena ñāṇena vipassanupakkilesā vikkhambhitā, tena saddhiṃ idaṃ ñāṇaṃ ekattanayavasena	1592	
PA_anya-e01_04n:1592_9	ekaṃ katvā ‘ādito kilese vikkhambhayamānā’ti vutta”nti vadanti. Sappayogenāti cittappayogasaṅkhātena	1592	
PA_anya-e01_04n:1592_10	saussāhanena. Sasaṅkhārenāti tasseva vevacanaṃ. Ubhayenāpi vikkhambhanassa kicchasiddhimeva	15921	
PA_anya-e01_04n:1592_11	vadati. Vipariyāyenāti adukkhena appayogena asaṅkhārena. Maggasaññitaṃ icchitaṭṭhānaṃ	15921	
PA_anya-e01_04n:1592_12	anugantvā parivasati vippavasati etthāti parivāso, vipassanā parivāso etassa atthīti	15921	
PA_anya-e01_04n:1592_13	vipassanāparivāso, maggapātubhāvo, taṃ pana sīghaṃ kurumānā khippābhiññā nāma hotīti	15921	
PA_anya-e01_04n:1592_14	vuttaṃ “saṇika”nti. Kurumānā ayaṃ saṅkhārupekkhāti yojanā. Yato maggo āgacchati,	15921	
PA_anya-e01_04n:1592_15	taṃ āgamanīyaṭṭhānaṃ, tasmiṃ āgamanīyaṭṭhāne. Maggassa pabhavaṭṭhāne ṭhatvā nāmaṃ	15921	
PA_anya-e01_04n:1592_16	detīti sambandho. Dukkhāpaṭipadādandhābhiññādivipassanānayo añño, añño eva maggoti	15921	
PA_anya-e01_04n:1592_17	āha “attano attano maggassā”ti. Tena āgamanato laddhanāmena “dukkhāpaṭipadā dandhābhiññā”tiādīni	15921	
PA_anya-e01_04n:1592_18	cattāri nāmāni labhati. Na hi maggassa sarasato edisaṃ nāmaṃ atthi.	15921	
PA_anya-e01_04n:1593_0	Sā panāyaṃ vuttappabhedā paṭipadā. Nānā hotīti visuṃ visuṃ hoti. Ekassa bhikkhuno	1593	
PA_anya-e01_04n:1593_1	catūsupi maggesu ekāva hotīti niyamo natthi calanato. Ahesunti vuttaṃ, amhākaṃ bhagavantaṃ	1593	
PA_anya-e01_04n:1593_2	sandhāya hontīti pana vattabbaṃ. Sabbesampi hi sammāsambuddhānaṃ cattāropi maggā	1593	
PA_anya-e01_04n:1593_3	sukhāpaṭipadā khippābhiññāva hontīti. Paṭipadāpasaṅgena adhipatimpi dassetuṃ “yathā	1593	
PA_anya-e01_04n:1593_4	cā”tiādi vuttaṃ. Adhipatayoti chandādiadhipatayo. Pubbābhisaṅkhārānurūpañhi maggo	1593	
PA_anya-e01_04n:1593_5	paccekaṃ chandādhipateyyo vā hoti vīriyādīsu aññatarādhipateyyo vā, na kassaci niyamo	1593	
PA_anya-e01_04n:1593_6	atthi. Tenāha “kassaci bhikkhuno”tiādi.	1593	
PA_anya-e01_04n:1594_0	802. Pubbe vuttappakārato sātisayaṃ katvā anavasesato maggassa nāmalābhe kāraṇaṃ	1594	
PA_anya-e01_04n:1594_1	dassetuṃ “apicā”tiādi vuttaṃ. Tattha sarasenāti sabhāvena attano pavattivisesena.	1594	
PA_anya-e01_04n:1594_2	Paccanīkenāti paṭipakkhavasena. Saguṇenāti attano guṇavasena.	1594	
PA_anya-e01_04n:1595_0	Kāmañcettha yathā āgamanena vinā saguṇena, ārammaṇena ca maggassa nāmalābho avavatthito,	1595	
PA_anya-e01_04n:1595_1	evaṃ paccanīkena vinā saraseneva nāmalābho, tathāpi sarasādayo paccekaṃ nāmalābhassa	1595	
PA_anya-e01_04n:1595_2	kāraṇamevāti dassetuṃ “sarasena vā”tiādinā sabbattha aniyamattho vā-saddo vutto.	1595	
PA_anya-e01_04n:1595_3	Te ca asaṅkarato dassetuṃ “sace hī”tiādi āraddhaṃ. Tattha sammasitvāti sammasanahetu.	1595	
PA_anya-e01_04n:1595_4	Hetuattho hi ayaṃ tvā-saddo “ghataṃ pivitvā balaṃ hoti, sīhaṃ disvā bhayaṃ hotī”tiādīsu	1595	
PA_anya-e01_04n:1595_5	viya, maggakattukāya vuṭṭhānakiriyāya ekantikahetubhūtā saṅkhārupekkhā phalūpacārena	1595	
PA_anya-e01_04n:1595_6	“vuṭṭhātī”ti vuttā. Yasmā vā saṅkhārupekkhāti vuṭṭhānagāminiyā etaṃ upalakkhaṇaṃ,	1595	
PA_anya-e01_04n:1595_7	tadantogadhañca gotrabhuñāṇaṃ nimittato vuṭṭhāti, tasmā vuttaṃ ekattanayena “sammasitvā	1595	
PA_anya-e01_04n:1595_8	vuṭṭhātī”ti. Animittavimokkhena vimuccatīti animittasaññitena vimuccanena vimuccati,	1595	
PA_anya-e01_04n:1595_9	“maggo”ti ānetvā sambandhitabbaṃ. Vimuccatīti vā taṃsamaṅgī ariyapuggalo. Sesadvayepi	1595	
PA_anya-e01_04n:1595_10	eseva nayo. Idaṃ sarasato nāmaṃ nāmāti idaṃ nimittādivirahato animittaṃ appaṇihitaṃ	15951	
PA_anya-e01_04n:1595_11	suññatanti tividhampi maggassa sabhāvato siddhanāmaṃ nāma.	15951	
PA_anya-e01_04n:1596_0	Esāti maggo. So ca kho pubbabhāgamaggena saddhiṃ ekaṃ katvā vutto ekattanayena. Idaṃ	1596	
PA_anya-e01_04n:1596_1	paccanīkato nāmaṃ nāmāti idaṃ niccanimittādīnaṃ paṇidhiyā, attasaññāya ca pahānavasena	1596	
PA_anya-e01_04n:1596_2	laddhaṃ maggassa animittādināmattayaṃ paṭipakkhato siddhanāmaṃ nāma.	1596	
PA_anya-e01_04n:1597_0	Suññattāti vivittattā. Na hi magge rāgādayo santi. Rūpanimittādīnanti rūpanimittavedanānimittādīnaṃ	1597	
PA_anya-e01_04n:1597_1	gahetabbānanti adhippāyo. Rāganimittādīnanti etthāpi eseva nayo. Saviggahānaṃ viya	1597	
PA_anya-e01_04n:1597_2	upaṭṭhānañhettha nimittanti adhippetaṃ. Idamassa saguṇato nāmanti idaṃ rāgādivivittattā	1597	
PA_anya-e01_04n:1597_3	rūpanimittādipaṇidhiādiabhāvavasena assa maggassa saguṇato siddhaṃ nāmaṃ.	1597	
PA_anya-e01_04n:1598_0	Svāyanti so ayaṃ maggo. Suññatanti sabbasaṅkhārasuññato, attasuññato ca suññataṃ.	1598	
PA_anya-e01_04n:1598_1	Sabbasaṅkhāranimittābhāvato animittaṃ. Taṇhāpaṇidhiādīnaṃ abhāvena appaṇihitaṃ. Idamassa	1598	
PA_anya-e01_04n:1598_2	ārammaṇato nāmanti yathā sukhārammaṇaṃ rūpaṃ “sukha”nti vuccati, evaṃ suññatādināmassa	1598	
PA_anya-e01_04n:1598_3	nibbānassa ārammaṇakaraṇato idaṃ assa maggassa suññatādibhedaṃ ārammaṇato siddhaṃ nāmaṃ.	1598	
PA_anya-e01_04n:1599_0	803. Anattānupassanā attasuññatāya diṭṭhattā sarasato suññatā nāma. Tassā suññatāvipassanāya	1599	
PA_anya-e01_04n:1599_1	maggo vipassanāgamanena suññato. Animittā nāma niccanimittādīnaṃ ugghāṭanato. Idaṃ	1599	
PA_anya-e01_04n:1599_2	pana maggassa animittanāmaṃ na abhidhammapariyāyena labbhati. Kiṃ kāraṇaṃ? Abhidhamme	1599	
PA_anya-e01_04n:1599_3	sarasaṃ anāmasitvā paccanīkato nāmalābhato. Yo hi saguṇārammaṇehi nāmalābho, so sarasappadhāno	1599	
PA_anya-e01_04n:1599_4	hoti, saraseneva ca nāmalābhe sabbamaggānaṃ suññatādibhāvoti vavatthānaṃ na siyā.	1599	
PA_anya-e01_04n:1599_5	Tasmā abhidhamme satipi dvīhipi kāraṇehi animittanāmalābhe paccanīkatova nāmavavatthānakaraṇaṃ	1599	
PA_anya-e01_04n:1599_6	gayhatīti tadabhāvā na labbhati. Atha vā na labbhatīti aññanirapekkhehi saguṇārammaṇehi	1599	
PA_anya-e01_04n:1599_7	na labbhati. Kiṃ kāraṇaṃ? Abhidhamme sarasapaccanīkehi sahitehi nāmalābhato. Paccanīkañhi	1599	
PA_anya-e01_04n:1599_8	vavatthānakaraṇaṃ anapekkhitvā kevalassa sarasassa nāmahetubhāvo abhidhamme natthi,	1599	
PA_anya-e01_04n:1599_9	avavatthānāpattito. Tasmā attābhinivesapaṇidhipaṭipakkhavipassanānulomā maggā satipi	1599	
PA_anya-e01_04n:1599_10	sarasantare paccanīkasahitena sarasena nāmaṃ labhanti. Animittamaggassa pana vipassanā	15991	
PA_anya-e01_04n:1599_11	nimittapaṭipakkhā na hoti, sayaṃ nimittaggahaṇato nimittaggahaṇānivāraṇāti tadanulomo	15991	
PA_anya-e01_04n:1599_12	maggopi na nimittassa paṭipakkho. Yadi siyā, nimittagatavipassanāyapi paṭipakkho	15991	
PA_anya-e01_04n:1599_13	siyā, tasmā vijjamānopi saraso vavatthānakarapaccanīkābhāvā abhidhamme animittanāmadāyako	15991	
PA_anya-e01_04n:1599_14	na gayhatīti. Yadi evaṃ, aniccānupassanānulomo maggo abhidhamme asaṅgahito siyāti?	15991	
PA_anya-e01_04n:1599_15	Na, suddhikapaṭipadānaye tassa saṅgahitattā. Tasmā eva hi so vutto. Suttante pana	15991	
PA_anya-e01_04n:1599_16	pariyāyadesanattā saguṇārammaṇamattenapi nāmaṃ gayhatīti āha “suttantapariyāyena	15991	
PA_anya-e01_04n:1599_17	labbhatī”ti. Yaṃ panettha vattabbaṃ, taṃ heṭṭhā vuttameva. Āgamanavasenapi maggassa	15991	
PA_anya-e01_04n:1599_18	animittanāmaṃ labbhatiyevāti dassetuṃ “tatrā hī”tiādi vuttaṃ. Āgamanīyaṭṭhāneti āgamanapaṭipadāṭhāne.	15991	
PA_anya-e01_04n:1599_19	Sesaṃ vuttanayattā uttānamevāti.	15991	
PA_anya-e01_04n:1600	Saṅkhārupekkhāñāṇaṃ niṭṭhitaṃ.	160	
PA_anya-e01_04n:1601	Anulomañāṇakathāvaṇṇanā	160	
PA_anya-e01_04n:1602_0	804. Adhimokkhasaddhāti pasādabhūto vatthugato nicchayo adhimokkho. Tasmā tathābhūtā	1602	
PA_anya-e01_04n:1602_1	bhāvanāvisesena kiccato adhimattatāya balavatarā nibbattati. Supaggahitanti suṭṭhu	1602	
PA_anya-e01_04n:1602_2	paggahitaṃ. Asallīnaṃ paṭutarabhāvena paṭipakkhavidhamanasamatthaṃ vīriyaṃ hoti.	1602	
PA_anya-e01_04n:1602_3	Sūpaṭṭhitāti tikkhataratāya ārammaṇābhimukhabhāvena suṭṭhu upaṭṭhitā sati hoti. Susamāhitanti	1602	
PA_anya-e01_04n:1602_4	passaddhisukhānaṃ sātisayatāya suṭṭhu samāhitaṃ ārammaṇe sammadeva ṭhapitaṃ appitaṃ	1602	
PA_anya-e01_04n:1602_5	viya hoti. Tikkhatarāti anulomañāṇuppattiyā paccayo bhavituṃ samatthabhāvena sātisayaṃ	1602	
PA_anya-e01_04n:1602_6	tikkhā sūrā. Saṅkhārānaṃ vicinanepi majjhattabhūtasaṅkhārupekkhā paññā uppajjati.	1602	
PA_anya-e01_04n:1602_7	Aniccāti vā…pe… sammasitvā bhavaṅgaṃ otaratīti aniccādīsu ekenākārena sammasantī	1602	
PA_anya-e01_04n:1602_8	sattakkhattuṃ pavattitvā bhijjantī bhavaṅgaṃ otiṇṇā nāma hoti tato paraṃ bhavaṅgassa	1602	
PA_anya-e01_04n:1602_9	vāroti katvā. Saṅkhārupekkhāya katanayenevāti aniccādinā ālambanakaraṇanayeneva,	1602	
PA_anya-e01_04n:1602_10	na sammasitanayena. Tenāha “ārammaṇaṃ kurumāna”nti. Āvaṭṭetvāti nivattetvā cittassa	16021	
PA_anya-e01_04n:1602_11	bhavaṅgavasena vattituṃ adatvā. Visadisacittapavattisaṅkhātāya vīciyā abhāvena avīcikā,	16021	
PA_anya-e01_04n:1602_12	cittasantati. Kiriyamanodhātuyā hi bhavaṅge āvaṭṭite kiriyamayacittapavattivipākacittuppattiyā	16021	
PA_anya-e01_04n:1602_13	savīcikā santarā, na evaṃ manodvārāvajjanenāti vuttaṃ “avīcikaṃ cittasantatiṃ anuppabandhamāna”nti.	16021	
PA_anya-e01_04n:1602_14	Tathevāti yathā atītāsu dvattiṃsajavanavīthīsu saṅkhārupekkhā “aniccā”ti vā “dukkhā”ti	16021	
PA_anya-e01_04n:1602_15	vā “anattā”ti vā saṅkhāre ārammaṇamakāsi, tatheva. Parikammanti vuccati maggassa	16021	
PA_anya-e01_04n:1602_16	parikammattā paṭisaṅkhārakattā. Upacāranti vuccati maggassa āsannattā, samīpacārikattā	16021	
PA_anya-e01_04n:1602_17	vā. Anulomattaṃ sayameva vadati.	16021	
PA_anya-e01_04n:1603_0	Ayañca nayo kāmaṃ maggavīthiyaṃ paṭhamajavanassa paṭisaṅkharaṇaṭṭho, dutiyassa tato	1603	
PA_anya-e01_04n:1603_1	āsannaṭṭho, tatiyassa heṭṭhimuparimānaṃ anulomaṭṭho ca yuttoti vutto, tathāpi sabbesampi	1603	
PA_anya-e01_04n:1603_2	imā samaññā sambhavantīti dassetuṃ “avisesena panā”tiādi vuttaṃ. Tattha āsevananti	1603	
PA_anya-e01_04n:1603_3	ādarena sevanaṃ. Purimabhāgapacchimabhāgānanti heṭṭhimānaṃ, uparimānañca dhammakoṭṭhāsānaṃ.	1603	
PA_anya-e01_04n:1603_4	Aṭṭhannanti udayabbayañāṇādīnaṃ aṭṭhannaṃ. Sabbāpi vipassanā lakkhaṇattayasammasanakiccāva,	1603	
PA_anya-e01_04n:1603_5	idampi tathevāti vuttaṃ “tathakiccatāyā”ti. Uparīti magge. Bodhipakkhiyadhammānaṃ	1603	
PA_anya-e01_04n:1603_6	tathakiccatāya anulometi sammosādipaṭipakkhavidhamanato. Idāni anulomañāṇassa tadubhayakiccānulomaṃ	1603	
PA_anya-e01_04n:1603_7	vitthārato dassetuṃ “tañhī”tiādi vuttaṃ. Tattha anulomañāṇaṃ saccapaṭicchādakamohakkhandhādīnaṃ	1603	
PA_anya-e01_04n:1603_8	sātisayaṃ vidhamanena lokiyañāṇesu ukkaṃsapariyantagataṃ, tato eva heṭṭhā nibbattitaudayabbayañāṇādīnampi	1603	
PA_anya-e01_04n:1603_9	kiccaṃ paṭipakkhadūrībhāvena atthato sādhentameva hutvā pavattati, tathāpavattamānañca	1603	
PA_anya-e01_04n:1603_10	tesaṃ kiccaṃ anulomentaṃ viya hotīti āha “udayabbayavantānaṃ…pe… tathakiccatāya anulometī”ti.	16031	
PA_anya-e01_04n:1603_11	Tattha “bhayato upaṭṭhita”nti imināpi ārammaṇasīsena ñāṇabyāpārameva vadati sappaṭibhayānaṃ	16031	
PA_anya-e01_04n:1603_12	saṅkhārānaṃ yathāsabhāvadassanadīpanato. Sesesu pana sattasupi ṭhānesu ñāṇabyāpārova	16031	
PA_anya-e01_04n:1603_13	dassito. Yasmā etaṃ anulomañāṇaṃ aniccādīsu aññataralakkhaṇavaseneva saṅkhāre ārabbha	16031	
PA_anya-e01_04n:1603_14	pavattati, tasmā vuttaṃ “aniccalakkhaṇādivasena saṅkhāre ārabbha pavattattā”ti. Tāya	16031	
PA_anya-e01_04n:1603_15	paṭipattiyāti yā sā anulomañāṇassa thūlathūlasaccapaṭicchādakasaṃkilesavikkhambhanapaṭipatti,	16031	
PA_anya-e01_04n:1603_16	tāya. Na hi anulomañāṇe tathā anuppanne gotrabhuñāṇaṃ nibbānaṃ ālambituṃ sakkoti,	16031	
PA_anya-e01_04n:1603_17	gotrabhuñāṇe vā anuppanne maggañāṇaṃ uppajjatīti.	16031	
PA_anya-e01_04n:1604_0	Vuttamatthaṃ opammena pākaṭataraṃ kātuṃ “yathā hī”tiādi vuttaṃ. Tattha aṭṭhannaṃ	1604	
PA_anya-e01_04n:1604_1	vohārikamahāmattānaṃ agatigamanaṃ pahāya taṃtaṃvinicchayakaraṇaṃ viya aṭṭhannaṃ ñāṇānaṃ	1604	
PA_anya-e01_04n:1604_2	yathāsakaṃ paṭipakkhaṃ pahāya saṅkhāresu udayabbayādipaṭipatti, rañño majjhattabhāvo	1604	
PA_anya-e01_04n:1604_3	viya anulomañāṇassa purimapacchimadhammakoṭṭhāsassa anukūlatā. Tenevāti heṭṭhimañāṇānaṃ	1604	
PA_anya-e01_04n:1604_4	anulomanamukhena uparibodhipakkhiyānaṃ anulomanatoyeva. Saccānulomikanti vuccati	1604	
PA_anya-e01_04n:1604_5	maggasaccassa anulomikattā.	1604	
PA_anya-e01_04n:1605	Anulomañāṇaṃ niṭṭhitaṃ.	160	
PA_anya-e01_04n:1606	Vuṭṭhānagāminīvipassanākathāvaṇṇanā	160	
PA_anya-e01_04n:1607_0	805. Kiñci asaṅkhatārammaṇampi ñāṇaṃ vuṭṭhānagāminiyā ekasaṅgahanti katvā “saṅkhārārammaṇāyā”ti	1607	
PA_anya-e01_04n:1607_1	visesanaṃ kataṃ. Tañhi visesato vuṭṭhānaṃ ariyamaggaṃ gacchati upetīti vuṭṭhānagāminīti	1607	
PA_anya-e01_04n:1607_2	vattabbataṃ labhati. Tenāha “sabbena sabba”ntiādi. Asammohatthanti tattha tattha	1607	
PA_anya-e01_04n:1607_3	sutte pariyāyantarehi āgatāya sammohābhāvatthaṃ. Suttasaṃsandanāti suttānaṃ tesaṃ	1607	
PA_anya-e01_04n:1607_4	tesaṃ suttapadānaṃ anusandānaṃ.	1607	
PA_anya-e01_04n:1608_0	Ye lokiye saṅkhāre ārabbha anulomapariyosānā vuṭṭhānagāminivipassanā pavattati, taṃsannissitā	1608	
PA_anya-e01_04n:1608_1	tappaṭibaddhā taṇhā tehi vinā appavattanato tammayā nāma, tammayāva tammayatā, tammayā	1608	
PA_anya-e01_04n:1608_2	vā taṇhāsampayuttā khandhā, tesaṃ bhāvo tammayatā, sā eva taṇhā. Tappaṭipakkhā vuṭṭhānagāminivipassanā	1608	
PA_anya-e01_04n:1608_3	atammayatā. Tena vuttaṃ aṭṭhakathāyaṃ “tammayatā nāma taṇhā, tassā pariyādiyanato	1608	
PA_anya-e01_04n:1608_4	vuṭṭhānagāminivipassanā atammayatāti vuccatī”ti. Nissāyāti taṃ atammayataṃ nissayaṃ	1608	
PA_anya-e01_04n:1608_5	katvā, bhāvetvāti attho. Ekattāti ettha ayaṃ pāḷi “atthi, bhikkhave, upekkhā rūpesu…pe…	1608	
PA_anya-e01_04n:1608_6	phoṭṭhabbesu, ayaṃ, bhikkhave, upekkhā nānattā nānattasitā”ti, sayampi nānāsabhāvā,	1608	
PA_anya-e01_04n:1608_7	nānārammaṇanissitā cāti attho. Sā pana samādhisampayuttā vipassanupekkhā veditabbā.	1608	
PA_anya-e01_04n:1608_8	“Atthi, bhikkhave, upekkhā ākāsānañcāyatananissitā…pe… nevasaññānāsaññāyatananissitā,	1608	
PA_anya-e01_04n:1608_9	ayaṃ, bhikkhave, upekkhā ekattā ekattasitā”ti. Yā hi taṃtaṃarūpacittuppādapariyāpannā	1608	
PA_anya-e01_04n:1608_10	upekkhā, sā ekasabhāvattā, ekārammaṇattā ca ekattā, ekattasitā cāti vuccati, sā pana	16081	
PA_anya-e01_04n:1608_11	taṃtaṃjhānasahagatavedanupekkhā ca tadārammaṇavipassanupekkhā cāti vadanti. Taṃ pajahathāti	16081	
PA_anya-e01_04n:1608_12	tadārammaṇakilesapahānena pajahatha. Tenāha “taṃ samatikkamathā”ti.	16081	
PA_anya-e01_04n:1609	Nibbidāti vuṭṭhānagāminī. Tattha hi sutte virajjatīti maggakiccamāha, vimuccatīti phalakiccaṃ.	160	
PA_anya-e01_04n:1610	Susimasuttaṃ nidānavagge. Tattha dhammaṭṭhitiñāṇaṃ vuṭṭhānagāminīti vuttā dhammaṭṭhitiyaṃ paṭiccasamuppāde asammuyhanavasena pavattanato. Nibbāne ñāṇanti maggañāṇamāha.	161	
PA_anya-e01_04n:1611	Saññā kho, poṭṭhapādāti ettha kāmaṃ “saññā”icceva vuccati, pubbe pana “saññaggaṃ phusatī”ti vuttattā āha “saññagganti vuttā”ti.	161	
PA_anya-e01_04n:1612	Paṭipadāñāṇadassanavisuddhīti tadekadesabhūtā vuṭṭhānagāminī vuttā. Samudāyesu hi pavattā vohārā avayavesupi pavattantīti. Pārisuddhipadhāniyaṅganti pārisuddhiyā padhānakāraṇaṃ.	161	
PA_anya-e01_04n:1613	Tīhi nāmehīti anulomagotrabhuvodānasaṅkhātehi tīhi nāmehi.	161	
PA_anya-e01_04n:1614	Kittitāti thomitā ariyamaggādhiṭṭhānatāya. Mahantānaṃ sīlakkhandhādīnaṃ esanaṭṭhena mahesinā sammāsambuddhena. Santakilesatāya santā. Yoganti bhāvanaṃ, bhāvanābhiyogaṃ vā.	161	
PA_anya-e01_04n:1615	Paṭipadāñāṇadassanavisuddhiniddesavaṇṇanā niṭṭhitā.	161	
PA_anya-e01_04n:1616	Iti ekavīsatimaparicchedavaṇṇanā.	161	
PA_anya-e01_04n:1617	22. Ñāṇadassanavisuddhiniddesavaṇṇanā	161	
PA_anya-e01_04n:1618	Paṭhamamaggañāṇakathāvaṇṇanā	161	
PA_anya-e01_04n:1619_0	806. Idāni ñāṇadassanavisuddhiyā niddese anuppatte sā yassa ñāṇassa anantaraṃ uppajjati,	1619	
PA_anya-e01_04n:1619_1	taṃ tāva dassento “ito paraṃ gotrabhuñāṇaṃ hotī”ti āha. Ito paranti ito anulomañāṇato	1619	
PA_anya-e01_04n:1619_2	upari. Tanti gotrabhuñāṇaṃ. Neva paṭipadāñāṇadassanavisuddhiṃ bhajati aniccādivasena	1619	
PA_anya-e01_04n:1619_3	saṅkhārānaṃ aggahaṇato. Na ñāṇadassanavisuddhiṃ bhajati satipi nibbānārammaṇatte	1619	
PA_anya-e01_04n:1619_4	kilesānaṃ akhepanato. Tato evetaṃ viññāṇadhātūnaṃ visayaṃ uddesantaṃ dassanakiccaṃ	1619	
PA_anya-e01_04n:1619_5	karontaṃ kiriyamanodhātu viya maggassa āvajjanaṭṭhāniyaṃ vuccati. Antarāti chaṭṭhasattamavisuddhīnaṃ	1619	
PA_anya-e01_04n:1619_6	vemajjhe. Abbohārikameva hoti ubhayavisuddhilakkhaṇatābhāvato. Tathāpi vuṭṭhānagāminiyā	1619	
PA_anya-e01_04n:1619_7	pariyosānatāya vipassanāpakkhikaṃ. Tenevassa taṃsotapatitatā. Tenāha “vipassanāsote…pe…	1619	
PA_anya-e01_04n:1619_8	saṅkhaṃ gacchatī”ti. Etenassa paṭipadāñāṇadassanavisuddhibhajanaṃ dasseti. Sotassa	1619	
PA_anya-e01_04n:1619_9	ariyassaādito pajjanaṃ sotāpatti, so eva maggo, sotaṃ vā ariyaṃ ādito pajjati adhigacchatīti	1619	
PA_anya-e01_04n:1619_10	sotāpatti, paṭhamako. Tassa maggo sotāpattimaggo. Paṭisandhivasena sakideva imaṃ	16191	
PA_anya-e01_04n:1619_11	manussalokaṃ āgacchatīti sakadāgāmī, tassa maggo sakadāgāmimaggo. Paṭisandhivasena	16191	
PA_anya-e01_04n:1619_12	kāmabhavaṃ na āgacchatīti anāgāmī, tassa maggo anāgāmimaggo. Kilesādīnaṃ hananādinā	16191	
PA_anya-e01_04n:1619_13	arahaṃ, aggamaggaṭṭho. Tassa bhāvo arahattaṃ, so eva maggoti arahattamaggo. Catūsu	16191	
PA_anya-e01_04n:1619_14	maggesu ñāṇaṃ ekajjhaṃ gahetvā ñāṇadassanavisuddhi nāma.	16191	
PA_anya-e01_04n:1620_0	Tehi tīhipīti heṭṭhā tiṇṇaṃ anulomañāṇānaṃ vuttattā vuttaṃ, tīsu vā dvinnaṃ antogadhattā.	1620	
PA_anya-e01_04n:1620_1	Tīhipīti vā vikappantarasampiṇḍanattho pi-saddo, tena tīhipi dvīhipīti vuttaṃ hoti.	1620	
PA_anya-e01_04n:1620_2	Attano balānurūpenāti attano attano ānubhāvānukūlaṃ. Paṭhamañhi anulomañāṇaṃ sabboḷārikaṃ,	1620	
PA_anya-e01_04n:1620_3	dutiyaṃ tato nātioḷārikaṃ, tatiyaṃ tato nātioḷārikaṃ tamaṃ antaradhāpeti. Atha vā	1620	
PA_anya-e01_04n:1620_4	balānurūpenāti heṭṭhā saṅkhārupekkhāya āhitabalānurūpena. Pubbābhisaṅkhāravasena	1620	
PA_anya-e01_04n:1620_5	hi anulomañāṇassāpi maggañāṇassa viya saddhāvimuttadiṭṭhippattānaṃ pavattiākārasiddho	1620	
PA_anya-e01_04n:1620_6	attheva mudutikkhatāviseso. Palibodhato upaṭṭhāti palibodhabhāvapaṭicchādakassa tamassa	1620	
PA_anya-e01_04n:1620_7	antaradhāpitattā. “Āsevanante”ti iminā dutiyassa vā tatiyassa vā anulomañāṇassa anantaraṃ	1620	
PA_anya-e01_04n:1620_8	gotrabhuñāṇuppatti, na paṭhamassāti dasseti tassa anāsevanattā. Na hi aladdhāsevanaṃ	1620	
PA_anya-e01_04n:1620_9	gotrabhuñāṇaṃ uppādetuṃ sakkoti. Nimittādivirahato, tabbidhurato ca “animitta”ntiādinā	1620	
PA_anya-e01_04n:1620_10	nibbānaṃ visesitaṃ. Puthujjanagottanti ariyehi asammissaṃ puthujjanasamaññaṃ. Gottanti	16201	
PA_anya-e01_04n:1620_11	hi ekavaṃsajānaṃ samānā samaññā, evaṃ idhāpīti. Puthujjanasaṅkhanti tasseva vevacanaṃ,	16201	
PA_anya-e01_04n:1620_12	puthujjanabhūminti puthujjanavatthuṃ. Ekantikatāya ekavārameva ca uppajjanato apunarāvaṭṭakaṃ.	16201	
PA_anya-e01_04n:1621_0	Bahiddhā vuṭṭhānavivaṭṭaneti asaṅkhatadhātuyā bahibhāvato bahiddhāsaññitā saṅkhāragatā	1621	
PA_anya-e01_04n:1621_1	vuṭṭhānabhūte vivaṭṭane nipphajjamāne paññā. Abhibhuyyatīti abhibhavati. Pakkhandatīti	1621	
PA_anya-e01_04n:1621_2	anupavisati. Ettha ca “uppādaṃ abhibhuyyatī”tiādinā puthujjanagottābhibhavanaṃ tadatikkamanamāha.	1621	
PA_anya-e01_04n:1621_3	“Anuppādaṃ pakkhandatī”tiādinā ariyagottabhāvanaṃ tadubhayabhāvato.	1621	
PA_anya-e01_04n:1622_0	807. Ekāvajjanānaṃ nānāvīthitā natthīti na taṃnisedhanāya ekavīthiggahaṇaṃ, atha	1622	
PA_anya-e01_04n:1622_1	kho nānārammaṇānampi ekāvajjanānaṃ nānāvīthitā natthīti dassanatthanti daṭṭhabbaṃ.	1622	
PA_anya-e01_04n:1622_2	Mahāmātikanti mahantaṃ udakavāhakaṃ. Laṅghitvāti anotaranto eva atikkamitvā. Ullaṅghitvāti	1622	
PA_anya-e01_04n:1622_3	uparibhāgeneva laṅghitvā. Ninnapoṇapabbhāratā uttaruttaravisiṭṭhā ninnatāva.	1622	
PA_anya-e01_04n:1623_0	Aṭṭhahi ñāṇehi anukkamena āhitavisesaṃ anulomañāṇaṃ nibbānārammaṇassa ñāṇassa paccayo	1623	
PA_anya-e01_04n:1623_1	bhavituṃ samatthaṃ jātanti āha “udayabbayānupassanādinā vegena dhāvitvā”ti. Rūpaṃ	1623	
PA_anya-e01_04n:1623_2	anekasantatisambandhatāya anekavaṭṭaracitā rajju viya hotīti vuttaṃ “rūparajjuṃ vā”ti.	1623	
PA_anya-e01_04n:1623_3	Attabhāvassa rukkhaṭṭhāniyatāya vuttattā taṃsambandhadaṇḍaṭṭhāniyatā vedanādīsu ekasseva	1623	
PA_anya-e01_04n:1623_4	yuttā, na vedanādisamudāyassāti vuttaṃ “vedanādīsu aññataradaṇḍaṃ vā”ti. Anulomāvajjanenāti	1623	
PA_anya-e01_04n:1623_5	anulomassa āvajjanena. Yena āvajjanena anulomañāṇaṃ uppajjati, tena taṃ ārammaṇaṃ.	1623	
PA_anya-e01_04n:1623_6	“Paṭhamena anulomacittena ullaṅghitvā”ti idaṃ sakkāyatīrassa tassa atikkamanārambhatāya	1623	
PA_anya-e01_04n:1623_7	vuttaṃ. “Dutiyena nibbānaninnapoṇapabbhāramānaso”ti idaṃ tassa sabbasaṅkhārato sātisayaṃ	1623	
PA_anya-e01_04n:1623_8	alaggaṃ hutvā visaṅkhāre allīnabhāvato vuttaṃ. Nibbāne ārammaṇakaraṇavasena patati	1623	
PA_anya-e01_04n:1623_9	yogāvacaro. Ekārammaṇeti ekavāraṃyeva ālambite ārammaṇe. Tenāha “aladdhāsevanatāyā”ti.	1623	
PA_anya-e01_04n:1623_10	Tena ekārammaṇe āsevanā upakāravatī, na tathā nānārammaṇeti dasseti.	16231	
PA_anya-e01_04n:1624	808. Tatrāti anulomagotrabhūnaṃ itarītarakiccākaraṇe. Nakkhattayoganti nakkhattena candassa yogaṃ, nakkhattayogavibhāvaniyaṃ vā kālaṃ, divasanti attho.	162	
PA_anya-e01_04n:1625	Tatthātiādi upamāsaṃsandanaṃ.	162	
PA_anya-e01_04n:1626_0	Evaṃ nibbattāhīti anulomañāṇāni viya saṅkhāre anālambitvā ahaṃ viya nibbānārammaṇe	1626	
PA_anya-e01_04n:1626_1	vattāhīti maggassa gotrabhunā dinnasaññāmuñcanaṃ, anubandhanañca nibbānārammaṇakaraṇameva sandhāya vuttaṃ.	1626	
PA_anya-e01_04n:1627_0	809. Tatrāti tasmiṃ gotrabhunā dinnasaññaṃ amuñcitvā viya tena gahitārammaṇeyeva	1627	
PA_anya-e01_04n:1627_1	vattitvā maggassa lobhakkhandhādinibbijjhane. Usuṃ asati khippatīti issāso, dhanuggaho.	1627	
PA_anya-e01_04n:1627_2	Saragocaraṭṭhānaṃ nāma aṭṭhausabhamattaṃ. Tañca kho dūre pātino majjhimapurisassa	1627	
PA_anya-e01_04n:1627_3	vasena catuhatthāya yaṭṭhiyā vīsatiyaṭṭhi usabhaṃ, tena aṭṭhausabhamatte padese hatthavasena	1627	
PA_anya-e01_04n:1627_4	cattārīsādhikachasatahatthe padese. Phalakasatanti asanasāramayaṃ phalakasataṃ. Kumbhakāracakkasadise	1627	
PA_anya-e01_04n:1627_5	cakkayante. Āvijjhitvāti bhametvā. Daṇḍakaghaṭṭanāya uppādetabbasaddo daṇḍakasaññā.	1627	
PA_anya-e01_04n:1627_6	Phalakasatavinivijjhanassa paccayabhūtā daṇḍakasaññā viya gotrabhuñāṇaṃ lobhakkhandhādinibbijjhanassa	1627	
PA_anya-e01_04n:1627_7	maggañāṇassa paccayabhāvato. Issāso viya maggañāṇaṃ nibbijjhitabbanivijjhanato.	1627	
PA_anya-e01_04n:1628_0	810. Aṭṭhamabhavato paṭṭhāya nibbattanakaṃ anamataggasaṃsāravaṭṭadukkhasamuddaṃ soseti.	1628	
PA_anya-e01_04n:1628_1	Saddhādhanaṃ sīladhanaṃ hiridhanaṃ ottappadhanaṃ sutadhanaṃ cāgadhanaṃ paññādhananti	1628	
PA_anya-e01_04n:1628_2	imesaṃ sattannaṃ ariyadhanānaṃ. Sammukhībhāvanti paccakkhasiddhiṃ. Pāṇātipātādipañcaverāni	1628	
PA_anya-e01_04n:1628_3	ceva pañcavīsatimahābhayāni cāti sabbaverabhayāni. Aññesañca ratanattaye niviṭṭhasaddhādīnaṃ.	1628	
PA_anya-e01_04n:1628_4	Samudāye pavatto sotāpattimaggasaddo tadekadesepi pavattatīti āha “sotāpattimaggena	1628	
PA_anya-e01_04n:1628_5	sampayuttaṃ ñāṇa”nti.	1628	
PA_anya-e01_04n:1629	Paṭhamamaggañāṇaṃ niṭṭhitaṃ.	162	
PA_anya-e01_04n:1630	Sotāpannapuggalakathāvaṇṇanā	163	
PA_anya-e01_04n:1631_0	811. Tasseva sotāpattimaggacittassa. Kāmañcettha nātitikkhapaññassa dve, tikkhapaññassa	1631	
PA_anya-e01_04n:1631_1	tīṇi phalacittāni honti, avisesato pana gahitassa maggassa vasena “dve, tīṇi vā”ti	1631	
PA_anya-e01_04n:1631_2	vuttaṃ. Samādhimānantarikaññamāhūti yaṃ attano pavattisamanantaraṃ niyameneva phalappadānato	1631	
PA_anya-e01_04n:1631_3	ānantarikasamādhīti āhūti attho. Anantarameva pavattanakaṃ phalaṃ anantaraṃ, tattha	1631	
PA_anya-e01_04n:1631_4	niyutto, taṃ vā payojanaṃ etassāti ānantariko, maggo.	1631	
PA_anya-e01_04n:1632_0	Āsevananteti āsevanato ante, āsevanalābhino anulomañāṇassa anantaranti attho. Laddhāsevanameva	1632	
PA_anya-e01_04n:1632_1	anulomaṃ gotrabhuṃ uppādeti. Upari pana cha, satta vā javanāni pavattanti, tasmā	1632	
PA_anya-e01_04n:1632_2	cattāri phalacittāni hontīti vadeyyāti āha “sattacittaparamā ca ekāvajjanavīthī”ti.	1632	
PA_anya-e01_04n:1633	Taṃ pana na sārato paccetabbanti yojanā. Yaṃ panettha vattabbaṃ, taṃ heṭṭhā vuttameva.	163	
PA_anya-e01_04n:1634_0	812. Ettāvatāti paṭhamamaggānantaraṃ phalassa uppattimakkena. Bhusaṃ pamattopīti	1634	
PA_anya-e01_04n:1634_1	devarajjacakkavattirajjādipamādaṭṭhānaṃ āgamma bhusaṃ pamattopi. Yesaṃ yathāvuttaāvajjanajavanacittānaṃ	1634	
PA_anya-e01_04n:1634_2	uppattiyā esa sotāpanno paccavekkhati nāmāti adhippāyo.	1634	
PA_anya-e01_04n:1635	Eteneva pasaṅgena sesānaṃ ariyānaṃ paccavekkhaṇāni dassetuṃ “yathā cā”tiādi vuttaṃ.	163	
PA_anya-e01_04n:1636_0	Ukkaṭṭhaparicchedoyeva ceso, yadidaṃ pañcannaṃ, catunnañca paccavekkhaṇānaṃ dassananti	1636	
PA_anya-e01_04n:1636_1	attho. “Abhāvenevā”ti etena pahīnāvasiṭṭhakilesapaccavekkhaṇasamatthatā kassaci hoti,	1636	
PA_anya-e01_04n:1636_2	kassaci na hotīti dasseti. Lobho eva lobhadhammo.	1636	
PA_anya-e01_04n:1637	Dutiyamaggañāṇakathāvaṇṇanā	163	
PA_anya-e01_04n:1638_0	813. Kāmarāgabyāpādānaṃ tanubhāvāyāti etesaṃ kilesānaṃ tanubhāvatthaṃ. Tattha dvīhi	1638	
PA_anya-e01_04n:1638_1	kāraṇehi tanubhāvo adhiccuppattiyā, pariyuṭṭhānamandatāya ca. Sakadāgāmissa hi vaṭṭānusārimahājanassa	1638	
PA_anya-e01_04n:1638_2	viya kilesā abhiṇhaṃ na uppajjanti, kadāci kadāci viraḷākārā hutvā uppajjanti. Tathā	1638	
PA_anya-e01_04n:1638_3	uppajjantāpi maddantā chādentā andhakāraṃ karontā na uppajjanti, dvīhi pana maggehi	1638	
PA_anya-e01_04n:1638_4	pahīnattā mandamandā tanukākārā hutvā uppajjanti. Keci pana “sakadāgāmissāpi kilesā	1638	
PA_anya-e01_04n:1638_5	cirena uppajjanti, uppajjantāpi bahalāva uppajjanti. Tathā hissa puttadhītaro dissantī”ti,	1638	
PA_anya-e01_04n:1638_6	taṃ akāraṇaṃ vatthupaṭisevanena vināpi gabbhaggahaṇasabbhāvato. Tasmā vuttanayeneva	1638	
PA_anya-e01_04n:1638_7	dvīhi kāraṇehi tesaṃ tanubhāvo veditabbo. Dutiyāyāti gaṇanavasenapi dutiyāya, uppattivasenapi	1638	
PA_anya-e01_04n:1638_8	dutiyāya bhūmiyā. Pattiyāti sāmaññaphalassa paṭilābhāya. Tañhi sampayuttānaṃ nissayabhāvato	1638	
PA_anya-e01_04n:1638_9	te dhammā bhavanti etthāti bhūmi. Yasmā vā samānepi lokuttarabhāve sayampi bhavati	1638	
PA_anya-e01_04n:1638_10	uppajjati, na nibbānaṃ viya apātubhūtaṃ, tasmāpi “bhūmī”ti vuccati. Yogaṃ karotīti	16381	
PA_anya-e01_04n:1638_11	vipassanābhiyogaṃ karoti. “Navahākārehi indriyāni tikkhāni bhavantī”tiādinā vuttanayeneva	16381	
PA_anya-e01_04n:1638_12	yadaggena indriyānaṃ tikkhataṃ sampādeti, tadaggena balāni, bojjhaṅgāni ca paṭutarabhāvaṃ	16381	
PA_anya-e01_04n:1638_13	āpādento indriyabalabojjhaṅgāni samodhānetvā lakkhaṇattayatīraṇavasena ñāṇena parimaddati.	16381	
PA_anya-e01_04n:1638_14	Tattha aparāparaṃ ñāṇaṃ cārento parivatteti. Tenāha “vipassanāvīthiṃ ogāhatī”ti.	16381	
PA_anya-e01_04n:1638_15	Vuttanayenevāti udayabbayañāṇādīnaṃ uppādane vuttanayena. Gotrabhuanantaranti ettha	16381	
PA_anya-e01_04n:1638_16	gotrabhu viya gotrabhu. Paṭhamamaggapurecārikañāṇañhi puthujjanagottābhibhavanato,	16381	
PA_anya-e01_04n:1638_17	ariyagottabhavanato ca nippariyāyato gotrabhūti vuccati, idaṃ pana taṃsadisatāya	16381	
PA_anya-e01_04n:1638_18	pariyāyato gotrabhu. Ekaccasaṃkilesavisuddhiyā, pana accantavisuddhiyā ārammaṇakaraṇato	16381	
PA_anya-e01_04n:1638_19	ca vodānanti vuccati. Tenāha paṭṭhāne “anulomaṃ vodānassa anantarapaccayena paccayo”ti	16381	
PA_anya-e01_04n:1638_20	(paṭṭhā 1.1.417). Yasmā pana paṭisambhidāmagge uppādādiabhibhavanatthaṃ upādāya “aṭṭha	16382	
PA_anya-e01_04n:1638_21	gotrabhudhammā samādhivasena uppajjanti, dasa gotrabhudhammā vipassanāvasena uppajjantī”tiādīsu	16382	
PA_anya-e01_04n:1638_22	gotrabhunāmenevetaṃ āgataṃ, tasmā idhāpi “gotrabhuanantara”nti vuttanti daṭṭhabbaṃ.	16382	
PA_anya-e01_04n:1639	Dutiyañāṇaṃ niṭṭhitaṃ.	163	
PA_anya-e01_04n:1640	Tatiyamaggañāṇakathāvaṇṇanā	164	
PA_anya-e01_04n:1641_0	814. Sakidevāti ekavāraṃyeva. “Imaṃ lokaṃ āgantvā”ti iminā pañcasu sakadāgāmīsu cattāro	1641	
PA_anya-e01_04n:1641_1	vajjetvā ekova gahito. Ekacco idha sakadāgāmiphalaṃ patvā idheva loke parinibbāti,	1641	
PA_anya-e01_04n:1641_2	ekacco idha patvā devaloke parinibbāti, ekacco devaloke patvā tattheva parinibbāti,	1641	
PA_anya-e01_04n:1641_3	ekacco devaloke patvā idhūpapajjitvā parinibbāti. Ime cattāropi idha na gahitā. Yo	1641	
PA_anya-e01_04n:1641_4	pana idha patvā devaloke yāvatāyukaṃ vasitvā puna idhūpapajjitvā parinibbāti, ayaṃ	1641	
PA_anya-e01_04n:1641_5	ekova idha gahitoti veditabbo.	1641	
PA_anya-e01_04n:1642	Kāmarāgabyāpādānaṃ anavasesappahānāyāti tesaṃyeva sakadāgāmimaggena tanukatānaṃ saṃyojanānaṃ niravasesappahānāya. Paṭisandhivasena kāmabhavassa anāgamanato anāgāmī.	164	
PA_anya-e01_04n:1643	Tatiyañāṇaṃ niṭṭhitaṃ.	164	
PA_anya-e01_04n:1644	Catutthamaggañāṇakathāvaṇṇanā	164	
PA_anya-e01_04n:1645_0	815. Opapātikoti upapātayoniko. Imināssa gabbhaseyyā paṭikkhittā. Tattha parinibbāyīti	1645	
PA_anya-e01_04n:1645_1	tattha suddhāvāse parinibbāyitā. Anāvattidhammo tasmā lokāti paṭisandhiggahaṇavasena	1645	
PA_anya-e01_04n:1645_2	tasmā lokā idha anāvattanasabhāvo, buddhadassanadhammassavanānaṃ panatthāya āgamanaṃ hotiyeva.	1645	
PA_anya-e01_04n:1646_0	Rūparāgaarūparāgamānauddhaccaavijjānaṃ anavasesappahānāyāti etesaṃ pañcannaṃ uddhambhāgiyasaṃyojanānaṃ	1646	
PA_anya-e01_04n:1646_1	nissesappajahanatthāya. Tattha rūpabhave chandarāgo rūparāgo. Arūpabhave chandarāgo	1646	
PA_anya-e01_04n:1646_2	arūparāgo. Māno arahattamaggavajjhamāno. Tathā uddhaccāvijjā.	1646	
PA_anya-e01_04n:1647	Catutthañāṇaṃ niṭṭhitaṃ.	164	
PA_anya-e01_04n:1648	Arahantapuggalakathāvaṇṇanā	164	
PA_anya-e01_04n:1649_0	816. Mahākhīṇāsavoti mahānubhāvatānibandhanaṃ pūjāvacanametaṃ, na upādāyavacanaṃ	1649	
PA_anya-e01_04n:1649_1	yathā “mahāmoggallāno”ti. Na hi cūḷakhīṇāsavo nāma atthi. Antimadehaṃ dhāretīti antimadehadhārī.	1649	
PA_anya-e01_04n:1649_2	Khandhakilesābhisaṅkhārabhārānaṃ ohitattā oropitattā ohitabhāro. Anuppatto sadatthaṃ	1649	
PA_anya-e01_04n:1649_3	sakatthanti anuppattasadattho. Sadatthoti ca arahattaṃ veditabbaṃ. Tañhi attupanibandhanaṭṭhena,	1649	
PA_anya-e01_04n:1649_4	attānaṃ avijahanaṭṭhena, attano paramatthaṭṭhena ca attano atthattā sakatthoti vuccati.	1649	
PA_anya-e01_04n:1649_5	Parikkhīṇāni dasapi bhavasaṃyojanāni etassāti parikkhīṇabhavasaṃyojano. Khandhādiatthaṃ	1649	
PA_anya-e01_04n:1649_6	sammā aññāya vimuttoti sammadaññāvimutto. Aggo ca so dakkhiṇeyyo ca, aggadakkhiṇaṃ	1649	
PA_anya-e01_04n:1649_7	vā arahatīti aggadakkhiṇeyyo.	1649	
PA_anya-e01_04n:1650	Bodhipakkhiyakathāvaṇṇanā	165	
PA_anya-e01_04n:1651	817. Catunnaṃ maggañāṇānaṃ vasena catuñāṇāya. Ānubhāvavijānanatthanti satipaṭṭhānapāripūriādikassa ānubhāvassa bodhanatthaṃ.	165	
PA_anya-e01_04n:1652_0	Paripuṇṇā bodhipakkhiyā etassāti paripuṇṇabodhipakkhiyo, maggo. Tassa bhāvo paripuṇṇabodhipakkhiyabhāvo.	1652	
PA_anya-e01_04n:1652_1	Vuṭṭhānabalehi sampayuttatāva vuṭṭhānabalasamāyogo, ye saṃyojanādayo yena paṭhamamaggādinā pahātabbā.	1652	
PA_anya-e01_04n:1653	818. Bujjhanaṭṭhena vā bodho, maggacittuppādo. Tassa bujjhanakiriyāya anuguṇabhāvato pakkhe bhavāti bodhipakkhiyā.	165	
PA_anya-e01_04n:1654_0	819. Tesu bodhipakkhiyesu. Ārammaṇesūti kāyādiārammaṇesu. Okkhanditvāti anupavisitvā.	1654	
PA_anya-e01_04n:1654_1	Pakkhanditvāti tasseva vevacanaṃ. Upaṭṭhānatoti asubhākārādiggahaṇavasena upagantvā	1654	
PA_anya-e01_04n:1654_2	avaṭṭhānato. Kāyādīsu asubhākārādiggahaṇaṃ pubbabhāgasatipaṭṭhānavasena subhasaññādipahānakiccasādhanaṃ	1654	
PA_anya-e01_04n:1654_3	maggasatipaṭṭhānavasena veditabbaṃ. Tattha hi ekāva sati catukiccasādhanavasena pavattati.	1654	
PA_anya-e01_04n:1655_0	820. Padahantīti vāyamanti, kāyacittāni paggaṇhanti vā. Asobhāhetūnaṃ saṃkilesadhammānaṃ	1655	
PA_anya-e01_04n:1655_1	pajahanena, sobhāhetūnañca vodānadhammānaṃ bhāvanena sobhanaṃ, sundaranti attho.	1655	
PA_anya-e01_04n:1655_2	Seṭṭhabhāvāvahanatoti pāsaṃsatamabhāvasādhanato. Padhānabhāvakāraṇatoti uttamabhāvahetuto.	1655	
PA_anya-e01_04n:1656_0	821. Pubbe vuttenāti iddhividhañāṇaniddese vuttena. Ijjhanaṭṭho nipphajjanaṭṭho,	1656	
PA_anya-e01_04n:1656_1	paṭilābhasampadā vā, yena vā ijjhanti iddhā vuddhā ukkaṃsagatā honti, taṃ ijjhanaṃ.	1656	
PA_anya-e01_04n:1656_2	Samādhipadhānasaṅkhārapamukhā maggadhammā idha “iddhī”ti adhippetā. Pubbaṅgamaṭṭho	1656	
PA_anya-e01_04n:1656_3	adhipatipaccayabhāvo. Tasmā sotāpattimaggo ijjhatīti iddhi, tasmā sampayuttā chandādayo	1656	
PA_anya-e01_04n:1656_4	pubbaṅgamaṭṭhena pādo. Tassā eva phalabhūtāya vuṭṭhānagāminiyā chandādayo pubbabhāgakāraṇaṭṭhena	1656	
PA_anya-e01_04n:1656_5	pādo. Soti iddhipādo. Ime lokuttarāvāti ime yathāvuttā chandādayo uttaracūḷabhājanīye	1656	
PA_anya-e01_04n:1656_6	āgatanayena lokuttarā veditabbā. Chandādiadhipativasena paṭiladdhadhammāpi phassādayo	1656	
PA_anya-e01_04n:1656_7	iddhipādā hontīti attho. Kāmañcettha iddhipādo no adhipati, adhipati vā no iddhipādo	1656	
PA_anya-e01_04n:1656_8	nāma natthi, yathā pana ekasmiṃ rajje rajjārahesu catūsu rājakumāresu ekasmiṃ kāle	1656	
PA_anya-e01_04n:1656_9	ekova rajjamanusāsati, na sabbe, evaṃ ekamekasmiṃ cittuppāde ekova adhipati, iddhipādo	1656	
PA_anya-e01_04n:1656_10	ca hotīti veditabbo.	16561	
PA_anya-e01_04n:1657_0	822. Assaddhiyaṃ saddhāpaṭipakkhā akusalā dhammā, avatthugato pasādapatirūpako micchādhimokkho	1657	
PA_anya-e01_04n:1657_1	vā. Kosajjaṃ thinamiddhapadhāno akusalacittuppādo. Pamādo satisammoso tathāpavattā	1657	
PA_anya-e01_04n:1657_2	akusalā khandhā. Abhibhavanasaṅkhātena adhipatiyaṭṭhenāti assaddhiyādīnaṃ abhibhavanato	1657	
PA_anya-e01_04n:1657_3	abhibhavananti vattabbena adhimokkhapaggahaupaṭṭhānaavikkhepapajānanassa ekalakkhaṇena	1657	
PA_anya-e01_04n:1657_4	sampayuttadhammesu adhipatiyaṭṭhena. Assaddhiyādīhi cāti ca-saddo samuccayattho aṭṭhānappayutto,	1657	
PA_anya-e01_04n:1657_5	tasmā akampiyaṭṭhena ca sampayuttadhammesu thirabhāvena ca balanti evamettha adhippāyo veditabbo.	1657	
PA_anya-e01_04n:1658_0	823. Bujjhanakasattassāti catunnaṃ ariyasaccānaṃ paṭivijjhanakasattassa. Yo heso	1658	
PA_anya-e01_04n:1658_1	lokuttaramaggakkhaṇe uppajjamānāya satiādidhammasāmaggiyā karaṇabhūtāya bujjhati	1658	
PA_anya-e01_04n:1658_2	kilesasantānaniddāya uṭṭhahati, cattāri vā ariyasaccāni paṭivijjhati, nibbānameva	1658	
PA_anya-e01_04n:1658_3	vā sacchikarotīti bodhīti vuccati ariyasāvako, tassa bodhissa bujjhanakasattassa	1658	
PA_anya-e01_04n:1658_4	aṅgāti bojjhaṅgā. Niyyānikaṭṭhenāti vaṭṭato nissaraṇaṭṭhena.	1658	
PA_anya-e01_04n:1659_0	824. Pubbabhāge nānācittesu labbhantīti sambandho. Cuddasavidhenāti ānāpānairiyāpathacatusampajaññapaṭikkūlamanasikāradhātumanasikārapabbāni,	1659	
PA_anya-e01_04n:1659_1	nava sivathikapabbāni cāti evaṃ cuddasavidhena. Kāyaṃ pariggaṇhato ca kāyānupassanāsatipaṭṭhānaṃ	1659	
PA_anya-e01_04n:1659_2	labbhati, na vedanādayo pariggaṇhato. Esa nayo sesesupi. “Sukhaṃ vedana”ntiādināti	1659	
PA_anya-e01_04n:1659_3	vā “sāmisa”ntiādināti vā “nirāmisa”ntiādināti vā evaṃ navavidhena. Sarāgadosamohasaṃkhittamahaggatasamāhitasauttaravimuttapadānaṃ	1659	
PA_anya-e01_04n:1659_4	sapaṭipakkhānaṃ vasena soḷasavidhena. Nīvaraṇupādānakkhandhāyatanabojjhaṅgasaccapabbānaṃ	1659	
PA_anya-e01_04n:1659_5	vasena pañcavidhena. Imasmiṃ attabhāveti paccuppanne attabhāve. Anuppannapubbanti	1659	
PA_anya-e01_04n:1659_6	attano abhūtapubbaṃ. Parassa uppannaṃ akusalaṃ disvā tannimittañca vadhabandhārahādīnīti	1659	
PA_anya-e01_04n:1659_7	adhippāyo. Tassāti tādisassa. Bhavati hi taṃsadisepi tabbohāro yathā “tāniyeva osadhānī”ti.	1659	
PA_anya-e01_04n:1659_8	Tassa pahānāyāti etthāpi eseva nayo. Jhānavipassanā ito aññasmiṃ attabhāve uppannapubbāpi	1659	
PA_anya-e01_04n:1659_9	siyunti vuttaṃ “imasmiṃ attabhāve anuppannapubba”nti, chandiddhipādasammāvācānaṃyeva	1659	
PA_anya-e01_04n:1659_10	gahaṇaṃ. Tesu vuttesu sesiddhipādasesaviratiyo atthato vuttāva hontīti lakkhaṇahāravasena	16591	
PA_anya-e01_04n:1659_11	ayamattho veditabbo. Evaṃ nānācittesu labbhanti pubbabhāge ete satipaṭṭhānasammappadhānaiddhipādā.	16591	
PA_anya-e01_04n:1659_12	Catunnaṃ ñāṇānanti catunnaṃ ariyamaggañāṇānaṃ. Kāmaṃ sabbepi bodhipakkhiyadhammā	16591	
PA_anya-e01_04n:1659_13	maggacittuppādapariyāpannāva, tathāpi sātisayo sammappadhānabyāpāro maggakkhaṇeti	16591	
PA_anya-e01_04n:1659_14	vuttaṃ “phalakkhaṇe ṭhapetvā cattāro sammappadhāne”ti. Avasesā tettiṃsa labbhanti,	16591	
PA_anya-e01_04n:1659_15	te ca kho pariyāyato, na nippariyāyatoti adhippāyo.	16591	
PA_anya-e01_04n:1660_0	825. Sesesu panāti iddhipādādīsu pañcasu koṭṭhāsesu. Yathā sativīriyesu “satipaṭṭhānaṃ	1660	
PA_anya-e01_04n:1660_1	sammappadhāna”nti saṅkhipanavasena hāpanaṃ, “kāyānupassanā”tiādivibhāgadassanavasena	1660	
PA_anya-e01_04n:1660_2	vaḍḍhanaṃ atthi, īdisaṃ hāpanavaḍḍhanaṃ natthīti attho.	1660	
PA_anya-e01_04n:1661_0	826. Idāni sabbesu eva yathārahaṃ labbhamānavibhāgadassanatthaṃ “apicā”tiādi āraddhaṃ.	1661	
PA_anya-e01_04n:1661_1	Tattha tesūti sattatiṃsāya bodhipakkhiyadhammesu. Chaddhāti ekadhā dvedhā catudhā	1661	
PA_anya-e01_04n:1661_2	pañcadhā aṭṭhadhā navadhāti evaṃ chappakārena te bhavanti.	1661	
PA_anya-e01_04n:1662_0	Chandiddhipādādivasenāti chando chandiddhipādavaseneva, cittaṃ cittiddhipādavaseneva,	1662	
PA_anya-e01_04n:1662_1	pītipassaddhiupekkhā bojjhaṅgavaseneva, saṅkappādayo maggavasenevāti evaṃ nava ekavidhāva honti.	1662	
PA_anya-e01_04n:1663_0	Cuddaseva asambhinnāti sati vīriyaṃ chando cittaṃ paññā saddhā samādhi pīti passaddhi	1663	
PA_anya-e01_04n:1663_1	upekkhā sammāsaṅkappo sammāvācā sammākammanto sammāājīvoti ime asambhinnā padantarasambhedena	1663	
PA_anya-e01_04n:1663_2	vinā aggahitaggahaṇena gayhamānā cuddaseva ca sabhāvadhammā. Cuddasāti ca ukkaṃsaparicchedena	1663	
PA_anya-e01_04n:1663_3	vuttaṃ. Tañca kho paṭhamajjhānikamaggacittuppādavasena, dutiyajjhānike pana sammāsaṅkappābhāvato	1663	
PA_anya-e01_04n:1663_4	terasa, tatiyacatutthapañcamajjhānikesu pītisambojjhaṅgābhāvato dvādasa honti. “Sattatiṃsappabhedato”ti	1663	
PA_anya-e01_04n:1663_5	idampi ukkaṃsavaseneva vuttaṃ, avakaṃsato pana vuttanayena ekasmiṃ khaṇe chattiṃsa,	1663	
PA_anya-e01_04n:1663_6	pañcatiṃsa honti, catunnaṃ adhipatīnaṃ ekajjhaṃ anuppajjanato ekasmiṃ khaṇe ekasseva	1663	
PA_anya-e01_04n:1663_7	iddhipādassa sambhavoti dvattiṃsa ca hontīti veditabbaṃ.	1663	
PA_anya-e01_04n:1664_0	Sattatiṃsapabhedato kathanti āha “sakiccanipphādanato”tiādi, ekaccassa sabhāvato	1664	
PA_anya-e01_04n:1664_1	ekassāpi attano ānubhāvānurūpakāyānupassanāditaṃtaṃkiccasādhanatoti attho. Sarūpena	1664	
PA_anya-e01_04n:1664_2	ca vuttitoti abhedassa cittiddhipādādikassa sarūpeneva pavattanato ca.	1664	
PA_anya-e01_04n:1665_0	Etthāti ñāṇadassanavisuddhiyaṃ. Kasmā pana bodhipakkhiyesu jhānakoṭṭhāso na gahito,	1665	
PA_anya-e01_04n:1665_1	nanu jhānarahito ariyamaggo natthīti? Saccaṃ natthi, tato eva na kho panetaṃ evaṃ	1665	
PA_anya-e01_04n:1665_2	daṭṭhabbaṃ “bodhipakkhiyesu jhānaṃ na gahita”nti lakkhaṇūpanijjhānalakkhaṇassa jhānassa	1665	
PA_anya-e01_04n:1665_3	maggaggahaṇeneva gahitattā. Tañhi sandhāya “yasmiṃ samaye lokuttaraṃ jhānaṃ bhāvetī”tiādi	1665	
PA_anya-e01_04n:1665_4	vuttaṃ. Ārammaṇūpanijjhānalakkhaṇassa panettha sambhavo eva natthi. Aparo nayo –	1665	
PA_anya-e01_04n:1665_5	kasmā pana bodhipakkhiyesu jhānakoṭṭhāso na gahito, nanu jhānarahito ariyamaggo natthi,	1665	
PA_anya-e01_04n:1665_6	na ca taṃ paṭipadā viya ekantapubbabhāgiyaṃ, nāpi ekaccapaṭisambhidā viya magganissando,	1665	
PA_anya-e01_04n:1665_7	atha kho maggacittuppādapariyāpanno, yato “lokuttaraṃ jhānaṃ bhāvetī”ti vuttaṃ, maggamaggaparivāradhammā	1665	
PA_anya-e01_04n:1665_8	ca bodhipakkhiyadhammāti? Vuccate – yaṃ tāva vuttaṃ jhānarahito ariyamaggo natthī”ti,	1665	
PA_anya-e01_04n:1665_9	tattha na ariyamaggasampayogamattena jhānassa bodhipakkhiyatā labbhati atippasaṅgato.	1665	
PA_anya-e01_04n:1665_10	Āhārādīnampi hi bodhipakkhiyatā āpajjeyyāti. Etena maggacittuppādapariyāpannatā bodhipakkhiyabhāvassa	16651	
PA_anya-e01_04n:1665_11	akāraṇanti dassitaṃ hoti.	16651	
PA_anya-e01_04n:1666_0	Yaṃ pana vuttaṃ “maggamaggaparivāradhammā ca bodhipakkhiyā”ti, tattha parivāraṭṭho	1666	
PA_anya-e01_04n:1666_1	kiṃ sahapavattiattho, udāhu parikkhāraṭṭhoti? Yadi purimo pakkho, so pageva nillocito.	1666	
PA_anya-e01_04n:1666_2	Atha dutiyo, idaṃ vicāretabbaṃ. Kathaṃ pavattamānaṃ jhānaṃ maggassa parikkhāro? Yadi	1666	
PA_anya-e01_04n:1666_3	sahajātādipaccayabhāvena, evaṃ sati phassādīnampi maggaparikkhāratā āpajjati. Atha	1666	
PA_anya-e01_04n:1666_4	paṭipakkhavidhaṃsanena, na sabbe jhānadhammā paṭipakkhavidhaṃsanasamatthā. Na hi	1666	
PA_anya-e01_04n:1666_5	vicāro, vedanā ca kassaci saṃkilesadhammassa ujupaṭipakkhabhāvena pavattanti. Yaṃ	1666	
PA_anya-e01_04n:1666_6	pana peṭake “sukhaṃ uddhaccakukkuccassa, vicāro vicikicchāya paṭipakkho”ti vuttaṃ,	1666	
PA_anya-e01_04n:1666_7	taṃ pariyāyena vuttaṃ. Na hi sukhaṃ sayaṃ uddhaccakukkuccassa paṭipakkho, paṭipakkhassa	1666	
PA_anya-e01_04n:1666_8	pana samādhissa paccayatāya paṭipakkho. Na ca vicāro paññā viya, adhimokkho viya	1666	
PA_anya-e01_04n:1666_9	vā vicikicchāya paṭipakkho, paṭipakkhassa paṭirūpatāya pana paṭipakkho vutto. Tathā	1666	
PA_anya-e01_04n:1666_10	pītipi na byāpādassa adoso viya ujupaṭipakkho, adosasampayogato pana paṭipakkho vutto.	16661	
PA_anya-e01_04n:1666_11	Tena vuttaṃ “taṃ pariyāyena vutta”nti. Vitakkasamādhayo eva pana jhānadhammesu ujukaṃ	16661	
PA_anya-e01_04n:1666_12	paṭipakkhavidhaṃsanasamatthāti paṭipakkhaviddhaṃsanasamatthassa paripuṇṇassa jhānakoṭṭhāsassa	16661	
PA_anya-e01_04n:1666_13	abhāvato na cassa bodhipakkhiyesu saṅgaho kato. Yasmā pana sammāsaṅkappo, sammāsamādhi	16661	
PA_anya-e01_04n:1666_14	ca maggapariyāpannā jhānadhammā, tasmā te sandhāya taṃsampayuttatāya vā itarepi gahetvā	16661	
PA_anya-e01_04n:1666_15	pariyāyena vuttaṃ pāḷiyaṃ “yasmiṃ samaye lokuttaraṃ jhānaṃ bhāveti niyyānika”ntiādi.	16661	
PA_anya-e01_04n:1667	Vuṭṭhānabalasamāyogakathāvaṇṇanā	166	
PA_anya-e01_04n:1668_0	827. Vuṭṭhānaṃ nimittato, pavattato ca vuṭṭhānaṃ. Balasamāyogo samathavipassanābalehi	1668	
PA_anya-e01_04n:1668_1	sampayuttatā. Pariññābhisamayādivasena dukkhādīsu visesadassanaṭṭhena maggapaññāpi	1668	
PA_anya-e01_04n:1668_2	vipassanāti vuccatīti “lokiyavipassanā”ti visesetvā vuttaṃ. Tenevāha “vuṭṭhānaṭṭhena	1668	
PA_anya-e01_04n:1668_3	samathavipassanaṃ yuganaddhaṃ bhāvetī”ti. Nimittārammaṇattā nevanimittā vuṭṭhāti,	1668	
PA_anya-e01_04n:1668_4	pavatti…pe… chindanato na pavattā vuṭṭhātīti yojanā. Tattha nimittato vuṭṭhānaṃ saṅkhāranimittaṃ	1668	
PA_anya-e01_04n:1668_5	nissajjitvā nibbānārammaṇakaraṇaṃ. Pavattato vuṭṭhānaṃ hetunirodhena āyatiṃ vipākappavattassa	1668	
PA_anya-e01_04n:1668_6	anuppavattidhammatāpādanaṃ. Tenāha “samudayassa asamucchindanato pavattā na vuṭṭhātī”ti.	1668	
PA_anya-e01_04n:1669_0	Dubhatoti ubhato, da-kārāgamaṃ katvā evaṃ vuttaṃ. Dubhāti vā padantaramevetaṃ ubhayasaddena	1669	
PA_anya-e01_04n:1669_1	samānatthaṃ. Dassanaṭṭhenāti pariññābhisamayādilakkhaṇena catusaccadassanaṭṭhena.	1669	
PA_anya-e01_04n:1669_2	Micchādiṭṭhiyāti dvāsaṭṭhippabhedāyapi micchādiṭṭhiyā. Tadanuvattakakilesehīti apāyagamanīyatāya	1669	
PA_anya-e01_04n:1669_3	tassā micchādiṭṭhiyā anuvattakehi vicikicchādikilesehi. Khandhehīti etthāpi tadanuvattakasaddo	1669	
PA_anya-e01_04n:1669_4	ānetvā sambandhitabbo. Te ca micchādiṭṭhiādipaccayā uppajjanārahā veditabbā. Micchāsaṅkappātiādīsupi	1669	
PA_anya-e01_04n:1669_5	tadanuvattakakilesehi ca khandhehi ca vuṭṭhāti. Bahiddhā ca sabbanimittehi vuṭṭhātīti	1669	
PA_anya-e01_04n:1669_6	pāḷi saṃkhittā. Yathā micchādiṭṭhimicchāsaṅkappā, evaṃ micchāvācādayopi apāyagamanīyā	1669	
PA_anya-e01_04n:1669_7	eva veditabbā. Micchāvācākammantājīvā cetanāsabhāvā. Micchāsati tathāpavattā cattāro	1669	
PA_anya-e01_04n:1669_8	khandhā. Uparimaggattaye sammādiṭṭhi taṃtaṃmaggavajjhā mānato vuṭṭhāti. So hi “ahamasmī”ti	1669	
PA_anya-e01_04n:1669_9	pavattiyā diṭṭhiṭṭhāniyo, micchāmaggato panettha vuṭṭhānaṃ anuddharitvā taṃtaṃmaggavajjhasaṃyojanānusayeheva vuṭṭhānaṃ uddhaṭaṃ.	1669	
PA_anya-e01_04n:1670	Aṇusahagatāti aṇubhāvaṃ gatā pattā, tanubhūtāti attho.	167	
PA_anya-e01_04n:1671_0	828. Evaṃ vuṭṭhānaṃ dassetvā idāni balasamāyogaṃ dassetuṃ “lokiyānañcā”tiādi vuttaṃ.	1671	
PA_anya-e01_04n:1671_1	Samathabalaṃ adhikaṃ hoti samādhibhāvanābhāvato. Vipassanābalaṃ adhikaṃ hoti ñāṇuttarattā	1671	
PA_anya-e01_04n:1671_2	vipassanābhāvanāya. Samānabhāvena yuge naddhā baddhā viya hontīti yuganaddhā. Tenāha	1671	
PA_anya-e01_04n:1671_3	“aññamaññaṃ anativattanaṭṭhenā”ti, kiccato anūnādhikabhāvenāti attho. Tato eva samāyogoti	1671	
PA_anya-e01_04n:1671_4	samaparicchedayogoti attho.	1671	
PA_anya-e01_04n:1672_0	Samādhipaṭipakkhadassanatthaṃ “uddhaccasahagatakilesehī”ti vuttaṃ, uddhaccapadhānehi	1672	
PA_anya-e01_04n:1672_1	kilesehīti adhippāyo. Avikkhepo samādhīti samucchindanena vikkhepassa ujupaṭipakkhabhūto	1672	
PA_anya-e01_04n:1672_2	samādhi. Nirodhagocaroti nibbānārammaṇo. Vuṭṭhānaṭṭhenāti vuṭṭhānakabhāvena nimittato,	1672	
PA_anya-e01_04n:1672_3	pavattato ca vuṭṭhahamānavasena. Ekarasāti samānakiccā.	1672	
PA_anya-e01_04n:1673	Pahātabbadhammapahānakathāvaṇṇanā	167	
PA_anya-e01_04n:1674_0	829. Ye dhammāti ye saṃkilesadhammā. Saṃyojanādīsu saṃyojanaṭṭhena bandhanaṭṭhena	1674	
PA_anya-e01_04n:1674_1	saṃyojanāni, vibādhanaṭṭhena, upatāpanaṭṭhena vā kilesā, micchāsabhāvāti micchattā,	1674	
PA_anya-e01_04n:1674_2	loke dhammā lokapariyāpannā dhammāti lokadhammā, maccherassa bhāvo, kammaṃ vāti macchariyaṃ,	1674	
PA_anya-e01_04n:1674_3	viparītaṭṭhena vipallāsā, ganthanaṭṭhena ganthā, ayuttā gatīti agati, āsavantīti	1674	
PA_anya-e01_04n:1674_4	āsavā, ohanantīti oghā, yojanaṭṭhena yogā, nīvarantīti nīvaraṇāni, dhammasabhāvaṃ	1674	
PA_anya-e01_04n:1674_5	atikkamma parato āmasantīti parāmāsā, bhusaṃ ādiyantīti upādānāni, appahīnabhāvena	1674	
PA_anya-e01_04n:1674_6	santāne anu anu sentīti anusayā, malīnabhāvakaraṇaṭṭhena malā, akusalakammāni ca	1674	
PA_anya-e01_04n:1674_7	tāni sugatiduggatīnaṃ, tattha nibbattanakasukhadukkhānañca pathā cāti akusalakammapathā,	1674	
PA_anya-e01_04n:1674_8	cittaṃ uppajjati etthāti cittuppādo, cittacetasikarāsi, akusalo ca so cittuppādo	1674	
PA_anya-e01_04n:1674_9	cāti akusalacittuppādoti akusalasaddaṃ ānetvā sambandhitabbaṃ.	1674	
PA_anya-e01_04n:1675_0	Khandhehi khandhānanti idhalokakkhandhehi paralokakkhandhānaṃ. Yāvañhi teti te rūparāgādayo	1675	
PA_anya-e01_04n:1675_1	yāva pavattanti na samucchijjanti, tāva etesaṃ khandhaphaladukkhānaṃ anuparamo avicchedoti.	1675	
PA_anya-e01_04n:1675_2	Etena tesaṃ saṃyojanatthaṃ vibhāveti. Uddhanti rūpārūpabhavesu, tatiyamagguppattiyā	1675	
PA_anya-e01_04n:1675_3	vā uddhaṃ. Uddhaṃ bhajantīti uddhaṃbhāgā, rūpārūpabhavā, tesaṃ avicchedahetutāya	1675	
PA_anya-e01_04n:1675_4	hitāni uddhaṃbhāgiyāni.	1675	
PA_anya-e01_04n:1676	Kilissanti, kilesenti cāti duvidhampi atthaṃ dassento “sayaṃ saṃkiliṭṭhattā”tiādimāha.	167	
PA_anya-e01_04n:1677	Micchāvimutti “lokathūpikādīsu mokkho”ti pavattamicchāvimokkho. Abhinivisanādivasena micchā viparītaṃ na sammā pavattanato micchāñāṇaṃ mohova.	167	
PA_anya-e01_04n:1678	Lokappavattiyāti khandhappavattiyaṃ sati. Anuparamadhammakattāti puññapāpavasena aparāparaṃ avicchijjanato. “Lābhahetuko lābho”tiādinā kāraṇopacārena.	167	
PA_anya-e01_04n:1679	Āvāse macchariyaṃ, āvāsahetukaṃ vā macchariyaṃ āvāsamacchariyaṃ.	167	
PA_anya-e01_04n:1680	Tayoti vatthuṃ abhinditvā vuttaṃ, bhinditvā pana vuccamāne dvādasa honti.	168	
PA_anya-e01_04n:1681_0	Ganthakaraṇaṃ kāraṇabhāvena paṭibaddhatākaraṇaṃ ganthananti taṃ rūpakāyepi labbhatīti	1681	
PA_anya-e01_04n:1681_1	āha “nāmakāyassa ceva rūpakāyassa cā”ti. Tattha byāpādassāpi abhisajjanupanayhavasena	1681	
PA_anya-e01_04n:1681_2	pavattanato ganthanaṭṭho veditabbo, yato tassa paṭighasaṃyojanabhāvo vutto.	1681	
PA_anya-e01_04n:1682	Chandadosamohabhayehīti chandadosamohabhayahetu. Tañhīti akattabbakaraṇaṃ, kattabbākaraṇañca.	168	
PA_anya-e01_04n:1683	Savanāti pavattanato. Savanatoti kilesāsucibhāvena vissandanato. Puna savanatoti pasavanato.	168	
PA_anya-e01_04n:1684_0	Ākaḍḍhanaṭṭhena, duruttaraṇaṭṭhena cāti etena oghā viya oghāti dasseti. Ārammaṇena,	1684	
PA_anya-e01_04n:1684_1	dukkhena ca viyogassa appadānasaṅkhātena yojanaṭṭhena yogāti dasseti, saṃkilesakaraṇaṭṭhenāti	1684	
PA_anya-e01_04n:1684_2	attho. Tesaññevāti kāmarāgādīnaṃyeva. Te hi sotavasena vattamānā soto viya sotapatite	1684	
PA_anya-e01_04n:1684_3	satte apāyasamuddaṃ pāpenti, saṃsārasamuddato ca sīsaṃ ukkhipituṃ na denti, yathāgahitañca	1684	
PA_anya-e01_04n:1684_4	ārammaṇaṃ vissajjituṃ na denti, yādisañca pāpaṃ katvā dukkhappatte punapi tādisena yojenti.	1684	
PA_anya-e01_04n:1685_0	Cittassāti kusalacittassa, visesato jhānacittassa. Ādito varaṇaṃ āvaraṇaṃ. Kilesavāsanaṃ	1685	
PA_anya-e01_04n:1685_1	netvā varaṇaṃ nīvaraṇaṃ. Kuṭṭakavāṭādīhi viya pidahanaṃ paṭicchādanaṃ, taṃ pana kusalādīni	1685	
PA_anya-e01_04n:1685_2	saṅgaṇhituṃ, pariññātuṃ, ñātuñca appadānavasena daṭṭhabbaṃ.	1685	
PA_anya-e01_04n:1686	Tassa tassa dhammassa sabhāvanti kāyādikassa tassa tassa dhammassa asubhādisabhāvaṃ. Abhūtaṃ sabhāvanti subhādisabhāvaṃ.	168	
PA_anya-e01_04n:1687_0	Thāmagataṭṭhenāti thāmagatabhāvena. Thāmagatanti ca anaññasādhāraṇo kāmarāgādīnaṃ	1687	
PA_anya-e01_04n:1687_1	sabhāvo daṭṭhabbo. Yena te eva bhagavatā “anusayā”ti vuttā. Anusayanañca maggena	1687	
PA_anya-e01_04n:1687_2	appahīnabhāvena paccayasamavāye uppajjanārahatā. Tenāha “punappunaṃ kāmarāgādīnaṃ	1687	
PA_anya-e01_04n:1687_3	uppattihetubhāvena anusentiyevā”ti.	1687	
PA_anya-e01_04n:1688	Dummocanīyabhāvena pavattiṃ sandhāyāha “telañjanakalalaṃ viyā”ti.	168	
PA_anya-e01_04n:1689_0	830. Sesāti anapāyagamanīyā. Sukhumā kāmarāgapaṭighāti sambandho. Catutthañāṇavajjhā	1689	
PA_anya-e01_04n:1689_1	evāti avadhāraṇena paṭhamañāṇādivajjhatā nivattīyati. Tayidaṃ niyamadassanaṃ aññatthāpi	1689	
PA_anya-e01_04n:1689_2	netabbanti dassento “parato”tiādimāha. Tattha “niyamaṃ na karissāmā”ti etena niyame	1689	
PA_anya-e01_04n:1689_3	akate heṭṭhimamaggavajjhatāpi anuññātā eva hotīti.	1689	
PA_anya-e01_04n:1690	Lobha…pe… catutthañāṇavajjhānītiādīsu paṭhamañāṇādīhi hatāpāyagamanīyādibhāvānīti adhippāyo veditabbo. Ādisaddena oḷārikasukhumatā gahitā.	169	
PA_anya-e01_04n:1691	Yaseti parivāre.	169	
PA_anya-e01_04n:1692	Agatīsu chandādayo kiñcāpi uparimaggavajjhā, tathāpi taṃmūlakassa akattabbakaraṇassa, kattabbākaraṇassa ca apāyagamanīyatāya paṭhamamaggavajjhā.	169	
PA_anya-e01_04n:1693_0	Katākatākusalākusalavisayaṃ yaṃ vippaṭisārabhūtaṃ kukkuccaṃ, taṃ idha tatiyañāṇavajjhaṃ	1693	
PA_anya-e01_04n:1693_1	vuttaṃ. Yaṃ pana “kukkuccapakatatāya āpattimāpajjatī”ti vuttaṃ kukkuccaṃ, taṃ sandhāya	1693	
PA_anya-e01_04n:1693_2	“kukkuccavicikicchā sotāpattimaggena pahīyantī”ti aṭṭhasāliniyaṃ vuttaṃ. Tasmā dvinnaṃ	1693	
PA_anya-e01_04n:1693_3	vacanānaṃ adhippāyo veditabbo. Aññesupi edisesu ṭhānesu adhippāyo maggitabbo, na	1693	
PA_anya-e01_04n:1693_4	virodhato paccetabbo. Oḷārikānavasesappahānaṃ vā sandhāya kukkuccassa paṭhamatatiyañāṇavajjhatā	1693	
PA_anya-e01_04n:1693_5	vuttāti veditabbaṃ. “Bhagavatā paṭikkhittaṃ anuvasitvā anuvasitvā āvasathapiṇḍaṃ	1693	
PA_anya-e01_04n:1693_6	bhuñjitu”nti, “kukkuccāyanto na paṭiggahesī”ti pana āgataṃ kukkuccaṃ, na nīvaraṇaṃ	1693	
PA_anya-e01_04n:1693_7	arahato uppajjanato, nīvaraṇapaṭirūpakaṃ pana “kappati na kappatī”ti vīmaṃsanabhūtaṃ	1693	
PA_anya-e01_04n:1693_8	vinayakukkuccaṃ nāma, taṃ tathāpavattacittuppādova.	1693	
PA_anya-e01_04n:1694	Kāmarāgapaṭighānusayā aṇusahagatā tatiyañāṇavajjhā. Oḷārikānaṃ pana dutiyañāṇavajjhatā heṭṭhā vuttanayāva.	169	
PA_anya-e01_04n:1695	Cittuppādaggahaṇena cettha makkhapaḷāsamāyāsāṭheyyapamādathambhasārambhādīnaṃ saṅgaho katoti daṭṭhabbaṃ.	169	
PA_anya-e01_04n:1696_0	831. Aphalo vāyāmoti ettha atītānaṃ tāva pajahane aphalo hotu vāyāmo niruddhattā,	1696	
PA_anya-e01_04n:1696_1	anāgatānaṃ pana kathanti tesampi vakkhamānaṃ aviparītamatthaṃ ajānanto natthitāmattaṃ	1696	
PA_anya-e01_04n:1696_2	gahetvā codeti, tathāpi “aphalo”ti pubbe pahātabbānaṃ natthitāya codanā katā, idāni	1696	
PA_anya-e01_04n:1696_3	pahānassa. Yadi hi pahānaṃ atthi, kathaṃ pahātabbā santi? Atha pahātabbā santi, kathaṃ	1696	
PA_anya-e01_04n:1696_4	pahānaṃ hoti? Pahātabbā ca santi, pahānañca hotīti vippaṭisiddhametaṃ. Kasmā? Pahātabbesu	1696	
PA_anya-e01_04n:1696_5	santesu pahānassa asambhavato tadupago vāyāmo aphalo ālokatamānaṃ sahāvaṭṭhāne sati	1696	
PA_anya-e01_04n:1696_6	ālokassa aphalatā viya. Athāpi kathañci pahānaṃ siyā? Saṃkilesikā ca maggabhāvanā	1696	
PA_anya-e01_04n:1696_7	āpajjati pahātabbapahāyakānaṃ sahāvaṭṭhānato. Vippayuttatā vā kilesānaṃ cittavippayuttasaṅkhāravādīnaṃ	1696	
PA_anya-e01_04n:1696_8	vippayuttasaṅkhārānaṃ viyāti adhippāyo. Taṃ pana nesaṃ vādīnaṃ yathā matimattaṃ,	1696	
PA_anya-e01_04n:1696_9	evamidhāpīti dassento āha “na ca paccuppannakileso cittavippayutto nāma atthī”ti.	1696	
PA_anya-e01_04n:1696_10	Arūpadhammā hi ekavatthukādibhāvena vattamānā khaṇattayapariyāpannā paccuppannā,	16961	
PA_anya-e01_04n:1696_11	te kathaṃ cittena vippayuttā nāma siyuṃ, tasmā nattheva vippayuttatā kilesānaṃ. Āveṇikāti	16961	
PA_anya-e01_04n:1696_12	asādhāraṇā, sayameva uppāditā pāḷi anāruḷhāti adhippāyo. Pāḷiyaṃyeva hi paṭikkhittanti	16961	
PA_anya-e01_04n:1696_13	sambandho. Svāyaṃ puggalo. Hañcīti yadi.	16961	
PA_anya-e01_04n:1697_0	Vinibaddhoti mānena patthaddhacitto. Parāmaṭṭhoti micchābhiniviṭṭho. Thāmagatoti	1697	
PA_anya-e01_04n:1697_1	thāmagatakileso thirabhāvagatānusayo. Tena hi natthi maggabhāvanāti yasmā tīsupi	1697	
PA_anya-e01_04n:1697_2	kālesu kilesānaṃ pahānaṃ na yujjati, tikālikā ca kilesā, tasmā natthi maggabhāvanā,	1697	
PA_anya-e01_04n:1697_3	tāya sādhetabbaṃ kiccaṃ natthīti attho. “Na hi natthi maggabhāvanā”tiādinā catukkhattuṃ	1697	
PA_anya-e01_04n:1697_4	vuttassa paṭikkhepassa paṭikkhepo. Idaṃ vuttaṃ “pāḷiyaṃyeva hī”tiādiṃ ānetvā sambandhitabbaṃ.	1697	
PA_anya-e01_04n:1698_0	Evamevāti yathā ajātaphale taruṇarukkhe mūle chinne asati chedane āyatiṃ uppajjanārahāni	1698	
PA_anya-e01_04n:1698_1	chedanapaccayā anuppajjamānāni vinaṭṭhāni nāma honti, evameva maggabhāvanāya asati	1698	
PA_anya-e01_04n:1698_2	uppajjanārahā kilesā maggabhāvanāya anuppajjamānā “pahīnā”ti vuccantīti upamāsaṃsandanaṃ	1698	
PA_anya-e01_04n:1698_3	veditabbaṃ. Uppādoti uppādasīsena uppādavanto khandhā vuttā. Anuppādeti nibbāne.	1698	
PA_anya-e01_04n:1698_4	Ajātāyeva na jāyanti, tasmā pahīnā nāma hontīti “natthi kilesappahāna”nti paravādinā	1698	
PA_anya-e01_04n:1698_5	kato paṭikkhepo “na hī”ti paṭikkhitto. Te pana neva uppajjitvā vigatā, nāpi bhavissanti,	1698	
PA_anya-e01_04n:1698_6	na ca uppannāti “atīte kilese pajahatī”tiādi na vattabbanti dasseti. Hetunirodhāti	1698	
PA_anya-e01_04n:1698_7	dukkhahetūnaṃ kilesānaṃ nirodhā. Dukkhanirodhoti āyatiṃ uppajjanakadukkhassa nirodho.	1698	
PA_anya-e01_04n:1698_8	Uppādapavattanimittāyūhanā paccuppannabhavavasena gahitā.	1698	
PA_anya-e01_04n:1699_0	832. Etenāti “ajātāyeva na jāyantī”tiādivacanena. Vipassanāya ārammaṇabhūtaṃ upādānakkhandhapañcakasaṅkhātaṃ	1699	
PA_anya-e01_04n:1699_1	bhūmipavattiṭṭhānaṃ laddhavanto bhūmiladdhā yathā “aggiāhito”ti, laddhabhūmikāti	1699	
PA_anya-e01_04n:1699_2	attho. Vattamānādiuppannavidhuratāya bhūmiladdhuppannā eva nāma teti vuttaṃ.	1699	
PA_anya-e01_04n:1700_0	833. Anubhavitvā, bhavitvā ca apagataṃ bhūtāpagataṃ. Anubhūtabhūtā hi bhūtatāsāmaññena	1700	
PA_anya-e01_04n:1700_1	bhūtasaddena vuttā. Sāmaññameva hi upasaggena visesīyatīti. Anubhūtasaddo ca kammavacanicchāya	1700	
PA_anya-e01_04n:1700_2	abhāvato anubhāvakavācako daṭṭhabbo. Vikappagāhavasena rāgādīhi, tabbipakkhehi ca	1700	
PA_anya-e01_04n:1700_3	akusalaṃ, kusalañca ārammaṇarasaṃ anubhavati, na vipāko kammavegakkhittattā, nāpi	1700	
PA_anya-e01_04n:1700_4	kiriyā ahetukānaṃ atidubbalatāya, sahetukānañca khīṇakilesassa chaḷaṅgupekkhāvato	1700	
PA_anya-e01_04n:1700_5	uppajjamānānaṃ atisantavuttittā. Ettha ca purimanaye kusalākusalameva vattuṃ adhippāyavasena	1700	
PA_anya-e01_04n:1700_6	“bhūtāpagata”nti vuttaṃ. Yaṃ “uppannānaṃ akusalānaṃ dhammānaṃ pahānāya uppannānaṃ	1700	
PA_anya-e01_04n:1700_7	kusalānaṃ dhammānaṃ ṭhitiyā”ti ettha “uppanna”nti gahetvā taṃsadisānaṃ pahānaṃ, vuddhi	1700	
PA_anya-e01_04n:1700_8	ca vuttā. Pacchimanaye ca-saddena kusalākusalañca ākaḍḍhitvā sabbaṃ saṅkhataṃ vuttaṃ	1700	
PA_anya-e01_04n:1700_9	bhutvāpagatabhāvābhidhānādhippāyena. Vipaccituṃ okāsakaraṇavasena uppattitaṃ atītaṃ	1700	
PA_anya-e01_04n:1700_10	kammañca tato uppajjituṃ āraddho vipāko ca anāgato okāsakatuppannoti vutto okāso	17001	
PA_anya-e01_04n:1700_11	kato etena, okāso kato etassāti ca atthadvayavasena, yaṃ uppannasaddena vināpi viññāyamānaṃ	17001	
PA_anya-e01_04n:1700_12	uppannaṃ sandhāya “nāhaṃ, bhikkhave, sañcetanikānaṃ kammāna”ntiādi vuttaṃ.	17001	
PA_anya-e01_04n:1701_0	Tāsu tāsu bhūmīsūti manussadevādiattabhāvasaṅkhātesu upādānakkhandhesu. Tasmiṃ tasmiṃ	1701	
PA_anya-e01_04n:1701_1	santāne anuppattidhammataṃ anāpāditatāya asamūhataṃ. Asamūhatattāyeva hissa natthīti	1701	
PA_anya-e01_04n:1701_2	navattabbatāya uppannavohāro.	1701	
PA_anya-e01_04n:1702_0	834. “Kā bhūmi, ko vā bhūmiladdho”ti āsaṅkaṃ nivattetuṃ “ettha cā”tiādi āraddhaṃ.	1702	
PA_anya-e01_04n:1702_1	“Vipassanāya ārammaṇabhūtā”ti etena khandhānaṃ apariññātataṃ dasseti, na ārammaṇabhāvamattaṃ	1702	
PA_anya-e01_04n:1702_2	tebhūmakaggahaṇeneva tassa siddhattā. Apariññātā hi khandhā kilesānaṃ bhūmīti adhippetā.	1702	
PA_anya-e01_04n:1702_3	Khandhesu vatthubhūtesu. Ārammaṇavasenāti ārammaṇakaraṇavasena. Atītānāgate, pageva	1702	
PA_anya-e01_04n:1702_4	paccuppanneti adhippāyo. Tanti taṃ aññasantānagataṃ kilesajātaṃ. Tato aññasmiṃ santāne	1702	
PA_anya-e01_04n:1702_5	ārammaṇakaraṇamattena bhūmiladdhaṃ nāma yadi siyāti sambandho. Tassāti kilesajātassa.	1702	
PA_anya-e01_04n:1702_6	Appaheyyato parasantatipatitattā na koci bhavamūlaṃ pajaheyya. Bhūmiladdhañhi anusayitaṃ	1702	
PA_anya-e01_04n:1702_7	nāma hotīti adhippāyo. Vatthuvasenāti uppattiṭṭhānavasena. Yattha yattha bhave, santāne	1702	
PA_anya-e01_04n:1702_8	vā. Pariññātānaṃ abhūmibhāvato “apariññātā”ti vuttaṃ. Uppādato pabhutīti tesaṃ khandhānaṃ	1702	
PA_anya-e01_04n:1702_9	uppajjanato paṭṭhāya. Kilesānaṃ appahīnabhāvaṃ ṭhapetvā aññassa kāraṇassa abhāvato	1702	
PA_anya-e01_04n:1702_10	tesu khandhesu kilesajātaṃ anuseti, tasmā taṃ anusayitaṃ kilesajātaṃ, teneva anusayanasaṅkhātena	17021	
PA_anya-e01_04n:1702_11	appahīnaṭṭhena bhūmiladdhanti veditabbaṃ.	17021	
PA_anya-e01_04n:1703_0	835. Tattha ca bhūmibhūtesu khandhesu na sabbe sabbesaṃ vatthū honti, atha kho viseso	1703	
PA_anya-e01_04n:1703_1	atthīti taṃ dassento āha “yassa yesū”tiādi. Tattha yassāti yassa puggalassa. Yesūti	1703	
PA_anya-e01_04n:1703_2	satipi ajjhattabhāvasāmaññe yesu atītādikāmāvacarādibhedabhinnesu khandhesu. Te eva	1703	
PA_anya-e01_04n:1703_3	yathānusayitā khandhā. Kiṃ panete kilesā ārammaṇaṃ karontā viya paricchijja paricchijja	1703	
PA_anya-e01_04n:1703_4	anusentīti? Yato te eva khandhā tesaṃ kilesānaṃ vatthūti vuttā, na heva kho anusayānaṃ	1703	
PA_anya-e01_04n:1703_5	vatthuṃ paricchijja pavatti atthi. Atītādikāmāvacarādivasena pana yathāparicchinne	1703	
PA_anya-e01_04n:1703_6	vatthusmiṃ yo kilesānaṃ appahīnaṭṭho, so paricchijja pavatto viya hotīti “atītakkhandhesū”tiādi	1703	
PA_anya-e01_04n:1703_7	vuttaṃ. Tena vatthuvasena bhūmiladdhaṃ hotīti vatthubhedena siyā tassa bhedoti dasseti.	1703	
PA_anya-e01_04n:1703_8	Tathāvavatthitabhāvato eva hi “aññataro lolajātiko taṃ rasapathaviṃ aṅguliyā sāyī”tiādivacanaṃ	1703	
PA_anya-e01_04n:1703_9	kāmāvacarakkhandhesu anusayitānaṃ rasataṇhādīnaṃ rūpārūpāvacarakkhandhe atikkamitvā	1703	
PA_anya-e01_04n:1703_10	puna kāmāvacarakkhandhavatthukataṃ vibhāveti. Tenāha “tathā kāmāvacarakkhandhesū”tiādi.	17031	
PA_anya-e01_04n:1703_11	Yathā cettha rūpārūpāvacarakkhandhe atikkamitvā pavatti, evaṃ kāmāvacarakkhandhe	17031	
PA_anya-e01_04n:1703_12	atikkamitvā pavatti hotīti āha “esa nayo rūpārūpāvacaresū”ti.	17031	
PA_anya-e01_04n:1704_0	Pariyuṭṭhānābhibhavanavasena ca kilesānaṃ anusayanaṭṭho anumīyati tadabhāve abhāvato.	1704	
PA_anya-e01_04n:1704_1	Yassa ye anusayā pahīnā, tesaṃ vatthu tena samatikkantaṃ pariññātattāti kuto nesaṃ	1704	
PA_anya-e01_04n:1704_2	bhūmisamaññāti dassetuṃ vuttaṃ “sotāpannādīsu panā”tiādi. Idha vaṭṭamūlakilesāti	1704	
PA_anya-e01_04n:1704_3	anusayā adhippetā, na avijjā, bhavataṇhā ca. Yaṃ kiñci cetanācetasikabhedaṃ, kāyikādibhedaṃ	1704	
PA_anya-e01_04n:1704_4	vā. Itīti evaṃ, appahīnānusayattāti adhippāyo. Assāti puthujjanassa. Te panete anusayā	1704	
PA_anya-e01_04n:1704_5	atītādikāmāvacarādivasena yathāparicchinne tattha tattha vatthusmiṃ anusayantāpi	1704	
PA_anya-e01_04n:1704_6	te te pañcupādānakkhandhe avibhāgeneva vatthuṃ katvā anusentīti dassento “tassetaṃ	1704	
PA_anya-e01_04n:1704_7	vaṭṭamūla”ntiādimāha.	1704	
PA_anya-e01_04n:1705_0	836. Idāni tamatthaṃ anvayabyatirekavasena upamāya vibhāvetuṃ “pathavīrasādi viyā”tiādi	1705	
PA_anya-e01_04n:1705_1	vuttaṃ. Rukkhagacchalatādīnaṃ paccayabhūto sasambhārapathaviyā raso pathavīraso.	1705	
PA_anya-e01_04n:1705_2	Āporasepi eseva nayo. Sākhā nāma khuddakasākhā. Pasākho viṭapo. Rukkhapaveṇinti rukkhaparāparaṃ.	1705	
PA_anya-e01_04n:1705_3	Santānayamāneti aparāparaṃ anuppabandhante.	1705	
PA_anya-e01_04n:1706	Maṇḍūkakaṇṭakoti eko macchakaṇṭakoti vadanti. Anupādānoti pahīnacaturupādāno, rūpādīsu vā kiñcipi agaṇhanto.	170	
PA_anya-e01_04n:1707_0	837. Idha samudācāro nāma laddhattalābhatāti khaṇattayasamaṅgisamudācāruppannanti	1707	
PA_anya-e01_04n:1707_1	āha “vattamānuppannameva samudācāruppanna”nti. Pubbabhāge anuppajjamānampīti tasmiṃ	1707	
PA_anya-e01_04n:1707_2	āpāthagate ārammaṇe ādito pavattajavanavāresu anuppajjamānampi. Adhiggahitattāti	1707	
PA_anya-e01_04n:1707_3	ayonisomanasikārena abhiruyha gahitattā, daḷhaṃ gahitattāti attho. Aparabhāgeti aparasmiṃ	1707	
PA_anya-e01_04n:1707_4	kālabhāge, kālantareti attho. Ekantena uppattitoti paccayasamavāye sati tathā ayonisomanasikārassa	1707	
PA_anya-e01_04n:1707_5	tattha nibbattattā niyamena uppajjanato. Kalyāṇigāmeti evaṃnāmake gāme. Rohaṇe kira	1707	
PA_anya-e01_04n:1707_6	abhirūpānaṃ itthīnaṃ uppattiṭṭhānatāya so gāmo tathā vuccati. Cittasantatimanāruḷhanti	1707	
PA_anya-e01_04n:1707_7	paccuppannataṃ paṭisedheti. “Uppattinivārakassa hetuno abhāvā”ti etena paccaye sati	1707	
PA_anya-e01_04n:1707_8	paccayasamavāye uppajjanārahatāya avikkhambhitassa uppannatāpariyāyoti dasseti. Nanu	1707	
PA_anya-e01_04n:1707_9	ca asamūhatuppannampi paccaye sati uppajjanārahameva? Saccametaṃ, pahānavisesabhāvakato	1707	
PA_anya-e01_04n:1707_10	pana nesaṃ bhedo. Yathā avikkhambhitāsamūhatabhūmiladdhuppannaṃ sati paccayasamavāye	17071	
PA_anya-e01_04n:1707_11	uppajjanārahaṃ, evaṃ ārammaṇādhiggahituppannampīti tividhassāpi bhūmiladdhena ekasaṅgahatā vuttā.	17071	
PA_anya-e01_04n:1708_0	838. Akusalampi bhūtāpagatuppannaṃ atītattā na pahātabbaṃ, tathā ekaccaṃ okāsakatuppannaṃ	1708	
PA_anya-e01_04n:1708_1	itaraṃ appahātabbato, sesadvayaṃ khaṇattayasamaṅgibhāvatoti āha “amaggavajjhattā”ti.	1708	
PA_anya-e01_04n:1708_2	Kenacīti catūsu maggañāṇesu kenaci. Tassāti yathāvuttassa catubbidhassapi uppannassa.	1708	
PA_anya-e01_04n:1708_3	Taṃ uppannabhāvaṃ vināsayamānanti anuppattidhammatāpādanena uppajjanārahataṃ vināsentaṃ.	1708	
PA_anya-e01_04n:1708_4	Paṭhamaṃ lokiyañāṇena yathābalaṃ pahīnameva lokuttarañāṇaṃ pajahatīti lokiyaggahaṇaṃ kataṃ.	1708	
PA_anya-e01_04n:1709	Pariññādikiccakathāvaṇṇanā	170	
PA_anya-e01_04n:1710_0	839. Saccābhisamayakālasminti catunnaṃ ariyasaccānaṃ paṭivijjhanakkhaṇe. Vuttānīti	1710	
PA_anya-e01_04n:1710_1	“dukkhaṃ pariññeyya”ntiādinā, “yo, bhikkhave, dukkhaṃ passatī”tiādinā ca vuttāni.	1710	
PA_anya-e01_04n:1710_2	Yathāsabhāvenāti aviparītasabhāvena. “Jānitabbānī”ti vatvā tesaṃ jānanavidhiṃ upamāvasena	1710	
PA_anya-e01_04n:1710_3	aṭṭhakathāyaṃ tāva vuttanayena dassetuṃ “vuttaṃ heta”ntiādi vuttaṃ.	1710	
PA_anya-e01_04n:1711_0	Tattha yathā padīpotiādi ekassa ñāṇassa ekakkhaṇe cattāri kiccāni kathaṃ sambhavanti.	1711	
PA_anya-e01_04n:1711_1	Na hi tādisaṃ kiñci loke diṭṭhaṃ atthi, na ca vacanaṃ labbhatīti antolīnacodanaṃ	1711	
PA_anya-e01_04n:1711_2	manasi katvā vuttaṃ “pariññābhisamayenā”ti. Anavasesato paricchijja jānanasaṅkhātena	1711	
PA_anya-e01_04n:1711_3	paṭivijjhanena abhisameti asammohavasena paṭivijjhati. Pahānābhisamayenāti samucchedappahānasaṅkhātena	1711	
PA_anya-e01_04n:1711_4	paṭivijjhanena asammohato abhisameti. Maggaṃ bhāvanābhisamayenāti maggañāṇaṃ sammāsaṅkappādisesamaggaṃ	1711	
PA_anya-e01_04n:1711_5	sahajātādipaccayatāvasena bhāvanābhisamayena. Abhisameti pubbabhāgabhāvanāsambhūtena	1711	
PA_anya-e01_04n:1711_6	ariyamaggabhāvanāsaṅkhātena paṭivijjhanena abhisameti aṭṭhaṅgikaṃ maggaṃ asammohato	1711	
PA_anya-e01_04n:1711_7	paṭivijjhati. Maggañāṇañhi sampayuttadhammesu sammohaṃ viddhaṃsentaṃ attanipi sammohaṃ	1711	
PA_anya-e01_04n:1711_8	viddhaṃsetiyeva. Nirodhanti nibbānaṃ. Sacchikiriyābhisamayenāti paccakkhakaraṇasaṅkhātena	1711	
PA_anya-e01_04n:1711_9	paṭivijjhanena. Pāpuṇātīti adhigacchati. Svāyaṃ adhigamo dassanapaṭivedhoti āha “passati paṭivijjhatī”ti.	1711	
PA_anya-e01_04n:1712_0	“Nirodhaṃ…pe… paṭivijjhatī”ti etena nirodhasaccamekaṃ ārammaṇapaṭivedhena cattāripi	1712	
PA_anya-e01_04n:1712_1	saccāni asammohapaṭivedhena maggañāṇaṃ paṭivijjhatīti evaṃ yuttivasena vibhāvitaṃ	1712	
PA_anya-e01_04n:1712_2	ekapaṭivedhaṃ āgamenapi sādhetuṃ “vuttampi ceta”ntiādi vuttaṃ. “Sabbaṃ veditabba”nti	1712	
PA_anya-e01_04n:1712_3	iminā “yo dukkhasamudayaṃ passati, so dukkhampi passatī”tiādinā āgataṃ samudayaṃ	1712	
PA_anya-e01_04n:1712_4	saccādimūlakaṃ yojanaṃ saṅgaṇhāti.	1712	
PA_anya-e01_04n:1713_0	Na cetaṃ kālantaradassanaṃ sandhāya vuttaṃ, atha kho ekapaṭivedhamevāti dassentena	1713	
PA_anya-e01_04n:1713_1	“maggasamaṅgissa ñāṇaṃ, dukkhepetaṃ ñāṇa”ntiādinā aparaṃ suttapadaṃ ānītaṃ. Tathā	1713	
PA_anya-e01_04n:1713_2	hi “yo nu kho, āvuso, dukkhaṃ passati, dukkhasamudayampi so passati…pe… paṭipadampi	1713	
PA_anya-e01_04n:1713_3	so passatī”ti ekasaccadassanasamaṅgino aññasaccadassanasamaṅgibhāvavicāraṇāya tamatthaṃ	1713	
PA_anya-e01_04n:1713_4	sādhetuṃ āyasmatā gavampatittherena vuttaṃ, paccekañca saccattayadassanayojanā katā.	1713	
PA_anya-e01_04n:1713_5	Aññathā kamābhisamaye purimadiṭṭhassa puna adassanato samudayādiṃ passato dukkhādidassanaṃ	1713	
PA_anya-e01_04n:1713_6	puna avattabbaṃ siyā, vuccamāne ca sabbadassanaṃ dassanantaraparamanti dassanānuparamo eva siyāti.	1713	
PA_anya-e01_04n:1714_0	Nissayabhāvahetutāya dukkhapariññāya vaṭṭijhāpanasadisatā, paṭipakkhaviddhaṃsanatāya	1714	
PA_anya-e01_04n:1714_1	samudayappahānassa andhakāravidhamanasadisatā, ñāṇālokaparibrūhanatāya maggabhāvanāya	1714	
PA_anya-e01_04n:1714_2	ālokaviddhaṃsanasadisatā, tena tena maggena yathā yathā nirodhassa sacchikiriyā,	1714	
PA_anya-e01_04n:1714_3	tathā tathā kilesasnehapariyādānaṃ hotīti nirodhasacchikiriyāya snehapariyādānasadisatā	1714	
PA_anya-e01_04n:1714_4	kāraṇūpacārena vuttā.	1714	
PA_anya-e01_04n:1715	840. Obhāsetīti pakāseti. Kilesapaṭippassaddhinti sabbakilesadarathapariḷāhavūpasamabhāvato kilesānaṃ paṭippassaddhibhūtaṃ.	171	
PA_anya-e01_04n:1716	841. Appetīti pappoti. Dukkhapariññāya sakkāyatīrasamatikkamabhāvato orimatīrappahānasadisatā, maggabhāvanāya sattattiṃsabodhipakkhiyadhammāvahanatāya bhaṇḍavahanasadisatā.	171	
PA_anya-e01_04n:1717	842. Pavattaṃ ñāṇaṃ assāti pavattañāṇo, maggo. Assa maggassa.	171	
PA_anya-e01_04n:1718	Tathaṭṭhenāti tathasabhāvena, pīḷanādiaviparītasabhāvenāti attho. Ekapaṭivedhānīti ekajjhaṃ paṭivijjhitabbākārāni.	171	
PA_anya-e01_04n:1719_0	Dukkhassa pīḷanaṭṭhotiādīsu yaṃ vattabbaṃ, taṃ heṭṭhā buddhānussativaṇṇanāyaṃ vuttameva.	1719	
PA_anya-e01_04n:1719_1	Ekasaṅgahitānīti ekeneva saṅgahitāni. Kena? Tathaṭṭhena, saccaṭṭhenāti attho. Yaṃ	1719	
PA_anya-e01_04n:1719_2	ekasaṅgahitantiādi ñāṇassa ekapaṭivedhadassanaṃ. Maggañāṇañhi nirodhameva ārammaṇaṃ	1719	
PA_anya-e01_04n:1719_3	karontampi yo so dukkhādīsu tacchāvipallāsabhūtabhāvasaṅkhāto saccaṭṭho, tappaṭicchādakasammohaviddhaṃsanena	1719	
PA_anya-e01_04n:1719_4	taṃ yāthāvato paṭivijjhantaṃ paccakkhaṃ karontameva pavattati. Yato aparabhāge pīḷanādayo	1719	
PA_anya-e01_04n:1719_5	soḷasapi saccaṭṭhā ariyassa hatthāmalakaṃ viya yāthāvato upaṭṭhahanti.	1719	
PA_anya-e01_04n:1720_0	843. Atthāti ñāṇena araṇīyato atthāti laddhasamaññā ākārā. Aññasaccadassanavasenāti	1720	
PA_anya-e01_04n:1720_1	samudayādisaccantaradassanavasena. Āvibhāvatoti pakāsabhāvato. Idaṃ vuttaṃ hoti –	1720	
PA_anya-e01_04n:1720_2	ye ākārā dukkhādīsu sabhāvavasena, saccantaradassanavasena ca āvibhavanti, te pīḷanādayo	1720	
PA_anya-e01_04n:1720_3	cattāroyevāti soḷaseva vuttā, na aññeti. Ayamattho idhādhippetoti kathamidaṃ viññāyatīti	1720	
PA_anya-e01_04n:1720_4	āha “tattha katamaṃ dukkhe ñāṇa”ntiādi. Tenetaṃ dasseti – yasmā pāḷiyaṃ visuṃ visuṃ	1720	
PA_anya-e01_04n:1720_5	ārammaṇakaraṇavasenapi saccañāṇaṃ vuttaṃ kiccanibbattivasenapi, tasmā viññāyati “sabhāvato,	1720	
PA_anya-e01_04n:1720_6	saccantaradassanato ca saccānaṃ ākārā āvibhavantī”ti.	1720	
PA_anya-e01_04n:1721_0	Kiccanibbattivasena dassanaṃ āvibhāvato dassanasadisanti taṃ anāmasitvā itarameva	1721	
PA_anya-e01_04n:1721_1	dassento “tatthā”tiādimāha. Tatthāti tesu dvīsu dassanesu. Āyūhitanti piṇḍavasena	1721	
PA_anya-e01_04n:1721_2	nibbattitaṃ. Yañhi kiñci paccayuppannaṃ nāma, sabbaṃ taṃ samuditameva nibbattatīti.	1721	
PA_anya-e01_04n:1721_3	Saṅkhatanti paccayantarehi samecca sambhūya kataṃ. Rāsikatanti puñjakataṃ. Anekameva	1721	
PA_anya-e01_04n:1721_4	hi paccayuppannaṃ ekajjhaṃ nibbattamānaṃ attano paccayehi rāsikataṃ viya hotīti.	1721	
PA_anya-e01_04n:1721_5	Tasmāti samudayena āyūhitattā. Assāti dukkhasaccassa. Yasmiṃ santāne uppanno, tassa	1721	
PA_anya-e01_04n:1721_6	kilesasantāpaharo. Sayampi kilesapariḷāhābhāvato susītalo. Santāpaṭṭho āvibhavati	1721	
PA_anya-e01_04n:1721_7	uḷāradassanena tadaññassa anuḷārabhāvo viyāti dassento āha “āyasmato”tiādi. Avipariṇāmadhammassa	1721	
PA_anya-e01_04n:1721_8	niccasabhāvassa vattabbameva natthi paṭipakkhato āvibhavanākārassa sukhasiddhito.	1721	
PA_anya-e01_04n:1722_0	Nidānaṭṭho āvibhavati idamassa nidadātīti. Saṃyogapalibodhaṭṭhā paṭipakkhavasena	1722	
PA_anya-e01_04n:1722_1	āvibhavanākārāti dassento āha “visaṃyogabhūtassā”tiādi. Kilesadukkhehi saṃyojanaṭṭho	1722	
PA_anya-e01_04n:1722_2	saṃyogaṭṭho. Saṃsāracārake palibuddhanaṭṭho palibodhaṭṭho.	1722	
PA_anya-e01_04n:1723_0	Kilesasaṅgaṇikādivasena avivekabhūtassa. Vivekaṭṭho upadhivivekatā. Sabbasaṅkhāravivittatā	1723	
PA_anya-e01_04n:1723_1	asaṅkhatabhāvoti evaṃ acchariyabbhutasabhāvopi ariyamaggo saṅkhato eva, ayameva ca	1723	
PA_anya-e01_04n:1723_2	eko asaṅkhatoti nirodhassa asaṅkhatabhāvo supākaṭo hoti. Dukkhaṃ visaṃ maraṇadhammato	1723	
PA_anya-e01_04n:1723_3	tassa agadabhūtaṃ amataṃ nibbānaṃ.	1723	
PA_anya-e01_04n:1724_0	“Maggo”ti sambhāvetabbataṃ patto sukhumasantabhāvena upaṭṭhito nikantibhūtopi nāyaṃ	1724	
PA_anya-e01_04n:1724_1	samudayo hetu nibbānassa pattiyā. Ayaṃ ariyamaggo hetūti maggāmaggañāṇadassane vuttanayena	1724	
PA_anya-e01_04n:1724_2	maggassa hetuṭṭho āvibhavati. Nirodhadassanenāti ativiya nipuṇassa paramagambhīrassa	1724	
PA_anya-e01_04n:1724_3	nirodhasaccassa dassanena. Tenāha “paramasukhumānī”tiādi. Dukkhadassanenāti ativiya	1724	
PA_anya-e01_04n:1724_4	ādīnavappattiyā vipulatarādīnavassa dukkhasaccassa dassanena. Tappaṭipakkhato ādhipateyyaṭṭho.	1724	
PA_anya-e01_04n:1724_5	Tenāha “anekarogātura…pe… uḷārabhāvo viyā”ti. Evamete yathārahaṃ anvayato, byatirekato	1724	
PA_anya-e01_04n:1724_6	ca saccesu āvibhavanākārā vibhāvitā.	1724	
PA_anya-e01_04n:1725_0	Ekekassāti ekekassa atthassa, pīḷanāyūhananissaraṇaniyyānaṭṭhe sandhāyāha. Tiṇṇaṃ	1725	
PA_anya-e01_04n:1725_1	tiṇṇanti saṅkhatādiatthe. Ye pana vādino. Nānābhisamayanti nānāñāṇena abhisamayaṃ,	1725	
PA_anya-e01_04n:1725_2	catunnaṃ saccānaṃ nānākkhaṇe nānāñāṇena paṭivijjhananti attho. Yadi hi maggañāṇassa	1725	
PA_anya-e01_04n:1725_3	catūsu saccesu nānābhisamayo siyā, dukkhadassanādīhi paṭhamamaggādīhi pahātabbānaṃ	1725	
PA_anya-e01_04n:1725_4	saṃyojanattayādīnaṃ ekadesappahānaṃ āpajjati. Tathā ca sati ekadesasotāpattimaggaṭṭhatādippasaṅgo.	1725	
PA_anya-e01_04n:1725_5	Taṃtaṃdassanānantarañca taṃtaṃphalena bhavitabbanti taṃtaṃpaheyyakilesapaṭippassaddhibhūtānaṃ	1725	
PA_anya-e01_04n:1725_6	phalānaṃ maggānaṃ viya catukkatā siyā. Tathā ca sati ekadesasotāpannatādippasaṅgo.	1725	
PA_anya-e01_04n:1725_7	Kiñca bhiyyo – yadi maggañāṇassa nānābhisamayo siyā, aññena ñāṇena dukkhaṃ passati.	1725	
PA_anya-e01_04n:1725_8	Aññena samudayaṃ, aññena nirodhaṃ, aññena maggaṃ, evaṃ sati maggakiccaṃ aparipuṇṇameva	1725	
PA_anya-e01_04n:1725_9	siyā. Maggadassanena hi dvayagati, teneva vā tassa dassanaṃ, aññena vāti. Tattha	1725	
PA_anya-e01_04n:1725_10	paṭhamo tāva pakkho na yujjati attani pavattiyā asambhavato. Na hi teneva aṅgulaggena	17251	
PA_anya-e01_04n:1725_11	tameva parāmasituṃ sakkā. Atha aññena anavaṭṭhānappasaṅgo “yena maggaṃ passati, sopi	17251	
PA_anya-e01_04n:1725_12	maggo. Tampi yena passati, sopi maggo”ti. Tasmā ekābhisamayato yathāvutto asammohapaṭivedhova	17251	
PA_anya-e01_04n:1725_13	yutto. Apica paricchinditabbaṃ, samucchinditabbañca saccadvayaṃ ārabbha pavattamānassa	17251	
PA_anya-e01_04n:1725_14	maggañāṇassa paricchindanasamucchindanāni na sambhavanti tato anissaraṇato. Na hi	17251	
PA_anya-e01_04n:1725_15	dukkhapariññāsamudayappahānāni dukkhasamudayasaccārammaṇena ñāṇena kātuṃ sakkuṇeyyāni.	17251	
PA_anya-e01_04n:1725_16	Nibbānārammaṇena pana tattha, itaradvaye ca sammohaṃ viddhaṃsentena sakkā kātunti	17251	
PA_anya-e01_04n:1725_17	ekābhisamayo eva yutto. Ayaṃ pana attho pāḷiyaṃ āgato evāti “tesaṃ uttaraṃ abhidhamme	17251	
PA_anya-e01_04n:1725_18	kathāvatthusmiṃ vuttamevā”ti.	17251	
PA_anya-e01_04n:1726	Pariññādippabhedakathāvaṇṇanā	172	
PA_anya-e01_04n:1727_0	845. Abhiññāpaññātiādīnaṃ attho heṭṭhā vuttoyeva. Apica sutamayāya, cintāmayāya,	1727	
PA_anya-e01_04n:1727_1	ekaccabhāvanāmayāya ca abhivisiṭṭhāya paññāya ñātā abhiññātā. Āveṇikā bhūmi pariññantarānaṃ	1727	
PA_anya-e01_04n:1727_2	avisayabhāvato. Na hi nāmarūpaparicchedapaccayapariggahaṇavasena tīraṇapariññādīnaṃ pavatti atthi.	1727	
PA_anya-e01_04n:1728_0	846. Anulomañāṇampi aniccādivaseneva saṅkhāre ārabbha pavattati, pageva paṭisaṅkhānupassanādayoti	1728	
PA_anya-e01_04n:1728_1	āha “yāva anulomā āveṇikā bhūmī”ti. Kāmañcettha tīraṇapariññābhūmiyaṃ ñātappahānapariññāyopi	1728	
PA_anya-e01_04n:1728_2	laddhāvasarā, tattha pana yathā tīraṇapariññā sātisayaṃ kiccakārī, na tathā itarāti āveṇikaggahaṇaṃ.	1728	
PA_anya-e01_04n:1729_0	847. Nippariyāyena pahānapariññā nāma maggañāṇanti “yāva maggañāṇā bhūmī”ti vuttaṃ.	1729	
PA_anya-e01_04n:1729_1	Ayaṃ idha adhippetāti idha abhisamayakāle kiccavicāre ayaṃ pahānapariññā adhippetā	1729	
PA_anya-e01_04n:1729_2	tadatthattā sesapariññānaṃ. Tenāha “yasmā vā”tiādi.	1729	
PA_anya-e01_04n:1730_0	Tadatthāyevāti pahānapariññatthā eva. Atha vā tadatthāyevāti pahānatthā eva. Atha	1730	
PA_anya-e01_04n:1730_1	vā tadatthāyevāti maggatthā eva. Ñātatīraṇapariññā hi yāvadeva maggādhigamatthāya	1730	
PA_anya-e01_04n:1730_2	pavattā. Niyamato ñātā ceva tīritā ca honti ñātatīritabhāvehi vinā pahānābhāvato,	1730	
PA_anya-e01_04n:1730_3	pahānasiddhiyañca ñātatīritabhāvasiddhito. Maggañāṇañhi dukkhe pariññābhisamayavasena	1730	
PA_anya-e01_04n:1730_4	pavattamānaṃ tassa sabhāvalakkhaṇaṃ viya sāmaññalakkhaṇampi paṭivijjhatīti vuccati	1730	
PA_anya-e01_04n:1730_5	tappaṭicchādakasammohaviddhaṃsanato. Tenāha “pariññattayampi…pe… veditabba”nti.	1730	
PA_anya-e01_04n:1731_0	848. Pariññā viyāti tividhatāsāmaññaṃ nidasseti, na pariññāpahātabbatāsāmaññaṃ vikkhambhanappahānassa	1731	
PA_anya-e01_04n:1731_1	aripaññākiccabhāvato. Kāmacchandādayo yathā na cittaṃ pariyuṭṭhāya tiṭṭhanti, evaṃ	1731	
PA_anya-e01_04n:1731_2	pariyuṭṭhānassa nisedhanaṃ appavattikaraṇaṃ vikkhambhanaṃ, vikkhambhanameva pahānaṃ	1731	
PA_anya-e01_04n:1731_3	vikkhambhanappahānaṃ. Pākaṭattāti “ayaṃ abyāpannacitto vigatathinamiddho”tiādinā	1731	
PA_anya-e01_04n:1731_4	paresampi pākaṭattā. “Na sahasā cittaṃ ajjhottharantī”ti idaṃ paṭiladdhamattassa	1731	
PA_anya-e01_04n:1731_5	jhānassa vasena vuttaṃ, subhāvite pana paguṇajjhāne yāva carimakacittampi na ajjhottharanteva.	1731	
PA_anya-e01_04n:1731_6	Atha vā jhānassa pubbabhāgepīti jhānādhigamatthāya pubbabhāgapaṭipattiyā. Pacchābhāgepīti	1731	
PA_anya-e01_04n:1731_7	jhānaṃ labhitvā aññakiccappasutassapi. Vitakkādayoti vitakkavicārapītisukharūpasaññādayo.	1731	
PA_anya-e01_04n:1731_8	Dutiyajjhānādīnaṃ paṭipakkhā dutiyādīsu appitesuyeva vikkhambhanti, tato tato vuṭṭhitamattassa	1731	
PA_anya-e01_04n:1731_9	pana pavattanti parittacittavaseneva vuṭṭhahanato.	1731	
PA_anya-e01_04n:1732_0	849. “Padīpena andhakārassa viyā”ti idaṃ paṭipakkhena pahīnabhāvadassanatthaṃ vuttaṃ.	1732	
PA_anya-e01_04n:1732_1	Paṭipakkho hi padīpo andhakārassa, ghaṭappahāro pana sevālassa na paṭipakkho, kevalaṃ	1732	
PA_anya-e01_04n:1732_2	pavattinivāraṇamattameva karotīti. Tena asatipi ujuvipaccanīkatāya dutiyajjhānādīnaṃ	1732	
PA_anya-e01_04n:1732_3	vitakkādīnaṃ vikkhambhanassa taṃ nidassanaṃ suṭṭhutaraṃ yujjati. “Vipassanāya avayavabhūtenā”ti	1732	
PA_anya-e01_04n:1732_4	idaṃ idhādhikatatadaṅgappahānassa dassanatthaṃ vuttaṃ. Sīlavisodhanādināpi hi tadaṅgappahānaṃ	1732	
PA_anya-e01_04n:1732_5	hotiyevāti. Ñāṇaṅgenāti ñāṇasaṅkhātena kāraṇena. Tadaṅgena tadaṅgassa pahānaṃ tadaṅgappahānaṃ.	1732	
PA_anya-e01_04n:1732_6	Sati vijjamāne khandhapañcakasaṅkhāte kāye, sayaṃ vā tattha sati diṭṭhi sakkāyadiṭṭhi,	1732	
PA_anya-e01_04n:1732_7	“rūpaṃ attato samanupassatī”tiādinā nayena vuttā attānudiṭṭhi. Soḷasavatthukā, aṭṭhavatthukā	1732	
PA_anya-e01_04n:1732_8	ca kaṅkhāva malaṃ kaṅkhāmalaṃ. Samūhagāhassāti “attā attaniya”nti evaṃ pavattasamūhagahaṇassa	1732	
PA_anya-e01_04n:1732_9	pahānaṃ kalāpasammasanena ekādasasu okāsesu pakkhipitvā vikiraṇavasena khandhānaṃ	1732	
PA_anya-e01_04n:1732_10	dassanato. Assādasaññāyāti pañcakkhandhe assādanavasena pavattamicchāsaññāya. Appaṭisaṅkhānassāti	17321	
PA_anya-e01_04n:1732_11	paṭisaṅkhānapaṭipakkhassa mohassa. Anupekkhanassāti apekkhāya. Saṅkhāresu niccādigāho	17321	
PA_anya-e01_04n:1732_12	saccapaṭilomagāho maggasaccādhigamassa vilomanato. Sādīnavesu anādīnavasaññitā, anādīnave	17321	
PA_anya-e01_04n:1732_13	ca sādīnavasaññitā saccapaṭilomagāhoti ca vadanti.	17321	
PA_anya-e01_04n:1733	Evaṃ visuddhikkamena tadaṅgappahānaṃ dassetvā idāni aṭṭhārasamahāvipassanāvasenapi taṃ dassetuṃ “yaṃ vā panā”tiādi vuttaṃ. Tattha yaṃ vā pana pahānanti sambandho.	173	
PA_anya-e01_04n:1734	850. Vuttameva “sabbaṃ saṅkhāragataṃ aniccato anupassatī”tiādinā.	173	
PA_anya-e01_04n:1735	Santatisamūhakiccārammaṇānaṃ vasena ghanaggahaṇaṃ ghanasaññā, tassā ghanasaññāya.	173	
PA_anya-e01_04n:1736	Nirodhe adhimuttatā, tāyāti tiyaddhagatānaṃ saṅkhārānaṃ nirodhameva disvā tattha adhimuccanavasena pavattapaññā, tāya. Āyūhanassāti abhisaṅkharaṇassa.	173	
PA_anya-e01_04n:1737_0	Taṃ taṃ paricchedanti ādānanikkhepādikaṃ taṃ taṃ paricchedaṃ. Aññathāpavattidassananti	1737	
PA_anya-e01_04n:1737_1	vuttaparicchedato pubbe, pacchā ca aññākārappavattiyā dassanaṃ, avatthāvisesappavattidassanaṃ	1737	
PA_anya-e01_04n:1737_2	vā. Dhuvasaññāyāti thirabhāvaggahaṇassa.	1737	
PA_anya-e01_04n:1738	Sārādānābhinivesassāti asāresu sāragahaṇābhinivesassa.	173	
PA_anya-e01_04n:1739	Saṃsayamicchāñāṇānaṃ vasena sammuyhanaṃ sammoho, so eva abhinivesoti sammohābhiniveso. Saṅkhāresu leṇatāṇabhāvaggahaṇaṃ ālayābhiniveso, atthato bhavanikanti.	173	
PA_anya-e01_04n:1740_0	Yathā cittaṃ saṅkhāre muñcitvā vivaṭṭaṃ nibbānaṃ pakkhandati, tathā pavattanato saṅkhārupekkhā	1740	
PA_anya-e01_04n:1740_1	ca anulomañca “vivaṭṭānupassanā”ti vuttaṃ. Niviṭṭhabhāvena ogāḷhabhāvena pavattasaṃyojanādikilesā	1740	
PA_anya-e01_04n:1740_2	eva kilesābhiniveso. Nibbedhabhāgiyaṃ samādhinti vipassanāsamādhimāha.	1740	
PA_anya-e01_04n:1741_0	851. Asanivicakkaṃ asanimaṇḍalaṃ. Evaṃ pahānanti anuppattidhammatāpādanamāha. Kammakilesānaṃ,	1741	
PA_anya-e01_04n:1741_1	sabbesampi vā saṅkhārānaṃ khayaṃ nirodhaṃ gacchatīti khayagāmī, ariyamaggo. Lokuttaraggahaṇeneva	1741	
PA_anya-e01_04n:1741_2	siddhepi khayagāmiggahaṇaṃ vaṇṇabhaṇanatthaṃ. Samucchedappahānamevāti avadhāraṇaṃ	1741	
PA_anya-e01_04n:1741_3	nippariyāyataṃ upādāya. Tadatthānevāti samucchedappahānatthāneva. Tena vikkhambhanatadaṅgappahānānaṃ	1741	
PA_anya-e01_04n:1741_4	maggasambhāratamāha tehi vinā asijjhanato. Atha vā tadatthānevāti maggatthāneva.	1741	
PA_anya-e01_04n:1741_5	Tena tadatthatāya tesaṃ taṃkiccataṃ dasseti. Tenāha “tasmā”tiādi. Tamevatthaṃ upamāya	1741	
PA_anya-e01_04n:1741_6	dassetuṃ “paṭirājānaṃ vadhitvā”tiādi vuttaṃ. Yampi tato pubbe katanti yaṃ tatorajjappattito	1741	
PA_anya-e01_04n:1741_7	pubbe kataṃ paccantasādhanaduggaviddhaṃsanādi. Yathā idañcidañca raññā katantiyeva	1741	
PA_anya-e01_04n:1741_8	vuccati, evaṃ lokiyañāṇena sādhitānipi vikkhambhanatadaṅgappahānāni samucchedappahānavasena	1741	
PA_anya-e01_04n:1741_9	pavattassa maggassa kiccabhāvena vuccanti, tadatthatāya, tesaṃ taṃsantatipatitatāya	1741	
PA_anya-e01_04n:1741_10	ca maggassāti veditabbā.	17411	
PA_anya-e01_04n:1742_0	852. Lokiyassa, lokiyā vā sacchikiriyā lokiyasacchikiriyā. Evaṃ lokuttarasacchikiriyā	1742	
PA_anya-e01_04n:1742_1	veditabbā. Lābhīmhīti lābhī amhi. Tathā vasīmhīti etthāpi. Paccakkhato ñāṇaphassenāti	1742	
PA_anya-e01_04n:1742_2	paccakkhato ārammaṇakaraṇasaṅkhātena ñāṇaphassanena. “Paccakkhato”ti ca iminā anumānato	1742	
PA_anya-e01_04n:1742_3	ārammaṇakaraṇaṃ nivatteti, “īdisamida”nti paccavekkhaṇavasena paccakkhato jānanaṃ	1742	
PA_anya-e01_04n:1742_4	hettha “ñāṇaphasso”ti adhippeto. Phassitāti ñāṇena phuṭṭhā.	1742	
PA_anya-e01_04n:1743	Jhānamaggaphalāni viya attano santāne anuppādetvāpi tappaṭicchādakasammohaviddhaṃsanavasena tathāviddhaṃsanapavattañāṇaṃ aparappaccayañāṇaṃ.	174	
PA_anya-e01_04n:1744	Passanto paccakkhato jānanto. Amatogadhanti amatapariyāpannaṃ, amatasaṅkhātanti attho.	174	
PA_anya-e01_04n:1745_0	Sotāpattimaggo paṭhamaṃ nibbānadassanato dassanaṃ, tena dassanena sacchikiriyā dassanasacchikiriyā.	1745	
PA_anya-e01_04n:1745_1	Kiñcāpi gotrabhuñāṇaṃ tato paṭhamataraṃ nibbānaṃ passati, ālambanakaraṇato disvā	1745	
PA_anya-e01_04n:1745_2	kattabbakiccākaraṇato pana na dassananti vuccati. Sā duvidhāpīti sā dassanabhāvanāvasena	1745	
PA_anya-e01_04n:1745_3	duvidhāpi sacchikiriyā. Dassanabhāvanāvasenāti dassanamaggabhāvanāmaggavasena. Tena	1745	
PA_anya-e01_04n:1745_4	amaggavasena pavattanibbānassa paccavekkhaṇasacchikiriyaṃ nivatteti. Nibbānassāti	1745	
PA_anya-e01_04n:1745_5	pana iminā maggaphalesu paccavekkhaṇasacchikiriyaṃ. Imassa ñāṇassāti imassa yathādhigatassa lokuttarañāṇassa.	1745	
PA_anya-e01_04n:1746_0	853. Abhimatāti adhippetā. Bhāvanā nāma uppādanā, santānaparibhāvanā cāti tadubhayaṃ	1746	
PA_anya-e01_04n:1746_1	dassento “lokiyāna”ntiādimāha. Yadaggena hi lokiyā kusalādayo uppāditā, vaḍḍhitā	1746	
PA_anya-e01_04n:1746_2	ca, tadaggenassa sīlabhāvanā, kāyabhāvanā, cittabhāvanā, paññābhāvanā ca lokiyā nipphāditā	1746	
PA_anya-e01_04n:1746_3	hoti, tāya ca santānopi paribhāvitoti. Tāsu lokiyalokuttarabhāvanāsu idha ñāṇadassanavisuddhikathāyaṃ	1746	
PA_anya-e01_04n:1746_4	lokuttarabhāvanā adhippetā, na itarā tassā sambhārabhāvato. Catubbidhampetaṃ ñāṇanti	1746	
PA_anya-e01_04n:1746_5	etaṃ catubbidhampi ariyamaggañāṇaṃ lokuttarāni sammāvācādibhedāni sīlādīni uppādeti.	1746	
PA_anya-e01_04n:1746_6	Kathaṃ? Sahajātādipaccayatāya. Sīlādīnīti ettha ādi-saddena samādhissa gahaṇaṃ, na	1746	
PA_anya-e01_04n:1746_7	paññāya. Na hi tadeva taṃ uppādeti, maggacittuppādo pana uppādeti. Tadantogadhabhāvā	1746	
PA_anya-e01_04n:1746_8	sammāsaṅkappo. So hi pañcakkhandhasaṅgahitoti vadanti. Sīlādīnīti vā phalasīlādīnampi	1746	
PA_anya-e01_04n:1746_9	gahaṇanti paññāyapi gahaṇaṃ yujjatiyeva. Sahajātapaccayāditāyāti ettha ādi-saddena	1746	
PA_anya-e01_04n:1746_10	anantarapaccayāditāyapi saṅgaho daṭṭhabbo. Tehi ca santānaṃ vāsetīti tehi samucchindanapaṭipassambhanavasena	17461	
PA_anya-e01_04n:1746_11	pavattehi lokuttarehi sīlādīhi ariyapuggalo attano santānaṃ paribhāveti. Yaṃ nissāya	17461	
PA_anya-e01_04n:1746_12	parāvuttīti vadanti. Yathā pariññattayampi pahānattayampi maggañāṇassa kiccanti vuttaṃ	17461	
PA_anya-e01_04n:1746_13	pariyāyena, na evamidha. Idha pana lokuttarabhāvanāva assa maggañāṇassa kiccaṃ. Na	17461	
PA_anya-e01_04n:1746_14	hettha bhāvanāya pariyāyo labbhatīti avadhāraṇaṃ. Tena lokiyabhāvanaṃ nivatteti.	17461	
PA_anya-e01_04n:1747_0	Evaṃ sarūpeneva āgatāyāti “cittaṃ bhāvaya”nti samādhi viya cittasīsena anāgantvā	1747	
PA_anya-e01_04n:1747_1	“paññaṃ bhāvaya”nti evaṃ sarūpeneva āgatāya paññāya. Yaṃ vuttaṃ uddesavasena. Ettāvatā	1747	
PA_anya-e01_04n:1747_2	taṃ vitthāritaṃ hoti. Ayañca pañho vissajjito hotīti sambandho.	1747	
PA_anya-e01_04n:1748	Ñāṇadassanavisuddhiniddesavaṇṇanā niṭṭhitā.	174	
PA_anya-e01_04n:1749	Iti bāvīsatimaparicchedavaṇṇanā.	174	
PA_anya-e01_04n:1750	23. Paññābhāvanānisaṃsaniddesavaṇṇanā	175	
PA_anya-e01_04n:1751	Ānisaṃsapakāsanāvaṇṇanā	175	
PA_anya-e01_04n:1752_0	854. Anekasatānisaṃsā sāvakabodhiādivipulodātaguṇavisesāvahattā. Vitthāratoti nayadassanaṃ	1752	
PA_anya-e01_04n:1752_1	akatvā “ayampi paññābhāvanāya ānisaṃso, ayampī”ti anupadadassanavasena vitthārato	1752	
PA_anya-e01_04n:1752_2	pakāsetuṃ na sukaraṃ atibahubhāvato. Assāti paññābhāvanāya. Nānākilesaviddhaṃsananti	1752	
PA_anya-e01_04n:1752_3	sakkāyadiṭṭhivicikicchādivasena nānāvidhānaṃ kilesadhammānaṃ tadaṅgādivasena pajahanaṃ.	1752	
PA_anya-e01_04n:1752_4	Ariyaphalarasānubhavananti sotāpattiphalādiphalasukhapaṭisaṃvedanaṃ.	1752	
PA_anya-e01_04n:1753	Nānākilesaviddhaṃsanakathāvaṇṇanā	175	
PA_anya-e01_04n:1754_0	855. “Ariyaphalarasānubhavana”nti eteneva kilesānaṃ paṭippassaddhippahānaṃ dīpīyatīti	1754	
PA_anya-e01_04n:1754_1	“ariyamaggakkhaṇe”ti visesavacanaṃ, tabbhāvabhāvato vā. Siddhe hi samucchedappahāne	1754	
PA_anya-e01_04n:1754_2	paṭippassaddhippahānaṃ siddhameva hotīti.	1754	
PA_anya-e01_04n:1755_0	Bhīmavegānupatitāti sakalaṃ lokaṃ bhindantena viya bhīmena bhayānakena vegena sahasā	1755	
PA_anya-e01_04n:1755_1	patitā. Siluccayeti pabbate selaputhule. Satejujjalamaṇḍaloti saradakālasamiddhena	1755	
PA_anya-e01_04n:1755_2	attano tejasā samujjaladuddikkhamaṇḍalo. Vadhabandhanādiduggatiparipakkilesādijātiādisabbānatthavidhāyakaṃ.	1755	
PA_anya-e01_04n:1755_3	Sandiṭṭhikanti paccakkhabhūtaṃ. Jaññāti jāneyya. Idhāti imissaṃ paññābhāvanāyaṃ.	1755	
PA_anya-e01_04n:1756	Phalasamāpattikathāvaṇṇanā	175	
PA_anya-e01_04n:1757_0	856. Ariyassa maggassa phalaṃ ariyaphalaṃ, ariyañca taṃ visuddhattā phalañcātipi	1757	
PA_anya-e01_04n:1757_1	ariyaphalaṃ, tassa raso, paṭippassaddhivimuttisukhaṃ, anubhavanaṃ nibbānārammaṇassa	1757	
PA_anya-e01_04n:1757_2	tassa paṭisevanaṃ. Tatrāti tesu dvīsu ākāresu. Assāti ariyaphalassa.	1757	
PA_anya-e01_04n:1758_0	857. Saṃyojanesu pahīnesu sabbepi kilesā pahīnāyeva hontīti saṃyojanānaṃyeva gahaṇaṃ.	1758	
PA_anya-e01_04n:1758_1	Saṃyojanappahānamattameva ariyamaggassa phalaṃ nāma, na aññaṃ kiñci atthantaraṃ vipākabhūtanti	1758	
PA_anya-e01_04n:1758_2	adhippāyo. Tenāha “phalaṃ nāma na koci añño dhammo atthī”ti. Ke panetaṃ vadantīti?	1758	
PA_anya-e01_04n:1758_3	Andhakādayo. Te hi “arahattaṃ arahattanti, āvuso, vuccati…pe… mohakkhayo”ti suttapadassa	1758	
PA_anya-e01_04n:1758_4	atthaṃ aññathā gahetvā nippariyāyato “arahattaṃ nāma kiñci natthi, kilesappahānameva	1758	
PA_anya-e01_04n:1758_5	tathā voharīyatī”ti vadantā sesaphalepi paṭikkhipanti. Idaṃ suttampīti paṭisambhidāmaggapāḷimāha.	1758	
PA_anya-e01_04n:1758_6	Pakaṭṭho ukkaṭṭho yogoti payogo, ariyamaggo, payoganimittaṃ jātakilesānaṃ paṭippassaddhi	1758	
PA_anya-e01_04n:1758_7	payogapaṭippassaddhi. Yā pana ariyamaggassa bhāvitattā labbhamānāpi yassā vipākapaññāya	1758	
PA_anya-e01_04n:1758_8	nippajjamānāya nippajjati, sā paṭippassaddhiyaṃ nipphādetabbāyaṃ paññāti paṭippassaddhipaññāti	1758	
PA_anya-e01_04n:1758_9	vuttā. Sammādiṭṭhi micchādiṭṭhiyā vuṭṭhātīti sammādiṭṭhiyā ujuvipaccanīkadassanavasena	1758	
PA_anya-e01_04n:1758_10	vatvā tadaññatopi vuṭṭhānaṃ dassetuṃ “tadanuvattakakilesehī”ti vuttaṃ, tassā micchādiṭṭhiyā	17581	
PA_anya-e01_04n:1758_11	sampayogato, upanissayato ca anuvattakakilesehi. Tena tadekaṭṭhappahānamāha. Khandhehīti	17581	
PA_anya-e01_04n:1758_12	tadanuvattakakkhandhehi, tāya micchādiṭṭhiyā sampayuttakkhandhehi ceva tappaccayā	17581	
PA_anya-e01_04n:1758_13	āyatiṃ uppajjanakkhandhehi cāti attho. Bahiddhā ca sabbanimittehīti yathāvuttakilesakkhandhehi	17581	
PA_anya-e01_04n:1758_14	bahiddhābhūtehi vipassanāya gocarabhūtehi sabbasaṅkhāranimittehi.	17581	
PA_anya-e01_04n:1759_0	Evaṃ maggakiccaṃ dassetvā idāni tassa vasena phalaṃ dassetuṃ “tampayogapaṭippassaddhattā”tiādi	1759	
PA_anya-e01_04n:1759_1	vuttaṃ. Tattha tampayogapaṭippassaddhattāti tassa ajjhattabahiddhā vuṭṭhānādipayogassa	1759	
PA_anya-e01_04n:1759_2	paṭippassaddhattā. Maggo hi nimittato, pavattato ca vuṭṭhahanto kilese pajahatīti	1759	
PA_anya-e01_04n:1759_3	attano khaṇe taṃ payogaṃ karoti nāma, phalakkhaṇe panassa so payogo paṭippassaddho	1759	
PA_anya-e01_04n:1759_4	vūpasanto nāma hoti. Tena vuttaṃ “tampayogapaṭippassaddhattā”ti. Uppajjatīti maggānantaraṃ	1759	
PA_anya-e01_04n:1759_5	dvikkhattuṃ vā tikkhattuṃ vā uppajjati. Phalasamāpattikāle pana bahukkhattuṃ, nirodhā	1759	
PA_anya-e01_04n:1759_6	vuṭṭhahantassa dvikkhattuṃ uppajjati. Sabbampi yathāvuttapayogapaṭippassaddhinimittaṃ	1759	
PA_anya-e01_04n:1759_7	uppajjanato “tampayogapaṭippassaddhattā uppajjatī”ti vuttaṃ. Maggassetaṃ phalanti	1759	
PA_anya-e01_04n:1759_8	yathāvuttā vipākā sammādiṭṭhi nāma, etaṃ ariyamaggassa phalanti veditabbaṃ. Vitthāretabbanti	1759	
PA_anya-e01_04n:1759_9	“sotāpattimaggakkhaṇe abhiniropanaṭṭhena sammāsaṅkappo micchāsaṅkappā”tiādinā saṅkappādivasena,	1759	
PA_anya-e01_04n:1759_10	sesamaggavasena ca vitthārato veditabbaṃ.	17591	
PA_anya-e01_04n:1760_0	Cattāri ca sāmaññaphalāni, ime dhammā appamāṇārammaṇāti appamāṇārammaṇatāya maggehi	1760	
PA_anya-e01_04n:1760_1	nibbisesatāya. Tathā nevasaññānāsaññāyatanasaṅkhāto mahaggato dhammo nirodhato vuṭṭhānavelāyaṃ	1760	
PA_anya-e01_04n:1760_2	appamāṇassa dhammassa anantarapaccayena paccayoti ariyaphalassa anantarapaccayatāya	1760	
PA_anya-e01_04n:1760_3	ca dīpanāti evamādīnipi ettha ariyaphalassa sabhāvadhammabhāvena atthitāya sādhakāni,	1760	
PA_anya-e01_04n:1760_4	na yathādassitapaṭisambhidāmaggapāḷiyevāti adhippāyo.	1760	
PA_anya-e01_04n:1761	858. Phalasamāpattiyanti phalapavattisaṅkhātāya samāpattiyaṃ. Assāti ariyaphalassa. Sarūpakattukāraṇākāraṭṭhitivuṭṭhānānantaravasena idaṃ pañhākammaṃ.	176	
PA_anya-e01_04n:1762	859. Ariyaphalassa nirodhe appanāti ariyassa phalajhānassa nibbāne ārammaṇabhūte appanākārena pavatti.	176	
PA_anya-e01_04n:1763_0	860. Sabbepi puthujjanāti jhānasamāpattilābhinopi puthujjanā na samāpajjanti, pageva	1763	
PA_anya-e01_04n:1763_1	itare. Ariyā sabbepi phalasamāpattiṃ samāpajjantīti kāmaṃ sāmaññajotanā, sā pana	1763	
PA_anya-e01_04n:1763_2	visesaniviṭṭhāyeva hoti. Adhigatattāti pana hetukittanaṃ. Uparimānampi heṭṭhimāya	1763	
PA_anya-e01_04n:1763_3	lokiyasamāpattiyā viya samāpajjanaṃ sādhentaṃ viya ṭhitanti taṃ nivattento “uparimā	1763	
PA_anya-e01_04n:1763_4	panā”tiādimāha. Tattha uparimāti sakadāgāmiādayo. Heṭṭhimanti sotāpattiphalādiṃ.	1763	
PA_anya-e01_04n:1763_5	Na samāpajjanti satipi adhigatatte. Kasmāti ce? Kāraṇamāha “puggalantarabhāvūpagamanena	1763	
PA_anya-e01_04n:1763_6	paṭippassaddhattā”ti. Etena uparimo ariyo heṭṭhimaṃ phalasamāpattiṃ samāpajjati attanā	1763	
PA_anya-e01_04n:1763_7	adhigatattā, yathā taṃ lokiyasamāpattinti, evaṃ pavattaṃ hetuṃ byabhicāreti. Na hi	1763	
PA_anya-e01_04n:1763_8	lokiyajjhānesu puggalantarabhāvūpagamanaṃ nāma atthi visesābhāvato. Idha pana asamugghāṭitakammakilesanirodhanena	1763	
PA_anya-e01_04n:1763_9	puthujjanehi viya sotāpannassa, sotāpannādīhi sakadāgāmiādīnaṃ puggalantarabhāvūpagamanaṃ	1763	
PA_anya-e01_04n:1763_10	atthi. Yato heṭṭhimā heṭṭhimā phaladhammā uparūpari maggadhammehi nivattitā paṭipakkhehi	17631	
PA_anya-e01_04n:1763_11	viya abhibhūtā appavattidhammataṃyeva āpannā. Tenāha “paṭippassaddhattā”ti.	17631	
PA_anya-e01_04n:1764_0	Apica kusalakiriyapavatti nāma aññādisī, vipākapavatti ca aññādisī, anantaraphalattā	1764	
PA_anya-e01_04n:1764_1	ca lokuttarakusalānaṃ heṭṭhimato uparimo bhavantaragato viya hoti. Taṃtaṃphalavaseneva	1764	
PA_anya-e01_04n:1764_2	hi ariyānaṃ sotāpannādināmalābho. Te sace aññaphalasamaṅginopi honti, sotāpannādināmampi	1764	
PA_anya-e01_04n:1764_3	tesaṃ avaṭṭhitaṃ siyā, tena tena jhānena gahitapaṭisandhiko viyāti tassa tassa ariyassa	1764	
PA_anya-e01_04n:1764_4	taṃ taṃ phalaṃ bhavaṅgasadisanti na uparimassa heṭṭhimaphalasamaṅgitāya lesopi sambhavati,	1764	
PA_anya-e01_04n:1764_5	kuto tassa samāpajjananti daṭṭhabbaṃ. Heṭṭhimā ca uparimanti heṭṭhimā ca sotāpannādayo	1764	
PA_anya-e01_04n:1764_6	ariyā uparimaṃ sakadāgāmiphalādiṃ na samāpajjantīti sambandho. Tattha kāraṇamāha	1764	
PA_anya-e01_04n:1764_7	“anadhigatattā”ti. Na hi anadhigatasamāpattiṃ samāpajjituṃ sakkā.	1764	
PA_anya-e01_04n:1765_0	“Attano attanoyeva pana phalaṃ samāpajjantī”ti iminā sabbepi ariyā attano attano	1765	
PA_anya-e01_04n:1765_1	phalasamāpattiṃ samāpajjantīti atthe āpanne tattha kesañci matibhedaṃ dassetuṃ “keci	1765	
PA_anya-e01_04n:1765_2	panā”tiādi vuttaṃ. Ete hi samādhismiṃ paripūrakārinoti yasmā hi te “uparimā dve”ti	1765	
PA_anya-e01_04n:1765_3	vuttā anāgāmino, arahanto ca samādhismiṃ paripūrakārino, itare pana sīlesu paripūrakārino,	1765	
PA_anya-e01_04n:1765_4	tasmā dve eva phalasamāpattiṃ samāpajjantīti. Na hi samādhipāripūriyā vinā samāpattivaḷañjanaṃ	1765	
PA_anya-e01_04n:1765_5	sambhavatīti adhippāyo. Tanti “samādhismiṃ paripūrakārino”ti tehi vuttakāraṇaṃ. Akāraṇamevāti	1765	
PA_anya-e01_04n:1765_6	ayuttiyeva. Kasmāti ce? Āha “puthujjanassāpī”tiādi. Tassattho – sabbaso asamucchinnakilesassa	1765	
PA_anya-e01_04n:1765_7	puthujjanassāpi attanā paṭiladdhalokiyasamāpattisamāpajjanaṃ labbhati, kimaṅgaṃ pana	1765	
PA_anya-e01_04n:1765_8	samucchinnekaccakilesānaṃ heṭṭhimānaṃ ariyānaṃ, tasmā tesaṃ samādhismiṃ aparipūrakāritā	1765	
PA_anya-e01_04n:1765_9	attano phalasamāpattiṃ asamāpajjanassa akāraṇanti. Yutticintā nāma pāḷianāruḷhe atthe	1765	
PA_anya-e01_04n:1765_10	yuttā, ayaṃ panattho pāḷiāruḷhoti kāraṇāpadese anādarakaraṇamukhena pāḷiṃ dassento	17651	
PA_anya-e01_04n:1765_11	“kiñcetthā”tiādimāha. Sotāpattimaggapaṭilābhatthāyāti sotāpattimaggassa samadhigamāya.	17651	
PA_anya-e01_04n:1765_12	Sotāpattiphalasamāpattatthāyāti sotāpattiphalasamāpattiyā samāpajjanatthaṃ. Esa nayo sesesupi.	17651	
PA_anya-e01_04n:1766_0	Ettha ca “suññatavihārasamāpattatthāya animittavihārasamāpattatthāyā”tiādinā sarūpato	1766	
PA_anya-e01_04n:1766_1	uddhaṭattā tato pubbe āgatā maggaphalavārā appaṇihitavasena vuttā. Tattha anattānupassanāmukhena,	1766	
PA_anya-e01_04n:1766_2	aniccānupassanāmukhena ca pavattānaṃ phalasamāpattīnaṃ purecarā gotrabhudhammā navadasabhāvena	1766	
PA_anya-e01_04n:1766_3	vuttāti veditabbā. “Sotāpattiphalasamāpattatthāyā”tiādinā pana catūsupi phalesu ekasadisaṃ	1766	
PA_anya-e01_04n:1766_4	desanāya āgatattā sotāpannasakadāgāminopi attano phalaṃ samāpajjantīti viññāyati.	1766	
PA_anya-e01_04n:1766_5	Maggānantaraphalavasena taṃ vuttanti ca na sakkā vattuṃ vipassanāvasena dasannaṃ	1766	
PA_anya-e01_04n:1766_6	gotrabhudhammānaṃ dassanavasena desanāya āraddhattā, maggavāreneva ca tadatthasiddhito.	1766	
PA_anya-e01_04n:1766_7	Na ca maggānantaraṃ phalaṃ “phalasamāpattī”ti vuccati visuṃ parikammābhāvato. Tasmā	1766	
PA_anya-e01_04n:1766_8	phalasamāpattivacaneneva sotāpannādīnampi phalasamāpattisamāpajjanaṃ siddhaṃ. Tenāha “tasmā”tiādi.	1766	
PA_anya-e01_04n:1767_0	861. Payojanampi tadatthāya paṭipattiyā kāraṇaṃ hoti tannimittaṃ paṭipajjanatoti	1767	
PA_anya-e01_04n:1767_1	“kasmā samāpajjantī”ti kāraṇaṃ pucchitvā “diṭṭhadhammasukhavihārattha”nti payojanaṃ	1767	
PA_anya-e01_04n:1767_2	vissajjitaṃ. Kasmāti vā sampadāne nissakkavacanaṃ, kissāti vuttaṃ hoti. Diṭṭhadhammasukhavihāratthanti	1767	
PA_anya-e01_04n:1767_3	diṭṭheva dhamme kilesadarathapariḷāhavūpasamena santena sukhavihārena viharaṇatthaṃ.	1767	
PA_anya-e01_04n:1767_4	Satipi vipākabhāve parikammena vinā anuppajjanato phalasamāpattidhammānaṃ tassa tassa	1767	
PA_anya-e01_04n:1767_5	ariyassa rucivaseneva pavatti, yato nesaṃ sādhipatitāti āha “addhāna…pe… samāpajjantī”ti.	1767	
PA_anya-e01_04n:1768_0	862. Dvīhi ākārehīti dvīhi kāraṇehi. Yathā hi lokiyajjhānānaṃ samadhigamo sampayogasamaṅgibhāvena	1768	
PA_anya-e01_04n:1768_1	sijjhamāno pahānaṅgasamatikkamamukhena vuccati tathā samadhigantabbattā, evaṃ phalasamāpattipi	1768	
PA_anya-e01_04n:1768_2	nibbānamanasikārena sijjhamānā tadaññārammaṇāmanasikāramukhena vuccati sabbasaṅkhārato	1768	
PA_anya-e01_04n:1768_3	vinivaṭṭitamānasatāvasena samijjhanato. Tenāha “nibbānato”tiādi. Udayabbayañāṇādiñāṇaparamparavasena	1768	
PA_anya-e01_04n:1768_4	hi sabbaphalacittaṃ saṅkhārato sabbaso nibbinnavirattacittassa tato vinissaṭanibbānārammaṇaṃ	1768	
PA_anya-e01_04n:1768_5	pavattati. Evaṃ pavattamānañca taṃ nibbānato aññassa ārammaṇassa amanasikārā, nibbānassa	1768	
PA_anya-e01_04n:1768_6	ca manasikārā pavattatīti vuccati.	1768	
PA_anya-e01_04n:1769_0	Animittāya cetovimuttiyāti animittavimokkhadvayāya phalasamāpattiyā, aniccānupassanāmukhena	1769	
PA_anya-e01_04n:1769_1	vā samāpajjitabbāya phalasamāpattiyā. Samāpattiyāti samāpajjanatthāya. Sabbanimittānanti	1769	
PA_anya-e01_04n:1769_2	rūpādisabbasaṅkhāranimittānaṃ. Amanasikāroti ādīnavato disvā vissaṭṭhatāya anāvajjanaṃ	1769	
PA_anya-e01_04n:1769_3	asamannāhāro. Animittāya ca dhātuyā manasikāroti sabbasaṅkhāranimittābhāvato animittāya.	1769	
PA_anya-e01_04n:1769_4	Kehici paccayehi na saṅkhatattā ca asaṅkhatāti laddhanāmāya asaṅkhatāya dhātuyā phalasamāpattisahajātena	1769	
PA_anya-e01_04n:1769_5	manasikārena manasikaraṇaṃ, tassā vā dhātuyā phalasamāpatticittasaṅkhāte manasikaraṇaṃ.	1769	
PA_anya-e01_04n:1770_0	863. Udayabbayādivasenāti udayabbayabhaṅgabhayatupaṭṭhānādivasena pavattanakānaṃ	1770	
PA_anya-e01_04n:1770_1	navannampi ñāṇānaṃ byāpāraṃ vadati. Tenāha “pavattānupubbavipassanassā”ti. Saṅkhārārammaṇagotrabhuñāṇānantaranti	1770	
PA_anya-e01_04n:1770_2	saṅkhārārammaṇassa “vodāna”nti laddhanāmassa gotrabhuñāṇassa anantaraṃ. Kasmā panettha	1770	
PA_anya-e01_04n:1770_3	gotrabhuñāṇaṃ maggañāṇapurecārikaṃ viya nibbānārammaṇaṃ na hotīti? Phaladhammānaṃ	1770	
PA_anya-e01_04n:1770_4	aniyyānikabhāvato. Ariyamaggadhammā eva hi niyyānikā. Vuttañhetaṃ “katame dhammā	1770	
PA_anya-e01_04n:1770_5	niyyānikā? Cattāro maggā apariyāpannā”ti. Tasmā ekantena niyyānikasabhāvassa ubhatovuṭṭhānabhāvena	1770	
PA_anya-e01_04n:1770_6	pavattamānassa maggañāṇassa anantarapaccayabhūtena ñāṇena nimittato vuṭṭhiteneva	1770	
PA_anya-e01_04n:1770_7	bhavitabbanti tassa nibbānārammaṇatā yuttā, na pana ariyamaggassa bhāvitattā tassa	1770	
PA_anya-e01_04n:1770_8	vipākabhāvena pavattamānānaṃ kilesānaṃ asamucchindanato aniyyānikattā avuṭṭhānasabhāvānaṃ	1770	
PA_anya-e01_04n:1770_9	phalañāṇānaṃ purecārikañāṇassa kadācipi nibbānārammaṇatā ubhayattha anulomañāṇānaṃ	1770	
PA_anya-e01_04n:1770_10	atulyākārato. Ariyamaggavīthiyañhi anulomañāṇāni anibbiddhapubbānaṃ thūlathūlalobhakkhandhādīnaṃ	17701	
PA_anya-e01_04n:1770_11	sātisayaṃ padālanena lokiyañāṇesu ukkaṃsapāramippattāni maggañāṇānuguṇāni uppajjanti.	17701	
PA_anya-e01_04n:1770_12	Phalasamāpattivīthiyaṃ pana tāni tena tena maggena tesaṃ tesaṃ kilesānaṃ samucchinnattā	17701	
PA_anya-e01_04n:1770_13	tattha kilesavikkhambhane nirussukkāni kevalaṃ ariyānaṃ phalasamāpattisukhasamaṅgibhāvassa	17701	
PA_anya-e01_04n:1770_14	parikammamattāni hutvā uppajjantīti na tesaṃ kutoci vuṭṭhānasambhavo, yato nesaṃ	17701	
PA_anya-e01_04n:1770_15	pariyosānañāṇaṃ saṅkhāranimittavuṭṭhānato nibbānārammaṇaṃ siyā.	17701	
PA_anya-e01_04n:1771_0	Evañca katvā “sekkhassa attano phalasamāpattivaḷañjanatthāya udayabbayādivasena saṅkhāre	1771	
PA_anya-e01_04n:1771_1	sammasantassa vipassanāñāṇānupubbiyā phalameva uppajjati, na maggo”ti idañca aṭṭhakathāvacanaṃ	1771	
PA_anya-e01_04n:1771_2	samatthitaṃ hoti. Tenāha “sekkhassāpi phalameva uppajjati, na maggo”ti. Nibbānārammaṇe	1771	
PA_anya-e01_04n:1771_3	appanajjhānavasena yathāparicchinnakālaṃ nirantaraṃ phalacittasseva pavattanaṃ samāpajjanaṃ	1771	
PA_anya-e01_04n:1771_4	phalasamāpattīti āha “phalasamāpattivasena nirodhe cittaṃ appetī”ti. Yadi anupubbavipassanānaṃ	1771	
PA_anya-e01_04n:1771_5	vasena phalasamāpattisamāpajjanaṃ, tena nīhārena sekkhassa uparimaggenāpi bhavitabbanti	1771	
PA_anya-e01_04n:1771_6	anuyogaṃ sandhāyāha “phalasamāpattininnatāyā”tiādi. Tena aññoyeva vipassanācāro ariyamaggāvaho,	1771	
PA_anya-e01_04n:1771_7	añño phalasamāpattiāvahoti dasseti, svāyaṃ vipassanāya vibhāgo vutto eva. Ye panāti	1771	
PA_anya-e01_04n:1771_8	abhayagirivāsino sandhāyāha. Te hi maggaphalavipassanāya āloḷetvā vadanti. Teneva	1771	
PA_anya-e01_04n:1771_9	hi “evaṃ satī”tiādi vuttaṃ. Arahā paccekabuddho bhavissati yadi itaratthāpi vipassanā	1771	
PA_anya-e01_04n:1771_10	tadatthāya saṃvatteyyāti adhippāyo. Pāḷivaseneva ca paṭikkhittanti “dasa gotrabhudhammā	17711	
PA_anya-e01_04n:1771_11	vipassanāvasena uppajjantī”ti maggatthā phalatthā vipassanā visuṃ katvā pavattapāḷivaseneva	17711	
PA_anya-e01_04n:1771_12	tesaṃ vacanaṃ paṭikkhittantipi na gahetabbaṃ, aññathā “dasa gotrabhudhammā”ti vacanaṃ	17711	
PA_anya-e01_04n:1771_13	virujjheyyāti. Idameva pana gahetabbanti vuttassevatthassa nigamanaṃ. Phalañcassātiādi	17711	
PA_anya-e01_04n:1771_14	mahaggatavipākānaṃ viya lokuttaravipākānañca kusalasarikkhatādassanaṃ. Jhānato sarikkhatādassaneneva	17711	
PA_anya-e01_04n:1771_15	cettha bojjhaṅgamaggaṅgavasenāpi sarikkhatā dassitāyevāti veditabbaṃ.	17711	
PA_anya-e01_04n:1772_0	864. Ṭhitiyāti pabandhaṭṭhitiyā. Yathāparicchinnakālañhi samāpattiyā pabandhavasenāvaṭṭhānaṃ	1772	
PA_anya-e01_04n:1772_1	idha ṭhitīti. “Cande vā sūriye vā ettakaṃ ṭhānaṃ gate vuṭṭhahissāmī”ti kālāvadhiggahaṇavasena	1772	
PA_anya-e01_04n:1772_2	samāpajjanaṃ cittassa abhisaṅkharaṇaṃ abhisaṅkhāro.	1772	
PA_anya-e01_04n:1773_0	865. Sabbānevetānīti rūpanimittādisabbāneva etāni ekato kāmaṃ na manasi karoti asambhavato.	1773	
PA_anya-e01_04n:1773_1	Sabbasaṅgāhikavasenāti anavasesapariyādānavasena. Samudāyasaddā hi avayavesupi pavattanti,	1773	
PA_anya-e01_04n:1773_2	avayavabyatirekena ca samudāyo na labbhatīti avayavagatampi kiccaṃ samudāyavasena	1773	
PA_anya-e01_04n:1773_3	vuttaṃ. Tasmāti sabbesaṃ saṅkhāranimittānaṃ ekato manasikārābhāvato. Yasmā bhavaṅgacitte	1773	
PA_anya-e01_04n:1773_4	uppanne phalasamāpattito vuṭṭhito nāma hoti, tasmā vuttaṃ “yaṃ bhavaṅgassā”tiādi.	1773	
PA_anya-e01_04n:1773_5	Bhavaṅgassa ārammaṇaṃ nāma kammādi. Manasi karototi bhavaṅgasahagatena manasikārena	1773	
PA_anya-e01_04n:1773_6	manasi karoto, taṃ vā ārammaṇaṃ bhavaṅgamanasi karoto.	1773	
PA_anya-e01_04n:1774_0	866. Phalassa phalameva vā anantaraṃ hoti purimassa purimassa pacchimaṃ pacchimaṃ.	1774	
PA_anya-e01_04n:1774_1	Bhavaṅgaṃ vā sabbapacchimassa. Phalānantaraṃ maggavīthiyaṃ, phalasamāpattiyañca.	1774	
PA_anya-e01_04n:1774_2	“Yena phalena nirodhā vuṭṭhānaṃ hotī”ti idaṃ phaluppattiyā nirodhā vuṭṭhānabhāvato	1774	
PA_anya-e01_04n:1774_3	vuttaṃ. Tanti nirodhāvuṭṭhānabhāvena vuttaṃ anāgāmiphalaṃ vā aggaphalaṃ vā. Nevasaññānāsaññāyatanānantaranti	1774	
PA_anya-e01_04n:1774_4	nevasaññānāsaññāyatanassa kusalassa, kiriyassa vā anantaraṃ satipi sattāhātikkame	1774	
PA_anya-e01_04n:1774_5	vijātiyena antarikattā.	1774	
PA_anya-e01_04n:1775_0	Paṭippassaddhadarathanti sabbaso passaddhakilesadarathaṃ. Amatārammaṇanti nibbānārammaṇaṃ.	1775	
PA_anya-e01_04n:1775_1	Subhanti asobhanatāya kilesassāpi abhāvato sobhanaṃ. Taṇhāsaṅkhātaṃ lokāmisaṃ vantaṃ	1775	
PA_anya-e01_04n:1775_2	chaḍḍitaṃ etenāti vantalokāmisaṃ. Vūpasantakilesatāya, susantatāya ca santaṃ. Yena	1775	
PA_anya-e01_04n:1775_3	dhammena yogato samaṇo nāma hoti, tassa ariyamaggasaṅkhātassa sāmaññassa phalanti sāmaññaphalaṃ.	1775	
PA_anya-e01_04n:1776_0	Ojavantenāti sabhāvasampannena. Sucināti kilesāsucivirahato parisuddhena. Sukhenāti	1776	
PA_anya-e01_04n:1776_1	anuttarasukhena. Abhisanditanti sabbaso lūkhabhāvāpagamanena sinehitaṃ. Sātātisātenāti	1776	
PA_anya-e01_04n:1776_2	mahaggatasātato, lokuttarakusalasātato ca ativiya sātena madhurena. Maggasukhatopi	1776	
PA_anya-e01_04n:1776_3	hi phalasukhaṃ santataratāya paṇītataraṃ. Amatena sammoditaṃ. “Madhuṃ viyā”ti iminā	1776	
PA_anya-e01_04n:1776_4	sātātisātataṃyeva vibhāveti.	1776	
PA_anya-e01_04n:1777	Tassa ariyassa phalassa rasabhūtaṃ sārabhūtaṃ taṃ sukhaṃ paññaṃ bhāvetvā yasmā paṇḍito vindati paṭilabhatīti yojanā.	177	
PA_anya-e01_04n:1778	Nirodhasamāpattikathāvaṇṇanā	177	
PA_anya-e01_04n:1779	867. Tatrāti tasmiṃ “nirodhasamāpattiyā samāpajjanasamatthatā”ti saṃkhittavacane. Idaṃ sarūpādivasena pañhākammaṃ. Katthāti kasmiṃ bhave.	177	
PA_anya-e01_04n:1780_0	868. Anupubbanirodhavasenāti vipassanānugatā aṭṭha samāpattiyo ārohantena taṃtaṃpaṭipakkhanirodhamukhena	1780	
PA_anya-e01_04n:1780_1	tiṇṇaṃ saṅkhārānaṃ anupubbato nirodhavasena. Yathāparicchinnakālaṃ yā cittacetasikānaṃ	1780	
PA_anya-e01_04n:1780_2	appavatti, ayaṃ nirodhasamāpattīti attho. Ke samāpajjanti, ke na samāpajjantīti kāmaṃ	1780	
PA_anya-e01_04n:1780_3	samāpajjanasamatthā padhānatāya paṭhamaṃ pucchitā, tabbissajjanaṃ pana garubhāvato	1780	
PA_anya-e01_04n:1780_4	pacchā vissajjetuṃ asamāpajjanake tāva dassento “sabbepi…pe… na samāpajjantī”ti āha	1780	
PA_anya-e01_04n:1780_5	yathā “vāmaṃ muñca, dakkhiṇaṃ gaṇhā”ti. Tattha “sabbepī”ti idaṃ puthujjanādīnaṃ tiṇṇaṃ	1780	
PA_anya-e01_04n:1780_6	visesanaṃ. Te hi aṭṭhannaṃ samāpattīnaṃ lābhinopi alābhino viya samādhismiṃ aparipūrakāritāya	1780	
PA_anya-e01_04n:1780_7	nirodhaṃ samāpajjituṃ na sakkonti. Kāmacchandādisamucchindanena hi samādhismiṃ paripūrakāritā,	1780	
PA_anya-e01_04n:1780_8	na jhānādhigamamattena. Anāgāmino, arahantoti ettha sukkhavipassakā ca anāgāmino,	1780	
PA_anya-e01_04n:1780_9	sukkhavipassakā ca arahantoti sukkhavipassakasaddo paccekaṃ yojetabbo. Ubhayepi cete	1780	
PA_anya-e01_04n:1780_10	satipi vipassanābale samādhibalassa abhāvato nirodhaṃ na samāpajjanti. Anupubbavihārasambhavataññevettha	17801	
PA_anya-e01_04n:1780_11	samādhibalaṃ icchitabbaṃ. Purimakā pana tayo satipi samādhibale vipassanābalassa	17801	
PA_anya-e01_04n:1780_12	abhāvato, aparipuṇṇattā ca samāpajjituṃ na sakkonti. Aparipuṇṇatā cassa saṅkhārānaṃ	17801	
PA_anya-e01_04n:1780_13	na sammā parimadditattā. Aṭṭha samāpatti…pe… samāpajjantī”ti vatvā tattha kāraṇaṃ	17801	
PA_anya-e01_04n:1780_14	pāḷivaseneva dassetuṃ “dvīhi balehī”tiādi vuttaṃ. Tayo ca saṅkhārānanti ettha tayoti	17801	
PA_anya-e01_04n:1780_15	sāmiatthe paccattavacanaṃ, tiṇṇanti attho. Ñāṇacariyāhīti ñāṇappavattīhi. Nirodhasamāpattiyāti	17801	
PA_anya-e01_04n:1780_16	nirodhasamāpajjanāya ñāṇaṃ. Ayañca sampadāti ayaṃ baladvayasamannāgamādikā yathāvuttanirodhasamāpattiāvahā	17801	
PA_anya-e01_04n:1780_17	sampatti. Anāgāmikhīṇāsaveti anāgāmino ceva khīṇāsave ca.	17801	
PA_anya-e01_04n:1781_0	869. Samathabalanti kāmacchandādike paccanīkadhamme sametīti samatho, so eva paṭipakkhehi	1781	
PA_anya-e01_04n:1781_1	akampiyaṭṭhena balaṃ. Aniccādivasena vividhehi ākārehi passatīti vipassanā, sā eva	1781	
PA_anya-e01_04n:1781_2	vuttanayena balanti vipassanābalaṃ. Nekkhammavasenātiādīsu kāmacchandavikkhambhanassa	1781	
PA_anya-e01_04n:1781_3	nekkhammasaṅkappassa, alobhapadhānassa vā tathāpavattakusalacittuppādassa vasena	1781	
PA_anya-e01_04n:1781_4	cittassa ekaggatāsaṅkhāto yo avikkhepo, taṃ samathabalaṃ. Byāpādavikkhambhanassa	1781	
PA_anya-e01_04n:1781_5	abyāpādavitakkassa, adosapadhānassa vā tathāpavattakusalacittuppādassa vaseneva.	1781	
PA_anya-e01_04n:1781_6	Thinamiddhavikkhambhikāya vibhūtaṃ katvā manasikaraṇena upaṭṭhitaālokasaññāya vasena.	1781	
PA_anya-e01_04n:1781_7	Uddhaccavikkhambhanassa avikkhepassa samādhānassa vasena. Sakalamicchāvitakkavikkhambhanassa	1781	
PA_anya-e01_04n:1781_8	sikhāpattaānāpānassatisiddhapaṭinissaggānupassiassāsapassāsānaṃ vasena cittassa ekaggatāsaṅkhāto	1781	
PA_anya-e01_04n:1781_9	yo avikkhepo, taṃ samathabalanti atthayojanā.	1781	
PA_anya-e01_04n:1782_0	Evaṃ upacārassa jhānassa vasena samathabalaṃ dassetvā idāni taṃ aṭṭhannaṃ samāpattīnaṃ	1782	
PA_anya-e01_04n:1782_1	vasena paṭipakkhehi anabhibhavanīyatāya ca balappattivasena dassetuṃ “paṭhamajjhānenā”tiādi	1782	
PA_anya-e01_04n:1782_2	vuttaṃ. Tattha nīvaraṇeti nīvaraṇanimittaṃ nīvaraṇapaccayā. Na kampati jhānasamaṅgipuggalo,	1782	
PA_anya-e01_04n:1782_3	jhānasampayuttasamādhi vā. So hi visesato idha “samathabala”nti adhippeto. Tathā	1782	
PA_anya-e01_04n:1782_4	hi kenaṭṭhena samathabalanti balaṭṭho pucchito. Uddhacceti uddhaccanimittaṃ. Uddhaccasahagatakileseti	1782	
PA_anya-e01_04n:1782_5	uddhaccena sampayuttamohaahirikādikilesahetu. Khandheti uddhaccasampayuttacatukkhandhanimittaṃ.	1782	
PA_anya-e01_04n:1782_6	Na kampatītiādīni aññamaññavevacanāni. Kampanaṃ vā ṭhānāpagamo. Calanaṃ paribbhamanaṃ.	1782	
PA_anya-e01_04n:1782_7	Vedhanaṃ sandhāvanaṃ. Uddhacce na kampati, uddhaccasahagatakilese na calati, uddhaccasahagatakkhandhe	1782	
PA_anya-e01_04n:1782_8	na vedhatīti vā yojetabbaṃ. Uddhaccaggahaṇañcettha samathassa ujupaṭipakkhatāya tadabhibhavena	1782	
PA_anya-e01_04n:1782_9	balappattidassanatthaṃ. Tenetaṃ aṭṭhannampi samāpattīnaṃ sādhāraṇato kiccātisayadassanaṃ	1782	
PA_anya-e01_04n:1782_10	daṭṭhabbaṃ. Idaṃ samathabalanti yāyaṃ nekkhammādivasena laddhāya cittekaggatāya nīvaraṇādīhi	17821	
PA_anya-e01_04n:1782_11	akampanīyatā, tāni ca abhibhavitvā avaṭṭhānaṃ, idaṃ samathabalaṃ.	17821	
PA_anya-e01_04n:1783_0	Idāni vipassanābalaṃ niddisanto yasmā vipassanā saṅkhepato sattahi anupassanāhi saṅgahitā,	1783	
PA_anya-e01_04n:1783_1	tasmā tato tato samāpattito vuṭṭhāya tāsaṃ vasena anupassanā kātabbā, tattakeneva	1783	
PA_anya-e01_04n:1783_2	cettha anupassanākiccaṃ paripuṇṇaṃ hotīti “aniccānupassanā vipassanābalaṃ…pe… paṭinissaggānupassanā	1783	
PA_anya-e01_04n:1783_3	vipassanābala”nti sarūpato dassetvā puna tā heṭṭhā vuttanayena visayavibhāgena dassetuṃ	1783	
PA_anya-e01_04n:1783_4	“rūpe aniccānupassanā”tiādi vuttaṃ. Idhāpi paṭipakkhehi anabhibhavanīyatāva balaṭṭhoti	1783	
PA_anya-e01_04n:1783_5	dassetuṃ “kenaṭṭhena vipassanābala”ntiādi āraddhaṃ. Tattha avijjāyāti dvādasasu akusalacittuppādesu	1783	
PA_anya-e01_04n:1783_6	avijjānimittaṃ. Avijjāsahagatakileseti avijjāya sampayuttalobhadosādikilesavatthunimittaṃ.	1783	
PA_anya-e01_04n:1783_7	Sesaṃ heṭṭhā vuttanayattā suviññeyyameva. Avijjaggahaṇañcettha vipassanāya ujupaṭipakkhatāya	1783	
PA_anya-e01_04n:1783_8	tadabhibhavena balappattidassanatthaṃ. Tenetaṃ sattannampi anupassanānaṃ sādhāraṇato	1783	
PA_anya-e01_04n:1783_9	kiccātisayadassanaṃ daṭṭhabbaṃ. Idaṃ vipassanābalanti yāyaṃ aniccānupassanādivasena	1783	
PA_anya-e01_04n:1783_10	laddhassa vipassanāñāṇassa niccasaññādinimittaṃ akampanīyatā, tā ca abhibhavitvā	17831	
PA_anya-e01_04n:1783_11	avaṭṭhānaṃ, idaṃ vipassanābalaṃ.	17831	
PA_anya-e01_04n:1784_0	Vitakkavicārā vacīsaṅkhārā vācaṃ saṅkharonti pavattentīti katvā. Tenāha “pubbe kho,	1784	
PA_anya-e01_04n:1784_1	āvuso visākha, vitakketvā vicāretvā pacchā vācaṃ bhindati, tasmā vitakkavicārā vacīsaṅkhāro”ti.	1784	
PA_anya-e01_04n:1784_2	Te pana dutiyajjhāne vūpasantā hontīti āha “dutiyajjhānaṃ…pe… paṭippassaddhā hontī”ti.	1784	
PA_anya-e01_04n:1784_3	Kāyena saṅkharīyantīti kāyasaṅkhārā, assāsapassāsā. Tathā hi vuttaṃ “assāsapassāsā	1784	
PA_anya-e01_04n:1784_4	kho, āvuso visākha, kāyikā ete dhammā kāyappaṭibaddhā, tasmā assāsapassāsā kāyasaṅkhāro”ti.	1784	
PA_anya-e01_04n:1784_5	Te pana yasmā catutthajjhāne vūpasantā honti, tasmā āha “catutthajjhānaṃ…pe… paṭippassaddhā	1784	
PA_anya-e01_04n:1784_6	hontī”ti. Cittena saṅkharīyantīti cittasaṅkhārā, saññā vedanā. Tathā hi vuttaṃ “saññā	1784	
PA_anya-e01_04n:1784_7	ca vedanā ca cetasikā ete dhammā cittappaṭibaddhā, tasmā saññā ca vedanā ca cittasaṅkhāro”ti.	1784	
PA_anya-e01_04n:1784_8	Te pana yasmā nirodhaṃ samāpannassa vūpasamanti, tasmā vuttaṃ “saññāvedayita…pe…	1784	
PA_anya-e01_04n:1784_9	paṭippassaddhā hontī”ti.	1784	
PA_anya-e01_04n:1785_0	Ñāṇacariyāsu vivaṭṭānupassanāggahaṇeneva tassa ādibhūtā sesānupassanāpi gahitāva	1785	
PA_anya-e01_04n:1785_1	honti tadavinābhāvato. Maggo ñāṇacariyā, phalasamāpatti ñāṇacariyāti maggaphalasamāpattīnaṃ	1785	
PA_anya-e01_04n:1785_2	ñāṇacariyābhāvavacanaṃ maggaphaladhammānaṃ ñāṇapadhānattā, ñāṇena vā indriyādhipatihetumaggapaccayādivasena	1785	
PA_anya-e01_04n:1785_3	sātisayapaccayabhūtena sesā maggaphaladhammā caritā pavattitāti katvā tathā vuttaṃ.	1785	
PA_anya-e01_04n:1785_4	Samādhicariyāsupi eseva nayo. Imāhi soḷasahīti aṭṭhannaṃ anupassanānaṃ, aṭṭhannañca	1785	
PA_anya-e01_04n:1785_5	maggaphalañāṇānaṃ vasena imāhi soḷasahi ñāṇapavattīhi.	1785	
PA_anya-e01_04n:1786_0	Navahi samādhicariyāhīti aṭṭha samāpattiyo aṭṭha samādhicariyā, tāsaṃ upacārasamādhi	1786	
PA_anya-e01_04n:1786_1	upacārasamādhibhāvanāsāmaññena ekā samādhicariyāti evaṃ navahi samādhicariyāhi. Tenāha	1786	
PA_anya-e01_04n:1786_2	“paṭhamajjhānaṃ samādhicariyā”tiādi. Paṭhamajjhānapaṭilābhatthāya vitakko cātiādi	1786	
PA_anya-e01_04n:1786_3	nānāvajjanupacāravasena vuttanti daṭṭhabbaṃ, uparisamāpattīnampi upacārassa tatheva	1786	
PA_anya-e01_04n:1786_4	vuttattā. Na hi ekāvajjane catutthajjhānādiupacāre pītiādayo sambhavanti. Ettha ca	1786	
PA_anya-e01_04n:1786_5	“paṭhamajjhānapaṭilābhatthāyā”tiādivacanena upacārasamādhissāpi pāripūrī icchitabbāti	1786	
PA_anya-e01_04n:1786_6	dasseti. Kiṃ panettha samathabalasamādhicariyānaṃ nānattaṃ, kiṃ vā vipassanābalalokiyañāṇacariyānaṃ?	1786	
PA_anya-e01_04n:1786_7	Yathā samathabalepi “nekkhammavasenā”tiādinā upacārasamādhinā saddhiṃ aṭṭhasu samāpattīsu	1786	
PA_anya-e01_04n:1786_8	appanāsamādhiyeva vutto, tathā samādhicariyāsu, vipassanābalalokiyañāṇacariyāsu ca	1786	
PA_anya-e01_04n:1786_9	vipassanāva vuttāti? Kiñcāpi vuttā, vivaṭṭānupassanā pana purecarañāṇādivipassanābale	1786	
PA_anya-e01_04n:1786_10	avuttā eva ñāṇacariyāsu vuttā. Apica paṭipakkhehi akampiyaṭṭho balaṭṭho, pañcannaṃ	17861	
PA_anya-e01_04n:1786_11	vasībhāvānaṃ vasena suciṇṇatā cariyaṭṭho, eteneva samathabalasamādhicariyānampi nānattaṃ	17861	
PA_anya-e01_04n:1786_12	saṃvaṇṇitanti daṭṭhabbaṃ.	17861	
PA_anya-e01_04n:1787_0	Vasībhāvatā paññāti ettha vaso etassa atthīti vasī, tassa bhāvo vasībhāvo, sā eva	1787	
PA_anya-e01_04n:1787_1	vasībhāvatā. “Vasiyo”ti pana pāḷiyaṃ itthiliṅgavasena vuttattā tāyo dassetuṃ “vasīti	1787	
PA_anya-e01_04n:1787_2	pañca vasiyo”tiādi vuttaṃ. Tattha jhānaṃ āvajjantassa nirantaraṃ jhānaṅgesu cittappavattanasamatthatā	1787	
PA_anya-e01_04n:1787_3	āvajjanavasī. Samāpajjitukāmassa sīghaṃ jhānaṃ samāpajjanasamatthatā samāpajjanavasī.	1787	
PA_anya-e01_04n:1787_4	Accharāmattaṃ vā katipayaccharāmattaṃ vā khaṇaṃ jhānaṃ ṭhapetuṃ samatthatā adhiṭṭhānavasī.	1787	
PA_anya-e01_04n:1787_5	Tatheva lahuṃ vuṭṭhātuṃ samatthatā vuṭṭhānavasī. Paccavekkhaṇavasī pana āvajjanavasiyā	1787	
PA_anya-e01_04n:1787_6	eva sijjhati. Paccavekkhaṇajavanāneva hi tattha āvajjanānantarānīti. Ayamettha saṅkhepo,	1787	
PA_anya-e01_04n:1787_7	vitthāro pana heṭṭhā āgato eva. Ayañca vasībhāvo samādhicariyānaṃ vasena vutto. Ñāṇacariyāsu	1787	
PA_anya-e01_04n:1787_8	pana lokuttarānaṃ ñāṇacariyānaṃ vasībhāvāpādanakiccaṃ nāma natthi. Paṭipakkhassa	1787	
PA_anya-e01_04n:1787_9	suvihatattā sabhāvasiddho tattha vasībhāvo, lokiyānaṃ pana paguṇabalavabhāvāpādanena	1787	
PA_anya-e01_04n:1787_10	vasībhāvo labbhateva.	17871	
PA_anya-e01_04n:1788_0	870. Ukkaṭṭhaniddesoti anavasesaniddeso. Cuddasahi ñāṇacariyāhi hoti aggamaggaphalānaṃ	1788	
PA_anya-e01_04n:1788_1	anadhigatattāti. Yadi evanti yadi ukkaṭṭhaniddesavasena “soḷasahi ñāṇacariyāhī”ti	1788	
PA_anya-e01_04n:1788_2	vuttaṃ, tato avakaṃsavasenapi icchitabbaṃ, evaṃ sante kiṃ na hoti nirodhasamāpajjananti	1788	
PA_anya-e01_04n:1788_3	adhippāyo. Pañca kāmaguṇā vatthubhūtā etassa santīti pañcakāmaguṇiko, kāmarāgo. Appahīnattā	1788	
PA_anya-e01_04n:1788_4	asamucchinnattā. Na hi kāmarāgassa vikkhambhanappahānamattaṃ nirodhassa adhiṭṭhānaṃ	1788	
PA_anya-e01_04n:1788_5	bhavituṃ sakkoti. Tasmāti samādhipāripanthikassa kāmarāgassa supahīnattā. Etena kāmaṃ	1788	
PA_anya-e01_04n:1788_6	maggaphalañāṇacariyā lokiyañāṇasamādhicariyā viya nirodhasamāpajjane sarūpena na	1788	
PA_anya-e01_04n:1788_7	viniyujjanti tadā appavattanato, tassa tassa pana paṭipakkhassa samucchindanena balacariyānaṃ	1788	
PA_anya-e01_04n:1788_8	visesapaccayatāya nirodhasamāpattiyā adhiṭṭhānaṃ hotīti dasseti. Esāti anāgāmī. Idañhi	1788	
PA_anya-e01_04n:1788_9	“nirodhā vuṭṭhahantassā”tiādivacanaṃ anāgāminova nirodhā vuṭṭhānaṃ sandhāya vuttaṃ	1788	
PA_anya-e01_04n:1788_10	“nevasaññānāsaññāyatanakusala”nti vacanato, aññathā “nevasaññānāsaññāyatanakiriyā”ti vucceyya.	17881	
PA_anya-e01_04n:1789_0	871. “Pañcavokārabhave”ti kasmā vuttaṃ, nanu catuvokārabhavepi arūpajjhānavasena	1789	
PA_anya-e01_04n:1789_1	yathārahaṃ anupubbasamāpatti labbhatīti? Kāmaṃ labbhati, sā pana “anupubbasamāpattī”ti	1789	
PA_anya-e01_04n:1789_2	na vuccati ekadesabhāvato. Aṭṭhasamāpattivaseneva ca “anupubbasamāpattī”ti vuccatīti	1789	
PA_anya-e01_04n:1789_3	dassento āha “paṭhamajjhānādīnaṃ uppatti natthī”ti. Vatthussa abhāvāti hadayavatthuno	1789	
PA_anya-e01_04n:1789_4	abhāvāti vadanti, karajakāyasaṅkhātassa pana vatthuno abhāvāti attho. Yadi hi āruppe	1789	
PA_anya-e01_04n:1789_5	nirodhaṃ samāpajjeyya, cittacetasikānaṃ, aññassa ca kassaci abhāvato apaññattikova	1789	
PA_anya-e01_04n:1789_6	bhaveyya anupādisesāya nibbānadhātuyā parinibbutasadiso. Kiñcāyaṃ upādāya nirodhaṃ	1789	
PA_anya-e01_04n:1789_7	samāpannoti vucceyya, kiṃ vā etāya vatthucintāya. Aṅgavekallatova natthi āruppe nirodhasamāpattisamāpajjanaṃ.	1789	
PA_anya-e01_04n:1790_0	872. Saṅkhārānaṃ pavattibhedeti saṅkhatadhammānaṃ khaṇe khaṇe uppajjane, bhijjane	1790	
PA_anya-e01_04n:1790_1	ca, tesaṃ vā kusalādibhedabhinne yathārahaṃ tīhi dukkhatāhi upaddute pavattivibhāge.	1790	
PA_anya-e01_04n:1790_2	Cittacetasikavigamehi rūpadhammesu labbhamānāpi saṅkhāradukkhatā abbohārikataṃ āpajjati.	1790	
PA_anya-e01_04n:1790_3	Ukkaṇṭhitvāti nibbinditvā. Nibbānaṃ patvāti anupādisesanibbānaṃ patvā viya. Sukhanti niddukkhaṃ.	1790	
PA_anya-e01_04n:1791_0	873. Samathavipassanāvasenāti yuganaddhānaṃ viya aññamaññūpakāritāya sahitānaṃ vasena.	1791	
PA_anya-e01_04n:1791_1	Ussakkitvāti ukkaṃsaṃ patvā yāva nevasaññānāsaññāyatanā, yāva ca anulomañāṇā āruhitvā.	1791	
PA_anya-e01_04n:1791_2	Nirodhayatoti nevasaññānāsaññāyatanaṃ samāpajjitvā taṃ nirodhentassa. Aññassa kassacipi	1791	
PA_anya-e01_04n:1791_3	cittassa anuppajjanena evamassā nirodhasamāpattiyā samāpajjanaṃ hoti. “Yo hī”tiādinā	1791	
PA_anya-e01_04n:1791_4	“samathavipassanāvasenā”ti vuttamevatthaṃ byatirekamukhena vivarati. Nevasaññānāsaññāyatanasamāpattiṃ	1791	
PA_anya-e01_04n:1791_5	patvā tiṭṭhati taduddhaṃ suddhasamathavipassanāya abhāvato. Yo vipassanāvaseneva	1791	
PA_anya-e01_04n:1791_6	ussakkati sace ariyo phalasamāpattatthiko, so attano phalasamāpattiṃ patvā tiṭṭhati.	1791	
PA_anya-e01_04n:1791_7	Atha puthujjano, sekho vā maggatthiko tāya ce vipassanāya maggaṃ patvā phale ṭhito,	1791	
PA_anya-e01_04n:1791_8	sopi phalasamāpattiṃ patvā tiṭṭhaticceva vuccati. Soti ubhayavasena paṭipanno. Tanti nirodhasamāpattiṃ.	1791	
PA_anya-e01_04n:1792_0	874. Yena phaladvayasamannāgamādinā nirodhaṃ samāpajjituṃ samattho hoti, so vidhi	1792	
PA_anya-e01_04n:1792_1	pageva vibhāvitoti samāpajjanākārameva dassento “katabhattakicco”tiādimāha. Tañhi	1792	
PA_anya-e01_04n:1792_2	sabbāsampi bhāvanānaṃ sādhāraṇaṃ pubbakiccaṃ. Tattha saṅkhāreti tasmiṃ paṭhamajjhāne,	1792	
PA_anya-e01_04n:1792_3	paṭhamajjhānacittuppāde vā saṅkhāre.	1792	
PA_anya-e01_04n:1793_0	“Vipassatī”ti vuttaṃ, kīdisī panettha vipassanā icchitabbāti taṃ niddhāraṇatthaṃ	1793	
PA_anya-e01_04n:1793_1	“vipassanā panesā”tiādinā tameva vipassanaṃ tidhā bhinditvā dasseti. Mandā ce vipassanā,	1793	
PA_anya-e01_04n:1793_2	dandhābhiññaṃ maggaṃ sādheti. Tikkhā ce, khippābhiññanti ayaṃ mandatikkhatāya viseso.	1793	
PA_anya-e01_04n:1793_3	Lakkhaṇappattā pana vipassanā maggassa paccayo hotiyevāti imamatthaṃ dassento āha	1793	
PA_anya-e01_04n:1793_4	“saṅkhāra…pe… hotiyevā”ti. Tikkhāva vaṭṭati saṅkhārārammaṇepi sati sabbasaṅkhārehi	1793	
PA_anya-e01_04n:1793_5	vivaṭṭanākāreneva pavattanato, maggo viya visaṅkhāragatassa phalassa paccayabhāvato	1793	
PA_anya-e01_04n:1793_6	ca. Tenāha “maggabhāvanāsadisā”ti. Yasmā atimandā samathādikā saṅkhārānaṃ nirodhane	1793	
PA_anya-e01_04n:1793_7	asamatthā samathaniṭṭhā hoti, atitikkhā ñāṇādikā sātisayaṃ saṅkhāresu dosadassane	1793	
PA_anya-e01_04n:1793_8	phalasamāpattiniṭṭhā hoti, tasmā vuttaṃ “nātimandanātitikkhā vaṭṭatī”ti. Esa nirodhasamāpajjanako.	1793	
PA_anya-e01_04n:1793_9	Te saṅkhāreti te paṭhamajjhānasaṅkhāre.	1793	
PA_anya-e01_04n:1794_0	“Tathevā”ti iminā “nātimandāya nātitikkhāyā”ti imamatthaṃ ākaḍḍhati. Esa nayo sesesupi.	1794	
PA_anya-e01_04n:1794_1	“Ākiñcaññāyatanaṃ samāpajjitvā vuṭṭhāya tattha saṅkhāre tatheva vipassatī”ti vattabbaṃ,	1794	
PA_anya-e01_04n:1794_2	heṭṭhā vuttanayattā pana taṃ avatvā “catubbidhaṃ pubbakiccaṃ karoti”cceva vuttanti	1794	
PA_anya-e01_04n:1794_3	keci, taṃ tesaṃ matimattaṃ. Vipassanācārato hi samādhicāro, tasmā samāpattito vuṭṭhāya	1794	
PA_anya-e01_04n:1794_4	pubbakiccaṃ kātabbaṃ. Tathā hi paratopi “ākiñcaññāyatanaṃ samāpajjitvā vuṭṭhāya imaṃ	1794	
PA_anya-e01_04n:1794_5	pubbakiccaṃ katvā”tiādiṃ vakkhati, na pana “tattha saṅkhāre tatheva vipassitvā”ti.	1794	
PA_anya-e01_04n:1794_6	Nānābaddhaavikopananti attanā asambaddhassa parikkhārassa avināsanaṃ. Yathā taṃ na	1794	
PA_anya-e01_04n:1794_7	vinassati, tathā adhiṭṭhānaṃ. Saṅghapaṭimānananti saṅghassa paṭimānanāvajjanaṃ. Satthupakkosananti	1794	
PA_anya-e01_04n:1794_8	satthu pakkosanāvajjanaṃ. Addhānaparicchedanti jīvitaddhānaparicchedaṃ pubbakiccaṃ karotīti sambandho.	1794	
PA_anya-e01_04n:1795	875. Adhiṭṭhātabbanti cittaṃ uppādetabbaṃ. Tathā cittuppādanameva hettha adhiṭṭhānaṃ.	179	
PA_anya-e01_04n:1796_0	Cittajarūpādīnaṃ anuppajjanato, pacchājātapaccayādiupatthambhābhāvato ca sattāhameva	1796	
PA_anya-e01_04n:1796_1	tathā sarīraṃ pavattati, tato paraṃ kilamatīti sattāhameva paricchinditvā nirodhaṃ	1796	
PA_anya-e01_04n:1796_2	samāpajjantīti vadanti.	1796	
PA_anya-e01_04n:1797_0	Samāpattivasenevāti nirodhasamāpattivaseneva. Naṃ aggiādiantarāyaṃ rakkhati samāpannako	1797	
PA_anya-e01_04n:1797_1	adhiṭṭhānavasenāti adhippāyo. Āyasmato sañjīvassātiādīsu yaṃ vattabbaṃ, taṃ heṭṭhā	1797	
PA_anya-e01_04n:1797_2	iddhikathāyaṃ vuttameva.	1797	
PA_anya-e01_04n:1798	876. Etassāti nirodhaṃ samāpajjantassa, nirodhasamāpajjanassa vā. Tasmiṃ samayeti tasmiṃ tassa bhikkhuno upasaṅkamanasamaye vuṭṭhātiyeva. Kālaparicchedasadisañhetaṃ.	179	
PA_anya-e01_04n:1799_0	Evaṃ garukāti aggiādīhipi anabhibhavanīyaṃ nirodhaṃ samāpannaṃ samāpattito vuṭṭhāpanato	1799	
PA_anya-e01_04n:1799_1	evaṃ garukā hi saṅghassa āṇā nāma, tasmā attano hitasukhaṃ ākaṅkhantena jīvitahetupi	1799	
PA_anya-e01_04n:1799_2	saṅghassa āṇā na atikkamitabbāti adhippāyo.	1799	
PA_anya-e01_04n:1800	877. Na pakkosati “satthā taṃ, āvuso, āmantetī”ti. “Vuṭṭhahissāmī”ti āvajjitabbanti sambandho.	180	
PA_anya-e01_04n:1801_0	878. Jīvitaddhānassāti attano jīvitakālassa jīvitappavattiyā. Āyu eva āyusaṅkhārā.	1801	
PA_anya-e01_04n:1801_1	“Āyuusmāviññāṇānī”ti ca vadanti, te cassa pakaticittasseva ārammaṇaṃ honti. Antonirodhe	1801	
PA_anya-e01_04n:1801_2	maraṇaṃ natthi carimabhavaṅgena mīyanato. Āvajjitvāva samāpajjitabbaṃ “sahasā maraṇaṃ	1801	
PA_anya-e01_04n:1801_3	mā ahosī”ti. Sahasā hi maraṇe aññabyākaraṇabhikkhuovādadānasāsanānubhāvadīpanānaṃ	1801	
PA_anya-e01_04n:1801_4	anissaro siyā, anāgāmino vā aggamaggānadhigamo siyā. Avasesanti nānābaddhaavikopanāditividhampi	1801	
PA_anya-e01_04n:1801_5	pubbakiccaṃ. Vuttaṃ aṭṭhakathāyaṃ.	1801	
PA_anya-e01_04n:1802_0	879. Kiñcāpi “ekaṃ vā dve vā”ti aniyametvā viya vuttaṃ, dve vāre eva pana niyamato	1802	
PA_anya-e01_04n:1802_1	vadanti. Cittavāreti nevasaññānāsaññāyatanacittavāre. Nirodhaṃ phusatīti acittakabhāvamevāha.	1802	
PA_anya-e01_04n:1802_2	Nirodhassa payogattāti cittanirodhāya payogabhāvato, baladvayasambharaṇādipayogassa	1802	
PA_anya-e01_04n:1802_3	cittanirodhattāti attho. Samathavipassanābalasamannāgamo, ñāṇasamādhicariyāvasībhāvo	1802	
PA_anya-e01_04n:1802_4	cettha aññamaññānativattanavaseneva icchitabboti āha “dve samathavipassanādhamme	1802	
PA_anya-e01_04n:1802_5	yuganaddhe katvā”ti. Anupubbanirodhassa payogoti paṭhamajjhānādīnaṃ, tadanupassanānañca	1802	
PA_anya-e01_04n:1802_6	anupubbato nirodhanassāyaṃ payogo. Idaṃ vuttanayena aṭṭhasamāpattiārohanaṃ na nevasaññānāsaññāyatanasamāpattiyā	1802	
PA_anya-e01_04n:1802_7	samāpajjanassa. Tasmā dvinnaṃ cittānaṃ upari cittāni na pavattantīti yojanā.	1802	
PA_anya-e01_04n:1803_0	Parato acittako bhavituṃ na sakkotīti sakalaṃ yathāparicchinnakālaṃ acittako bhavituṃ	1803	
PA_anya-e01_04n:1803_1	na sakkoti. Tañca kho saṅghapaṭimānanasatthupakkosanaaddhānaparicchedāvajjanānaṃ	1803	
PA_anya-e01_04n:1803_2	akaraṇena, na nānābaddhaavikopanassa. Tassa hi akaraṇena kadāci kevalaṃ tādisassa	1803	
PA_anya-e01_04n:1803_3	parikkhārassa avināso na siyā, na nirodhasamāpattivibandho. Ayañca attho mahānāgattheravatthunā	1803	
PA_anya-e01_04n:1803_4	vibhāvito eva. Evaṃ sante tīhi ākārehi nirodhasamāpattiyā vuṭṭhānaṃ hotīti āpajjati,	1803	
PA_anya-e01_04n:1803_5	tasmā taṃ na sārato paccetabbaṃ. Paṭinivattitvā puna ākiñcaññāyataneyeva patiṭṭhātīti	1803	
PA_anya-e01_04n:1803_6	iminā samāpattiyā vibandhe jāte evaṃ hotīti dasseti, avibandheneva pana yathāparicchinnakālavītikkamane	1803	
PA_anya-e01_04n:1803_7	phalacittuppattiyā vuṭṭhānaṃ hoti. Evañca katvā gambhīrakandaroruḷhatattapāsāṇakkantapurisanidassanampi	1803	
PA_anya-e01_04n:1803_8	samatthitaṃ hotīti keci vadanti. Apare pana “pubbakiccassa akatattā nevasaññānāsaññāyatanaṃ	1803	
PA_anya-e01_04n:1803_9	samāpannamattova ‘paṭinivattitvā ākiñcaññāyatane patiṭṭhātī’ti vuttattā saṅghapaṭimānanādiekaccapubbakiccākaraṇe	1803	
PA_anya-e01_04n:1803_10	aṅgavekallato nirodhasamāpattisamāpajjanaṃ na ijjhatevā”ti vadanti. Vattasadisañhetaṃ	18031	
PA_anya-e01_04n:1803_11	nirodhasamāpattiyā, yadidaṃ pubbakiccakaraṇaṃ. Tasmā tattha yaṃ garutaraṃ, tassa	18031	
PA_anya-e01_04n:1803_12	akaraṇaṃ samāpajjanaṃ vibandhatīti apare. Vīmaṃsitvā gahetabbaṃ. “Ākiñcaññāyatane	18031	
PA_anya-e01_04n:1803_13	patiṭṭhātī”ti ca idaṃ puna ākiñcaññāyatanassa samāpajjitabbattā vuttaṃ. Samāpajjitvā	18031	
PA_anya-e01_04n:1803_14	hi vuṭṭhāya pubbakiccassa kātabbattā.	18031	
PA_anya-e01_04n:1804	Yathā panātiādi katapubbakiccatāsāmaññena upamāsaṃsandanaṃ.	180	
PA_anya-e01_04n:1805	880. Assāti nirodhasamāpattiyā. “Kālaparicchedavasenā”tiādinā catūhi ākārehi nirodhasamāpattiyā ṭhānaṃ dasseti.	180	
PA_anya-e01_04n:1806	882. Vivekaninnanti nissaraṇavivekaninnaṃ, pageva saṅkhāravimukhatāya, phalacittuppattiyā cāti veditabbaṃ.	180	
PA_anya-e01_04n:1807_0	883. Ūsaṅkhārattayapaṭippassaddhiyā, avasesacetasikaviññāṇābhāvena rūpadhammamattāvasesatāya	1807	
PA_anya-e01_04n:1807_1	ca matanirodhasamāpannānaṃ avisesaṃ gahetvā pucchā “matassa ca samāpannassa ca ko	1807	
PA_anya-e01_04n:1807_2	viseso”ti. Kāmaṃ nesaṃ saṅkhārattayapaṭippassaddhiādīhi aviseso, rūpadhammamattāvasesatāya	1807	
PA_anya-e01_04n:1807_3	pana āyuusmāindriyānaṃ apagamānapagamanaṃ visesoti dassetuṃ “yvāya”ntiādi vuttaṃ.	1807	
PA_anya-e01_04n:1808_0	884. Sabhāvatoti sabhāvadhammato, paramatthatoti attho. Paramatthato hi vijjamānānaṃ	1808	
PA_anya-e01_04n:1808_1	saṅkhatādibhāvena vattabbataṃ labhati, na avijjamānaṃ. Samāpajjantassa vasenāti yasmā	1808	
PA_anya-e01_04n:1808_2	samāpajjantassa ariyapuggalassa samathavipassanādhamme yuganaddhe katvā aṭṭha samāpattiyo	1808	
PA_anya-e01_04n:1808_3	ārohantassa anukkamena saṅkhārānaṃ paṭippassambhanapayoganibbattiyā nirodhasamāpatti	1808	
PA_anya-e01_04n:1808_4	nipphannā nāma hoti, tasmā taṃ payoganibbattiṃ upādāya “nipphannā”ti vattuṃ vaṭṭati.	1808	
PA_anya-e01_04n:1809_0	Saṅkhāravūpasamato, santadhammasamanvayato ca santaṃ. Ariyehi eva nisevitabbattā	1809	
PA_anya-e01_04n:1809_1	ariyanisevitaṃ. Tissannampi dukkhatānaṃ nibbutabhāvato nibbānamiti saṅkhaṃ upāgataṃ.	1809	
PA_anya-e01_04n:1809_2	Ariyaṃ paññanti suvisuddhaṃ maggaphalapaññaṃ. Imissāpīti nirodhasamāpattiyā. Samāpattisamatthatāti	1809	
PA_anya-e01_04n:1809_3	samāpajjanasamatthatā.	1809	
PA_anya-e01_04n:1810	Āhuneyyabhāvādisiddhikathāvaṇṇanā	181	
PA_anya-e01_04n:1811_0	885. Āhuneyyabhāvādisiddhīti āhuneyyapāhuneyyadakkhiṇeyyaañjalikaraṇīyaanuttarapuññakkhettabhāvasiddhi.	1811	
PA_anya-e01_04n:1811_1	Avisesenāti dassanamaggapaññādivisesena vinā, etissā lokuttarapaññāya. Ānetvā hunitabbanti	1811	
PA_anya-e01_04n:1811_2	āhunaṃ, dūratopi ānetvā dātabbadānaṃ, taṃ paṭiggahetuṃ yuttoti āhuneyyo. Pāhunaṃ	1811	
PA_anya-e01_04n:1811_3	vuccati āgantukadānaṃ, taṃ paṭiggahetuṃ yuttoti pāhuneyyo. Dakkhiṇaṃ arahatīti dakkhiṇeyyo,	1811	
PA_anya-e01_04n:1811_4	añjalikaraṇaṃ añjalikammaṃ, taṃ arahatīti añjalikaraṇīyo. Anuttaraṃ uttamaṃ sattānaṃ	1811	
PA_anya-e01_04n:1811_5	puññaviruhanaṭṭhānanti anuttaraṃ puññakkhettaṃ lokassāti ayamettha saṅkhepo. Vitthāro	1811	
PA_anya-e01_04n:1811_6	pana heṭṭhā vuttoyeva.	1811	
PA_anya-e01_04n:1812_0	886. Mandāya vipassanāya āgatoti atikkhāya vipassanāya vasena paṭhamamaggapaññaṃ	1812	
PA_anya-e01_04n:1812_1	bhāvetvā sotāpannabhāvaṃ āgato. Saddhādīnaṃ mudūnaṃ indriyānaṃ vasena mudindriyopi	1812	
PA_anya-e01_04n:1812_2	samāno. Sattakkhattuparamoti sattakkhattuṃ paramā bhavūpapatti attabhāvaggahaṇaṃ,	1812	
PA_anya-e01_04n:1812_3	tato paraṃ aṭṭhamaṃ bhavaṃ nādiyatīti sattakkhattuparamo. Saṃsaritvāti paṭisandhiggahaṇavasena	1812	
PA_anya-e01_04n:1812_4	aparāparaṃ gantvā. Dukkhassantaṃ karotīti vaṭṭadukkhassa pariyantaṃ pariyosānaṃ karoti.	1812	
PA_anya-e01_04n:1812_5	Ayaṃ kālena devalokassa, kālena manussalokassāti missakassa bhavassa vasena “sattasugatibhave	1812	
PA_anya-e01_04n:1812_6	saṃsaritvā”ti vutto. Kulato kulaṃ gacchatīti kolaṃkolo. Sotāpattiphalasacchikiriyato	1812	
PA_anya-e01_04n:1812_7	paṭṭhāya hi nīcakule upapatti nāma natthi, mahābhogakulesuyeva nibbattatīti attho.	1812	
PA_anya-e01_04n:1812_8	Dve vā tīṇi vā kulānīti devamanussavasena dve vā tayo vā bhave. Iti ayampi missakabhaveneva	1812	
PA_anya-e01_04n:1812_9	kathito. Desanāmattameva cetaṃ “dve vā tīṇi vā”ti. Yāva chaṭṭhabhavā saṃsarantopi	1812	
PA_anya-e01_04n:1812_10	kolaṃkolova hoti. Attabhāvaggahaṇasaṅkhātaṃ ekaṃyeva khandhabījaṃ etassa atthīti	18121	
PA_anya-e01_04n:1812_11	ekabījī. “Mānusakaṃ bhava”nti idampi desanāmattaṃ. “Devabhavaṃ nibbattetī”tipi vattuṃ	18121	
PA_anya-e01_04n:1812_12	vaṭṭatiyeva. Ko panetesaṃ imaṃ pabhedaṃ niyametīti? Tiṇṇaṃ maggānaṃ vipassanā. Sace	18121	
PA_anya-e01_04n:1812_13	hi upari tiṇṇaṃ maggānaṃ vipassanā balavatī hoti, ekabījī nāma hoti. Tato mandāya	18121	
PA_anya-e01_04n:1812_14	kolaṃkolo, tato mandatarāya sattakkhattuparamo.	18121	
PA_anya-e01_04n:1813_0	887. Paṭisandhivasena sakiṃ āgacchatīti sakadāgāmī. Sakidevāti ekavāraṃyeva. “Imaṃ	1813	
PA_anya-e01_04n:1813_1	lokaṃ āgantvā”ti iminā pañcasu sakadāgāmīsu cattāro vajjetvā ekova gahito. Ekacco	1813	
PA_anya-e01_04n:1813_2	hi idha sakadāgāmiphalaṃ patvā idheva parinibbāti, ekacco idha patvā devaloke parinibbāti,	1813	
PA_anya-e01_04n:1813_3	ekacco devaloke patvā tattheva parinibbāti, ekacco devaloke patvā idhūpapajjitvā	1813	
PA_anya-e01_04n:1813_4	parinibbāti. Ime cattāropi idha na gahitā. Yo pana idha patvā devaloke yāvatāyukaṃ	1813	
PA_anya-e01_04n:1813_5	vasitvā puna idhūpapajjitvā parinibbāti, ayaṃ idha gahito.	1813	
PA_anya-e01_04n:1814_0	888. Paṭisandhivasena idha anāgamanato anāgāmī. Indriyavemattatāvasenāti saddhādīnaṃ	1814	
PA_anya-e01_04n:1814_1	vimuttiparipācakaindriyānaṃ paropariyattena. Pañcadhā idha vihāya niṭṭho hotīti so	1814	
PA_anya-e01_04n:1814_2	anāgāmī antarāparinibbāyiādibhāvena pañcapakārena imaṃ lokaṃ pajahitvā parinibbāyanako	1814	
PA_anya-e01_04n:1814_3	hoti. Āyuvemajjhassa antarāyeva kilesaparinibbānena parinibbāyanato antarāparinibbāyī.	1814	
PA_anya-e01_04n:1814_4	Upahaccāti vā upagantvā kālakiriyaṃ. Appayogenāti adhimattapayogena vinā appakasireneva	1814	
PA_anya-e01_04n:1814_5	tikkhindriyatāya sukheneva. Sappayogenāti ettha vuttavipariyāyena attho veditabbo.	1814	
PA_anya-e01_04n:1814_6	Uddhaṃ vā hi bhāvena uddhamassa taṇhāsotaṃ, vaṭṭasotaṃ vāti uddhaṃsoto. Uddhaṃ vā	1814	
PA_anya-e01_04n:1814_7	gantvā paṭilabhitabbato uddhamassa maggasotanti uddhaṃsoto. Paṭisandhivasena akaniṭṭhabhavaṃ	1814	
PA_anya-e01_04n:1814_8	gacchatīti akaniṭṭhagāmī.	1814	
PA_anya-e01_04n:1815_0	Yatthupapannoti avihādīsu yattha yattha upapanno. Imesaṃ pana anāgāmīnaṃ pabhedajānanatthaṃ	1815	
PA_anya-e01_04n:1815_1	uddhaṃsotaakaniṭṭhagāmicatukkaṃ veditabbaṃ – yo hi avihato paṭṭhāya cattāro devaloke	1815	
PA_anya-e01_04n:1815_2	sodhetvā akaniṭṭhaṃ gantvā parinibbāti, ayaṃ uddhaṃsoto akaniṭṭhagāmī nāma. Yo pana	1815	
PA_anya-e01_04n:1815_3	heṭṭhā tayo devaloke sodhetvā sudassīdevaloke ṭhatvā parinibbāti, ayaṃ uddhaṃsoto	1815	
PA_anya-e01_04n:1815_4	naakaniṭṭhagāmī nāma. Yo ito akaniṭṭhameva gantvā parinibbāti, ayaṃ nauddhaṃsoto	1815	
PA_anya-e01_04n:1815_5	akaniṭṭhagāmī nāma. Yo pana heṭṭhā catūsu devalokesu tattha tattheva parinibbāti,	1815	
PA_anya-e01_04n:1815_6	ayaṃ nauddhaṃsoto naakaniṭṭhagāmī nāma. Ete pana avihesu upapannasamanantarā āyuvemajjhaṃ	1815	
PA_anya-e01_04n:1815_7	appatvā, patvā ca parinibbāyanavasena tayo antarāparinibbāyino, eko upahaccaparinibbāyī,	1815	
PA_anya-e01_04n:1815_8	eko uddhaṃsototi pañca. Te asaṅkhārasasaṅkhāraparinibbāyivibhāgena dasa honti. Tathā	1815	
PA_anya-e01_04n:1815_9	atappasudassasudassīsūti cattāro dasakā cattālīsaṃ. Akaniṭṭhe pana uddhaṃsoto natthi.	1815	
PA_anya-e01_04n:1815_10	Tayo antarāparinibbāyino, eko upahaccaparinibbāyīti cattāro. Te asaṅkhārasasaṅkhāraparinibbāyivibhāgena	18151	
PA_anya-e01_04n:1815_11	aṭṭhāti aṭṭhacattālīsaṃ anāgāmino.	18151	
PA_anya-e01_04n:1816	Sotāpannā pana paṭipadābhedena cattāro sattakkhattuparamā, cattāro kolaṃkolā, cattāro ekabījinoti saddhādhurena paṭipannā dvādasa, tathā paññādhurenāti catuvīsati.	181	
PA_anya-e01_04n:1817	Sakadāgāmino suññatavimokkhena vimuttā paṭipadāvasena cattāro, tathā animittaappaṇihitavimokkhehīti dvādasa.	181	
PA_anya-e01_04n:1818_0	889. Tathā arahanto. Te pana dvādasa paññāvimuttā, dvādasa ubhatobhāgavimuttā, dvādasa	1818	
PA_anya-e01_04n:1818_1	tevijjā, dvādasa chaḷabhiññā, dvādasa paṭisambhidāppattāti samasaṭṭhi honti. Evamete	1818	
PA_anya-e01_04n:1818_2	saddhiṃ paccekasambuddhasammāsambuddhehi chacattālīsādhikasataṃ ariyā. Yasmā tesaṃ	1818	
PA_anya-e01_04n:1818_3	ariyabhāvasiddhi ariyāya paññābhāvanāya, tena vuttaṃ “āhuneyyabhāvādisiddhipi imissā	1818	
PA_anya-e01_04n:1818_4	lokuttarapaññābhāvanāya ānisaṃso”ti. Lokiyavijjābhiññāhi vināpi ubhatobhāgavimuttatā	1818	
PA_anya-e01_04n:1818_5	hotīti ubhatobhāgavimutto visuṃ gahito. Yaṃ sandhāya vuttanti yaṃ catutthamaggapaññābhāvanaṃ	1818	
PA_anya-e01_04n:1818_6	sandhāya heṭṭhā saṅkhepato gāthāvaṇṇanāyaṃ vuttaṃ, taṃ pana vuttākāraṃ nigamanavasena	1818	
PA_anya-e01_04n:1818_7	dassetuṃ “maggakkhaṇe”tiādi vuttaṃ. Kāmaṃ catūsupi maggakkhaṇesu taṃ jaṭaṃ vijaṭeti	1818	
PA_anya-e01_04n:1818_8	nāma, phalakkhaṇesupi yathārahaṃ vijaṭitajaṭo, aggaphalakkhaṇeyeva pana sabbaso vijaṭitajaṭo,	1818	
PA_anya-e01_04n:1818_9	tato paraṃ vijaṭetabbāya jaṭāya abhāvato. Tenettha heṭṭhā heṭṭhimamaggapaññābhāvanānisaṃsassa	1818	
PA_anya-e01_04n:1818_10	vuttattāva catutthamaggapaññābhāvanāvasena attho vutto.	18181	
PA_anya-e01_04n:1819	Ratinti abhiratiṃ, abhirucinti attho. Tatthāti ariyāya paññābhāvanāya.	181	
PA_anya-e01_04n:1820	890. Imissā gāthāyāti imissaṃ gāthāyaṃ. Gāthā hi attano atthabhūtassa visuddhimaggassa ādhārabhāvena vuttā, sāmivacanaṃ vā etaṃ atthassa taṃsambandhibhāvato.	182	
PA_anya-e01_04n:1821	Paññābhāvanānisaṃsaniddesavaṇṇanā niṭṭhitā.	182	
PA_anya-e01_04n:1822	Iti tevīsatimaparicchedavaṇṇanā.	182	
PA_anya-e01_04n:1823	Nigamanakathāvaṇṇanā	182	
PA_anya-e01_04n:1824	891. Imissā dāni gāthāyātiādīnaṃ gāthānaṃ attho heṭṭhā vutto eva. Svāyaṃ “visuddhimaggaṃ bhāsissa”nti evaṃ paṭiññāto visuddhimaggo ettāvatā bhāsito hotīti sambandho.	182	
PA_anya-e01_04n:1825_0	892. Tatthātiādīsu ayaṃ padasambandhena saddhiṃ saṅkhepattho – tesaṃ “sīle patiṭṭhāyā”tigāthāyaṃ	1825	
PA_anya-e01_04n:1825_1	vuttānaṃ sīlādippabhedānaṃ atthānaṃ pañcannampi mahānikāyānaṃ aṭṭhakathānaye aṭṭhakathātantiyaṃ	1825	
PA_anya-e01_04n:1825_2	tattha tattha vutto yo vinicchayo, yebhuyyena taṃ sabbaṃ samāharitvā samānetvā nikāyantarassa	1825	
PA_anya-e01_04n:1825_3	nikāyagatavādadosasaṅkarehi mutto so nicchayo yasmā pakāsito, tasmā visuddhikāmehi	1825	
PA_anya-e01_04n:1825_4	yogīhi etasmiṃ visuddhimagge ādaro karaṇīyoyevāti.	1825	
PA_anya-e01_04n:1826	Nigamanagāthāyo	182	
PA_anya-e01_04n:1827	Ettāvatā ca –	182	
PA_anya-e01_04n:1828	Suvisuddhasamācāro, visuddhanayamaṇḍitaṃ;	182	
PA_anya-e01_04n:1829	Visuddhimaggaṃ lokassa, yadaccantavisuddhiyā.	182	
PA_anya-e01_04n:1830	Abhāsi karuṇāvega-samussāhitamānaso;	183	
PA_anya-e01_04n:1831	Mahesi vipulodāta-visuddhimatipāṭavo.	183	
PA_anya-e01_04n:1832	Tassa atthaṃ pakāsetuṃ, kathāmaggaṃ purātanaṃ;	183	
PA_anya-e01_04n:1833	Nissāya yā samāraddhā, atthasaṃvaṇṇanā mayā.	183	
PA_anya-e01_04n:1834	Āyācito siddhagāma-pariveṇanivāsinā;	183	
PA_anya-e01_04n:1835	Therena dāṭhanāgena, suddhācārena dhīmatā.	183	
PA_anya-e01_04n:1836	Sā esā paramatthānaṃ, tattha tattha yathārahaṃ;	183	
PA_anya-e01_04n:1837	Nidhānato paramattha-mañjūsā nāma nāmato.	183	
PA_anya-e01_04n:1838	Sampattā pariniṭṭhānaṃ, anākulavinicchayā;	183	
PA_anya-e01_04n:1839	Aṭṭhāsītippamāṇāya, pāḷiyā bhāṇavārato.	183	
PA_anya-e01_04n:1840	Iti taṃ saṅkharontena, yaṃ taṃ adhigataṃ mayā;	184	
PA_anya-e01_04n:1841	Puññaṃ tassānubhāvena, lokanāthassa sāsane.	184	
PA_anya-e01_04n:1842	Ogāhetvā visuddhāya, sīlādipaṭipattiyā;	184	
PA_anya-e01_04n:1843	Sabbepi dehino hontu, vimuttirasabhāgino.	184	
PA_anya-e01_04n:1844	Ciraṃ tiṭṭhatu lokasmiṃ, sammāsambuddhasāsanaṃ;	184	
PA_anya-e01_04n:1845	Tasmiṃ sagāravā niccaṃ, hontu sabbepi pāṇino.	184	
PA_anya-e01_04n:1846	Sammā vassatu kālena, devo rājā mahīpati;	184	
PA_anya-e01_04n:1847	Saddhammanirato lokaṃ, dhammeneva pasāsatūti.	184	
PA_anya-e01_04n:1848	Badaratitthavihāravāsinā ācariyadhammapālena katā	184	
PA_anya-e01_04n:1849	Paramatthamañjūsā nāma visuddhimaggamahāṭīkā samattā.	184	
PA_anya-e01_04n:1850	Visuddhimagga-mahāṭīkā samattā.	185	
