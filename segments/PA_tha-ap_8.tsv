segmentnr	original	folio	analyzed
PA_tha-ap_8:0.1	Therāpadāna	0	
PA_tha-ap_8:0.2	Buddhavagga	0	
PA_tha-ap_8:0.3	8. Upālittheraapadāna	0	
PA_tha-ap_8:1.1	“Nagare haṁsavatiyā,	1	
PA_tha-ap_8:1.2	sujāto nāma brāhmaṇo;	1	
PA_tha-ap_8:1.3	Asītikoṭinicayo,	1	
PA_tha-ap_8:1.4	pahūtadhanadhaññavā.	1	
PA_tha-ap_8:2.1	Ajjhāyako mantadharo,	2	
PA_tha-ap_8:2.2	tiṇṇaṁ vedāna pāragū;	2	
PA_tha-ap_8:2.3	Lakkhaṇe itihāse ca,	2	
PA_tha-ap_8:2.4	sadhamme pāramiṁ gato.	2	
PA_tha-ap_8:3.1	Paribbājā ekasikhā,	3	
PA_tha-ap_8:3.2	gotamā buddhasāvakā;	3	
PA_tha-ap_8:3.3	Carakā tāpasā ceva,	3	
PA_tha-ap_8:3.4	caranti mahiyā tadā.	3	
PA_tha-ap_8:4.1	Tepi maṁ parivārenti,	4	
PA_tha-ap_8:4.2	brāhmaṇo vissuto iti;	4	
PA_tha-ap_8:4.3	Bahujjano maṁ pūjeti,	4	
PA_tha-ap_8:4.4	nāhaṁ pūjemi kiñcanaṁ.	4	
PA_tha-ap_8:5.1	Pūjārahaṁ na passāmi,	5	
PA_tha-ap_8:5.2	mānatthaddho ahaṁ tadā;	5	
PA_tha-ap_8:5.3	Buddhoti vacanaṁ natthi,	5	
PA_tha-ap_8:5.4	tāva nuppajjate jino.	5	
PA_tha-ap_8:6.1	Accayena ahorattaṁ,	6	
PA_tha-ap_8:6.2	padumuttaranāmako;	6	
PA_tha-ap_8:6.3	Sabbaṁ tamaṁ vinodetvā,	6	
PA_tha-ap_8:6.4	loke uppajji cakkhumā.	6	
PA_tha-ap_8:7.1	Vitthārike bāhujaññe,	7	
PA_tha-ap_8:7.2	puthubhūte ca sāsane;	7	
PA_tha-ap_8:7.3	Upāgami tadā buddho,	7	
PA_tha-ap_8:7.4	nagaraṁ haṁsasavhayaṁ.	7	
PA_tha-ap_8:8.1	Pitu atthāya so buddho,	8	
PA_tha-ap_8:8.2	dhammaṁ desesi cakkhumā;	8	
PA_tha-ap_8:8.3	Tena kālena parisā,	8	
PA_tha-ap_8:8.4	samantā yojanaṁ tadā.	8	
PA_tha-ap_8:9.1	Sammato manujānaṁ so,	9	
PA_tha-ap_8:9.2	sunando nāma tāpaso;	9	
PA_tha-ap_8:9.3	Yāvatā buddhaparisā,	9	
PA_tha-ap_8:9.4	pupphehacchādayī tadā.	9	
PA_tha-ap_8:10.1	Catusaccaṁ pakāsente,	10	
PA_tha-ap_8:10.2	seṭṭhe ca pupphamaṇḍape;	10	
PA_tha-ap_8:10.3	Koṭisatasahassānaṁ,	10	
PA_tha-ap_8:10.4	dhammābhisamayo ahu.	10	
PA_tha-ap_8:11.1	Sattarattindivaṁ buddho,	11	
PA_tha-ap_8:11.2	vassetvā dhammavuṭṭhiyo;	11	
PA_tha-ap_8:11.3	Aṭṭhame divase patte,	11	
PA_tha-ap_8:11.4	sunandaṁ kittayī jino.	11	
PA_tha-ap_8:12.1	Devaloke manusse vā,	12	
PA_tha-ap_8:12.2	saṁsaranto ayaṁ bhave;	12	
PA_tha-ap_8:12.3	Sabbesaṁ pavaro hutvā,	12	
PA_tha-ap_8:12.4	bhavesu saṁsarissati.	12	
PA_tha-ap_8:13.1	Kappasatasahassamhi,	13	
PA_tha-ap_8:13.2	okkākakulasambhavo;	13	
PA_tha-ap_8:13.3	Gotamo nāma gottena,	13	
PA_tha-ap_8:13.4	satthā loke bhavissati.	13	
PA_tha-ap_8:14.1	Tassa dhammesu dāyādo,	14	
PA_tha-ap_8:14.2	oraso dhammanimmito;	14	
PA_tha-ap_8:14.3	Mantāṇiputto puṇṇoti,	14	
PA_tha-ap_8:14.4	hessati satthu sāvako.	14	
PA_tha-ap_8:15.1	Evaṁ kittayi sambuddho,	15	
PA_tha-ap_8:15.2	sunandaṁ tāpasaṁ tadā;	15	
PA_tha-ap_8:15.3	Hāsayanto janaṁ sabbaṁ,	15	
PA_tha-ap_8:15.4	dassayanto sakaṁ balaṁ.	15	
PA_tha-ap_8:16.1	Katañjalī namassanti,	16	
PA_tha-ap_8:16.2	sunandaṁ tāpasaṁ janā;	16	
PA_tha-ap_8:16.3	Buddhe kāraṁ karitvāna,	16	
PA_tha-ap_8:16.4	sodhesi gatimattano.	16	
PA_tha-ap_8:17.1	Tattha me ahu saṅkappo,	17	
PA_tha-ap_8:17.2	sutvāna munino vacaṁ;	17	
PA_tha-ap_8:17.3	Ahampi kāraṁ kassāmi,	17	
PA_tha-ap_8:17.4	yathā passāmi gotamaṁ.	17	
PA_tha-ap_8:18.1	Evāhaṁ cintayitvāna,	18	
PA_tha-ap_8:18.2	kiriyaṁ cintayiṁ mama;	18	
PA_tha-ap_8:18.3	Kyāhaṁ kammaṁ ācarāmi,	18	
PA_tha-ap_8:18.4	puññakkhette anuttare.	18	
PA_tha-ap_8:19.1	Ayañca pāṭhiko bhikkhu,	19	
PA_tha-ap_8:19.2	sabbapāṭhissa sāsane;	19	
PA_tha-ap_8:19.3	Vinaye agganikkhitto,	19	
PA_tha-ap_8:19.4	taṁ ṭhānaṁ patthaye ahaṁ.	19	
PA_tha-ap_8:20.1	Idaṁ me amitaṁ bhogaṁ,	20	
PA_tha-ap_8:20.2	akkhobhaṁ sāgarūpamaṁ;	20	
PA_tha-ap_8:20.3	Tena bhogena buddhassa,	20	
PA_tha-ap_8:20.4	ārāmaṁ māpaye ahaṁ.	20	
PA_tha-ap_8:21.1	Sobhanaṁ nāma ārāmaṁ,	21	
PA_tha-ap_8:21.2	nagarassa puratthato;	21	
PA_tha-ap_8:21.3	Kiṇitvā satasahassena,	21	
PA_tha-ap_8:21.4	saṅghārāmaṁ amāpayiṁ.	21	
PA_tha-ap_8:22.1	Kūṭāgāre ca pāsāde,	22	
PA_tha-ap_8:22.2	maṇḍape hammiye guhā;	22	
PA_tha-ap_8:22.3	Caṅkame sukate katvā,	22	
PA_tha-ap_8:22.4	saṅghārāmaṁ amāpayiṁ.	22	
PA_tha-ap_8:23.1	Jantāgharaṁ aggisālaṁ,	23	
PA_tha-ap_8:23.2	atho udakamāḷakaṁ;	23	
PA_tha-ap_8:23.3	Nhānagharaṁ māpayitvā,	23	
PA_tha-ap_8:23.4	bhikkhusaṅghassadāsahaṁ.	23	
PA_tha-ap_8:24.1	Āsandiyo pīṭhake ca,	24	
PA_tha-ap_8:24.2	paribhoge ca bhājane;	24	
PA_tha-ap_8:24.3	Ārāmikañca bhesajjaṁ,	24	
PA_tha-ap_8:24.4	sabbametaṁ adāsahaṁ.	24	
PA_tha-ap_8:25.1	Ārakkhaṁ paṭṭhapetvāna,	25	
PA_tha-ap_8:25.2	pākāraṁ kārayiṁ daḷhaṁ;	25	
PA_tha-ap_8:25.3	Mā naṁ koci viheṭhesi,	25	
PA_tha-ap_8:25.4	santacittāna tādinaṁ.	25	
PA_tha-ap_8:26.1	Satasahassenāvāsaṁ,	26	
PA_tha-ap_8:26.2	saṅghārāme amāpayiṁ;	26	
PA_tha-ap_8:26.3	Vepullaṁ taṁ māpayitvā,	26	
PA_tha-ap_8:26.4	sambuddhaṁ upanāmayiṁ.	26	
PA_tha-ap_8:27.1	Niṭṭhāpito mayārāmo,	27	
PA_tha-ap_8:27.2	sampaṭiccha tuvaṁ muni;	27	
PA_tha-ap_8:27.3	Niyyādessāmi taṁ vīra,	27	
PA_tha-ap_8:27.4	adhivāsehi cakkhuma.	27	
PA_tha-ap_8:28.1	Padumuttaro lokavidū,	28	
PA_tha-ap_8:28.2	āhutīnaṁ paṭiggaho;	28	
PA_tha-ap_8:28.3	Mama saṅkappamaññāya,	28	
PA_tha-ap_8:28.4	adhivāsesi nāyako.	28	
PA_tha-ap_8:29.1	Adhivāsanamaññāya,	29	
PA_tha-ap_8:29.2	sabbaññussa mahesino;	29	
PA_tha-ap_8:29.3	Bhojanaṁ paṭiyādetvā,	29	
PA_tha-ap_8:29.4	kālamārocayiṁ ahaṁ.	29	
PA_tha-ap_8:30.1	Ārocitamhi kālamhi,	30	
PA_tha-ap_8:30.2	padumuttaranāyako;	30	
PA_tha-ap_8:30.3	Khīṇāsavasahassehi,	30	
PA_tha-ap_8:30.4	ārāmaṁ me upāgami.	30	
PA_tha-ap_8:31.1	Nisinnaṁ kālamaññāya,	31	
PA_tha-ap_8:31.2	annapānena tappayiṁ;	31	
PA_tha-ap_8:31.3	Bhuttāviṁ kālamaññāya,	31	
PA_tha-ap_8:31.4	idaṁ vacanamabraviṁ.	31	
PA_tha-ap_8:32.1	Kīto satasahassena,	32	
PA_tha-ap_8:32.2	tattakeneva kārito;	32	
PA_tha-ap_8:32.3	Sobhano nāma ārāmo,	32	
PA_tha-ap_8:32.4	sampaṭiccha tuvaṁ muni.	32	
PA_tha-ap_8:33.1	Iminārāmadānena,	33	
PA_tha-ap_8:33.2	cetanāpaṇidhīhi ca;	33	
PA_tha-ap_8:33.3	Bhave nibbattamānohaṁ,	33	
PA_tha-ap_8:33.4	labhāmi mama patthitaṁ.	33	
PA_tha-ap_8:34.1	Paṭiggahetvā sambuddho,	34	
PA_tha-ap_8:34.2	saṅghārāmaṁ sumāpitaṁ;	34	
PA_tha-ap_8:34.3	Bhikkhusaṅghe nisīditvā,	34	
PA_tha-ap_8:34.4	idaṁ vacanamabravi.	34	
PA_tha-ap_8:35.1	Yo so buddhassa pādāsi,	35	
PA_tha-ap_8:35.2	saṅghārāmaṁ sumāpitaṁ;	35	
PA_tha-ap_8:35.3	Tamahaṁ kittayissāmi,	35	
PA_tha-ap_8:35.4	suṇātha mama bhāsato.	35	
PA_tha-ap_8:36.1	Hatthī assā rathā pattī,	36	
PA_tha-ap_8:36.2	senā ca caturaṅginī;	36	
PA_tha-ap_8:36.3	Parivāressantimaṁ niccaṁ,	36	
PA_tha-ap_8:36.4	saṅghārāmassidaṁ phalaṁ.	36	
PA_tha-ap_8:37.1	Saṭṭhi tūrasahassāni,	37	
PA_tha-ap_8:37.2	bheriyo samalaṅkatā;	37	
PA_tha-ap_8:37.3	Parivāressantimaṁ niccaṁ,	37	
PA_tha-ap_8:37.4	saṅghārāmassidaṁ phalaṁ.	37	
PA_tha-ap_8:38.1	Chaḷasītisahassāni,	38	
PA_tha-ap_8:38.2	nāriyo samalaṅkatā;	38	
PA_tha-ap_8:38.3	Vicittavatthābharaṇā,	38	
PA_tha-ap_8:38.4	āmuttamaṇikuṇḍalā.	38	
PA_tha-ap_8:39.1	Aḷārapamhā hasulā,	39	
PA_tha-ap_8:39.2	susaññā tanumajjhimā;	39	
PA_tha-ap_8:39.3	Parivāressantimaṁ niccaṁ,	39	
PA_tha-ap_8:39.4	saṅghārāmassidaṁ phalaṁ.	39	
PA_tha-ap_8:40.1	Tiṁsakappasahassāni,	40	
PA_tha-ap_8:40.2	devaloke ramissati;	40	
PA_tha-ap_8:40.3	Sahassakkhattuṁ devindo,	40	
PA_tha-ap_8:40.4	devarajjaṁ karissati.	40	
PA_tha-ap_8:41.1	Devarājena pattabbaṁ,	41	
PA_tha-ap_8:41.2	sabbaṁ paṭilabhissati;	41	
PA_tha-ap_8:41.3	Anūnabhogo hutvāna,	41	
PA_tha-ap_8:41.4	devarajjaṁ karissati.	41	
PA_tha-ap_8:42.1	Sahassakkhattuṁ cakkavattī,	42	
PA_tha-ap_8:42.2	rājā raṭṭhe bhavissati;	42	
PA_tha-ap_8:42.3	Pathabyā rajjaṁ vipulaṁ,	42	
PA_tha-ap_8:42.4	gaṇanāto asaṅkhiyaṁ.	42	
PA_tha-ap_8:43.1	Kappasatasahassamhi,	43	
PA_tha-ap_8:43.2	okkākakulasambhavo;	43	
PA_tha-ap_8:43.3	Gotamo nāma gottena,	43	
PA_tha-ap_8:43.4	satthā loke bhavissati.	43	
PA_tha-ap_8:44.1	Tassa dhammesu dāyādo,	44	
PA_tha-ap_8:44.2	oraso dhammanimmito;	44	
PA_tha-ap_8:44.3	Upāli nāma nāmena,	44	
PA_tha-ap_8:44.4	hessati satthu sāvako.	44	
PA_tha-ap_8:45.1	Vinaye pāramiṁ patvā,	45	
PA_tha-ap_8:45.2	ṭhānāṭhāne ca kovido;	45	
PA_tha-ap_8:45.3	Jinasāsanaṁ dhārento,	45	
PA_tha-ap_8:45.4	viharissatināsavo.	45	
PA_tha-ap_8:46.1	Sabbametaṁ abhiññāya,	46	
PA_tha-ap_8:46.2	gotamo sakyapuṅgavo;	46	
PA_tha-ap_8:46.3	Bhikkhusaṅghe nisīditvā,	46	
PA_tha-ap_8:46.4	etadagge ṭhapessati.	46	
PA_tha-ap_8:47.1	Aparimeyyupādāya,	47	
PA_tha-ap_8:47.2	patthemi tava sāsanaṁ;	47	
PA_tha-ap_8:47.3	So me attho anuppatto,	47	
PA_tha-ap_8:47.4	sabbasaṁyojanakkhayo.	47	
PA_tha-ap_8:48.1	Yathā sūlāvuto poso,	48	
PA_tha-ap_8:48.2	rājadaṇḍena tajjito;	48	
PA_tha-ap_8:48.3	Sūle sātaṁ avindanto,	48	
PA_tha-ap_8:48.4	parimuttiṁva icchati.	48	
PA_tha-ap_8:49.1	Tathevāhaṁ mahāvīra,	49	
PA_tha-ap_8:49.2	bhavadaṇḍena tajjito;	49	
PA_tha-ap_8:49.3	Kammasūlāvuto santo,	49	
PA_tha-ap_8:49.4	pipāsāvedanaṭṭito.	49	
PA_tha-ap_8:50.1	Bhave sātaṁ na vindāmi,	50	
PA_tha-ap_8:50.2	ḍayhanto tīhi aggibhi;	50	
PA_tha-ap_8:50.3	Parimuttiṁ gavesāmi,	50	
PA_tha-ap_8:50.4	yathāpi rājadaṇḍito.	50	
PA_tha-ap_8:51.1	Yathā visādo puriso,	51	
PA_tha-ap_8:51.2	visena paripīḷito;	51	
PA_tha-ap_8:51.3	Agadaṁ so gaveseyya,	51	
PA_tha-ap_8:51.4	visaghātāyupāyanaṁ.	51	
PA_tha-ap_8:52.1	Gavesamāno passeyya,	52	
PA_tha-ap_8:52.2	agadaṁ visaghātakaṁ;	52	
PA_tha-ap_8:52.3	Taṁ pivitvā sukhī assa,	52	
PA_tha-ap_8:52.4	visamhā parimuttiyā.	52	
PA_tha-ap_8:53.1	Tathevāhaṁ mahāvīra,	53	
PA_tha-ap_8:53.2	yathā visahato naro;	53	
PA_tha-ap_8:53.3	Sampīḷito avijjāya,	53	
PA_tha-ap_8:53.4	saddhammāgadamesahaṁ.	53	
PA_tha-ap_8:54.1	Dhammāgadaṁ gavesanto,	54	
PA_tha-ap_8:54.2	addakkhiṁ sakyasāsanaṁ;	54	
PA_tha-ap_8:54.3	Aggaṁ sabbosadhānaṁ taṁ,	54	
PA_tha-ap_8:54.4	sabbasallavinodanaṁ.	54	
PA_tha-ap_8:55.1	Dhammosadhaṁ pivitvāna,	55	
PA_tha-ap_8:55.2	visaṁ sabbaṁ samūhaniṁ;	55	
PA_tha-ap_8:55.3	Ajarāmaraṁ sītibhāvaṁ,	55	
PA_tha-ap_8:55.4	nibbānaṁ phassayiṁ ahaṁ.	55	
PA_tha-ap_8:56.1	Yathā bhūtaṭṭito poso,	56	
PA_tha-ap_8:56.2	bhūtaggāhena pīḷito;	56	
PA_tha-ap_8:56.3	Bhūtavejjaṁ gaveseyya,	56	
PA_tha-ap_8:56.4	bhūtasmā parimuttiyā.	56	
PA_tha-ap_8:57.1	Gavesamāno passeyya,	57	
PA_tha-ap_8:57.2	bhūtavijjāsu kovidaṁ;	57	
PA_tha-ap_8:57.3	Tassa so vihane bhūtaṁ,	57	
PA_tha-ap_8:57.4	samūlañca vināsaye.	57	
PA_tha-ap_8:58.1	Tathevāhaṁ mahāvīra,	58	
PA_tha-ap_8:58.2	tamaggāhena pīḷito;	58	
PA_tha-ap_8:58.3	Ñāṇālokaṁ gavesāmi,	58	
PA_tha-ap_8:58.4	tamato parimuttiyā.	58	
PA_tha-ap_8:59.1	Athaddasaṁ sakyamuniṁ,	59	
PA_tha-ap_8:59.2	kilesatamasodhanaṁ;	59	
PA_tha-ap_8:59.3	So me tamaṁ vinodesi,	59	
PA_tha-ap_8:59.4	bhūtavejjova bhūtakaṁ.	59	
PA_tha-ap_8:60.1	Saṁsārasotaṁ sañchindiṁ,	60	
PA_tha-ap_8:60.2	taṇhāsotaṁ nivārayiṁ;	60	
PA_tha-ap_8:60.3	Bhavaṁ ugghāṭayiṁ sabbaṁ,	60	
PA_tha-ap_8:60.4	bhūtavejjova mūlato.	60	
PA_tha-ap_8:61.1	Garuḷo yathā opatati,	61	
PA_tha-ap_8:61.2	pannagaṁ bhakkhamattano;	61	
PA_tha-ap_8:61.3	Samantā yojanasataṁ,	61	
PA_tha-ap_8:61.4	vikkhobheti mahāsaraṁ.	61	
PA_tha-ap_8:62.1	Pannagaṁ so gahetvāna,	62	
PA_tha-ap_8:62.2	adhosīsaṁ viheṭhayaṁ;	62	
PA_tha-ap_8:62.3	Ādāya so pakkamati,	62	
PA_tha-ap_8:62.4	yenakāmaṁ vihaṅgamo.	62	
PA_tha-ap_8:63.1	Tathevāhaṁ mahāvīra,	63	
PA_tha-ap_8:63.2	yathāpi garuḷo balī;	63	
PA_tha-ap_8:63.3	Asaṅkhataṁ gavesanto,	63	
PA_tha-ap_8:63.4	dose vikkhālayiṁ ahaṁ.	63	
PA_tha-ap_8:64.1	Diṭṭho ahaṁ dhammavaraṁ,	64	
PA_tha-ap_8:64.2	santipadamanuttaraṁ;	64	
PA_tha-ap_8:64.3	Ādāya viharāmetaṁ,	64	
PA_tha-ap_8:64.4	garuḷo pannagaṁ yathā.	64	
PA_tha-ap_8:65.1	Āsāvatī nāma latā,	65	
PA_tha-ap_8:65.2	jātā cittalatāvane;	65	
PA_tha-ap_8:65.3	Tassā vassasahassena,	65	
PA_tha-ap_8:65.4	ekaṁ nibbattate phalaṁ.	65	
PA_tha-ap_8:66.1	Taṁ devā payirupāsanti,	66	
PA_tha-ap_8:66.2	tāvadūraphale sati;	66	
PA_tha-ap_8:66.3	Devānaṁ sā piyā evaṁ,	66	
PA_tha-ap_8:66.4	āsāvatī latuttamā.	66	
PA_tha-ap_8:67.1	Satasahassupādāya,	67	
PA_tha-ap_8:67.2	tāhaṁ paricare muni;	67	
PA_tha-ap_8:67.3	Sāyaṁ pātaṁ namassāmi,	67	
PA_tha-ap_8:67.4	devā āsāvatiṁ yathā.	67	
PA_tha-ap_8:68.1	Avañjhā pāricariyā,	68	
PA_tha-ap_8:68.2	amoghā ca namassanā;	68	
PA_tha-ap_8:68.3	Dūrāgatampi maṁ santaṁ,	68	
PA_tha-ap_8:68.4	khaṇoyaṁ na virādhayi.	68	
PA_tha-ap_8:69.1	Paṭisandhiṁ na passāmi,	69	
PA_tha-ap_8:69.2	vicinanto bhave ahaṁ;	69	
PA_tha-ap_8:69.3	Nirūpadhi vippamutto,	69	
PA_tha-ap_8:69.4	upasanto carāmahaṁ.	69	
PA_tha-ap_8:70.1	Yathāpi padumaṁ nāma,	70	
PA_tha-ap_8:70.2	sūriyaraṁsena pupphati;	70	
PA_tha-ap_8:70.3	Tathevāhaṁ mahāvīra,	70	
PA_tha-ap_8:70.4	buddharaṁsena pupphito.	70	
PA_tha-ap_8:71.1	Yathā balākayonimhi,	71	
PA_tha-ap_8:71.2	na vijjati pumo sadā;	71	
PA_tha-ap_8:71.3	Meghesu gajjamānesu,	71	
PA_tha-ap_8:71.4	gabbhaṁ gaṇhanti tā sadā.	71	
PA_tha-ap_8:72.1	Cirampi gabbhaṁ dhārenti,	72	
PA_tha-ap_8:72.2	yāva megho na gajjati;	72	
PA_tha-ap_8:72.3	Bhārato parimuccanti,	72	
PA_tha-ap_8:72.4	yadā megho pavassati.	72	
PA_tha-ap_8:73.1	Padumuttarabuddhassa,	73	
PA_tha-ap_8:73.2	dhammameghena gajjato;	73	
PA_tha-ap_8:73.3	Saddena dhammameghassa,	73	
PA_tha-ap_8:73.4	dhammagabbhaṁ agaṇhahaṁ.	73	
PA_tha-ap_8:74.1	Satasahassupādāya,	74	
PA_tha-ap_8:74.2	puññagabbhaṁ dharemahaṁ;	74	
PA_tha-ap_8:74.3	Nappamuccāmi bhārato,	74	
PA_tha-ap_8:74.4	dhammamegho na gajjati.	74	
PA_tha-ap_8:75.1	Yadā tuvaṁ sakyamuni,	75	
PA_tha-ap_8:75.2	ramme kapilavatthave;	75	
PA_tha-ap_8:75.3	Gajjasi dhammameghena,	75	
PA_tha-ap_8:75.4	bhārato parimuccahaṁ.	75	
PA_tha-ap_8:76.1	Suññataṁ animittañca,	76	
PA_tha-ap_8:76.2	Tathāppaṇihitampi ca;	76	
PA_tha-ap_8:76.3	Caturo ca phale sabbe,	76	
PA_tha-ap_8:76.4	Dhammevaṁ vijanayiṁ ahaṁ.	76	
PA_tha-ap_8:77.1	Dutiyabhāṇavāraṁ.	77	
PA_tha-ap_8:78.1	Aparimeyyupādāya,	78	
PA_tha-ap_8:78.2	patthemi tava sāsanaṁ;	78	
PA_tha-ap_8:78.3	So me attho anuppatto,	78	
PA_tha-ap_8:78.4	santipadamanuttaraṁ.	78	
PA_tha-ap_8:79.1	Vinaye pāramiṁ patto,	79	
PA_tha-ap_8:79.2	yathāpi pāṭhiko isi;	79	
PA_tha-ap_8:79.3	Na me samasamo atthi,	79	
PA_tha-ap_8:79.4	dhāremi sāsanaṁ ahaṁ.	79	
PA_tha-ap_8:80.1	Vinaye khandhake cāpi,	80	
PA_tha-ap_8:80.2	tikacchede ca pañcame;	80	
PA_tha-ap_8:80.3	Ettha me vimati natthi,	80	
PA_tha-ap_8:80.4	akkhare byañjanepi vā.	80	
PA_tha-ap_8:81.1	Niggahe paṭikamme ca,	81	
PA_tha-ap_8:81.2	ṭhānāṭhāne ca kovido;	81	
PA_tha-ap_8:81.3	Osāraṇe vuṭṭhāpane,	81	
PA_tha-ap_8:81.4	sabbattha pāramiṁ gato.	81	
PA_tha-ap_8:82.1	Vinaye khandhake vāpi,	82	
PA_tha-ap_8:82.2	nikkhipitvā padaṁ ahaṁ;	82	
PA_tha-ap_8:82.3	Ubhato viniveṭhetvā,	82	
PA_tha-ap_8:82.4	rasato osareyyahaṁ.	82	
PA_tha-ap_8:83.1	Niruttiyā sukusalo,	83	
PA_tha-ap_8:83.2	atthānatthe ca kovido;	83	
PA_tha-ap_8:83.3	Anaññātaṁ mayā natthi,	83	
PA_tha-ap_8:83.4	ekaggo satthu sāsane.	83	
PA_tha-ap_8:84.1	Rūpadakkho ahaṁ ajja,	84	
PA_tha-ap_8:84.2	sakyaputtassa sāsane;	84	
PA_tha-ap_8:84.3	Kaṅkhaṁ sabbaṁ vinodemi,	84	
PA_tha-ap_8:84.4	chindāmi sabbasaṁsayaṁ.	84	
PA_tha-ap_8:85.1	Padaṁ anupadañcāpi,	85	
PA_tha-ap_8:85.2	akkharañcāpi byañjanaṁ;	85	
PA_tha-ap_8:85.3	Nidāne pariyosāne,	85	
PA_tha-ap_8:85.4	sabbattha kovido ahaṁ.	85	
PA_tha-ap_8:86.1	Yathāpi rājā balavā,	86	
PA_tha-ap_8:86.2	niggaṇhitvā parantape;	86	
PA_tha-ap_8:86.3	Vijinitvāna saṅgāmaṁ,	86	
PA_tha-ap_8:86.4	nagaraṁ tattha māpaye.	86	
PA_tha-ap_8:87.1	Pākāraṁ parikhañcāpi,	87	
PA_tha-ap_8:87.2	esikaṁ dvārakoṭṭhakaṁ;	87	
PA_tha-ap_8:87.3	Aṭṭālake ca vividhe,	87	
PA_tha-ap_8:87.4	kāraye nagare bahū.	87	
PA_tha-ap_8:88.1	Siṅghāṭakaṁ caccarañca,	88	
PA_tha-ap_8:88.2	suvibhattantarāpaṇaṁ;	88	
PA_tha-ap_8:88.3	Kārayeyya sabhaṁ tattha,	88	
PA_tha-ap_8:88.4	atthānatthavinicchayaṁ.	88	
PA_tha-ap_8:89.1	Nigghātatthaṁ amittānaṁ,	89	
PA_tha-ap_8:89.2	chiddāchiddañca jānituṁ;	89	
PA_tha-ap_8:89.3	Balakāyassa rakkhāya,	89	
PA_tha-ap_8:89.4	senāpaccaṁ ṭhapeti so.	89	
PA_tha-ap_8:90.1	Ārakkhatthāya bhaṇḍassa,	90	
PA_tha-ap_8:90.2	nidhānakusalaṁ naraṁ;	90	
PA_tha-ap_8:90.3	Mā me bhaṇḍaṁ vinassīti,	90	
PA_tha-ap_8:90.4	bhaṇḍarakkhaṁ ṭhapeti so.	90	
PA_tha-ap_8:91.1	Mamatto hoti yo rañño,	91	
PA_tha-ap_8:91.2	vuddhiṁ yassa ca icchati;	91	
PA_tha-ap_8:91.3	Tassādhikaraṇaṁ deti,	91	
PA_tha-ap_8:91.4	mittassa paṭipajjituṁ.	91	
PA_tha-ap_8:92.1	Uppātesu nimittesu,	92	
PA_tha-ap_8:92.2	lakkhaṇesu ca kovidaṁ;	92	
PA_tha-ap_8:92.3	Ajjhāyakaṁ mantadharaṁ,	92	
PA_tha-ap_8:92.4	porohicce ṭhapeti so.	92	
PA_tha-ap_8:93.1	Etehaṅgehi sampanno,	93	
PA_tha-ap_8:93.2	khattiyoti pavuccati;	93	
PA_tha-ap_8:93.3	Sadā rakkhanti rājānaṁ,	93	
PA_tha-ap_8:93.4	cakkavākova dukkhitaṁ.	93	
PA_tha-ap_8:94.1	Tatheva tvaṁ mahāvīra,	94	
PA_tha-ap_8:94.2	hatāmittova khattiyo;	94	
PA_tha-ap_8:94.3	Sadevakassa lokassa,	94	
PA_tha-ap_8:94.4	dhammarājāti vuccati.	94	
PA_tha-ap_8:95.1	Titthiye nihanitvāna,	95	
PA_tha-ap_8:95.2	mārañcāpi sasenakaṁ;	95	
PA_tha-ap_8:95.3	Tamandhakāraṁ vidhamitvā,	95	
PA_tha-ap_8:95.4	dhammanagaraṁ amāpayi.	95	
PA_tha-ap_8:96.1	Sīlaṁ pākārakaṁ tattha,	96	
PA_tha-ap_8:96.2	ñāṇaṁ te dvārakoṭṭhakaṁ;	96	
PA_tha-ap_8:96.3	Saddhā te esikā vīra,	96	
PA_tha-ap_8:96.4	dvārapālo ca saṁvaro.	96	
PA_tha-ap_8:97.1	Satipaṭṭhānamaṭṭālaṁ,	97	
PA_tha-ap_8:97.2	paññā te caccaraṁ mune;	97	
PA_tha-ap_8:97.3	Iddhipādañca siṅghāṭaṁ,	97	
PA_tha-ap_8:97.4	dhammavīthi sumāpitā.	97	
PA_tha-ap_8:98.1	Suttantaṁ abhidhammañca,	98	
PA_tha-ap_8:98.2	vinayañcāpi kevalaṁ;	98	
PA_tha-ap_8:98.3	Navaṅgaṁ buddhavacanaṁ,	98	
PA_tha-ap_8:98.4	esā dhammasabhā tava.	98	
PA_tha-ap_8:99.1	Suññataṁ animittañca,	99	
PA_tha-ap_8:99.2	vihārañcappaṇīhitaṁ;	99	
PA_tha-ap_8:99.3	Āneñjañca nirodho ca,	99	
PA_tha-ap_8:99.4	esā dhammakuṭī tava.	99	
PA_tha-ap_8:100.1	Paññāya aggo nikkhitto,	100	
PA_tha-ap_8:100.2	paṭibhāne ca kovido;	100	
PA_tha-ap_8:100.3	Sāriputtoti nāmena,	100	
PA_tha-ap_8:100.4	dhammasenāpatī tava.	100	
PA_tha-ap_8:101.1	Cutūpapātakusalo,	101	
PA_tha-ap_8:101.2	iddhiyā pāramiṁ gato;	101	
PA_tha-ap_8:101.3	Kolito nāma nāmena,	101	
PA_tha-ap_8:101.4	porohicco tavaṁ mune.	101	
PA_tha-ap_8:102.1	Porāṇakavaṁsadharo,	102	
PA_tha-ap_8:102.2	uggatejo durāsado;	102	
PA_tha-ap_8:102.3	Dhutavādīguṇenaggo,	102	
PA_tha-ap_8:102.4	akkhadasso tavaṁ mune.	102	
PA_tha-ap_8:103.1	Bahussuto dhammadharo,	103	
PA_tha-ap_8:103.2	Sabbapāṭhī ca sāsane;	103	
PA_tha-ap_8:103.3	Ānando nāma nāmena,	103	
PA_tha-ap_8:103.4	Dhammārakkho tavaṁ mune.	103	
PA_tha-ap_8:104.1	Ete sabbe atikkamma,	104	
PA_tha-ap_8:104.2	pamesi bhagavā mamaṁ;	104	
PA_tha-ap_8:104.3	Vinicchayaṁ me pādāsi,	104	
PA_tha-ap_8:104.4	vinaye viññudesitaṁ.	104	
PA_tha-ap_8:105.1	Yo koci vinaye pañhaṁ,	105	
PA_tha-ap_8:105.2	pucchati buddhasāvako;	105	
PA_tha-ap_8:105.3	Tattha me cintanā natthi,	105	
PA_tha-ap_8:105.4	taññevatthaṁ kathemahaṁ.	105	
PA_tha-ap_8:106.1	Yāvatā buddhakhettamhi,	106	
PA_tha-ap_8:106.2	ṭhapetvā taṁ mahāmuni;	106	
PA_tha-ap_8:106.3	Vinaye mādiso natthi,	106	
PA_tha-ap_8:106.4	kuto bhiyyo bhavissati.	106	
PA_tha-ap_8:107.1	Bhikkhusaṅghe nisīditvā,	107	
PA_tha-ap_8:107.2	evaṁ gajjati gotamo;	107	
PA_tha-ap_8:107.3	Upālissa samo natthi,	107	
PA_tha-ap_8:107.4	vinaye khandhakesu ca.	107	
PA_tha-ap_8:108.1	Yāvatā buddhabhaṇitaṁ,	108	
PA_tha-ap_8:108.2	navaṅgaṁ satthusāsanaṁ;	108	
PA_tha-ap_8:108.3	Vinayogadhaṁ taṁ sabbaṁ,	108	
PA_tha-ap_8:108.4	vinayamūlapassino.	108	
PA_tha-ap_8:109.1	Mama kammaṁ saritvāna,	109	
PA_tha-ap_8:109.2	gotamo sakyapuṅgavo;	109	
PA_tha-ap_8:109.3	Bhikkhusaṅghe nisīditvā,	109	
PA_tha-ap_8:109.4	etadagge ṭhapesi maṁ.	109	
PA_tha-ap_8:110.1	Satasahassupādāya,	110	
PA_tha-ap_8:110.2	imaṁ ṭhānaṁ apatthayiṁ;	110	
PA_tha-ap_8:110.3	So me attho anuppatto,	110	
PA_tha-ap_8:110.4	vinaye pāramiṁ gato.	110	
PA_tha-ap_8:111.1	Sakyānaṁ nandijanano,	111	
PA_tha-ap_8:111.2	kappako āsahaṁ pure;	111	
PA_tha-ap_8:111.3	Vijahitvāna taṁ jātiṁ,	111	
PA_tha-ap_8:111.4	putto jāto mahesino.	111	
PA_tha-ap_8:112.1	Ito dutiyake kappe,	112	
PA_tha-ap_8:112.2	Añjaso nāma khattiyo;	112	
PA_tha-ap_8:112.3	Anantatejo amitayaso,	112	
PA_tha-ap_8:112.4	Bhūmipālo mahaddhano.	112	
PA_tha-ap_8:113.1	Tassa rañño ahaṁ putto,	113	
PA_tha-ap_8:113.2	candano nāma khattiyo;	113	
PA_tha-ap_8:113.3	Jātimadenupatthaddho,	113	
PA_tha-ap_8:113.4	yasabhogamadena ca.	113	
PA_tha-ap_8:114.1	Nāgasatasahassāni,	114	
PA_tha-ap_8:114.2	sabbālaṅkārabhūsitā;	114	
PA_tha-ap_8:114.3	Tidhāpabhinnā mātaṅgā,	114	
PA_tha-ap_8:114.4	parivārenti maṁ sadā.	114	
PA_tha-ap_8:115.1	Sabalehi paretohaṁ,	115	
PA_tha-ap_8:115.2	uyyānaṁ gantukāmako;	115	
PA_tha-ap_8:115.3	Āruyha sirikaṁ nāgaṁ,	115	
PA_tha-ap_8:115.4	nagarā nikkhamiṁ tadā.	115	
PA_tha-ap_8:116.1	Caraṇena ca sampanno,	116	
PA_tha-ap_8:116.2	guttadvāro susaṁvuto;	116	
PA_tha-ap_8:116.3	Devalo nāma sambuddho,	116	
PA_tha-ap_8:116.4	āgacchi purato mama.	116	
PA_tha-ap_8:117.1	Pesetvā sirikaṁ nāgaṁ,	117	
PA_tha-ap_8:117.2	buddhaṁ āsādayiṁ tadā;	117	
PA_tha-ap_8:117.3	Tato sañjātakopo so,	117	
PA_tha-ap_8:117.4	nāgo nuddharate padaṁ.	117	
PA_tha-ap_8:118.1	Nāgaṁ duṭṭhamanaṁ disvā,	118	
PA_tha-ap_8:118.2	buddhe kodhaṁ akāsahaṁ;	118	
PA_tha-ap_8:118.3	Vihesayitvā sambuddhaṁ,	118	
PA_tha-ap_8:118.4	uyyānaṁ agamāsahaṁ.	118	
PA_tha-ap_8:119.1	Sātaṁ tattha na vindāmi,	119	
PA_tha-ap_8:119.2	siro pajjalito yathā;	119	
PA_tha-ap_8:119.3	Pariḷāhena ḍayhāmi,	119	
PA_tha-ap_8:119.4	macchova baḷisādako.	119	
PA_tha-ap_8:120.1	Sasāgarantā pathavī,	120	
PA_tha-ap_8:120.2	ādittā viya hoti me;	120	
PA_tha-ap_8:120.3	Pitu santikupāgamma,	120	
PA_tha-ap_8:120.4	idaṁ vacanamabraviṁ.	120	
PA_tha-ap_8:121.1	Āsīvisaṁva kupitaṁ,	121	
PA_tha-ap_8:121.2	aggikkhandhaṁva āgataṁ;	121	
PA_tha-ap_8:121.3	Mattaṁva kuñjaraṁ dantiṁ,	121	
PA_tha-ap_8:121.4	yaṁ sayambhumasādayiṁ.	121	
PA_tha-ap_8:122.1	Āsādito mayā buddho,	122	
PA_tha-ap_8:122.2	ghoro uggatapo jino;	122	
PA_tha-ap_8:122.3	Purā sabbe vinassāma,	122	
PA_tha-ap_8:122.4	khamāpessāma taṁ muniṁ.	122	
PA_tha-ap_8:123.1	No ce taṁ nijjhāpessāma,	123	
PA_tha-ap_8:123.2	attadantaṁ samāhitaṁ;	123	
PA_tha-ap_8:123.3	Orena sattadivasā,	123	
PA_tha-ap_8:123.4	raṭṭhaṁ me vidhamissati.	123	
PA_tha-ap_8:124.1	Sumekhalo kosiyo ca,	124	
PA_tha-ap_8:124.2	siggavo cāpi sattako;	124	
PA_tha-ap_8:124.3	Āsādayitvā isayo,	124	
PA_tha-ap_8:124.4	duggatā te saraṭṭhakā.	124	
PA_tha-ap_8:125.1	Yadā kuppanti isayo,	125	
PA_tha-ap_8:125.2	saññatā brahmacārino;	125	
PA_tha-ap_8:125.3	Sadevakaṁ vināsenti,	125	
PA_tha-ap_8:125.4	sasāgaraṁ sapabbataṁ.	125	
PA_tha-ap_8:126.1	Tiyojanasahassamhi,	126	
PA_tha-ap_8:126.2	purise sannipātayiṁ;	126	
PA_tha-ap_8:126.3	Accayaṁ desanatthāya,	126	
PA_tha-ap_8:126.4	sayambhuṁ upasaṅkamiṁ.	126	
PA_tha-ap_8:127.1	Allavatthā allasirā,	127	
PA_tha-ap_8:127.2	sabbeva pañjalīkatā;	127	
PA_tha-ap_8:127.3	Buddhassa pāde nipatitvā,	127	
PA_tha-ap_8:127.4	idaṁ vacanamabravuṁ.	127	
PA_tha-ap_8:128.1	Khamassu tvaṁ mahāvīra,	128	
PA_tha-ap_8:128.2	abhiyācati taṁ jano;	128	
PA_tha-ap_8:128.3	Pariḷāhaṁ vinodehi,	128	
PA_tha-ap_8:128.4	mā no raṭṭhaṁ vināsaya.	128	
PA_tha-ap_8:129.1	Sadevamānusā sabbe,	129	
PA_tha-ap_8:129.2	sadānavā sarakkhasā;	129	
PA_tha-ap_8:129.3	Ayomayena kūṭena,	129	
PA_tha-ap_8:129.4	siraṁ bhindeyyu me sadā.	129	
PA_tha-ap_8:130.1	Dake aggi na saṇṭhāti,	130	
PA_tha-ap_8:130.2	bījaṁ sele na rūhati;	130	
PA_tha-ap_8:130.3	Agade kimi na saṇṭhāti,	130	
PA_tha-ap_8:130.4	kopo buddhe na jāyati.	130	
PA_tha-ap_8:131.1	Yathā ca bhūmi acalā,	131	
PA_tha-ap_8:131.2	appameyyo ca sāgaro;	131	
PA_tha-ap_8:131.3	Anantako ca ākāso,	131	
PA_tha-ap_8:131.4	evaṁ buddhā akhobhiyā.	131	
PA_tha-ap_8:132.1	Sadā khantā mahāvīrā,	132	
PA_tha-ap_8:132.2	khamitā ca tapassino;	132	
PA_tha-ap_8:132.3	Khantānaṁ khamitānañca,	132	
PA_tha-ap_8:132.4	gamanaṁ taṁ na vijjati.	132	
PA_tha-ap_8:133.1	Idaṁ vatvāna sambuddho,	133	
PA_tha-ap_8:133.2	pariḷāhaṁ vinodayaṁ;	133	
PA_tha-ap_8:133.3	Mahājanassa purato,	133	
PA_tha-ap_8:133.4	nabhaṁ abbhuggami tadā.	133	
PA_tha-ap_8:134.1	Tena kammenahaṁ vīra,	134	
PA_tha-ap_8:134.2	hīnattaṁ ajjhupāgato;	134	
PA_tha-ap_8:134.3	Samatikkamma taṁ jātiṁ,	134	
PA_tha-ap_8:134.4	pāvisiṁ abhayaṁ puraṁ.	134	
PA_tha-ap_8:135.1	Tadāpi maṁ mahāvīra,	135	
PA_tha-ap_8:135.2	ḍayhamānaṁ susaṇṭhitaṁ;	135	
PA_tha-ap_8:135.3	Pariḷāhaṁ vinodesi,	135	
PA_tha-ap_8:135.4	sayambhuñca khamāpayiṁ.	135	
PA_tha-ap_8:136.1	Ajjāpi maṁ mahāvīra,	136	
PA_tha-ap_8:136.2	ḍayhamānaṁ tihaggibhi;	136	
PA_tha-ap_8:136.3	Nibbāpesi tayo aggī,	136	
PA_tha-ap_8:136.4	sītibhāvañca pāpayī.	136	
PA_tha-ap_8:137.1	Yesaṁ sotāvadhānatthi,	137	
PA_tha-ap_8:137.2	suṇātha mama bhāsato;	137	
PA_tha-ap_8:137.3	Atthaṁ tumhaṁ pavakkhāmi,	137	
PA_tha-ap_8:137.4	yathā diṭṭhaṁ padaṁ mama.	137	
PA_tha-ap_8:138.1	Sayambhuṁ taṁ vimānetvā,	138	
PA_tha-ap_8:138.2	santacittaṁ samāhitaṁ;	138	
PA_tha-ap_8:138.3	Tena kammenahaṁ ajja,	138	
PA_tha-ap_8:138.4	jātomhi nīcayoniyaṁ.	138	
PA_tha-ap_8:139.1	Mā vo khaṇaṁ virādhetha,	139	
PA_tha-ap_8:139.2	khaṇātītā hi socare;	139	
PA_tha-ap_8:139.3	Sadatthe vāyameyyātha,	139	
PA_tha-ap_8:139.4	khaṇo vo paṭipādito.	139	
PA_tha-ap_8:140.1	Ekaccānañca vamanaṁ,	140	
PA_tha-ap_8:140.2	ekaccānaṁ virecanaṁ;	140	
PA_tha-ap_8:140.3	Visaṁ halāhalaṁ eke,	140	
PA_tha-ap_8:140.4	ekaccānañca osadhaṁ.	140	
PA_tha-ap_8:141.1	Vamanaṁ paṭipannānaṁ,	141	
PA_tha-ap_8:141.2	phalaṭṭhānaṁ virecanaṁ;	141	
PA_tha-ap_8:141.3	Osadhaṁ phalalābhīnaṁ,	141	
PA_tha-ap_8:141.4	puññakkhettaṁ gavesinaṁ.	141	
PA_tha-ap_8:142.1	Sāsanena viruddhānaṁ,	142	
PA_tha-ap_8:142.2	visaṁ halāhalaṁ yathā;	142	
PA_tha-ap_8:142.3	Āsīviso diṭṭhaviso,	142	
PA_tha-ap_8:142.4	evaṁ jhāpeti taṁ naraṁ.	142	
PA_tha-ap_8:143.1	Sakiṁ pītaṁ halāhalaṁ,	143	
PA_tha-ap_8:143.2	uparundhati jīvitaṁ;	143	
PA_tha-ap_8:143.3	Sāsanena virujjhitvā,	143	
PA_tha-ap_8:143.4	kappakoṭimhi ḍayhati.	143	
PA_tha-ap_8:144.1	Khantiyā avihiṁsāya,	144	
PA_tha-ap_8:144.2	mettacittavatāya ca;	144	
PA_tha-ap_8:144.3	Sadevakaṁ so tāreti,	144	
PA_tha-ap_8:144.4	tasmā vo avirodhiyā.	144	
PA_tha-ap_8:145.1	Lābhālābhe na sajjanti,	145	
PA_tha-ap_8:145.2	sammānanavimānane;	145	
PA_tha-ap_8:145.3	Pathavīsadisā buddhā,	145	
PA_tha-ap_8:145.4	tasmā te na virodhiyā.	145	
PA_tha-ap_8:146.1	Devadatte ca vadhake,	146	
PA_tha-ap_8:146.2	core aṅgulimālake;	146	
PA_tha-ap_8:146.3	Rāhule dhanapāle ca,	146	
PA_tha-ap_8:146.4	sabbesaṁ samako muni.	146	
PA_tha-ap_8:147.1	Etesaṁ paṭigho natthi,	147	
PA_tha-ap_8:147.2	rāgomesaṁ na vijjati;	147	
PA_tha-ap_8:147.3	Sabbesaṁ samako buddho,	147	
PA_tha-ap_8:147.4	vadhakassorasassa ca.	147	
PA_tha-ap_8:148.1	Panthe disvāna kāsāvaṁ,	148	
PA_tha-ap_8:148.2	chaḍḍitaṁ mīḷhamakkhitaṁ;	148	
PA_tha-ap_8:148.3	Sirasmiṁ añjaliṁ katvā,	148	
PA_tha-ap_8:148.4	vanditabbaṁ isiddhajaṁ.	148	
PA_tha-ap_8:149.1	Abbhatītā ca ye buddhā,	149	
PA_tha-ap_8:149.2	vattamānā anāgatā;	149	
PA_tha-ap_8:149.3	Dhajenānena sujjhanti,	149	
PA_tha-ap_8:149.4	tasmā ete namassiyā.	149	
PA_tha-ap_8:150.1	Satthukappaṁ suvinayaṁ,	150	
PA_tha-ap_8:150.2	dhāremi hadayenahaṁ;	150	
PA_tha-ap_8:150.3	Namassamāno vinayaṁ,	150	
PA_tha-ap_8:150.4	viharissāmi sabbadā.	150	
PA_tha-ap_8:151.1	Vinayo āsayo mayhaṁ,	151	
PA_tha-ap_8:151.2	vinayo ṭhānacaṅkamaṁ;	151	
PA_tha-ap_8:151.3	Kappemi vinaye vāsaṁ,	151	
PA_tha-ap_8:151.4	vinayo mama gocaro.	151	
PA_tha-ap_8:152.1	Vinaye pāramippatto,	152	
PA_tha-ap_8:152.2	samathe cāpi kovido;	152	
PA_tha-ap_8:152.3	Upāli taṁ mahāvīra,	152	
PA_tha-ap_8:152.4	pāde vandati satthuno.	152	
PA_tha-ap_8:153.1	So ahaṁ vicarissāmi,	153	
PA_tha-ap_8:153.2	gāmā gāmaṁ purā puraṁ;	153	
PA_tha-ap_8:153.3	Namassamāno sambuddhaṁ,	153	
PA_tha-ap_8:153.4	dhammassa ca sudhammataṁ.	153	
PA_tha-ap_8:154.1	Kilesā jhāpitā mayhaṁ,	154	
PA_tha-ap_8:154.2	bhavā sabbe samūhatā;	154	
PA_tha-ap_8:154.3	Sabbāsavā parikkhīṇā,	154	
PA_tha-ap_8:154.4	natthi dāni punabbhavo.	154	
PA_tha-ap_8:155.1	Svāgataṁ vata me āsi,	155	
PA_tha-ap_8:155.2	buddhaseṭṭhassa santike;	155	
PA_tha-ap_8:155.3	Tisso vijjā anuppattā,	155	
PA_tha-ap_8:155.4	kataṁ buddhassa sāsanaṁ.	155	
PA_tha-ap_8:156.1	Paṭisambhidā catasso,	156	
PA_tha-ap_8:156.2	vimokkhāpi ca aṭṭhime;	156	
PA_tha-ap_8:156.3	Chaḷabhiññā sacchikatā,	156	
PA_tha-ap_8:156.4	kataṁ buddhassa sāsanaṁ”.	156	
PA_tha-ap_8:157.1	Itthaṁ sudaṁ āyasmā upāli thero imā gāthāyo abhāsitthāti.	157	
PA_tha-ap_8:158.1	Upālittherassāpadānaṁ chaṭṭhaṁ.	158	
