segmentnr	original	folio	analyzed
PA_atk-s04_04a:0	. Namo tassa bhagavato arahato sammāsambuddhassa.	0	
PA_atk-s04_04a:1	Aṅguttaranikāye	0	
PA_atk-s04_04a:2	Aṭṭhakanipāta-aṭṭhakathā	0	
PA_atk-s04_04a:3	1. Paṭhamapaṇṇāsakaṃ	0	
PA_atk-s04_04a:4	1. Mettāvaggo	0	
PA_atk-s04_04a:5	1. Mettāsuttavaṇṇanā	0	
PA_atk-s04_04a:6_0	1. Aṭṭhakanipātassa paṭhame āsevitāyāti ādarena sevitāya. Bhāvitāyāti vaḍḍhitāya.	6	
PA_atk-s04_04a:6_1	Bahulīkatāyāti punappunaṃ katāya. Yānikatāyāti yuttayānasadisakatāya. Vatthukatāyāti	6	
PA_atk-s04_04a:6_2	patiṭṭhānaṭṭhena vatthu viya katāya. Anuṭṭhitāyāti paccupaṭṭhitāya. Paricitāyāti	6	
PA_atk-s04_04a:6_3	samantato citāya upacitāya. Susamāraddhāyāti suṭṭhu samāraddhāya sukatāya. Ānisaṃsāti	6	
PA_atk-s04_04a:6_4	guṇā. Sukhaṃ supatītiādīsu yaṃ vattabbaṃ, taṃ ekādasakanipāte vakkhāma.	6	
PA_atk-s04_04a:7_0	Appamāṇanti pharaṇavasena appamāṇaṃ. Tanū saṃyojanā honti, passato upadhikkhayanti	7	
PA_atk-s04_04a:7_1	mettāpadaṭṭhānāya vipassanāya anukkamena upadhikkhayasaṅkhātaṃ arahattaṃ pattassa	7	
PA_atk-s04_04a:7_2	dasa saṃyojanā pahīyantīti attho. Atha vā tanū saṃyojanā hontīti paṭighañceva paṭighasampayuttasaṃyojanā	7	
PA_atk-s04_04a:7_3	ca tanukā honti. Passato upadhikkhayanti tesaṃyeva kilesūpadhīnaṃ khayasaṅkhātaṃ	7	
PA_atk-s04_04a:7_4	mettaṃ adhigamavasena passantassa. Kusalī tena hotīti tena mettāyanena kusalo hoti.	7	
PA_atk-s04_04a:7_5	Sattasaṇḍanti sattasaṅkhātena saṇḍena samannāgataṃ, sattabharitanti attho. Vijetvāti	7	
PA_atk-s04_04a:7_6	adaṇḍena asatthena dhammeneva vijinitvā. Rājisayoti isisadisā dhammikarājāno. Yajamānāti	7	
PA_atk-s04_04a:7_7	dānāni dadamānā. Anupariyagāti vicariṃsu.	7	
PA_atk-s04_04a:8_0	Assamedhantiādīsu porāṇakarājakāle kira sassamedhaṃ, purisamedhaṃ, sammāpāsaṃ, vācāpeyyanti	8	
PA_atk-s04_04a:8_1	cattāri saṅgahavatthūni ahesuṃ, yehi rājāno lokaṃ saṅgaṇhiṃsu. Tattha nipphannasassato	8	
PA_atk-s04_04a:8_2	dasamabhāgaggahaṇaṃ sassamedhaṃ nāma, sassasampādane medhāvitāti attho. Mahāyodhānaṃ	8	
PA_atk-s04_04a:8_3	chamāsikaṃ bhattavetanānuppadānaṃ purisamedhaṃ nāma, purisasaṅgaṇhane medhāvitāti	8	
PA_atk-s04_04a:8_4	attho. Daliddamanussānaṃ hatthato lekhaṃ gahetvā tīṇi vassāni vinā vaḍḍhiyā sahassadvisahassamattadhanānuppadānaṃ	8	
PA_atk-s04_04a:8_5	sammāpāsaṃ nāma. Tañhi sammā manusse pāseti hadaye bandhitvā viya ṭhapeti, tasmā	8	
PA_atk-s04_04a:8_6	sammāpāsanti vuccati. “Tāta, mātulā”tiādinā nayena pana saṇhavācābhaṇanaṃ vācāpeyyaṃ	8	
PA_atk-s04_04a:8_7	nāma, piyavācāti attho. Evaṃ catūhi saṅgahavatthūhi saṅgahitaṃ raṭṭhaṃ iddhañceva	8	
PA_atk-s04_04a:8_8	hoti, phītañca, bahuannapānaṃ, khemaṃ, nirabbudaṃ. Manussā mudā modamānā ure putte	8	
PA_atk-s04_04a:8_9	naccentā apārutagharā viharanti. Idaṃ gharadvāresu aggaḷānaṃ abhāvato niraggaḷanti	8	
PA_atk-s04_04a:8_10	vuccati. Ayaṃ porāṇikā paveṇi.	81	
PA_atk-s04_04a:9_0	Aparabhāge pana okkākarājakāle brāhmaṇā imāni cattāri saṅgahavatthūni imañca raṭṭhasampattiṃ	9	
PA_atk-s04_04a:9_1	parivattetvā uddhaṃmūlakaṃ katvā assamedhaṃ purisamedhantiādike pañca yaññe nāma	9	
PA_atk-s04_04a:9_2	akaṃsu. Tesu assamettha medhanti vadhentīti assamedho. Dvīhi pariyaññehi yajitabbassa	9	
PA_atk-s04_04a:9_3	ekavīsatiyūpassa ekasmiṃ pacchimadivaseyeva sattanavutipañcapasusataghātabhiṃsanassa	9	
PA_atk-s04_04a:9_4	ṭhapetvā bhūmiñca purise ca avasesasabbavibhavadakkhiṇassa yaññassetaṃ adhivacanaṃ.	9	
PA_atk-s04_04a:9_5	Purisamettha medhantīti purisamedho. Catūhi pariyaññehi yajitabbassa saddhiṃ bhūmiyā	9	
PA_atk-s04_04a:9_6	assamedhe vuttavibhavadakkhiṇassa yaññassetaṃ adhivacanaṃ. Sammamettha pāsantīti	9	
PA_atk-s04_04a:9_7	sammāpāso. Divase divase yugacchiggaḷe pavesanadaṇḍakasaṅkhātaṃ sammaṃ khipitvā tassa	9	
PA_atk-s04_04a:9_8	patitokāse vediṃ katvā saṃhārimehi yūpādīhi sarassatīnadiyā nimuggokāsato pabhuti	9	
PA_atk-s04_04a:9_9	paṭilomaṃ gacchantena yajitabbassa satrayāgassetaṃ adhivacanaṃ. Vājamettha pivantīti	9	
PA_atk-s04_04a:9_10	vājapeyyo. Ekena pariyaññena sattarasahi pasūhi yajitabbassa beluvayūpassa sattarasakadakkhiṇassa	91	
PA_atk-s04_04a:9_11	yaññassetaṃ adhivacanaṃ. Natthi ettha aggaḷāti niraggaḷo. Navahi pariyaññehi yajitabbassa	91	
PA_atk-s04_04a:9_12	saddhiṃ bhūmiyā ca purisehi ca assamedhe vuttavibhavadakkhiṇassa sabbamedhapariyāyanāmassa	91	
PA_atk-s04_04a:9_13	assamedhavikappassetaṃ adhivacanaṃ.	91	
PA_atk-s04_04a:10_0	Kalampi te nānubhavanti soḷasinti te sabbepi mahāyāgā ekassa mettācittassa vipākamahantatāya	10	
PA_atk-s04_04a:10_1	soḷasiṃ kalaṃ na agghanti, soḷasamaṃ bhāgaṃ na pāpuṇantīti attho. Na jinātīti na	10	
PA_atk-s04_04a:10_2	attanā parassa jāniṃ karoti. Na jāpayeti na parena parassa jāniṃ kāreti. Mettaṃsoti	10	
PA_atk-s04_04a:10_3	mettāyamānacittakoṭṭhāso hutvā. Sabbabhūtānanti sabbasattesu. Veraṃ tassa na kenacīti	10	
PA_atk-s04_04a:10_4	tassa kenaci saddhiṃ akusalaveraṃ vā puggalaveraṃ vā natthi.	10	
PA_atk-s04_04a:11	2. Paññāsuttavaṇṇanā	1	
PA_atk-s04_04a:12_0	2. Dutiye ādibrahmacariyikāyāti maggabrahmacariyassa ādibhūtāya. Paññāyāti vipassanāya.	12	
PA_atk-s04_04a:12_1	Garuṭṭhāniyanti gāravuppattipaccayabhūtaṃ garubhāvanīyaṃ. Tibbanti bahalaṃ. Paripucchatīti	12	
PA_atk-s04_04a:12_2	atthapāḷianusandhipubbāparaṃ pucchati. Paripañhatīti pañhaṃ karoti, idañcidañca paṭipucchissāmīti	12	
PA_atk-s04_04a:12_3	vitakketi. Dvayenāti duvidhena. Anānākathikoti anānattakathiko hoti. Atiracchānakathikoti	12	
PA_atk-s04_04a:12_4	nānāvidhaṃ tiracchānakathaṃ na katheti. Ariyaṃ vā tuṇhībhāvanti ariyatuṇhībhāvo nāma	12	
PA_atk-s04_04a:12_5	catutthajjhānaṃ, sesakammaṭṭhānamanasikāropi vaṭṭati. Jānaṃ jānātīti jānitabbakaṃ	12	
PA_atk-s04_04a:12_6	jānāti. Passaṃ passatīti passitabbakaṃ passati. Piyattāyāti piyabhāvatthāya. Garuttāyāti	12	
PA_atk-s04_04a:12_7	garubhāvatthāya. Bhāvanāyāti bhāvanatthāya guṇasambhāvanāya vā. Sāmaññāyāti samaṇadhammatthāya.	12	
PA_atk-s04_04a:12_8	Ekībhāvāyāti nirantarabhāvatthāya.	12	
PA_atk-s04_04a:13	3-4. Appiyasuttadvayavaṇṇanā	1	
PA_atk-s04_04a:14_0	3-4. Tatiye appiyapasaṃsīti appiyajanassa pasaṃsako vaṇṇabhāṇī. Piyagarahīti piyajanassa	14	
PA_atk-s04_04a:14_1	nindako garahako. Catutthe anavaññattikāmoti “aho vata maṃ aññena avajāneyyu”nti	14	
PA_atk-s04_04a:14_2	anavajānanakāmo. Akālaññūti kathākālaṃ na jānāti, akāle katheti. Asucīti asucīhi	14	
PA_atk-s04_04a:14_3	kāyakammādīhi samannāgato.	14	
PA_atk-s04_04a:15	5. Paṭhamalokadhammasuttavaṇṇanā	1	
PA_atk-s04_04a:16_0	5. Pañcame lokassa dhammāti lokadhammā. Etehi muttā nāma natthi, buddhānampi honti.	16	
PA_atk-s04_04a:16_1	Tenevāha – lokaṃ anuparivattantīti anubandhanti nappajahanti, lokato na nivattantīti	16	
PA_atk-s04_04a:16_2	attho. Loko ca aṭṭha lokadhamme anuparivattatīti ayañca loko ete anubandhati na pajahati,	16	
PA_atk-s04_04a:16_3	tehi dhammehi na nivattatīti attho.	16	
PA_atk-s04_04a:17_0	Lābho alābhoti lābhe āgate alābho āgatoyevāti veditabbo. Ayasādīsupi eseva nayo.	17	
PA_atk-s04_04a:17_1	Avekkhati vipariṇāmadhammeti “vipariṇāmadhammā ime”ti evaṃ avekkhati. Vidhūpitāti	17	
PA_atk-s04_04a:17_2	vidhamitā viddhaṃsitā. Padañca ñatvāti nibbānapadaṃ jānitvā. Sammappajānāti bhavassa	17	
PA_atk-s04_04a:17_3	pāragūti bhavassa pāraṃ gato nipphattiṃ matthakaṃ patto, nibbānapadaṃ ñatvāva taṃ	17	
PA_atk-s04_04a:17_4	pāraṃ gatabhāvaṃ sammappajānātīti. Imasmiṃ sutte vaṭṭavivaṭṭaṃ kathitaṃ.	17	
PA_atk-s04_04a:18	6. Dutiyalokadhammasuttavaṇṇanā	1	
PA_atk-s04_04a:19	6. Chaṭṭhe ko visesoti kiṃ visesakāraṇaṃ. Ko adhippayāsoti ko adhikappayogo. Pariyādāyāti gahetvā pariniṭṭhapetvā. Idhāpi vaṭṭavivaṭṭameva kathitaṃ.	1	
PA_atk-s04_04a:20	7. Devadattavipattisuttavaṇṇanā	2	
PA_atk-s04_04a:21_0	7. Sattame acirapakkanteti saṅghaṃ bhinditvā na cirapakkante. Ārabbhāti āgamma paṭicca	21	
PA_atk-s04_04a:21_1	sandhāya. Attavipattinti attano vipattiṃ vipannākāraṃ. Sesapadesupi eseva nayo. Abhibhuyyāti	21	
PA_atk-s04_04a:21_2	abhibhavitvā madditvā.	21	
PA_atk-s04_04a:22	8. Uttaravipattisuttavaṇṇanā	2	
PA_atk-s04_04a:23_0	8. Aṭṭhame vaṭajālikāyanti evaṃnāmake vihāre. So kira vaṭavane niviṭṭhattā vaṭajālikāti	23	
PA_atk-s04_04a:23_1	saṅkhaṃ gato. Pāturahosīti imamatthaṃ devarañño ārocessāmīti gantvā pākaṭo ahosi.	23	
PA_atk-s04_04a:23_2	Ādibrahmacariyakoti sikkhattayasaṅgahassa sakalasāsanabrahmacariyassa ādibhūto.	23	
PA_atk-s04_04a:24	9. Nandasuttavaṇṇanā	2	
PA_atk-s04_04a:25_0	9. Navame kulaputtoti jātikulaputto. Balavāti thāmasampanno. Pāsādikoti rūpasampattiyā	25	
PA_atk-s04_04a:25_1	pasādajanako. Tibbarāgoti bahalarāgo. Kimaññatrātiādīsu ayamattho – kiṃ aññena kāraṇena	25	
PA_atk-s04_04a:25_2	kathitena, ayaṃ nando indriyesu guttadvāro bhojane mattaññū jāgariyamanuyutto satisampajaññena	25	
PA_atk-s04_04a:25_3	samannāgato, yehi nando sakkoti paripuṇṇaṃ parisuddhaṃ brahmacariyaṃ carituṃ. Sace	25	
PA_atk-s04_04a:25_4	imehi kāraṇehi samannāgato nābhavissa, na sakkuṇeyyāti. Itiha tatthāti evaṃ tattha.	25	
PA_atk-s04_04a:25_5	Imasmiṃ sutte vaṭṭameva kathitaṃ.	25	
PA_atk-s04_04a:26	10. Kāraṇḍavasuttavaṇṇanā	2	
PA_atk-s04_04a:27_0	10. Dasame aññenāññaṃ paṭicaratīti aññena kāraṇena vacanena vā aññaṃ kāraṇaṃ vacanaṃ	27	
PA_atk-s04_04a:27_1	vā paṭicchādeti. Bahiddhā kathaṃ apanāmetīti bāhirato aññaṃ āgantukakathaṃ otāreti.	27	
PA_atk-s04_04a:27_2	Apaneyyesoti apaneyyo nīharitabbo esa. Samaṇadūsīti samaṇadūsako. Samaṇapalāpoti	27	
PA_atk-s04_04a:27_3	vīhīsu vīhipalāpo viya nissāratāya samaṇesu samaṇapalāpo. Samaṇakāraṇḍavoti samaṇakacavaro.	27	
PA_atk-s04_04a:27_4	Bahiddhā nāsentīti bahi nīharanti. Yavakaraṇeti yavakhette. Phuṇamānassāti ucce ṭhāne	27	
PA_atk-s04_04a:27_5	ṭhatvā mahāvāte opuniyamānassa. Apasammajjantīti sāradhaññānaṃ ekato dubbaladhaññānaṃ	27	
PA_atk-s04_04a:27_6	ekato karaṇatthaṃ punappunaṃ apasammajjanti, apasammajjanisaṅkhātena vātaggāhinā	27	
PA_atk-s04_04a:27_7	suppena vā vatthena vā nīharanti. Daddaranti daddarasaddaṃ.	27	
PA_atk-s04_04a:28_0	Saṃvāsāyanti saṃvāsena ayaṃ. Vijānāthāti jāneyyātha. Santavācoti saṇhavāco. Janavatīti	28	
PA_atk-s04_04a:28_1	janamajjhe. Raho karoti karaṇanti karaṇaṃ vuccati pāpakammaṃ, taṃ raho paṭicchanno	28	
PA_atk-s04_04a:28_2	hutvā karoti. Saṃsappī ca musāvādīti saṃsappitvā musāvādī, musā bhaṇanto saṃsappati	28	
PA_atk-s04_04a:28_3	phandatīti attho. Imasmiṃ sutte vaṭṭameva kathetvā gāthāsu vaṭṭavivaṭṭaṃ kathitanti.	28	
PA_atk-s04_04a:29	Mettāvaggo paṭhamo.	2	
PA_atk-s04_04a:30	2. Mahāvaggo	3	
PA_atk-s04_04a:31	1. Verañjasuttavaṇṇanā	3	
PA_atk-s04_04a:32_0	11. Dutiyassa paṭhame abhivādetīti evamādīni na samaṇo gotamoti ettha vuttanakārena	32	
PA_atk-s04_04a:32_1	yojetvā evamettha attho veditabbo “na vandati nāsanā vuṭṭhāti, nāpi ‘idha bhonto	32	
PA_atk-s04_04a:32_2	nisīdantū’ti evaṃ āsanena vā nimantetī”ti. Ettha hi vā-saddo vibhāvane nāma atthe	32	
PA_atk-s04_04a:32_3	“rūpaṃ niccaṃ vā aniccaṃ vā”tiādīsu viya. Evaṃ vatvā atha attano abhivādanādīni akarontaṃ	32	
PA_atk-s04_04a:32_4	bhagavantaṃ disvā āha – tayidaṃ, bho gotama, tathevāti. Yaṃ taṃ mayā sutaṃ, taṃ tatheva,	32	
PA_atk-s04_04a:32_5	taṃ savanañca me dassanañca saṃsandati sameti, atthato ekībhāvaṃ gacchati. Na hi	32	
PA_atk-s04_04a:32_6	bhavaṃ gotamo…pe… āsanena vā nimantetīti. Evaṃ attanā sutaṃ diṭṭhena nigametvā nindanto	32	
PA_atk-s04_04a:32_7	āha – tayidaṃ, bho gotama, na sampannamevāti taṃ abhivādanādīnaṃ akaraṇaṃ ayuttamevāti.	32	
PA_atk-s04_04a:33_0	Athassa bhagavā attukkaṃsanaparavambhanadosaṃ anupagamma karuṇāsītalena hadayena	33	
PA_atk-s04_04a:33_1	taṃ aññāṇaṃ vidhamitvā yuttabhāvaṃ dassetukāmo nāhaṃ taṃ brāhmaṇātiādimāha. Tatrāyaṃ	33	
PA_atk-s04_04a:33_2	saṅkhepattho – ahaṃ, brāhmaṇa, appaṭihatena sabbaññutaññāṇacakkhunā olokentopi taṃ	33	
PA_atk-s04_04a:33_3	puggalaṃ etasmiṃ sadevakādibhede loke na passāmi, yamahaṃ abhivādeyyaṃ vā paccuṭṭheyyaṃ	33	
PA_atk-s04_04a:33_4	vā āsanena vā nimanteyyaṃ. Anacchariyaṃ vā etaṃ, svāhaṃ ajja sabbaññutaṃ patto evarūpaṃ	33	
PA_atk-s04_04a:33_5	nipaccākārārahaṃ puggalaṃ na passāmi. Apica kho yadāpāhaṃ sampatijātova uttarena	33	
PA_atk-s04_04a:33_6	mukho sattapadavītihārena gantvā sakalaṃ dasasahassilokadhātuṃ olokesiṃ, tadāpi etasmiṃ	33	
PA_atk-s04_04a:33_7	sadevakādibhede loke taṃ puggalaṃ na passāmi, yamahaṃ evarūpaṃ nipaccakāraṃ kareyyaṃ.	33	
PA_atk-s04_04a:33_8	Atha kho maṃ soḷasakappasahassāyuko khīṇāsavamahābrahmāpi añjaliṃ paggahetvā “tvaṃ	33	
PA_atk-s04_04a:33_9	loke mahāpuriso, tvaṃ sadevakassa lokassa aggo ca jeṭṭho ca seṭṭho ca, natthi tayā	33	
PA_atk-s04_04a:33_10	uttaritaro”ti sañjātasomanasso patimānesi. Tadāpi cāhaṃ attanā uttaritaraṃ apassanto	331	
PA_atk-s04_04a:33_11	āsabhiṃ vācaṃ nicchāresiṃ – “aggohamasmi lokassa, jeṭṭhohamasmi lokassa, seṭṭhohamasmi	331	
PA_atk-s04_04a:33_12	lokassā”ti. Evaṃ sampatijātassāpi mayhaṃ abhivādanādiraho puggalo natthi, svāhaṃ	331	
PA_atk-s04_04a:33_13	idāni sabbaññutaṃ patto kaṃ abhivādeyyaṃ. Tasmā tvaṃ, brāhmaṇa, mā tathāgatā evarūpaṃ	331	
PA_atk-s04_04a:33_14	paramanipaccakāraṃ patthayi. Yañhi, brāhmaṇa, tathāgato abhivādeyya vā…pe… āsanena	331	
PA_atk-s04_04a:33_15	vā nimanteyya, muddhāpi tassa puggalassa rattipariyosāne paripākasithilabandhanaṃ	331	
PA_atk-s04_04a:33_16	vaṇṭā muttatālaphalaṃ viya gīvato chijjitvā sahasāva bhūmiyaṃ nipateyya.	331	
PA_atk-s04_04a:34_0	Evaṃ vuttepi brāhmaṇo duppaññatāya tathāgatassa lokajeṭṭhabhāvaṃ asallakkhento kevalaṃ	34	
PA_atk-s04_04a:34_1	taṃ vacanaṃ asahamāno āha – arasarūpo bhavaṃ gotamoti. Ayaṃ kirassa adhippāyo – yaṃ	34	
PA_atk-s04_04a:34_2	loke abhivādanapaccuṭṭhānaañjalikammasāmīcikammaṃ “sāmaggiraso”ti vuccati, taṃ bhoto	34	
PA_atk-s04_04a:34_3	gotamassa natthi. Tasmā arasarūpo bhavaṃ gotamo, arasajātiko arasasabhāvoti. Athassa	34	
PA_atk-s04_04a:34_4	bhagavā cittamudubhāvajananatthaṃ ujuvipaccanīkabhāvaṃ pariharanto aññathā tassa	34	
PA_atk-s04_04a:34_5	vacanassa atthaṃ attani sandassento atthi khvesa, brāhmaṇa, pariyāyotiādimāha.	34	
PA_atk-s04_04a:35_0	Tattha atthi khvesāti atthi kho esa. Pariyāyoti kāraṇaṃ. Idaṃ vuttaṃ hoti – atthi	35	
PA_atk-s04_04a:35_1	kho, brāhmaṇa, etaṃ kāraṇaṃ, yena kāraṇena maṃ “arasarūpo bhavaṃ gotamo”ti vadamāno	35	
PA_atk-s04_04a:35_2	puggalo sammā vadeyya, avitathavādīti saṅkhaṃ gaccheyya. Katamo pana soti? Ye te,	35	
PA_atk-s04_04a:35_3	brāhmaṇa, rūparasā…pe… phoṭṭhabbarasā, te tathāgatassa pahīnāti. Kiṃ vuttaṃ hoti?	35	
PA_atk-s04_04a:35_4	Ye te jātivasena vā upapattivasena vā seṭṭhasammatānampi puthujjanānaṃ rūpārammaṇādīni	35	
PA_atk-s04_04a:35_5	assādentānaṃ abhinandantānaṃ rajjantānaṃ uppajjanti kāmasukhassādasaṅkhātā rūparasā,	35	
PA_atk-s04_04a:35_6	saddarasā, gandharasā, rasarasā, phoṭṭhabbarasā, ye imaṃ lokaṃ gīvāya bandhitvā viya	35	
PA_atk-s04_04a:35_7	āviñchanti, vatthārammaṇādisāmaggiyañca uppannattā sāmaggirasāti vuccanti. Te sabbepi	35	
PA_atk-s04_04a:35_8	tathāgatassa pahīnā. “Mayhaṃ pahīnā”ti vattabbepi mamākārena attānaṃ anukkhipanto	35	
PA_atk-s04_04a:35_9	dhammaṃ deseti, desanāvilāso vā esa tathāgatassa.	35	
PA_atk-s04_04a:36_0	Tattha pahīnāti cittasantānato vigatā, pajahitā vā. Etasmiṃ panatthe karaṇe sāmivacanaṃ	36	
PA_atk-s04_04a:36_1	daṭṭhabbaṃ. Ariyamaggasatthena ucchinnaṃ taṇhāvijjāmayaṃ mūlaṃ etesanti ucchinnamūlā.	36	
PA_atk-s04_04a:36_2	Tālavatthu viya nesaṃ vatthu katanti tālāvatthukatā. Yathā hi tālarukkhaṃ samūlaṃ	36	
PA_atk-s04_04a:36_3	uddharitvā tassa vatthumatte tasmiṃ padese kate na puna tassa tālassa uppatti paññāyati,	36	
PA_atk-s04_04a:36_4	evaṃ ariyamaggasatthena samūle rūpādirase uddharitvā tesaṃ pubbe uppannapubbabhāvena	36	
PA_atk-s04_04a:36_5	vatthumatte cittasantāne kate sabbepi te tālāvatthukatāti vuccanti. Aviruḷhidhammattā	36	
PA_atk-s04_04a:36_6	vā matthakacchinnatālo viya katāti tālāvatthukatā. Yasmā pana evaṃ tālāvatthukatā	36	
PA_atk-s04_04a:36_7	anabhāvaṃkatā honti, yathā nesaṃ pacchābhāvo na hoti, tathā katā honti. Tasmā āha	36	
PA_atk-s04_04a:36_8	– anabhāvaṃkatāti. Āyatiṃ anuppādadhammāti anāgate anuppajjanakasabhāvā.	36	
PA_atk-s04_04a:37_0	No ca kho yaṃ tvaṃ sandhāya vadesīti yañca kho tvaṃ sandhāya vadesi, so pariyāyo	37	
PA_atk-s04_04a:37_1	na hoti. Nanu ca evaṃ vutte yo brāhmaṇena vutto sāmaggiraso, tassa attani vijjamānatā	37	
PA_atk-s04_04a:37_2	anuññātā hotīti? Na hoti. Yo hi naṃ sāmaggirasaṃ kātuṃ bhabbo hutvā na karoti, so	37	
PA_atk-s04_04a:37_3	tadabhāvena arasarūpoti vattabbataṃ arahati. Bhagavā pana abhabbova etaṃ kātuṃ, tenassa	37	
PA_atk-s04_04a:37_4	kāraṇe abhabbataṃ pakāsento āha – “no ca kho yaṃ tvaṃ sandhāya vadesī”ti. Yaṃ pariyāyaṃ	37	
PA_atk-s04_04a:37_5	sandhāya tvaṃ maṃ “arasarūpo”ti vadesi, so amhesu neva vattabboti.	37	
PA_atk-s04_04a:38_0	Evaṃ brāhmaṇo attanā adhippetaṃ arasarūpataṃ āropetuṃ asakkonto athāparaṃ nibbhogo	38	
PA_atk-s04_04a:38_1	bhavantiādimāha. Sabbapariyāyesu cettha vuttanayeneva yojanākkamaṃ viditvā sandhāyabhāsitamatthaṃ	38	
PA_atk-s04_04a:38_2	evaṃ veditabbaṃ – brāhmaṇo tadeva vayovuddhānaṃ abhivādanādikammaṃ loke “sāmaggiparibhogo”ti	38	
PA_atk-s04_04a:38_3	maññamāno tadabhāvena ca bhagavantaṃ “nibbhogo”tiādimāha. Bhagavā ca yvāyaṃ rūpādīsu	38	
PA_atk-s04_04a:38_4	sattānaṃ chandarāgaparibhogo, tadabhāvaṃ attani sampassamāno aparaṃ pariyāyamanujāni.	38	
PA_atk-s04_04a:39_0	Puna brāhmaṇo yaṃ loke vayovuddhānaṃ abhivādanādikulasamudācārakammaṃ lokiyā karonti,	39	
PA_atk-s04_04a:39_1	tassa akiriyaṃ sampassamāno bhagavantaṃ akiriyavādoti āha. Bhagavā pana yasmā kāyaduccaritādīnaṃ	39	
PA_atk-s04_04a:39_2	akiriyaṃ vadati, tasmā taṃ akiriyavāditaṃ attani sampassamāno aparaṃ pariyāyamanujāni.	39	
PA_atk-s04_04a:39_3	Tattha ṭhapetvā kāyaduccaritādīni avasesā akusalā dhammā anekavihitā pāpakā akusalā dhammāti veditabbā.	39	
PA_atk-s04_04a:40_0	Puna brāhmaṇo tadeva abhivādanādikammaṃ bhagavati apassanto “imaṃ āgamma ayaṃ lokatanti	40	
PA_atk-s04_04a:40_1	lokapaveṇī ucchijjatī”ti maññamāno bhagavantaṃ ucchedavādoti āha. Bhagavā pana yasmā	40	
PA_atk-s04_04a:40_2	pañcakāmaguṇikarāgassa ceva akusalacittadvayasampayuttassa ca dosassa anāgāmimaggena	40	
PA_atk-s04_04a:40_3	ucchedaṃ vadati, sabbākusalasambhavassa pana mohassa arahattamaggena ucchedaṃ vadati,	40	
PA_atk-s04_04a:40_4	ṭhapetvā te tayo avasesānaṃ pāpakānaṃ akusalānaṃ dhammānaṃ yathānurūpaṃ catūhi maggehi	40	
PA_atk-s04_04a:40_5	ucchedaṃ vadati, tasmā taṃ ucchedavādaṃ attani sampassamāno aparaṃ pariyāyamanujāni.	40	
PA_atk-s04_04a:41_0	Puna brāhmaṇo “jigucchati maññe samaṇo gotamo idaṃ vayovuddhānaṃ abhivādanādikulasamudācārakammaṃ,	41	
PA_atk-s04_04a:41_1	tena taṃ na karotī”ti maññamāno bhagavantaṃ jegucchīti āha. Bhagavā pana yasmā jigucchati	41	
PA_atk-s04_04a:41_2	kāyaduccaritādīhi, yāni kāyavacīmanoduccaritāni ceva yāva ca akusalānaṃ lāmakadhammānaṃ	41	
PA_atk-s04_04a:41_3	samāpatti samāpajjanā samaṅgibhāvo, taṃ sabbampi gūthaṃ viya maṇḍanakajātiko puriso	41	
PA_atk-s04_04a:41_4	jigucchati hirīyati, tasmā taṃ jegucchitaṃ attani sampassamāno aparaṃ pariyāyamanujāni.	41	
PA_atk-s04_04a:41_5	Tattha kāyaduccaritenātiādi karaṇavacanaṃ upayogatthe daṭṭhabbaṃ.	41	
PA_atk-s04_04a:42_0	Puna brāhmaṇo tadeva abhivādanādikammaṃ bhagavati apassanto “ayaṃ idaṃ lokajeṭṭhakakammaṃ	42	
PA_atk-s04_04a:42_1	vineti vināseti, atha vā yasmā etaṃ sāmīcikammaṃ na karoti, tasmā ayaṃ vinetabbo	42	
PA_atk-s04_04a:42_2	niggaṇhitabbo”ti maññamāno bhagavantaṃ venayikoti āha. Tatrāyaṃ padattho – vinayatīti	42	
PA_atk-s04_04a:42_3	vinayo, vināsetīti vuttaṃ hoti. Vinayo eva venayiko. Vinayaṃ vā arahatīti venayiko,	42	
PA_atk-s04_04a:42_4	niggahaṃ arahatīti vuttaṃ hoti. Bhagavā pana yasmā rāgādīnaṃ vinayāya vūpasamāya	42	
PA_atk-s04_04a:42_5	dhammaṃ deseti, tasmā venayiko hoti. Ayameva cettha padattho – vinayāya dhammaṃ desetīti	42	
PA_atk-s04_04a:42_6	venayiko. Vicitrā hi taddhitavutti. Svāyaṃ taṃ venayikabhāvaṃ attani sampassamāno	42	
PA_atk-s04_04a:42_7	aparaṃ pariyāyamanujāni.	42	
PA_atk-s04_04a:43_0	Puna brāhmaṇo yasmā abhivādanādīni sāmīcikammāni karontā vayovuddhe tosenti hāsenti,	43	
PA_atk-s04_04a:43_1	akarontā pana tāpenti vihesenti domanassaṃ nesaṃ uppādenti, bhagavā ca tāni na karoti,	43	
PA_atk-s04_04a:43_2	tasmā “ayaṃ vayovuddhe tapatī”ti maññamāno sappurisācāravirahitattā vā “kapaṇapuriso	43	
PA_atk-s04_04a:43_3	aya”nti maññamāno bhagavantaṃ tapassīti āha. Tatrāyaṃ padattho – tapatīti tapo, roseti	43	
PA_atk-s04_04a:43_4	vihesetīti attho. Sāmīcikammākaraṇassetaṃ adhivacanaṃ. Tapo assa atthīti tapassī.	43	
PA_atk-s04_04a:43_5	Dutiye atthavikappe byañjanāni avicāretvā loke kapaṇapuriso tapassīti vuccati. Bhagavā	43	
PA_atk-s04_04a:43_6	pana ye akusalā dhammā lokaṃ tapanato tapanīyāni vuccanti, tesaṃ pahīnattā yasmā	43	
PA_atk-s04_04a:43_7	tapassīti saṅkhaṃ gato. Tasmā taṃ tapassitaṃ attani sampassamāno aparaṃ pariyāyamanujāni.	43	
PA_atk-s04_04a:43_8	Tatrāyaṃ vacanattho – tapantīti tapā, akusaladhammānametaṃ adhivacanaṃ. Te tape assi	43	
PA_atk-s04_04a:43_9	nirassi pahāsi viddhaṃsīti tapassī.	43	
PA_atk-s04_04a:44_0	Puna brāhmaṇo taṃ abhivādanādikammaṃ devalokagabbhasampattiyā devalokapaṭisandhipaṭilābhāya	44	
PA_atk-s04_04a:44_1	saṃvattatīti maññamāno bhagavati cassa abhāvaṃ disvā bhagavantaṃ apagabbhoti āha.	44	
PA_atk-s04_04a:44_2	Kodhavasena vā bhagavato mātukucchismiṃ paṭisandhiggahaṇe dosaṃ dassentopi evamāha.	44	
PA_atk-s04_04a:44_3	Tatrāyaṃ vacanattho – gabbhato apagatoti apagabbho, abhabbo devalokūpapattiṃ pāpuṇitunti	44	
PA_atk-s04_04a:44_4	adhippāyo. Hīno vā gabbho assāti apagabbho. Devalokagabbhaparibāhirattā āyatiṃ hīnagabbhapaṭilābhabhāgīti.	44	
PA_atk-s04_04a:44_5	Hīno vāssa mātukucchismiṃ gabbhavāso ahosīti adhippāyo. Bhagavato pana yasmā āyatiṃ	44	
PA_atk-s04_04a:44_6	gabbhaseyyā apagatā, tasmā so taṃ apagabbhataṃ attani sampassamāno aparaṃ pariyāyamanujāni.	44	
PA_atk-s04_04a:44_7	Tatra ca yassa kho, brāhmaṇa, āyatiṃ gabbhaseyyā punabbhavābhinibbatti pahīnāti etesaṃ	44	
PA_atk-s04_04a:44_8	padānaṃ evamattho daṭṭhabbo – “brāhmaṇa, yassa puggalassa anāgate gabbhaseyyā punabbhave	44	
PA_atk-s04_04a:44_9	ca abhinibbatti anuttarena maggena vihatakāraṇattā pahīnā. Gabbhaseyyāgahaṇena cettha	44	
PA_atk-s04_04a:44_10	jalābujayoni gahitā, punabbhavābhinibbattiggahaṇena itarā tisso”pi.	441	
PA_atk-s04_04a:45_0	Apica gabbhassa seyyā gabbhaseyyā. Punabbhavo eva abhinibbatti punabbhavābhinibbattīti	45	
PA_atk-s04_04a:45_1	evamettha attho daṭṭhabbo. Yathā ca viññāṇaṭṭhitīti vuttepi na viññāṇato aññā ṭhiti	45	
PA_atk-s04_04a:45_2	atthi, evamidhāpi na gabbhato aññā seyyā veditabbā. Abhinibbatti ca nāma yasmā punabbhavabhūtāpi	45	
PA_atk-s04_04a:45_3	apunabbhavabhūtāpi atthi, idha ca punabbhavabhūtā adhippetā, tasmā vuttaṃ – “punabbhavo	45	
PA_atk-s04_04a:45_4	eva abhinibbatti punabbhavābhinibbattī”ti.	45	
PA_atk-s04_04a:46_0	Evaṃ āgatakālato paṭṭhāya arasarūpatādīhi aṭṭhahi akkosavatthūhi akkosantampi brāhmaṇaṃ	46	
PA_atk-s04_04a:46_1	bhagavā dhammissaro dhammarājā dhammasāmī tathāgato anukampāya sītaleneva cakkhunā	46	
PA_atk-s04_04a:46_2	brāhmaṇaṃ olekento yaṃ dhammadhātuṃ paṭivijjhitvā desanāvilāsappattā nāma hoti, tassā	46	
PA_atk-s04_04a:46_3	dhammadhātuyā suppaṭividdhattā vigatavalāhake nabhe puṇṇacando viya ca saradakāle	46	
PA_atk-s04_04a:46_4	sūriyo viya ca brāhmaṇassa hadayandhakāraṃ vidhamento tāniyeva akkosavatthūni tena	46	
PA_atk-s04_04a:46_5	tena pariyāyena aññathā dassetvā punapi attano karuṇāvipphāraṃ aṭṭhahi lokadhammehi	46	
PA_atk-s04_04a:46_6	akampiyabhāvena paṭiladdhatādiguṇalakkhaṇaṃ pathavisamacittataṃ akuppadhammatañca	46	
PA_atk-s04_04a:46_7	pakāsento “ayaṃ brāhmaṇo kevalaṃ palitasirakhaṇḍadantavalittacatādīhi attano vuddhabhāvaṃ	46	
PA_atk-s04_04a:46_8	sallakkheti, no ca kho jānāti attānaṃ jātiyā anugataṃ jarāya anusaṭaṃ byādhino adhibhūtaṃ	46	
PA_atk-s04_04a:46_9	maraṇena abbhāhataṃ ajja maritvā puna sveva uttānaseyyadārakabhāvagamanīyaṃ. Mahantena	46	
PA_atk-s04_04a:46_10	kho pana ussāhena mama santikaṃ āgato, tadassa āgamanaṃ sātthakaṃ hotū”ti cintetvā	461	
PA_atk-s04_04a:46_11	imasmiṃ loke attano appaṭisamaṃ purejātabhāvaṃ dassento seyyathāpi, brāhmaṇātiādinā	461	
PA_atk-s04_04a:46_12	nayena brāhmaṇassa dhammadesanaṃ vaḍḍhesi.	461	
PA_atk-s04_04a:47_0	Tattha seyyathāpītiādīnaṃ heṭṭhā vutanayeneva attho veditabbo. Ayaṃ pana viseso –	47	
PA_atk-s04_04a:47_1	heṭṭhā vuttanayeneva hi te kukkuṭapotakā pakkhe vidhunantā taṃkhaṇānurūpaṃ viravantā	47	
PA_atk-s04_04a:47_2	nikkhamanti. Evaṃ nikkhamantānañca tesaṃ yo paṭhamataraṃ nikkhamati, so jeṭṭhoti	47	
PA_atk-s04_04a:47_3	vuccati. Tasmā bhagavā tāya upamāya attano jeṭṭhabhāvaṃ sādhetukāmo brāhmaṇaṃ pucchati	47	
PA_atk-s04_04a:47_4	– yo nu kho tesaṃ kukkuṭacchāpotakānaṃ…pe… kinti svāssa vacanīyoti. Tattha kukkuṭacchāpakānanti	47	
PA_atk-s04_04a:47_5	kukkuṭapotakānaṃ. Kinti svāssa vacanīyoti so kinti vacanīyo assa, kiṃ vattabbo bhaveyya	47	
PA_atk-s04_04a:47_6	jeṭṭho vā kaniṭṭho vāti.	47	
PA_atk-s04_04a:48_0	“Jeṭṭho”tissa, bho gotama, vacanīyoti, bho gotama, so jeṭṭho iti assa vacanīyo. Kasmāti	48	
PA_atk-s04_04a:48_1	ce? So hi nesaṃ jeṭṭhoti, yasmā so nesaṃ vuddhataroti attho. Athassa bhagavā opammaṃ	48	
PA_atk-s04_04a:48_2	sampaṭipādento evameva khoti āha, yathā so kukkuṭapotako, evaṃ ahampi. Avijjāgatāya	48	
PA_atk-s04_04a:48_3	pajāyāti avijjā vuccati aññāṇaṃ, tattha gatāya. Pajāyāti sattadhivacanametaṃ, avijjākosassa	48	
PA_atk-s04_04a:48_4	anto paviṭṭhesu sattesūpi vuttaṃ hoti. Aṇḍabhūtāyāti aṇḍe bhūtāya pajātāya sañjātāya.	48	
PA_atk-s04_04a:48_5	Yathā hi aṇḍe nibbattā ekacce sattā aṇḍabhūtāti vuccanti, evamayaṃ sabbāpi pajā avijjaṇḍakose	48	
PA_atk-s04_04a:48_6	nibbattattā aṇḍabhūtāti vuccati. Pariyonaddhāyāti tena avijjaṇḍakosena samantato	48	
PA_atk-s04_04a:48_7	onaddhāya baddhāya veṭhitāya. Avijjaṇḍakosaṃ padāletvāti taṃ avijjāmayaṃ aṇḍakosaṃ	48	
PA_atk-s04_04a:48_8	bhinditvā. Ekova loketi sakalepi lokasannivāse ahameva eko adutiyo. Anuttaraṃ sammāsambodhiṃ	48	
PA_atk-s04_04a:48_9	abhisambuddhoti uttararahitaṃ sabbaseṭṭhaṃ sammā sāmañca bodhiṃ, atha vā pasatthaṃ	48	
PA_atk-s04_04a:48_10	sundarañca bodhiṃ. Arahattamaggañāṇassetaṃ nāmaṃ, sabbaññutaññāṇassāpi nāmameva.	481	
PA_atk-s04_04a:48_11	Ubhayampi vaṭṭati. Aññesaṃ arahattamaggo anuttarā bodhi hoti, na hotīti? Na hoti.	481	
PA_atk-s04_04a:48_12	Kasmā? Asabbaguṇadāyakattā. Tesañhi kassaci arahattamaggo arahattaphalameva deti,	481	
PA_atk-s04_04a:48_13	kassaci tisso vijjā, kassaci cha abhiññā, kassaci catasso paṭisambhidā, kassaci sāvakapāramiñāṇaṃ.	481	
PA_atk-s04_04a:48_14	Paccekabuddhānampi paccekabodhiñāṇameva deti, buddhānaṃ pana sabbaguṇasampattiṃ deti	481	
PA_atk-s04_04a:48_15	abhiseko viya rañño sabbalokissarabhāvaṃ. Tasmā aññassa kassacipi anuttarā bodhi	481	
PA_atk-s04_04a:48_16	na hotīti. Abhisambuddhoti abbhaññāsiṃ paṭivijjhiṃ, pattomhi adhigatomhīti vuttaṃ hoti.	481	
PA_atk-s04_04a:49_0	Idāni yadetaṃ bhagavatā “evameva kho”tiādinā nayena vuttaṃ opammasampaṭipādanaṃ,	49	
PA_atk-s04_04a:49_1	taṃ evaṃ atthena saṃsanditvā veditabbaṃ – yathā hi tassā kukkuṭiyā attano aṇḍesu	49	
PA_atk-s04_04a:49_2	adhisayanāditividhakiriyākaraṇaṃ, evaṃ bodhipallaṅke nisinnassa bodhisattabhūtassa	49	
PA_atk-s04_04a:49_3	bhagavato attano santāne aniccaṃ, dukkhaṃ, anattāti tividhānupassanākaraṇaṃ. Kukkuṭiyā	49	
PA_atk-s04_04a:49_4	tividhakiriyāsampādanena aṇḍānaṃ apūtibhāvo viya bodhisattabhūtassa bhagavato tividhānupassanāsampādanena	49	
PA_atk-s04_04a:49_5	vipassanāñāṇassa aparihāni. Kukkuṭiyā tividhakiriyākaraṇena aṇḍānaṃ allasinehapariyādānaṃ	49	
PA_atk-s04_04a:49_6	viya bodhisattabhūtassa bhagavato tividhānupassanāsampādanena bhavattayānugatanikantisinehapariyādānaṃ.	49	
PA_atk-s04_04a:49_7	Kukkuṭiyā tividhakiriyākaraṇena aṇḍakapālānaṃ tanubhāvo viya bodhisattabhūtassa bhagavato	49	
PA_atk-s04_04a:49_8	tividhānupassanāsampādanena avijjaṇḍakosassa tanubhāvo, kukkuṭiyā tividhakiriyākaraṇena	49	
PA_atk-s04_04a:49_9	kukkuṭapotakassa pādanakhatuṇḍakānaṃ thaddhakharabhāvo viya bodhisattabhūtassa bhagavato	49	
PA_atk-s04_04a:49_10	tividhānupassanāsampādanena vipassanāñāṇassa tikkhakharavippasannasūrabhāvo. Kukkuṭiyā	491	
PA_atk-s04_04a:49_11	tividhakiriyākaraṇena kukkuṭapotakassa pariṇāmakālo viya bodhisattabhūtassa bhagavato	491	
PA_atk-s04_04a:49_12	tividhānupassanāsampādanena vipassanāñāṇassa pariṇāmakālo vaḍḍhikālo gabbhaggahaṇakālo.	491	
PA_atk-s04_04a:49_13	Kukkuṭiyā tividhakiriyākaraṇena kukkuṭapotakassa pādanakhasikhāya vā mukhatuṇḍakena	491	
PA_atk-s04_04a:49_14	vā aṇḍakosaṃ padāletvā pakkhe papphoṭetvā sotthinā abhinibbhidākālo viya bhagavato	491	
PA_atk-s04_04a:49_15	tividhānupassanāsampādanena vipassanāñāṇagabbhaṃ gaṇhāpetvā anupubbādhigatena arahattamaggena	491	
PA_atk-s04_04a:49_16	avijjaṇḍakosaṃ padāletvā abhiññāpakkhe papphoṭetvā sotthinā sakalabuddhaguṇasacchikatakālo veditabbo.	491	
PA_atk-s04_04a:50_0	Ahañhi, brāhmaṇa, jeṭṭho seṭṭho lokassāti, brāhmaṇa, yathā tesaṃ kukkuṭapotakānaṃ	50	
PA_atk-s04_04a:50_1	paṭhamataraṃ aṇḍakosaṃ padāletvā abhinibbatto kukkuṭapotako jeṭṭho hoti, evaṃ avijjāgatāya	50	
PA_atk-s04_04a:50_2	pajāya taṃ avijjaṇḍakosaṃ padāletvā paṭhamataraṃ ariyāya jātiyā jātattā ahañhi jeṭṭho	50	
PA_atk-s04_04a:50_3	vuddhatamoti saṅkhaṃ gato, sabbaguṇehi pana appaṭisamattā seṭṭhoti.	50	
PA_atk-s04_04a:51_0	Evaṃ bhagavā attano anuttaraṃ jeṭṭhaseṭṭhabhāvaṃ brāhmaṇassa pakāsetvā idāni yāya	51	
PA_atk-s04_04a:51_1	paṭipadāya taṃ adhigato, taṃ paṭipadaṃ pubbabhāgato pabhuti dassetuṃ āraddhaṃ kho	51	
PA_atk-s04_04a:51_2	pana me, brāhmaṇātiādimāha. Tattha āraddhaṃ kho pana me, brāhmaṇa, vīriyaṃ ahosīti,	51	
PA_atk-s04_04a:51_3	brāhmaṇa, na mayā ayaṃ anuttaro jeṭṭhaseṭṭhabhāvo kusītena muṭṭhassatinā sāraddhakāyena	51	
PA_atk-s04_04a:51_4	vikkhittacitena adhigato, apica kho tadadhigamāya āraddhaṃ kho pana me vīriyaṃ ahosi.	51	
PA_atk-s04_04a:51_5	Bodhimaṇḍe nisinnena mayā catusammappadhānabhedaṃ vīriyaṃ āraddhaṃ ahosi, paggahitaṃ	51	
PA_atk-s04_04a:51_6	asithilappavattitaṃ. Āraddhattāyeva ca me taṃ asallīnaṃ ahosi. Na kevalañca vīriyameva,	51	
PA_atk-s04_04a:51_7	satipi me ārammaṇābhimukhabhāvena upaṭṭhitā ahosi, upaṭṭhitattāyeva ca asammuṭṭhā.	51	
PA_atk-s04_04a:51_8	Passaddho kāyo asāraddhoti kāyacittappassaddhivasena kāyopi me passaddho ahosi. Tattha	51	
PA_atk-s04_04a:51_9	yasmā nāmakāye passaddhe rūpakāyopi passaddhoyeva hoti, tasmā “nāmakāyo rūpakāyo”ti	51	
PA_atk-s04_04a:51_10	avisesetvāva “passaddho kāyo”ti vuttaṃ. Asāraddhoti so ca kho passaddhattāyeva asāraddho,	511	
PA_atk-s04_04a:51_11	vigatadarathoti vuttaṃ hoti. Samāhitaṃ cittaṃ ekagganti cittampi me sammā āhitaṃ	511	
PA_atk-s04_04a:51_12	suṭṭhu ṭhapitaṃ appitaṃ viya ahosi, samāhitattā eva ca ekaggaṃ acalaṃ nipphandananti.	511	
PA_atk-s04_04a:51_13	Ettāvatā jhānassa pubbabhāgapaṭipadā kathitā hoti.	511	
PA_atk-s04_04a:52_0	Idāni imāya paṭipadāya adhigataṃ paṭhamajjhānaṃ ādiṃ katvā vijjāttayapariyosānaṃ	52	
PA_atk-s04_04a:52_1	visesaṃ dassento so kho ahantiādimāha. Tattha yaṃ yāva vinicchayanayena vattabbaṃ	52	
PA_atk-s04_04a:52_2	siyā, taṃ visuddhimagge vuttameva.	52	
PA_atk-s04_04a:53_0	Ayaṃ kho me, brāhmaṇātiādīsu pana vijjāti viditakaraṇaṭṭhena vijjā. Kiṃ viditaṃ karoti?	53	
PA_atk-s04_04a:53_1	Pubbenivāsaṃ. Avijjāti tasseva pubbenivāsassa aviditakaraṇaṭṭhena tappaṭicchādakamoho.	53	
PA_atk-s04_04a:53_2	Tamoti sveva moho tappaṭicchādakaṭṭhena tamo nāma. Ālokoti sā eva vijjā obhāsakaraṇaṭṭhena	53	
PA_atk-s04_04a:53_3	ālokoti. Ettha ca vijjā adhigatāti attho, sesaṃ pasaṃsāvacanaṃ. Yojanā panettha –	53	
PA_atk-s04_04a:53_4	ayaṃ kho me vijjā adhigatā, tassa me adhigatavijjassa avijjā vihatā, vinaṭṭhāti attho.	53	
PA_atk-s04_04a:53_5	Kasmā? Yasmā vijjā uppannā. Esa nayo itarasmimpi padadvaye. Yathā tanti ettha tanti	53	
PA_atk-s04_04a:53_6	nipātamattaṃ. Satiyā avippavāsena appamattassa vīriyātāpena ātāpino kāye ca jīvite	53	
PA_atk-s04_04a:53_7	ca anapekkhātāya pahitattassa pesitattassāti attho. Idaṃ vuttaṃ hoti – yathā appamattassa	53	
PA_atk-s04_04a:53_8	ātāpino pahitattassa viharato avijjā vihaññeyya, vijjā uppajjeyya tamo vihaññeyya,	53	
PA_atk-s04_04a:53_9	āloko uppajjeyya, evameva mama avijjā vihatā, vijjā uppannā, tamo vihato, āloko uppanno.	53	
PA_atk-s04_04a:53_10	Etassa me padhānānuyogassa anurūpameva phalaṃ laddhanti.	531	
PA_atk-s04_04a:54_0	Ayaṃ kho me, brāhmaṇa, paṭhamā abhinibbhidā ahosi kukkuṭacchāpakasseva aṇḍakosamhāti	54	
PA_atk-s04_04a:54_1	ayaṃ kho mama, brāhmaṇa, pubbenivāsānussatiñāṇamukhatuṇḍakena pubbe nivutthakhandhappaṭicchādakaṃ	54	
PA_atk-s04_04a:54_2	avijjaṇḍakosaṃ padāletvā paṭhamā abhinibbhidā paṭhamā nikkhanti paṭhamā ariyājāti	54	
PA_atk-s04_04a:54_3	ahosi kukkuṭacchāpakasseva mukhatuṇḍakena vā pādanakhasikhāya vā aṇḍakosaṃ padāletvā	54	
PA_atk-s04_04a:54_4	tamhā aṇḍakosamhā abhinibbhidā nikkhanti kukkuṭanikāye paccājātīti. Ayaṃ tāva pubbenivāsakathāyaṃ nayo.	54	
PA_atk-s04_04a:55_0	Cutupapātakathāya pana vijjāti dibbacakkhuñāṇavijjā. Avijjāti cutupapātappaṭicchādikā	55	
PA_atk-s04_04a:55_1	avijjā. Yathā pana pubbenivāsakathāyaṃ “pubbenivāsānussatiñāṇamukhatuṇḍakena pubbe	55	
PA_atk-s04_04a:55_2	nivutthakkhandhappaṭicchādakaṃ avijjaṇḍakosaṃ padāletvā”ti vuttaṃ, evamidha “cutupapātañāṇamukhatuṇḍakena	55	
PA_atk-s04_04a:55_3	cutupapātappaṭicchādakaṃ avijjaṇḍakosaṃ padāletvā”ti vattabbaṃ.	55	
PA_atk-s04_04a:56_0	Yaṃ panetaṃ paccavekkhaṇañāṇapariggahitaṃ āsavānaṃ khayañāṇādhigamaṃ brāhmaṇassa	56	
PA_atk-s04_04a:56_1	dassento ayaṃ kho me, brāhmaṇa, tatiyā vijjātiādimāha, tattha vijjāti arahattamaggavijjā.	56	
PA_atk-s04_04a:56_2	Avijjāti catusaccappaṭicchādikā avijjā. Ayaṃ kho me, brāhmaṇa, tatiyā abhinibbhidā	56	
PA_atk-s04_04a:56_3	ahosīti ettha ayaṃ kho mama, brāhmaṇa, āsavānaṃ khayañāṇamukhatuṇḍakena catusaccapaṭicchādakaṃ	56	
PA_atk-s04_04a:56_4	avijjaṇḍakosaṃ padāletvā tatiyā abhinibbhidā tatiyā nikkhanti tatiyā ariyajāti ahosi	56	
PA_atk-s04_04a:56_5	kukkuṭacchāpakasseva mukhatuṇḍakena vā pādanakhasikhāya vā aṇḍakosaṃ padāletvā tamhā	56	
PA_atk-s04_04a:56_6	aṇḍakosamhā abhinibbhidā nikkhanti kukkuṭanikāye paccājātīti.	56	
PA_atk-s04_04a:57_0	Ettāvatā kiṃ dassesīti? So hi, brāhmaṇa, kukkuṭacchāpako aṇḍakosaṃ padāletvā tato	57	
PA_atk-s04_04a:57_1	nikkhamanto sakimeva jāyati, ahaṃ pana pubbenivutthakkhandhappaṭicchādakaṃ avijjaṇḍakosaṃ	57	
PA_atk-s04_04a:57_2	bhinditvā paṭhamaṃ tāva pubbenivāsānussatiñāṇavijjāya jāto. Tato sattānaṃ cutipaṭisandhippaṭicchādakaṃ	57	
PA_atk-s04_04a:57_3	avijjaṇḍakosaṃ padāletvā dutiyaṃ dibbacakkhuñāṇavijjāya jāto, puna catusaccappaṭicchādakaṃ	57	
PA_atk-s04_04a:57_4	avijjaṇḍakosaṃ padāletvā tatiyaṃ āsavānaṃ khayañāṇavijjāya jāto. Evaṃ tīhi vijjāhi	57	
PA_atk-s04_04a:57_5	tikkhattuṃ jātomhi. Sā ca me jāti ariyā suparisuddhāti idaṃ dasseti. Evaṃdassento	57	
PA_atk-s04_04a:57_6	ca pubbenivāsañāṇena atītaṃsañāṇaṃ, dibbacakkhunā paccuppannānāgataṃsañāṇaṃ, āsavakkhayena	57	
PA_atk-s04_04a:57_7	sakalalokiyalokuttaraguṇanti evaṃ tīhi vijjāhi sabbepi sabbaññuguṇe pakāsetvā attano	57	
PA_atk-s04_04a:57_8	ariyāya jātiyā jeṭṭhaseṭṭhabhāvaṃ brāhmaṇassa dassesi.	57	
PA_atk-s04_04a:58_0	Evaṃ vutte verañjo brāhmaṇoti evaṃ bhagavatā lokānukampakena brāhmaṇaṃ anukampamānena	58	
PA_atk-s04_04a:58_1	niguhitabbepi attano ariyāya jātiyā jeṭṭhaseṭṭhabhāve vijjāttayapakāsikāya dhammadesanāya	58	
PA_atk-s04_04a:58_2	vutte pītivipphāraparipuṇṇagattacitto verañjo brāhmaṇo taṃ bhagavato ariyāya jātiyā	58	
PA_atk-s04_04a:58_3	jeṭṭhaseṭṭhabhāvaṃ viditvā “īdisaṃ nāmāhaṃ sabbalokajeṭṭhaṃ sabbaguṇasamannāgataṃ	58	
PA_atk-s04_04a:58_4	sabbaññuṃ ‘aññesaṃ abhivādanādikammaṃ na karotī’ti avacaṃ, dhiratthu vata, bho, aññāṇa”nti	58	
PA_atk-s04_04a:58_5	attānaṃ garahitvā “ayaṃ dāni loke ariyāya jātiyā purejātaṭṭhena jeṭṭho, sabbaguṇehi	58	
PA_atk-s04_04a:58_6	appaṭisamaṭṭhena seṭṭho”ti niṭṭhaṃ gantvā bhagavantaṃ etadavoca – jeṭṭho bhavaṃ gotamo	58	
PA_atk-s04_04a:58_7	seṭṭho bhavaṃ gotamoti. Evañca pana vatvā puna taṃ bhagavato dhammadesanaṃ abbhanumodamāno	58	
PA_atk-s04_04a:58_8	abhikkantaṃ bho gotamātiādimāha. Taṃ vuttatthamevāti.	58	
PA_atk-s04_04a:59	2. Sīhasuttavaṇṇanā	5	
PA_atk-s04_04a:60_0	12. Dutiye abhiññātāti ñātā paññātā pākaṭā. Santhāgāreti mahājanassa vissamanatthāya	60	
PA_atk-s04_04a:60_1	kate agāre. Sā kira santhāgārasālā nagaramajjhe ahosi, catūsu ṭhānesu ṭhitānaṃ paññāyati,	60	
PA_atk-s04_04a:60_2	catūhi disāhi āgatamanussā paṭhamaṃ tattha vissamitvā pacchā attano attano phāsukaṭṭhānaṃ	60	
PA_atk-s04_04a:60_3	gacchanti. Rājakulānaṃ rajjakiccasantharaṇatthāya kataṃ agārantipi vadantiyeva. Tattha	60	
PA_atk-s04_04a:60_4	hi nisīditvā licchavirājāno rajjakiccaṃ santharanti karonti vicārenti. Sannisinnāti	60	
PA_atk-s04_04a:60_5	tesaṃ nisīdanatthaññeva paññattesu mahārahavarapaccattharaṇesu samussitasetacchattesu	60	
PA_atk-s04_04a:60_6	āsanesu sannisinnā. Anekapariyāyena buddhassa vaṇṇaṃ bhāsantīti rājakule kiccañceva	60	
PA_atk-s04_04a:60_7	lokatthacariyañca vicāretvā anekehi kāraṇehi buddhassa vaṇṇaṃ bhāsanti kathenti dīpenti.	60	
PA_atk-s04_04a:60_8	Paṇḍitā hi te rājāno saddhā pasannā sotāpannāpi sakadāgāminopi anāgāminopi ariyasāvakā,	60	
PA_atk-s04_04a:60_9	te sabbepi lokiyajaṭaṃ chinditvā buddhādīnaṃ tiṇṇaṃ ratanānaṃ vaṇṇaṃ bhāsanti. Tattha	60	
PA_atk-s04_04a:60_10	tividho buddhavaṇṇo nāma cariyavaṇṇo, sarīravaṇṇo, guṇavaṇṇoti. Tatrime rājāno cariyāya	601	
PA_atk-s04_04a:60_11	vaṇṇaṃ ārabhiṃsu – “dukkaraṃ vata kataṃ sammāsambuddhena kappasatasahassādhikāni	601	
PA_atk-s04_04a:60_12	cattāri asaṅkheyyāni dasa pāramiyo, dasa upapāramiyo, dasa paramatthapāramiyoti samattiṃsa	601	
PA_atk-s04_04a:60_13	pāramiyo pūrentena, ñātatthacariyaṃ, lokatthacariyaṃ, buddhacariyaṃ matthakaṃ pāpetvā	601	
PA_atk-s04_04a:60_14	pañca mahāpariccāge pariccajantenā”ti aḍḍhacchakkehi jātakasatehi buddhavaṇṇaṃ kathentā	601	
PA_atk-s04_04a:60_15	tusitabhavanaṃ pāpetvā ṭhapayiṃsu.	601	
PA_atk-s04_04a:61_0	Dhammassa vaṇṇaṃ bhāsantā pana “tena bhagavatā dhammo desito, nikāyato pañca nikāyā,	61	
PA_atk-s04_04a:61_1	piṭakato tīṇi piṭakāni, aṅgato nava aṅgāni, khandhato caturāsītidhammakkhandhasahassānī”ti	61	
PA_atk-s04_04a:61_2	koṭṭhāsavasena dhammaguṇaṃ kathayiṃsu.	61	
PA_atk-s04_04a:62_0	Saṅghassa vaṇṇaṃ bhāsantā satthu dhammadesanaṃ sutvā “paṭiladdhasaddhā kulaputtā	62	
PA_atk-s04_04a:62_1	bhogakkhandhañceva ñātiparivaṭṭañca pahāya setacchattaṃ oparajjaṃ senāpatiseṭṭhibhaṇḍāgārikaṭṭhānantarādīni	62	
PA_atk-s04_04a:62_2	agaṇetvā nikkhamma satthu varasāsane pabbajanti. Setacchattaṃ pahāya pabbajitānaṃ	62	
PA_atk-s04_04a:62_3	bhaddiyarājamahākappinapukkusātiādīnaṃ rājapabbajitānaṃyeva buddhakāle asītisahassāni	62	
PA_atk-s04_04a:62_4	ahesuṃ. Anekakoṭisataṃ dhanaṃ pahāya pabbajitānaṃ pana yasakulaputtasoṇaseṭṭhiputtaraṭṭhapālakulaputtādīnaṃ	62	
PA_atk-s04_04a:62_5	paricchedo natthi. Evarūpā ca evarūpā ca kulaputtā satthu sāsane pabbajantī”ti pabbajjāsaṅkhepavasena	62	
PA_atk-s04_04a:62_6	saṅghaguṇe kathayiṃsu.	62	
PA_atk-s04_04a:63_0	Sīho senāpatīti evaṃnāmako senāya adhipati. Vesāliyañhi satta sahassāni satta satāni	63	
PA_atk-s04_04a:63_1	satta ca rājāno. Te sabbepi sannipatitvā sabbesaṃ manaṃ gahetvā “raṭṭhaṃ vicāretuṃ	63	
PA_atk-s04_04a:63_2	samatthaṃ ekaṃ vicinathā”ti vicinantā sīhaṃ rājakumāraṃ disvā “ayaṃ sakkhissatī”ti	63	
PA_atk-s04_04a:63_3	sanniṭṭhānaṃ katvā tassa rattamaṇivaṇṇaṃ kambalapariyonaddhaṃ senāpaticchattaṃ adaṃsu.	63	
PA_atk-s04_04a:63_4	Taṃ sandhāya vuttaṃ – “sīho senāpatī”ti. Nigaṇṭhasāvakoti nigaṇṭhassa nāṭaputtassa	63	
PA_atk-s04_04a:63_5	paccayadāyako upaṭṭhāko. Jambudīpatalasmiñhi tayo janā nigaṇṭhānaṃ aggupaṭṭhākā –	63	
PA_atk-s04_04a:63_6	nāḷandāyaṃ, upāli gahapati, kapilapure vappo sakko, vesāliyaṃ ayaṃ sīho senāpatīti.	63	
PA_atk-s04_04a:63_7	Nisinno hotīti sesarājūnaṃ parisāya antarantare āsanāni paññāpayiṃsu, sīhassa pana	63	
PA_atk-s04_04a:63_8	majjhe ṭhāneti tasmiṃ paññatte mahārahe rājāsane nisinno hoti. Nissaṃsayanti nibbicikicchaṃ	63	
PA_atk-s04_04a:63_9	addhā ekaṃsena, na hete yassa vā tassa vā appesakkhassa evaṃ anekasatehi kāraṇehi vaṇṇaṃ bhāsanti.	63	
PA_atk-s04_04a:64_0	Yena nigaṇṭho nāṭaputto tenupasaṅkamīti nigaṇṭho kira nāṭaputto “sacāyaṃ sīho kassacideva	64	
PA_atk-s04_04a:64_1	samaṇassa gotamassa vaṇṇaṃ kathentassa sutvā samaṇaṃ gotamaṃ dassanāya upasaṅkamissati,	64	
PA_atk-s04_04a:64_2	mayhaṃ parihāni bhavissatī”ti cintetvā paṭhamataraṃyeva sīhaṃ senāpatiṃ etadavoca	64	
PA_atk-s04_04a:64_3	– “senāpati imasmiṃ loke ‘ahaṃ buddho ahaṃ buddho’ti bahū vicaranti. Sace tvaṃ kassaci	64	
PA_atk-s04_04a:64_4	dassanāya upasaṅkamitukāmo ahosi, maṃ puccheyyāsi. Ahaṃ te yuttaṭṭhānaṃ pesessāmi,	64	
PA_atk-s04_04a:64_5	ayuttaṭṭhānato nivāressāmī”ti. So taṃ kathaṃ anussaritvā “sace maṃ pesessati, gamissāmi.	64	
PA_atk-s04_04a:64_6	No ce, na gamissāmī”ti cintetvā yena nigaṇṭho nāṭaputto, tenupasaṅkami.	64	
PA_atk-s04_04a:65_0	Athassa vacanaṃ sutvā nigaṇṭho mahāpabbatena viya balavasokena otthaṭo “yattha dānissāhaṃ	65	
PA_atk-s04_04a:65_1	gamanaṃ na icchāmi, tattheva gantukāmo jāto, hatohamasmī”ti anattamano hutvā “paṭibāhanupāyamassa	65	
PA_atk-s04_04a:65_2	karissāmī”ti cintetvā kiṃ pana tvantiādimāha. Evaṃ vadanto vicarantaṃ goṇaṃ daṇḍena	65	
PA_atk-s04_04a:65_3	paharanto viya jalamānaṃ padīpaṃ nibbāpento viya bhattabharitaṃ pattaṃ nikkujjanto	65	
PA_atk-s04_04a:65_4	viya ca sīhassa uppannapītiṃ vināsesi. Gamiyābhisaṅkhāroti hatthiyānādīnaṃ yojāpanagandhamālādiggahaṇavasena	65	
PA_atk-s04_04a:65_5	pavatto payogo. So paṭippassambhīti so vūpasanto.	65	
PA_atk-s04_04a:66_0	Dutiyampi khoti dutiyavārampi. Imasmiñca vāre buddhassa vaṇṇaṃ bhāsantā tusitabhavanato	66	
PA_atk-s04_04a:66_1	paṭṭhāya yāva mahābodhipallaṅkā dasabalassa heṭṭhā pādatalehi upari kesaggehi paricchinditvā	66	
PA_atk-s04_04a:66_2	dvattiṃsamahāpurisalakkhaṇaasītianubyañjanabyāmappabhānaṃ vasena sarīravaṇṇaṃ kathayiṃsu.	66	
PA_atk-s04_04a:66_3	Dhammassa vaṇṇaṃ bhāsantā “ekapadepi ekabyañjanepi avakhalitaṃ nāma natthī”ti sukathitavaseneva	66	
PA_atk-s04_04a:66_4	dhammaguṇaṃ kathayiṃsu. Saṅghassa vaṇṇaṃ bhāsantā “evarūpaṃ yasasirivibhavaṃ pahāya	66	
PA_atk-s04_04a:66_5	satthu sāsane pabbajitā na kosajjapakatikā honti, terasasu pana dhutaṅgaguṇesu paripūrakārino	66	
PA_atk-s04_04a:66_6	hutvā sattasu anupassanāsu kammaṃ karonti, aṭṭhatiṃsārammaṇavibhattiyo vaḷañjentī”ti	66	
PA_atk-s04_04a:66_7	paṭipadāvasena saṅghaguṇe kathayiṃsu.	66	
PA_atk-s04_04a:67_0	Tatiyavāre pana buddhassa vaṇṇaṃ bhāsamānā “itipi so bhagavā”ti suttantapariyāyeneva	67	
PA_atk-s04_04a:67_1	buddhaguṇe kathayiṃsu, “svākkhāto bhagavatā dhammo”tiādinā suttantapariyāyeneva dhammaguṇe,	67	
PA_atk-s04_04a:67_2	“suppaṭipanno bhagavato sāvakasaṅgho”tiādinā suttantapariyāyeneva saṅghaguṇe ca kathayiṃsu.	67	
PA_atk-s04_04a:67_3	Tato sīho cintesi – “imesañca licchavirājakumārānaṃ tatiyadivasato paṭṭhāya buddhadhammasaṅghaguṇe	67	
PA_atk-s04_04a:67_4	kathentānaṃ mukhaṃ nappahoti, addhā anomaguṇena samannāgatā so bhagavā, imaṃ dāni	67	
PA_atk-s04_04a:67_5	uppannaṃ pītiṃ avijahitvāva ahaṃ ajja sammāsambuddhaṃ passissāmī”ti. Athassa “kiṃ	67	
PA_atk-s04_04a:67_6	hi me karissanti nigaṇṭhā”ti vitakko udapādi. Tattha kiṃ hi me karissantīti kiṃ nāma	67	
PA_atk-s04_04a:67_7	mayhaṃ nigaṇṭhā karissanti. Apalokitā vā anapalokitā vāti āpucchitā vā anāpucchitā	67	
PA_atk-s04_04a:67_8	vā. Na hi me te āpucchitā yānavāhanasampattiṃ, na ca issariyavisesaṃ dassanti, nāpi	67	
PA_atk-s04_04a:67_9	anāpucchitā harissanti, aphalaṃ etesaṃ āpucchananti adhippāyo.	67	
PA_atk-s04_04a:68_0	Vesāliyā niyyāsīti yathā hi gimhakāle deve vuṭṭhe udakaṃ sandamānaṃ nadiṃ otaritvā	68	
PA_atk-s04_04a:68_1	thokameva gantvā tiṭṭhati nappavattati, evaṃ sīhassa paṭhamadivase “dasabalaṃ passissāmī”ti	68	
PA_atk-s04_04a:68_2	uppannāya pītiyā nigaṇṭhena paṭibāhitakālo. Yathāpi dutiyadivase deve vuṭṭhe udakaṃ	68	
PA_atk-s04_04a:68_3	sandamānaṃ nadiṃ otaritvā thokaṃ gantvā vālikāpuñjaṃ paharitvā appavattaṃ hoti, evaṃ	68	
PA_atk-s04_04a:68_4	sīhassa dutiyadivase “dasabalaṃ passissāmī”ti uppannāya pītiyā nigaṇṭhena paṭibāhitakālo.	68	
PA_atk-s04_04a:68_5	Yathā tatiyadivase deve vuṭṭhe udakaṃ sandamānaṃ nadiṃ otaritvā purāṇapaṇṇasukkhadaṇḍakaṭṭhakacavarādīni	68	
PA_atk-s04_04a:68_6	parikaḍḍhantaṃ vālikāpuñjaṃ bhinditvā samuddaninnameva hoti, evaṃ sīho tatiyadivase	68	
PA_atk-s04_04a:68_7	tiṇṇaṃ vatthūnaṃ guṇakathaṃ sutvā uppanne pītipāmojje “aphalā nigaṇṭhā nipphalā nigaṇṭhā,	68	
PA_atk-s04_04a:68_8	kiṃ me ime karissanti, gamissāmahaṃ satthusantika”nti manaṃ abhinīharitvā vesāliyā	68	
PA_atk-s04_04a:68_9	niyyāsi. Niyyanto ca “cirassāhaṃ dasabalassa santikaṃ gantukāmo jāto, na kho pana	68	
PA_atk-s04_04a:68_10	me yuttaṃ aññātakavesena gantu”nti “yekeci dasabalassa santikaṃ gantukāmā, sabbe	681	
PA_atk-s04_04a:68_11	nikkhamantū”ti ghosanaṃ kāretvā pañcarathasatāni yojāpetvā uttamarathe ṭhito tehi	681	
PA_atk-s04_04a:68_12	ceva pañcahi rathasatehi mahatiyā ca parisāya parivuto gandhapupphacuṇṇavāsādīni	681	
PA_atk-s04_04a:68_13	gāhāpetvā niyyāsi. Divā divassāti divasassa ca divā, majjhanhike atikkantamatte.	681	
PA_atk-s04_04a:69_0	Yena bhagavā tenupasaṅkamīti ārāmaṃ pavisanto dūratova asīti-anubyañjana-byāmappabhā-dvattiṃsa-mahāpurisalakkhaṇāni	69	
PA_atk-s04_04a:69_1	chabbaṇṇaghanabuddharasmiyo ca disvā “evarūpaṃ nāma purisaṃ evaṃ āsanne vasantaṃ	69	
PA_atk-s04_04a:69_2	ettakaṃ kālaṃ nāddasaṃ, vañcito vatamhi, alābhā vata me”ti cintetvā mahānidhiṃ disvā	69	
PA_atk-s04_04a:69_3	daliddapuriso viya sañjātapītipāmojjo yena bhagavā tenupasaṅkami. Dhammassa cānudhammaṃ	69	
PA_atk-s04_04a:69_4	byākarontīti bhotā gotamena vuttakāraṇassa anukāraṇaṃ kathenti. Kāraṇavacano hettha	69	
PA_atk-s04_04a:69_5	dhammasaddo “hetumhi ñāṇaṃ dhammapaṭisambhidā”tiādīsu viya. Kāraṇanti cettha tathāpavattassa	69	
PA_atk-s04_04a:69_6	saddassa attho adhippeto tassa pavattihetubhāvato. Atthappayutto hi saddappayogo.	69	
PA_atk-s04_04a:69_7	Anukāraṇanti eso eva parehi tathā vuccamāno. Sahadhammiko vādānuvādoti. Parehi vuttakāraṇehi	69	
PA_atk-s04_04a:69_8	sakāraṇo hutvā tumhākaṃ vādo vā tato paraṃ tassa anuvādo vā koci appamattakopi viññūhi	69	
PA_atk-s04_04a:69_9	garahitabbaṃ ṭhānaṃ kāraṇaṃ na āgacchati. Idaṃ vuttaṃ hoti – kiṃ sabbākārenapi tava	69	
PA_atk-s04_04a:69_10	vāde gārayhaṃ kāraṇaṃ natthīti. Anabbhakkhātukāmāti na abhūtena vattukāmā. Atthi	691	
PA_atk-s04_04a:69_11	sīhapariyāyotiādīnaṃ attho verañjakaṇḍe āgatanayeneva veditabbo. Paramena assāsenāti	691	
PA_atk-s04_04a:69_12	catumaggacatuphalasaṅkhātena uttamena. Assāsāya dhammaṃ desemīti assāsanatthāya santhambhanatthāya	691	
PA_atk-s04_04a:69_13	dhammaṃ desemi. Iti bhagavā aṭṭhahaṅgehi sīhassa senāpatissa dhammaṃ desesi.	691	
PA_atk-s04_04a:70_0	Anuviccakāranti anuviditvā cintetvā tulayitvā kattabbaṃ karohīti vuttaṃ hoti. Sādhu	70	
PA_atk-s04_04a:70_1	hotīti sundaro hoti. Tumhādisasmiñhi maṃ disvā maṃ saraṇaṃ gacchante nigaṇṭhaṃ disvā	70	
PA_atk-s04_04a:70_2	nigaṇṭhaṃ saraṇaṃ gacchante “kiṃ ayaṃ sīho diṭṭhadiṭṭhameva saraṇaṃ gacchatī”ti garahā	70	
PA_atk-s04_04a:70_3	uppajjati, tasmā anuviccakāro tumhādisānaṃ sādhūti dasseti. Paṭākaṃ parihareyyunti	70	
PA_atk-s04_04a:70_4	te kira evarūpaṃ sāvakaṃ labhitvā “asuko nāma rājā vā rājamahāmatto vā seṭṭhi vā	70	
PA_atk-s04_04a:70_5	amhākaṃ saraṇaṃ gato sāvako jāto”ti paṭākaṃ ukkhipitvā nagare ghosentā āhiṇḍanti.	70	
PA_atk-s04_04a:70_6	Kasmā? Evaṃ no mahantabhāvo āvibhavissatīti ca. Sace panassa “kimahaṃ etesaṃ saraṇaṃ	70	
PA_atk-s04_04a:70_7	gato”ti vippaṭisāro uppajjeyya, tampi so “etesaṃ me saraṇagatabhāvaṃ bahū jānanti,	70	
PA_atk-s04_04a:70_8	dukkhaṃ idāni paṭinivattitu”nti vinodetvā na paṭikkamissatīti ca. Tenāha – “paṭākaṃ	70	
PA_atk-s04_04a:70_9	parihareyyu”nti. Opānabhūtanti paṭiyattaudapāno viya ṭhitaṃ. Kulanti tava nivesanaṃ.	70	
PA_atk-s04_04a:70_10	Dātabbaṃ maññeyyāsīti pubbe dasapi vīsatipi saṭṭhipi jane āgate disvā natthīti avatvā	701	
PA_atk-s04_04a:70_11	desi, idāni maṃ saraṇaṃ gatakāraṇamatteneva mā imesaṃ deyyadhammaṃ upacchindi. Sampattānañhi	701	
PA_atk-s04_04a:70_12	dātabbamevāti ovadi. Sutaṃ metaṃ, bhanteti kuto sutanti? Nigaṇṭhānaṃ santikā. Te	701	
PA_atk-s04_04a:70_13	kira kulagharesu evaṃ pakāsenti “mayaṃ yassa kassaci sampattassa dātabbanti vadāma,	701	
PA_atk-s04_04a:70_14	samaṇo pana gotamo ‘mayhameva dānaṃ dātabbaṃ nāññesaṃ, mayhameva sāvakānaṃ dānaṃ	701	
PA_atk-s04_04a:70_15	dātabbaṃ, nāññesaṃ sāvakānaṃ, mayhameva dinnaṃ dānaṃ mahapphalaṃ, nāññesaṃ, mayhameva	701	
PA_atk-s04_04a:70_16	sāvakānaṃ dinnaṃ mahapphalaṃ, nāññesa’nti evaṃ vadatī”ti. Taṃ sandhāya ayaṃ “sutaṃ meta”nti āha.	701	
PA_atk-s04_04a:71_0	Anupubbiṃ kathanti dānānantaraṃ sīlaṃ, sīlānantaraṃ saggaṃ, saggānantaraṃ magganti	71	
PA_atk-s04_04a:71_1	evaṃ anupaṭipāṭikathaṃ. Tattha dānakathanti idaṃ dānaṃ nāma sukhānaṃ nidānaṃ, sampattīnaṃ	71	
PA_atk-s04_04a:71_2	mūlaṃ, bhogānaṃ patiṭṭhā, visamagatassa tāṇaṃ leṇaṃ gati parāyaṇaṃ, idhalokaparalokesu	71	
PA_atk-s04_04a:71_3	dānasadiso avassayo patiṭṭhā ārammaṇaṃ tāṇaṃ leṇaṃ gati parāyaṇaṃ natthi. Idañhi	71	
PA_atk-s04_04a:71_4	avassayaṭṭhena ratanamayasīhāsanasadisaṃ, patiṭṭhānaṭṭhena mahāpathavīsadisaṃ, ārammaṇaṭṭhena	71	
PA_atk-s04_04a:71_5	ālambanarajjusadisaṃ. Idañhi dukkhanittharaṇaṭṭhena nāvā, samassāsanaṭṭhena saṅgāmasūro,	71	
PA_atk-s04_04a:71_6	bhayaparittāṇaṭṭhena susaṅkhatanagaraṃ, maccheramalādīhi anupalittaṭṭhena padumaṃ,	71	
PA_atk-s04_04a:71_7	tesaṃ nidahanaṭṭhena aggi, durāsadaṭṭhena āsiviso, asantāsanaṭṭhena sīho, balavantaṭṭhena	71	
PA_atk-s04_04a:71_8	hatthī, abhimaṅgalasammataṭṭhena setavasabho, khemantabhūmisampāpanaṭṭhena valāhako	71	
PA_atk-s04_04a:71_9	assarājā. Dānaṃ nāmetaṃ mayā gatamaggo, mayheso vaṃso, mayā dasa pāramiyo pūrentena	71	
PA_atk-s04_04a:71_10	velāmamahāyañño, mahāgovindamahāyañño, mahāsudassanamahāyañño, vessantaramahāyaññoti,	711	
PA_atk-s04_04a:71_11	anekamahāyaññā pavattitā, sasabhūtena jalitaaggikkhandhe attānaṃ niyyādentena sampattayācakānaṃ	711	
PA_atk-s04_04a:71_12	cittaṃ gahitaṃ. Dānañhi loke sakkasampattiṃ deti mārasampattiṃ brahmasampattiṃ, cakkavattisampattiṃ,	711	
PA_atk-s04_04a:71_13	sāvakapāramīñāṇaṃ, paccekabodhiñāṇaṃ, abhisambodhiñāṇaṃ detīti evamādidānaguṇappaṭisaṃyuttaṃ kathaṃ.	711	
PA_atk-s04_04a:72_0	Yasmā pana dānaṃ dento sīlaṃ samādātuṃ sakkoti, tasmā tadanantaraṃ sīlakathaṃ kathesi.	72	
PA_atk-s04_04a:72_1	Sīlakathanti sīlaṃ nāmetaṃ avassayo patiṭṭhā ārammaṇaṃ tāṇaṃ leṇaṃ gati parāyaṇaṃ.	72	
PA_atk-s04_04a:72_2	Sīlaṃ nāmetaṃ mama vaṃso, ahaṃ saṅkhapālanāgarājakāle bhūridattanāgarājakāle campeyyanāgarājakāle	72	
PA_atk-s04_04a:72_3	sīlavarājakāle mātuposakahatthirājakāle chaddantahatthirājakāleti anantesu attabhāvesu	72	
PA_atk-s04_04a:72_4	sīlaṃ paripūresiṃ. Idhalokaparalokasampattīnañhi sīlasadiso avassayo patiṭṭhā ārammaṇaṃ	72	
PA_atk-s04_04a:72_5	tāṇaṃ leṇaṃ gati parāyaṇaṃ natthi, sīlālaṅkārasadiso alaṅkāro natthi, sīlapupphasadisaṃ	72	
PA_atk-s04_04a:72_6	pupphaṃ natthi, sīlagandhasadiso gandho natthi. Sīlālaṅkārena hi alaṅkataṃ sīlagandhānulittaṃ	72	
PA_atk-s04_04a:72_7	sadevakopi loko olokento tittiṃ na gacchatīti evamādisīlaguṇappaṭisaṃyuttaṃ kathaṃ.	72	
PA_atk-s04_04a:73_0	“Idaṃ pana sīlaṃ nissāya ayaṃ saggo labbhatī”ti dassetuṃ sīlānantaraṃ saggakathaṃ	73	
PA_atk-s04_04a:73_1	kathesi. Saggakathanti “ayaṃ saggo nāma iṭṭho kanto manāpo, niccamettha kīḷā, niccaṃ	73	
PA_atk-s04_04a:73_2	sampattiyo labbhanti, cātumahārājikā devā navutivassasatasahassāni dibbasukhaṃ dibbasampattiṃ	73	
PA_atk-s04_04a:73_3	anubhavanti, tāvatiṃsā tisso ca vassakoṭiyo saṭṭhi ca vassasatasahassānī”ti evamādisaggaguṇappaṭisaṃyuttaṃ	73	
PA_atk-s04_04a:73_4	kathaṃ. Saggasampattiṃ kathayantānañhi buddhānaṃ mukhaṃ nappahoti. Vuttampi cetaṃ	73	
PA_atk-s04_04a:73_5	– “anekapariyāyena khvāhaṃ, bhikkhave, saggakathaṃ katheyya”ntiādi.	73	
PA_atk-s04_04a:74_0	Evaṃ saggakathāya palobhetvā pana hatthiṃ alaṅkaritvā tassa soṇḍaṃ chindanto viya	74	
PA_atk-s04_04a:74_1	“ayampi saggo anicco addhuvo, na ettha chandarāgo kattabbo”ti dassanatthaṃ “appassādā	74	
PA_atk-s04_04a:74_2	kāmā bahudukkhā bahupāyāsā, ādīnavo ettha bhiyyo”tiādinā nayena kāmānaṃ ādīnavaṃ	74	
PA_atk-s04_04a:74_3	okāraṃ saṃkilesaṃ kathesi. Tattha ādīnavoti doso. Okāroti avakāro lāmakabhāvo. Saṃkilesoti	74	
PA_atk-s04_04a:74_4	tehi sattānaṃ saṃsāre saṃkilissanaṃ. Yathāha – “saṃkilissanti vata, bho, sattā”ti.	74	
PA_atk-s04_04a:75_0	Evaṃ kāmādīnavena tajjetvā nekkhamme ānisaṃsaṃ pakāsesi. Kallacittanti arogacittaṃ.	75	
PA_atk-s04_04a:75_1	Sāmukkaṃsikāti sāmaṃ ukkaṃsikā attanāyeva uddharitvā gahitā, sayambhuñāṇena diṭṭhā	75	
PA_atk-s04_04a:75_2	asādhāraṇā aññesanti attho. Kā pana sāti? Ariyasaccadesanā. Tenevāha – dukkhaṃ samudayaṃ	75	
PA_atk-s04_04a:75_3	nirodhaṃ magganti. Virajaṃ vītamalanti rāgarajādīnaṃ abhāvā virajaṃ, rāgamalādīnaṃ	75	
PA_atk-s04_04a:75_4	vigatattā vītamalaṃ. Dhammacakkhunti idha sotāpattimaggo adhippeto. Tassa uppattiākāradassanatthaṃ	75	
PA_atk-s04_04a:75_5	yaṃkiñci samudayadhammaṃ sabbaṃ taṃ nirodhadhammanti āha. Tañhi nirodhaṃ ārammaṇaṃ	75	
PA_atk-s04_04a:75_6	katvā kiccavasena evaṃ sabbasaṅkhataṃ paṭivijjhantaṃ uppajjati. Diṭṭho ariyasaccadhammo	75	
PA_atk-s04_04a:75_7	etenāti diṭṭhadhammo. Esa nayo sesesupi. Tiṇṇā vicikicchā anenāti tiṇṇavicikiccho.	75	
PA_atk-s04_04a:75_8	Vigatā kathaṃkathā assāti vigatakathaṃkatho. Visārajjaṃ pattoti vesārajjappatto.	75	
PA_atk-s04_04a:75_9	Kattha? Satthusāsane. Nāssa paro paccayo, na paraṃ saddhāya ettha vattatīti aparappaccayo.	75	
PA_atk-s04_04a:76_0	Pavattamaṃsanti pakatiyā pavattaṃ kappiyamaṃsaṃ mūlaṃ gahetvā antarāpaṇe pariyesāhīti	76	
PA_atk-s04_04a:76_1	adhippāyo. Sambahulā nigaṇṭhāti pañcasatamattā nigaṇṭhā. Thūlaṃ pasunti thūlaṃ mahāsarīraṃ	76	
PA_atk-s04_04a:76_2	gokaṇṇamahiṃsasūkarasaṅkhātaṃ pasuṃ. Uddissakatanti attānaṃ uddisitvā kataṃ, māritanti	76	
PA_atk-s04_04a:76_3	attho. Paṭiccakammanti svāyaṃ taṃ maṃsaṃ paṭicca taṃ pāṇavadhakammaṃ phusati. Tañhi	76	
PA_atk-s04_04a:76_4	akusalaṃ upaḍḍhaṃ dāyakassa, upaḍḍhaṃ paṭiggāhakassa hotīti nesaṃ laddhi. Aparo nayo	76	
PA_atk-s04_04a:76_5	– paṭiccakammanti attānaṃ paṭiccakataṃ. Atha vā paṭiccakammanti nimittakammassetaṃ	76	
PA_atk-s04_04a:76_6	adhivacanaṃ, taṃ paṭiccakammaṃ ettha atthīti maṃsampi paṭiccakammanti vuttaṃ. Upakaṇṇaketi	76	
PA_atk-s04_04a:76_7	kaṇṇamūle. Alanti paṭikkhepavacanaṃ, kiṃ imināti attho. Na ca paneteti ete āyasmanto	76	
PA_atk-s04_04a:76_8	dīgharattaṃ avaṇṇakāmā hutvā avaṇṇaṃ bhāsantāpi abbhācikkhantā na jiridanti, abbhakkhānassa	76	
PA_atk-s04_04a:76_9	antaṃ na gacchantīti attho. Atha vā lajjanatthe idaṃ jiridantīti padaṃ daṭṭhabbaṃ,	76	
PA_atk-s04_04a:76_10	na lajjantīti attho.	761	
PA_atk-s04_04a:77	3. Assājānīyasuttavaṇṇanā	7	
PA_atk-s04_04a:78_0	13. Tatiye aṅgehīti guṇaṅgehi. Tassaṃ disāyaṃ jāto hotīti tassaṃ sindhunadītīradisāyaṃ	78	
PA_atk-s04_04a:78_1	jāto hoti. Aññepi bhadrā assājānīyā tattheva jāyanti. Allaṃ vā sukkhaṃ vāti allatiṇaṃ	78	
PA_atk-s04_04a:78_2	vā sukkhatiṇaṃ vā. Nāññe asse ubbejetāti aññe asse na ubbejeti na paharati na ḍaṃsati	78	
PA_atk-s04_04a:78_3	na kalahaṃ karoti. Sāṭheyyānīti saṭhabhāvo. Kūṭeyyānīti kūṭabhāvo. Jimheyyānīti jimhabhāvo.	78	
PA_atk-s04_04a:78_4	Vaṅkeyyānīti vaṅkabhāvā. Iccassa catūhipi padehi asikkhitabhāvova kathito. Vāhīti	78	
PA_atk-s04_04a:78_5	vahanasabhāvo dinnovādapaṭikaro. Yāva jīvitamaraṇapariyādānāti yāva jīvitassa maraṇena	78	
PA_atk-s04_04a:78_6	pariyosānā. Sakkaccaṃ paribhuñjatīti amataṃ viya paccavekkhitvā paribhuñjati. Purisathāmenātiādīsu	78	
PA_atk-s04_04a:78_7	ñāṇathāmādayo kathitā. Saṇṭhānanti osakkanaṃ paṭippassaddhi.	78	
PA_atk-s04_04a:79	4. Assakhaḷuṅkasuttavaṇṇanā	7	
PA_atk-s04_04a:80_0	14. Catutthe “pehī”ti vuttoti “gacchā”ti vutto. Piṭṭhito rathaṃ pavattetīti khandhaṭṭhikena	80	
PA_atk-s04_04a:80_1	yugaṃ uppīḷitvā pacchimabhāgena rathaṃ pavaṭṭento osakkati. Pacchā laṅghati, kubbaraṃ	80	
PA_atk-s04_04a:80_2	hanatīti dve pacchimapāde ukkhipitvā tehi paharitvā rathakubbaraṃ bhindati. Tidaṇḍaṃ	80	
PA_atk-s04_04a:80_3	bhañjatīti rathassa purato tayo daṇḍakā honti, te bhañjati. Rathīsāya satthiṃ ussajjitvāti	80	
PA_atk-s04_04a:80_4	sīsaṃ nāmetvā yugaṃ bhūmiyaṃ pātetvā satthinā rathīsaṃ paharitvā. Ajjhomaddatīti	80	
PA_atk-s04_04a:80_5	dvīhi purimapādehi īsaṃ maddanto tiṭṭhati. Ubbaṭumaṃ rathaṃ karotīti thalaṃ vā kaṇḍakaṭṭhānaṃ	80	
PA_atk-s04_04a:80_6	vā rathaṃ āropeti. Anādiyitvāti amanasikatvā agaṇitvā. Mukhādhānanti mukhaṭhapanatthāya	80	
PA_atk-s04_04a:80_7	dinnaṃ ayasaṅkhalikaṃ. Khīlaṭṭhāyīti cattāro pāde thambhe viya niccalaṃ ṭhapetvā	80	
PA_atk-s04_04a:80_8	khīlaṭṭhānasadisena ṭhānena tiṭṭhati. Imasmiṃ sutte vaṭṭameva kathitaṃ.	80	
PA_atk-s04_04a:81	5. Malasuttavaṇṇanā	8	
PA_atk-s04_04a:82_0	15. Pañcame asajjhāyamalāti uggahitamantānaṃ asajjhāyakaraṇaṃ malaṃ nāma hoti. Anuṭṭhānamalā	82	
PA_atk-s04_04a:82_1	gharāti uṭṭhānavīriyābhāvo gharānaṃ malaṃ nāma. Vaṇṇassāti sarīravaṇṇassa. Rakkhatoti	82	
PA_atk-s04_04a:82_2	yaṃkiñci attano santakaṃ rakkhantassa. Avijjā paramaṃ malanti tato sesākusaladhammamalato	82	
PA_atk-s04_04a:82_3	aṭṭhasu ṭhānesu aññāṇabhūtā vaṭṭamūlasaṅkhātā bahalandhakāraavijjā paramaṃ malaṃ.	82	
PA_atk-s04_04a:82_4	Tato hi malataraṃ nāma natthi. Imasmimpi sutte vaṭṭameva kathitaṃ.	82	
PA_atk-s04_04a:83	6. Dūteyyasuttavaṇṇanā	8	
PA_atk-s04_04a:84_0	16. Chaṭṭhe dūteyyanti dūtakammaṃ. Gantumarahatīti taṃ dūteyyasaṅkhātaṃ sāsanaṃ dhāretvā	84	
PA_atk-s04_04a:84_1	harituṃ arahati. Sotāti yo taṃ assa sāsanaṃ deti, tassa sotā. Sāvetāti taṃ uggaṇhitvā	84	
PA_atk-s04_04a:84_2	“idaṃ nāma tumhehi vutta”nti paṭisāvetā. Uggahetāti suggahitaṃ katvā uggahetā. Dhāretāti	84	
PA_atk-s04_04a:84_3	sudhāritaṃ katvā dhāretā. Viññāti atthānatthassa atthaṃ jānitā. Viññāpetāti paraṃ	84	
PA_atk-s04_04a:84_4	vijānāpetā. Sahitā sahitassāti idaṃ sahitaṃ, idaṃ asahitanti evaṃ sahitāsahitassa	84	
PA_atk-s04_04a:84_5	kusalo, upagatānupagatesu cheko sāsanaṃ ārocento sahitaṃ sallakkhetvā āroceti. Na	84	
PA_atk-s04_04a:84_6	byathatīti vedhati na chambhati. Asandiddhanti nissandehaṃ vigatasaṃsayaṃ. Pucchitoti	84	
PA_atk-s04_04a:84_7	pañhatthāya pucchito.	84	
PA_atk-s04_04a:85	7-8. Bandhanasuttadvayavaṇṇanā	8	
PA_atk-s04_04a:86	17-18. Sattame ruṇṇenāti ruditena. Ākappenāti nivāsanapārupanādinā vidhānena. Vanabhaṅgenāti vanato bhañjitvā āhaṭena pupphaphalādipaṇṇākārena. Aṭṭhamepi eseva nayo.	8	
PA_atk-s04_04a:87	9. Pahārādasuttavaṇṇanā	8	
PA_atk-s04_04a:88_0	19. Navame pahārādoti evaṃnāmako. Asurindoti asurajeṭṭhako. Asuresu hi vepacitti	88	
PA_atk-s04_04a:88_1	rāhu pahārādoti ime tayo jeṭṭhakā. Yena bhagavā tenupasaṅkamīti dasabalassa abhisambuddhadivasato	88	
PA_atk-s04_04a:88_2	paṭṭhāya “ajja gamissāmi sve gamissāmī”ti ekādasa vassāni atikkamitvā dvādasame vasse	88	
PA_atk-s04_04a:88_3	satthu verañjāyaṃ vasanakāle “sammāsambuddhassa santikaṃ gamissāmī”ti cittaṃ uppādetvā	88	
PA_atk-s04_04a:88_4	“mama ‘ajja sve’ti dvādasa vassāni jātāni, handāhaṃ idāneva gacchāmī”ti taṅkhaṇaṃyeva	88	
PA_atk-s04_04a:88_5	asuragaṇaparivuto asurabhavanā nikkhamitvā divā divassa yena bhagavā tenupasaṅkami,	88	
PA_atk-s04_04a:88_6	ekamantaṃ aṭṭhāsīti so kira “tathāgataṃ pañhaṃ pucchitvā eva dhammaṃ suṇissāmī”ti	88	
PA_atk-s04_04a:88_7	āgato, tathāgatassa pana diṭṭhakālato paṭṭhāya buddhagāravena pucchituṃ asakkonto	88	
PA_atk-s04_04a:88_8	api satthāraṃ vanditvā ekamantaṃ aṭṭhāsi. Tato satthā cintesi – “ayaṃ pahārādo mayi	88	
PA_atk-s04_04a:88_9	akathente paṭhamataraṃ kathetuṃ na sakkhissati, ciṇṇavasiṭṭhāneyeva naṃ kathāsamuṭṭhāpanatthaṃ	88	
PA_atk-s04_04a:88_10	ekaṃ pañhaṃ pucchissāmī”ti.	881	
PA_atk-s04_04a:89_0	Atha naṃ pucchanto api pana pahārādātiādimāha. Tattha abhiramantīti ratiṃ vindanti,	89	
PA_atk-s04_04a:89_1	anukkaṇṭhamānā vasantīti attho. So “pariciṇṇaṭṭhāneyeva maṃ bhagavā pucchatī”ti attamano	89	
PA_atk-s04_04a:89_2	hutvā abhiramanti, bhanteti āha. Anupubbaninnotiādīni sabbāni anupaṭipāṭiyā ninnabhāvassa	89	
PA_atk-s04_04a:89_3	vevacanāni. Na āyatakeneva papātoti na chinnataṭamahāsobbho viya āditova papāto.	89	
PA_atk-s04_04a:89_4	So hi tīrato paṭṭhāya ekaṅguladvaṅgulavidatthiratanayaṭṭhiusabhaaḍḍhagāvutagāvutaaḍḍhayojanādivasena	89	
PA_atk-s04_04a:89_5	gambhīro hutvā gacchanto sinerupādamūle caturāsītiyojanasahassagambhīro hutvā ṭhitoti dasseti.	89	
PA_atk-s04_04a:90	Ṭhitadhammoti ṭhitasabhāvo. Kuṇapenāti yena kenaci hatthiassādīnaṃ kaḷevarena. Thalaṃ ussāretīti hatthena gahetvā viya vīcipahāreneva thalaṃ khipati.	9	
PA_atk-s04_04a:91_0	Gaṅgāyamunāti idha ṭhatvā imāsaṃ nadīnaṃ uppattikathaṃ kathetuṃ vaṭṭati. Ayaṃ tāva	91	
PA_atk-s04_04a:91_1	jambudīpo dasasahassayojanaparimāṇo, tattha catusahassayojanaparimāṇo padeso udakena	91	
PA_atk-s04_04a:91_2	ajjhotthaṭo mahāsamuddoti saṅkhaṃ gato, tisahassayojanappamāṇe manussā vasanti, tisahassayojanappamāṇe	91	
PA_atk-s04_04a:91_3	himavā patiṭṭhito ubbedhena pañcayojanasatiko caturāsītikūṭasahassapaṭimaṇḍito samantato	91	
PA_atk-s04_04a:91_4	sandamānapañcasatanadīvicitto, yattha āyāmavitthārena ca gambhīrato ca paṇṇāsapaṇṇāsayojanā	91	
PA_atk-s04_04a:91_5	diyaḍḍhayojanasataparimaṇḍalā anotattadaho kaṇṇamuṇḍadaho rathakāradaho chaddantadaho	91	
PA_atk-s04_04a:91_6	kuṇāladaho mandākinidaho sīhappapātadahoti satta mahāsarā patiṭṭhahanti.	91	
PA_atk-s04_04a:92_0	Tesu anotatto sudassanakūṭaṃ cittakūṭaṃ kāḷakūṭaṃ gandhamādanakūṭaṃ kelāsakūṭanti	92	
PA_atk-s04_04a:92_1	imehi pañcahi pabbatehi parikkhitto. Tattha sudassanakūṭaṃ sovaṇṇamayaṃ dviyojanasatubbedhaṃ	92	
PA_atk-s04_04a:92_2	antovaṅkaṃ kākamukhasaṇṭhānaṃ tameva saraṃ paṭicchādetvā tiṭṭhati, cittakūṭaṃ sabbaratanamayaṃ,	92	
PA_atk-s04_04a:92_3	kāḷakūṭaṃ añjanamayaṃ, gandhamādanakūṭaṃ sānumayaṃ abbhantare muggavaṇṇaṃ, mūlagandho	92	
PA_atk-s04_04a:92_4	sāragandho pheggugandho tacagandho papaṭikāgandho rasagandho pattagandho pupphagandho	92	
PA_atk-s04_04a:92_5	phalagandho gandhagandhoti imehi dasahi gandhehi ussannaṃ, nānappakāraosadhasañchannaṃ	92	
PA_atk-s04_04a:92_6	kāḷapakkhauposathadivase ādittamiva aṅgāraṃ jalantaṃ tiṭṭhati, kelāsakūṭaṃ rajatamayaṃ.	92	
PA_atk-s04_04a:92_7	Sabbāni sudassanena samānubbedhasaṇṭhānāni tameva saraṃ paṭicchādetvā ṭhitāni. Tāni	92	
PA_atk-s04_04a:92_8	sabbāni devānubhāvena nāgānubhāvena ca vassanti, nadiyo cetesu sandanti. Taṃ sabbampi	92	
PA_atk-s04_04a:92_9	udakaṃ anotattameva pavisati. Candimasūriyā dakkhiṇena vā uttarena vā gacchantā pabbatantarena	92	
PA_atk-s04_04a:92_10	tattha obhāsaṃ karonti, ujuṃ gacchantā na karonti. Tenevassa anotatto tisaṅkhā udapādi.	921	
PA_atk-s04_04a:93_0	Tattha manoharasilātalāni nimmacchakacchapāni phalikasadisanimmalodakāni nhānatitthāni	93	
PA_atk-s04_04a:93_1	supaṭiyattāni honti, yesu buddhā khīṇāsavā ca paccekabuddhā ca iddhimantā ca isayo	93	
PA_atk-s04_04a:93_2	nhāyanti, devayakkhādayo udakakīḷaṃ kīḷanti.	93	
PA_atk-s04_04a:94_0	Tassa catūsu passesu sīhamukhaṃ, hatthimukhaṃ, assamukhaṃ, usabhamukhanti cattāri	94	
PA_atk-s04_04a:94_1	mukhāni honti, yehi catasso nadiyo sandanti. Sīhamukhena nikkhantanadītīre sīhā bahutarā	94	
PA_atk-s04_04a:94_2	honti, hatthimukhādīhi hatthiassausabhā. Puratthimadisato nikkhantanadī anotattaṃ	94	
PA_atk-s04_04a:94_3	tikkhattuṃ padakkhiṇaṃ katvā itarā tisso nadiyo anupagamma pācīnahimavanteneva amanussapathaṃ	94	
PA_atk-s04_04a:94_4	gantvā mahāsamuddaṃ pavisati. Pacchimadisato ca uttaradisato ca nikkhantanadiyopi	94	
PA_atk-s04_04a:94_5	tatheva padakkhiṇaṃ katvā pacchimahimavanteneva uttarahimavanteneva ca amanussapathaṃ	94	
PA_atk-s04_04a:94_6	gantvā mahāsamuddaṃ pavisanti. Dakkhiṇamukhato nikkhantanadī pana taṃ tikkhattuṃ	94	
PA_atk-s04_04a:94_7	padakkhiṇaṃ katvā uttarena ujukaṃ pāsāṇapiṭṭheneva saṭṭhi yojanāni gantvā pabbataṃ	94	
PA_atk-s04_04a:94_8	paharitvā uṭṭhāya parikkhepena tigāvutappamāṇā udakadhārā hutvā ākāsena saṭṭhi yojanāni	94	
PA_atk-s04_04a:94_9	gantvā tiyaggaḷe nāma pāsāṇe patitā, pāsāṇo udakadhārāvegena bhinno. Tattha paññāsayojanappamāṇā	94	
PA_atk-s04_04a:94_10	tiyaggaḷā nāma mahāpokkharaṇī jātā, pokkharaṇiyā kūlaṃ bhinditvā pāsāṇaṃ pavisitvā	941	
PA_atk-s04_04a:94_11	saṭṭhi yojanāni gatā. Tato ghanapathaviṃ bhinditvā ummaṅgena saṭṭhi yojanāni gantvā	941	
PA_atk-s04_04a:94_12	giñjhaṃ nāma tiracchānapabbataṃ paharitvā hatthatale pañcaṅgulisadisā pañca dhārā	941	
PA_atk-s04_04a:94_13	hutvā pavattati. Sā tikkhattuṃ anotattaṃ padakkhiṇaṃ katvā gataṭṭhāne āvattagaṅgāti	941	
PA_atk-s04_04a:94_14	vuccati. Ujukaṃ pāsāṇapiṭṭhena saṭṭhi yojanāni gataṭṭhāne kaṇhagaṅgā, ākāsena saṭṭhi	941	
PA_atk-s04_04a:94_15	yojanāni gataṭṭhāne ākāsagaṅgā, tiyaggaḷapāsāṇe paññāsayojanokāse ṭhitā tiyaggaḷapokkharaṇī,	941	
PA_atk-s04_04a:94_16	kūlaṃ bhinditvā pāsāṇaṃ pavisitvā saṭṭhi yojanāni gataṭṭhāne bahalagaṅgāti, umaṅgena	941	
PA_atk-s04_04a:94_17	saṭṭhi yojanāni gataṭṭhāne umaṅgagaṅgāti vuccati. Viñjhaṃ nāma tiracchānapabbataṃ	941	
PA_atk-s04_04a:94_18	paharitvā pañca dhārā hutvā pavattanaṭṭhāne pana gaṅgā, yamunā, aciravatī, sarabhū,	941	
PA_atk-s04_04a:94_19	mahīti pañca saṅkhaṃ gatā. Evametā pañca mahānadiyo himavantato pavattantīti veditabbā.	941	
PA_atk-s04_04a:95_0	Savantiyoti yā kāci savamānā gacchantī mahānadiyo vā kunnadiyo vā. Appentīti allīyanti	95	
PA_atk-s04_04a:95_1	osaranti. Dhārāti vuṭṭhidhārā. Pūrattanti puṇṇabhāvo. Mahāsamuddassa hi ayaṃ dhammatā	95	
PA_atk-s04_04a:95_2	– “imasmiṃ kāle devo mando jāto, jālakkhipādīni ādāya macchakacchape gaṇhissāmā”ti	95	
PA_atk-s04_04a:95_3	vā “imasmiṃ kāle mahantā vuṭṭhi, labhissāma nu kho piṭṭhipasāraṇaṭṭhāna”nti vā vattuṃ	95	
PA_atk-s04_04a:95_4	na sakkā. Paṭhamakappikakālato paṭṭhāya hi yaṃ sinerumekhalaṃ āhacca udakaṃ ṭhitaṃ,	95	
PA_atk-s04_04a:95_5	tato ekaṅgulamattampi udakaṃ neva heṭṭhā osīdati, na uddhaṃ uttarati. Ekarasoti asambhinnaraso.	95	
PA_atk-s04_04a:96_0	Muttāti khuddakamahantavaṭṭadīghādibhedā anekavidhā. Maṇīti rattanīlādibhedo anekavidho.	96	
PA_atk-s04_04a:96_1	Veḷuriyoti vaṃsavaṇṇasirīsapupphavaṇṇādibhedo anekavidho. Saṅkhoti dakkhiṇāvaṭṭatambakucchikadhamanasaṅkhādibhedo	96	
PA_atk-s04_04a:96_2	anekavidho. Silāti setakāḷamuggavaṇṇādibhedo anekavidhā. Pavāḷanti khuddakamahantarattaghanarattādibhedaṃ	96	
PA_atk-s04_04a:96_3	anekavidhaṃ. Masāragallanti kabaramaṇi. Nāgāti ūmipiṭṭhavāsinopi vimānaṭṭhakā nāgāpi.	96	
PA_atk-s04_04a:97_0	Aṭṭha pahārādāti satthā aṭṭhapi dhamme vattuṃ sakkoti, soḷasapi bāttiṃsapi catusaṭṭhipi	97	
PA_atk-s04_04a:97_1	sahassampi, pahārādena pana aṭṭha kathitā, ahampi teheva sarikkhake katvā kathessāmīti	97	
PA_atk-s04_04a:97_2	cintetvā evamāha. Anupubbasikkhātiādīsu anupubbasikkhāya tisso sikkhā gahitā, anupubbakiriyāya	97	
PA_atk-s04_04a:97_3	terasa dhutaṅgāni, anupubbapaṭipadāya satta anupassanā aṭṭhārasa mahāvipassanā aṭṭhatiṃsa	97	
PA_atk-s04_04a:97_4	ārammaṇavibhattiyo sattatiṃsa bodhapakkhiyadhammā. Na āyatakeneva aññāpaṭivedhoti	97	
PA_atk-s04_04a:97_5	maṇḍūkassa uppatitvā gamanaṃ viya āditova sīlapūraṇādiṃ akatvā arahattappaṭivedho	97	
PA_atk-s04_04a:97_6	nāma natthi, paṭipāṭiyā pana sīlasamādhipaññāyo pūretvāva sakkā arahattaṃ pattunti attho.	97	
PA_atk-s04_04a:98_0	Ārakāvāti dūreyeva. Na tena nibbānadhātuyā ūnattaṃ vā pūrattaṃ vāti asaṅkhyeyyepi	98	
PA_atk-s04_04a:98_1	kappe buddhesu anuppannesu ekasattopi parinibbātuṃ na sakkoti, tadāpi “tucchā nibbānadhātū”ti	98	
PA_atk-s04_04a:98_2	na sakkā vattuṃ. Buddhakāle ca pana ekekasmiṃ samāgame asaṅkhyeyyāpi sattā amataṃ	98	
PA_atk-s04_04a:98_3	ārādhenti, tadāpi na sakkā vattuṃ – “pūrā nibbānadhātū”ti.	98	
PA_atk-s04_04a:99	10. Uposathasuttavaṇṇanā	9	
PA_atk-s04_04a:100_0	20. Dasame nisinno hotīti uposathakaraṇatthāya upāsikāya ratanapāsāde nisinno. Nisajja	100	
PA_atk-s04_04a:100_1	pana bhikkhūnaṃ cittāni olokento ekaṃ dussīlapuggalaṃ disvā “sacāhaṃ imasmiṃ puggale	100	
PA_atk-s04_04a:100_2	nisinneyeva pātimokkhaṃ uddisissāmi, sattadhā tassa muddhā phalissatī”ti tassa anukampāya	100	
PA_atk-s04_04a:100_3	tuṇhīyeva ahosi. Abhikkantāti atikkantā parikkhīṇā. Uddhaste aruṇeti uggate aruṇasīse.	100	
PA_atk-s04_04a:100_4	Nandimukhiyāti tuṭṭhamukhiyā. Aparisuddhā, ānanda, parisāti “asukapuggalo aparisuddho”ti	100	
PA_atk-s04_04a:100_5	avatvā “aparisuddhā, ānanda, parisā”ti āha. Sesaṃ sabbattha uttānamevāti.	100	
PA_atk-s04_04a:101	Mahāvaggo dutiyo.	10	
PA_atk-s04_04a:102	3. Gahapativaggo	10	
PA_atk-s04_04a:103	1. Paṭhamauggasuttavaṇṇanā	10	
PA_atk-s04_04a:104_0	21. Tatiyassa paṭhame paññatte āsane nisīdīti tassa kira ghare pañcannaṃ bhikkhusatānaṃ	104	
PA_atk-s04_04a:104_1	pañca āsanasatāni niccaṃ paññattāneva honti, tesu aññatarasmiṃ āsane nisīdi. Taṃ	104	
PA_atk-s04_04a:104_2	suṇāhīti te suṇāhi, taṃ vā aṭṭhavidhaṃ acchariyadhammaṃ suṇāhi. Cittaṃ pasīdīti “buddho	104	
PA_atk-s04_04a:104_3	nu kho na buddho nu kho”ti vitakkamattampi na uppajji, ayameva buddhoti cittuppādo	104	
PA_atk-s04_04a:104_4	pasanno anāvilo ahosi. Sakāni vā ñātikulānīti attano yāpanamattaṃ dhanaṃ gahetvā	104	
PA_atk-s04_04a:104_5	ñātigharāni gacchatu. Kassa vo dammīti katarapurisassa tumhe dadāmi, ārocetha me	104	
PA_atk-s04_04a:104_6	attano adhippāyaṃ. Appaṭivibhattāti “ettakaṃ dassāmi ettakaṃ na dassāmi, idaṃ dassāmi	104	
PA_atk-s04_04a:104_7	idaṃ na dassāmī”ti cittaṃ uppādentena hi paṭivibhattā nāma hoti, mayhaṃ pana na evaṃ.	104	
PA_atk-s04_04a:104_8	Atha kho saṅghikā viya gaṇasantakā viya ca sīlavantehi saddhiṃ sādhāraṇāyeva. Sakkaccaṃyeva	104	
PA_atk-s04_04a:104_9	payirupāsāmīti sahatthā upaṭṭhahāmi, cittīkārena upasaṅkamāmi.	104	
PA_atk-s04_04a:105_0	Anacchariyaṃ kho pana maṃ, bhanteti, bhante, yaṃ maṃ devatā upasaṅkamitvā evaṃ ārocenti,	105	
PA_atk-s04_04a:105_1	idaṃ na acchariyaṃ. Yaṃ panāhaṃ tatonidānaṃ cittassa uṇṇatiṃ nābhijānāmi, taṃ eva	105	
PA_atk-s04_04a:105_2	acchariyanti vadati. Sādhu sādhu, bhikkhūti ettha kiñcāpi bhikkhuṃ āmanteti, upāsakasseva	105	
PA_atk-s04_04a:105_3	pana veyyākaraṇasampahaṃsane esa sādhukāroti veditabbo.	105	
PA_atk-s04_04a:106	2. Dutiyauggasuttavaṇṇanā	10	
PA_atk-s04_04a:107_0	22. Dutiye nāgavaneti tassa kira seṭṭhino nāgavanaṃ nāma uyyānaṃ, so tattha purebhattaṃ	107	
PA_atk-s04_04a:107_1	gandhamālādīni gāhāpetvā uyyānakīḷikaṃ kīḷitukāmo gantvā paricāriyamāno bhagavantaṃ	107	
PA_atk-s04_04a:107_2	addasa. Saha dassanenevassa purimanayeneva cittaṃ pasīdi, surāpānena ca uppannamando	107	
PA_atk-s04_04a:107_3	taṅkhaṇaṃyeva pahīyi. Taṃ sandhāyevamāha. Oṇojesinti udakaṃ hatthe pātetvā adāsiṃ.	107	
PA_atk-s04_04a:107_4	Asukoti amuko. Samacittova demīti “imassa thokaṃ, imassa bahuka”nti evaṃ cittanānattaṃ	107	
PA_atk-s04_04a:107_5	na karomi, deyyadhammaṃ pana ekasadisaṃ karomīti dasseti. Ārocentīti ākāse ṭhatvā	107	
PA_atk-s04_04a:107_6	ārocenti. Natthi taṃ saṃyojananti iminā upāsako attano anāgāmiphalaṃ byākaroti.	107	
PA_atk-s04_04a:108	3. Paṭhamahatthakasuttavaṇṇanā	10	
PA_atk-s04_04a:109_0	23. Tatiye hatthako āḷavakoti bhagavatā āḷavakayakkhassa hatthato hatthehi sampaṭicchitattā	109	
PA_atk-s04_04a:109_1	hatthakoti laddhanāmo rājakumāro. Sīlavāti pañcasīladasasīlena sīlavā. Cāgavāti cāgasampanno.	109	
PA_atk-s04_04a:109_2	Kaccittha, bhanteti, bhante, kacci ettha bhagavato byākaraṇaṭṭhāne. Appicchoti adhigamappicchatāya appiccho.	109	
PA_atk-s04_04a:110	4. Dutiyahatthakasuttavaṇṇanā	11	
PA_atk-s04_04a:111_0	24. Catutthe pañcamattehi upāsakasatehīti sotāpannasakadāgāmīnaṃyeva ariyasāvakaupāsakānaṃ	111	
PA_atk-s04_04a:111_1	pañcahi satehi parivuto bhuttapātarāso gandhamālavilepenacuṇṇāni gahetvā yena bhagavā	111	
PA_atk-s04_04a:111_2	tenupasaṅkami. Saṅgahavatthūnīti saṅgaṇhanakāraṇāni. Tehāhanti tehi ahaṃ. Taṃ dānena	111	
PA_atk-s04_04a:111_3	saṅgaṇhāmīti naṅgalabalibaddabhattabījādīni ceva gandhamālamūlādīni ca datvā saṅgaṇhāmi.	111	
PA_atk-s04_04a:111_4	Peyyavajjenāti amma, tāta, bhātara, bhaginītiādikena kaṇṇasukhena mudukena piyavacanena	111	
PA_atk-s04_04a:111_5	saṅgaṇhāmi. Atthacariyāyāti “imassa dānena vā piyavacanena vā kiccaṃ natthi, atthacariyāya	111	
PA_atk-s04_04a:111_6	saṅgaṇhitabbayuttako aya”nti ñatvā uppannakiccanittharaṇasaṅkhātāya atthacariyāya	111	
PA_atk-s04_04a:111_7	saṅgaṇhāmi. Samānattatāyāti “imassa dānādīhi kiccaṃ natthi, samānattatāya saṅgaṇhitabbo	111	
PA_atk-s04_04a:111_8	aya”nti ekato khādanapivananisajjādīhi attanā samānaṃ katvā saṅgaṇhāmi. Daliddassa	111	
PA_atk-s04_04a:111_9	kho no tathā sotabbaṃ maññantīti daliddassa kiñci dātuṃ vā kātuṃ vā asakkontassa,	111	
PA_atk-s04_04a:111_10	yathā daliddassa no tathā sotabbaṃ maññanti, mama pana sotabbaṃ maññanti, dinnovāde	1111	
PA_atk-s04_04a:111_11	tiṭṭhanti, na me anusāsaniṃ atikkamitabbaṃ maññanti. Yoni kho tyāyanti upāyo kho	1111	
PA_atk-s04_04a:111_12	te ayaṃ. Imesu pana dvīsupi suttesu satthārā sīlacāgapaññā missakā kathitāti veditabbā.	1111	
PA_atk-s04_04a:112	5-6. Mahānāmasuttādivaṇṇanā	11	
PA_atk-s04_04a:113	25-26. Pañcame atthūpaparikkhitā hotīti atthānatthaṃ kāraṇākāraṇaṃ upaparikkhitā hoti. Chaṭṭhe saddhāsīlacāgā missakā kathitā.	11	
PA_atk-s04_04a:114	7. Paṭhamabalasuttavaṇṇanā	11	
PA_atk-s04_04a:115_0	27. Sattame ujjhattibalāti ujjhānabalā. Bālānañhi “yaṃ asuko idañcidañca āha, maṃ	115	
PA_atk-s04_04a:115_1	so āha, na añña”nti evaṃ ujjhānameva balaṃ. Nijjhattibalāti “na idaṃ evaṃ, evaṃ nāmeta”nti	115	
PA_atk-s04_04a:115_2	atthānatthanijjhāpanaṃyeva balaṃ. Paṭisaṅkhānabalāti paccavekkhaṇabalā. Khantibalāti adhivāsanabalā.	115	
PA_atk-s04_04a:116	8. Dutiyabalasuttavaṇṇanā	11	
PA_atk-s04_04a:117_0	28. Aṭṭhame balānīti ñāṇabalāni. Āsavānaṃ khayaṃ paṭijānātīti arahattaṃ paṭijānāti.	117	
PA_atk-s04_04a:117_1	Aniccatoti hutvā abhāvākārena. Yathābhūtanti yathāsabhāvato. Sammappaññāyāti sahavipassanāya	117	
PA_atk-s04_04a:117_2	maggapaññāya. Aṅgārakāsūpamāti santāpanaṭṭhena aṅgārakāsuyā upamitā ime kāmāti. Vivekaninnanti	117	
PA_atk-s04_04a:117_3	phalasamāpattivasena nibbānaninnaṃ. Vivekaṭṭhanti kilesehi vajjitaṃ dūrībhūtaṃ vā.	117	
PA_atk-s04_04a:117_4	Nekkhammābhiratanti pabbajjābhirataṃ. Byantibhūtanti vigatantabhūtaṃ ekadesenāpi	117	
PA_atk-s04_04a:117_5	anallīnaṃ visaṃyuttaṃ visaṃsaṭṭhaṃ. Āsavaṭṭhāniyehīti sampayogavasena āsavānaṃ kāraṇabhūtehi,	117	
PA_atk-s04_04a:117_6	kilesadhammehīti attho. Atha vā byantibhūtanti vigatavāyanti attho. Kuto? Sabbaso	117	
PA_atk-s04_04a:117_7	āsavaṭṭhāniyehi dhammehi, sabbehi tebhūmakadhammehīti attho. Imasmiṃ sutte ariyamaggo	117	
PA_atk-s04_04a:117_8	lokiyalokuttaro kathito.	117	
PA_atk-s04_04a:118	9. Akkhaṇasuttavaṇṇanā	11	
PA_atk-s04_04a:119_0	29. Navame khaṇe kiccāni karotīti khaṇakicco, okāsaṃ labhitvāva kiccāni karotīti	119	
PA_atk-s04_04a:119_1	attho. Dhammoti catusaccadhammo. Opasamikoti kilesūpasamāvaho. Parinibbāyikoti kilesaparinibbānakaro.	119	
PA_atk-s04_04a:119_2	Catumaggañāṇasaṅkhātaṃ sambodhiṃ gacchati sampāpuṇātīti sambodhagāmī. Dīghāyukaṃ	119	
PA_atk-s04_04a:119_3	devanikāyanti idaṃ asaññaṃ devanikāyaṃ sandhāya vuttaṃ. Aviññātāresūti ativiya aviññūsu.	119	
PA_atk-s04_04a:120_0	Suppavediteti sukathite. Antarāyikāti antarāyakarā. Khaṇo ve mā upaccagāti ayaṃ laddho	120	
PA_atk-s04_04a:120_1	khaṇo mā atikkami. Idha ceva naṃ virādhetīti sace koci pamattacārī idha imaṃ khaṇaṃ	120	
PA_atk-s04_04a:120_2	labhitvāpi saddhammassa niyāmataṃ ariyamaggaṃ virādheti na sampādeti. Atītatthoti	120	
PA_atk-s04_04a:120_3	hāpitattho. Cirattaṃ anutapissatīti cirarattaṃ socissati. Yathā hi “asukaṭṭhāne bhaṇḍaṃ	120	
PA_atk-s04_04a:120_4	samuppanna”nti sutvā eko vāṇijo na gaccheyya, aññe gantvā gaṇheyyuṃ, tesaṃ taṃ aṭṭhaguṇampi	120	
PA_atk-s04_04a:120_5	dasaguṇampi bhaveyya. Atha itaro “mama attho atikkanto”ti anutapeyya, evaṃ yo idha	120	
PA_atk-s04_04a:120_6	khaṇaṃ labhitvā appaṭipajjanto saddhammassa niyāmataṃ virādheti, so ayaṃ vāṇijova	120	
PA_atk-s04_04a:120_7	atītattho ciraṃ anutapissati socissati. Kiñca bhiyyo avijjānivutoti tathā. Paccavidunti	120	
PA_atk-s04_04a:120_8	paṭivijjhiṃsu. Saṃvarāti sīlasaṃvarā. Māradheyyaparānugeti māradheyyasaṅkhātaṃ saṃsāraṃ	120	
PA_atk-s04_04a:120_9	anugate. Pāraṅgatāti nibbānaṃ gatā. Ye pattā āsavakkhayanti ye arahattaṃ pattā. Evamidha	120	
PA_atk-s04_04a:120_10	gāthāsu vaṭṭavivaṭṭaṃ kathitaṃ.	1201	
PA_atk-s04_04a:121	10. Anuruddhamahāvitakkasuttavaṇṇanā	12	
PA_atk-s04_04a:122_0	30. Dasame cetīsūti cetināmakānaṃ rājūnaṃ nivāsaṭṭhānattā evaṃladdhavohāre raṭṭhe.	122	
PA_atk-s04_04a:122_1	Pācīnavaṃsadāyeti dasabalassa vasanaṭṭhānato pācīnadisāya ṭhite vaṃsadāye nīlobhāsehi	122	
PA_atk-s04_04a:122_2	veḷūhi sañchanne araññe. Evaṃ cetaso parivitakko udapādīti thero kira pabbajitvā	122	
PA_atk-s04_04a:122_3	paṭhamaantovassamhiyeva samāpattilābhī hutvā sahassalokadhātudassanasamatthaṃ dibbacakkhuñāṇaṃ	122	
PA_atk-s04_04a:122_4	uppādesi. So sāriputtattherassa santikaṃ gantvā evamāha – “idhāhaṃ, āvuso sāriputta,	122	
PA_atk-s04_04a:122_5	dibbena cakkhunā visuddhena atikkantamānusakena sahassalokaṃ olokemi. Āraddhaṃ kho	122	
PA_atk-s04_04a:122_6	pana me vīriyaṃ asallīnaṃ, upaṭṭhitā sati asammuṭṭhā, passaddho kāyo asāraddho, samāhitaṃ	122	
PA_atk-s04_04a:122_7	cittaṃ ekaggaṃ. Atha ca pana me anupādāya āsavehi cittaṃ na vimuccatī”ti. Atha naṃ	122	
PA_atk-s04_04a:122_8	thero āha – “yaṃ kho te, āvuso anuruddha, evaṃ hoti ‘ahaṃ dibbena cakkhunā…pe… olokemī’ti,	122	
PA_atk-s04_04a:122_9	idaṃ te mānasmiṃ. Yampi te, āvuso, anuruddha evaṃ hoti ‘āraddhaṃ kho pana me vīriyaṃ…pe…	122	
PA_atk-s04_04a:122_10	ekagga’nti, idaṃ te uddhaccasmiṃ. Yampi te, āvuso anuruddha, evaṃ hoti ‘atha ca pana	1221	
PA_atk-s04_04a:122_11	me anupādāya āsavehi cittaṃ na vimuccatī’ti, idaṃ te kukkuccasmiṃ. Sādhu vatāyasmā	1221	
PA_atk-s04_04a:122_12	anuruddho ime tayo dhamme pahāya ime tayo dhamme amanasikaritvā amatāya dhātuyā cittaṃ	1221	
PA_atk-s04_04a:122_13	upasaṃharatū”ti evamassa thero kammaṭṭhānaṃ kathesi. So kammaṭṭhānaṃ gahetvā satthāraṃ	1221	
PA_atk-s04_04a:122_14	āpucchitvā cetiraṭṭhaṃ gantvā samaṇadhammaṃ karonto aṭṭhamāsaṃ caṅkamena vītināmesi.	1221	
PA_atk-s04_04a:122_15	So padhānaveganimmathitattā kilantakāyo ekassa veḷugumbassa heṭṭhā nisīdi. Athassāyaṃ	1221	
PA_atk-s04_04a:122_16	evaṃ cetaso parivitakko udapādi, esa mahāpurisavitakko uppajjīti attho.	1221	
PA_atk-s04_04a:123_0	Appicchassāti ettha paccayappiccho, adhigamappiccho, pariyattiappiccho, dhutaṅgappicchoti	123	
PA_atk-s04_04a:123_1	cattāro appicchā. Tattha paccayappiccho bahuṃ dente appaṃ gaṇhāti, appaṃ dente appataraṃ	123	
PA_atk-s04_04a:123_2	gaṇhāti, na anavasesaggāhī hoti. Adhigamappiccho majjhantikatthero viya attano adhigamaṃ	123	
PA_atk-s04_04a:123_3	aññesaṃ jānituṃ na deti. Pariyattiappiccho tepiṭakopi samāno na bahussutabhāvaṃ jānāpetukāmo	123	
PA_atk-s04_04a:123_4	hoti sāketatissatthero viya. Dhutaṅgappiccho dhutaṅgapariharaṇabhāvaṃ aññesaṃ jānituṃ	123	
PA_atk-s04_04a:123_5	na deti dvebhātikattheresu jeṭṭhatthero viya. Vatthu visuddhimagge kathitaṃ. Ayaṃ	123	
PA_atk-s04_04a:123_6	dhammoti evaṃ santaguṇaniguhanena ca paṭiggahaṇe mattaññutāya ca appicchassa puggalassa	123	
PA_atk-s04_04a:123_7	ayaṃ navalokuttaradhammo sampajjati, no mahicchassa. Evaṃ sabbattha yojetabbaṃ.	123	
PA_atk-s04_04a:124_0	Santuṭṭhassāti catūsu paccayesu tīhi santosehi santuṭṭhassa. Pavivittassāti kāyacittaupadhivivekehi	124	
PA_atk-s04_04a:124_1	vivittassa. Tattha kāyaviveko nāma gaṇasaṅgaṇikaṃ vinodetvā ārambhavatthuvasena ekībhāvo.	124	
PA_atk-s04_04a:124_2	Ekībhāvamatteneva kammaṃ na nipphajjatīti kasiṇaparikammaṃ katvā aṭṭha samāpattiyo	124	
PA_atk-s04_04a:124_3	nibbatteti, ayaṃ cittaviveko nāma. Samāpattimatteneva kammaṃ na nipphajjatīti jhānaṃ	124	
PA_atk-s04_04a:124_4	pādakaṃ katvā saṅkhāre sammasitvā saha paṭisambhidāhi arahattaṃ pāpuṇāti, ayaṃ sabbākārato	124	
PA_atk-s04_04a:124_5	upadhiviveko nāma. Tenāha bhagavā – “kāyaviveko ca vivekaṭṭhakāyānaṃ nekkhammābhiratānaṃ,	124	
PA_atk-s04_04a:124_6	cittaviveko ca parisuddhacittānaṃ paramavodānappattānaṃ, upadhiviveko ca nirupadhīnaṃ	124	
PA_atk-s04_04a:124_7	puggalānaṃ visaṅkhāragatāna”nti.	124	
PA_atk-s04_04a:125_0	Saṅgaṇikārāmassāti gaṇasaṅgaṇikāya ceva kilesasaṅgaṇikāya ca ratassa. Āraddhavīriyassāti	125	
PA_atk-s04_04a:125_1	kāyikacetasikavīriyavasena āraddhavīriyassa. Upaṭṭhitassatissāti catusatipaṭṭhānavasena	125	
PA_atk-s04_04a:125_2	upaṭṭhitassatissa. Samāhitassāti ekaggacittassa. Paññavatoti kammassakatapaññāya paññavato.	125	
PA_atk-s04_04a:126_0	Sādhu sādhūti therassa vitakkaṃ sampahaṃsento evamāha. Imaṃ aṭṭhamanti satta nidhī	126	
PA_atk-s04_04a:126_1	laddhapurisassa aṭṭhamaṃ dento viya, satta maṇiratanāni, satta hatthiratanāni, satta	126	
PA_atk-s04_04a:126_2	assaratanāni laddhapurisassa aṭṭhamaṃ dento viya satta mahāpurisavitakke vitakketvā	126	
PA_atk-s04_04a:126_3	ṭhitassa aṭṭhamaṃ ācikkhanto evamāha. Nippapañcārāmassāti taṇhāmānadiṭṭhipapañcarahitattā	126	
PA_atk-s04_04a:126_4	nippapañcasaṅkhāte nibbānapade abhiratassa. Itaraṃ tasseva vevacanaṃ. Papañcārāmassāti	126	
PA_atk-s04_04a:126_5	yathāvuttesu papañcesu abhiratassa. Itaraṃ tasseva vevacanaṃ.	126	
PA_atk-s04_04a:127_0	Yatoti yadā. Tatoti tadā. Nānārattānanti nilapītalohitodātavaṇṇehi nānārajanehi rattānaṃ.	127	
PA_atk-s04_04a:127_1	Paṃsukūlanti tevīsatiyā khettesu ṭhitapaṃsukūlacīvaraṃ. Khāyissatīti yathā tassa	127	
PA_atk-s04_04a:127_2	pubbaṇhasamayādīsu yasmiṃ samaye yaṃ icchati, tasmiṃ samaye taṃ pārupantassa so dussakaraṇḍako	127	
PA_atk-s04_04a:127_3	manāpo hutvā khāyati, evaṃ tuyhampi cīvarasantosamahāariyavaṃsena tuṭṭhassa viharato	127	
PA_atk-s04_04a:127_4	paṃsukūlacīvaraṃ khāyissati upaṭṭhahissati. Ratiyāti ratiatthāya. Aparitassāyāti	127	
PA_atk-s04_04a:127_5	taṇhādiṭṭhiparitassanāhi aparitassanatthāya. Phāsuvihārāyāti sukhavihāratthāya. Okkamanāya	127	
PA_atk-s04_04a:127_6	nibbānassāti amataṃ nibbānaṃ otaraṇatthāya.	127	
PA_atk-s04_04a:128_0	Piṇḍiyālopabhojananti gāmanigamarājadhānīsu jaṅghābalaṃ nissāya gharapaṭipāṭiyā carantena	128	
PA_atk-s04_04a:128_1	laddhapiṇḍiyālopabhojanaṃ. Khāyissatīti tassa gahapatino nānaggarasabhojanaṃ viya	128	
PA_atk-s04_04a:128_2	upaṭṭhahissati. Santuṭṭhassa viharatoti piṇḍapātasantosamahāariyavaṃsena santuṭṭhassa	128	
PA_atk-s04_04a:128_3	viharato. Rukkhamūlasenāsanaṃ khāyissatīti tassa gahapatino tebhūmakapāsāde gandhakusumavāsasugandhaṃ	128	
PA_atk-s04_04a:128_4	kūṭāgāraṃ viya rukkhamūlaṃ upaṭṭhahissati. Santuṭṭhassāti senāsanasantosamahāariyavaṃsena	128	
PA_atk-s04_04a:128_5	santuṭṭhassa. Tiṇasanthārakoti tiṇehi vā paṇṇehi vā bhūmiyaṃ vā phalakapāsāṇatalāni	128	
PA_atk-s04_04a:128_6	vā aññatarasmiṃ santhatasanthato. Pūtimuttanti yaṃkiñci muttaṃ. Taṅkhaṇe gahitampi	128	
PA_atk-s04_04a:128_7	pūtimuttameva vuccati duggandhattā. Santuṭṭhassa viharatoti gilānapaccayabhesajjaparikkhārasantosena	128	
PA_atk-s04_04a:128_8	santuṭṭhassa viharato.	128	
PA_atk-s04_04a:129_0	Iti bhagavā catūsu ṭhānesu arahattaṃ pakkhipanto kammaṭṭhānaṃ kathetvā “katarasenāsane	129	
PA_atk-s04_04a:129_1	nu kho vasantassa kammaṭṭhānaṃ sappāyaṃ bhavissatī”ti āvajjento “tasmiññeva vasantassā”ti	129	
PA_atk-s04_04a:129_2	ñatvā tena hi tvaṃ, anuruddhātiādimāha. Pavivittassa viharatoti tīhi vivekehi vivittassa	129	
PA_atk-s04_04a:129_3	viharantassa. Uyyojanikapaṭisaṃyuttanti uyyojanikeheva vacanehi paṭisaṃyuttaṃ, tesaṃ	129	
PA_atk-s04_04a:129_4	upaṭṭhānagamanakaṃyevāti attho. Papañcanirodheti nibbānapade. Pakkhandatīti ārammaṇakaraṇavasena	129	
PA_atk-s04_04a:129_5	pakkhandati. Pasīdatītiādīsupi ārammaṇavaseneva pasīdanasantiṭṭhanamuccanā veditabbā.	129	
PA_atk-s04_04a:129_6	Iti bhagavā cetiraṭṭhe pācīnavaṃsadāye āyasmato anuruddhassa kathite aṭṭha mahāpurisavitakke	129	
PA_atk-s04_04a:129_7	puna bhesakaḷāvanamahāvihāre nisīditvā bhikkhusaṅghassa vitthārena kathesi.	129	
PA_atk-s04_04a:130_0	Manomayenāti manena nibbattitakāyopi manomayoti vuccati manena gatakāyopi, idha manena	130	
PA_atk-s04_04a:130_1	gatakāyaṃ sandhāyevamāha. Yathā me ahu saṅkappoti yathā mayhaṃ vitakko ahosi, tato	130	
PA_atk-s04_04a:130_2	uttari aṭṭhamaṃ mahāpurisavitakkaṃ dassento tato uttariṃ desayi. Sesaṃ sabbattha uttānamevāti.	130	
PA_atk-s04_04a:131	Gahapativaggo tatiyo.	13	
PA_atk-s04_04a:132	4. Dānavaggo	13	
PA_atk-s04_04a:133	1. Paṭhamadānasuttavaṇṇanā	13	
PA_atk-s04_04a:134_0	31. Catutthassa paṭhame āsajja dānaṃ detīti patvā dānaṃ deti. Āgataṃ disvā taṃ muhuttaṃyeva	134	
PA_atk-s04_04a:134_1	nisīdāpetvā sakkāraṃ katvā dānaṃ deti, dassāmīti na kilameti. Bhayāti “ayaṃ adāyako	134	
PA_atk-s04_04a:134_2	akārako”ti garahabhayā, apāyabhayā vā. Adāsi meti mayhaṃ pubbe esa idaṃ nāma adāsīti	134	
PA_atk-s04_04a:134_3	deti. Dassati meti anāgate idaṃ nāma dassatīti deti. Sāhu dānanti dānaṃ nāma sādhu	134	
PA_atk-s04_04a:134_4	sundaraṃ buddhādīhi paṇḍitehi pasatthanti deti. Cittālaṅkāracittaparikkhāratthaṃ	134	
PA_atk-s04_04a:134_5	dānaṃ detīti samathavipassanācittassa alaṅkāratthañceva parikkhāratthañca deti. Dānañhi	134	
PA_atk-s04_04a:134_6	cittaṃ muduṃ karoti. Yena laddho, so “laddhaṃ me”ti muducitto hoti. Yena dinnaṃ,	134	
PA_atk-s04_04a:134_7	sopi “dinnaṃ mayā”ti muducitto hoti. Iti ubhinnaṃ cittaṃ muduṃ karoti. Teneva “adantadamana”nti vuccati. Yathāha –	134	
PA_atk-s04_04a:135	“Adantadamanaṃ dānaṃ, adānaṃ dantadūsakaṃ;	13	
PA_atk-s04_04a:136	Dānena piyavācāya, unnamanti namanti cā”ti.	13	
PA_atk-s04_04a:137	Imesu pana aṭṭhasu dānesu cittālaṅkāradānameva uttamanti.	13	
PA_atk-s04_04a:138	2. Dutiyadānasuttavaṇṇanā	13	
PA_atk-s04_04a:139	32. Dutiye saddhāti yāya saddhāya dānaṃ deti, sā saddhā. Hiriyanti yāya hiriyā dānaṃ deti, sāva adhippetā. Kusalañca dānanti anavajjañca dānaṃ. Diviyanti divaṅgamaṃ.	13	
PA_atk-s04_04a:140	3. Dānavatthusuttavaṇṇanā	14	
PA_atk-s04_04a:141_0	33. Tatiye dānavatthūnīti dānakāraṇāni. Chandā dānaṃ detīti pemena dānaṃ deti. Dosāti	141	
PA_atk-s04_04a:141_1	dosena kuddho hutvā yaṃ atthi, taṃ vegena gaṇhitvā deti. Mohāti mohena mūḷho deti.	141	
PA_atk-s04_04a:141_2	Bhayāti garahabhayena vā apāyabhayena vā, tassa tasseva vā pana bhayena deti. Kulavaṃsanti kulapaveṇiṃ.	141	
PA_atk-s04_04a:142	4. Khettasuttavaṇṇanā	14	
PA_atk-s04_04a:143_0	34. Catutthe na mahapphalaṃ hotīti dhaññaphalena mahapphalaṃ na hoti. Na mahassādanti	143	
PA_atk-s04_04a:143_1	yampissa phalaṃ hoti, tassa assādo na mahā hoti mandassādaṃ na madhuraṃ. Na phātiseyyanti	143	
PA_atk-s04_04a:143_2	seyyāpissa na hoti vuḍḍhi, tassa mahantaṃ vīhithambhasannivesaṃ na hotīti attho.	143	
PA_atk-s04_04a:143_3	Unnāmaninnāmīti thalaninnavasena visamatalaṃ. Tattha thale udakaṃ na saṇṭhāti, ninne	143	
PA_atk-s04_04a:143_4	atibahu tiṭṭhati. Pāsāṇasakkharikanti pattharitvā ṭhitapiṭṭhipāsāṇehi ca khuddakapāsāṇehi	143	
PA_atk-s04_04a:143_5	ca sakkharāhi ca samannāgataṃ. Ūsaranti ubbhinnaloṇaṃ. Na ca gambhīrasitanti thaddhabhūmitāya	143	
PA_atk-s04_04a:143_6	gambhīrānugataṃ, naṅgalamaggaṃ katvā kasituṃ na sakkā hoti, uttānanaṅgalamaggameva	143	
PA_atk-s04_04a:143_7	hoti. Na āyasampannanti na udakāgamanasampannaṃ. Na apāyasampannanti pacchābhāge	143	
PA_atk-s04_04a:143_8	udakaniggamanamaggasampannaṃ na hoti. Na mātikāsampannanti na khuddakamahantīhi udakamātikāhi	143	
PA_atk-s04_04a:143_9	sampannaṃ hoti. Na mariyādasampannanti na kedāramariyādāhi sampannaṃ. Na mahapphalantiādīni	143	
PA_atk-s04_04a:143_10	sabbāni vipākaphalavaseneva veditabbāni.	1431	
PA_atk-s04_04a:144_0	Sampanneti paripuṇṇe sampattiyutte. Pavuttā bījasampadāti sampannaṃ bījaṃ ropitaṃ.	144	
PA_atk-s04_04a:144_1	Deve sampādayantamhīti deve sammā vassante. Anītisampadā hotīti kīṭakimiādipāṇakaītiyā	144	
PA_atk-s04_04a:144_2	abhāvo ekā sampadā hoti. Virūḷhīti vaḍḍhi dutiyā sampadā hoti. Vepullanti vipulabhāvo	144	
PA_atk-s04_04a:144_3	tatiyā sampadā hoti. Phalanti paripuṇṇaphalaṃ catutthī sampadā hoti. Sampannasīlesūti	144	
PA_atk-s04_04a:144_4	paripuṇṇasīlesu. Bhojanasampadāti sampannaṃ vividhabhojanaṃ. Sampadānanti tividhaṃ	144	
PA_atk-s04_04a:144_5	kusalasampadaṃ. Upanetīti sā bhojanasampadā upanayati. Kasmā? Sampannañhissa taṃ	144	
PA_atk-s04_04a:144_6	kataṃ, yasmāssa taṃ katakammaṃ sampannaṃ paripuṇṇanti attho. Sampannatthūdhāti sampanno	144	
PA_atk-s04_04a:144_7	atthu idha. Vijjācaraṇasampannoti tīhi vijjāhi ca pañcadasahi caraṇadhammehi ca samannāgato.	144	
PA_atk-s04_04a:144_8	Laddhāti evarūpo puggalo cittassa sampadaṃ avekallaparipuṇṇabhāvaṃ labhitvā. Karoti	144	
PA_atk-s04_04a:144_9	kammasampadanti paripuṇṇakammaṃ karoti. Labhati catthasampadanti atthañca paripuṇṇaṃ	144	
PA_atk-s04_04a:144_10	labhati. Diṭṭhisampadanti vipassanādiṭṭhiṃ. Maggasampadanti sotāpattimaggaṃ. Yāti	1441	
PA_atk-s04_04a:144_11	sampannamānasoti paripuṇṇacitto hutvā arahattaṃ yāti. Sā hoti sabbasampadāti sā sabbadukkhehi	1441	
PA_atk-s04_04a:144_12	vimutti sabbasampadā nāma hotīti.	1441	
PA_atk-s04_04a:145	5. Dānūpapattisuttavaṇṇanā	14	
PA_atk-s04_04a:146_0	35. Pañcame dānūpapattiyoti dānapaccayā upapattiyo. Dahatīti ṭhapeti. Adhiṭṭhātīti	146	
PA_atk-s04_04a:146_1	tasseva vevacanaṃ. Bhāvetīti vaḍḍheti. Hīne vimuttanti hīnesu pañcasu kāmaguṇesu	146	
PA_atk-s04_04a:146_2	vimuttaṃ. Uttari abhāvitanti tato uttarimaggaphalatthāya abhāvitaṃ. Tatrūpapattiyā	146	
PA_atk-s04_04a:146_3	saṃvattatīti yaṃ ṭhānaṃ patthetvā kusalaṃ kataṃ, tattha nibbattanatthāya saṃvattati.	146	
PA_atk-s04_04a:146_4	Vītarāgassāti maggena vā samucchinnarāgassa samāpattiyā vā vikkhambhitarāgassa. Dānamatteneva	146	
PA_atk-s04_04a:146_5	hi brahmaloke nibbattituṃ na sakkā, dānaṃ pana samādhivipassanācittassa alaṅkāraparivāraṃ	146	
PA_atk-s04_04a:146_6	hoti. Tato dānena muducitto brahmavihāre bhāvetvā brahmaloke nibbattati. Tena vuttaṃ	146	
PA_atk-s04_04a:146_7	– “vītarāgassa no sarāgassā”ti.	146	
PA_atk-s04_04a:147	6. Puññakiriyavatthusuttavaṇṇanā	14	
PA_atk-s04_04a:148_0	36. Chaṭṭhe puññakiriyāni ca tāni tesaṃ tesaṃ ānisaṃsānaṃ vatthūni cāti puññakiriyavatthūni.	148	
PA_atk-s04_04a:148_1	Dānādīnañhi lakkhaṇe cittaṃ ṭhapetvā “evarūpaṃ nāma amhehi dānaṃ dātabbaṃ, sīlaṃ	148	
PA_atk-s04_04a:148_2	rakkhitabbaṃ, bhāvanā bhāvetabbā”ti sattā puññāni karonti. Dānameva dānamayaṃ, dānacetanāsu	148	
PA_atk-s04_04a:148_3	vā purimacetanāto nipphannā sanniṭṭhāpakacetanā dānamayaṃ sīlādīhi sīlamayādīni viya.	148	
PA_atk-s04_04a:148_4	Sesadvayesupi eseva nayo. Parittaṃ kataṃ hotīti thokaṃ mandaṃ kataṃ hoti. Nābhisambhotīti	148	
PA_atk-s04_04a:148_5	na nipphajjati. Akataṃ hotīti bhāvanāyayogoyeva anāraddho hotīti attho. Manussadobhagyanti	148	
PA_atk-s04_04a:148_6	manussesu sampattirahitaṃ pañcavidhaṃ nīcakulaṃ. Upapajjatīti paṭisandhivasena upagacchati,	148	
PA_atk-s04_04a:148_7	tattha nibbattatīti attho. Mattaso katanti pamāṇena kataṃ, thokaṃ na bahu. Manussasobhagyanti	148	
PA_atk-s04_04a:148_8	manussesu subhagabhāvaṃ tividhakulasampattiṃ. Adhimattanti adhikappamāṇaṃ balavaṃ	148	
PA_atk-s04_04a:148_9	vā. Adhigaṇhantīti abhibhavitvā gaṇhanti, visiṭṭhatarā jeṭṭhakā hontīti attho.	148	
PA_atk-s04_04a:149	7. Sappurisadānasuttavaṇṇanā	14	
PA_atk-s04_04a:150_0	37. Sattame sucinti parisuddhaṃ vaṇṇasampannaṃ deti. Paṇītanti rasūpapannaṃ. Kālenāti	150	
PA_atk-s04_04a:150_1	yuttapattakālena. Kappiyanti yaṃ kappiyaṃ, taṃ deti. Viceyya detīti “imassa dinnaṃ	150	
PA_atk-s04_04a:150_2	mahapphalaṃ bhavissati, imassa na mahapphala”nti evaṃ paṭiggāhakapariyesanavasena	150	
PA_atk-s04_04a:150_3	dānaṃ vā paṇidhāyavasena dānaṃ vā vicinitvā deti.	150	
PA_atk-s04_04a:151	8. Sappurisasuttavaṇṇanā	15	
PA_atk-s04_04a:152_0	38. Aṭṭhame atthāyāti atthatthāya. Hitāya sukhāyāti hitatthāya sukhatthāya. Pubbapetānanti	152	
PA_atk-s04_04a:152_1	paralokagatānaṃ ñātīnaṃ. Imasmiṃ sutte anuppanne buddhe cakkavattirājāno bodhisattā	152	
PA_atk-s04_04a:152_2	paccekabuddhā labbhanti, buddhakāle buddhā ceva buddhasāvakā ca. Yathāvuttānañhi	152	
PA_atk-s04_04a:152_3	etesaṃ atthāya hitāya sukhāya saṃvattanti. Bahunnaṃ vata atthāya, sappañño gharamāvasanti	152	
PA_atk-s04_04a:152_4	sappañño ghare vasanto bahūnaṃ vata atthāya hoti. Pubbeti paṭhameva. Pubbekatamanussaranti	152	
PA_atk-s04_04a:152_5	mātāpitūnaṃ pubbakāraguṇe anussaranto. Sahadhammenāti sakāraṇena paccayapūjanena	152	
PA_atk-s04_04a:152_6	pūjeti. Apace brahmacārayoti brahmacārino apacayati, nīcavuttitaṃ nesaṃ āpajjati. Pesaloti piyasīlo.	152	
PA_atk-s04_04a:153	9. Abhisandasuttavaṇṇanā	15	
PA_atk-s04_04a:154	39. Navame dānānīti cetanādānāni. Aggaññānītiādīnaṃ attho heṭṭhā vuttoyeva.	15	
PA_atk-s04_04a:155	10. Duccaritavipākasuttavaṇṇanā	15	
PA_atk-s04_04a:156_0	40. Dasame pāṇātipātoti pāṇātipātacetanā. Sabbalahusoti sabbalahuko. Appāyukasaṃvattanikoti	156	
PA_atk-s04_04a:156_1	tena parittakena kammavipākena appāyuko hoti, dinnamattāya vā paṭisandhiyā vilīyati	156	
PA_atk-s04_04a:156_2	mātukucchito nikkhantamatte vā. Evarūpo hi na aññassa kassaci nissando, pāṇātipātasseva	156	
PA_atk-s04_04a:156_3	gatamaggo esoti. Bhogabyasanasaṃvattanikoti yathā kākaṇikāmattampi hatthe na tiṭṭhati,	156	
PA_atk-s04_04a:156_4	evaṃ bhogabyasanaṃ saṃvatteti. Sapattaverasaṃvattaniko hotīti saha sapattehi veraṃ	156	
PA_atk-s04_04a:156_5	saṃvatteti. Tassa hi sapattā ca bahukā honti. Yo ca naṃ passati, tasmiṃ verameva	156	
PA_atk-s04_04a:156_6	uppādeti na nibbāyati. Evarūpo hi parassa rakkhitagopitabhaṇḍe aparādhassa nissando.	156	
PA_atk-s04_04a:157_0	Abhūtabbhakkhānasaṃvattaniko hotīti abhūtena abbhakkhānaṃ saṃvatteti, yena kenaci	157	
PA_atk-s04_04a:157_1	kataṃ tasseva upari patati. Mittehi bhedanasaṃvattanikoti mittehi bhedaṃ saṃvatteti.	157	
PA_atk-s04_04a:157_2	Yaṃ yaṃ mittaṃ karoti, so so bhijjatiyeva. Amanāpasaddasaṃvattanikoti amanāpasaddaṃ	157	
PA_atk-s04_04a:157_3	saṃvatteti. Yā sā vācā kaṇṭakā kakkasā kaṭukā abhisajjanī mammacchedikā, gatagataṭṭhāne	157	
PA_atk-s04_04a:157_4	tameva suṇāti, manāpasaddasavanaṃ nāma na labhati. Evarūpo pharusavācāya gatamaggo	157	
PA_atk-s04_04a:157_5	nāma. Anādeyyavācāsaṃvattanikoti aggahetabbavacanataṃ saṃvatteti, “tvaṃ kasmā kathesi,	157	
PA_atk-s04_04a:157_6	ko hi tava vacanaṃ gahessatī”ti vattabbataṃ āpajjati. Ayaṃ samphappalāpassa gatamaggo.	157	
PA_atk-s04_04a:157_7	Ummattakasaṃvattaniko hotīti ummattakabhāvaṃ saṃvatteti. Tena hi manusso ummatto	157	
PA_atk-s04_04a:157_8	vā khittacitto vā eḷamūgo vā hoti. Ayaṃ surāpānassa nissando. Imasmiṃ sutte vaṭṭameva kathitanti.	157	
PA_atk-s04_04a:158	Dānavaggo catuttho.	15	
PA_atk-s04_04a:159	5. Uposathavaggo	15	
PA_atk-s04_04a:160	4. Vāseṭṭhasuttavaṇṇanā	16	
PA_atk-s04_04a:161_0	44. Pañcamassa catutthe ime cepi, vāseṭṭha, mahāsālāti purato ṭhite dve sālarukkhe	161	
PA_atk-s04_04a:161_1	dassento parikappopamaṃ āha. Idaṃ vuttaṃ hoti – ime tāva mahāsālā acetanā. Sace etepi	161	
PA_atk-s04_04a:161_2	sacetanā hutvā aṭṭhaṅgasamannāgataṃ uposathaṃ upavaseyyuṃ, etesampi so uposathavāso	161	
PA_atk-s04_04a:161_3	dīgharattaṃ hitāya sukhāya assa. Bhūte pana vattabbameva natthīti.	161	
PA_atk-s04_04a:162	6. Anuruddhasuttavaṇṇanā	16	
PA_atk-s04_04a:163_0	46. Chaṭṭhe yenāyasmā anuruddhoti tā kira devatā attano sampattiṃ oloketvā “kiṃ nu	163	
PA_atk-s04_04a:163_1	kho nissāya ayaṃ sampatti amhehi laddhā”ti āvajjamānā theraṃ disvā “mayaṃ amhākaṃ	163	
PA_atk-s04_04a:163_2	ayyassa pubbe cakkavattirajjaṃ karontassa pādaparicārikā hutvā tena dinnovāde ṭhatvā	163	
PA_atk-s04_04a:163_3	imaṃ sampattiṃ labhimha, gacchāma theraṃ ānetvā imaṃ sampattiṃ anubhavissāmā”ti divā	163	
PA_atk-s04_04a:163_4	yenāyasmā anuruddho tenupasaṅkamiṃsu. Tīsu ṭhānesūti tīsu kāraṇesu. Ṭhānaso paṭilabhāmāti	163	
PA_atk-s04_04a:163_5	khaṇeneva labhāma. Saranti vacanasaddaṃ vā gītasaddaṃ vā ābharaṇasaddaṃ vā. Pītā	163	
PA_atk-s04_04a:163_6	assūtiādīni nīlā tāva jātā, pītā bhavituṃ na sakkhissantītiādinā nayena cintetvā	163	
PA_atk-s04_04a:163_7	vitakketi. Tāpi “idāni ayyo amhākaṃ pītabhāvaṃ icchati, idāni lohitabhāva”nti tādisāva ahesuṃ.	163	
PA_atk-s04_04a:164_0	Accharaṃ vādesīti pāṇitalaṃ vādesi. Pañcaṅgikassāti ātataṃ, vitataṃ, ātatavitataṃ,	164	
PA_atk-s04_04a:164_1	ghanaṃ, susiranti imehi pañcahi aṅgehi samannāgatassa. Tattha ātataṃ nāma cammapariyonaddhesu	164	
PA_atk-s04_04a:164_2	bheriādīsu ekatalatūriyaṃ, vitataṃ nāma ubhayatalaṃ, ātatavitataṃ nāma sabbaso pariyonaddhaṃ,	164	
PA_atk-s04_04a:164_3	susiraṃ vaṃsādi, ghanaṃ sammādi. Suvinītassāti ākaḍḍhanasithilakaraṇādīhi samucchitassa.	164	
PA_atk-s04_04a:164_4	Suppaṭipatāḷitassāti pamāṇe ṭhitabhāvajānanatthaṃ suṭṭhu paṭipatāḷitassa. Kusalehi	164	
PA_atk-s04_04a:164_5	susamannāhatassāti ye vādetuṃ kusalā chekā, tehi vāditassa. Vaggūti cheko sundaro.	164	
PA_atk-s04_04a:164_6	Rajanīyoti rañjetuṃ samattho. Kamanīyoti kāmetabbayutto. Khamanīyoti vā pāṭho, divasampi	164	
PA_atk-s04_04a:164_7	suyyamāno khamateva, na nibbindatīti attho. Madanīyoti mānamadapurisamadajanano.	164	
PA_atk-s04_04a:164_8	Indriyāni okkhipīti “asāruppaṃ imā devatā karontī”ti indriyāni heṭṭhā khipi, na akkhīni	164	
PA_atk-s04_04a:164_9	ummīletvā olokesi. Na khvayyo anuruddho sādiyatīti “mayaṃ naccāma gāyāma, ayyo pana	164	
PA_atk-s04_04a:164_10	anuruddho na kho sādiyati, akkhīni ummīletvā na oloketi, kiṃ mayaṃ naccitvā vā gāyitvā	1641	
PA_atk-s04_04a:164_11	vā karissāmā”ti tattheva antaradhāyiṃsu. Yena bhagavā tenupasaṅkamīti tāsaṃ devatānaṃ	1641	
PA_atk-s04_04a:164_12	ānubhāvaṃ disvā “katihi nu kho dhammehi samannāgato mātugāmo manāpakāyike devaloke	1641	
PA_atk-s04_04a:164_13	nibbattatī”ti imamatthaṃ pucchituṃ upasaṅkami.	1641	
PA_atk-s04_04a:165	9-10. Idhalokikasuttadvayavaṇṇanā	16	
PA_atk-s04_04a:166_0	49-50. Navame ayaṃ’sa loko āraddho hotīti ayamassa loko idhaloke karaṇamattāya āraddhattā	166	
PA_atk-s04_04a:166_1	paripuṇṇattā āraddho hoti paripuṇṇo. Soḷasākārasampannāti sutte vuttehi aṭṭhahi,	166	
PA_atk-s04_04a:166_2	gāthāsu aṭṭhahīti soḷasahi ākārehi samannāgatā, yāni vā aṭṭhaṅgāni parampi tesu samādapetīti	166	
PA_atk-s04_04a:166_3	evampi soḷasākārasampannāti eke. Saddhāsīlapaññā panettha missikā kathitā. Dasamaṃ	166	
PA_atk-s04_04a:166_4	bhikkhusaṅghassa kathitaṃ. Sabbasuttesu pana yaṃ na vuttaṃ, taṃ heṭṭhā āgatanayattā uttānatthamevāti.	166	
PA_atk-s04_04a:167	Uposathavaggo pañcamo.	16	
PA_atk-s04_04a:168	Paṭhamapaṇṇāsakaṃ niṭṭhitaṃ.	16	
PA_atk-s04_04a:169	2. Dutiyapaṇṇāsakaṃ	16	
PA_atk-s04_04a:170	(6) 1. Gotamīvaggo	17	
PA_atk-s04_04a:171	1. Gotamīsuttavaṇṇanā	17	
PA_atk-s04_04a:172_0	51. Chaṭṭhassa paṭhame sakkesu viharatīti paṭhamagamanena gantvā viharati. Mahāpajāpatīti	172	
PA_atk-s04_04a:172_1	puttapajāya ceva dhītupajāya ca mahantattā evaṃladdhanāmā. Yena bhagavā tenupasaṅkamīti	172	
PA_atk-s04_04a:172_2	bhagavā kapilapuraṃ gantvā paṭhamameva nandaṃ pabbājesi, sattame divase rāhulakumāraṃ.	172	
PA_atk-s04_04a:172_3	Cumbaṭakakalahe pana ubhayanagaravāsikesu yuddhatthāya nikkhantesu satthā gantvā	172	
PA_atk-s04_04a:172_4	te rājāno saññāpetvā attadaṇḍasuttaṃ kathesi. Rājāno pasīditvā aḍḍhatiyasate aḍḍhatiyasate	172	
PA_atk-s04_04a:172_5	kumāre adaṃsu, tāni pañca kumārasatāni satthu santike pabbajiṃsu, atha nesaṃ pajāpatiyo	172	
PA_atk-s04_04a:172_6	sāsanaṃ pesetvā anabhiratiṃ uppādayiṃsu. Satthā tesaṃ anabhiratiyā uppannabhāvaṃ	172	
PA_atk-s04_04a:172_7	ñatvā te pañcasate daharabhikkhū kuṇāladahaṃ netvā attano kuṇālakāle nisinnapubbe	172	
PA_atk-s04_04a:172_8	pāsāṇatale nisīditvā kuṇālajātakakathāya tesaṃ anabhiratiṃ vinodetvā sabbepi te sotāpattiphale	172	
PA_atk-s04_04a:172_9	patiṭṭhāpesi, puna mahāvanaṃ ānetvā arahattaphaleti. Tesaṃ cittajānanatthaṃ punapi	172	
PA_atk-s04_04a:172_10	pajāpatiyo sāsanaṃ pahiṇiṃsu. Te “abhabbā mayaṃ gharāvāsassā”ti paṭisāsanaṃ pahiṇiṃsu.	1721	
PA_atk-s04_04a:172_11	Tā “na dāni amhākaṃ gharaṃ gantuṃ yuttaṃ, mahāpajāpatiyā santikaṃ gantvā pabbajjaṃ	1721	
PA_atk-s04_04a:172_12	anujānāpetvā pabbajissāmā”ti pañcasatāpi mahāpajāpatiṃ upasaṅkamitvā “ayye, amhākaṃ	1721	
PA_atk-s04_04a:172_13	pabbajjaṃ anujānāpethā”ti āhaṃsu. Mahāpajāpatī tā itthiyo gahetvā yena bhagavā tenupasaṅkami.	1721	
PA_atk-s04_04a:172_14	Setacchattassa heṭṭhā rañño parinibbutakāle upasaṅkamītipi vadantiyeva.	1721	
PA_atk-s04_04a:173_0	Alaṃ gotami, mā te ruccīti kasmā paṭikkhipi, nanu sabbesampi buddhānaṃ catasso parisā	173	
PA_atk-s04_04a:173_1	hontīti? Kāmaṃ honti, kilametvā pana anekavāraṃ yācite anuññātaṃ pabbajjaṃ “dukkhena	173	
PA_atk-s04_04a:173_2	laddhā”ti sammā paripālessantīti garuṃ katvā anuññātukāmo paṭikkhipi. Pakkāmīti puna	173	
PA_atk-s04_04a:173_3	kapilapurameva pāvisi. Yathābhirantaṃ viharitvāti bodhaneyyasattānaṃ upanissayaṃ	173	
PA_atk-s04_04a:173_4	olokento yathājjhāsayane viharitvā. Cārikaṃ pakkāmīti mahājanasaṅgahaṃ karonto uttamāya	173	
PA_atk-s04_04a:173_5	buddhasiriyā anopamena buddhavilāsena aturitacārikaṃ pakkāmi.	173	
PA_atk-s04_04a:174_0	Sambahulāhi sākiyānīhi saddhinti antonivesanamhiyeva dasabalaṃ uddissa pabbajjāvesaṃ	174	
PA_atk-s04_04a:174_1	gahetvā pañcasatā sākiyāniyo pabbajjāvesaṃyeva gāhāpetvā sabbāhipi tāhi sambahulāhi	174	
PA_atk-s04_04a:174_2	sākiyānīhi saddhiṃ. Cārikaṃ pakkāmīti gamanaṃ abhinīhari. Gamanābhinīharaṇakāle pana	174	
PA_atk-s04_04a:174_3	tā sukhumālā rājitthiyo padasā gantuṃ na sakkhissantīti sākiyakoliyarājāno sovaṇṇasivikāyo	174	
PA_atk-s04_04a:174_4	upaṭṭhāpayiṃsu. Tā pana “yāne āruyha gacchantīti satthari agāravo kato hotī”ti ekapaṇṇāsayojanikaṃ	174	
PA_atk-s04_04a:174_5	padasāva paṭipajjiṃsu. Rājānopi purato ca pacchato ca ārakkhaṃ saṃvidahāpetvā taṇḍulasappitelādīnaṃ	174	
PA_atk-s04_04a:174_6	sakaṭāni pūrāpetvā “gataṭṭhāne gataṭṭhāne āhāraṃ paṭiyādethā”ti purise pesayiṃsu.	174	
PA_atk-s04_04a:174_7	Sūnehi pādehīti tāsañhi sukhumālattā pādesu eko phoṭo uṭṭheti, eko bhijjati. Ubho	174	
PA_atk-s04_04a:174_8	pādā katakaṭṭhisamparikiṇṇā viya hutvā uddhumātā jātā. Tena vuttaṃ – “sūnehi pādehī”ti.	174	
PA_atk-s04_04a:174_9	Bahidvārakoṭṭhaketi dvārakoṭṭhakato bahi. Kasmā panevaṃ ṭhitāti? Evaṃ kirassā ahosi	174	
PA_atk-s04_04a:174_10	– “ahaṃ tathāgatena ananuññātā sayameva pabbajjāvesaṃ aggahesiṃ, evaṃ gahitabhāvo	1741	
PA_atk-s04_04a:174_11	ca pana me sakalajambudīpe pākaṭo jāto. Sace satthā pabbajjaṃ anujānāti, iccetaṃ	1741	
PA_atk-s04_04a:174_12	kusalaṃ. Sace pana nānujānissati, mahatī garahā bhavissatī”ti vihāraṃ pavisituṃ asakkontī rodamānāva aṭṭhāsi.	1741	
PA_atk-s04_04a:175_0	Kiṃ nu tvaṃ gotamīti kiṃ nu rājakulānaṃ vipatti uppannā, kena tvaṃ kāraṇena evaṃ	175	
PA_atk-s04_04a:175_1	vivaṇṇabhāvaṃ pattā, sūnehi pādehi…pe… ṭhitāti. Aññenapi pariyāyenāti aññenapi kāraṇena.	175	
PA_atk-s04_04a:175_2	Bahukārā, bhantetiādinā tassā guṇaṃ kathetvā puna pabbajjaṃ yācanto evamāha. Satthāpi	175	
PA_atk-s04_04a:175_3	“itthiyo nāma parittapaññā, ekayācitamattena pabbajjāya anuññātāya na mama sāsanaṃ	175	
PA_atk-s04_04a:175_4	garuṃ katvā gaṇhissantī”ti tikkhattuṃ paṭikkhipitvā idāni garuṃ katvā gāhāpetukāmatāya	175	
PA_atk-s04_04a:175_5	sace, ānanda, mahāpajāpatī gotamī aṭṭha garudhamme paṭiggaṇhāti, sāva’ssā hotu upasampadātiādimāha.	175	
PA_atk-s04_04a:175_6	Tattha sāvassāti sā eva assā pabbajjāpi upasampadāpi hotu.	175	
PA_atk-s04_04a:176_0	Tadahūpasampannassāti taṃdivasaṃ upasampannassa. Abhivādanaṃ paccuṭṭhānaṃ añjalikammaṃ	176	
PA_atk-s04_04a:176_1	sāmīcikammaṃ kattabbanti omānātimāne akatvā pañcapatiṭṭhitena abhivādanaṃ, āsanā	176	
PA_atk-s04_04a:176_2	paccuṭṭhāya paccuggamanavasena paccuṭṭhānaṃ, dasanakhe samodhānetvā añjalikammaṃ,	176	
PA_atk-s04_04a:176_3	āsanapaññāpanabījanādikaṃ anucchavikakammasaṅkhātaṃ sāmīcikammañca katabbaṃ. Abhikkhuke	176	
PA_atk-s04_04a:176_4	āvāseti yattha vasantiyā anantarāyena ovādatthāya upasaṅkamanaṭṭhāne ovādadāyako	176	
PA_atk-s04_04a:176_5	ācariyo natthi, ayaṃ abhikkhuko āvāso nāma. Evarūpe āvāse vassaṃ na upagantabbaṃ.	176	
PA_atk-s04_04a:176_6	Anvaḍḍhamāsanti anuposathikaṃ. Ovādūpasaṅkamananti ovādatthāya upasaṅkamanaṃ. Diṭṭhenāti	176	
PA_atk-s04_04a:176_7	cakkhunā diṭṭhena. Sutenāti sotena sutena. Parisaṅkāyāti diṭṭhasutavasena parisaṅkitena.	176	
PA_atk-s04_04a:176_8	Garudhammanti garukaṃ saṅghādisesāpattiṃ. Pakkhamānattanti anūnāni pannarasa divasāni	176	
PA_atk-s04_04a:176_9	mānattaṃ. Chasu dhammesūti vikālabhojanacchaṭṭhesu sikkhāpadesu. Sikkhitasikkhāyāti	176	
PA_atk-s04_04a:176_10	ekasikkhampi akhaṇḍaṃ katvā pūritasikkhāya. Akkositabbo paribhāsitabboti dasannaṃ	1761	
PA_atk-s04_04a:176_11	akkosavatthūnaṃ aññatarena akkosavatthunā na akkositabbo, bhayūpadaṃsanāya yāya kāyaci	1761	
PA_atk-s04_04a:176_12	paribhāsāya na paribhāsitabbo.	1761	
PA_atk-s04_04a:177_0	Ovaṭo bhikkhunīnaṃ bhikkhūsu vacanapathoti ovādānusāsanadhammakathāsaṅkhāto vacanapatho	177	
PA_atk-s04_04a:177_1	bhikkhunīnaṃ bhikkhūsu ovarito pihito, na bhikkhuniyā koci bhikkhu ovaditabbo anusāsitabbo	177	
PA_atk-s04_04a:177_2	vā “bhante, porāṇakattherā idaṃ cīvaravattaṃ pūrayiṃsū”ti evaṃ pana paveṇivasena	177	
PA_atk-s04_04a:177_3	kathetuṃ vaṭṭati. Anovaṭo bhikkhūnaṃ bhikkhunīsu vacanapathoti bhikkhūnaṃ pana bhikkhunīsu	177	
PA_atk-s04_04a:177_4	vacanapatho anivārito, yathāruci ovadituṃ anusāsituṃ dhammakathaṃ kathetunti ayamettha	177	
PA_atk-s04_04a:177_5	saṅkhepo, vitthārato panesā garudhammakathā samantapāsādikāya vinayasaṃvaṇṇanāya	177	
PA_atk-s04_04a:177_6	vuttanayeneva veditabbā.	177	
PA_atk-s04_04a:178_0	Ime pana aṭṭha garudhamme satthu santike uggahetvā therena attano ārociyamāne sutvāva	178	
PA_atk-s04_04a:178_1	mahāpajāpatiyā tāva mahantaṃ domanassaṃ khaṇena paṭippassambhi, anotattadahato ābhatena	178	
PA_atk-s04_04a:178_2	sītudakassa ghaṭasatena matthake parisittā viya vigatapariḷāhā attamanā hutvā garudhammapaṭiggahaṇena	178	
PA_atk-s04_04a:178_3	uppannapītipāmojjaṃ āvikarontī seyyathāpi, bhantetiādikaṃ udānaṃ udānesi.	178	
PA_atk-s04_04a:179_0	Kumbhatthenakehīti kumbhe dīpaṃ jāletvā tena ālokena paraghare bhaṇḍaṃ vicinitvā	179	
PA_atk-s04_04a:179_1	thenakacorehi. Setaṭṭhikā nāma rogajātīti eko pāṇako nāḷamajjhagataṃ kaṇḍaṃ vijjhati,	179	
PA_atk-s04_04a:179_2	yena viddhā kaṇḍā nikkhantampi sālisīsaṃ khīraṃ gahetuṃ na sakkoti. Mañjiṭṭhikā nāma	179	
PA_atk-s04_04a:179_3	rogajātīti ucchūnaṃ antorattabhāvo.	179	
PA_atk-s04_04a:180_0	Mahato taḷākassa paṭikacceva āḷinti iminā pana etamatthaṃ dasseti – yathā mahato	180	
PA_atk-s04_04a:180_1	taḷākassa pāḷiyā abaddhāyapi kiñci udakaṃ tiṭṭhateva, paṭhamameva baddhāya pana yaṃ	180	
PA_atk-s04_04a:180_2	abaddhapaccayā na tiṭṭheyya, tampi tiṭṭheyya, evameva ye ime anuppanne vatthusmiṃ	180	
PA_atk-s04_04a:180_3	paṭikacceva anatikkamanatthāya garudhammā paññattā, tesu apaññattesu mātugāmassa	180	
PA_atk-s04_04a:180_4	pabbajitattā pañca vassasatāni saddhammo tiṭṭheyya. Paṭikacceva paññattattā pana	180	
PA_atk-s04_04a:180_5	aparānipi pañca vassasatāni ṭhassatīti evaṃ paṭhamaṃ vuttavassasahassameva ṭhassati.	180	
PA_atk-s04_04a:180_6	Vassasahassanti cetaṃ paṭisambhidāpabhedappattakhīṇāsavānaṃ vaseneva vuttaṃ, tato	180	
PA_atk-s04_04a:180_7	pana uttaripi sukkhavipassakakhīṇāsavavasena vassasahassaṃ, anāgāmivasena vassasahassaṃ,	180	
PA_atk-s04_04a:180_8	sakadāgāmivasena vassasahassaṃ, sotāpannavasena vassasahassanti evaṃ pañcavassasahassāni	180	
PA_atk-s04_04a:180_9	paṭivedhasaddhammo ṭhassati. Pariyattidhammopi tāniyeva. Na hi pariyattiyā asati	180	
PA_atk-s04_04a:180_10	paṭivedho atthi, nāpi pariyattiyā sati paṭivedho na hoti. Liṅgaṃ pana pariyattiyā	1801	
PA_atk-s04_04a:180_11	antarahitāyapi ciraṃ pavattissatīti.	1801	
PA_atk-s04_04a:181	2. Ovādasuttavaṇṇanā	18	
PA_atk-s04_04a:182_0	52. Dutiye bahussutoti idha sakalassapi buddhavacanassa vasena bahussutabhāvo veditabbo.	182	
PA_atk-s04_04a:182_1	Garudhammanti kāyasaṃsaggaṃ. Ayamettha saṅkhepo. Bhikkhunovādakavinicchayo pana samantapāsādikāya	182	
PA_atk-s04_04a:182_2	vuttanayeneva veditabbo.	182	
PA_atk-s04_04a:183	3. Saṃkhittasuttavaṇṇanā	18	
PA_atk-s04_04a:184_0	53. Tatiye sarāgāyāti sarāgatthāya. Virāgāyāti virajjanatthāya. Saṃyogāyāti vaṭṭe	184	
PA_atk-s04_04a:184_1	saṃyogatthāya. Visaṃyogāyāti vaṭṭe visaṃyogabhāvatthāya. Ācayāyāti vaṭṭassa vaḍḍhanatthāya.	184	
PA_atk-s04_04a:184_2	No apacayāyāti na vaṭṭaviddhaṃsanatthāya. Dubbharatāyāti dupposanatthāya. No subharatāyāti	184	
PA_atk-s04_04a:184_3	na sukhaposanatthāya. Imasmiṃ sutte paṭhamavārena vaṭṭaṃ kathitaṃ, dutiyavārena vivaṭṭaṃ	184	
PA_atk-s04_04a:184_4	kathitaṃ. Iminā ca pana ovādena gotamī arahattaṃ pattāti.	184	
PA_atk-s04_04a:185	4. Dīghajāṇusuttavaṇṇanā	18	
PA_atk-s04_04a:186_0	54. Catutthe byagghapajjāti idamassa paveṇi nāma vasena ālapanaṃ. Tassa hi pubbapurisā	186	
PA_atk-s04_04a:186_1	byagghapathe jātāti tasmiṃ kule manussā byagghapajjāti vuccanti. Issatthenāti issāsakammena.	186	
PA_atk-s04_04a:186_2	Tatrupāyāyāti “imasmiṃ kāle idaṃ nāma kātuṃ vaṭṭatī”ti jānane upāyabhūtāya. Vuddhasīlinoti	186	
PA_atk-s04_04a:186_3	vaḍḍhitasīlā vuddhasamācārā. Āyanti āgamanaṃ. Nāccogāḷhanti nātimahantaṃ. Nātihīnanti	186	
PA_atk-s04_04a:186_4	nātikasiraṃ. Pariyādāyāti gahetvā khepetvā. Tattha yassa vayato diguṇo āyo, tassa	186	
PA_atk-s04_04a:186_5	vayo āyaṃ pariyādātuṃ na sakkoti.	186	
PA_atk-s04_04a:187	“Catudhā vibhaje bhoge, paṇḍito gharamāvasaṃ;	18	
PA_atk-s04_04a:188	Ekena bhoge bhuñjeyya, dvīhi kammaṃ payojaye;	18	
PA_atk-s04_04a:189	Catutthañca nidhāpeyya, āpadāsu bhavissatī”ti. –	18	
PA_atk-s04_04a:190	Evaṃ paṭipajjato pana vayo āyaṃ pariyādātuṃ na sakkotiyeva.	19	
PA_atk-s04_04a:191_0	Udumbarakhādīvāti yathā udumbarāni khāditukāmena pakke udumbararukkhe cālite ekappahāreneva	191	
PA_atk-s04_04a:191_1	bahūni phalāni patanti, so khāditabbayuttakāni khāditvā itarāni bahutarāni pahāya	191	
PA_atk-s04_04a:191_2	gacchati, evamevaṃ yo āyato vayaṃ bahutaraṃ katvā vippakiranto bhoge paribhuñjati,	191	
PA_atk-s04_04a:191_3	so “udumbarakhādikaṃvāyaṃ kulaputto bhoge khādatī”ti vuccati. Ajeṭṭhamaraṇanti anāyakamaraṇaṃ.	191	
PA_atk-s04_04a:191_4	Samaṃ jīvikaṃ kappetīti sammā jīvikaṃ kappeti. Samajīvitāti samajīvitāya jīvitā.	191	
PA_atk-s04_04a:191_5	Apāyamukhānīti vināsassa ṭhānāni.	191	
PA_atk-s04_04a:192_0	Uṭṭhātā kammadheyyesūti kammakaraṇaṭṭhānesu uṭṭhānavīriyasampanno. Vidhānavāti vidahanasampanno.	192	
PA_atk-s04_04a:192_1	Sotthānaṃ samparāyikanti sotthibhūtaṃ samparāyikaṃ. Saccanāmenāti buddhattāyeva buddhoti	192	
PA_atk-s04_04a:192_2	evaṃ avitathanāmena. Cāgo puññaṃ pavaḍḍhatīti cāgo ca sesapuññañca pavaḍḍhati. Imasmiṃ	192	
PA_atk-s04_04a:192_3	sutte saddhādayo missakā kathitā. Pañcamaṃ uttānameva.	192	
PA_atk-s04_04a:193	6. Bhayasuttavaṇṇanā	19	
PA_atk-s04_04a:194_0	56. Chaṭṭhe gabbhoti gabbhavāso. Diṭṭhadhammikāpīti sandiṭṭhikā gabbhavāsasadisā	194	
PA_atk-s04_04a:194_1	punapi manussagabbhā. Samparāyikāpīti ṭhapetvā manussagabbhe sesagabbhā. Ubhayaṃ	194	
PA_atk-s04_04a:194_2	ete kāmā pavuccantīti bhayañca dukkhañca, bhayañca rogo ca, bhayañca gaṇḍo ca, bhayañca	194	
PA_atk-s04_04a:194_3	sallañca, bhayañca saṅgo ca, bhayañca paṅko ca, bhayañca gabbho cāti evaṃ ubhayaṃ	194	
PA_atk-s04_04a:194_4	ete kāmā pavuccanti. Sātarūpenāti kāmasukhena. Palipathanti vaṭṭapalipathaṃ. Atikkammāti	194	
PA_atk-s04_04a:194_5	imasmiṃ ṭhāne vipassanaṃ vaḍḍhetvā assa bhikkhuno arahattappattabhāvo gahito. Evarūpaṃ	194	
PA_atk-s04_04a:194_6	pajaṃ jātijarūpetaṃ tīsu bhavesu phandamānaṃ avekkhatīti sutte vaṭṭaṃ kathetvā gāthāsu	194	
PA_atk-s04_04a:194_7	vivaṭṭaṃ kathitanti. Sattamaṭṭhamāni uttānatthāneva.	194	
PA_atk-s04_04a:195	9-10. Puggalasuttadvayavaṇṇanā	19	
PA_atk-s04_04a:196_0	59-60. Navame ujubhūtoti kāyavaṅkādīnaṃ abhāvena ujuko. Paññāsīlasamāhitoti paññāya	196	
PA_atk-s04_04a:196_1	ca sīlena ca samannāgato. Yajamānānanti dānaṃ dadantānaṃ. Puññapekkhānanti puññaṃ	196	
PA_atk-s04_04a:196_2	olokentānaṃ gavesantānaṃ. Opadhikanti upadhivipākaṃ, opadhibhūtaṃ ṭhānaṃ appamāṇaṃ.	196	
PA_atk-s04_04a:196_3	Dasame samukkaṭṭhoti ukkaṭṭho uttamo. Sattānanti sabbasattānaṃ. Sesaṃ sabbattha uttānamevāti.	196	
PA_atk-s04_04a:197	Gotamīvaggo chaṭṭho.	19	
PA_atk-s04_04a:198	(7) 2. Bhūmicālavaggo	19	
PA_atk-s04_04a:199	1. Icchāsuttavaṇṇanā	19	
PA_atk-s04_04a:200_0	61. Sattamassa paṭhame pavivittassāti kāyavivekena vivittassa. Nirāyattavuttinoti	200	
PA_atk-s04_04a:200_1	katthaci anāyattavuttino vipassanākammikassa. Lābhāyāti catupaccayalābhāya. Socī	200	
PA_atk-s04_04a:200_2	ca paridevī cāti sokī ca paridevī ca. Socicca parideviccātipi pāṭho. Cuto ca saddhammāti	200	
PA_atk-s04_04a:200_3	taṃkhaṇaṃyeva vipassanāsaddhammā cuto. Imasmiṃ sutte vaṭṭavivaṭṭaṃ kathitaṃ.	200	
PA_atk-s04_04a:201	2. Alaṃsuttavaṇṇanā	20	
PA_atk-s04_04a:202_0	62. Dutiye alaṃ attano alaṃ paresanti attano ca paresañca hitapaṭipattiyaṃ samattho	202	
PA_atk-s04_04a:202_1	pariyatto anucchaviko. Khippanisantīti khippaṃ upadhāreti, khandhadhātuāyatanādīsu	202	
PA_atk-s04_04a:202_2	kathiyamānesu te dhamme khippaṃ jānātīti attho. Imasmiṃ sutte samathavipassanā kathitā.	202	
PA_atk-s04_04a:202_3	Puggalajjhāsayena pana desanāvilāsena cetaṃ matthakato paṭṭhāya heṭṭhā otarantaṃ kathitanti.	202	
PA_atk-s04_04a:203	3. Saṃkhittasuttavaṇṇanā	20	
PA_atk-s04_04a:204_0	63. Tatiye evamevāti nikkāraṇeneva. Yathā vā ayaṃ yācati, evameva. Moghapurisāti	204	
PA_atk-s04_04a:204_1	mūḷhapurisā tucchapurisā. Ajjhesantīti yācanti. Anubandhitabbanti iriyāpathānugamanena	204	
PA_atk-s04_04a:204_2	anubandhitabbaṃ maṃ na vijahitabbaṃ maññanti. Ājānanatthaṃ apasādento evamāha. Esa	204	
PA_atk-s04_04a:204_3	kira bhikkhu ovāde dinnepi pamādameva anuyuñjati, dhammaṃ sutvā tattheva vasati,	204	
PA_atk-s04_04a:204_4	samaṇadhammaṃ kātuṃ na icchati. Tasmā bhagavā evaṃ apasādetvā puna yasmā so arahattassa	204	
PA_atk-s04_04a:204_5	upanissayasampanno, tasmā taṃ ovadanto tasmātiha te bhikkhu evaṃ sikkhitabbantiādimāha.	204	
PA_atk-s04_04a:204_6	Tattha ajjhattaṃ me cittaṃ ṭhitaṃ bhavissati susaṇṭhitaṃ, na ca uppannā pāpakā akusalā	204	
PA_atk-s04_04a:204_7	dhammā cittaṃ pariyādāya ṭhassantīti iminā tāvassa ovādena niyakajjhattavasena cittekaggatāmatto mūlasamādhi vutto.	204	
PA_atk-s04_04a:205_0	Tato “ettakeneva santuṭṭhiṃ anāpajjitvā evaṃ so samādhi vaḍḍhetabbo”ti dassetuṃ yato	205	
PA_atk-s04_04a:205_1	kho te bhikkhu ajjhattaṃ cittaṃ ṭhitaṃ hoti susaṇṭhitaṃ, na ca uppannā pāpakā akusalā	205	
PA_atk-s04_04a:205_2	dhammā cittaṃ pariyādāya tiṭṭhanti, tato te bhikkhu evaṃ sikkhitabbaṃ “mettā me cetovimutti	205	
PA_atk-s04_04a:205_3	bhāvitā bhavissati…pe… susamāraddhā”ti evamassa mettāvasena bhāvanaṃ vaḍḍhetvā puna	205	
PA_atk-s04_04a:205_4	yato kho te bhikkhu ayaṃ samādhi evaṃ bhāvito hoti bahulīkato, tato tvaṃ bhikkhu	205	
PA_atk-s04_04a:205_5	imaṃ samādhiṃ savitakkasavicārampi bhāveyyāsītiādi vuttaṃ. Tassattho – yadā te bhikkhu	205	
PA_atk-s04_04a:205_6	ayaṃ mūlasamādhi evaṃ mettāvasena bhāvito hoti, tadā tvaṃ tāvatakenapi tuṭṭhiṃ anāpajjitvāva	205	
PA_atk-s04_04a:205_7	imaṃ mūlasamādhiṃ aññesupi ārammaṇesu catukkapañcakajjhānāni pāpayamāno “savitakkasavicārampī”tiādinā	205	
PA_atk-s04_04a:205_8	nayena bhāveyyāsīti.	205	
PA_atk-s04_04a:206_0	Evaṃ vatvā ca pana avasesabrahmavihārapubbaṅgamampissa aññesu ārammaṇesu catukkapañcakajjhānabhāvanaṃ	206	
PA_atk-s04_04a:206_1	kareyyāsīti dassento yato kho te bhikkhu ayaṃ samādhi evaṃ bhāvito hoti subhāvito,	206	
PA_atk-s04_04a:206_2	tato te bhikkhu evaṃ sikkhitabbaṃ “karuṇā me cetovimuttī”tiādimāha. Evaṃ mettāpubbaṅgamaṃ	206	
PA_atk-s04_04a:206_3	catukkapañcakajjhānabhāvanaṃ dassetvā puna kāyānupassanādipubbaṅgamaṃ dassetuṃ yato	206	
PA_atk-s04_04a:206_4	kho te bhikkhu ayaṃ samādhi evaṃ bhāvito hoti subhāvito, tato te bhikkhu evaṃ sikkhitabbaṃ	206	
PA_atk-s04_04a:206_5	“kāye kāyānupassī”tiādiṃ vatvā yato kho te bhikkhu ayaṃ samādhi evaṃ bhāvito hoti	206	
PA_atk-s04_04a:206_6	subhāvito, tato tvaṃ bhikkhu yena yeneva gagghasītiādimāha. Tattha gagghasīti gamissasi.	206	
PA_atk-s04_04a:206_7	Phāsuṃyevāti iminā arahattaṃ dasseti. Arahattappatto hi sabbiriyāpathesu phāsu viharati nāma.	206	
PA_atk-s04_04a:207	4. Gayāsīsasuttavaṇṇanā	20	
PA_atk-s04_04a:208_0	64. Catutthe etadavocāti attano padhānabhūmiyaṃ uppannaṃ vitakkaṃ bhikkhusaṅghassa	208	
PA_atk-s04_04a:208_1	ārocetuṃ – “pubbāhaṃ, bhikkhave”tiādivacanaṃ avoca. Obhāsanti dibbacakkhuñāṇobhāsaṃ.	208	
PA_atk-s04_04a:208_2	Ñāṇadassananti dibbacakkhubhūtaṃ ñāṇasaṅkhātaṃ dassanaṃ. Sannivutthapubbanti ekato	208	
PA_atk-s04_04a:208_3	vasitapubbaṃ. Imasmiṃ pana sutte dibbacakkhuñāṇaṃ, iddhividhañāṇaṃ, cetopariyañāṇaṃ,	208	
PA_atk-s04_04a:208_4	yathākammupagañāṇaṃ, anāgataṃsañāṇaṃ, paccuppannaṃsañāṇaṃ, atītaṃsañāṇaṃ, pubbenivāsañāṇanti	208	
PA_atk-s04_04a:208_5	imāni tāva aṭṭha ñāṇāni pāḷiyaṃyeva āgatāni, tehi pana saddhiṃ vipassanāñāṇāni cattāri	208	
PA_atk-s04_04a:208_6	maggañāṇāni, cattāri phalañāṇāni, cattāri paccavekkhaṇañāṇāni, cattāri paṭisambhidāñāṇāni	208	
PA_atk-s04_04a:208_7	cha asādhāraṇañāṇānīti etāni ñāṇāni samodhānetvā kathentena evaṃ idaṃ suttaṃ kathitaṃ nāma hoti.	208	
PA_atk-s04_04a:209	5. Abhibhāyatanasuttavaṇṇanā	20	
PA_atk-s04_04a:210_0	65. Pañcame abhibhāyatanānīti abhibhavanakāraṇāni. Kiṃ abhibhavanti? Paccanīkadhammepi	210	
PA_atk-s04_04a:210_1	ārammaṇānipi. Tāni hi paṭipakkhabhāvena paccanīkadhamme abhibhavanti, puggalassa	210	
PA_atk-s04_04a:210_2	ñāṇuttariyatāya ārammaṇāni. Ajjhattaṃ rūpasaññītiādīsu pana ajjhattarūpe parikammavasena	210	
PA_atk-s04_04a:210_3	ajjhattaṃ rūpasaññī nāma hoti. Ajjhattañhi nīlaparikammaṃ karonto kese vā pitte vā	210	
PA_atk-s04_04a:210_4	akkhitārakāya vā karoti. Pītaparikammaṃ karonto mede vā chaviyā vā hatthatalapādatalesu	210	
PA_atk-s04_04a:210_5	vā akkhīnaṃ pītaṭṭhāne vā karoti. Lohitaparikammaṃ karonto maṃse vā lohite vā jivhāya	210	
PA_atk-s04_04a:210_6	vā akkhīnaṃ rattaṭṭhāne vā karoti. Odātaparikammaṃ karonto aṭṭhimhi vā dante vā nakhe	210	
PA_atk-s04_04a:210_7	vā akkhīnaṃ setaṭṭhāne vā karoti. Taṃ pana sunīlakaṃ supītakaṃ sulohitakaṃ suodātaṃ	210	
PA_atk-s04_04a:210_8	na hoti, avisuddhameva hoti.	210	
PA_atk-s04_04a:211_0	Eko bahiddhā rūpāni passatīti yassevaṃ parikammaṃ ajjhattaṃ uppannaṃ hoti, nimittaṃ	211	
PA_atk-s04_04a:211_1	pana bahiddhā, so evaṃ ajjhattaṃ parikammassa bahiddhā ca appanāya vasena “ajjhattaṃ	211	
PA_atk-s04_04a:211_2	rūpasaññī eko bahiddhā rūpāni passatī”ti vuccati. Parittānīti avaḍḍhitāni. Suvaṇṇadubbaṇṇānīti	211	
PA_atk-s04_04a:211_3	suvaṇṇāni vā hontu dubbaṇṇāni vā, parittavaseneva idaṃ abhibhāyatanaṃ vuttanti veditabbaṃ.	211	
PA_atk-s04_04a:211_4	Tāni abhibhuyyāti yathā nāma sampannaggahaṇiko kaṭacchumattaṃ bhattaṃ labhitvā “kiṃ	211	
PA_atk-s04_04a:211_5	ettha bhuñjitabbaṃ atthī”ti saṃkaḍḍhitvā ekakabaḷameva karoti, evameva ñāṇuttariko	211	
PA_atk-s04_04a:211_6	puggalo visadañāṇo “kimettha parittake ārammaṇe samāpajjitabbaṃ atthi, nāyaṃ mama	211	
PA_atk-s04_04a:211_7	bhāro”ti tāni rūpāni abhibhavitvā samāpajjati, saha nimittuppādenevettha appanaṃ	211	
PA_atk-s04_04a:211_8	pāpetīti attho. Jānāmi passāmīti iminā panassa ābhogo kathito. So ca kho samāpattito	211	
PA_atk-s04_04a:211_9	vuṭṭhitassa, na antosamāpattiyaṃ. Evaṃsaññī hotīti ābhogasaññāyapi jhānasaññāyapi	211	
PA_atk-s04_04a:211_10	evaṃsaññī hoti. Abhibhavanasaññā hissa antosamāpattiyampi atthi, ābhogasaññā pana	2111	
PA_atk-s04_04a:211_11	samāpattito vuṭṭhitasseva.	2111	
PA_atk-s04_04a:212_0	Appamāṇānīti vaḍḍhitappamāṇāni, mahantānīti attho. Abhibhuyyāti ettha ca pana yathā	212	
PA_atk-s04_04a:212_1	mahagghaso puriso ekaṃ bhattavaḍḍhitakaṃ labhitvā “aññāpi hotu, aññāpi hotu, kiṃ	212	
PA_atk-s04_04a:212_2	esā mayhaṃ karissatī”ti na taṃ mahantato passati, evameva ñāṇuttaro puggalo visadañāṇo	212	
PA_atk-s04_04a:212_3	“kiṃ ettha samāpajjitabbaṃ, nayidaṃ appamāṇaṃ, na mayhaṃ cittekaggatākaraṇe bhāro	212	
PA_atk-s04_04a:212_4	atthī”ti abhibhavitvā samāpajjati, saha nimittuppādanevettha appanaṃ pāpetīti attho.	212	
PA_atk-s04_04a:213	Ajjhattaṃ arūpasaññīti alābhitāya vā anatthikatāya vā ajjhattarūpe parikammasaññāvirahito.	21	
PA_atk-s04_04a:214_0	Eko bahiddhā rūpāni passatīti yassa parikammampi nimittampi bahiddhā uppannaṃ, so	214	
PA_atk-s04_04a:214_1	evaṃ bahiddhā parikammassa ceva appanāya ca vasena “ajjhattaṃ arūpasaññī eko bahiddhā	214	
PA_atk-s04_04a:214_2	rūpāni passatī”ti vuccati. Sesamettha catutthābhibhāyatane ca vuttanayameva. Imesu	214	
PA_atk-s04_04a:214_3	pana catūsu parittaṃ vitakkacaritavasena āgataṃ, appamāṇaṃ mohacaritavasena, suvaṇṇaṃ	214	
PA_atk-s04_04a:214_4	dosacaritavasena, dubbaṇṇaṃ rāgacaritavasena. Etesañhi etāni sappāyāni. Sā ca nesaṃ	214	
PA_atk-s04_04a:214_5	sappāyatā visuddhimagge cariyaniddese vuttā.	214	
PA_atk-s04_04a:215_0	Pañcamaabhibhāyatanādīsu nīlānīti sabbasaṅgāhikavasena vuttaṃ. Nīlavaṇṇānīti vaṇṇavasena.	215	
PA_atk-s04_04a:215_1	Nīlanidassanānīti nidassanavasena. Apaññāyamānavivarāni asambhinnavaṇṇāni ekanīlāneva	215	
PA_atk-s04_04a:215_2	hutvā dissantīti vuttaṃ hoti. Nīlanibhāsānīti idaṃ pana obhāsavasena vuttaṃ, nīlobhāsāni	215	
PA_atk-s04_04a:215_3	nīlappabhāyuttānīti attho. Etena nesaṃ suvisuddhataṃ dasseti. Visuddhavaṇṇavaseneva	215	
PA_atk-s04_04a:215_4	hi imāni abhibhāyatanāni vuttāni. “Nīlakasiṇaṃ uggaṇhanto nīlasmiṃ nimittaṃ gaṇhāti	215	
PA_atk-s04_04a:215_5	pupphasmiṃ vā vatthasmiṃ vā vaṇṇadhātuyā vā”tiādikaṃ panettha kasiṇakaraṇañca parikammañca	215	
PA_atk-s04_04a:215_6	appanāvidhānañca sabbaṃ visuddhimagge vitthārato vuttamevāti.	215	
PA_atk-s04_04a:216	6. Vimokkhasuttavaṇṇanā	21	
PA_atk-s04_04a:217_0	66. Vimokkhāti kenaṭṭhena vimokkhā? Adhimuccanaṭṭhena. Ko panāyaṃ adhimuccanaṭṭho	217	
PA_atk-s04_04a:217_1	nāma? Paccanīkadhammehi ca suṭṭhu muccanaṭṭho, ārammaṇe ca abhirativasena suṭṭhu	217	
PA_atk-s04_04a:217_2	muccanaṭṭho, pituaṅke vissaṭṭhaṅgapaccaṅgassa dārakassa sayanaṃ viya aniggahitabhāvena	217	
PA_atk-s04_04a:217_3	nirāsaṅkatāya ārammaṇe pavattīti vuttaṃ hoti. Ayaṃ panattho pacchime vimokkhe natthi,	217	
PA_atk-s04_04a:217_4	purimesu vimokkhesu atthi.	217	
PA_atk-s04_04a:218_0	Rūpī rūpāni passatīti ettha ajjhattaṃ kesādīsu nīlakasiṇādivasena uppāditaṃ rūpajjhānaṃ	218	
PA_atk-s04_04a:218_1	rūpaṃ, tadassatthīti rūpī. Bahiddhāpi nīlakasiṇādīni rūpāni jhānacakkhunā passati.	218	
PA_atk-s04_04a:218_2	Iminā ajjhattabahiddhavatthukesu kasiṇesu uppāditajjhānassa puggalassa cattāri rūpāvacarajjhānāni	218	
PA_atk-s04_04a:218_3	dassitāni. Ajjhattaṃ arūpasaññīti ajjhattaṃ na rūpasaññī, attano kesādīsu anuppāditarūpāvacarajjhānoti	218	
PA_atk-s04_04a:218_4	attho. Iminā bahiddhā parikammaṃ katvā bahiddhāva uppāditajjhānassa rūpāvacarajjhānāni dassitāni.	218	
PA_atk-s04_04a:219_0	Subhanteva adhimutto hotīti iminā suvisuddhesu nīlādīsu vaṇṇakasiṇesu jhānāni dassitāni.	219	
PA_atk-s04_04a:219_1	Tattha kiñcāpi antoappanāya “subha”nti ābhogo natthi, yo pana suvisuddhaṃ subhaṃ	219	
PA_atk-s04_04a:219_2	kasiṇaṃ ārammaṇaṃ katvā viharati, so yasmā “subhanti adhimutto hotī”ti vattabbataṃ	219	
PA_atk-s04_04a:219_3	āpajjati, tasmā evaṃ desanā katā. Paṭisambhidāmagge pana –	219	
PA_atk-s04_04a:220_0	“Kathaṃ subhanteva adhimutto hotīti vimokkho? Idha bhikkhu mettāsahagatena cetasā	220	
PA_atk-s04_04a:220_1	ekaṃ disaṃ …pe… viharati. Mettāya bhāvitattā sattā appaṭikūlā honti. Karuṇāsahagatena…pe…	220	
PA_atk-s04_04a:220_2	muditāsahagatena …pe… upekkhāsahagatena cetasā ekaṃ disaṃ…pe… viharati. Upekkhāya	220	
PA_atk-s04_04a:220_3	bhāvitattā sattā appaṭikūlā honti. Evaṃ subhanteva adhimutto hotīti vimokkho”ti vuttaṃ.	220	
PA_atk-s04_04a:221_0	Sabbaso rūpasaññānantiādīsu yaṃ vattabbaṃ, taṃ visuddhimagge vuttameva. Ayaṃ aṭṭhamo	221	
PA_atk-s04_04a:221_1	vimokkhoti ayaṃ catunnaṃ khandhānaṃ sabbaso vissaṭṭhattā vimuttattā aṭṭhamo uttamo vimokkho nāma.	221	
PA_atk-s04_04a:222	7-8. Anariyavohārasuttavaṇṇanā	22	
PA_atk-s04_04a:223	67-68. Sattame anariyavohārāti na ariyakathā sadosakathā. Yāhi cetanāhi te vohāre voharanti, tāsaṃ etaṃ nāmaṃ. Aṭṭhame vuttapaṭipakkhanayena attho veditabbo.	22	
PA_atk-s04_04a:224	9. Parisāsuttavaṇṇanā	22	
PA_atk-s04_04a:225_0	69. Navame khattiyaparisāti khattiyānaṃ parisānaṃ sannipāto samāgamo. Esa nayo sabbattha.	225	
PA_atk-s04_04a:225_1	Anekasataṃ khattiyaparisanti bimbisārasamāgama-ñātisamāgama-licchavisamāgamādisadisaṃ,	225	
PA_atk-s04_04a:225_2	aññesu cakkavāḷesupi labbhateva. Sallapitapubbanti ālāpasallāpo katapubbo. Sākacchāti	225	
PA_atk-s04_04a:225_3	dhammasākacchāpi samāpajjitapubbā. Yādisako tesaṃ vaṇṇoti te odātāpi honti kāḷāpi	225	
PA_atk-s04_04a:225_4	maṅguracchavīpi, satthā suvaṇṇavaṇṇo. Idaṃ pana saṇṭhānaṃ paṭicca kathitaṃ. Saṇṭhānampi	225	
PA_atk-s04_04a:225_5	ca kevalaṃ tesaṃ paññāyatiyeva. Na pana bhagavā milakkhasadiso hoti, nāpi āmuttamaṇikuṇḍalo,	225	
PA_atk-s04_04a:225_6	buddhaveseneva nisīdati. Tepi attano samānasaṇṭhānameva passanti. Yādisako tesaṃ	225	
PA_atk-s04_04a:225_7	saroti te chinnassarāpi honti gaggassarāpi kākassarāpi, satthā brahmassarova. Idaṃ	225	
PA_atk-s04_04a:225_8	pana bhāsantaraṃ sandhāya kathitaṃ. Sacepi hi satthā rājāsane nisinno katheti, “ajja	225	
PA_atk-s04_04a:225_9	rājā madhurena kathetī”ti nesaṃ hoti. Kathetvā pakkante pana bhagavati puna rājānaṃ	225	
PA_atk-s04_04a:225_10	āgataṃ disvā “ko nu kho aya”nti vīmaṃsā uppajjati. Tattha ko nu kho ayanti “imasmiṃ	2251	
PA_atk-s04_04a:225_11	ṭhāne idāneva māgadhabhāsāya sīhaḷabhāsāya madhurena ākārena kathento ko nu kho ayaṃ	2251	
PA_atk-s04_04a:225_12	antarahito, kiṃ devo udāhu manusso”ti evaṃ vīmaṃsantāpi na jānantīti attho. Kimatthaṃ	2251	
PA_atk-s04_04a:225_13	panevaṃ ajānantānaṃ dhammaṃ desetīti? Vāsanatthāya. Evaṃ sutopi hi dhammo anāgate	2251	
PA_atk-s04_04a:225_14	paccayo hotīti anāgataṃ paṭicca deseti. Anekasataṃ brāhmaṇaparisantiādinaṃ soṇadaṇḍasamāgamādivasena	2251	
PA_atk-s04_04a:225_15	ceva aññacakkavāḷavasena ca sambhavo veditabbo.	2251	
PA_atk-s04_04a:226	10. Bhūmicālasuttavaṇṇanā	22	
PA_atk-s04_04a:227_0	70. Dasame nisīdananti idha cammakhaṇḍaṃ adhippetaṃ. Udenaṃ cetiyanti udenayakkhassa	227	
PA_atk-s04_04a:227_1	vasanaṭṭhāne katavihāro vuccati. Gotamakādīsupi eseva nayo. Bhāvitāti vaḍḍhitā. Bahulīkatāti	227	
PA_atk-s04_04a:227_2	punappunaṃ katā. Yānīkatāti yuttayānaṃ viya katā. Vatthukatāti patiṭṭhānaṭṭhena vatthu	227	
PA_atk-s04_04a:227_3	viya katā. Anuṭṭhitāti adhiṭṭhitā. Paricitāti samantato citā suvaḍḍhitā. Susamāraddhāti suṭṭhu samāraddhā.	227	
PA_atk-s04_04a:228_0	Iti aniyamena kathetvā puna niyametvā dassento tathāgatassa khotiādimāha. Ettha kappanti	228	
PA_atk-s04_04a:228_1	āyukappaṃ. Tasmiṃ tasmiṃ kāle yaṃ manussānaṃ āyuppamāṇaṃ, taṃ paripuṇṇaṃ karonto	228	
PA_atk-s04_04a:228_2	tiṭṭheyya. Kappāvasesaṃ vāti “appaṃ vā bhiyyo”ti vuttavassasatato atirekaṃ vā. Mahāsīvatthero	228	
PA_atk-s04_04a:228_3	panāha – “buddhānaṃ aṭṭhāne gajjitaṃ nāma natthi, punappunaṃ samāpajjitvā maraṇantikavedanaṃ	228	
PA_atk-s04_04a:228_4	vikkhambhento bhaddakappameva tiṭṭheyya. Kasmā pana na ṭhitoti? Upādinnakasarīraṃ	228	
PA_atk-s04_04a:228_5	nāma khaṇḍiccādīhi abhibhuyyati, buddhā ca khaṇḍiccādibhāvaṃ appatvā pañcame āyukoṭṭhāse	228	
PA_atk-s04_04a:228_6	bahujanassa piyamanāpakāleyeva parinibbāyanti. Buddhānubuddhesu ca mahāsāvakesu parinibbutesu	228	
PA_atk-s04_04a:228_7	ekakeneva khāṇukena viya ṭhātabbaṃ hoti daharasāmaṇeraparivārena vā, tato ‘aho buddhānaṃ	228	
PA_atk-s04_04a:228_8	parisā’ti hīḷetabbataṃ āpajjeyya. Tasmā na ṭhito”ti. Evaṃ vuttepi yo pana vuccati	228	
PA_atk-s04_04a:228_9	“āyukappo”ti, idameva aṭṭhakathāya niyāmitaṃ.	228	
PA_atk-s04_04a:229_0	Yathā taṃ mārena pariyuṭṭhitacittoti ettha tanti nipātamattaṃ, yathā mārena pariyuṭṭhitacitto	229	
PA_atk-s04_04a:229_1	ajjhotthaṭacitto aññopi koci puthujjano paṭivijjhituṃ na sakkuṇeyya, evameva nāsakkhi	229	
PA_atk-s04_04a:229_2	paṭivijjhitunti attho. Māro hi yassa sabbena sabbaṃ dvādasa vipallāsā appahīnā, tassa	229	
PA_atk-s04_04a:229_3	cittaṃ pariyuṭṭhāti. Therassa ca cattāro vipallāsā appahīnā, tenassa māro cittaṃ	229	
PA_atk-s04_04a:229_4	pariyuṭṭhāsi. So pana cittapariyuṭṭhānaṃ karonto kiṃ karotīti? Bheravaṃ rūpārammaṇaṃ	229	
PA_atk-s04_04a:229_5	vā dasseti, saddārammaṇaṃ vā sāveti. Tato sattā taṃ disvā vā sutvā vā satiṃ vissajjetvā	229	
PA_atk-s04_04a:229_6	vivaṭamukhā honti, tesaṃ mukhena hatthaṃ pavesetvā hadayaṃ maddati, tato visaññāva	229	
PA_atk-s04_04a:229_7	hutvā tiṭṭhanti. Therassa panesa mukhe hatthaṃ pavesetuṃ kiṃ sakkhissati, bheravārammaṇaṃ	229	
PA_atk-s04_04a:229_8	pana dassesi. Taṃ disvā thero nimittobhāsaṃ nappaṭivijjhi. Bhagavā jānantoyeva kimatthaṃ	229	
PA_atk-s04_04a:229_9	yāva tatiyaṃ āmantesīti? Parato “tiṭṭhatu, bhante bhagavā”ti yācite “tuyhevetaṃ dukkaṭaṃ,	229	
PA_atk-s04_04a:229_10	tuyhevetaṃ aparaddha”nti dosāropanena so katanukaraṇatthaṃ.	2291	
PA_atk-s04_04a:230_0	Māro pāpimāti ettha satte anatthe niyojento māretīti māro. Pāpimāti tasseva vevacanaṃ.	230	
PA_atk-s04_04a:230_1	So hi pāpadhammasamannāgatattā “pāpimā”ti vuccati. Kaṇho, antako, namuci, pamattabandhūtipi	230	
PA_atk-s04_04a:230_2	tasseva nāmāni. Bhāsitā kho panesāti ayañhi bhagavato sambodhipattiyā aṭṭhame sattāhe	230	
PA_atk-s04_04a:230_3	bodhimaṇḍeyeva āgantvā “bhagavā yadatthaṃ tumhehi pāramiyo pūritā, so vo attho anuppatto,	230	
PA_atk-s04_04a:230_4	paṭividdhaṃ sabbaññutaññāṇaṃ, kiṃ te lokavicāraṇenā”ti vatvā yathā ajja, evameva	230	
PA_atk-s04_04a:230_5	“parinibbātu dāni, bhante bhagavā”ti yāci. Bhagavā cassa “na tāvāha”ntiādīni vatvā	230	
PA_atk-s04_04a:230_6	paṭikkhipi. Taṃ sandhāya – “bhāsitā kho panesā, bhante”tiādimāha.	230	
PA_atk-s04_04a:231_0	Tattha viyattāti maggavasena byattā, tatheva vinītā, tathā visāradā. Bahussutāti	231	
PA_atk-s04_04a:231_1	tepiṭakavasena bahu sutaṃ etesanti bahussutā. Tameva dhammaṃ dhārentīti dhammadharā.	231	
PA_atk-s04_04a:231_2	Atha vā pariyattibahussutā ceva paṭivedhabahussutā ca. Pariyattipaṭivedhadhammānaṃyeva	231	
PA_atk-s04_04a:231_3	dhāraṇato dhammadharāti evamettha attho daṭṭhabbo. Dhammānudhammappaṭipannāti ariyadhammassa	231	
PA_atk-s04_04a:231_4	anudhammabhūtaṃ vipassanādhammaṃ paṭipannā. Sāmīcippaṭipannāti anucchavikapaṭipadaṃ	231	
PA_atk-s04_04a:231_5	paṭipannā. Anudhammacārinoti anudhammaṃ caraṇasīlā. Sakaṃ ācariyakanti attano ācariyavādaṃ.	231	
PA_atk-s04_04a:231_6	Ācikkhissantītiādīni sabbāni aññamaññavevacanāni. Sahadhammenāti sahetukena sakāraṇena	231	
PA_atk-s04_04a:231_7	vacanena. Sappāṭihāriyanti yāva niyyānikaṃ katvā dhammaṃ desessanti.	231	
PA_atk-s04_04a:232_0	Brahmacariyanti sikkhāttayasaṅgahitaṃ sakalaṃ sāsanabrahmacariyaṃ. Iddhanti samiddhaṃ	232	
PA_atk-s04_04a:232_1	jhānassādavasena. Phītanti vuddhipattaṃ sabbapāliphullaṃ viya abhiññāsampattivasena.	232	
PA_atk-s04_04a:232_2	Vitthārikanti vitthataṃ tasmiṃ tasmiṃ disābhāge patiṭṭhitavasena. Bāhujaññanti bahūhi	232	
PA_atk-s04_04a:232_3	ñātaṃ paṭividdhaṃ mahājanābhisamayavasena. Puthubhūtanti sabbākārena puthulabhāvappattaṃ.	232	
PA_atk-s04_04a:232_4	Kathaṃ? Yāva devamanussehi suppakāsitanti, yattakā viññujātikā devā ceva manussā	232	
PA_atk-s04_04a:232_5	ca atthi, sabbehi suṭṭhu pakāsitanti attho. Appossukkoti nirālayo. Tvañhi pāpima	232	
PA_atk-s04_04a:232_6	aṭṭhamasattāhato paṭṭhāya “parinibbātu dāni, bhante bhagavā, parinibbātu sugato”ti	232	
PA_atk-s04_04a:232_7	viravanto āhiṇḍittha. Ajja dāni paṭṭhāya vigatussāho hohi, mā mayhaṃ parinibbānatthaṃ	232	
PA_atk-s04_04a:232_8	vāyāmaṃ karohīti vadati.	232	
PA_atk-s04_04a:233_0	Sato sampajāno āyusaṅkhāraṃ ossajjīti satiṃ sūpaṭṭhitaṃ katvā ñāṇena paricchinditvā	233	
PA_atk-s04_04a:233_1	āyusaṅkhāraṃ vissajji pajahi. Tattha na bhagavā hatthena leḍḍuṃ viya āyusaṅkhāraṃ	233	
PA_atk-s04_04a:233_2	ossaji, temāsamattameva pana phalasamāpattiṃ samāpajjitvā tato paraṃ na samāpajjissāmīti	233	
PA_atk-s04_04a:233_3	cittaṃ uppādesi. Taṃ sandhāya vuttaṃ “ossajī”ti. Ussajītipi pāṭho. Mahābhūmicāloti	233	
PA_atk-s04_04a:233_4	mahanto pathavīkampo. Tadā kira dasasahassī lokadhātu kampittha. Bhiṃsanakoti bhayajanako.	233	
PA_atk-s04_04a:233_5	Devadundubhiyo ca phaliṃsūti devabheriyo phaliṃsu, devo sukkhagajjitaṃ gajji, akālavijjulatā	233	
PA_atk-s04_04a:233_6	nicchariṃsu, khaṇikavassaṃ vassīti vuttaṃ hoti.	233	
PA_atk-s04_04a:234_0	Udānaṃ udānesīti kasmā udānesi? Koci nāma vadeyya “bhagavā pacchato pacchato anubandhitvā	234	
PA_atk-s04_04a:234_1	‘parinibbātu, bhante’ti upadduto bhayena āyusaṅkhāraṃ vissajjesī”ti, tassokāso mā	234	
PA_atk-s04_04a:234_2	hotu, bhītassa hi udānaṃ nāma natthīti pītivegavissaṭṭhaṃ udānaṃ udānesi.	234	
PA_atk-s04_04a:235_0	Tattha sabbesaṃ soṇasiṅgālādīnampi paccakkhabhāvato tulitaṃ paricchinnanti tulaṃ.	235	
PA_atk-s04_04a:235_1	Kiṃ taṃ? Kāmāvacarakammaṃ. Na tulaṃ, na vā tulaṃ sadisamassa aññaṃ lokiyaṃ kammaṃ	235	
PA_atk-s04_04a:235_2	atthīti atulaṃ. Kiṃ taṃ? Mahaggatakammaṃ. Atha vā kāmāvacaraṃ rūpāvacaraṃ tulaṃ,	235	
PA_atk-s04_04a:235_3	arūpāvacaraṃ atulaṃ. Appavipākaṃ vā tulaṃ, bahuvipākaṃ atulaṃ. Sambhavanti sambhavahetubhūtaṃ,	235	
PA_atk-s04_04a:235_4	rāsikārakaṃ piṇḍakārakanti attho. Bhavasaṅkhāranti punabbhavasaṅkhāraṇakaṃ. Avassajīti	235	
PA_atk-s04_04a:235_5	vissajjesi. Munīti buddhamuni. Ajjhattaratoti niyakajjhattarato. Samāhitoti upacārappanāsamādhivasena	235	
PA_atk-s04_04a:235_6	samāhito. Abhindi kavacamivāti kavacaṃ viya abhindi. Attasambhavanti attani sañjātaṃ	235	
PA_atk-s04_04a:235_7	kilesaṃ. Idaṃ vuttaṃ hoti – savipākaṭṭhena sambhavaṃ, bhavābhisaṅkharaṇaṭṭhena bhavasaṅkhāranti	235	
PA_atk-s04_04a:235_8	ca laddhanāmaṃ tulātulasaṅkhātaṃ lokiyakammañca ossaji, saṅgāmasīse mahāyodho kavacaṃ	235	
PA_atk-s04_04a:235_9	viya attasambhavaṃ kilesañca ajjhattarato hutvā samāhito hutvā abhindīti.	235	
PA_atk-s04_04a:236_0	Atha vā tulanti tulento tīrento. Atulañca sambhavanti nibbānañceva sambhavañca. Bhavasaṅkhāranti	236	
PA_atk-s04_04a:236_1	bhavagāmikammaṃ. Avassaji munīti “pañcakkhandhā aniccā, pañcannaṃ khandhānaṃ nirodho	236	
PA_atk-s04_04a:236_2	nibbānaṃ nicca”ntiādinā nayena tulayanto buddhamuni bhave ādīnavaṃ, nibbāne ca ānisaṃsaṃ	236	
PA_atk-s04_04a:236_3	disvā taṃ khandhānaṃ mūlabhūtaṃ bhavasaṅkhāraṃ kammaṃ “kammakkhayāya saṃvattatī”ti	236	
PA_atk-s04_04a:236_4	evaṃ vuttena kammakkhayakarena ariyamaggena avassaji. Kathaṃ? Ajjhattarato samāhito,	236	
PA_atk-s04_04a:236_5	abhindi kavacamivattasambhavaṃ. So hi vipassanāvasena ajjhattarato, samathavasena	236	
PA_atk-s04_04a:236_6	samāhitoti evaṃ pubbabhāgato paṭṭhāya samathavipassanābalena kavacamiva attabhāvaṃ	236	
PA_atk-s04_04a:236_7	pariyonandhitvā ṭhitaṃ, attani sambhavattā “attasambhava”nti laddhanāmaṃ sabbakilesajālaṃ	236	
PA_atk-s04_04a:236_8	abhindi. Kilesābhāvena ca kataṃ kammaṃ appaṭisandhikattā avassaṭṭhaṃ nāma hotīti	236	
PA_atk-s04_04a:236_9	evaṃ kilesappahānena kammaṃ pajahi. Pahīnakilesassa ca bhayaṃ nāma natthi, tasmā	236	
PA_atk-s04_04a:236_10	abhītova āyusaṅkhāraṃ ossajji, abhītabhāvañāpanatthañca udānaṃ udānesīti veditabbo.	2361	
PA_atk-s04_04a:237_0	Yaṃ mahāvātāti yena samayena yasmiṃ vā samaye mahāvātā. Vāyantīti upakkhepakavātā	237	
PA_atk-s04_04a:237_1	nāma uṭṭhahanti, te vāyantā saṭṭhisahassādhikanavayojanasatasahassabahalaṃ udakasandhārakavātaṃ	237	
PA_atk-s04_04a:237_2	upacchindanti, tato ākāse udakaṃ bhassati, tasmiṃ bhassante pathavī bhassati, puna	237	
PA_atk-s04_04a:237_3	vāto attano balena antodhammakaraṇe viya udakaṃ ābandhitvā gaṇhāti, tato udakaṃ uggacchati,	237	
PA_atk-s04_04a:237_4	tasmiṃ uggacchante pathavī uggacchati. Evaṃ udakaṃ kampitaṃ pathaviṃ kampeti. Etañca	237	
PA_atk-s04_04a:237_5	kampanaṃ yāvajjakālāpi hotiyeva, bahubhāvena pana ogacchanuggacchanaṃ na paññāyati.	237	
PA_atk-s04_04a:238_0	Mahiddhikā mahānubhāvāti ijjhanassa mahantatāya mahiddhikā, anubhavitabbassa mahantatāya	238	
PA_atk-s04_04a:238_1	mahānubhāvā. Parittāti dubbalā. Appamāṇāti balavā. So imaṃ pathaviṃ kampetīti so	238	
PA_atk-s04_04a:238_2	iddhiṃ nibbattetvā saṃvejento mahāmoggallāno viya, vīmaṃsanto vā mahānāgattherassa	238	
PA_atk-s04_04a:238_3	bhāgineyyo saṅgharakkhitasāmaṇero viya pathaviṃ kampeti. Saṅkampetīti samantato kampeti.	238	
PA_atk-s04_04a:238_4	Sampakampetīti tasseva vevacanaṃ. Iti imesu aṭṭhasu pathavikampesu paṭhamo dhātukopena,	238	
PA_atk-s04_04a:238_5	dutiyo iddhānubhāvena, tatiyacatutthā puññatejena, pañcamo ñāṇatejena, chaṭṭho sādhukāradānavasena,	238	
PA_atk-s04_04a:238_6	sattamo kāruññasabhāvena, aṭṭhamo ārodanena. Mātukucchiṃ okkamante ca tato nikkhamante	238	
PA_atk-s04_04a:238_7	ca mahāsatte tassa puññatejena pathavī akampittha, abhisambodhiyaṃ ñāṇatejābhihatā	238	
PA_atk-s04_04a:238_8	hutvā akampittha, dhammacakkappavattane sādhukārabhāvasaṇṭhitā sādhukāraṃ dadamānā	238	
PA_atk-s04_04a:238_9	akampittha, āyusaṅkhāraossajjane kāruññasabhāvasaṇṭhitā cittasaṅkhobhaṃ asahamānā	238	
PA_atk-s04_04a:238_10	akampittha, parinibbāne ārodanavegatunnā hutvā akampittha. Ayaṃ panattho pathavidevatāya	2381	
PA_atk-s04_04a:238_11	vasena veditabbo. Mahābhūtapathaviyā panetaṃ natthi acetanattā. Sesaṃ sabbattha uttānatthamevāti.	2381	
PA_atk-s04_04a:239	Bhūmicālavaggo sattamo.	23	
PA_atk-s04_04a:240	(8) 3. Yamakavaggo	24	
PA_atk-s04_04a:241	1-2. Saddhāsuttadvayavaṇṇanā	24	
PA_atk-s04_04a:242_0	71-72. Aṭṭhamassa paṭhame no ca sīlavāti na sīlesu paripūrakārī. Samantapāsādikoti	242	
PA_atk-s04_04a:242_1	samantato pasādajanako. Sabbākāraparipūroti sabbehi samaṇākārehi samaṇadhammakoṭṭhāsehi	242	
PA_atk-s04_04a:242_2	paripūro. Dutiye santāti paccanīkasantatāya santā. Vimokkhāti paccanīkadhammehi vimuttattā ca vimokkhā.	242	
PA_atk-s04_04a:243	3-9. Maraṇassatisuttadvayādivaṇṇanā	24	
PA_atk-s04_04a:244_0	73-79. Tatiye bhāvetha noti bhāvetha nu. Sāsananti anusiṭṭhi. Āsavānaṃ khayāyāti	244	
PA_atk-s04_04a:244_1	arahattaphalatthāya. Catutthe patihitāyāti paṭipannāya. So mamassa antarāyoti so	244	
PA_atk-s04_04a:244_2	mama jīvitantarāyopi, puthujjanakālakiriyaṃ karontassa saggantarāyopi maggantarāyopi	244	
PA_atk-s04_04a:244_3	assa. Satthakā vā me vātāti satthaṃ viya aṅgamaṅgāni kantantīti satthakā. Pañcamādīni	244	
PA_atk-s04_04a:244_4	vuttanayāneva. Navame saṃsaggārāmatāti pañcavidhe saṃsagge ārāmatā.	244	
PA_atk-s04_04a:245	10. Kusītārambhavatthusuttavaṇṇanā	24	
PA_atk-s04_04a:246_0	80. Dasame kusītavatthūnīti kusītassa alasassa vatthūni patiṭṭhā, kosajjakāraṇānīti	246	
PA_atk-s04_04a:246_1	attho. Kammaṃ kattabbaṃ hotīti cīvaravicāraṇādikammaṃ kattabbaṃ hoti. Na vīriyaṃ	246	
PA_atk-s04_04a:246_2	ārabhatīti duvidhampi vīriyaṃ nārabhati. Appattassāti jhānavipassanāmaggaphaladhammassa	246	
PA_atk-s04_04a:246_3	appattassa pattiyā. Anadhigatassāti tasseva anadhigatassa adhigamatthāya. Asacchikatassāti	246	
PA_atk-s04_04a:246_4	tadeva asacchikatassa sacchikaraṇatthāya. Idaṃ paṭhamanti idaṃ “handāhaṃ nipajjāmī”ti	246	
PA_atk-s04_04a:246_5	evaṃ osīdanaṃ paṭhamaṃ kusītavatthu. Iminā nayena sabbattha attho veditabbo. Māsācitakaṃ	246	
PA_atk-s04_04a:246_6	maññeti ettha pana māsācitaṃ nāma tintamāso. Yathā tintamāso garuko hoti, evaṃ garukoti	246	
PA_atk-s04_04a:246_7	adhippāyo. Gilānā vuṭṭhito hotīti gilāno hutvā pacchā vuṭṭhito hoti. Ārambhavatthūnīti	246	
PA_atk-s04_04a:246_8	vīriyakāraṇāni. Tesampi imināva nayena attho veditabbo. Sesaṃ sabbattha uttānamevāti.	246	
PA_atk-s04_04a:247	Yamakavaggo aṭṭhamo.	24	
PA_atk-s04_04a:248	(9) 4. Sativaggo	24	
PA_atk-s04_04a:249	1-2. Satisampajaññasuttavaṇṇanā	24	
PA_atk-s04_04a:250_0	81-82. Navamassa paṭhamaṃ heṭṭhā vuttanayameva. Dutiye saddhoti duvidhāya saddhāya	250	
PA_atk-s04_04a:250_1	samannāgato. No cupasaṅkamitāti na upaṭṭhahati. No ca paripucchitāti atthānatthaṃ	250	
PA_atk-s04_04a:250_2	kāraṇākāraṇaṃ paripucchitā na hoti. Samannāgatoti sāmiatthe paccattaṃ, samannāgatassāti	250	
PA_atk-s04_04a:250_3	vuttaṃ hoti. Ekantapaṭibhānā tathāgataṃ dhammadesanā hotīti tathāgatassa ekantapaṭibhānā	250	
PA_atk-s04_04a:250_4	dhammadesanā hoti, ekanteneva paṭibhāti upaṭṭhātīti attho.	250	
PA_atk-s04_04a:251	3. Mūlakasuttavaṇṇanā	25	
PA_atk-s04_04a:252_0	83. Tatiye sabbe dhammāti pañcakkhandhā. Chandamūlakāti ajjhāsayacchando kattukamyatāchando	252	
PA_atk-s04_04a:252_1	taṃ mūlaṃ etesanti chandamūlakā. Manasikārato sambhavantīti manasikārasambhavā. Phassato	252	
PA_atk-s04_04a:252_2	samudenti rāsī bhavantīti phassasamudayā. Vedanāya samosarantīti vedanāsamosaraṇā.	252	
PA_atk-s04_04a:252_3	Samādhi etesaṃ pamukhoti samādhippamukhā. Jeṭṭhakaṭṭhena sati adhipati etesanti satādhipateyyā,	252	
PA_atk-s04_04a:252_4	satijeṭṭhakāti attho. Paññā uttarā etesanti paññuttarā. Vimutti eva sāro etesanti	252	
PA_atk-s04_04a:252_5	vimuttisārā. Ettha ca chandamūlakādayo cattāropi lokiyā kathitā, sesā lokiyalokuttaramissakāti.	252	
PA_atk-s04_04a:253	4. Corasuttavaṇṇanā	25	
PA_atk-s04_04a:254_0	84. Catutthe mahācoroti rajjantare dubbhituṃ samattho mahācoro. Pariyāpajjatīti pariyādānaṃ	254	
PA_atk-s04_04a:254_1	gacchati. Na ciraṭṭhitiko hotīti addhānaṃ pālento ṭhātuṃ na sakkoti. Appaharantassa	254	
PA_atk-s04_04a:254_2	paharatīti attano averine appaharante guṇasampanne ca mahallake ca taruṇadārake ca	254	
PA_atk-s04_04a:254_3	appaharitabbayuttake paharati. Anavasesaṃ ādiyatīti nissesaṃ gaṇhāti. Byattacorānañhi	254	
PA_atk-s04_04a:254_4	idaṃ vattaṃ – parassa dvīsu sāṭakesu eko gahetabbo, ekasmiṃ sante dubbalaṃ datvā	254	
PA_atk-s04_04a:254_5	thiro gahetabbo. Puṭabhattataṇḍulādīsu ekaṃ koṭṭhāsaṃ datvā eko gahetabboti. Accāsanne	254	
PA_atk-s04_04a:254_6	kammaṃ karotīti gāmanigamarājadhānīnaṃ āsannaṭṭhāne corikakammaṃ karoti. Na ca nidhānakusalo	254	
PA_atk-s04_04a:254_7	hotīti yaṃ laddhaṃ, taṃ dakkhiṇeyye nidahituṃ cheko na hoti, paralokamaggaṃ na sodheti.	254	
PA_atk-s04_04a:255	5. Samaṇasuttavaṇṇanā	25	
PA_atk-s04_04a:256_0	85. Pañcame yaṃ samaṇenāti yaṃ guṇajātaṃ samaṇena pattabbaṃ. Vusīmatāti brahmacariyavāsaṃvutena.	256	
PA_atk-s04_04a:256_1	Mutto mocemi bandhanāti ahaṃ sabbabandhanehi mutto hutvā mahājanampi rāgādibandhanato	256	
PA_atk-s04_04a:256_2	mocemi. Paramadantoti aññena kenaci asikkhāpito acodito sayambhuñāṇena paṭivijjhitvā	256	
PA_atk-s04_04a:256_3	paramadamathena dantattā paramadanto nāma. Parinibbutoti kilesaparinibbānena parinibbuto.	256	
PA_atk-s04_04a:257	6. Yasasuttavaṇṇanā	25	
PA_atk-s04_04a:258_0	86. Chaṭṭhe mā ca mayā yasoti yaso ca mayā saddhiṃ mā gañchi. Akasiralābhīti vipulalābhī.	258	
PA_atk-s04_04a:258_1	Sīlapaññāṇanti sīlañceva ñāṇañca. Saṅgammāti sannipatitvā. Samāgammāti samāgantvā.	258	
PA_atk-s04_04a:258_2	Saṅgaṇikavihāranti gaṇasaṅgaṇikavihāraṃ. Na hi nūnameti na hi nūna ime. Tathā hi	258	
PA_atk-s04_04a:258_3	panameti tathā hi pana ime. Aṅgulipatodakehīti aṅgulipatodayaṭṭhiṃ katvā vijjhanena.	258	
PA_atk-s04_04a:258_4	Sañjagghanteti mahāhasitaṃ hasante. Saṃkīḷanteti keḷiṃ karonte.	258	
PA_atk-s04_04a:259	7. Pattanikujjanasuttavaṇṇanā	25	
PA_atk-s04_04a:260_0	87. Sattame nikkujjeyyāti tena dinnassa deyyadhammassa appaṭiggahaṇatthaṃ pattanikkujjanakammavācāya	260	
PA_atk-s04_04a:260_1	nikujjeyya, na adhomukhaṭhapanena. Alābhāyāti catunnaṃ paccayānaṃ alābhatthāya. Anatthāyāti	260	
PA_atk-s04_04a:260_2	upaddavāya avaḍḍhiyā. Ukkujjeyyāti ukkujjanakammavācāya ukkujjeyya.	260	
PA_atk-s04_04a:261	8. Appasādapavedanīyasuttavaṇṇanā	26	
PA_atk-s04_04a:262_0	88. Aṭṭhame appasādaṃ pavedeyyunti appasannabhāvaṃ jānāpeyyuṃ. Appasādaṃ pavedentena	262	
PA_atk-s04_04a:262_1	pana kiṃ kātabbanti? Nisinnāsanato na uṭṭhātabbaṃ na vanditabbaṃ na paccuggamanaṃ	262	
PA_atk-s04_04a:262_2	kātabbaṃ, na deyyadhammo dātabbo. Agocareti pañcavidhe agocare.	262	
PA_atk-s04_04a:263	9. Paṭisāraṇīyasuttavaṇṇanā	26	
PA_atk-s04_04a:264	89. Navame dhammikañca gihipaṭissavanti “imaṃ temāsaṃ idheva vasitabba”nti vutto “evaṃ hotū”tiādinā nayena paṭissavaṃ. Na saccāpetīti vuttaṃ na saccaṃ karoti visaṃvādeti.	26	
PA_atk-s04_04a:265	10. Sammāvattanasuttavaṇṇanā	26	
PA_atk-s04_04a:266_0	90. Dasame paccekaṭṭhāneti adhipatiṭṭhāne jeṭṭhakaṭṭhāne. Tañhi jeṭṭhakaṃ katvā kiñci	266	
PA_atk-s04_04a:266_1	saṅghakammaṃ kātuṃ na labhati. Na ca tena mūlena vuṭṭhāpetabboti taṃ mūlaṃ katvā	266	
PA_atk-s04_04a:266_2	abbhānakammaṃ kātuṃ na labhati. Sesaṃ sabbattha uttānamevāti.	266	
PA_atk-s04_04a:267	Sativaggo navamo.	26	
PA_atk-s04_04a:268	(10) 5. Sāmaññavaggo	26	
PA_atk-s04_04a:269_0	91. Ito paraṃ atha kho bojjhā upāsikātiādīsu bojjhā upāsikā, sirimā upāsikā, padumā	269	
PA_atk-s04_04a:269_1	upāsikā, sutanā upāsikā, manujā upāsikā, uttarā upāsikā, muttā upāsikā, khemā upāsikā,	269	
PA_atk-s04_04a:269_2	rucī upāsikā, cundī rājakumārī, bimbī upāsikā, sumanā rājakumārī, mallikā devī, tissā	269	
PA_atk-s04_04a:269_3	upāsikā, tissāmātā upāsikā, soṇā upāsikā, soṇāya mātā upāsikā, kāṇā upāsikā, kāṇamātā	269	
PA_atk-s04_04a:269_4	upāsikā, uttarā nandamātā, visākhā migāramātā, khujjuttarā upāsikā, sāmāvatī upāsikā,	269	
PA_atk-s04_04a:269_5	suppavāsā koliyadhītā, suppiyā upāsikā, nakulamātā gahapatānīti imāsaṃ ettakānaṃ	269	
PA_atk-s04_04a:269_6	aṭṭhaṅgasamannāgataṃ uposathakammameva kathitaṃ. Icchantena vitthāretvā kathetabbaṃ.	269	
PA_atk-s04_04a:269_7	Sesaṃ sabbattha uttānatthamevāti.	269	
PA_atk-s04_04a:270	Manorathapūraṇiyā aṅguttaranikāya-aṭṭhakathāya	27	
PA_atk-s04_04a:271	Aṭṭhakanipātassa saṃvaṇṇanā niṭṭhitā.	27	
PA_atk-s04_04a:272	. Namo tassa bhagavato arahato sammāsambuddhassa.	27	
PA_atk-s04_04a:273	Aṅguttaranikāye	27	
PA_atk-s04_04a:274	Navakanipāta-aṭṭhakathā	27	
PA_atk-s04_04a:275	1. Paṭhamapaṇṇāsakaṃ	27	
PA_atk-s04_04a:276	1. Sambodhivaggo	27	
PA_atk-s04_04a:277	1. Sambodhisuttavaṇṇanā	27	
PA_atk-s04_04a:278_0	1. Navakanipātassa paṭhame sambodhipakkhikānanti catumaggasaṅkhātassa sambodhissa	278	
PA_atk-s04_04a:278_1	pakkhe bhavānaṃ, upakārakānanti attho. Pāḷiyaṃ āgate nava dhamme sandhāyevaṃ pucchati.	278	
PA_atk-s04_04a:278_2	Kā upanisāti ko upanissayapaccayo. Abhisallekhantīti abhisallekhikā. Samathavipassanācittassa	278	
PA_atk-s04_04a:278_3	vivaraṇe sappāyā upakārakāti cetovivaraṇasappāyā. Appicchataṃ ārabbha pavattā kathā	278	
PA_atk-s04_04a:278_4	appicchakathā. Sesesupi eseva nayo.	278	
PA_atk-s04_04a:279_0	Asubhā bhāvetabbā rāgassa pahānāyāti ayamattho sālilāyakopamāya vibhāvetabbo – eko	279	
PA_atk-s04_04a:279_1	hi puriso asitaṃ gahetvā koṭito paṭṭhāya sālikkhette sāliyo lāyati. Athassa vatiṃ	279	
PA_atk-s04_04a:279_2	bhinditvā gāvo pavisiṃsu. So asitaṃ ṭhapetvā yaṭṭhiṃ ādāya teneva maggena gāvo nīharitvā	279	
PA_atk-s04_04a:279_3	vatiṃ pākatikaṃ katvā punapi asitaṃ ādāya sāliyo lāyi. Ettha sālikkhettaṃ viya buddhasāsanaṃ	279	
PA_atk-s04_04a:279_4	daṭṭhabbaṃ, sālilāyako viya yogāvacaro, asitaṃ viya paññā, lāyanakālo viya vipassanāya	279	
PA_atk-s04_04a:279_5	kammakaraṇakālo, yaṭṭhi viya asubhakammaṭṭhānaṃ, vati viya saṃvaro, vatiṃ bhinditvā	279	
PA_atk-s04_04a:279_6	gāvīnaṃ pavisanaṃ viya sahasā appaṭisaṅkhāya pamādaṃ ārabbha rāgassa uppajjanaṃ,	279	
PA_atk-s04_04a:279_7	asitaṃ ṭhapetvā yaṭṭhiṃ ādāya paviṭṭhamaggeneva gāvo nīharitvā vatiṃ paṭipākatikaṃ	279	
PA_atk-s04_04a:279_8	katvā puna koṭito paṭṭhāya sālilāyanaṃ viya asubhakammaṭṭhānena rāgaṃ vikkhambhetvā	279	
PA_atk-s04_04a:279_9	puna vipassanāya kammaṃ ārabhanakālo. Imamatthaṃ sandhāya vuttaṃ – “asubhā bhāvetabbā	279	
PA_atk-s04_04a:279_10	rāgassa pahānāyā”ti.	2791	
PA_atk-s04_04a:280_0	Tattha rāgassāti pañcakāmaguṇikarāgassa. Mettāti mettākammaṭṭhānaṃ. Byāpādassa pahānāyāti	280	
PA_atk-s04_04a:280_1	vuttanayeneva uppannassa kopassa pajahanatthāya. Ānāpānassatīti soḷasavatthukā ānāpānassati.	280	
PA_atk-s04_04a:280_2	Vitakkupacchedāyāti vuttanayeneva uppannānaṃ vitakkānaṃ upacchedanatthāya. Asmimānasamugghātāyāti	280	
PA_atk-s04_04a:280_3	asmīti uppajjanakassa mānassa samugghātatthāya. Anattasaññā saṇṭhātīti aniccalakkhaṇe	280	
PA_atk-s04_04a:280_4	diṭṭhe anattalakkhaṇaṃ diṭṭhameva hoti. Etesu hi tīsu lakkhaṇesu ekasmiṃ diṭṭhe itaradvayaṃ	280	
PA_atk-s04_04a:280_5	diṭṭhameva hoti. Tena vuttaṃ – “aniccasaññino, bhikkhave, anattasaññā saṇṭhātī”ti.	280	
PA_atk-s04_04a:280_6	Diṭṭheva dhamme nibbānanti diṭṭheyeva dhamme apaccayaparinibbānañca pāpuṇātīti imasmiṃ	280	
PA_atk-s04_04a:280_7	sutte vaṭṭavivaṭṭaṃ kathitaṃ.	280	
PA_atk-s04_04a:281	2. Nissayasuttavaṇṇanā	28	
PA_atk-s04_04a:282_0	2. Dutiye nissayasampannoti patiṭṭhāsampanno. Saddhanti okappanasaddhaṃ. Vīriyanti	282	
PA_atk-s04_04a:282_1	kāyikacetasikavīriyaṃ. Yaṃsāti yaṃ assa. Ariyāya paññāyāti sahavipassanāya maggapaññāya.	282	
PA_atk-s04_04a:282_2	Saṅkhāyāti jānitvā. Ekaṃ paṭisevatīti sevitabbayuttakaṃ sevati. Adhivāsetīti adhivāsetabbayuttakaṃ	282	
PA_atk-s04_04a:282_3	adhivāseti. Parivajjetīti parivajjetabbayuttakaṃ parivajjeti. Vinodetīti nīharitabbayuttakaṃ	282	
PA_atk-s04_04a:282_4	nīharati. Evaṃ kho bhikkhūti evaṃ kho bhikkhu uggahaparipucchāvasena ceva dhammavavatthānavasena	282	
PA_atk-s04_04a:282_5	ca paṭisevitabbādīni suppaṭividdhāni supaccakkhāni katvā paṭisevanto adhivāsento	282	
PA_atk-s04_04a:282_6	parivajjento vinodento ca bhikkhu nissayasampanno nāma hotīti.	282	
PA_atk-s04_04a:283	3. Meghiyasuttavaṇṇanā	28	
PA_atk-s04_04a:284_0	3. Tatiye cālikāyanti evaṃnāmake nagare. Taṃ kira calamaggaṃ nissāya katattā olokentānaṃ	284	
PA_atk-s04_04a:284_1	calamānaṃ viya upaṭṭhāti, tasmā cālikāti saṅkhaṃ gataṃ. Cāliyapabbateti sopi pabbato	284	
PA_atk-s04_04a:284_2	sabbasetattā kāḷapakkhuposathe olokentānaṃ calamāno viya upaṭṭhāti, tasmā cāliyapabbatoti	284	
PA_atk-s04_04a:284_3	vutto. Tattha mahantaṃ vihāraṃ kārayiṃsu. Iti bhagavā taṃ nagaraṃ nissāya cālikāpabbatamahāvihāre	284	
PA_atk-s04_04a:284_4	viharati. Jantugāmanti evaṃnāmakaṃ aparampi tasseva vihārassa gocaragāmaṃ. Jattugāmantipi	284	
PA_atk-s04_04a:284_5	paṭhanti. Padhānatthikassāti padhānakammikassa. Padhānāyāti samaṇadhammakaraṇatthāya.	284	
PA_atk-s04_04a:284_6	Āgamehi tāvāti satthā therassa vacanaṃ sutvā upadhārento “na tāvassa ñāṇaṃ paripakka”nti	284	
PA_atk-s04_04a:284_7	ñatvā paṭibāhanto evamāha. Ekakamhi tāvāti idaṃ panassa “evamayaṃ gantvāpi kamme	284	
PA_atk-s04_04a:284_8	anipphajjamāne nirāsaṅko hutvā pemavasena puna āgacchissatī”ti cittamaddavajananatthaṃ	284	
PA_atk-s04_04a:284_9	āha. Natthi kiñci uttari karaṇīyanti catūsu saccesu catunnaṃ kiccānaṃ katattā aññaṃ	284	
PA_atk-s04_04a:284_10	uttari karaṇīyaṃ nāma natthi. Katassa vā paṭicayoti adhigatassa vā puna paṭicayopi	2841	
PA_atk-s04_04a:284_11	natthi. Na hi bhāvitamaggo puna bhāvīyati, na pahīnakilesānaṃ puna pahānaṃ atthi.	2841	
PA_atk-s04_04a:284_12	Padhānanti kho, meghiya, vadamānaṃ kinti vadeyyāmāti “samaṇadhammaṃ karomī”ti taṃ	2841	
PA_atk-s04_04a:284_13	vadamānaṃ mayaṃ aññaṃ kiṃ nāma vadeyyāma.	2841	
PA_atk-s04_04a:285_0	Divāvihāraṃ nisīdīti divāvihāratthāya nisīdi. Nisīdanto ca yasmiṃ maṅgalasilāpaṭṭe	285	
PA_atk-s04_04a:285_1	pubbe anupaṭipāṭiyā pañca jātisatāni rājā hutvā uyyānakīḷikaṃ kīḷanto tividhanāṭakaparivāro	285	
PA_atk-s04_04a:285_2	nisīdi, tasmiṃyeva nisīdi. Athassa nisinnakālato paṭṭhāya samaṇabhāvo jahito viya	285	
PA_atk-s04_04a:285_3	ahosi, rājavesaṃ gahetvā nāṭakavaraparivuto setacchattassa heṭṭhā mahārahe pallaṅke	285	
PA_atk-s04_04a:285_4	nisinno viya jāto. Athassa taṃ sampattiṃ assādayato kāmavitakko udapādi. So tasmiṃyeva	285	
PA_atk-s04_04a:285_5	khaṇe mahāyodhehi gahite dve core ānetvā purato ṭhapite viya addasa. Tesu ekassa	285	
PA_atk-s04_04a:285_6	vadhaṃ āṇāpanavasenassa byāpādavitakko uppajji, ekassa bandhanaṃ āṇāpanavasena vihiṃsāvitakko.	285	
PA_atk-s04_04a:285_7	Evaṃ so latājālena rukkho viya madhumakkhikāhi madhughātako viya akusalavitakkehi	285	
PA_atk-s04_04a:285_8	parikkhitto ahosi. Taṃ sandhāya – atha kho āyasmato meghiyassātiādi vuttaṃ. Anvāsattāti	285	
PA_atk-s04_04a:285_9	anubaddhā samparivāritā. Yena bhagavā tenupasaṅkamīti evaṃ pāpavitakkehi samparikiṇṇo	285	
PA_atk-s04_04a:285_10	kammaṭṭhānaṃ sappāyaṃ kātuṃ asakkonto “idaṃ vata disvā dīghadassī bhagavā paṭisedhesī”ti	2851	
PA_atk-s04_04a:285_11	sallakkhetvā “idaṃ kāraṇaṃ dasabalassa ārocessāmī”ti nisinnāsanato vuṭṭhāya yena	2851	
PA_atk-s04_04a:285_12	bhagavā tenupasaṅkami.	2851	
PA_atk-s04_04a:286	4. Nandakasuttavaṇṇanā	28	
PA_atk-s04_04a:287_0	4. Catutthe upaṭṭhānasālāyanti bhojanasālāyaṃ. Yenupaṭṭhānasālāti satthā nandakattherena	287	
PA_atk-s04_04a:287_1	madhurassarena āraddhāya dhammadesanāya saddaṃ sutvā, “ānanda, ko eso upaṭṭhānasālāya	287	
PA_atk-s04_04a:287_2	madhurassarena dhammaṃ desetī”ti pucchitvā “dhammakathikanandakattherassa ajja, bhante,	287	
PA_atk-s04_04a:287_3	vāro”ti sutvā “atimadhuraṃ katvā, ānanda, eso bhikkhu dhammaṃ katheti, mayampi gantvā	287	
PA_atk-s04_04a:287_4	suṇissāmā”ti vatvā yenupaṭṭhānasālā tenupasaṅkami. Bahidvārakoṭṭhake aṭṭhāsīti chabbaṇṇarasmiyo	287	
PA_atk-s04_04a:287_5	cīvaragabbhe paṭicchādetvā aññātakavesena aṭṭhāsi. Kathāpariyosānaṃ āgamayamānoti	287	
PA_atk-s04_04a:287_6	“idamavocā”ti idaṃ kathāvasānaṃ udikkhamāno dhammakathaṃ suṇanto aṭṭhāsiyeva. Athāyasmā	287	
PA_atk-s04_04a:287_7	ānando nikkhante paṭhame yāme satthu saññaṃ adāsi – “paṭhamayāmo atikkanto, bhante,	287	
PA_atk-s04_04a:287_8	thokaṃ vissamathā”ti. Satthā tattheva aṭṭhāsi. Athāyasmā ānando majjhimayāmepi nikkhante,	287	
PA_atk-s04_04a:287_9	“bhante, tumhe pakatiyā khattiyasukhumālā, puna buddhasukhumālāti paramasukhumālā,	287	
PA_atk-s04_04a:287_10	majjhimayāmopi atikkanto, muhuttaṃ vissamathā”ti āha. Satthā tattheva aṭṭhāsi. Tattha	2871	
PA_atk-s04_04a:287_11	ṭhitakassevassa aruṇaggaṃ paññāyittha. Aruṇuggamanañca therassa “idamavocā”ti pāpetvā	2871	
PA_atk-s04_04a:287_12	kathāpariyosānañca dasabalassa chabbaṇṇasarīrasmivissajjanañca ekappahāreneva ahosi.	2871	
PA_atk-s04_04a:287_13	Aggaḷaṃ ākoṭesīti agganakhena dvārakavāṭaṃ ākoṭesi.	2871	
PA_atk-s04_04a:288_0	Sārajjamānarūpoti harāyamāno ottappamāno. Domanassasārajjaṃ panassa natthi. Ettakampi	288	
PA_atk-s04_04a:288_1	no nappaṭibhāseyyāti paṭisambhidāppattassa appaṭibhānaṃ nāma natthi. Ettakampi na	288	
PA_atk-s04_04a:288_2	katheyyanti dasseti. Sādhu sādhūti therassa dhammadesanaṃ sampahaṃsanto āha. Ayañhettha	288	
PA_atk-s04_04a:288_3	attho “sugahitā ca te dhammadesanā sukathitā cā”ti. Kulaputtānanti ācārakulaputtānañceva	288	
PA_atk-s04_04a:288_4	jātikulaputtānañca. Ariyo ca tuṇhibhāvoti dutiyajjhānasamāpattiṃ sandhāyevamāha.	288	
PA_atk-s04_04a:288_5	Adhipaññādhammavipassanāyāti saṅkhārapariggahavipassanāñāṇassa. Catuppādakoti assagoṇagadrabhādiko.	288	
PA_atk-s04_04a:288_6	Idaṃ vatvāti imaṃ catūhaṅgehi samannāgataṃ dhammaṃ kathayitvā. Vihāraṃ pāvisīti gandhakuṭiṃ paviṭṭho.	288	
PA_atk-s04_04a:289_0	Kālena dhammassavaneti kāle kāle dhammassavanasmiṃ. Dhammasākacchāyāti pañhakathāya.	289	
PA_atk-s04_04a:289_1	Gambhīraṃ atthapadanti gambhīraṃ guḷhaṃ rahassaṃ atthaṃ. Paññāyāti sahavipassanāya	289	
PA_atk-s04_04a:289_2	maggapaññāya. Sammasanapaṭivedhapaññāpi uggahaparipucchāpaññāpi vaṭṭatiyeva. Patto	289	
PA_atk-s04_04a:289_3	vā pajjati vāti arahattaṃ patto vā pāpuṇissati vāti evaṃ guṇasambhāvanāya sambhāveti.	289	
PA_atk-s04_04a:289_4	Appattamānasāti appattaarahattā, arahattaṃ vā appattaṃ mānasaṃ etesantipi appattamānasā.	289	
PA_atk-s04_04a:289_5	Diṭṭhadhammasukhavihāranti ettha diṭṭhadhammasukhavihāro lokiyopi vaṭṭati lokuttaropi.	289	
PA_atk-s04_04a:290	5. Balasuttavaṇṇanā	29	
PA_atk-s04_04a:291_0	5. Pañcame avijjākosajjasāvajjaassaddhiyesu akampanato paññābalādīni daṭṭhabbāni.	291	
PA_atk-s04_04a:291_1	Akusalasaṅkhātāti akusalāti ñātā. Esa nayo sabbattha. Nālamariyāti ariyabhāvaṃ kātuṃ	291	
PA_atk-s04_04a:291_2	asamatthā, ariyānaṃ vā ananucchavikā. Vodiṭṭhāti suṭṭhu diṭṭhā. Vocaritāti manodvāre	291	
PA_atk-s04_04a:291_3	samudācārappattā. Atthikassāti dhammadesanāya atthikassa. Ājīvikābhayanti jīvitavuttibhayaṃ.	291	
PA_atk-s04_04a:291_4	Asilokabhayanti garahābhayaṃ. Parisāsārajjabhayanti parisaṃ patvā sārajjaṃ okkamanabhayaṃ.	291	
PA_atk-s04_04a:291_5	Imasmiṃ sutte vaṭṭavivaṭṭaṃ kathitaṃ.	291	
PA_atk-s04_04a:292	6. Sevanāsuttavaṇṇanā	29	
PA_atk-s04_04a:293_0	6. Chaṭṭhe jīvitaparikkhārāti jīvitasambhārā. Samudānetabbāti samāharitabbā. Kasirena	293	
PA_atk-s04_04a:293_1	samudāgacchantīti dukkhena uppajjanti. Rattibhāgaṃ vā divasabhāgaṃ vāti ettha rattibhāge	293	
PA_atk-s04_04a:293_2	ñatvā rattibhāgeyeva pakkamitabbaṃ, rattiṃ caṇḍavāḷādiparipanthe sati aruṇuggamanaṃ	293	
PA_atk-s04_04a:293_3	āgametabbaṃ. Divasabhāge ñatvā divā pakkamitabbaṃ, divā paripanthe sati sūriyatthaṅgamanaṃ	293	
PA_atk-s04_04a:293_4	āgametabbaṃ. Saṅkhāpīti sāmaññatthassa bhāvanāpāripūriāgamanaṃ jānitvā. So puggaloti	293	
PA_atk-s04_04a:293_5	padassa pana “nānubandhitabbo”ti iminā sambandho. Anāpucchāti idha pana taṃ puggalaṃ	293	
PA_atk-s04_04a:293_6	anāpucchā pakkamitabbanti attho. Api panujjamānenāti api nikkaḍḍhiyamānena. Evarūpo	293	
PA_atk-s04_04a:293_7	hi puggalo sacepi dārukalāpasataṃ vā udakaghaṭasataṃ vā vālikāghaṭasataṃ vā daṇḍaṃ	293	
PA_atk-s04_04a:293_8	āropeti, mā idha vasīti nikkaḍḍhāpeti vā, taṃ khamāpetvāpi yāvajīvaṃ so anubandhitabbova, na vijahitabbo.	293	
PA_atk-s04_04a:294	7. Sutavāsuttavaṇṇanā	29	
PA_atk-s04_04a:295_0	7. Sattame pañca ṭhānāni ajjhācaritunti pañca kāraṇāni atikkamituṃ. Pāṇanti antamaso	295	
PA_atk-s04_04a:295_1	kunthakipillikaṃ. Adinnanti antamaso tiṇasalākampi parasantakaṃ. Theyyasaṅkhātanti	295	
PA_atk-s04_04a:295_2	theyyacittena. Sannidhikārakaṃ kāme paribhuñjitunti sannidhiṃ katvā ṭhapetvā vatthukāmakilesakāme	295	
PA_atk-s04_04a:295_3	paribhuñjituṃ abhabbo. Akappiyaṃ kāmaguṇaṃ sandhāyetaṃ vuttaṃ. Buddhaṃ paccakkhātunti	295	
PA_atk-s04_04a:295_4	“na buddho aya”nti evaṃ paṭikkhipituṃ. Dhammādīsupi eseva nayo. Evaṃ tāva aṭṭhakathāya	295	
PA_atk-s04_04a:295_5	āgataṃ. Pāḷiyaṃ pana imasmiṃ sutte agatigamanāni kathitāni.	295	
PA_atk-s04_04a:296	8-10. Sajjhasuttādivaṇṇanā	29	
PA_atk-s04_04a:297_0	8-10. Aṭṭhame buddhādīnaṃ paccakkhānaṃ kathitaṃ. Navame puthujjanena saddhiṃ gahitattā	297	
PA_atk-s04_04a:297_1	“āhuneyyā”ti vuttaṃ. Dasame gotrabhūti sotāpattimaggassa anantarapaccayena sikhāpattabalavavipassanācittena	297	
PA_atk-s04_04a:297_2	samannāgato. Sesaṃ sabbattha uttānatthamevāti.	297	
PA_atk-s04_04a:298	Sambodhavaggo paṭhamo.	29	
PA_atk-s04_04a:299	2. Sīhanādavaggo	29	
PA_atk-s04_04a:300	1. Sīhanādasuttavaṇṇanā	30	
PA_atk-s04_04a:301_0	11. Dutiyassa paṭhame yena bhagavā tenupasaṅkamīti “sace satthā cārikaṃ pakkamitukāmo	301	
PA_atk-s04_04a:301_1	assa, imasmiṃ kāle pakkameyya. Handāhaṃ cārikaṃ gamanatthāya satthāraṃ āpucchāmī”ti	301	
PA_atk-s04_04a:301_2	cintetvā bhikkhusaṅghaparivuto upasaṅkami. Āyasmā maṃ, bhanteti so kira bhikkhu theraṃ	301	
PA_atk-s04_04a:301_3	mahatā bhikkhuparivārena gacchantaṃ disvā “ime bhikkhū tathāgataṃ pahāya sāriputtaṃ	301	
PA_atk-s04_04a:301_4	parivāretvā nikkhantā, gamanavicchedamassa karissāmī”ti aṭṭhāne kopaṃ bandhitvā evamāha.	301	
PA_atk-s04_04a:301_5	Tattha āsajjāti ghaṭṭetvā. Appaṭinissajjāti akkhamāpetvā accayaṃ adesetvā. Kismiṃ	301	
PA_atk-s04_04a:301_6	pana so kāraṇe āghātaṃ bandhīti? Therassa kira dasabalaṃ vanditvā uṭṭhāya gacchato	301	
PA_atk-s04_04a:301_7	cīvarakaṇṇo tassa sarīraṃ phusi, vāto paharītipi vadanti. Ettakena āghātaṃ bandhitvā	301	
PA_atk-s04_04a:301_8	theraṃ mahatā parivārena gacchantaṃ disvā usūyamāno “gamanavicchedamassa karissāmī”ti	301	
PA_atk-s04_04a:301_9	evamāha. Ehi tvaṃ bhikkhūti satthā tassa bhikkhuno vacanaṃ sutvā “na taṃ bhikkhu	301	
PA_atk-s04_04a:301_10	sāriputto paharīti vutte, ‘bhante, tumhe attano aggasāvakasseva pakkhaṃ vahatha,	3011	
PA_atk-s04_04a:301_11	na mayha’nti mayi manopadosaṃ katvā apāye nibbatteyyā”ti ñatvā “sāriputtaṃ pakkosāpetvā	3011	
PA_atk-s04_04a:301_12	imamatthaṃ pucchissāmī”ti ekaṃ bhikkhuṃ āmantetvā evamāha. Avāpuraṇaṃ ādāyāti kuñcikaṃ	3011	
PA_atk-s04_04a:301_13	gahetvā. Sīhanādanti seṭṭhanādaṃ pamukhanādaṃ appaṭivattiyanādaṃ. Evaṃ dvīhi mahātherehi	3011	
PA_atk-s04_04a:301_14	ārocito bhikkhusaṅgho rattiṭṭhānadivāṭṭhānāni pahāya satthu santikaṃ agamāsi. Khīyanadhammanti kathādhammaṃ.	3011	
PA_atk-s04_04a:302_0	Gūthagatanti gūthameva. Sesesupi eseva nayo. Pathavīsamenāti akujjhanaṭṭhena pathaviyā	302	
PA_atk-s04_04a:302_1	samānena. Na hi pathavī “mayi suciṃ nikkhipantī”ti somanassaṃ karoti, na “asuciṃ	302	
PA_atk-s04_04a:302_2	nikkhipantī”ti domanassaṃ. Mayhampi evarūpaṃ cittanti dasseti. Vipulenāti aparittena.	302	
PA_atk-s04_04a:302_3	Mahaggatenāti mahantabhāvaṃ gatena. Appamāṇenāti vaḍḍhitappamāṇena. Averenāti akusalaverapuggalaverarahitena.	302	
PA_atk-s04_04a:302_4	Abyāpajjhenāti niddukkhena vigatadomanassena. So idhāti so anupaṭṭhitakāyānupassanāsatipaṭṭhāno	302	
PA_atk-s04_04a:302_5	bhikkhu evaṃ kareyya, mādiso kathaṃ evarūpaṃ karissati, bhanteti paṭhamaṃ sīhanādaṃ	302	
PA_atk-s04_04a:302_6	nadi. Evaṃ sabbattha yojanā veditabbā.	302	
PA_atk-s04_04a:303_0	Rajoharaṇanti rajasammajjanacoḷakaṃ, pādapuñchanti, tasseva nāmaṃ. Kaḷopihatthoti	303	
PA_atk-s04_04a:303_1	pacchihattho ukkhalihattho vā. Nantakavāsīti antacchinnapilotikavasano. Sūratoti	303	
PA_atk-s04_04a:303_2	sucisīlo soraccena samannāgato. Sudantoti suṭṭhu damathaṃ upagato. Suvinītoti suṭṭhu	303	
PA_atk-s04_04a:303_3	sikkhito. Na kañci hiṃsatīti visāṇādīsu gaṇhantampi piṭṭhiṃ parimajjantampi na kañci	303	
PA_atk-s04_04a:303_4	viheṭheti. Usabhachinnavisāṇasamenāti usabhassa chinnavisāṇassa cittasadisena.	303	
PA_atk-s04_04a:304	Aṭṭīyeyyāti aṭṭo pīḷito bhaveyya. Harāyeyyāti lajjeyya. Jiguccheyyāti jigucchaṃ āpajjeyya.	30	
PA_atk-s04_04a:305_0	Medakathālikanti medakathālikā vuccati sūnakārakehi yūsanikkhamanatthāya tattha tattha	305	
PA_atk-s04_04a:305_1	katachiddā thālikā. Parihareyyāti maṃsassa pūretvā ukkhipitvā gaccheyya. Chiddāvachiddanti	305	
PA_atk-s04_04a:305_2	parittamahantehi chiddehi samannāgataṃ. Uggharantanti uparimukhehi chiddehi nikkhamamānayūsaṃ.	305	
PA_atk-s04_04a:305_3	Paggharantanti adhomukhehi nikkhamamānayūsaṃ. Evamassa sakalasarīraṃ yūsamakkhitaṃ	305	
PA_atk-s04_04a:305_4	bhaveyya. Chiddāvachiddanti navahi vaṇamukhehi parittamahanta chiddaṃ. Evamettha	305	
PA_atk-s04_04a:305_5	aṭṭhamanavamehi dvīhi aṅgehi thero attano sarīre nicchandarāgataṃ kathesi.	305	
PA_atk-s04_04a:306_0	Atha kho so bhikkhūti evaṃ therena navahi kāraṇehi sīhanāde nadite atha so bhikkhu.	306	
PA_atk-s04_04a:306_1	Accayoti aparādho. Maṃ accagamāti maṃ atikkamma abhibhavitvā pavatto. Patiggaṇhatūti	306	
PA_atk-s04_04a:306_2	khamatu. Āyatiṃ saṃvarāyāti anāgate saṃvaraṇatthāya, puna evarūpassa aparādhassa	306	
PA_atk-s04_04a:306_3	akaraṇatthāya. Tagghāti ekaṃsena. Yathādhammaṃ paṭikarosīti yathā dhammo ṭhito, tatheva	306	
PA_atk-s04_04a:306_4	karosi, khamāpesīti vuttaṃ hoti. Taṃ te mayaṃ paṭiggaṇhāmāti taṃ tava aparādhaṃ mayaṃ	306	
PA_atk-s04_04a:306_5	khamāma. Vuddhihesā bhikkhu ariyassa vinayeti esā bhikkhu ariyassa vinaye buddhassa	306	
PA_atk-s04_04a:306_6	bhagavato sāsane vuḍḍhi nāma. Katamā? Accayaṃ accayato disvā yathādhammaṃ paṭikaritvā	306	
PA_atk-s04_04a:306_7	āyatiṃ saṃvarāpajjanā. Desanaṃ pana puggalādhiṭṭhānaṃ karonto yo accayaṃ accayato	306	
PA_atk-s04_04a:306_8	disvā yathādhammaṃ paṭikaroti, āyatiṃ saṃvaraṃ āpajjatīti āha. Phalatīti sace hi	306	
PA_atk-s04_04a:306_9	thero na khameyya, tassa bhikkhuno tattheva sattadhā muddhā phaleyya. Tasmā bhagavā	306	
PA_atk-s04_04a:306_10	evamāha. Sace maṃ soti sace maṃ ayaṃ bhikkhu khamāhīti evaṃ vadati. Khamatu ca me	3061	
PA_atk-s04_04a:306_11	soti ayampi cāyasmā mayhaṃ khamatūti evaṃ thero tassa accayaṃ paṭiggaṇhitvā sayampi	3061	
PA_atk-s04_04a:306_12	taṃ satthu sammukhe khamāpesīti.	3061	
PA_atk-s04_04a:307	2. Saupādisesasuttavaṇṇanā	30	
PA_atk-s04_04a:308_0	12. Dutiye saupādisesanti saupādānasesaṃ. Anupādisesanti upādānasesarahitaṃ niggahaṇaṃ.	308	
PA_atk-s04_04a:308_1	Mattaso kārīti pamāṇakārī na paripūrakārī. Na tāvāyaṃ, sāriputta, dhammapariyāyo	308	
PA_atk-s04_04a:308_2	paṭibhāsīti appaṭibhānaṃ nāma bhagavato natthi, na tāvāhaṃ imaṃ dhammapariyāyaṃ kathesinti	308	
PA_atk-s04_04a:308_3	ayaṃ panettha attho. Māyimaṃ dhammapariyāyaṃ sutvā pamādaṃ āhariṃsūti “mayaṃ kira	308	
PA_atk-s04_04a:308_4	catūhi apāyehi muttā”ti upari arahattatthāya vīriyaṃ akarontā mā pamādaṃ āpajjiṃsu.	308	
PA_atk-s04_04a:308_5	Pañhādhippāyena bhāsitoti tayā pucchitapañhassa sabhāvena kathitoti dasseti. Imesaṃ	308	
PA_atk-s04_04a:308_6	pana navannaṃ puggalānaṃ bhavesu chandarāgavinodanatthaṃ etameva atthuppattiṃ katvā	308	
PA_atk-s04_04a:308_7	– “seyyathāpi, bhikkhave, appamattakopi gūtho duggandho hoti, evameva kho khvāhaṃ,	308	
PA_atk-s04_04a:308_8	bhikkhave, appamattakampi bhavaṃ na vaṇṇemi antamaso accharāsaṅghātamattampī”ti imaṃ	308	
PA_atk-s04_04a:308_9	suttaṃ abhāsi. Na kevalañca etesaṃyeva navannaṃ puggalānaṃ gati nibaddhā, yesaṃ pana	308	
PA_atk-s04_04a:308_10	kulānaṃ tīṇi saraṇāni pañca sīlāni ekaṃ salākabhattaṃ ekaṃ pakkhiyabhattaṃ ekaṃ vassāvāsikaṃ	3081	
PA_atk-s04_04a:308_11	ekā pokkharaṇī eko āvāso, evarūpāni nibaddhapuññāni atthi. Tesampi gati nibaddhā,	3081	
PA_atk-s04_04a:308_12	sotāpannasadisāneva tāni kulāni.	3081	
PA_atk-s04_04a:309	3. Koṭṭhikasuttavaṇṇanā	30	
PA_atk-s04_04a:310_0	13. Tatiye diṭṭhadhammavedanīyanti imasmiṃ yevattabhāve vipaccanakakammaṃ. Samparāyavedanīyanti	310	
PA_atk-s04_04a:310_1	dutiye attabhāve vipaccanakakammaṃ. Sukhavedanīyanti sukhavedanājanakakammaṃ. Dukkhavedanīyanti	310	
PA_atk-s04_04a:310_2	dukkhavedanājanakakammaṃ. Paripakkavedanīyanti laddhavipākavāraṃ. Aparipakkavedanīyanti	310	
PA_atk-s04_04a:310_3	aladdhavipākavāraṃ. Bahuvedanīyanti bahuvipākadāyakaṃ. Appavedanīyanti na bahuvipākadāyakaṃ.	310	
PA_atk-s04_04a:310_4	Avedanīyanti vipākavedanāya adāyakaṃ. Imasmiṃ sutte vaṭṭavivaṭṭaṃ kathitaṃ.	310	
PA_atk-s04_04a:311	4. Samiddhisuttavaṇṇanā	31	
PA_atk-s04_04a:312_0	14. Catutthe samiddhīti attabhāvasamiddhatāya evaṃladdhanāmo therassa saddhivihārikatthero.	312	
PA_atk-s04_04a:312_1	Kimārammaṇāti kiṃpaccayā. Saṅkappavitakkāti saṅkappabhūtā vitakkā. Nāmarūpārammaṇāti	312	
PA_atk-s04_04a:312_2	nāmarūpapaccayā. Iminā cattāro arūpakkhandhā bhūtupādāyarūpañca vitakkānaṃ paccayoti	312	
PA_atk-s04_04a:312_3	dasseti. Kva nānattaṃ gacchantīti kasmiṃ ṭhāne nānāsabhāvataṃ vemattaṃ gacchanti.	312	
PA_atk-s04_04a:312_4	Dhātusūti rūpadhātuādīsu. Aññoyeva hi rūpavitakko, aññe saddavitakkādayoti. Phassasamudayāti	312	
PA_atk-s04_04a:312_5	sampayuttaphassapaccayā. Vedanāsamosaraṇāti tisso vedanā samosaraṇā. Ettakena kusalākusalamissakā	312	
PA_atk-s04_04a:312_6	kathitā. Samādhippamukhātiādayo pana apacayapakkhikāti veditabbā. Tattha pubbaṅgamaṭṭhena	312	
PA_atk-s04_04a:312_7	jeṭṭhakaṭṭhena vā samādhi pamukhaṃ etesanti samādhippamukhā. Jeṭṭhakakāraṇaṭṭhena	312	
PA_atk-s04_04a:312_8	sati adhipateyyā etesanti satādhipateyyā. Maggapaññā uttarā etesanti paññuttarā.	312	
PA_atk-s04_04a:312_9	Phalavimuttiṃ patvā sārappattā hontīti vimuttisārā. Ārammaṇavasena amataṃ nibbānaṃ	312	
PA_atk-s04_04a:312_10	ogāhitvā tattha patiṭṭhitāti amatogadhā. Tena ca mā maññīti tena vissajjanena “ahaṃ	3121	
PA_atk-s04_04a:312_11	aggasāvakena pucchite pañhe vissajjesi”nti mā mānaṃ vā dappaṃ vā akāsi.	3121	
PA_atk-s04_04a:313	5-6. Gaṇḍasuttādivaṇṇanā	31	
PA_atk-s04_04a:314_0	15-16. Pañcame tīṇi cattāri vassāni vassagaṇā, aneke vassagaṇā uppannā assāti anekavassagaṇiko.	314	
PA_atk-s04_04a:314_1	Tassassūti tassa bhaveyyuṃ. Abhedanamukhānīti na kenaci bhinditvā katāni, kevalaṃ	314	
PA_atk-s04_04a:314_2	kammasamuṭṭhitāneva vaṇamukhāni. Jegucchiyaṃyevāti jigucchitabbameva paṭikūlameva.	314	
PA_atk-s04_04a:314_3	Cātumahābhūtikassāti catumahābhūtamayassa. odanakummāsūpacayassāti odanena ceva kummāsena	314	
PA_atk-s04_04a:314_4	ca upacitassa vaḍḍhitassa. Aniccucchādanaparimaddanabhedanaviddhaṃsanadhammassāti	314	
PA_atk-s04_04a:314_5	hutvā abhāvaṭṭhena aniccadhammassa, duggandhavighātatthāya tanuvilepanena ucchādanadhammassa,	314	
PA_atk-s04_04a:314_6	aṅgapaccaṅgābādhavinodanatthāya khuddakasambāhanena parimaddanadhammassa, daharakāle	314	
PA_atk-s04_04a:314_7	vā ūrūsu sayāpetvā gabbhavāsena dussaṇṭhitānaṃ tesaṃ tesaṃ aṅgapaccaṅgānaṃ saṇṭhānasampādanatthaṃ	314	
PA_atk-s04_04a:314_8	añchanapīḷanādivasena parimaddanadhammassa, evaṃ pariharitassāpi ca bhedanaviddhaṃsanadhammassa,	314	
PA_atk-s04_04a:314_9	bhijjanavikiraṇasabhāvassevāti attho. Ettha ca aniccapadena ceva bhedanaviddhaṃsanapadehi	314	
PA_atk-s04_04a:314_10	cassa atthaṅgamo kathito, sesehi samudayo. Nibbindathāti ukkaṇṭhatha pajahatha imaṃ	3141	
PA_atk-s04_04a:314_11	kāyanti dasseti. Evamimasmiṃ sutte balavavipassanā kathitā. Chaṭṭhaṃ vuttanayameva.	3141	
PA_atk-s04_04a:314_12	Saññāsīsena panettha ñāṇameva kathitaṃ.	3141	
PA_atk-s04_04a:315	7-8. Kulasuttādivaṇṇanā	31	
PA_atk-s04_04a:316_0	17-18. Sattame na manāpena paccuṭṭhentīti manavaḍḍhanena manaṃ allīyanākārena āsanā	316	
PA_atk-s04_04a:316_1	vuṭṭhāya paccuggamanaṃ na karonti. Na manāpena abhivādentīti na pañcapatiṭṭhitena	316	
PA_atk-s04_04a:316_2	vandanti. Asakkaccaṃ dentīti acittīkārena denti. No sakkaccanti sahatthā na denti.	316	
PA_atk-s04_04a:316_3	Na upanisīdanti dhammasavanāyāti “dhammaṃ suṇissāmā”ti na samīpe nisīdanti. Na sussūsantīti	316	
PA_atk-s04_04a:316_4	ghaṭapiṭṭhe āsittaudakaṃ viya vivaṭṭetvā gacchati. Aṭṭhame veneyyajjhāsayavasena	316	
PA_atk-s04_04a:316_5	mettābhāvanaṃ pakkhipitvā navaṅgasamannāgatoti vuttaṃ.	316	
PA_atk-s04_04a:317	9. Devatāsuttavaṇṇanā	31	
PA_atk-s04_04a:318_0	19. Navame vippaṭisāriniyoti vippaṭisāritaṃ maṅkubhāvaṃ āpajjimha. Hīnaṃ kāyanti	318	
PA_atk-s04_04a:318_1	uparidevalokaṃ upādāya heṭṭhimo hīnoti vuccati. No ca kho yathāsatti yathābalaṃ saṃvibhajimhāti	318	
PA_atk-s04_04a:318_2	attano sattiyā ca balassa ca anurūpena sīlavantānaṃ saṃvibhāgaṃ katvā na bhuñjimhā.	318	
PA_atk-s04_04a:319	10. Velāmasuttavaṇṇanā	31	
PA_atk-s04_04a:320_0	20. Dasame api nu te, gahapati, kule dānaṃ dīyatīti nayidaṃ bhagavā bhikkhusaṅghassa	320	
PA_atk-s04_04a:320_1	dānaṃ sandhāya pucchati. Seṭṭhissa hi ghare bhikkhusaṅghassa niccaṃ paṇītadānaṃ dīyati,	320	
PA_atk-s04_04a:320_2	na taṃ satthā na jānāti. Lokiyamahājanassa pana diyyamānadānaṃ atthi, taṃ lūkhaṃ	320	
PA_atk-s04_04a:320_3	hoti, seṭṭhissa cittaṃ na pīṇeti. Taṃ pucchāmīti pucchati. Kaṇājakanti sakuṇḍakabhattaṃ,	320	
PA_atk-s04_04a:320_4	sakuṇḍakehipi kaṇikataṇḍuleheva pakkaṃ. Biḷaṅgadutiyanti kañjiyadutiyaṃ. Asakkaccaṃ	320	
PA_atk-s04_04a:320_5	detīti asakkaritvā deti. Acittīkatvāti acittīkārena dakkhiṇeyya agāravena deti. Asahatthā	320	
PA_atk-s04_04a:320_6	detīti sahatthena adatvā parahatthena deti, āṇattimattameva karotīti attho. Apaviddhaṃ	320	
PA_atk-s04_04a:320_7	detīti na nirantaraṃ deti, saṃvaccharikaṃ soṇḍabali viya hoti. Anāgamanadiṭṭhiko	320	
PA_atk-s04_04a:320_8	detīti na kammañca phalañca saddahitvā deti.	320	
PA_atk-s04_04a:321_0	Yattha yatthāti tīsu kulasampadāsu yasmiṃ yasmiṃ kule. Na uḷārāya bhattabhogāyātiādīsu	321	
PA_atk-s04_04a:321_1	nānaggarasasugandhasālibhojane upanīte cittaṃ na namati, “harathetaṃ rogavaḍḍhana”nti	321	
PA_atk-s04_04a:321_2	vatvā yena vā tena vā ḍākena saddhiṃ sakuṇḍakabhattaṃ amataṃ viya sampiyāyamāno bhuñjati.	321	
PA_atk-s04_04a:321_3	Kāsikādīsu varavatthesu upanītesu “harathetāni nivāsentassa paṭicchādetumpi na sakkonti,	321	
PA_atk-s04_04a:321_4	gattesupi na saṇṭhahantī”ti vatvā nāḷikerasāṭakamūlatacasadisāni pana thūlavatthāni	321	
PA_atk-s04_04a:321_5	“imāni nivāsento nivatthabhāvampi jānāti, paṭicchādetabbampi paṭicchādentī”ti sampiyāyamāno	321	
PA_atk-s04_04a:321_6	nivāseti. Hatthiyānaassayānarathayānasuvaṇṇasivikādīsu upanītesu “harathetāni calācalāni,	321	
PA_atk-s04_04a:321_7	na sakkā ettha nisīditu”nti vatvā jajjararathake upanīte “ayaṃ niccalo, ettha sukhaṃ	321	
PA_atk-s04_04a:321_8	nisīditu”nti taṃ sādiyati. Na uḷāresu pañcasu kāmaguṇesūti alaṅkatapaṭiyattā rūpavatiyo	321	
PA_atk-s04_04a:321_9	itthiyo disvā “yakkhiniyo maññe, etā khāditukāmā, kiṃ etāhī”ti yathāphāsukeneva vītināmeti.	321	
PA_atk-s04_04a:321_10	Na sussūsantīti sotuṃ na icchanti, na saddahantīti attho. Na sotaṃ odahantīti kathitassa	3211	
PA_atk-s04_04a:321_11	savanatthaṃ na sotapasādaṃ odahanti. Sakkaccantiādīni vuttavipariyāyena veditabbāni.	3211	
PA_atk-s04_04a:322_0	Velāmoti jātigottarūpabhogasaddhāpaññādīhi mariyādavelaṃ atikkantehi uḷārehi guṇehi	322	
PA_atk-s04_04a:322_1	samannāgatattā evaṃladdhanāmo. So evarūpaṃ dānaṃ adāsi mahādānanti ettha ayaṃ anupubbīkathā	322	
PA_atk-s04_04a:322_2	– so kira atīte bārāṇasiyaṃ purohitagehe paṭisandhiṃ gaṇhi, velāmakumārotissa nāmaṃ	322	
PA_atk-s04_04a:322_3	akaṃsu. So soḷasavassakāle bārāṇasirājakumārena saddhiṃ sippuggahaṇatthaṃ takkasilaṃ	322	
PA_atk-s04_04a:322_4	agamāsi. Te ubhopi disāpāmokkhassa ācariyassa santike sippaṃ paṭṭhapayiṃsu. Yathā	322	
PA_atk-s04_04a:322_5	ca te, evaṃ aññepi jambudīpe caturāsītisahassarājakumārā. Bodhisatto attanā gahitaṭṭhāne	322	
PA_atk-s04_04a:322_6	piṭṭhiācariyo hutvā caturāsīti rājakumārasahassāni sikkhāpeti, sayampi soḷasavassehi	322	
PA_atk-s04_04a:322_7	gahetabbasippaṃ tīhi vassehi uggaṇhi. Ācariyo “velāmakumārassa sippaṃ paguṇa”nti	322	
PA_atk-s04_04a:322_8	ñatvā, “tātā, velāmo mayā ñātaṃ sabbaṃ jānāti, tumhe sabbepi samaggā gantvā etassa	322	
PA_atk-s04_04a:322_9	santike sippaṃ uggaṇhathā”ti caturāsīti kumārasahassāni bodhisattassa niyyādesi.	322	
PA_atk-s04_04a:323_0	Bodhisatto ācariyaṃ vanditvā caturāsīti kumārasahassaparivāro nikkhamitvā ekaṃ āsannanagaraṃ	323	
PA_atk-s04_04a:323_1	patvā nagarasāmikaṃ rājakumāraṃ uggaṇhāpetvā tassa sippe paguṇe jāte taṃ tattheva	323	
PA_atk-s04_04a:323_2	nivattesi. Etenupāyena caturāsīti nagarasahassāni gantvā caturāsītiyā rājakumārānaṃ	323	
PA_atk-s04_04a:323_3	sippaṃ paguṇaṃ kāretvā tasmiṃ tasmiṃ nagare taṃ taṃ nivattetvā bārāṇasirājakumāraṃ	323	
PA_atk-s04_04a:323_4	ādāya bārāṇasiṃ paccāgañchi. Manussā kumāraṃ pariyositasippaṃ rajje abhisiñciṃsu,	323	
PA_atk-s04_04a:323_5	velāmassa purohitaṭṭhānaṃ adaṃsu. Tepi caturāsītisahassarājakumārā sakesu sakesu	323	
PA_atk-s04_04a:323_6	rajjesu abhisekaṃ patvā anusaṃvaccharaṃ bārāṇasirañño upaṭṭhānaṃ āgacchanti. Te rājānaṃ	323	
PA_atk-s04_04a:323_7	disvā velāmassa santikaṃ gantvā, “ācariya, amhe rajjesu patiṭṭhitā, vadeyyātha yenattho”ti	323	
PA_atk-s04_04a:323_8	vatvā gacchanti. Tesaṃ gamanāgamanakāle sakaṭasandamānikagāvigoṇakukkuṭasūkarādayo	323	
PA_atk-s04_04a:323_9	gaṇhantānaṃ janapado ativiya upadduto hoti, mahājano sannipatitvā rājaṅgaṇe kandati.	323	
PA_atk-s04_04a:324_0	Rājā velāmaṃ pakkositvā, “ācariya, upadduto janapado, rājāno gamanāgamanakāle mahāvilopaṃ	324	
PA_atk-s04_04a:324_1	karonti, manussā sandhāretuṃ na sakkonti, janapadapīḷāya upasamaṃ ekaṃ upāyaṃ karothā”ti.	324	
PA_atk-s04_04a:324_2	Sādhu mahārāja, upāyaṃ karissāmi, tumhākaṃ yattakena janapadena attho, taṃ paricchinditvā	324	
PA_atk-s04_04a:324_3	gaṇhathāti. Rājā tathā akāsi. Velāmo caturāsītiyā rājasahassānaṃ janapade vicāretvā	324	
PA_atk-s04_04a:324_4	cakkanābhiyaṃ are viya rañño janapadasmiṃ oropesi. Tato paṭṭhāya te rājāno āgacchantāpi	324	
PA_atk-s04_04a:324_5	gacchantāpi attano attano janapadeneva sañcaranti, amhākaṃ janapadoti vilopaṃ na	324	
PA_atk-s04_04a:324_6	karonti. Rājagāravena rañño janapadampi na pīḷenti. Janapadā sannisinnā nissaddā	324	
PA_atk-s04_04a:324_7	niravā ahesuṃ. Sabbe rājāno haṭṭhatuṭṭhā “yena vo, ācariya, attho, taṃ amhākaṃ vadethā”ti pavārayiṃsu.	324	
PA_atk-s04_04a:325_0	Velāmo sīsaṃnhāto attano antonivesane sattaratanaparipūrānaṃ gabbhānaṃ dvārāni vivarāpetvā	325	
PA_atk-s04_04a:325_1	yāva sattamā kulaparivaṭṭā ṭhapitaṃ dhanaṃ oloketvā āyavayaṃ upadhāretvā “mayā sakalajambudīpaṃ	325	
PA_atk-s04_04a:325_2	khobhentena dānaṃ dātuṃ vaṭṭatī”ti rañño ārocetvā gaṅgātīre dvādasayojanikā uddhanapantiyo	325	
PA_atk-s04_04a:325_3	kāretvā tasmiṃ tasmiṃ ṭhāne sappimadhuphāṇitatelatilataṇḍulādīnaṃ ṭhapanatthāya mahākoṭṭhāgārāni	325	
PA_atk-s04_04a:325_4	patiṭṭhāpetvā “ekekasmiṃ ṭhāne ettakā ettakā janā saṃvidahatha, yaṃkiñci manussānaṃ	325	
PA_atk-s04_04a:325_5	laddhabbaṃ nāma atthi, tato ekasmimpi asati mayhaṃ āroceyyāthā”ti manusse saṃvidhāya	325	
PA_atk-s04_04a:325_6	“asukadivasato paṭṭhāya velāmabrāhmaṇassa dānaṃ bhuñjantū”ti nagare bheriṃ carāpetvā	325	
PA_atk-s04_04a:325_7	“dānaggaṃ pariniṭṭhita”nti dānayuttehi ārocite sahassagghanakaṃ vatthaṃ nivāsetvā	325	
PA_atk-s04_04a:325_8	pañcasatagghanakaṃ ekaṃsaṃ katvā sabbālaṅkārabhūsito dānavīmaṃsanatthāya phalikavaṇṇassa	325	
PA_atk-s04_04a:325_9	udakassa suvaṇṇabhiṅgāraṃ pūretvā “imasmiṃ loke sace imaṃ dānaṃ paṭiggahetuṃ yuttarūpā	325	
PA_atk-s04_04a:325_10	dakkhiṇeyyapuggalā atthi, idaṃ udakaṃ nikkhamitvā pathaviṃ gaṇhātu. Sace natthi,	3251	
PA_atk-s04_04a:325_11	evameva tiṭṭhatū”ti saccakiriyaṃ katvā bhiṅgāraṃ adhomukhaṃ akāsi. Udakaṃ dhamakaraṇena	3251	
PA_atk-s04_04a:325_12	gahitaṃ viya ahosi. Bodhisatto “suñño vata, bho, jambudīpo, ekapuggalopi dakkhiṇaṃ	3251	
PA_atk-s04_04a:325_13	paṭiggahetuṃ yuttarūpo natthī”ti vippaṭisāraṃ akatvā “sace dāyakassa vasenāyaṃ dakkhiṇā	3251	
PA_atk-s04_04a:325_14	visujjhissati, udakaṃ nikkhamitvā pathaviṃ gaṇhātū”ti cintesi. Phalikavaṇṇasadisaṃ	3251	
PA_atk-s04_04a:325_15	udakaṃ nikkhamitvā pathaviṃ gaṇhi. “Idāni dānaṃ dassāmī”ti dānaggaṃ patvā dānaṃ oloketvā	3251	
PA_atk-s04_04a:325_16	yāguvelāya yāguṃ, khajjakavelāya khajjakaṃ, bhojanavelāya bhojanaṃ dāpesi. Eteneva	3251	
PA_atk-s04_04a:325_17	nīhārena divase divase dānaṃ dīyati.	3251	
PA_atk-s04_04a:326_0	Tasmiṃ kho pana dānagge “idaṃ nāma atthi, idaṃ nāma natthī”ti vattabbaṃ natthi. Idāni	326	
PA_atk-s04_04a:326_1	taṃ dānaṃ ettakamatteneva na niṭṭhaṃ gamissatīti rattasuvaṇṇaṃ nīharāpetvā suvaṇṇapātiyo	326	
PA_atk-s04_04a:326_2	kāretvā caturāsītisuvaṇṇapātisahassādīnaṃ atthāya caturāsītirājasahassānaṃ sāsanaṃ	326	
PA_atk-s04_04a:326_3	pahiṇi. Rājāno “cirassaṃ vata mayaṃ ācariyena anuggahitā”ti sabbaṃ sampādetvā pesesuṃ.	326	
PA_atk-s04_04a:326_4	Dāne diyyamāneyeva satta vassāni satta māsā atikkantā. Atha brāhmaṇo “hiraññaṃ bhājetvā	326	
PA_atk-s04_04a:326_5	dānaṃ dassāmī”ti mahante okāse dānaṃ sajjāpesi. Sajjāpetvā caturāsīti suvaṇṇapātisahassāni	326	
PA_atk-s04_04a:326_6	ādiṃ katvā koṭito paṭṭhāya adāsi.	326	
PA_atk-s04_04a:327_0	Tattha rūpiyapūrānīti rajatataṭṭirajataphālarajatamāsakehi pūrāni. Pātiyo pana khuddikāti	327	
PA_atk-s04_04a:327_1	na sallakkhetabbā, ekakarīsappamāṇe bhūmibhāge catassova pātiyo ṭhapayiṃsu. Pātimakuḷaṃ	327	
PA_atk-s04_04a:327_2	navaratanaṃ hoti, mukhavaṭṭito paṭṭhāya aṭṭharatanaṃ, pātimukhavaṭṭiyā chayutto ājaññaratho	327	
PA_atk-s04_04a:327_3	anupariyāyati, dadamāno pātiyā bāhirantena vaggavagge paṭiggāhake ṭhapetvā paṭhamaṃ	327	
PA_atk-s04_04a:327_4	pātiyā pakkhittaṃ datvā pacchā sandhisandhito viyojetvā pātinti evaṃ caturāsīti pātisahassāni	327	
PA_atk-s04_04a:327_5	adāsi. Rūpiyapātiādīsupi eseva nayo. Etthapi ca suvaṇṇapūrānīti suvaṇṇataṭṭisuvaṇṇaphālasuvaṇṇamāsakehi	327	
PA_atk-s04_04a:327_6	pūrāni. Hiraññapūrānīti sattavidharatanapūrāni. Sovaṇṇālaṅkārānīti suvaṇṇālaṅkārāni.	327	
PA_atk-s04_04a:327_7	Kaṃsūpadhāraṇānīti rajatamayakhīrapaṭicchakāni. Tāsaṃ pana dhenūnaṃ siṅgāni suvaṇṇakosakapariyonaddhāni	327	
PA_atk-s04_04a:327_8	ahesuṃ, gīvāya sumanadāmaṃ piḷandhiṃsu, catūsu pādesu nupūrāni, piṭṭhiyaṃ varadukūlaṃ	327	
PA_atk-s04_04a:327_9	pārutaṃ, kaṇṭhe suvaṇṇaghaṇṭaṃ bandhiṃsu. Vatthakoṭisahassānīti lokavohārato vīsativatthayugāni	327	
PA_atk-s04_04a:327_10	ekā koṭi, idha pana dasa sāṭakāti vuttaṃ. Khomasukhumānantiādimhi khomādīsu yaṃ yaṃ	3271	
PA_atk-s04_04a:327_11	sukhumaṃ, taṃ tadeva adāsi. Yāni panetāni itthidānaṃ usabhadānaṃ majjadānaṃ samajjādānanti	3271	
PA_atk-s04_04a:327_12	adānasammatāni, tānipi esa “velāmassa dānamukhe idaṃ nāma natthī”ti vacanapathaṃ	3271	
PA_atk-s04_04a:327_13	pacchindituṃ parivāratthāya adāsi. Najjo maññe vissandantīti nadiyo viya vissandanti.	3271	
PA_atk-s04_04a:328_0	Iminā satthā velāmassa dānaṃ kathetvā, “gahapati, etaṃ mahādānaṃ nāñño adāsi, ahaṃ	328	
PA_atk-s04_04a:328_1	adāsiṃ. Evarūpaṃ pana dānaṃ dadantopi ahaṃ paṭiggahetuṃ yuttarūpaṃ puggalaṃ nālatthaṃ,	328	
PA_atk-s04_04a:328_2	tvaṃ mādise buddhe lokasmiṃ diṭṭhamāne dānaṃ dadamāno kasmā cintesī”ti seṭṭhissa	328	
PA_atk-s04_04a:328_3	desanaṃ vaḍḍhento siyā kho pana tetiādimāha. Nanu ca yāni tadā ahesuṃ rūpavedanāsaññāsaṅkhāraviññāṇāni,	328	
PA_atk-s04_04a:328_4	tāni niruddhāni? Kasmā “ahaṃ tena samayena velāmo brāhmaṇo”ti āhāti? Paveṇiyā avicchinnattā.	328	
PA_atk-s04_04a:328_5	Tāni hi rūpādīni nirujjhamānāni imesaṃ paccaye datvā niruddhāni aparāparaṃ avicchinnaṃ	328	
PA_atk-s04_04a:328_6	paveṇiṃ gahetvā evamāha. Na taṃ koci dakkhiṇaṃ sodhetīti koci samaṇo vā brāhmaṇo	328	
PA_atk-s04_04a:328_7	vā devo vā māro vā uṭṭhāya taṃ dakkhiṇaṃ sodhetīti vattabbo nāhosi. Tañhi dakkhiṇaṃ	328	
PA_atk-s04_04a:328_8	sodhento uttamakoṭiyā buddho, heṭṭhimakoṭiyā dhammasenāpatisāriputtattherasadiso sāvako sodheyya.	328	
PA_atk-s04_04a:329_0	Diṭṭhisampannanti dassanasampannaṃ sotāpannaṃ. Idaṃ tato mahapphalataranti idaṃ sotāpannassa	329	
PA_atk-s04_04a:329_1	dinnadānaṃ lokiyamahājanassa sattamāsādhikāni satta saṃvaccharāni ettakaṃ hiraññasuvaṇṇaṃ	329	
PA_atk-s04_04a:329_2	pariccajantena dinnadānato mahapphalaṃ.	329	
PA_atk-s04_04a:330_0	Yo ca sataṃ diṭṭhisampannānanti ettha ekassa sakadāgāmissa vasena ekuttarasataṃ sotāpanne	330	
PA_atk-s04_04a:330_1	katvā sotāpannagaṇanā veditabbā. Iminā upāyena sabbavāresu heṭṭhā heṭṭhā āgate anantarena	330	
PA_atk-s04_04a:330_2	sataguṇaṃ katvā puggalagaṇanā veditabbā.	330	
PA_atk-s04_04a:331_0	Buddhappamukhanti ettha sammāsambuddhaṃ saṅghattheraṃ katvā nisinno saṅgho buddhappamukho	331	
PA_atk-s04_04a:331_1	saṅghoti veditabbo. Cātuddisaṃ saṅghaṃ uddissāti ettha cātuddisaṃ saṅghaṃ uddissa	331	
PA_atk-s04_04a:331_2	katavihāro nāma yattha cetiyaṃ patiṭṭhitaṃ hoti, dhammassavanaṃ karīyati, catūhi	331	
PA_atk-s04_04a:331_3	disāhi anudisāhi ca bhikkhū āgantvā appaṭipucchitvāyeva pāde dhovitvā kuñcikāya dvāraṃ	331	
PA_atk-s04_04a:331_4	vivaritvā senāsanaṃ paṭijaggitvā vasitvā yathāphāsukaṃ gacchanti. So antamaso caturataniyā	331	
PA_atk-s04_04a:331_5	paṇṇasālāpi hotu, cātuddisaṃ saṅghaṃ uddissa katavihārotveva vuccati.	331	
PA_atk-s04_04a:332_0	Saraṇaṃ gaccheyyāti ettha maggenāgataṃ anivattanasaraṇaṃ adhippetaṃ. Apare panāhu	332	
PA_atk-s04_04a:332_1	– attānaṃ niyyādetvā dinnattā saraṇāgamanaṃ tato mahapphalataranti vuttaṃ. Sikkhāpadāni	332	
PA_atk-s04_04a:332_2	samādiyeyyāti pañca sīlāni gaṇheyya. Sīlampi maggena āgataṃ anivattanasīlameva kathitaṃ.	332	
PA_atk-s04_04a:332_3	Apare panāhu – sabbasattānaṃ abhayadānassa dinnattā sīlaṃ tato mahapphalataranti	332	
PA_atk-s04_04a:332_4	vuttaṃ. Gandhohanamattanti gandhaūhanamattaṃ, dvīhaṅgulīhi gaṇḍapiṇḍaṃ gahetvā upasiṅghanamattaṃ.	332	
PA_atk-s04_04a:332_5	Apare pana “gaddohanamatta”nti pāḷiṃ vatvā gāviyā ekavāraṃ thanaañchanamattanti atthaṃ	332	
PA_atk-s04_04a:332_6	vadanti. Mettacittanti sabbasattānaṃ hitānupharaṇacittaṃ. Taṃ pana appanāvaseneva	332	
PA_atk-s04_04a:332_7	gahitaṃ. Aniccasaññanti maggassa anantarapaccayabhāvena sikhāpattabalavavipassanaṃ.	332	
PA_atk-s04_04a:333_0	Upamāto pana imāni dānādīni puññāni evaṃ veditabbāni – sacepi hi jambudīpaṃ bheritalasadisaṃ	333	
PA_atk-s04_04a:333_1	samatalaṃ katvā koṭito paṭṭhāya pallaṅke attharitvā ariyapuggale nisīdāpeyya, tattha	333	
PA_atk-s04_04a:333_2	sotāpannānaṃ dasa pantiyo assu, sakadāgāmīnaṃ pañca, anāgāmīnaṃ aḍḍhateyyā, khiṇāsavānaṃ	333	
PA_atk-s04_04a:333_3	diyaḍḍhā, paccekabuddhānaṃ ekā panti bhaveyya, sammāsambuddho ekakova. Ettakassa	333	
PA_atk-s04_04a:333_4	janassa dinnadānato sammāsambuddhassa dinnameva mahapphalaṃ. Itaraṃ pana –	333	
PA_atk-s04_04a:334	“Vihāradānaṃ paṇipāto, sikkhā mettāya bhāvanā;	33	
PA_atk-s04_04a:335	Khayato sammasantassa, kalaṃ nāgghati soḷasiṃ”.	33	
PA_atk-s04_04a:336	Teneva bhagavā parinibbānasamaye “dhammānudhammappaṭipatti anuttarā pūjā”ti āha. Sesaṃ sabbattha uttānatthamevāti.	33	
PA_atk-s04_04a:337	Sīhanādavaggo dutiyo.	33	
PA_atk-s04_04a:338	3. Sattāvāsavaggo	33	
PA_atk-s04_04a:339	1. Tiṭhānasuttavaṇṇanā	33	
PA_atk-s04_04a:340_0	21. Tatiyassa paṭhame uttarakurukāti uttarakuruvāsino. Adhiggaṇhantīti adhibhavanti,	340	
PA_atk-s04_04a:340_1	adhikā visiṭṭhā jeṭṭhakā honti. Amamāti nittaṇhā. Aṭṭhakathāyaṃ pana niddukkhāti	340	
PA_atk-s04_04a:340_2	vuttaṃ. Apariggahāti “idaṃ mayha”nti pariggaharahitā. Niyatāyukāti tesañhi nibaddhaṃ	340	
PA_atk-s04_04a:340_3	āyu vassasahassameva, gatipi nibaddhā, tato cavitvā saggeyeva nibbattanti. Satimantoti	340	
PA_atk-s04_04a:340_4	devatānañhi ekantasukhitāya sati thirā na hoti, nerayikānaṃ ekantadukkhitāya. Imesaṃ	340	
PA_atk-s04_04a:340_5	pana vokiṇṇasukhadukkhattā sati thirā hoti. Idha brahmacariyavāsoti jambudīpe buddhapaccekabuddhānaṃ	340	
PA_atk-s04_04a:340_6	uppajjanato aṭṭhaṅgikamaggabrahmacariyavāsopi idheva hoti.	340	
PA_atk-s04_04a:341	2. Assakhaḷuṅkasuttavaṇṇanā	34	
PA_atk-s04_04a:342_0	22. Dutiye javasampannoti padajavena sampanno. Na vaṇṇasampannoti na sarīravaṇṇena	342	
PA_atk-s04_04a:342_1	sampanno. Purisakhaḷuṅkesu javasampannoti ñāṇajavena sampanno. Na vaṇṇasampannoti	342	
PA_atk-s04_04a:342_2	na guṇavaṇṇena sampanno. Sesaṃ pāḷinayeneva veditabbaṃ. Yañhettha vattabbaṃ siyā,	342	
PA_atk-s04_04a:342_3	taṃ tikanipātavaṇṇanāyaṃ vuttameva.	342	
PA_atk-s04_04a:343	3. Taṇhāmūlakasuttavaṇṇanā	34	
PA_atk-s04_04a:344_0	23. Tatiye taṇhaṃ paṭiccāti dve taṇhā esanataṇhā esitataṇhā ca. Yāya taṇhāya ajapathasaṅkupathādīni	344	
PA_atk-s04_04a:344_1	paṭipajjitvā bhoge esati gavesati, ayaṃ esanataṇhā nāma. Yā tesu esitesu gavesitesu	344	
PA_atk-s04_04a:344_2	paṭiladdhesu taṇhā, ayaṃ esitataṇhā nāma. Idha pana esanataṇhā daṭṭhabbā. Pariyesanāti	344	
PA_atk-s04_04a:344_3	rūpādiārammaṇapariyesanā. Sā hi esanataṇhāya sati hoti. Lābhoti rūpādiārammaṇapaṭilābho.	344	
PA_atk-s04_04a:344_4	So hi pariyesanāya sati hoti.	344	
PA_atk-s04_04a:345_0	Vinicchayo pana ñāṇataṇhādiṭṭhivitakkavasena catubbidho. Tattha “sukhavinicchayaṃ	345	
PA_atk-s04_04a:345_1	jaññā, sukhavinicchayaṃ ñatvā ajjhattaṃ sukhamanuyuñjeyyā”ti ayaṃ ñāṇavinicchayo.	345	
PA_atk-s04_04a:345_2	“Vinicchayāti dve vinicchayā taṇhāvinicchayo ca diṭṭhivinicchayo cā”ti evaṃ āgatāni	345	
PA_atk-s04_04a:345_3	aṭṭhasatataṇhāvicaritāni taṇhāvinicchayo. Dvāsaṭṭhi diṭṭhiyo diṭṭhivinicchayo. “Chando	345	
PA_atk-s04_04a:345_4	kho, devānaminda, vitakkanidāno”ti imasmiṃ pana sutte idha vinicchayoti vutto vitakkoyeva	345	
PA_atk-s04_04a:345_5	āgato. Lābhaṃ labhitvā hi iṭṭhāniṭṭhaṃ sundarāsundaraṃ vitakkeneva vinicchinanti	345	
PA_atk-s04_04a:345_6	“ettakaṃ me rūpārammaṇatthāya bhavissati, ettakaṃ saddhārammaṇatthāya, ettakaṃ mayhaṃ	345	
PA_atk-s04_04a:345_7	bhavissati, ettakaṃ parassa, ettakaṃ paribhuñjissāmi, ettakaṃ nidahissāmī”ti. Tena	345	
PA_atk-s04_04a:345_8	vuttaṃ – lābhaṃ paṭicca vinicchayoti.	345	
PA_atk-s04_04a:346_0	Chandarāgoti evaṃ akusalavitakkena vitakkite vatthusmiṃ dubbalarāgo ca balavarāgo	346	
PA_atk-s04_04a:346_1	ca uppajjati. Idañhi idha chandoti dubbalarāgassādhivacanaṃ. Ajjhosānanti ahaṃ mamanti	346	
PA_atk-s04_04a:346_2	balavasanniṭṭhānaṃ. Pariggahoti taṇhādiṭṭhivasena pariggahakaraṇaṃ. Macchariyanti	346	
PA_atk-s04_04a:346_3	parehi sādhāraṇabhāvassa asahanatā. Tenevassa porāṇā evaṃ vacanatthaṃ vadanti – “idaṃ	346	
PA_atk-s04_04a:346_4	acchariyaṃ mayhameva hotu, mā aññassa acchariyaṃ hotūti pavattattā macchariyanti	346	
PA_atk-s04_04a:346_5	vuccatī”ti. Ārakkhoti dvārapidahanamañjūsāgopanādivasena suṭṭhu rakkhanaṃ. Adhikarotīti	346	
PA_atk-s04_04a:346_6	adhikaraṇaṃ, kāraṇassetaṃ nāmaṃ. Ārakkhādhikaraṇanti bhāvanapuṃsakaṃ, ārakkhāhetūti	346	
PA_atk-s04_04a:346_7	attho. Daṇḍādānādīsu paranisedhanatthaṃ daṇḍassa ādānaṃ daṇḍādānaṃ. Ekato dhārādino	346	
PA_atk-s04_04a:346_8	satthassa ādānaṃ satthādānaṃ. Kalahoti kāyakalahopi vācākalahopi. Purimo viggaho,	346	
PA_atk-s04_04a:346_9	pacchimo vivādo. Tuvaṃtuvanti agāravavasena tuvaṃtuvaṃvacanaṃ.	346	
PA_atk-s04_04a:347	4. Sattāvāsasuttavaṇṇanā	34	
PA_atk-s04_04a:348_0	24. Catutthe sattāvāsāti sattānaṃ āvāsā, vasanaṭṭhānānīti attho. Tattha suddhāvāsāpi	348	
PA_atk-s04_04a:348_1	sattāvāsova, asabbakālikattā pana na gahitā. Suddhāvāsā hi buddhānaṃ khandhāvāraṭṭhānasadisā,	348	
PA_atk-s04_04a:348_2	asaṅkheyyakappe buddhesu anibbattesu taṃ ṭhānaṃ suññaṃ hoti. Iti asabbakālikattā	348	
PA_atk-s04_04a:348_3	na gahitā. Sesamettha viññāṇaṭṭhitīsu vuttanayeneva veditabbaṃ.	348	
PA_atk-s04_04a:349	5. Paññāsuttavaṇṇanā	34	
PA_atk-s04_04a:350_0	25. Pañcame yatoti yasmiṃ kāle. Suparicitaṃ hotīti suṭṭhu upacitaṃ suvaḍḍhitaṃ hoti.	350	
PA_atk-s04_04a:350_1	Kallaṃ vacanāyāti yuttaṃ vattuṃ. Vītarāganti vigatarāgaṃ. Asarāgadhammanti na sarajjanasabhāvaṃ.	350	
PA_atk-s04_04a:350_2	Anāvattidhammanti anāvattanasabhāvaṃ anibbattārahaṃ, appaṭisandhikabhāveneva nirujjhanasabhāvanti	350	
PA_atk-s04_04a:350_3	attho. Imasmiṃ sutte khīṇāsavova kathito.	350	
PA_atk-s04_04a:351	6. Silāyūpasuttavaṇṇanā	35	
PA_atk-s04_04a:352_0	26. Chaṭṭhe candikāputtoti mātu nāmavasena paññāto candikāputtatthero. Cetasā cittaṃ	352	
PA_atk-s04_04a:352_1	hotīti cittavārapariyāyena cittavārapariyāyo cito vaḍḍhito hoti. Cetasā cittaṃ suparicitanti	352	
PA_atk-s04_04a:352_2	cittavārapariyāyena cittavārapariyāyo uparūpari sucito suvaḍḍhito hoti. Nevassa cittaṃ	352	
PA_atk-s04_04a:352_3	pariyādiyantīti tāni ārammaṇāni tassa khīṇāsavassa cittuppādaṃ gahetvā khepetvā ṭhātuṃ	352	
PA_atk-s04_04a:352_4	na sakkonti. Amissīkatanti tāni ārammaṇāni anallīnattā tehi amissīkataṃ. Āneñjappattanti	352	
PA_atk-s04_04a:352_5	aniñjanabhāvaṃ nipphandanabhāvaṃ pattaṃ.	352	
PA_atk-s04_04a:353_0	Silāyūpoti silāthambho. Soḷasakukkukoti dīghato soḷasahattho. Heṭṭhānemaṅgamāti āvāṭassa	353	
PA_atk-s04_04a:353_1	heṭṭhāgatā. Upari nemassāti upari āvāṭassa. Sunikhātattāti ayamusalehi koṭṭetvā koṭṭetvā	353	
PA_atk-s04_04a:353_2	suṭṭhu nikhātattā. Evameva khoti ettha silāyūpo viya khīṇāsavo daṭṭhabbo, mahāvātā	353	
PA_atk-s04_04a:353_3	viya chasu dvāresu uppajjanakā kilesā, catūhi disāhi āgantvā vātānaṃ silāyūpaṃ cāletuṃ	353	
PA_atk-s04_04a:353_4	asamatthabhāvo viya chasu dvāresu uppajjanakakilesānaṃ khīṇāsavassa cittaṃ cāletuṃ	353	
PA_atk-s04_04a:353_5	asamatthabhāvo veditabbo. Imasmimpi sutte khīṇāsavova kathito.	353	
PA_atk-s04_04a:354	7-8. Verasuttadvayavaṇṇanā	35	
PA_atk-s04_04a:355_0	27-28. Sattame bhayaṃ veraṃ pasavatīti cittutrāsabhayañca puggalaverañca paṭilabhati.	355	
PA_atk-s04_04a:355_1	Cetasikanti cittanissitaṃ. Dukkhanti kāyavatthukaṃ. Domanassanti paṭighasampayuttadukkhaṃ.	355	
PA_atk-s04_04a:355_2	Imasmiṃ sutte sotāpattimaggo kathito. Aṭṭhamaṃ bhikkhusaṅghassa kathitaṃ, imasmiṃ	355	
PA_atk-s04_04a:355_3	pana sotāpannova kathitoti vuttaṃ.	355	
PA_atk-s04_04a:356	9. Āghātavatthusuttavaṇṇanā	35	
PA_atk-s04_04a:357	29. Navame āghātavatthūnīti āghātakāraṇāni. Āghātaṃ bandhatīti kopaṃ bandhati uppādeti.	35	
PA_atk-s04_04a:358	10-11. Āghātapaṭivinayasuttādivaṇṇanā	35	
PA_atk-s04_04a:359_0	30-31. Dasame āghātapaṭivinayāti āghātassa paṭivinayakāraṇāni. Taṃ kutettha labbhāti	359	
PA_atk-s04_04a:359_1	“taṃ anatthacaraṇaṃ mā ahosī”ti etasmiṃ puggale kuto labbhā, kena kāraṇena sakkā	359	
PA_atk-s04_04a:359_2	laddhuṃ, “paro nāma parassa attano cittaruciyā anatthaṃ karotī”ti evaṃ cintetvā āghātaṃ	359	
PA_atk-s04_04a:359_3	paṭivineti. Atha vā sacāhaṃ kopaṃ kareyyaṃ, taṃ kopakaraṇaṃ ettha puggale kuto labbhā,	359	
PA_atk-s04_04a:359_4	kena kāraṇena laddhabbanti attho. Kuto lābhātipi pāṭho. Sacāhaṃ ettha kopaṃ kareyyaṃ,	359	
PA_atk-s04_04a:359_5	tasmiṃ me kopakaraṇe kuto lābhā lābhā, nāma ke siyunti attho. Imasmiñca atthe tanti	359	
PA_atk-s04_04a:359_6	nipātamattameva hoti. Ekādasame anupubbanirodhāti anupaṭipāṭinirodhā. Sesaṃ sabbattha uttānatthamevāti.	359	
PA_atk-s04_04a:360	Sattāvāsavaggo tatiyo.	36	
PA_atk-s04_04a:361	4. Mahāvaggo	36	
PA_atk-s04_04a:362	1-2. Anupubbavihārasuttādivaṇṇanā	36	
PA_atk-s04_04a:363_0	32-33. Catutthassa paṭhame anupubbavihārāti anupaṭipāṭiyā samāpajjitabbavihārā. Dutiye	363	
PA_atk-s04_04a:363_1	yattha kāmā nirujjhantīti yasmiṃ ṭhāne kāmā vūpasammanti. Nirodhetvāti appaṭivatte	363	
PA_atk-s04_04a:363_2	katvā. Nicchātāti taṇhādiṭṭhicchātānaṃ abhāvena nicchātā. Nibbutāti attaparitāpanakilesānaṃ	363	
PA_atk-s04_04a:363_3	abhāvena nibbutā. Tiṇṇāti kāmato tiṇṇā. Pāraṃgatāti kāme pāraṃ gatā. Tadaṅgenāti	363	
PA_atk-s04_04a:363_4	tena jhānaṅgena. Ettha kāmā nirujjhantīti ettha paṭhamajjhāne kāmā nirujjhanti. Te	363	
PA_atk-s04_04a:363_5	cāti ye paṭhamajjhānaṃ samāpajjanti, te kāme nirodhetvā nirodhetvā viharanti nāma.	363	
PA_atk-s04_04a:363_6	Pañjalikoti paggahitaañjaliko hutvā. Payirupāseyyāti upaṭṭhāpeyya. Iminā upāyena	363	
PA_atk-s04_04a:363_7	sabbattha attho veditabbo.	363	
PA_atk-s04_04a:364	3. Nibbānasukhasuttavaṇṇanā	36	
PA_atk-s04_04a:365_0	34. Tatiye udāyīti lāḷudāyitthero. Etadeva khvetthāti etadeva kho ettha. Kāmasahagatāti	365	
PA_atk-s04_04a:365_1	kāmanissitā. Samudācarantīti manodvāre sañcaranti. Ābādhāyāti ābādhanāya pīḷanāya.	365	
PA_atk-s04_04a:365_2	Pariyāyenāti kāraṇena. Evaṃ sabbavāresu attho veditabbo. Imasmiṃ sutte avedayitasukhaṃ nāma kathitaṃ.	365	
PA_atk-s04_04a:366	4. Gāvīupamāsuttavaṇṇanā	36	
PA_atk-s04_04a:367_0	35. Catutthe pabbateyyāti pabbatacārinī. Na suppatiṭṭhitaṃ patiṭṭhāpetvāti yathā	367	
PA_atk-s04_04a:367_1	suppatiṭṭhitā hoti, evaṃ na patiṭṭhāpetvā. Taṃ nimittanti taṃ paṭhamajjhānasaṅkhātaṃ	367	
PA_atk-s04_04a:367_2	nimittaṃ. Na svādhiṭṭhitaṃ adhiṭṭhātīti yathā suṭṭhu adhiṭṭhitaṃ hoti, na evaṃ adhiṭṭhāti.	367	
PA_atk-s04_04a:367_3	Anabhihiṃsamānoti apothento aviheṭhento. Mudu cittaṃ hoti kammaññanti yathā vipassanācittaṃ	367	
PA_atk-s04_04a:367_4	lokuttaramaggakkhaṇe mudu kammakkhamaṃ kammayoggaṃ hoti, evamassa abhiññāpādakaṃ	367	
PA_atk-s04_04a:367_5	catutthajjhānacittaṃ mudu hoti kammaññaṃ. Appamāṇo samādhīti catubrahmavihārasamādhipi	367	
PA_atk-s04_04a:367_6	maggaphalasamādhipi appamāṇo samādhi nāma, idha pana “appamāṇaṃ appamāṇārammaṇa”nti	367	
PA_atk-s04_04a:367_7	iminā pariyāyena suppaguṇasamādhi appamāṇasamādhīti daṭṭhabbo. So appamāṇena samādhinā	367	
PA_atk-s04_04a:367_8	subhāvitenāti imasmiṃ ṭhāne ayaṃ bhikkhu vipassanaṃ vaḍḍhetvā arahattaṃ patto. Idāni	367	
PA_atk-s04_04a:367_9	khīṇāsavassa abhiññāpaṭipāṭiṃ dassento yassa yassa cātiādimāha.	367	
PA_atk-s04_04a:368	5. Jhānasuttavaṇṇanā	36	
PA_atk-s04_04a:369_0	36. Pañcame āsavānaṃ khayanti arahattaṃ. Yadeva tattha hoti rūpagatanti tasmiṃ paṭhamajjhānakkhaṇe	369	
PA_atk-s04_04a:369_1	vatthuvasena vā cittasamuṭṭhānikādivasena vā yaṃ rūpaṃ nāma pavattati. Vedanāgatādīni	369	
PA_atk-s04_04a:369_2	sampayuttavedanādīnaṃ vasena veditabbāni. Te dhammeti te rūpādayo pañcakkhandhadhamme.	369	
PA_atk-s04_04a:369_3	Aniccatotiādīsu hutvā abhāvākārena aniccato, paṭipīḷanākārena dukkhato, rujjanākārena	369	
PA_atk-s04_04a:369_4	rogato, antodussanaṭṭhena gaṇḍato, anupaviṭṭhaṭṭhena anukantanaṭṭhena ca sallato,	369	
PA_atk-s04_04a:369_5	dukkhaṭṭhena aghato, ābādhanaṭṭhena ābādhato, asakaṭṭhena parato, palujjanaṭṭhena	369	
PA_atk-s04_04a:369_6	palokato, assāmikaṭṭhena suññato, avasavattanaṭṭhena anattato. Samanupassatīti balavavipassanāpaññāya passati.	369	
PA_atk-s04_04a:370_0	Tehi dhammehīti tehi pañcakkhandhadhammehi. Paṭivāpetīti nibbānavasena nivatteti.	370	
PA_atk-s04_04a:370_1	Amatāya dhātuyāti nibbānadhātuyā. Cittaṃ upasaṃharatīti ñāṇena ānisaṃsaṃ disvā otāreti.	370	
PA_atk-s04_04a:370_2	Santanti paccanīkasantatāya santaṃ. Paṇītanti atappakaṃ. So tattha ṭhito āsavānaṃ	370	
PA_atk-s04_04a:370_3	khayaṃ pāpuṇātīti so tasmiṃ paṭhamajjhāne ṭhito taṃ balavavipassanaṃ vaḍḍhetvā arahattaṃ	370	
PA_atk-s04_04a:370_4	pāpuṇāti. Aparo nayo – so tehi dhammehīti yasmā aniccatotiādīsu aniccato palokatoti	370	
PA_atk-s04_04a:370_5	dvīhi padehi aniccalakkhaṇaṃ kathitaṃ, dukkhatotiādīhi chahi dukkhalakkhaṇaṃ, parato,	370	
PA_atk-s04_04a:370_6	suññato, anattatoti tīhi anattalakkhaṇaṃ. Tasmā so tehi evaṃ tilakkhaṇaṃ āropetvā	370	
PA_atk-s04_04a:370_7	diṭṭhehi antosamāpattiyaṃ pañcakkhandhadhammehi. Cittaṃ paṭivāpetīti cittaṃ paṭisaṃharati	370	
PA_atk-s04_04a:370_8	moceti apaneti. Upasaṃharatīti vipassanācittaṃ tāva savanavasena thutivasena pariyattivasena	370	
PA_atk-s04_04a:370_9	paññattivasena ca santaṃ nibbānanti evaṃ asaṅkhatāya amatāya dhātuyā upasaṃharati.	370	
PA_atk-s04_04a:370_10	Maggacittaṃ nibbānaṃ ārammaṇakaraṇavaseneva “etaṃ santaṃ etaṃ paṇīta”nti na evaṃ	3701	
PA_atk-s04_04a:370_11	vadati. Iminā panākārena taṃ paṭivijjhanto tattha cittaṃ upasaṃharatīti attho.	3701	
PA_atk-s04_04a:371_0	So tattha ṭhitoti tassā tilakkhaṇārammaṇāya vipassanāya ṭhito. Āsavānaṃ khayaṃ pāpuṇātīti	371	
PA_atk-s04_04a:371_1	anukkamena cattāro magge bhāvetvā arahattaṃ pāpuṇāti. Teneva dhammarāgenāti samathavipassanādhamme	371	
PA_atk-s04_04a:371_2	chandarāgena. Dhammanandiyāti tasseva vevacanaṃ. Samathavipassanāsu hi sabbaso chandarāgaṃ	371	
PA_atk-s04_04a:371_3	pariyādātuṃ sakkonto arahattaṃ pāpuṇāti, asakkonto anāgāmī hoti.	371	
PA_atk-s04_04a:372_0	Tiṇapurisarūpake vāti tiṇapotthakarūpe vā. Dūre kaṇḍe pātetīti dūrepātī. Avirādhitaṃ	372	
PA_atk-s04_04a:372_1	vijjhatīti akkhaṇavedhī. Yadeva tattha hoti vedanāgatanti idha rūpaṃ na gahitaṃ.	372	
PA_atk-s04_04a:372_2	Kasmā? Samatikkantattā. Ayañhi heṭṭhā rūpāvacarajjhānaṃ samāpajjitvā rūpaṃ atikkamitvā	372	
PA_atk-s04_04a:372_3	arūpāvacarasamāpattiṃ samāpannoti samathavasenāpi anena rūpaṃ samatikkantaṃ, heṭṭhā	372	
PA_atk-s04_04a:372_4	rūpaṃ sammasitvā taṃ atikkamma idāni arūpaṃ sammasatīti vipassanāvasenāpi anena rūpaṃ	372	
PA_atk-s04_04a:372_5	atikkantaṃ. Āruppe pana sabbasopi rūpaṃ natthīti taṃ sandhāyapi rūpaṃ na gahitaṃ.	372	
PA_atk-s04_04a:372_6	Atha nevasaññānāsaññāyatanaṃ kasmā na gahitanti? Sukhumattā. Tasmiñhi cattāropi arūpakkhandhā	372	
PA_atk-s04_04a:372_7	sukhumā na sammasanūpagā. Tenevāha – “iti kho, bhikkhave, yāvatā saññāsamāpatti tāvatā	372	
PA_atk-s04_04a:372_8	aññāpaṭivedho”ti. Idaṃ vuttaṃ hoti – yāvatā sacittakasamāpatti nāma atthi, tāvatā	372	
PA_atk-s04_04a:372_9	oḷārike dhamme sammasato aññāpaṭivedho hoti, arahattaṃ sampajjati. Nevasaññānāsaññāyatanaṃ	372	
PA_atk-s04_04a:372_10	pana sukhumattā saññāsamāpattīti na vuccati. Jhāyīheteti jhāyīhi jhānābhiratehi etāni.	3721	
PA_atk-s04_04a:372_11	Vuṭṭhahitvāti tato samāpattito vuṭṭhāya. Samakkhātabbānīti sammā akkhātabbāni, “santāni	3721	
PA_atk-s04_04a:372_12	paṇītānī”ti evaṃ kevalaṃ ācikkhitabbāni thometabbāni vaṇṇetabbānīti.	3721	
PA_atk-s04_04a:373	6. Ānandasuttavaṇṇanā	37	
PA_atk-s04_04a:374_0	37. Chaṭṭhe sambādheti pañcakāmaguṇasambādhe. Okāsādhigamoti okāsassa adhigamo. Sattānaṃ	374	
PA_atk-s04_04a:374_1	visuddhiyāti sattānaṃ visuddhiṃ pāpanatthāya. Samatikkamāyāti samatikkamanatthāya.	374	
PA_atk-s04_04a:374_2	Atthaṅgamāyāti atthaṃ gamanatthāya. Ñāyassa adhigamāyāti sahavipassanakassa maggassa	374	
PA_atk-s04_04a:374_3	adhigamanatthāya. Nibbānassa sacchikiriyāyāti apaccayanibbānassa paccakkhakaraṇatthāya.	374	
PA_atk-s04_04a:374_4	Tadeva nāma cakkhuṃ bhavissatīti taññeva pasādacakkhu asambhinnaṃ bhavissati. Te	374	
PA_atk-s04_04a:374_5	rūpāti tadeva rūpārammaṇaṃ āpāthaṃ āgamissati. Tañcāyatanaṃ no paṭisaṃvedissatīti	374	
PA_atk-s04_04a:374_6	tañca rūpāyatanaṃ na jānissati. Sesesupi eseva nayo.	374	
PA_atk-s04_04a:375_0	Udāyīti kāḷudāyitthero. Saññīmeva nu khoti sacittakoyeva nu kho. Makāro padasandhimattaṃ.	375	
PA_atk-s04_04a:375_1	Kiṃsaññīti katarasaññāya saññī hutvā. Sabbaso rūpasaññānanti idaṃ kasmā gaṇhi, kiṃ	375	
PA_atk-s04_04a:375_2	paṭhamajjhānādisamaṅgino rūpādipaṭisaṃvedanā hotīti? Na hoti, yāva pana kasiṇarūpaṃ	375	
PA_atk-s04_04a:375_3	ārammaṇaṃ hoti, tāva rūpaṃ samatikkantaṃ nāma na hoti. Asamatikkantattā paccayo bhavituṃ	375	
PA_atk-s04_04a:375_4	sakkhissati. Samatikkantattā pana taṃ natthi nāma hoti, natthitāya paccayo bhavituṃ	375	
PA_atk-s04_04a:375_5	na sakkotīti dassetuṃ idameva gaṇhi.	375	
PA_atk-s04_04a:376_0	Jaṭilavāsikāti jaṭilanagaravāsinī. Na cābhinatotiādīsu rāgavasena na abhinato, dosavasena	376	
PA_atk-s04_04a:376_1	na apanato. Sasaṅkhārena sappayogena kilese niggaṇhitvā vāretvā ṭhito, kilesānaṃ	376	
PA_atk-s04_04a:376_2	pana chinnante uppannoti na sasaṅkhāraniggayhavāritagato. Vimuttattā ṭhitoti kilesehi	376	
PA_atk-s04_04a:376_3	vimuttattāyeva ṭhito. Ṭhitattā santusitoti ṭhitattāyeva santuṭṭho nāma jāto. Santusitattā	376	
PA_atk-s04_04a:376_4	no paritassatīti santuṭṭhattāyeva paritāsaṃ nāpajjati. Ayaṃ, bhante ānanda, samādhi	376	
PA_atk-s04_04a:376_5	kiṃ phaloti iminā ayaṃ therī tālaphalaññeva gahetvā “idaṃ phalaṃ kiṃ phalaṃ nāmā”ti	376	
PA_atk-s04_04a:376_6	pucchamānā viya arahattaphalasamādhiṃ gahetvā “ayaṃ, bhante ānanda, samādhi kiṃ phalo	376	
PA_atk-s04_04a:376_7	vutto bhagavatā”ti pucchati. Aññāphalo vuttoti aññā vuccati arahattaṃ, arahattaphalasamādhi	376	
PA_atk-s04_04a:376_8	nāmeso vutto bhagavatāti attho. Evaṃsaññīpīti imāya arahattaphalasaññāya saññīpi	376	
PA_atk-s04_04a:376_9	tadāyatanaṃ no paṭisaṃvedetīti evaṃ imasmiṃ sutte arahattaphalasamādhi kathitoti.	376	
PA_atk-s04_04a:377	7. Lokāyatikasuttavaṇṇanā	37	
PA_atk-s04_04a:378_0	38. Sattame lokāyatikāti lokāyatavādakā. Satatanti sadā. Samitanti nirantaraṃ. Tiṭṭhatetanti	378	
PA_atk-s04_04a:378_1	tiṭṭhatu etaṃ, mā etaṃ paṭṭhapetha, ko vo etena attho. Dhammaṃ vo brāhmaṇā desessāmīti	378	
PA_atk-s04_04a:378_2	ahaṃ vo catusaccadhammaṃ desessāmi.	378	
PA_atk-s04_04a:379_0	Daḷhadhammoti daḷhadhanuṃ gahetvā ṭhito. Dhanuggahoti issāso. Daḷhadhanu nāma dvisahassathāmaṃ	379	
PA_atk-s04_04a:379_1	vuccati. Dvisahassathāmaṃ nāma yassa āropitassa jiyābaddho lohasīsādīnaṃ bhāro daṇḍe	379	
PA_atk-s04_04a:379_2	gahetvā yāva kaṇḍappamāṇā ukkhittassa pathavito muccati. Sikkhitoti dasa dvādasa	379	
PA_atk-s04_04a:379_3	vassāni ācariyakule uggahitasippo. Katahatthoti eko sippameva uggaṇhāti, katahattho	379	
PA_atk-s04_04a:379_4	na hoti ayaṃ pana katahattho ciṇṇavasibhāvo. Katūpāsanoti rājakulādīsu dassitasippo.	379	
PA_atk-s04_04a:379_5	Lahukena asanenāti anto susiraṃ katvā tūlādīhi pūretvā katalakkhaparikammena sallahukakaṇḍena.	379	
PA_atk-s04_04a:379_6	Evaṃ katañhi ekausabhagāmī dve usabhānipi gacchati…pe… aṭṭhusabhagāmī soḷasa usabhānipi	379	
PA_atk-s04_04a:379_7	gacchati. Appakasirenāti niddukkhena. Atipāteyyāti atikkameyya. Idaṃ vuttaṃ hoti	379	
PA_atk-s04_04a:379_8	– yathā so dhanuggaho taṃ vidatthicaturaṅgulaṃ chāyaṃ sīghameva atikkāmeti, evaṃ	379	
PA_atk-s04_04a:379_9	sakalacakkavāḷaṃ sīghaṃ sīghaṃ atikkamanasamatthena javena samannāgato. Sandhāvanikāyāti	379	
PA_atk-s04_04a:379_10	padasā dhāvanena. Evamāhaṃsūti evaṃ vadanti.	3791	
PA_atk-s04_04a:380	8. Devāsurasaṅgāmasuttavaṇṇanā	38	
PA_atk-s04_04a:381_0	39. Aṭṭhame samupabyūḷho ahosīti paccupaṭṭhito ahosi. Saṅgāmeyyāmāti saṅgāmaṃ kareyyāma	381	
PA_atk-s04_04a:381_1	yujjheyyāma. Apayiṃsuyevāti palāyiṃsuyeva. Uttarenābhimukhāti uttarāmukhā hutvā.	381	
PA_atk-s04_04a:381_2	Abhiyante vāti anubandhantiyeva. Bhīruttānagatenāti bhīruttānaṃ bhayanivāraṇaṃ patiṭṭhānaṃ	381	
PA_atk-s04_04a:381_3	gatena. Akaraṇīyāti yuddhena kiñci akattabbā. Kasmā pana nesaṃ saṅgāmo hotīti? Asurā	381	
PA_atk-s04_04a:381_4	hi pubbe tāvatiṃsavāsino, te cittapāṭaliyā pupphanakāle dibbapāricchattakapupphaṃ	381	
PA_atk-s04_04a:381_5	anussaranti. Tato uppannakodhā “gaṇhatha deve”ti sammukhasammukhaṭṭhāneneva sineruṃ	381	
PA_atk-s04_04a:381_6	abhiruhanti, devāpi nikkhamanti. Tesaṃ gopālakadārakānaṃ aññamaññaṃ daṇḍakehi paharaṇasadisaṃ	381	
PA_atk-s04_04a:381_7	yuddhaṃ hoti. Sakko devarājā heṭṭhā pañcasu ṭhānesu ārakkhaṃ ṭhapetvā upari devapuraṃ	381	
PA_atk-s04_04a:381_8	parivāretvā attasadisā vajirahatthā paṭimā ṭhapāpesi. Asurā heṭṭhā pañca ṭhānāni	381	
PA_atk-s04_04a:381_9	paṭibāhitvā abhiruḷhā indapaṭimāyo disvā nivattitvā asurapurameva gacchanti.	381	
PA_atk-s04_04a:382_0	Dakkhiṇenābhimukhāti dakkhiṇāmukhā hutvā. Apadaṃ vadhitvāti nippadaṃ niravasesaṃ	382	
PA_atk-s04_04a:382_1	vadhitvā. Adassanaṃ gatoti māropi vaṭṭapādakaṃ katvā rūpāvacaracatutthajjhānaṃ samāpannassa	382	
PA_atk-s04_04a:382_2	cittaṃ jānāti, tadeva vipassanāpādakaṃ katvā samāpannassa cittaṃ jānāti. Arūpāvacarasamāpatti	382	
PA_atk-s04_04a:382_3	pana vaṭṭapādā vā hotu vipassanāpādā vā, taṃ samāpannassa māro cittaṃ na jānāti.	382	
PA_atk-s04_04a:382_4	Tena vuttaṃ – “adassanaṃ gato pāpimato”ti.	382	
PA_atk-s04_04a:383	9. Nāgasuttavaṇṇanā	38	
PA_atk-s04_04a:384_0	40. Navame āraññakassāti araññavāsino. Gocarapasutassāti gocaraggahaṇatthāya gacchantassa.	384	
PA_atk-s04_04a:384_1	Hatthikalabhāti mahantā mahantā nāgā. Hatthicchāpāti taruṇapotakā. Obhaggobhagganti	384	
PA_atk-s04_04a:384_2	nāmetvā nāmetvā ṭhapitaṃ. Ogāhaṃ otiṇṇassāti ogāhitabbattā ogāhanti laddhanāmaṃ udakatitthaṃ	384	
PA_atk-s04_04a:384_3	otiṇṇassa. Ogāhā uttiṇṇassāti udakatitthato uttiṇṇassa. Vūpakaṭṭhoti vūpakaṭṭho hutvā.	384	
PA_atk-s04_04a:384_4	Idāni yasmā dasabalassa hatthināgena kiccaṃ natthi, sāsane pana taṃsarikkhakaṃ puggalaṃ	384	
PA_atk-s04_04a:384_5	dassetuṃ idamāhaṭaṃ, tasmā taṃ puggalaṃ dassento evameva khotiādimāha.	384	
PA_atk-s04_04a:385	10. Tapussasuttavaṇṇanā	38	
PA_atk-s04_04a:386_0	41. Dasame mallesūti mallaraṭṭhe. Idheva tāva tvaṃ, ānanda, hotīti idha bhagavā “tapussagahapatino	386	
PA_atk-s04_04a:386_1	idha ṭhitena ānandena saddhiṃ kathāsallāpo bhavissati, tatonidānaṃ ahaṃ mahantaṃ	386	
PA_atk-s04_04a:386_2	dhammapariyāyaṃ desessāmī”ti ñatvā āha. Upasaṅkamīti so kira bhuttapātarāso “dasabalassa	386	
PA_atk-s04_04a:386_3	upaṭṭhānaṃ gamissāmī”ti nikkhamanto dūratova theraṃ disvā yenāyasmā ānando tenupasaṅkami.	386	
PA_atk-s04_04a:386_4	Papāto viya khāyati, yadidaṃ nekkhammanti yamidaṃ pabbajjāsaṅkhātaṃ nekkhammaṃ, taṃ	386	
PA_atk-s04_04a:386_5	amhākaṃ mahāpapāto viya ogāhitvā upaṭṭhāti. Nekkhamme cittaṃ pakkhandatīti pabbajjāya	386	
PA_atk-s04_04a:386_6	cittaṃ ārammaṇavasena pakkhandati, tadeva ārammaṇaṃ katvā pasīdati, tadeva patiṭṭhāti,	386	
PA_atk-s04_04a:386_7	paccanīkadhammehi ca vimuccati. ‘Etaṃ santa’nti passatoti etaṃ nekkhammaṃ santaṃ	386	
PA_atk-s04_04a:386_8	vigatadarathapariḷāhanti evaṃ passantānaṃ bhikkhūnaṃ. Bahunā janena visabhāgoti tayidaṃ	386	
PA_atk-s04_04a:386_9	bahunā mahājanena saddhiṃ bhikkhūnaṃ visabhāgaṃ, asadisanti attho.	386	
PA_atk-s04_04a:387_0	Kathāpābhatanti kathāmūlaṃ. Tassa mayhaṃ, ānanda, nekkhamme cittaṃ na pakkhandatīti	387	
PA_atk-s04_04a:387_1	tassa evaṃ vitakkentassāpi mayhaṃ pabbajjāya cittaṃ na otarati. “Etaṃ santa”nti passatoti	387	
PA_atk-s04_04a:387_2	“sādhu nekkhamma”nti parivitakkanavasena “etaṃ nekkhammaṃ santa”nti passantassapi.	387	
PA_atk-s04_04a:387_3	Anāsevitoti na āsevito na phassito na sacchikato. Adhigammāti adhigantvā patvā sacchikatvā.	387	
PA_atk-s04_04a:387_4	Tamāseveyyanti taṃ ānisaṃsaṃ seveyyaṃ bhajeyyaṃ. Yaṃ meti yena kāraṇena mayhaṃ. Adhigammāti	387	
PA_atk-s04_04a:387_5	adhigantvā. Svāssa me hoti ābādhoti so mayhaṃ ābādhanaṭṭhena ābādho hoti. Avitakke	387	
PA_atk-s04_04a:387_6	cittaṃ na pakkhandatīti avitakkavicāre dutiyajjhāne ārammaṇavasena cittaṃ na pakkhandati.	387	
PA_atk-s04_04a:387_7	Vitakkesūti vitakkavicāresu. Sesaṃ sabbattha uttānatthamevāti.	387	
PA_atk-s04_04a:388	Mahāvaggo catuttho.	38	
PA_atk-s04_04a:389	5. Sāmaññavaggo	38	
PA_atk-s04_04a:390	1. Sambādhasuttavaṇṇanā	39	
PA_atk-s04_04a:391_0	42. Pañcamassa paṭhame udāyīti kāḷudāyitthero. Avidvāti aññāsi. Bhūrimedhasoti mahāpañño.	391	
PA_atk-s04_04a:391_1	Yo jhānamabujjhīti yo jhānaṃ abujjhi. Paṭilīnanisabhoti ekībhāvavasena paṭilīno ceva	391	
PA_atk-s04_04a:391_2	uttamaṭṭhena ca nisabho. Munīti buddhamuni. Pariyāyenāti ekena kāraṇena. Kāmasambādhassa	391	
PA_atk-s04_04a:391_3	hi abhāvamatteneva paṭhamajjhānaṃ okāsādhigamo nāma, na sabbathā sabbaṃ. Tatrāpatthi	391	
PA_atk-s04_04a:391_4	sambādhoti tasmimpi paṭhamajjhāne sambādho paṭipīḷanaṃ atthiyeva. Tatrāpitthītipi	391	
PA_atk-s04_04a:391_5	pāṭho. Kiñca tattha sambādhoti tasmiṃ pana jhāne kiṃ sambādho nāma. Ayamettha sambādhoti	391	
PA_atk-s04_04a:391_6	ayaṃ vitakkavicārānaṃ aniruddhabhāvo sambādho saṃpīḷā nāma. Iminā upāyena sabbavāresu	391	
PA_atk-s04_04a:391_7	attho veditabbo. Nippariyāyenāti na ekena kāraṇena, atha kho āsavakkhayo nāma sabbasambādhānaṃ	391	
PA_atk-s04_04a:391_8	pahīnattā sabbena sabbaṃ okāsādhigamo nāmāti.	391	
PA_atk-s04_04a:392	2. Kāyasakkhisuttavaṇṇanā	39	
PA_atk-s04_04a:393_0	43. Dutiye yathā yathā ca tadāyatananti yena yena kāraṇena yena yenākārena taṃ paṭhamajjhānasaṅkhātaṃ	393	
PA_atk-s04_04a:393_1	āyatanaṃ hoti. Tathā tathā naṃ kāyena phusitvā viharatīti tena tena kāraṇena tena	393	
PA_atk-s04_04a:393_2	tenākārena taṃ samāpattiṃ sahajātanāmakāyena phusitvā viharati, samāpajjatīti attho.	393	
PA_atk-s04_04a:393_3	Kāyasakkhi vutto bhagavatā pariyāyenāti yasmā tena nāmākāyena paṭhamajjhānaṃ sacchikataṃ,	393	
PA_atk-s04_04a:393_4	tasmā iminā pariyāyena kāyasakkhi vutto. Nippariyāyenāti yattakaṃ kāyena sacchikātabbaṃ,	393	
PA_atk-s04_04a:393_5	sabbassa katattā ayaṃ nippariyāyena kāyasakkhi nāma.	393	
PA_atk-s04_04a:394	3. Paññāvimuttasuttavaṇṇanā	39	
PA_atk-s04_04a:395	44. Tatiye paññāya ca naṃ pajānātīti taṃ paṭhamajjhānavipassanāpaññāya jānāti. Idhāpi pariyāyanippariyāyā purimanayeneva veditabbā. Yathā ca idha, evaṃ ito paresupi.	39	
PA_atk-s04_04a:396	4. Ubhatobhāgavimuttasuttavaṇṇanā	39	
PA_atk-s04_04a:397_0	45. Catutthaṃ ubhayena veditabbaṃ. Ettha ca ubhatobhāgavimuttoti ubhatobhāgehi samathavipassanānaṃ	397	
PA_atk-s04_04a:397_1	paccanīkakilesehi vimutto. Pariyosāne pana samāpattiyā rūpakāyato, ariyamaggena nāmakāyato	397	
PA_atk-s04_04a:397_2	vimuttoyeva ubhatobhāgavimuttoti veditabbo.	397	
PA_atk-s04_04a:398	5-10. Sandiṭṭhikadhammasuttādivaṇṇanā	39	
PA_atk-s04_04a:399_0	46-51. Pañcamādīsu sandiṭṭhikoti sayaṃ passitabbako. Nibbānanti kilesanibbānaṃ. Parinibbānanti	399	
PA_atk-s04_04a:399_1	tasseva vevacanaṃ. Tadaṅganibbānanti paṭhamajjhānādinā tena tena aṅgena nibbānaṃ.	399	
PA_atk-s04_04a:399_2	Diṭṭhadhammanibbānanti ismiṃyeva attabhāve nibbānaṃ. Sesaṃ sabbattha uttānatthamevāti.	399	
PA_atk-s04_04a:400	Sāmaññavaggo pañcamo.	40	
PA_atk-s04_04a:401	Paṭhamapaṇṇāsakaṃ niṭṭhitaṃ.	40	
PA_atk-s04_04a:402	2. Dutiyapaṇṇāsakavaṇṇanā	40	
PA_atk-s04_04a:403	52. Ito paresu khemanti nirupaddavaṃ. Khemappattoti khemabhāvaṃ patto. Sikkhādubbalyānīti sikkhāya dubbalabhāvakaraṇāni. Sesaṃ sabbattha uttānatthamevāti.	40	
PA_atk-s04_04a:404	Manorathapūraṇiyā aṅguttaranikāya-aṭṭhakathāya	40	
PA_atk-s04_04a:405	Navakanipātassa saṃvaṇṇanā niṭṭhitā.	40	
PA_atk-s04_04a:406	. Namo tassa bhagavato arahato sammāsambuddhassa.	40	
PA_atk-s04_04a:407	Aṅguttaranikāye	40	
PA_atk-s04_04a:408	Dasakanipāta-aṭṭhakathā	40	
PA_atk-s04_04a:409	1. Paṭhamapaṇṇāsakaṃ	40	
PA_atk-s04_04a:410	1. Ānisaṃsavaggo	41	
PA_atk-s04_04a:411	1. Kimatthiyasuttavaṇṇanā	41	
PA_atk-s04_04a:412_0	1. Dasakanipātassa paṭhame kusalāni sīlānīti anavajjasīlāni. Amaṅkubhāvassa avippaṭisārassa	412	
PA_atk-s04_04a:412_1	atthāya saṃvattantīti avippaṭisāratthāni. So nesaṃ ānisaṃsoti avippaṭisārānisaṃsāni.	412	
PA_atk-s04_04a:412_2	Yathābhūtañāṇadassanatthotiādīsu yathābhūtañāṇadassanaṃ nāma taruṇavipassanā, nibbidā	412	
PA_atk-s04_04a:412_3	nāma balavavipassanā, virāgo nāma maggo, vimutti nāma arahattaphalaṃ, ñāṇadassanaṃ	412	
PA_atk-s04_04a:412_4	nāma paccavekkhaṇañāṇaṃ. Aggāya parentīti arahattatthāya gacchanti.	412	
PA_atk-s04_04a:413	2. Cetanākaraṇīyasuttavaṇṇanā	41	
PA_atk-s04_04a:414_0	2. Dutiye na cetanāya karaṇīyanti na cetetvā kappetvā pakappetvā kātabbaṃ. Dhammatā	414	
PA_atk-s04_04a:414_1	esāti dhammasabhāvo eso kāraṇaniyamo ayaṃ. Abhisandentīti pavattenti. Paripūrentīti	414	
PA_atk-s04_04a:414_2	paripuṇṇaṃ karonti. Apārā pāraṃ gamanāyāti orimatīrabhūtā tebhūmakavaṭṭā nibbānapāraṃ gamanatthāya.	414	
PA_atk-s04_04a:415	3-5. Upanisasuttattayavaṇṇanā	41	
PA_atk-s04_04a:416	3-5. Tatiye hatūpanisoti hatakāraṇo. Catutthapañcamesu dvīhi therehi kathitabhāvova viseso.	41	
PA_atk-s04_04a:417	6. Samādhisuttavaṇṇanā	41	
PA_atk-s04_04a:418_0	6. Chaṭṭhe neva pathaviyaṃ pathavīsaññī assāti pathaviṃ ārammaṇaṃ katvā pathavīti	418	
PA_atk-s04_04a:418_1	evaṃ uppannāya saññāya saññī na bhaveyya. Āpādīsupi eseva nayo. Na idhaloketi idhaloke	418	
PA_atk-s04_04a:418_2	uppajjanakacatukkapañcakajjhānasaññāya na saññī bhaveyya. Na paraloketi paraloke	418	
PA_atk-s04_04a:418_3	uppajjanakacatukkapañcakajjhānasaññāya na saññī bhaveyya. Saññī ca pana assāti atha	418	
PA_atk-s04_04a:418_4	ca panassa samāpatti savitakkasamāpattiyeva assāti vuccati. Etaṃ santaṃ etaṃ paṇītanti	418	
PA_atk-s04_04a:418_5	santaṃ santanti appetvā nisinnassa divasampi cittuppādo “santaṃ santa”nteva pavattati,	418	
PA_atk-s04_04a:418_6	paṇītaṃ paṇītanti appetvā nisinnassa divasampi cittuppādo “paṇītaṃ paṇīta”nteva pavattati.	418	
PA_atk-s04_04a:418_7	Yadidaṃ sabbasaṅkhārasamathoti nibbānaṃ nibbānanti appetvā nisinnassa divasampi cittuppādo	418	
PA_atk-s04_04a:418_8	“nibbānaṃ nibbāna”nteva pavattatīti sabbampetaṃ phalasamāpattisamādhiṃ sandhāya vuttaṃ.	418	
PA_atk-s04_04a:419	7. Sāriputtasuttavaṇṇanā	41	
PA_atk-s04_04a:420_0	7. Sattame saññī ca panāhaṃ, āvuso, tasmiṃ samaye ahosinti, āvuso, tasmiṃ samaye	420	
PA_atk-s04_04a:420_1	ahaṃ “bhavanirodho nibbāna”nti imāya phalasamāpattisaññāya saññī ahosiṃ. Sacittakā	420	
PA_atk-s04_04a:420_2	me sā samāpatti ahosīti paccavekkhaṇā kathitā.	420	
PA_atk-s04_04a:421	8. Jhānasuttavaṇṇanā	42	
PA_atk-s04_04a:422	8. Aṭṭhame samantapāsādikoti pasādāvahānaṃyeva kāyakammādīnaṃ sabbhāvato samanto pāsādiko. Sabbākāraparipūroti sabbehi kāraṇehi paripuṇṇo.	42	
PA_atk-s04_04a:423	9. Santavimokkhasuttavaṇṇanā	42	
PA_atk-s04_04a:424_0	9. Navame santāti ārammaṇasantatāyapi aṅgasantatāyapi santā. Vimokkhāti paccanīkadhammehi	424	
PA_atk-s04_04a:424_1	vimuttattā ārammaṇe ca nirāsaṅkabhāvena suṭṭhu muttattā evaṃladdhanāmā. Atikkamma	424	
PA_atk-s04_04a:424_2	rūpeti rūpajjhānāni atikkamitvā pavattā. Sesaṃ sabbattha uttānatthamevāti.	424	
PA_atk-s04_04a:425	Ānisaṃsavaggo paṭhamo.	42	
PA_atk-s04_04a:426	2. Nāthavaggo	42	
PA_atk-s04_04a:427	1. Senāsanasuttavaṇṇanā	42	
PA_atk-s04_04a:428_0	11. Dutiyassa paṭhame pañcaṅgasamannāgatoti pañcahi guṇaṅgehi samannāgato. Nātidūraṃ	428	
PA_atk-s04_04a:428_1	hoti nāccāsannanti yañhi atidūre hoti, piṇḍāya caritvā tattha gacchantassa kāyacittadarathā	428	
PA_atk-s04_04a:428_2	hoti, tato anuppannaṃ vā samādhiṃ uppādetuṃ uppannaṃ vā thiraṃ kātuṃ na sakkoti.	428	
PA_atk-s04_04a:428_3	Accāsannaṃ bahujanākiṇṇaṃ hoti. Cattālīsausabhamatte pana padese vasataṃ dūrāsannadosavimuttañca	428	
PA_atk-s04_04a:428_4	gamanāgamanasampannaṃ nāma hoti. Divāappākiṇṇanti divasabhāge mahājanena anākiṇṇaṃ.	428	
PA_atk-s04_04a:429	2. Pañcaṅgasuttavaṇṇanā	42	
PA_atk-s04_04a:430_0	12. Dutiye kevalīti kevalehi sakalehi guṇehi samannāgato. Vusitavāti vutthabrahmacariyavāso.	430	
PA_atk-s04_04a:430_1	Asekhenāti asekhadhammapariyāpannena lokuttarena. Sīlakkhandhenāti sīlarāsinā. Vimuttikkhandhenāti	430	
PA_atk-s04_04a:430_2	ettha ṭhapetvā sīlādayo tayo sesā phaladhammā vimutti nāma, vimuttiñāṇadassanaṃ paccavekkhaṇañāṇaṃ, taṃ lokiyameva.	430	
PA_atk-s04_04a:431	3-4. Saṃyojanasuttādivaṇṇanā	43	
PA_atk-s04_04a:432_0	13-14. Tatiye orambhāgiyānīti heṭṭhābhāgiyāni. Uddhambhāgiyānīti uparibhāgiyāni.	432	
PA_atk-s04_04a:432_1	Imasmiṃ sutte vaṭṭameva kathitaṃ. Catutthe khilavinibandhā pañcakanipāte vitthāritāyeva.	432	
PA_atk-s04_04a:432_2	Ārohapariṇāhenāti dīghaputhulantena.	432	
PA_atk-s04_04a:433	5. Appamādasuttavaṇṇanā	43	
PA_atk-s04_04a:434_0	15. Pañcame evameva khoti yathā sabbasattānaṃ sammāsambuddho aggo, evaṃ sabbesaṃ	434	
PA_atk-s04_04a:434_1	kusaladhammānaṃ kārāpakaappamādo aggoti daṭṭhabbo. Nanu cesa lokiyova, kusaladhammā	434	
PA_atk-s04_04a:434_2	pana lokuttarāpi. Ayañca kāmāvacarova, kusaladhammā pana catubhūmakā. Kathamesa tesaṃ	434	
PA_atk-s04_04a:434_3	aggoti? Paṭilābhakattena. Appamādena hi te paṭilabhanti, tasmā so tesaṃ aggo. Teneva	434	
PA_atk-s04_04a:434_4	vuttaṃ – sabbe te appamādamūlakāti.	434	
PA_atk-s04_04a:435_0	Jaṅgalānanti pathavitalacārīnaṃ. Pāṇānanti sapādakapāṇānaṃ. Padajātānīti padāni.	435	
PA_atk-s04_04a:435_1	Samodhānaṃ gacchantīti odhānaṃ pakkhepaṃ gacchanti. Aggamakkhāyatīti seṭṭhamakkhāyati.	435	
PA_atk-s04_04a:435_2	Yadidaṃ mahantattenāti mahantabhāvena aggamakkhāyati, na guṇaggenāti attho. Vassikanti	435	
PA_atk-s04_04a:435_3	sumanapupphaṃ. Idaṃ kira suttaṃ sutvā bhātiyamahārājā vīmaṃsitukāmatāya ekasmiṃ gabbhe	435	
PA_atk-s04_04a:435_4	catujātigandhehi paribhaṇḍaṃ katvā sugandhapupphāni āharāpetvā ekassa samuggassa	435	
PA_atk-s04_04a:435_5	majjhe sumanapupphamuṭṭhiṃ ṭhapetvā sesāni tassa samantato muṭṭhiṃ katvā ṭhapetvā	435	
PA_atk-s04_04a:435_6	dvāraṃ pidhāya bahi nikkhanto. Athassa muhuttaṃ bahi vītināmetvā dvāraṃ vivaritvā	435	
PA_atk-s04_04a:435_7	pavisantassa sabbapaṭhamaṃ sumanapupphagandho ghānaṃ pahari. So mahātalasmiṃyeva	435	
PA_atk-s04_04a:435_8	mahācetiyābhimukho nipajjitvā “vassikaṃ tesaṃ agganti kathentena sukathitaṃ sammāsambuddhenā”ti	435	
PA_atk-s04_04a:435_9	cetiyaṃ vandi. Khuddarājānoti khuddakarājāno. Kūṭarājānotipi pāṭho.	435	
PA_atk-s04_04a:436	6. Āhuneyyasuttavaṇṇanā	43	
PA_atk-s04_04a:437	16. Chaṭṭhe gotrabhūti sikhāpattavipassanābhūtena nibbānārammaṇena gotrabhuñāṇena samannāgato.	43	
PA_atk-s04_04a:438	7. Paṭhamanāthasuttavaṇṇanā	43	
PA_atk-s04_04a:439_0	17. Sattame sanāthāti sañātakā bahuñātivaggā hutvā viharatha. Nāthaṃ karontīti nāthakaraṇā,	439	
PA_atk-s04_04a:439_1	attano sanāthabhāvakarā patiṭṭhākarāti attho. Kalyāṇamittotiādīsu sīlādiguṇasampannā	439	
PA_atk-s04_04a:439_2	kalyāṇā mittā assāti kalyāṇamitto. Tevassa ṭhānanisajjādīsu saha ayanato sahāyāti	439	
PA_atk-s04_04a:439_3	kalyāṇasahāyo. Cittena ceva kāyena ca kalyāṇamittesuyeva sampavaṅko oṇatoti kalyāṇasampavaṅko.	439	
PA_atk-s04_04a:439_4	Suvaco hotīti sukhena vattabbo hoti, sukhena anusāsitabbo. Khamoti gāḷhena pharusena	439	
PA_atk-s04_04a:439_5	kakkhaḷena vutto khamati na kuppati. Padakkhiṇaggāhī anusāsaninti yathā ekacco ovadiyamāno	439	
PA_atk-s04_04a:439_6	vāmato gaṇhāti, paṭippharati vā, assuṇanto vā gacchati, evaṃ akatvā “ovadatha, bhante,	439	
PA_atk-s04_04a:439_7	anusāsatha, tumhesu anovadantesu ko añño ovadissatī”ti padakkhiṇaṃ gaṇhāti.	439	
PA_atk-s04_04a:440_0	Uccāvacānīti uccanīcāni. Kiṃkaraṇīyānīti “kiṃ karomī”ti evaṃ vatvā kattabbakammāni.	440	
PA_atk-s04_04a:440_1	Tattha uccakammaṃ nāma cīvarassa karaṇaṃ rajanaṃ, cetiye sudhākammaṃ, uposathāgāracetiyagharabodhigharesu	440	
PA_atk-s04_04a:440_2	kattabbakammanti evamādi. Avacakammaṃ nāma pādadhovanamakkhanādikhuddakakammaṃ. Tatrūpāyāyāti	440	
PA_atk-s04_04a:440_3	tatrupagamaniyāya. Alaṃ kātunti kātuṃ samattho hoti. Alaṃ saṃvidhātunti vicāretuṃ samattho hoti.	440	
PA_atk-s04_04a:441_0	Dhamme assa kāmo sinehoti dhammakāmo, tepiṭakaṃ buddhavacanaṃ piyāyatīti attho. Piyasamudāhāroti	441	
PA_atk-s04_04a:441_1	parasmiṃ kathente sakkaccaṃ suṇāti, sayañca paresaṃ desetukāmo hotīti attho. Abhidhamme	441	
PA_atk-s04_04a:441_2	abhivinayeti ettha dhammo abhidhammo, vinayo abhivinayoti catukkaṃ veditabbaṃ. Tattha	441	
PA_atk-s04_04a:441_3	dhammoti suttantapiṭakaṃ. Abhidhammoti satta pakaraṇāni. Vinayoti ubhatovibhaṅgo.	441	
PA_atk-s04_04a:441_4	Abhivinayoti khandhakaparivārā. Atha vā suttantapiṭakampi abhidhammapiṭakampi dhammo	441	
PA_atk-s04_04a:441_5	eva, maggaphalāni abhidhammo. Sakalavinayapiṭakaṃ vinayo, kilesavūpasamakaraṇaṃ abhivinayo.	441	
PA_atk-s04_04a:441_6	Iti sabbasmimpi ettha dhamme ca abhidhamme ca vinaye ca abhivinaye ca uḷārapāmojjo	441	
PA_atk-s04_04a:441_7	hotīti attho. Kusalesu dhammesūti kāraṇatthe bhummaṃ, cātubhūmakakusaladhammakāraṇā	441	
PA_atk-s04_04a:441_8	tesaṃ adhigamatthāya anikkhittadhuro hotīti attho.	441	
PA_atk-s04_04a:442	8. Dutiyanāthasuttavaṇṇanā	44	
PA_atk-s04_04a:443	18. Aṭṭhame therānukampitassāti therehi ovādānusāsanidānasamussāhitāya hitapharaṇāya anukampitassa.	44	
PA_atk-s04_04a:444	9. Paṭhamaariyāvāsasuttavaṇṇanā	44	
PA_atk-s04_04a:445	19. Navame ariyavāsāti ariyānaṃ āvāso, te āvasiṃsu āvasanti āvasissantīti ariyāvāsā. Yadariyāti ye vāse ariyā.	44	
PA_atk-s04_04a:446	10. Dutiyaariyāvāsasuttavaṇṇanā	44	
PA_atk-s04_04a:447_0	20. Dasamaṃ yasmā kururaṭṭhavāsino bhikkhū gambhīrapaññākārakā yuttappayuttā, tasmā	447	
PA_atk-s04_04a:447_1	yathā tesaṃ dīghanikāyādīsu mahānidānādīni kathitāni, evamidampi gambhīraṃ sukhumaṃ	447	
PA_atk-s04_04a:447_2	tilakkhaṇāhataṃ suttaṃ tattheva avoca. Tattha pañcaṅgavippahīnoti pañcahi aṅgehi	447	
PA_atk-s04_04a:447_3	vippayutto hutvā khīṇāsavo avasi vasati vasissati. Tasmā ayaṃ pañcaṅgavippahīnatā	447	
PA_atk-s04_04a:447_4	ariyāvāsoti vutto. Esa nayo sabbattha. Evaṃ kho, bhikkhave, bhikkhu chaḷaṅgasamannāgato	447	
PA_atk-s04_04a:447_5	hotīti chaḷaṅgupekkhāya samannāgato hoti. Chaḷaṅgupekkhā dhammā nāma keti? Ñāṇādayo.	447	
PA_atk-s04_04a:447_6	“Ñāṇa”nti vutte kiriyato cattāri ñāṇasampayuttacittāni labbhanti, “satatavihāro”ti	447	
PA_atk-s04_04a:447_7	vutte aṭṭha mahācittāni, “rajjanadussanaṃ natthī”ti vutte dasa cittāni labbhanti.	447	
PA_atk-s04_04a:447_8	Somanassaṃ āsevanavasena labbhati. Satārakkhena cetasāti khīṇāsavassa hi tīsu dvāresu	447	
PA_atk-s04_04a:447_9	sabbakāle sati ārakkhakiccaṃ sādheti. Tenevassa carato ca tiṭṭhato ca suttassa ca	447	
PA_atk-s04_04a:447_10	jāgarassa ca satataṃ samitaṃ ñāṇadassanaṃ paccupaṭṭhitaṃ hotīti vuccati.	4471	
PA_atk-s04_04a:448_0	Puthusamaṇabrāhmaṇānanti bahūnaṃ samaṇabrāhmaṇānaṃ. Ettha samaṇāti pabbajjūpagatā,	448	
PA_atk-s04_04a:448_1	brāhmaṇāti bhovādino. Puthupaccekasaccānīti bahūni pāṭekkasaccāni. “Idameva dassanaṃ	448	
PA_atk-s04_04a:448_2	saccaṃ, idameva sacca”nti evaṃ pāṭiyekkaṃ gahitāni bahūni saccānīti attho. Nuṇṇānīti	448	
PA_atk-s04_04a:448_3	nīhaṭāni. Panuṇṇānīti suṭṭhu nīhaṭāni. Cattānīti vissaṭṭhāni. Vantānīti vamitāni.	448	
PA_atk-s04_04a:448_4	Muttānīti chinnabandhanāni katāni. Pahīnānīti pajahitāni. Paṭinissaṭṭhānīti yathā	448	
PA_atk-s04_04a:448_5	na puna cittaṃ ārohanti, evaṃ paṭinissajjitāni. Sabbāneva tāni gahitaggahaṇassa vissaṭṭhabhāvavevacanāni.	448	
PA_atk-s04_04a:449_0	Samavayasaṭṭhesanoti ettha avayāti anūnā, saṭṭhāti vissaṭṭhā. Sammā avayā saṭṭhā	449	
PA_atk-s04_04a:449_1	esanā assāti samavayasaṭṭhesano, suṭṭhuvissaṭṭhasabbaesanoti attho. Rāgā cittaṃ vimuttantiādīhi	449	
PA_atk-s04_04a:449_2	maggassa kiccanipphatti kathitā. Rāgo me pahīnotiādīhi paccavekkhaṇaphalaṃ kathitaṃ.	449	
PA_atk-s04_04a:449_3	Sesaṃ sabbattha uttānatthamevāti.	449	
PA_atk-s04_04a:450	Nāthavaggo dutiyo.	45	
PA_atk-s04_04a:451	3. Mahāvaggo	45	
PA_atk-s04_04a:452	1. Sīhanādasuttavaṇṇanā	45	
PA_atk-s04_04a:453_0	21. Tatiyassa paṭhame visamagateti visamaṭṭhānesu gocaresu gate. Saṅghātaṃ āpādesinti	453	
PA_atk-s04_04a:453_1	ghātaṃ vadhaṃ pāpesiṃ. Tassa hi ussannatejatāya khuddakesu pāṇesu anukampā hoti.	453	
PA_atk-s04_04a:453_2	Tasmā ye paṭisattubhāvena saṇṭhātuṃ sakkhissanti, ye dubbalā palāyitukāmā bhavissanti,	453	
PA_atk-s04_04a:453_3	te palāyissantīti sīhanādaṃ naditvāva gocarāya pakkamati. Tathāgatassetaṃ adhivacananti	453	
PA_atk-s04_04a:453_4	yadi hi sahanatāya hananatāya ca sīho, tathāgato hi sabbāni ca iṭṭhāniṭṭhāni sahati,	453	
PA_atk-s04_04a:453_5	sabbaparappavādino ca vādānaṃ nimmathanena hanati. Idamassa hoti sīhanādasminti ayamassa sīhanādo.	453	
PA_atk-s04_04a:454_0	Tathāgatabalānīti aññehi asādhāraṇāni tathāgatasseva balāni. Yathā vā pubbabuddhānaṃ	454	
PA_atk-s04_04a:454_1	balāni puññasampattiyā āgatāni, tathā āgatabalānītipi attho. Tattha duvidhaṃ tathāgatassa	454	
PA_atk-s04_04a:454_2	balaṃ kāyabalaṃ ñāṇabalaṃ. Tesu kāyabalaṃ hatthikulānusārena veditabbaṃ. Vuttañhetaṃ porāṇehi –	454	
PA_atk-s04_04a:455	“Kālāvakañca gaṅgeyyaṃ, paṇḍaraṃ tambapiṅgalaṃ;	45	
PA_atk-s04_04a:456	Gandhamaṅgalahemañca, uposathachaddantime dasā”ti.	45	
PA_atk-s04_04a:457_0	Imāni dasa hatthikulāni. Tattha kālāvakanti pakatihatthikulaṃ daṭṭhabbaṃ. Yaṃ dasannaṃ	457	
PA_atk-s04_04a:457_1	purisānaṃ kāyabalaṃ, taṃ ekassa kālāvakassa hatthino. Yaṃ dasannaṃ kālāvakānaṃ balaṃ,	457	
PA_atk-s04_04a:457_2	taṃ ekassa gaṅgeyyassa. Yaṃ dasannaṃ gaṅgeyyānaṃ, taṃ ekassa paṇḍarassa. Yaṃ dasannaṃ	457	
PA_atk-s04_04a:457_3	paṇḍarānaṃ, taṃ ekassa tambassa. Yaṃ dasannaṃ tambānaṃ, taṃ ekassa piṅgalassa. Yaṃ	457	
PA_atk-s04_04a:457_4	dasannaṃ piṅgalānaṃ, taṃ ekassa gandhahatthino. Yaṃ dasannaṃ gandhahatthīnaṃ, taṃ	457	
PA_atk-s04_04a:457_5	ekassa maṅgalassa. Yaṃ dasannaṃ maṅgalānaṃ, taṃ ekassa hemassa. Yaṃ dasannaṃ hemānaṃ,	457	
PA_atk-s04_04a:457_6	taṃ ekassa uposathassa. Yaṃ dasannaṃ uposathānaṃ, taṃ ekassa chaddantassa. Yaṃ dasannaṃ	457	
PA_atk-s04_04a:457_7	chaddantānaṃ, taṃ ekassa tathāgatassa. Nārāyanasaṅghātabalantipi idameva vuccati.	457	
PA_atk-s04_04a:457_8	Tadetaṃ pakatihatthigaṇanāya hatthīnaṃ koṭisahassānaṃ, purisagaṇanāya dasannaṃ purisakoṭisahassānaṃ	457	
PA_atk-s04_04a:457_9	balaṃ hoti. Idaṃ tāva tathāgatassa kāyabalaṃ.	457	
PA_atk-s04_04a:458_0	Ñāṇabalaṃ pana pāḷiyaṃ tāva āgatameva. Dasabalañāṇaṃ, majjhime āgataṃ catuvesārajjañāṇaṃ,	458	
PA_atk-s04_04a:458_1	aṭṭhasu parisāsu akampanañāṇaṃ, catuyoniparicchedañāṇaṃ, pañcagatiparicchedañāṇaṃ,	458	
PA_atk-s04_04a:458_2	saṃyuttake āgatāni tesattati ñāṇāni sattasattati ñāṇānīti, evaṃ aññānipi anekāni	458	
PA_atk-s04_04a:458_3	ñāṇabalaṃ nāma. Idhāpi ñāṇabalameva adhippetaṃ. Ñāṇañhi akampiyaṭṭhena upatthambhanaṭṭhena ca balanti vuttaṃ.	458	
PA_atk-s04_04a:459_0	Āsabhaṃ ṭhānanti seṭṭhaṭṭhānaṃ uttamaṭṭhānaṃ. Āsabhā vā pubbabuddhā, tesaṃ ṭhānanti	459	
PA_atk-s04_04a:459_1	attho. Apica gavasatajeṭṭhako usabho, gavasahassajeṭṭhako vasabho. Vajasatajeṭṭhako	459	
PA_atk-s04_04a:459_2	vā usabho, vajasahassajeṭṭhako vasabho. Sabbagavaseṭṭho sabbaparissayasaho seto pāsādiko	459	
PA_atk-s04_04a:459_3	mahābhāravaho asanisatasaddehipi asampakampiyo nisabho, so idha usabhoti adhippeto.	459	
PA_atk-s04_04a:459_4	Idampi hi tassa pariyāyavacanaṃ. Usabhassa idanti āsabhaṃ. Ṭhānanti catūhi pādehi	459	
PA_atk-s04_04a:459_5	pathaviṃ uppīḷetvā acalaṭṭhānaṃ. Idaṃ pana āsabhaṃ viyāti āsabhaṃ. Yatheva hi nisabhasaṅkhāto	459	
PA_atk-s04_04a:459_6	usabho usabhabalena samannāgato catūhi pādehi pathaviṃ uppīḷetvā acalaṭṭhānena tiṭṭhati,	459	
PA_atk-s04_04a:459_7	evaṃ tathāgatopi dasahi tathāgatabalehi samannāgato catūhi vesārajjapādehi aṭṭhaparisapathaviṃ	459	
PA_atk-s04_04a:459_8	uppīḷetvā sadevake loke kenaci paccatthikena paccāmittena akampiyo acalaṭṭhānena	459	
PA_atk-s04_04a:459_9	tiṭṭhati. Evaṃ tiṭṭhamāno ca taṃ āsabhaṃ ṭhānaṃ paṭijānāti upagacchati na paccakkhāti	459	
PA_atk-s04_04a:459_10	attani āropeti. Tena vuttaṃ – “āsabhaṃ ṭhānaṃ paṭijānātī”ti.	4591	
PA_atk-s04_04a:460_0	Parisāsūti aṭṭhasu parisāsu. Sīhanādaṃ nadatīti seṭṭhanādaṃ nadati, abhītanādaṃ nadati,	460	
PA_atk-s04_04a:460_1	sīhanādasadisaṃ vā nādaṃ nadati. Tatrāyaṃ upamā – yathā sīho sīhabalena samannāgato	460	
PA_atk-s04_04a:460_2	sabbattha visārado vigatalomahaṃso sīhanādaṃ nadati, evaṃ tathāgatasīhopi tathāgatabalehi	460	
PA_atk-s04_04a:460_3	samannāgato aṭṭhasu parisāsu visārado vigatalomahaṃso “iti sakkāyo”tiādinā nayena	460	
PA_atk-s04_04a:460_4	nānāvidhadesanāvilāsasampannaṃ sīhanādaṃ nadati. Tena vuttaṃ – “parisāsu sīhanādaṃ nadatī”ti.	460	
PA_atk-s04_04a:461_0	Brahmacakkaṃ pavattetīti ettha brahmanti seṭṭhaṃ uttamaṃ visiṭṭhaṃ. Cakkanti dhammacakkaṃ.	461	
PA_atk-s04_04a:461_1	Taṃ panetaṃ duvidhaṃ hoti paṭivedhañāṇañceva desanāñāṇañca. Tattha paññāpabhāvitaṃ	461	
PA_atk-s04_04a:461_2	attano ariyaphalāvahaṃ paṭivedhañāṇaṃ, karuṇāpabhāvitaṃ sāvakānaṃ ariyaphalāvahaṃ	461	
PA_atk-s04_04a:461_3	desanāñāṇaṃ. Tattha paṭivedhañāṇaṃ uppajjamānaṃ uppannanti duvidhaṃ. Tañhi abhinikkhamanato	461	
PA_atk-s04_04a:461_4	yāva arahattamaggā uppajjamānaṃ, phalakkhaṇe uppannaṃ nāma. Tusitabhavanato vā yāva	461	
PA_atk-s04_04a:461_5	mahābodhipallaṅke arahattamaggā uppajjamānaṃ, phalakkhaṇe uppannaṃ nāma. Dīpaṅkarato	461	
PA_atk-s04_04a:461_6	vā paṭṭhāya yāva arahattamaggā uppajjamānaṃ, phalakkhaṇe uppannaṃ nāma. Desanāñāṇampi	461	
PA_atk-s04_04a:461_7	pavattamānaṃ pavattanti duvidhaṃ. Tañhi yāva aññāsikoṇḍaññassa sotāpattimaggā pavattamānaṃ,	461	
PA_atk-s04_04a:461_8	phalakkhaṇe pavattaṃ nāma. Tesu paṭivedhañāṇaṃ lokuttaraṃ, desanāñāṇaṃ lokiyaṃ. Ubhayampi	461	
PA_atk-s04_04a:461_9	panetaṃ aññehi asādhāraṇaṃ, buddhānaṃyeva orasañāṇaṃ.	461	
PA_atk-s04_04a:462_0	Idāni yehi dasahi balehi samannāgato tathāgato āsabhaṃ ṭhānaṃ paṭijānāti, tāni vitthārato	462	
PA_atk-s04_04a:462_1	dassetuṃ katamāni dasa? Idha, bhikkhave, tathāgato ṭhānañca ṭhānatotiādimāha. Tattha	462	
PA_atk-s04_04a:462_2	ṭhānañca ṭhānatoti kāraṇañca kāraṇato. Kāraṇañhi yasmā tattha phalaṃ tiṭṭhati, tadāyattavuttitāya	462	
PA_atk-s04_04a:462_3	uppajjati ceva pavattati ca, tasmā ṭhānanti vuccati. Taṃ bhagavā “ye ye dhammā yesaṃ	462	
PA_atk-s04_04a:462_4	yesaṃ dhammānaṃ hetū paccayā uppādāya, taṃ taṃ ṭhānaṃ. Ye ye dhammā yesaṃ yesaṃ dhammānaṃ	462	
PA_atk-s04_04a:462_5	na hetū na paccayā uppādāya, taṃ taṃ aṭṭhāna”nti pajānanto ṭhānañca ṭhānato aṭṭhānañca	462	
PA_atk-s04_04a:462_6	aṭṭhānato yathābhūtaṃ pajānāti. Abhidhamme panetaṃ “tattha katamaṃ tathāgatassa ṭhānañca	462	
PA_atk-s04_04a:462_7	ṭhānato aṭṭhānañca aṭṭhānato yathābhūtaṃ ñāṇa”ntiādinā nayena vitthāritameva. Yampīti	462	
PA_atk-s04_04a:462_8	yena ñāṇena. Idampi, bhikkhave, tathāgatassāti idampi ṭhānāṭṭhānañāṇaṃ tathāgatassa	462	
PA_atk-s04_04a:462_9	tathāgatabalaṃ nāma hotīti attho. Evaṃ sabbapadesu yojanā veditabbā.	462	
PA_atk-s04_04a:463_0	Kammasamādānānanti samādiyitvā katānaṃ kusalākusalakammānaṃ, kammameva vā kammasamādānaṃ.	463	
PA_atk-s04_04a:463_1	Ṭhānaso hetusoti paccayato ceva hetuto ca. Tattha gatiupadhikālapayogā vipākassa	463	
PA_atk-s04_04a:463_2	ṭhānaṃ, kammaṃ hetu. Imassa pana ñāṇassa vitthārakathā “atthekaccāni pāpakāni kammasamādānāni	463	
PA_atk-s04_04a:463_3	gatisampattipaṭibāḷhāni na vipaccantī”tiādinā nayena abhidhamme āgatāyeva.	463	
PA_atk-s04_04a:464_0	Sabbatthagāmininti sabbagatigāminiñca agatigāminiñca. Paṭipadanti maggaṃ. Yathābhūtaṃ	464	
PA_atk-s04_04a:464_1	pajānātīti bahūsupi manussesu ekameva pāṇaṃ ghātentesu “imassa cetanā nirayagāminī	464	
PA_atk-s04_04a:464_2	bhavissati, imassa tiracchānayonigāminī”ti iminā nayena ekavatthusmimpi kusalākusalacetanāsaṅkhātānaṃ	464	
PA_atk-s04_04a:464_3	paṭipattīnaṃ aviparītato sabhāvaṃ jānāti. Imassapi ca ñāṇassa vitthārakathā “tattha	464	
PA_atk-s04_04a:464_4	katamaṃ tathāgatassa sabbatthagāminiṃ paṭipadaṃ yathābhūtaṃ ñāṇaṃ? Idha tathāgato	464	
PA_atk-s04_04a:464_5	ayaṃ maggo ayaṃ paṭipadā nirayagāminīti pajānātī”tiādinā nayena abhidhamme āgatāyeva.	464	
PA_atk-s04_04a:465_0	Anekadhātunti cakkhudhātuādīhi kāmadhātuādīhi vā dhātūhi bahudhātuṃ. Nānādhātunti	465	
PA_atk-s04_04a:465_1	tāsaṃyeva dhātūnaṃ vilakkhaṇatāya nānappakāradhātuṃ. Lokanti khandhāyatanadhātulokaṃ.	465	
PA_atk-s04_04a:465_2	Yathābhūtaṃ pajānātīti tāsaṃ dhātūnaṃ aviparītato sabhāvaṃ paṭivijjhati. Idampi ñāṇaṃ	465	
PA_atk-s04_04a:465_3	“tattha katamaṃ tathāgatassa anekadhātunānādhātulokaṃ yathābhūtaṃ ñāṇaṃ? Idha tathāgato	465	
PA_atk-s04_04a:465_4	khandhanānattaṃ pajānātī”tiādinā nayena abhidhamme vitthāritameva.	465	
PA_atk-s04_04a:466_0	Nānādhimuttikatanti hīnādīhi adhimuttīhi nānādhimuttikabhāvaṃ. Idampi ñāṇaṃ “tattha	466	
PA_atk-s04_04a:466_1	katamaṃ tathāgatassa sattānaṃ nānādhimuttikataṃ yathābhūtaṃ ñāṇaṃ? Idha tathāgato	466	
PA_atk-s04_04a:466_2	pajānāti santi sattā hīnādhimuttikā”tiādinā nayena abhidhamme vitthāritameva.	466	
PA_atk-s04_04a:467_0	Parasattānanti padhānasattānaṃ. Parapuggalānanti tato aññesaṃ hīnasattānaṃ. Ekatthameva	467	
PA_atk-s04_04a:467_1	vā etaṃ padadvayaṃ, veneyyavasena dvidhā vuttaṃ. Indriyaparopariyattanti saddhādīnaṃ	467	
PA_atk-s04_04a:467_2	indriyānaṃ parabhāvañca aparabhāvañca, vuddhiñca hāniñcāti attho. Imassāpi ñāṇassa	467	
PA_atk-s04_04a:467_3	vitthārakathā “tattha katamaṃ tathāgatassa parasattānaṃ parapuggalānaṃ indriyaparopariyattaṃ	467	
PA_atk-s04_04a:467_4	yathābhūtaṃ ñāṇaṃ? Idha tathāgato sattānaṃ āsayaṃ pajānātī”ti ādinā nayena abhidhamme āgatāyeva.	467	
PA_atk-s04_04a:468_0	Jhānavimokkhasamādhisamāpattīnanti paṭhamādīnaṃ catunnaṃ jhānānaṃ, “rūpī rūpāni passatī”tiādīnaṃ	468	
PA_atk-s04_04a:468_1	aṭṭhannaṃ vimokkhānaṃ, savitakkasavicārādīnaṃ tiṇṇaṃ samādhīnaṃ, paṭhamajjhānasamāpattiādīnañca	468	
PA_atk-s04_04a:468_2	navannaṃ anupubbasamāpattīnaṃ. Saṃkilesanti hānabhāgiyadhammaṃ. Vodānanti visesabhāgiyadhammaṃ.	468	
PA_atk-s04_04a:468_3	Vuṭṭhānanti “vodānampi vuṭṭhānaṃ, tamhā tamhā samādhimhā vuṭṭhānampi vuṭṭhāna”nti	468	
PA_atk-s04_04a:468_4	evaṃ vuttaṃ paguṇajjhānañceva bhavaṅgaphalasamāpattiyo ca. Heṭṭhimaṃ heṭṭhimañhi	468	
PA_atk-s04_04a:468_5	paguṇajjhānaṃ uparimassa uparimassa padaṭṭhānaṃ hoti, tasmā “vodānampi vuṭṭhāna”nti	468	
PA_atk-s04_04a:468_6	vuttaṃ. Bhavaṅgena pana sabbajjhānehi vuṭṭhānaṃ hoti, phalasamāpattiyā nirodhasamāpattito	468	
PA_atk-s04_04a:468_7	vuṭṭhānaṃ hoti. Taṃ sandhāya ca “tamhā tamhā samādhimhā vuṭṭhānampi vuṭṭhāna”nti	468	
PA_atk-s04_04a:468_8	vuttaṃ. Idampi ñāṇaṃ “tattha katamaṃ tathāgatassa jhānavimokkhasamādhisamāpattīnaṃ	468	
PA_atk-s04_04a:468_9	saṃkilesaṃ vodānaṃ vuṭṭhānaṃ yathābhūtaṃ ñāṇaṃ? Jhāyīti cattāro jhāyī, atthekacco	468	
PA_atk-s04_04a:468_10	jhāyī sampattiṃyeva samānaṃ vipattīti paccetī”tiādinā nayena abhidhamme vitthāritameva.	4681	
PA_atk-s04_04a:468_11	Sabbañāṇānaṃ vitthārakathāya vinicchayo sammohavinodaniyā vibhaṅgaṭṭhakathāya vutto,	4681	
PA_atk-s04_04a:468_12	pubbenivāsānussatidibbacakkhuñāṇakathā visuddhimagge vitthāritā, āsavakkhayakathā heṭṭhā vuttāyevāti.	4681	
PA_atk-s04_04a:469_0	Tattha paravādīkathā hoti “dasabalañāṇaṃ nāma pāṭiyekkaṃ ñāṇaṃ natthi, sabbaññutaññāṇassevāyaṃ	469	
PA_atk-s04_04a:469_1	pabhedo”ti. Taṃ na tathā daṭṭhabbaṃ. Aññameva hi dasabalañāṇaṃ, aññaṃ sabbaññutaññāṇaṃ.	469	
PA_atk-s04_04a:469_2	Dasabalañāṇañhi sakasakakiccameva jānāti, sabbaññutaññāṇaṃ tampi tato avasesampi	469	
PA_atk-s04_04a:469_3	jānāti. Dasabalañāṇesu hi paṭhamaṃ kāraṇākāraṇameva jānāti, dutiyaṃ kammavipākantarameva,	469	
PA_atk-s04_04a:469_4	tatiyaṃ kammaparicchedameva, catutthaṃ dhātunānattakāraṇameva, pañcamaṃ sattānaṃ	469	
PA_atk-s04_04a:469_5	ajjhāsayādhimuttimeva, chaṭṭhaṃ indriyānaṃ tikkhamudubhāvameva, sattamaṃ jhānādīhi	469	
PA_atk-s04_04a:469_6	saddhiṃ tesaṃ saṃkilesādimeva, aṭṭhamaṃ pubbenivutthakkhandhasantatimeva, navamaṃ	469	
PA_atk-s04_04a:469_7	sattānaṃ cutipaṭisandhimeva, dasamaṃ saccaparicchedameva. Sabbaññutaññāṇaṃ pana etehi	469	
PA_atk-s04_04a:469_8	jānitabbañca tato uttariñca pajānāti, etesaṃ pana kiccaṃ na sabbaṃ karoti. Tañhi	469	
PA_atk-s04_04a:469_9	jhānaṃ hutvā appetuṃ na sakkoti, iddhi hutvā vikubbituṃ na sakkoti, maggo hutvā kilese	469	
PA_atk-s04_04a:469_10	khepetuṃ na sakkoti.	4691	
PA_atk-s04_04a:470_0	Apica paravādī evaṃ pucchitabbo “dasabalañāṇaṃ nāmetaṃ savitakkasavicāraṃ avitakkavicāramattaṃ	470	
PA_atk-s04_04a:470_1	avitakkaavicāraṃ, kāmāvacaraṃ rūpāvacaraṃ arūpāvacaraṃ, lokiyaṃ lokuttara”nti. Jānanto	470	
PA_atk-s04_04a:470_2	“paṭipāṭiyā satta ñāṇāni savitakkasavicārānī”ti vakkhati, “tato parāni dve avitakkaavicārānī”ti	470	
PA_atk-s04_04a:470_3	vakkhati. “Āsavakkhayañāṇaṃ siyā savitakkasavicāraṃ siyā avitakkavicāramattaṃ, siyā	470	
PA_atk-s04_04a:470_4	avitakkaavicāra”nti vakkhati. Tathā “paṭipāṭiyā satta kāmāvacarāni, tato dve rūpāvacarāni,	470	
PA_atk-s04_04a:470_5	avasāne ekaṃ lokuttara”nti vakkhati. “Sabbaññutaññāṇaṃ pana savitakkasavicārameva	470	
PA_atk-s04_04a:470_6	lokiyamevā”ti vakkhati.	470	
PA_atk-s04_04a:471_0	Evamettha anupadavaṇṇanaṃ ñatvā idāni yasmā tathāgato paṭhamaṃyeva ṭhānāṭṭhānañāṇena	471	
PA_atk-s04_04a:471_1	veneyyasattānaṃ āsavakkhayādhigamassa ceva anadhigamassa ca ṭhānāṭṭhānabhūtaṃ kilesāvaraṇābhāvaṃ	471	
PA_atk-s04_04a:471_2	passati lokiyasammādiṭṭhiṭṭhānādidassanato niyatamicchādiṭṭhiṭṭhānābhāvadassanato	471	
PA_atk-s04_04a:471_3	ca. Atha nesaṃ kammavipākañāṇena vipākāvaraṇābhāvaṃ passati tihetukappaṭisandhidassanato,	471	
PA_atk-s04_04a:471_4	sabbatthagāminipaṭipadāñāṇena kammāvaraṇābhāvaṃ passati ānantariyakammābhāvadassanato.	471	
PA_atk-s04_04a:471_5	Evamanāvaraṇānaṃ anekadhātunānādhātuñāṇena anukūladhammadesanatthaṃ cariyāvisesaṃ	471	
PA_atk-s04_04a:471_6	passati dhātuvemattadassanato. Atha nesaṃ nānādhimuttikatañāṇena adhimuttiṃ passati	471	
PA_atk-s04_04a:471_7	payogaṃ anādiyitvāpi adhimuttivasena dhammadesanatthaṃ. Athevaṃ diṭṭhādhimuttīnaṃ	471	
PA_atk-s04_04a:471_8	yathāsatti yathābalaṃ dhammaṃ desetuṃ indriyaparopariyattiñāṇena indriyaparopariyattaṃ	471	
PA_atk-s04_04a:471_9	passati saddhādīnaṃ tikkhamudubhāvadassanato. Evaṃ pariññātindriyaparopariyattā pana	471	
PA_atk-s04_04a:471_10	te sace dūre honti, atha jhānādiñāṇena jhānādīsu vasībhūtattā iddhivisesena te khippaṃ	4711	
PA_atk-s04_04a:471_11	upagacchati. Upagantvā ca nesaṃ pubbenivāsānussatiñāṇena pubbajātibhavaṃ, dibbacakkhānubhāvato	4711	
PA_atk-s04_04a:471_12	pattabbena cetopariyañāṇena sampati cittavisesaṃ passanto āsavakkhayañāṇānubhāvena	4711	
PA_atk-s04_04a:471_13	āsavakkhayagāminiyā paṭipadāya vigatasammohattā āsavakkhayāya dhammaṃ deseti. Tasmā	4711	
PA_atk-s04_04a:471_14	iminānukkamena imāni balāni vuttānīti veditabbāni.	4711	
PA_atk-s04_04a:472	2. Adhivuttipadasuttavaṇṇanā	47	
PA_atk-s04_04a:473_0	22. Dutiye ye te dhammāti ye te dasabalañāṇaṃ sabbaññutaññāṇadhammā. Adhivuttipadānanti	473	
PA_atk-s04_04a:473_1	adhivacanapadānaṃ, khandhāyatanadhātudhammānanti attho. Adhivuttiyoti hi adhivacanāni	473	
PA_atk-s04_04a:473_2	vuccanti, tesaṃ ye padabhūtā desanāya padaṭṭhānattā. Atītā buddhāpi hi ete dhamme	473	
PA_atk-s04_04a:473_3	kathayiṃsu, anāgatāpi eteva kathayissanti. Tasmā khandhādayo adhivuttipadāni nāma.	473	
PA_atk-s04_04a:473_4	Tesaṃ adhivuttipadānaṃ. Atha vā bhūtamatthaṃ abhibhavitvā yathāsabhāvato aggahetvā	473	
PA_atk-s04_04a:473_5	vattanato adhivuttiyoti diṭṭhiyo vuccanti, adhivuttīnaṃ padāni adhivuttipadāni, diṭṭhidīpakāni	473	
PA_atk-s04_04a:473_6	vacanānīti attho. Tesaṃ adhivuttipadānaṃ diṭṭhivohārānaṃ. Abhiññā sacchikiriyāyāti	473	
PA_atk-s04_04a:473_7	jānitvā paccakkhakaraṇatthāya. Visāradoti ñāṇasomanassappatto. Tatthāti tesu dhammesu	473	
PA_atk-s04_04a:473_8	tesaṃ tesaṃ tathā tathā dhammaṃ desetunti tesaṃ tesaṃ diṭṭhigatikānaṃ vā itaresaṃ	473	
PA_atk-s04_04a:473_9	vā āsayaṃ ñatvā tathā tathā dhammaṃ desetuṃ. Hīnaṃ vā hīnanti ñassatīti hīnaṃ vā	473	
PA_atk-s04_04a:473_10	dhammaṃ “hīno dhammo”ti jānissati. Ñāteyyanti ñātabbaṃ. Daṭṭheyyanti daṭṭhabbaṃ.	4731	
PA_atk-s04_04a:473_11	Sacchikareyyanti sacchikātabbaṃ. Tattha tattha yathābhūtañāṇanti tesu tesu dhammesu	4731	
PA_atk-s04_04a:473_12	yathāsabhāvañāṇaṃ. Iminā sabbaññutaññāṇaṃ dasseti. Evaṃ sabbaññutaññāṇaṃ dassetvā	4731	
PA_atk-s04_04a:473_13	puna dasabalañāṇaṃ dassento dasayimānītiādimāha. Dasabalañāṇampi hi tattha tattha	4731	
PA_atk-s04_04a:473_14	yathābhūtañāṇamevāti.	4731	
PA_atk-s04_04a:474	3. Kāyasuttavaṇṇanā	47	
PA_atk-s04_04a:475_0	23. Tatiye āpanno hoti kañcideva desanti kañci āpattikoṭṭhāsaṃ āpanno hoti. Anuviccāti	475	
PA_atk-s04_04a:475_1	anupavisitvā pariyogāhetvā. Kāyaduccaritanti tividhaṃ kāyaduccaritaṃ. Vacīduccaritanti	475	
PA_atk-s04_04a:475_2	catubbidhaṃ vacīduccaritaṃ. Pāpikā issāti lāmikā usūyā. Paññāya disvāti sahavipassanāya	475	
PA_atk-s04_04a:475_3	maggapaññāya passitvā passitvā pahātabbā. Ijjhatīti samijjhati. Upavāsassāti nissāya	475	
PA_atk-s04_04a:475_4	upasaṅkamitvā vasantassa. Abhibhuyyāti ajjhottharitvā madditvā. Irīyatīti vattati.	475	
PA_atk-s04_04a:475_5	Imasmiṃ sutte sahavipassanāya maggo kathito.	475	
PA_atk-s04_04a:476	4. Mahācundasuttavaṇṇanā	47	
PA_atk-s04_04a:477_0	24. Catutthe jānāmimaṃ dhammanti iminā ñāṇavādassa vadanākāro vutto. Bhāvitakāyomhītiādīhi	477	
PA_atk-s04_04a:477_1	bhāvanāvādassa. Tatiyavāre dvepi vādā ekato vuttā, tayopi cete arahattameva paṭijānanti.	477	
PA_atk-s04_04a:477_2	Aḍḍhavādaṃ vadeyyāti aḍḍhohamasmīti vādaṃ vadeyya. Upanīhātunti nīharitvā dātuṃ.	477	
PA_atk-s04_04a:478	5. Kasiṇasuttavaṇṇanā	47	
PA_atk-s04_04a:479_0	25. Pañcame sakalaṭṭhena kasiṇāni, tadārammaṇānaṃ dhammānaṃ khettaṭṭhena adhiṭṭhānaṭṭhena	479	
PA_atk-s04_04a:479_1	vā āyatanānīti kasiṇāyatanāni. Uddhanti upari gagaṇatalābhimukhaṃ. Adhoti heṭṭhā	479	
PA_atk-s04_04a:479_2	bhūmitalābhimukhaṃ. Tiriyanti khettamaṇḍalaṃ viya samantā paricchinditvā. Ekacco	479	
PA_atk-s04_04a:479_3	hi uddhameva kasiṇaṃ vaḍḍheti, ekacco adho, ekacco samantato. Tena tena vā kāraṇena	479	
PA_atk-s04_04a:479_4	evaṃ pasāreti ālokamiva rūpadassanakāmo. Tena vuttaṃ – “pathavīkasiṇameko sañjānāti	479	
PA_atk-s04_04a:479_5	uddhaṃ adho tiriya”nti. Advayanti idaṃ pana ekassa aññabhāvānupagamanatthaṃ vuttaṃ.	479	
PA_atk-s04_04a:479_6	Yathā hi udakaṃ paviṭṭhassa sabbadisāsu udakameva hoti na aññaṃ, evameva pathavīkasiṇaṃ	479	
PA_atk-s04_04a:479_7	pathavīkasiṇameva hoti. Natthi tassa aññakasiṇasambhedoti. Eseva nayo sabbattha.	479	
PA_atk-s04_04a:479_8	Appamāṇanti idaṃ tassa tassa pharaṇaappamāṇavasena vuttaṃ. Tañhi cetasā pharanto	479	
PA_atk-s04_04a:479_9	sakalameva pharati, “ayamassa ādi, idaṃ majjha”nti pamāṇaṃ na gaṇhāti. Viññāṇakasiṇanti	479	
PA_atk-s04_04a:479_10	cettha kasiṇugghāṭimākāse pavattaviññāṇaṃ. Tattha kasiṇavasena kasiṇugghāṭimākāse,	4791	
PA_atk-s04_04a:479_11	kasiṇugghāṭimākāsavasena tattha pavattaviññāṇe uddhaṃadhotiriyatā veditabbā. Ayamettha	4791	
PA_atk-s04_04a:479_12	saṅkhepo, kammaṭṭhānabhāvanānayena panetāni pathavīkasiṇādīni vitthārato visuddhimagge vuttāneva.	4791	
PA_atk-s04_04a:480	6. Kāḷīsuttavaṇṇanā	48	
PA_atk-s04_04a:481_0	26. Chaṭṭhe kumāripañhesūti kumārīnaṃ māradhītānaṃ pucchāsu. Atthassa pattiṃ hadayassa	481	
PA_atk-s04_04a:481_1	santinti dvīhipi padehi arahattameva kathitaṃ. Senanti rāgādikilesasenaṃ. Piyasātarūpanti	481	
PA_atk-s04_04a:481_2	piyajātikesu ca sātajātikesu ca vatthūsu uppajjanato evaṃladdhanāmaṃ. Ekohaṃ jhāyaṃ	481	
PA_atk-s04_04a:481_3	sukhamanubodhinti evaṃ kilesasenaṃ jinitvā ahaṃ ekakova jhāyanto sukhaṃ anubujjhiṃ	481	
PA_atk-s04_04a:481_4	sacchiakāsiṃ. Sakkhinti sakkhibhāvappattaṃ dhammasakkhiṃ. Na sampajjati kenaci meti	481	
PA_atk-s04_04a:481_5	mayhaṃ kenaci saddhiṃ mittadhammo nāma natthi. Pathavīkasiṇasamāpattiparamā kho,	481	
PA_atk-s04_04a:481_6	bhagini, eke samaṇabrāhmaṇā atthoti abhinibbattesunti pathavīkasiṇasamāpattiparamo	481	
PA_atk-s04_04a:481_7	uttamo atthoti gahetvā abhinibbattesuṃ. Yāvatā kho, bhagini, pathavīkasiṇasamāpattiparamatāti	481	
PA_atk-s04_04a:481_8	yattakā pathavīkasiṇasamāpattiyā uttamakoṭi. Tadabhiññāsi bhagavāti taṃ bhagavā abhiññāpaññāya	481	
PA_atk-s04_04a:481_9	abhiññāsi. Assādamaddasāti samudayasaccaṃ addasa. Ādīnavamaddasāti dukkhasaccaṃ addasa.	481	
PA_atk-s04_04a:481_10	Nissaraṇamaddasāti nirodhasaccaṃ addasa. Maggāmaggañāṇadassanamaddasāti maggasaccaṃ	4811	
PA_atk-s04_04a:481_11	addasa. Atthassa pattīti etesaṃ catunnaṃ saccānaṃ diṭṭhattā arahattasaṅkhātassa atthassa	4811	
PA_atk-s04_04a:481_12	patti, sabbadarathapariḷāhavūpasantatāya hadayassa santīti.	4811	
PA_atk-s04_04a:482	7. Paṭhamamahāpañhasuttavaṇṇanā	48	
PA_atk-s04_04a:483_0	27. Sattame abhijānāthāti abhijānitvā paccakkhaṃ katvā viharatha. Abhiññāyāti abhijānitvā.	483	
PA_atk-s04_04a:483_1	Idhāti imāya. Dhammadesanāya vā dhammadesananti yadidaṃ samaṇassa gotamassa dhammadesanāya	483	
PA_atk-s04_04a:483_2	saddhiṃ amhākaṃ dhammadesanaṃ, amhākaṃ vā dhammadesanāya saddhiṃ samaṇassa gotamassa	483	
PA_atk-s04_04a:483_3	dhammadesanaṃ ārabbha nānākaraṇaṃ vuccetha, taṃ kiṃ nāmāti vadanti. Dutiyapadepi	483	
PA_atk-s04_04a:483_4	eseva nayo. Iti te majjhe bhinnasuvaṇṇaṃ viya sāsanena saddhiṃ attano laddhiṃ vacanamattena	483	
PA_atk-s04_04a:483_5	samadhuraṃ ṭhapayiṃsu. Neva abhinandiṃsūti “evameta”nti na sampaṭicchiṃsu. Nappaṭikkosiṃsūti	483	
PA_atk-s04_04a:483_6	“na idaṃ eva”nti nappaṭisedhesuṃ. Kasmā? Te kira “titthiyā nāma andhasadisā jānitvā	483	
PA_atk-s04_04a:483_7	vā ajānitvā vā katheyyu”nti nābhinandiṃsu.	483	
PA_atk-s04_04a:484_0	Na sampāyissantīti sampādetvā kathetuṃ na sakkhissanti. Uttari ca vighātanti asampādanato	484	
PA_atk-s04_04a:484_1	uttarimpi dukkhaṃ āpajjissanti. Sampādetvā kathetuṃ asakkontānañhi dukkhaṃ uppajjati.	484	
PA_atk-s04_04a:484_2	Yathā taṃ, bhikkhave, avisayasminti ettha ca tanti nipātamattaṃ. Yathāti kāraṇavacanaṃ,	484	
PA_atk-s04_04a:484_3	yasmā avisaye pañhaṃ pucchitā hontīti attho. Ito vā pana sutvāti ito vā pana mama	484	
PA_atk-s04_04a:484_4	sāsanato sutvā. Itoti tathāgatatopi tathāgatasāvakatopi. Ārādheyyāti paritoseyya,	484	
PA_atk-s04_04a:484_5	aññathā ārādhanaṃ nāma natthīti dasseti.	484	
PA_atk-s04_04a:485_0	Ekadhammeti ekasmiṃ dhamme. Iminā uddeso dassito. Parato katamasmiṃ ekadhammeti iminā	485	
PA_atk-s04_04a:485_1	pañho dassito. Sabbe sattā āhāraṭṭhitikāti idaṃ panettha veyyākaraṇaṃ. Sesesupi eseva	485	
PA_atk-s04_04a:485_2	nayo. Sammā nibbindamānotiādīsu pana sammā hetunā nayena nibbidānupassanāya nibbindanto	485	
PA_atk-s04_04a:485_3	ukkaṇṭhanto, virāgānupassanāya virajjanto, paṭisaṅkhānupassanāya muccanassa upāyaṃ	485	
PA_atk-s04_04a:485_4	katvā vimuccamāno, adhimokkhavasena vā vimuccamāno sanniṭṭhānaṃ kurumānoti attho.	485	
PA_atk-s04_04a:485_5	Udayabbayehi paricchinditvā pubbantāparantadassanena sammā pariyantadassāvī. Sammadatthaṃ	485	
PA_atk-s04_04a:485_6	abhisameccāti sammā sabhāgatthaṃ ñāṇena abhisamāgantvā. Dukkhassantakaro hotīti sakalavaṭṭadukkhassa	485	
PA_atk-s04_04a:485_7	pariyantaṃ parivaṭumaṃ karo hoti.	485	
PA_atk-s04_04a:486_0	Sabbe sattāti kāmabhavādīsu ekavokārabhavādīsu ca sabbabhavesu sabbe sattā. Āhāraṭṭhitikāti	486	
PA_atk-s04_04a:486_1	āhārato ṭhiti etesanti āhāraṭṭhitikā. Iti sabbasattānampi ṭhitihetu āhāro nāma eko	486	
PA_atk-s04_04a:486_2	dhammo, tasmiṃ ekadhamme. Nanu ca evaṃ sante yaṃ vuttaṃ – “asaññasattā devā ahetukā	486	
PA_atk-s04_04a:486_3	anāhārā aphassakā”tiādi, taṃ virujjhatīti. Na virujjhati. Tesañhi jhānaṃ āhāro hoti.	486	
PA_atk-s04_04a:486_4	Evaṃ santepi “cattārome, bhikkhave, āhārā”ti idaṃ virujjhatīti. Idampi na virujjhati.	486	
PA_atk-s04_04a:486_5	Etasmiñhi sutte nippariyāyena āhāralakkhaṇā dhammā āhārāti vuttā, idha pana pariyāyena	486	
PA_atk-s04_04a:486_6	paccayo āhāroti vutto. Sabbadhammānañhi paccayo laddhuṃ vaṭṭati. So ca yaṃ yaṃ phalaṃ	486	
PA_atk-s04_04a:486_7	janeti, taṃ taṃ āharati nāma. Tasmā āhāroti vuccati. Tenevāha – “avijjampāhaṃ, bhikkhave,	486	
PA_atk-s04_04a:486_8	sāhāraṃ vadāmi, no anāhāraṃ. Ko ca, bhikkhave, avijjāya āhāro? Pañca nīvaraṇātissa	486	
PA_atk-s04_04a:486_9	vacanīya”nti. Ayaṃ idha adhippeto. Etasmiñhi paccayāhāre gahite pariyāyāhāropi nippariyāyāhāropi	486	
PA_atk-s04_04a:486_10	sabbo gahitova hoti.	4861	
PA_atk-s04_04a:487_0	Tattha asaññībhave paccayāhāro labbhati. Anuppanne hi buddhe titthāyatane pabbajitā	487	
PA_atk-s04_04a:487_1	vāyokasiṇe parikammaṃ katvā catutthajjhānaṃ nibbattetvā tato vuṭṭhāya “dhi cittaṃ,	487	
PA_atk-s04_04a:487_2	dhi vatetaṃ cittaṃ, cittassa nāma abhāvoyeva sādhu. Cittañhi nissāya vadhabandhādipaccayaṃ	487	
PA_atk-s04_04a:487_3	dukkhaṃ uppajjati. Citte asati nattheta”nti khantiṃ ruciṃ uppādetvā aparihīnajjhānā	487	
PA_atk-s04_04a:487_4	kālaṃ katvā asaññībhave nibbattanti. Yo yassa iriyāpatho manussaloke paṇihito ahosi,	487	
PA_atk-s04_04a:487_5	so tena iriyāpathena nibbattitvā cittarūpasadiso hutvā pañca kappasatāni tiṭṭhati.	487	
PA_atk-s04_04a:487_6	Ettakaṃ addhānaṃ sayito viya hoti. Evarūpānampi sattānaṃ paccayāhāro labbhati. Te	487	
PA_atk-s04_04a:487_7	hi yaṃ jhānaṃ bhāvetvā nibbattā, tadeva nesaṃ paccayo hoti. Yathā jiyāvegena khittasaro	487	
PA_atk-s04_04a:487_8	yāva jiyāvego atthi, tāva gacchati. Evaṃ yāva jhānapaccayo atthi, tāva tiṭṭhanti.	487	
PA_atk-s04_04a:487_9	Tasmiṃ niṭṭhite khīṇavego viya saro patanti. Cavanakāle ca tesaṃ so rūpakāyo antaradhāyati,	487	
PA_atk-s04_04a:487_10	kāmāvacarasaññā uppajjati, tena saññuppādena te devā tamhā kāyā cutāti paññāyanti.	4871	
PA_atk-s04_04a:488_0	Ye pana te nerayikā neva vuṭṭhānaphalūpajīvī, na puññaphalūpajīvīti vuttā, tesaṃ	488	
PA_atk-s04_04a:488_1	ko āhāroti? Tesaṃ kammameva āhāro. Kiṃ pañca āhārā atthīti? Pañca, na pañcāti idaṃ	488	
PA_atk-s04_04a:488_2	na vattabbaṃ, nanu “paccayo āhāro”ti vuttametaṃ. Tasmā yena kammena niraye nibbattanti,	488	
PA_atk-s04_04a:488_3	tadeva tesaṃ ṭhitipaccayattā āhāro hoti. Yaṃ sandhāya idaṃ vuttaṃ – “na ca tāva kālaṃ	488	
PA_atk-s04_04a:488_4	karoti, yāva na taṃ pāpakammaṃ byantī hotī”ti.	488	
PA_atk-s04_04a:489_0	Kabaḷīkārāhāraṃ ārabbhāpi cettha vivādo na kātabbo. Mukhe uppajjanakheḷopi hi tesaṃ	489	
PA_atk-s04_04a:489_1	āhārakiccaṃ sādheti. Kheḷo hi niraye dukkhavedanīyo hutvā paccayo hoti, sagge sukhavedaniyo.	489	
PA_atk-s04_04a:489_2	Iti kāmabhave nippariyāyena cattāro āhārā, rūpārūpabhavesu ṭhapetvā asaññe sesānaṃ	489	
PA_atk-s04_04a:489_3	tayo, asaññānañceva avasesānañca paccayāhāroti iminā ākārena sabbe sattā āhāraṭṭhitikāti	489	
PA_atk-s04_04a:489_4	veditabbā. Tattha cattāro āhāro yo vā pana koci paccayāhāro dukkhasaccaṃ, āhārasamuṭṭhāpikā	489	
PA_atk-s04_04a:489_5	purimataṇhā samudayasaccaṃ, ubhinnaṃ appavatti nirodhasaccaṃ, nirodhappajānanā paññā	489	
PA_atk-s04_04a:489_6	maggasaccanti evaṃ catusaccavasena sabbavāresu yojanā kātabbā.	489	
PA_atk-s04_04a:490	8. Dutiyamahāpañhasuttavaṇṇanā	49	
PA_atk-s04_04a:491_0	28. Aṭṭhame kajaṅgalāyanti evaṃnāmake nagare. Kajaṅgalāti kajaṅgalāvāsino. Mahāpañhesūti	491	
PA_atk-s04_04a:491_1	mahantaatthapariggāhakesu pañhesu. Yathā mettha khāyatīti yathā me ettha upaṭṭhāti.	491	
PA_atk-s04_04a:491_2	Sammā subhāvitacittoti hetunā nayena suṭṭhu bhāvitacitto. Eso ceva tassa atthoti	491	
PA_atk-s04_04a:491_3	kiñcāpi bhagavatā “cattāro dhammā”tiādayo pañhā “cattāro āhārā”tiādinā nayena vissajjitā,	491	
PA_atk-s04_04a:491_4	yasmā pana catūsu āhāresu pariññātesu cattāro satipaṭṭhānā bhāvitā honti, tesu ca	491	
PA_atk-s04_04a:491_5	bhāvitesu cattāro āhārā pariññātāva honti. Tasmā desanāvilāsena byañjanamevettha	491	
PA_atk-s04_04a:491_6	nānaṃ, attho pana ekoyeva. Indriyādīsupi eseva nayo. Tena vuttaṃ – “eso ceva tassa	491	
PA_atk-s04_04a:491_7	attho”ti. Atthato hi ubhayampetaṃ majjhe bhinnasuvaṇṇamiva hoti.	491	
PA_atk-s04_04a:492	9. Paṭhamakosalasuttavaṇṇanā	49	
PA_atk-s04_04a:493_0	29. Navame yāvatāti yattakā. Kāsikosalāti kāsikosalajanapadā. Attheva aññathattanti	493	
PA_atk-s04_04a:493_1	ṭhitassa aññathattaṃ atthiyeva. Atthi vipariṇāmoti maraṇampi atthiyeva. Tasmimpi	493	
PA_atk-s04_04a:493_2	nibbindatīti tasmimpi sampattijāte ukkaṇṭhati. Agge virajjatīti sampattiyā agge kosalarājabhāve	493	
PA_atk-s04_04a:493_3	virajjati. Pageva hīnasminti paṭhamataraṃyeva hīne ittaramanussānaṃ pañca kāmaguṇajāte.	493	
PA_atk-s04_04a:494_0	Manomayāti jhānamanena nibbattā. Bārāṇaseyyakanti bārāṇasiyaṃ uppannaṃ. Tattha kira	494	
PA_atk-s04_04a:494_1	kappāsopi mudu, suttakantikāyopi tantavāyāpi chekā, udakampi suci siniddhaṃ. Ubhatobhāgavimaṭṭhanti	494	
PA_atk-s04_04a:494_2	dvīsupi passesu maṭṭhaṃ mudu siniddhaṃ khāyati. Catasso paṭipadā lokiyalokuttaramissikā	494	
PA_atk-s04_04a:494_3	kathitā. Saññāsu paṭhamā kāmāvacarasaññā, dutiyā rūpāvacarasaññā, tatiyā lokuttarasaññā,	494	
PA_atk-s04_04a:494_4	catutthā ākiñcaññāyatanasaññā. Yasmā pana sā saññā aggāti āgatā, tato paraṃ saññāpaññatti	494	
PA_atk-s04_04a:494_5	nāma natthi, tasmā agganti vuttā.	494	
PA_atk-s04_04a:495_0	Bāhirakānanti sāsanato bahiddhā pavattānaṃ. No cassaṃ no ca me siyāti sace ahaṃ atīte	495	
PA_atk-s04_04a:495_1	na bhavissaṃ, etarahipi me ayaṃ attabhāvo na siyā. Na bhavissāmi na me bhavissatīti	495	
PA_atk-s04_04a:495_2	sacepi anāgate na bhavissāmi, na ca me kiñci palibodhajātaṃ bhavissati. Agge virajjatīti	495	
PA_atk-s04_04a:495_3	ucchedadiṭṭhiyaṃ virajjati. Ucchedadiṭṭhi hi idha nibbānassa santatāya agganti jātā.	495	
PA_atk-s04_04a:496_0	Paramatthavisuddhinti uttamatthavisuddhiṃ. Nevasaññānāsaññāyatanasamāpattiyā etaṃ	496	
PA_atk-s04_04a:496_1	adhivacanaṃ. Ākiñcaññāyatanañhi vipassanāpadaṭṭhānattā aggaṃ nāma jātaṃ, nevasaññānāsaññāyatanaṃ	496	
PA_atk-s04_04a:496_2	dīghāyukattā. Paramadiṭṭhadhammanibbānanti imasmiññeva attabhāve paramanibbānaṃ.	496	
PA_atk-s04_04a:496_3	Anupādā vimokkhoti catūhi upādānehi aggahetvā cittassa vimokkho. Arahattassetaṃ nāmaṃ.	496	
PA_atk-s04_04a:496_4	Pariññanti samatikkamaṃ. Tattha bhagavā paṭhamajjhānena kāmānaṃ pariññaṃ paññāpeti,	496	
PA_atk-s04_04a:496_5	arūpāvacarehi rūpānaṃ pariññaṃ paññāpeti, anupādānibbānena vedanānaṃ pariññaṃ paññāpeti.	496	
PA_atk-s04_04a:496_6	Nibbānañhi sabbavedayitappahānattā vedanānaṃ pariññā nāma. Anupādāparinibbānanti	496	
PA_atk-s04_04a:496_7	apaccayaparinibbānaṃ. Idaṃ pana suttaṃ kathento bhagavā anabhiratipīḷitāni pañca	496	
PA_atk-s04_04a:496_8	bhikkhusatāni disvā tesaṃ anabhirativinodanatthaṃ kathesi. Tepi anabhiratiṃ vinodetvā	496	
PA_atk-s04_04a:496_9	desanānusārena ñāṇaṃ pesetvā sotāpannā hutvā aparabhāge vipassanaṃ vaḍḍhetvā arahattaṃ pāpuṇiṃsūti.	496	
PA_atk-s04_04a:497	10. Dutiyakosalasuttavaṇṇanā	49	
PA_atk-s04_04a:498_0	30. Dasame uyyodhikā nivatto hotīti yuddhato nivatto hoti. Laddhādhippāyoti mahākosalaraññā	498	
PA_atk-s04_04a:498_1	kira bimbisārassa dhītaraṃ dentena dvinnaṃ rajjānaṃ antare satasahassuṭṭhāno kāsigāmo	498	
PA_atk-s04_04a:498_2	nāma dhītu dinno. Ajātasattunā pitari mārite mātāpissa rañño viyogasokena nacirasseva	498	
PA_atk-s04_04a:498_3	matā. Tato rājā pasenadikosalo “ajātasattunā mātāpitaro māritā, mama pitu santako	498	
PA_atk-s04_04a:498_4	gāmo”ti tassatthāya aṭṭaṃ karoti, ajātasattupi “mama mātu santako”ti tassa gāmassatthāya.	498	
PA_atk-s04_04a:498_5	Dvepi mātulabhāgineyyā caturaṅginiṃ senaṃ sannayhitvā yujjhiṃsu. Tattha pasenadikosalo	498	
PA_atk-s04_04a:498_6	dve vāre ajātasattunā parājito nagarameva pāvisi. Tatiyavāre “kathaṃ nu kho me jayo	498	
PA_atk-s04_04a:498_7	bhaveyyā”ti upassutivasena yujjhitabbākāraṃ ñatvā byūhaṃ racayitvā ubhohi passehi	498	
PA_atk-s04_04a:498_8	parikkhipitvā ajātasattuṃ gaṇhi. Tāvadeva jayādhippāyassa laddhattā laddhādhippāyo nāma ahosi.	498	
PA_atk-s04_04a:499_0	Yena ārāmo tena pāyāsīti bahinagare jayakhandhāvāraṃ nivesetvā “yāva nagaraṃ alaṅkaronti,	499	
PA_atk-s04_04a:499_1	tāva dasabalaṃ vandissāmi. Nagaraṃ paviṭṭhakālato paṭṭhāya hi papañco hotī”ti amaccagaṇaparivuto	499	
PA_atk-s04_04a:499_2	yenārāmo tena pāyāsi, ārāmaṃ pāvisi. Kasmiṃ kāle pāvisīti? Piṇḍapātappaṭikkantānaṃ	499	
PA_atk-s04_04a:499_3	bhikkhūnaṃ ovādaṃ datvā sammāsambuddhe gandhakuṭiṃ paviṭṭhe bhikkhusaṅghe ca ovādaṃ	499	
PA_atk-s04_04a:499_4	sampaṭicchitvā attano attano rattiṭṭhānadivāṭṭhānāni gate. Caṅkamantīti kasmiṃ samaye	499	
PA_atk-s04_04a:499_5	caṅkamanti? Paṇītabhojanapaccayassa thinamiddhassa vinodanatthaṃ, divā padhānikā	499	
PA_atk-s04_04a:499_6	vā te. Tādisānañhi pacchābhattaṃ caṅkamitvā nhatvā sarīraṃ utuṃ gāhāpetvā nisajja	499	
PA_atk-s04_04a:499_7	samaṇadhammaṃ karontānaṃ cittaṃ ekaggaṃ hoti. Ye te bhikkhūti so kira “kahaṃ satthā	499	
PA_atk-s04_04a:499_8	kahaṃ sugatoti pariveṇena pariveṇaṃ āgantvā pucchitvāva pavisissāmī”ti vilokento	499	
PA_atk-s04_04a:499_9	araññahatthī viya mahācaṅkame caṅkamamāne paṃsukūlike bhikkhū disvā tesaṃ santikaṃ	499	
PA_atk-s04_04a:499_10	agamāsi. Taṃ sandhāyetaṃ vuttaṃ. Dassanakāmāti passitukāmā. Vihāroti gandhakuṭiṃ	4991	
PA_atk-s04_04a:499_11	sandhāya āhaṃsu. Ataramānoti aturito, saṇikaṃ padapamāṇaṭṭhāne padaṃ nikkhipanto	4991	
PA_atk-s04_04a:499_12	vattaṃ katvā susammaṭṭhaṃ muttajālasinduvārasadisaṃ vālukaṃ avināsentoti attho. Ālindanti	4991	
PA_atk-s04_04a:499_13	pamukhaṃ. Aggaḷanti kavāṭaṃ. Ukkāsitvāti ukkāsitasaddaṃ katvā. Ākoṭehīti agganakhena	4991	
PA_atk-s04_04a:499_14	īsakaṃ kuñcikāchiddasamīpe koṭehīti vuttaṃ hoti. Dvāraṃ kira atiupari amanussā, atiheṭṭhā	4991	
PA_atk-s04_04a:499_15	dīghajātikā koṭenti. Tathā akoṭetvā majjhe chiddasamīpe koṭetabbanti idaṃ dvārakoṭanavattanti	4991	
PA_atk-s04_04a:499_16	vadanti. Vivari bhagavā dvāranti na bhagavā uṭṭhāya dvāraṃ vivarati, vivaratūti pana	4991	
PA_atk-s04_04a:499_17	hatthaṃ pasāreti. Tato “bhagavā tumhehi anekakappakoṭīsu dānaṃ dadamānehi na sahatthā	4991	
PA_atk-s04_04a:499_18	dvāravivaraṇakammaṃ kata”nti sayameva dvāraṃ vivaṭaṃ. Taṃ pana yasmā bhagavato manena	4991	
PA_atk-s04_04a:499_19	vivaṭaṃ, tasmā “vivari bhagavā dvāra”nti vattuṃ vaṭṭati.	4991	
PA_atk-s04_04a:500_0	Mettūpahāranti mettāsampayuttaṃ kāyikavācasikaupahāraṃ. Kataññutanti ayañhi rājā	500	
PA_atk-s04_04a:500_1	pubbe thūlasarīro ahosi, doṇapākaṃ bhuñjati. Athassa bhagavā divase divase thokaṃ	500	
PA_atk-s04_04a:500_2	thokaṃ hāpanatthāya –	500	
PA_atk-s04_04a:501	“Manujassa sadā satīmato,	50	
PA_atk-s04_04a:502	Mattaṃ jānato laddhabhojane;	50	
PA_atk-s04_04a:503	Tanukassa bhavanti vedanā,	50	
PA_atk-s04_04a:504	Saṇikaṃ jīrati āyupālaya”nti. –	50	
PA_atk-s04_04a:505_0	Imaṃ ovādaṃ adāsi. So imasmiṃ ovāde ṭhatvā divase divase thokaṃ thokaṃ hāpetvā anukkamena	505	
PA_atk-s04_04a:505_1	nāḷikodanaparamatāya saṇṭhāsi, gattānipissa tanūni thirāni jātāni. Taṃ bhagavatā	505	
PA_atk-s04_04a:505_2	kataṃ upakāraṃ sandhāya “kataññutaṃ kho ahaṃ, bhante, kataveditaṃ sampassamāno”ti	505	
PA_atk-s04_04a:505_3	āha. Ariye ñāyeti sahavipassanake magge. Vuddhasīloti vaḍḍhitasīlo. Ariyasīloti apothujjanikehi	505	
PA_atk-s04_04a:505_4	sīlehi samannāgato. Kusalasīloti anavajjehi sīlehi samannāgato. Āraññakoti jāyamānopi	505	
PA_atk-s04_04a:505_5	araññe jāto, abhisambujjhamānopi araññe abhisambuddho, devavimānakappāya gandhakuṭiyā	505	
PA_atk-s04_04a:505_6	vasantopi araññeyeva vasīti dassento evamāha. Sesaṃ sabbattha uttānatthamevāti.	505	
PA_atk-s04_04a:506	Mahāvaggo tatiyo.	50	
PA_atk-s04_04a:507	4. Upālivaggo	50	
PA_atk-s04_04a:508	1. Upālisuttavaṇṇanā	50	
PA_atk-s04_04a:509_0	31. Catutthassa paṭhame saṅghasuṭṭhutāyātiādīsu saṅghasuṭṭhutā nāma saṅghassa suṭṭhubhāvo,	509	
PA_atk-s04_04a:509_1	“suṭṭhu devā”ti āgataṭṭhāne viya “suṭṭhu, bhante”ti vacanasampaṭicchanabhāvo. Yo	509	
PA_atk-s04_04a:509_2	ca tathāgatassa vacanaṃ sampaṭicchati, tassa taṃ dīgharattaṃ hitāya sukhāya saṃvattati.	509	
PA_atk-s04_04a:509_3	Tasmā saṅghassa “suṭṭhu, bhante”ti vacanasampaṭicchanatthaṃ paññattaṃ, asampaṭicchane	509	
PA_atk-s04_04a:509_4	ādīnavaṃ, sampaṭicchane ānisaṃsaṃ dassetvā, na balakkārena abhibhavitvāti etamatthaṃ	509	
PA_atk-s04_04a:509_5	āvikaronto āha – saṅghasuṭṭhutāyāti. Saṅghaphāsutāyāti saṅghassa phāsubhāvāya, sahajīvitāya	509	
PA_atk-s04_04a:509_6	sukhavihāratthāyāti attho.	509	
PA_atk-s04_04a:510_0	Dummaṅkūnaṃ puggalānaṃ niggahāyāti dummaṅkūnāma dussīlapuggalā, ye maṅkutaṃ āpādiyamānāpi	510	
PA_atk-s04_04a:510_1	dukkhena āpajjanti, vītikkamaṃ karontā vā katvā vā na lajjanti, tesaṃ niggahatthāya.	510	
PA_atk-s04_04a:510_2	Te hi sikkhāpade asati “kiṃ tumhehi diṭṭhaṃ, kiṃ sutaṃ, kiṃ amhehi kataṃ, katamasmiṃ	510	
PA_atk-s04_04a:510_3	vatthusmiṃ katamaṃ āpattiṃ ropetvā amhe niggaṇhathā”ti saṅghaṃ viheṭheyyuṃ. Sikkhāpade	510	
PA_atk-s04_04a:510_4	pana sati te saṅgho sikkhāpadaṃ dassetvā saha dhammena niggahessati. Tena vuttaṃ	510	
PA_atk-s04_04a:510_5	– “dummaṅkūnaṃ puggalānaṃ niggahāyā”ti.	510	
PA_atk-s04_04a:511_0	Pesalānanti piyasīlānaṃ bhikkhūnaṃ phāsuvihāratthāya. Piyasīlā hi bhikkhū kattabbākattabbaṃ	511	
PA_atk-s04_04a:511_1	sāvajjānavajjaṃ velaṃ mariyādañca ajānantā sikkhāttayapāripūriyā ghaṭamānā kilamanti,	511	
PA_atk-s04_04a:511_2	te pana sāvajjānavajjaṃ velaṃ mariyādañca ñatvā sikkhāpāripūriyā ghaṭamānā na kilamanti.	511	
PA_atk-s04_04a:511_3	Tena tesaṃ sikkhāpadapaññāpanaṃ phāsuvihārāya saṃvattatiyeva. Yo vā dummaṅkūnaṃ puggalānaṃ	511	
PA_atk-s04_04a:511_4	niggaho, sveva tesaṃ phāsuvihāro. Dussīlapuggale nissāya hi uposathappavāraṇā na	511	
PA_atk-s04_04a:511_5	tiṭṭhanti, saṅghakammāni nappavattanti, sāmaggī na hoti, bhikkhū anekaggā uddesādīsu	511	
PA_atk-s04_04a:511_6	anuyuñjituṃ na sakkonti. Dussīlesu pana niggahitesu sabbopi ayaṃ upaddavo na hoti,	511	
PA_atk-s04_04a:511_7	tato pesalā bhikkhū phāsu viharanti. Evaṃ “pesalānaṃ bhikkhūnaṃ phāsuvihārāyā”ti	511	
PA_atk-s04_04a:511_8	ettha dvidhā attho veditabbo.	511	
PA_atk-s04_04a:512_0	Diṭṭhadhammikānaṃ āsavānaṃ saṃvarāyāti diṭṭhadhammikā āsavā nāma asaṃvare ṭhitena	512	
PA_atk-s04_04a:512_1	tasmiṃyeva attabhāve pattabbā pāṇippahāradaṇḍappahārasatthappahārahatthacchedapādacchedaakittiayasavippaṭisārādayo	512	
PA_atk-s04_04a:512_2	dukkhaviseso, tesaṃ saṃvarāya pidahanāya āgamanamaggathakanāyāti attho. Samparāyikānanti	512	
PA_atk-s04_04a:512_3	samparāyikā āsavā nāma asaṃvare ṭhitena katapāpakammamūlakā samparāye narakādīsu	512	
PA_atk-s04_04a:512_4	pattabbā dukkhavisesā, tesaṃ paṭighātatthāya vūpasamatthāya.	512	
PA_atk-s04_04a:513_0	Appasannānanti sikkhāpadapaññattiyā hi sati sikkhāpadapaññattiṃ ñatvā vā, yathāpaññattaṃ	513	
PA_atk-s04_04a:513_1	paṭipajjamāne bhikkhū disvā vā, yepi appasannā paṇḍitamanussā, te “yāni vata loke	513	
PA_atk-s04_04a:513_2	mahājanassa rajjanadussanamuyhanaṭṭhānāni, tehi ime samaṇā ārakā viratā viharanti,	513	
PA_atk-s04_04a:513_3	dukkaraṃ vata karontī”ti pasādaṃ āpajjanti vinayapiṭakapotthakaṃ disvā micchādiṭṭhikatavedibrāhmaṇā	513	
PA_atk-s04_04a:513_4	viya. Tena vuttaṃ – “appasannānaṃ pasādāyā”ti.	513	
PA_atk-s04_04a:514_0	Pasannānanti yepi sāsane pasannā kulaputtā, tepi sikkhāpadapaññattiṃ vā ñatvā, yathāpaññattaṃ	514	
PA_atk-s04_04a:514_1	paṭipajjamāne bhikkhū vā disvā “aho ayyā dukkaraṃ karonti, ye yāvajīvaṃ ekabhattā	514	
PA_atk-s04_04a:514_2	vinayasaṃvaraṃ pālentī”ti bhiyyo bhiyyo pasīdanti. Tena vuttaṃ – “pasannānaṃ bhiyyobhāvāyā”ti.	514	
PA_atk-s04_04a:515_0	Saddhammaṭṭhitiyāti tividho saddhammo pariyattisaddhammo paṭipattisaddhammo adhigamasaddhammoti.	515	
PA_atk-s04_04a:515_1	Tattha sakalampi buddhavacanaṃ pariyattisaddhammo nāma. Terasa dhutaguṇā cārittavārittasīlasamādhivipassanāti	515	
PA_atk-s04_04a:515_2	ayaṃ paṭipattisaddhammo nāma. Navalokuttaradhammo adhigamasaddhammo nāma. So sabbopi	515	
PA_atk-s04_04a:515_3	yasmā sikkhāpadapaññattiyā sati bhikkhū sikkhāpadañca tassa vibhaṅgañca tadatthajotanatthaṃ	515	
PA_atk-s04_04a:515_4	aññañca buddhavacanaṃ pariyāpuṇanti, yathāpaññattañca paṭipajjamānā paṭipattiṃ pūretvā	515	
PA_atk-s04_04a:515_5	paṭipattiyā adhigantabbaṃ lokuttaradhammaṃ adhigacchanti, tasmā sikkhāpadapaññattiyā	515	
PA_atk-s04_04a:515_6	saddhammo ciraṭṭhitiko hoti. Tena vuttaṃ – “saddhammaṭṭhitiyā”ti.	515	
PA_atk-s04_04a:516_0	Vinayānuggahāyāti sikkhāpadapaññattiyā sati saṃvaravinayo, pahānavinayo, samathavinayo,	516	
PA_atk-s04_04a:516_1	paññattivinayoti catubbidho vinayo anuggahito hoti sūpatthambhito. Tena vuttaṃ –	516	
PA_atk-s04_04a:516_2	“vinayānuggahāyā”ti.	516	
PA_atk-s04_04a:517	2. Pātimokkhaṭṭhapanāsuttavaṇṇanā	51	
PA_atk-s04_04a:518	32. Dutiye pārājikoti pārājikāpattiṃ āpanno. Pārājikakathā vippakatā hotīti “asukapuggalo pārājikaṃ āpanno nu kho no”ti evaṃ kathā ārabhitvā aniṭṭhāpitā hoti. Esa nayo sabbattha.	51	
PA_atk-s04_04a:519	3. Ubbāhikāsuttavaṇṇanā	51	
PA_atk-s04_04a:520_0	33. Tatiye ubbāhikāyāti sampattaadhikaraṇaṃ vūpasametuṃ saṅghato ubbāhitvā uddharitvā	520	
PA_atk-s04_04a:520_1	gahaṇatthāya. Vinaye kho pana ṭhito hotīti vinayalakkhaṇe patiṭṭhito hoti. Asaṃhīroti	520	
PA_atk-s04_04a:520_2	na aññassa vacanamatteneva attano laddhiṃ vissajjeti. Paṭibaloti kāyabalenapi ñāṇabalenapi	520	
PA_atk-s04_04a:520_3	samannāgato. Saññāpetunti jānāpetuṃ. Paññāpetunti sampajānāpetuṃ. Nijjhāpetunti olokāpetuṃ.	520	
PA_atk-s04_04a:520_4	Pekkhatunti passāpetuṃ. Pasādetunti sañjātapasādaṃ kātuṃ. Adhikaraṇanti vivādādhikaraṇādicatubbidhaṃ.	520	
PA_atk-s04_04a:520_5	Adhikaraṇasamudayanti vivādamūlādikaṃ adhikaraṇakārakaṃ. Adhikaraṇanirodhanti adhikaraṇānaṃ	520	
PA_atk-s04_04a:520_6	vūpasamaṃ. Adhikaraṇanirodhagāminiṃ paṭipadanti sattavidhaadhikaraṇasamathaṃ.	520	
PA_atk-s04_04a:521	4. Upasampadāsuttavaṇṇanā	52	
PA_atk-s04_04a:522	34. Catutthe anabhiratinti ukkaṇṭhitabhāvaṃ. Vūpakāsetunti vinetuṃ. Adhisīleti uttamasīle. Cittapaññāsupi eseva nayo.	52	
PA_atk-s04_04a:523	7. Saṅghabhedasuttavaṇṇanā	52	
PA_atk-s04_04a:524_0	37. Sattame vatthūhīti kāraṇehi. Avakassantīti parisaṃ ākaḍḍhanti vijaṭenti ekamantaṃ	524	
PA_atk-s04_04a:524_1	ussārenti. Apakassantīti ativiya ākaḍḍhanti, yathā visaṃsaṭṭhā honti, evaṃ karonti.	524	
PA_atk-s04_04a:524_2	Āveni kammāni karontīti visuṃ saṅghakammāni karonti.	524	
PA_atk-s04_04a:525	9-10. Ānandasuttadvayavaṇṇanā	52	
PA_atk-s04_04a:526_0	39-40. Navame kappaṭṭhikanti āyukappaṃ nirayamhi ṭhitikāraṇaṃ. Kibbisaṃ pasavatīti	526	
PA_atk-s04_04a:526_1	pāpaṃ paṭilabhati. Āpāyikoti apāyagamanīyo. Nerayikoti niraye nibbattanako. Vaggaratoti	526	
PA_atk-s04_04a:526_2	bhedarato. Yogakkhemā padhaṃsatīti yogehi khemato arahattato dhaṃsati vigacchati.	526	
PA_atk-s04_04a:526_3	Dasame anuggahoti aññamaññassa saṅgahānuggaho. Sesaṃ sabbattha uttānatthamevāti.	526	
PA_atk-s04_04a:527	Upālivaggo catuttho.	52	
PA_atk-s04_04a:528	5. Akkosavaggo	52	
PA_atk-s04_04a:529	4. Kusinārasuttavaṇṇanā	52	
PA_atk-s04_04a:530_0	44. Pañcamassa catutthe kusinārāyanti evaṃnāmake nagare. Devatānaṃ atthāya baliṃ	530	
PA_atk-s04_04a:530_1	haranti etthāti baliharaṇo, tasmiṃ baliharaṇe. Acchiddena appaṭimaṃsenātiādīsu yena	530	
PA_atk-s04_04a:530_2	kenacideva pahaṭo vā hoti, vejjakammādīni vā katāni, tassa kāyasamācāro upacikādīhi	530	
PA_atk-s04_04a:530_3	khāyitatālapaṇṇaṃ viya chiddo ca, paṭimasituṃ yattha katthaci gahetvā ākaḍḍhituṃ	530	
PA_atk-s04_04a:530_4	sakkuṇeyyatāya paṭimaṃso ca hoti, viparīto acchiddo appaṭimaṃso nāma. Vacīsamācāro	530	
PA_atk-s04_04a:530_5	pana musāvādaomasavādapesuññaamūlakānuddhaṃsanādīhi chiddo sappaṭimaṃso ca hoti,	530	
PA_atk-s04_04a:530_6	viparīto acchiddo appaṭimaṃso. Mettaṃ nu kho me cittanti palibodhaṃ chinditvā kammaṭṭhānabhāvanānuyogena	530	
PA_atk-s04_04a:530_7	adhigataṃ me mettacittaṃ. Anāghātanti āghātavirahitaṃ, vikkhambhanena vihatāghātanti	530	
PA_atk-s04_04a:530_8	attho. Kattha vuttanti idaṃ sikkhāpadaṃ kismiṃ nagare vuttaṃ.	530	
PA_atk-s04_04a:531_0	Kālena vakkhāmītiādīsu eko ekaṃ okāsaṃ kāretvā codento kālena vadati nāma. Saṅghamajjhe	531	
PA_atk-s04_04a:531_1	vā gaṇamajjhe vā salākaggayāgaggavitakkamāḷakabhikkhācāramaggaāsanasālādīsu vā upaṭṭhākehi	531	
PA_atk-s04_04a:531_2	parivāritakkhaṇe vā codento akālena vadati nāma. Tacchena vadanto bhūtena vadati	531	
PA_atk-s04_04a:531_3	nāma. “Daharamahallakaparisāvacarakapaṃsukūlikadhammakathikapatirūpaṃ tava ida”nti	531	
PA_atk-s04_04a:531_4	vadanto pharusena vadati nāma. Kāraṇanissitaṃ pana katvā, “bhante mahallakattha,	531	
PA_atk-s04_04a:531_5	parisāvacarakattha, paṃsukūlikattha, dhammakathikatthapatirūpaṃ tumhākamida”nti vadanto	531	
PA_atk-s04_04a:531_6	saṇhena vadati nāma. Kāraṇanissitaṃ katvā vadanto atthasaṃhitena vadati nāma. Mettacitto	531	
PA_atk-s04_04a:531_7	vakkhāmi no dosantaroti mettacittaṃ paccupaṭṭhapetvā vakkhāmi, na duṭṭhacitto hutvā.	531	
PA_atk-s04_04a:532	5. Rājantepurappavesanasuttavaṇṇanā	53	
PA_atk-s04_04a:533_0	45. Pañcame kataṃ vā karissanti vāti methunavītikkamaṃ kariṃsu vā karissanti vā.	533	
PA_atk-s04_04a:533_1	Ratananti maṇiratanādīsu yaṃkiñci. Patthetīti māretuṃ icchati. Hatthisambādhanti	533	
PA_atk-s04_04a:533_2	hatthīhi sambādhaṃ. Hatthisammaddanti vā pāṭho, tassattho – hatthīhi sammaddo etthāti	533	
PA_atk-s04_04a:533_3	hatthisammaddaṃ. Sesesupi eseva nayo. Rajanīyāni rūpasaddagandharasaphoṭṭhabbānīti	533	
PA_atk-s04_04a:533_4	etāni rāgajanakāni rūpādīni tattha paripūrāni honti.	533	
PA_atk-s04_04a:534	6. Sakkasuttavaṇṇanā	53	
PA_atk-s04_04a:535_0	46. Chaṭṭhe sokasabhayeti sokena sabhaye. Sokabhayeti vā pāṭho, ayamevattho. Dutiyapadepi	535	
PA_atk-s04_04a:535_1	eseva nayo. Yena kenaci kammaṭṭhānenāti kasivaṇijjādikammesu yena kenaci kammena.	535	
PA_atk-s04_04a:535_2	Anāpajja akusalanti kiñci akusalaṃ anāpajjitvā. Nibbiseyyāti uppādeyya ācineyya.	535	
PA_atk-s04_04a:535_3	Dakkhoti cheko. Uṭṭhānasampannoti uṭṭhānavīriyena samannāgato. Alaṃ vacanāyāti yutto	535	
PA_atk-s04_04a:535_4	vacanāya. Ekantasukhappaṭisaṃvedī vihareyyāti ekantameva kāyikacetasikasukhaṃ ñāṇena	535	
PA_atk-s04_04a:535_5	paṭisaṃvedento vihareyya. Aniccāti hutvā abhāvato. Tucchāti sārarahitā. Musāti niccasubhasukhā	535	
PA_atk-s04_04a:535_6	viya khāyamānāpi tathā na hontīti musā. Mosadhammāti nassanasabhāvā. Tasmā te paṭicca	535	
PA_atk-s04_04a:535_7	dukkhaṃ uppajjatīti sandasseti. Idha pana voti ettha vo ti nipātamattaṃ. Apaṇṇakaṃ	535	
PA_atk-s04_04a:535_8	vā sotāpannoti avirādhitaṃ ekaṃsena sotāpanno vā hoti. Sopi jhānaṃ nibbatteti, brahmalokaṃ	535	
PA_atk-s04_04a:535_9	vā gantvā chasu vā kāmasaggesu ekantasukhappaṭisaṃvedī hutvā vihareyya. Imasmiṃ sutte	535	
PA_atk-s04_04a:535_10	satthā aṭṭhaṅguposathassa guṇaṃ kathesi.	5351	
PA_atk-s04_04a:536	7. Mahālisuttavaṇṇanā	53	
PA_atk-s04_04a:537_0	47. Sattame micchāpaṇihitanti micchā ṭhapitaṃ. Adhammacariyāvisamacariyāti akusalakammapathavasena	537	
PA_atk-s04_04a:537_1	adhammacariyasaṅkhātā visamacariyā. Kusalakammapathavasena itarā veditabbā. Evamidha vaṭṭameva kathitaṃ.	537	
PA_atk-s04_04a:538	8. Pabbajitaabhiṇhasuttavaṇṇanā	53	
PA_atk-s04_04a:539_0	48. Aṭṭhame pabbajitenāti gharāvāsaṃ pahāya sāsane pabbajjaṃ upagatena. Abhiṇhanti	539	
PA_atk-s04_04a:539_1	abhikkhaṇaṃ punappunaṃ, paccavekkhitabbā oloketabbā sallakkhetabbā. Vevaṇṇiyanti	539	
PA_atk-s04_04a:539_2	vivaṇṇabhāvaṃ. Taṃ panetaṃ vevaṇṇiyaṃ duvidhaṃ hoti sarīravevaṇṇiyaṃ parikkhāravevaṇṇiyañca.	539	
PA_atk-s04_04a:539_3	Tattha kesamassuoropanena sarīravevaṇṇiyaṃ veditabbaṃ. Pubbe pana nānāvirāgāni sukhumavatthāni	539	
PA_atk-s04_04a:539_4	nivāsetvāpi nānaggarasabhojanaṃ suvaṇṇarajatabhājanesu bhuñjitvāpi sirigabbhe varasayanāsanesu	539	
PA_atk-s04_04a:539_5	nipajjitvāpi nisīditvāpi sappinavanītādīhi bhesajjaṃ katvāpi pabbajitakālato paṭṭhāya	539	
PA_atk-s04_04a:539_6	chinnasaṅghaṭitakasāvarasapītāni vatthāni nivāsetabbāni, ayapatte vā mattikapatte	539	
PA_atk-s04_04a:539_7	vā missakodano bhuñjitabbo, rukkhamūlādisenāsane muñjatiṇasantharaṇādīsu nipajjitabbaṃ,	539	
PA_atk-s04_04a:539_8	cammakhaṇḍataṭṭikādīsu nisīditabbaṃ, pūtimuttādīhi bhesajjaṃ kattabbaṃ hoti. Evamettha	539	
PA_atk-s04_04a:539_9	parikkhāravevaṇṇiyaṃ veditabbaṃ. Evaṃ paccavekkhato kopo ca māno ca pahīyati.	539	
PA_atk-s04_04a:540_0	Parapaṭibaddhā me jīvikāti mayhaṃ paresu paṭibaddhā parāyattā catupaccayajīvikāti.	540	
PA_atk-s04_04a:540_1	Evaṃ paccavekkhato hi ājīvo parisujjhati, piṇḍapāto ca apacito hoti, catūsu paccayesu	540	
PA_atk-s04_04a:540_2	apaccavekkhitaparibhogo nāma na hoti. Añño me ākappo karaṇīyoti yo gihīnaṃ uraṃ abhinīharitvā	540	
PA_atk-s04_04a:540_3	gīvaṃ paggahetvā lalitenākārena aniyatapadavītihārena gamanākappo hoti, tato aññova	540	
PA_atk-s04_04a:540_4	ākappo mayā karaṇīyo, santindriyena santamānasena yugamattadassinā visamaṭṭhāne udakasakaṭeneva	540	
PA_atk-s04_04a:540_5	mandamitapadavītihārena hutvā gantabbanti paccavekkhitabbaṃ. Evaṃ paccavekkhato hi	540	
PA_atk-s04_04a:540_6	iriyāpatho sāruppo hoti, tisso sikkhā paripūrenti. Kaccinukhoti salakkhaṇe nipātasamudāyo.	540	
PA_atk-s04_04a:540_7	Attāti cittaṃ. Sīlato na upavadatīti aparisuddhaṃ te sīlanti sīlapaccayo na upavadati.	540	
PA_atk-s04_04a:540_8	Evaṃ paccavekkhato hi ajjhattaṃ hirī samuṭṭhāti, sā tīsu dvāresu saṃvaraṃ sādheti,	540	
PA_atk-s04_04a:540_9	tīsu dvāresu saṃvaro catupārisuddhisīlaṃ hoti, catupārisuddhisīle ṭhito vipassanaṃ	540	
PA_atk-s04_04a:540_10	vaḍḍhetvā arahattaṃ gaṇhāti. Anuvicca viññū sabrahmacārīti paṇḍitā sabrahmacārino	5401	
PA_atk-s04_04a:540_11	anuvicāretvā. Evaṃ paccavekkhato hi bahiddhā ottappaṃ saṇṭhāti, taṃ tīsu dvāresu	5401	
PA_atk-s04_04a:540_12	saṃvaraṃ sādhetīti anantaranayeneva veditabbaṃ.	5401	
PA_atk-s04_04a:541_0	Nānābhāvo vinābhāvoti jātiyā nānābhāvo, maraṇena vinābhāvo. Evaṃ paccavekkhato hi	541	
PA_atk-s04_04a:541_1	tīsu dvāresu asaṃvutākāro nāma na hoti, maraṇassati sūpaṭṭhitā hoti. Kammassakomhītiādīsu	541	
PA_atk-s04_04a:541_2	kammaṃ mayhaṃ sakaṃ attano santakanti kammassakā. Kammena dātabbaṃ phalaṃ dāyaṃ,	541	
PA_atk-s04_04a:541_3	kammassa dāyaṃ kammadāyaṃ, taṃ ādīyāmīti kammadāyādo. Kammaṃ mayhaṃ yoni kāraṇanti	541	
PA_atk-s04_04a:541_4	kammayoni. Kammaṃ mayhaṃ bandhu ñātakoti kammabandhu. Kammaṃ mayhaṃ paṭisaraṇaṃ patiṭṭhāti	541	
PA_atk-s04_04a:541_5	kammapaṭisaraṇo. Tassa dāyādo bhavissāmīti tassa kammassa dāyādo tena dinnaphalaṃ	541	
PA_atk-s04_04a:541_6	paṭiggāhako bhavissāmi. Evaṃ kammassakataṃ pana paccavekkhato pāpakaraṇaṃ nāma na	541	
PA_atk-s04_04a:541_7	hoti. Kathaṃbhūtassa me rattindivā vītivattantīti kinnu kho me vattappaṭipattiṃ karontassa,	541	
PA_atk-s04_04a:541_8	udāhu akarontassa, buddhavacanaṃ sajjhāyantassa, udāhu asajjhāyantassa, yonisomanasikāre	541	
PA_atk-s04_04a:541_9	kammaṃ karontassa, udāhu akarontassāti kathaṃbhūtassa me rattindivā vītivattanti,	541	
PA_atk-s04_04a:541_10	parivattantīti attho. Evaṃ paccavekkhato hi appamādo paripūrati.	5411	
PA_atk-s04_04a:542_0	Suññāgāre abhiramāmīti vivittokāse sabbiriyāpathesu ekakova hutvā kacci nu kho abhiramāmīti	542	
PA_atk-s04_04a:542_1	attho. Evaṃ paccavekkhato kāyaviveko paripūrati. Uttarimanussadhammoti uttarimanussānaṃ	542	
PA_atk-s04_04a:542_2	ukkaṭṭhamanussabhūtānaṃ jhāyīnañceva ariyānañca jhānādidhammo, dasakusalakammapathasaṅkhātamanussadhammato	542	
PA_atk-s04_04a:542_3	vā uttaritaro visiṭṭhataro dhammo me mama santāne atthi nu kho, santi nu khoti attho.	542	
PA_atk-s04_04a:542_4	Alamariyañāṇadassanavisesoti mahaggatalokuttarapaññā pajānanaṭṭhena ñāṇaṃ, cakkhunā	542	
PA_atk-s04_04a:542_5	diṭṭhamiva dhammaṃ paccakkhakaraṇato dassanaṭṭhena dassananti ñāṇadassanaṃ, ariyaṃ	542	
PA_atk-s04_04a:542_6	visuddhaṃ uttamaṃ ñāṇadassananti ariyañāṇadassanaṃ, alaṃ pariyattakaṃ kilesaviddhaṃsanasamatthaṃ	542	
PA_atk-s04_04a:542_7	ariyañāṇadassanamettha, assa vāti alamariyañāṇadassano, jhānādibhedo uttarimanussadhammo	542	
PA_atk-s04_04a:542_8	alamariyañāṇadassano ca so viseso cāti alamariyañāṇadassanaviseso. Atha vā tameva	542	
PA_atk-s04_04a:542_9	kilesaviddhaṃsanasamatthaṃ visuddhaṃ ñāṇadassanameva visesoti alamariyañāṇadassanaviseso	542	
PA_atk-s04_04a:542_10	vā. Adhigatoti paṭiladdho me atthi nu kho. Sohanti paṭiladdhaviseso so ahaṃ. Pacchime	5421	
PA_atk-s04_04a:542_11	kāleti maraṇamañce nipannakāle. Puṭṭhoti sabrahmacārīhi adhigataguṇavisesaṃ pucchito.	5421	
PA_atk-s04_04a:542_12	Na maṅku bhavissāmīti patitakkhandho nittejo na hessāmīti. Evaṃ paccavekkhantassa	5421	
PA_atk-s04_04a:542_13	hi moghakālakiriyā nāma na hoti.	5421	
PA_atk-s04_04a:543	9-10. Sarīraṭṭhadhammasuttādivaṇṇanā	54	
PA_atk-s04_04a:544_0	49-50. Navame ponobbhavikoti punabbhavanibbattako. Bhavasaṅkhāroti bhavasaṅkharaṇakammaṃ.	544	
PA_atk-s04_04a:544_1	Imasmiṃ sutte vaṭṭameva kathitaṃ. Dasame sīlabāhusaccavīriyasatipaññā lokiyalokuttarāmissikā	544	
PA_atk-s04_04a:544_2	kathitā. Sesaṃ sabbattha uttānatthamevāti.	544	
PA_atk-s04_04a:545	Akkosavaggo pañcamo.	54	
PA_atk-s04_04a:546	Paṭhamapaṇṇāsakaṃ niṭṭhitaṃ.	54	
PA_atk-s04_04a:547	2. Dutiyapaṇṇāsakaṃ	54	
PA_atk-s04_04a:548	(6) 1. Sacittavaggo	54	
PA_atk-s04_04a:549	1-4. Sacittasuttādivaṇṇanā	54	
PA_atk-s04_04a:550_0	51-54. Dutiyassa paṭhame sacittapariyāyakusaloti attano cittavārakusalo. Rajanti	550	
PA_atk-s04_04a:550_1	āgantukaupakkilesaṃ. Aṅgaṇanti tatthajātakaaṅgakāḷatilakādiṃ. Āsavānaṃ khayāyāti	550	
PA_atk-s04_04a:550_2	arahattatthāya. Tatiye paṭibhānenāti vacanasaṇṭhānena. Catutthe adhipaññādhammavipassanāyāti	550	
PA_atk-s04_04a:550_3	saṅkhārapariggāhakavipassanāya.	550	
PA_atk-s04_04a:551	8. Mūlakasuttavaṇṇanā	55	
PA_atk-s04_04a:552_0	58. Aṭṭhame amatogadhāti ettha saupādisesā nibbānadhātu kathitā, nibbānapariyosānāti	552	
PA_atk-s04_04a:552_1	ettha anupādisesā. Anupādisesaṃ pattassa hi sabbe dhammā pariyosānappattā nāma honti.	552	
PA_atk-s04_04a:552_2	Sesapadāni heṭṭhā vuttatthāneva.	552	
PA_atk-s04_04a:553	9. Pabbajjāsuttavaṇṇanā	55	
PA_atk-s04_04a:554_0	59. Navame tasmāti yasmā evaṃ aparicitacittassa sāmaññattho na sampajjati, tasmā.	554	
PA_atk-s04_04a:554_1	Yathāpabbajjāparicitañca no cittaṃ bhavissatīti yathā pabbajjānurūpena paricitaṃ.	554	
PA_atk-s04_04a:554_2	Ye hi keci pabbajanti nāma, sabbe te arahattaṃ patthetvā. Tasmā yaṃ cittaṃ arahattādhigamatthāya	554	
PA_atk-s04_04a:554_3	paricitaṃ vaḍḍhitaṃ, taṃ yathāpabbajjāparicitaṃ nāmāti veditabbaṃ. Evarūpaṃ pana	554	
PA_atk-s04_04a:554_4	cittaṃ bhavissatīti sikkhitabbaṃ. Lokassa samañca visamañcāti sattalokassa sucaritaduccaritāni.	554	
PA_atk-s04_04a:554_5	Lokassa bhavañca vibhavañcāti tassa vaḍḍhiñca vināsañca, tathā sampattiñca vipattiñca.	554	
PA_atk-s04_04a:554_6	Lokassa samudayañca atthaṅgamañcāti pana saṅkhāralokaṃ sandhāya vuttaṃ, khandhānaṃ	554	
PA_atk-s04_04a:554_7	nibbattiñca bhedañcāti attho.	554	
PA_atk-s04_04a:555	10. Girimānandasuttavaṇṇanā	55	
PA_atk-s04_04a:556_0	60. Dasame anukampaṃ upādāyāti girimānandatthere anukampaṃ paṭicca. Cakkhurogotiādayo	556	
PA_atk-s04_04a:556_1	vatthuvasena veditabbā. Nibbattitappasādānañhi rogo nāma natthi. Kaṇṇarogoti bahikaṇṇe	556	
PA_atk-s04_04a:556_2	rogo. Pināsoti bahināsikāya rogo. Nakhasāti nakhehi vilekhitaṭṭhāne rogo. Pittasamuṭṭhānāti	556	
PA_atk-s04_04a:556_3	pittasamuṭṭhitā. Te kira dvattiṃsa honti. Semhasamuṭṭhānādīsupi eseva nayo. Utupariṇāmajāti	556	
PA_atk-s04_04a:556_4	utupariṇāmena accuṇhātisītena uppajjanakarogā. Visamaparihārajāti aticiraṭṭhānanisajjādinā	556	
PA_atk-s04_04a:556_5	visamaparihārena jātā. Opakkamikāti vadhabandhanādinā upakkamena jātā. Kammavipākajāti	556	
PA_atk-s04_04a:556_6	balavakammavipākasambhūtā. Santanti rāgādisantatāya santaṃ. Atappakaṭṭhena paṇītaṃ.	556	
PA_atk-s04_04a:556_7	Sesaṃ sabbattha uttānatthamevāti.	556	
PA_atk-s04_04a:557	Sacittavaggo paṭhamo.	55	
PA_atk-s04_04a:558	(7) 2. Yamakavaggo	55	
PA_atk-s04_04a:559	1. Avijjāsuttādivaṇṇanā	55	
PA_atk-s04_04a:560_0	61-62. Dutiyassa paṭhame sāhāranti sapaccayaṃ. Vijjāvimuttinti phalañāṇañceva sesasampayuttadhamme	560	
PA_atk-s04_04a:560_1	ca. Bojjhaṅgāti maggabojjhaṅgā. Dutiye bhavataṇhāyāti bhavapatthanāya. Evaṃ dvīsupi	560	
PA_atk-s04_04a:560_2	suttesu vaṭṭameva kathitaṃ, vaṭṭañcettha paṭhame sutte avijjāmūlakaṃ vaṭṭaṃ kathitaṃ,	560	
PA_atk-s04_04a:560_3	dutiye taṇhāmūlakaṃ.	560	
PA_atk-s04_04a:561	3-4. Niṭṭhaṅgatasuttādivaṇṇanā	56	
PA_atk-s04_04a:562_0	63-64. Tatiye niṭṭhaṃ gatāti nibbematikā. Idha niṭṭhāti imasmiṃyeva loke parinibbānaṃ.	562	
PA_atk-s04_04a:562_1	Idha vihāyāti imaṃ lokaṃ vijahitvā suddhāvāsabrahmalokaṃ. Catutthe aveccappasannāti	562	
PA_atk-s04_04a:562_2	acalappasādena sampannā. Sotāpannāti ariyamaggasotaṃ āpannā.	562	
PA_atk-s04_04a:563	5-7. Paṭhamasukhasuttādivaṇṇanā	56	
PA_atk-s04_04a:564_0	65-67. Pañcame vaṭṭamūlakaṃ sukhadukkhaṃ pucchitaṃ, chaṭṭhe sāsanamūlakaṃ. Sattame	564	
PA_atk-s04_04a:564_1	naḷakapānanti atīte bodhisattassa ovāde ṭhatvā vānarayūthena naḷehi udakassa pītaṭṭhāne	564	
PA_atk-s04_04a:564_2	māpitattā evaṃladdhanāmo nigamo. Tuṇhībhūtaṃ tuṇhībhūtanti yaṃ yaṃ disaṃ anuviloketi,	564	
PA_atk-s04_04a:564_3	tattha tattha tuṇhībhūtameva. Anuviloketvāti tato tato viloketvā. Piṭṭhi me āgilāyatīti	564	
PA_atk-s04_04a:564_4	kasmā āgilāyati? Bhagavato hi cha vassāni mahāpadhānaṃ padahantassa mahantaṃ kāyadukkhaṃ	564	
PA_atk-s04_04a:564_5	ahosi, athassa aparabhāge mahallakakāle piṭṭhivāto uppajji. Upādinnakasarīrassa ṭhānanisajjādīhi	564	
PA_atk-s04_04a:564_6	appamattakena ābādhena na sakkā kenaci bhavituṃ. Taṃ gahetvāpi therassa okāsakaraṇatthaṃ	564	
PA_atk-s04_04a:564_7	evamāha. Saṅghāṭiṃ paññāpetvā ekamante patirūpaṭṭhāne paññattassa kappiyamañcassa upari attharitvā.	564	
PA_atk-s04_04a:565	9-10. Kathāvatthusuttadvayavaṇṇanā	56	
PA_atk-s04_04a:566_0	69-70. Navame tiracchānakathanti aniyyānikattā saggamokkhamaggānaṃ tiracchānabhūtaṃ	566	
PA_atk-s04_04a:566_1	kathaṃ. Tattha rājānaṃ ārabbha “mahāsammato mandhātā dhammāsoko evaṃmahānubhāvo”tiādinā	566	
PA_atk-s04_04a:566_2	nayena pavattakathā rājakathā. Esa nayo corakathādīsu. Tesu “asuko rājā abhirūpo	566	
PA_atk-s04_04a:566_3	dassanīyo”tiādinā gehasitakathāva tiracchānakathā hoti, “sopi nāma evaṃmahānubhāvo	566	
PA_atk-s04_04a:566_4	khayaṃ gato”ti evaṃ pavattā pana kammaṭṭhānabhāve tiṭṭhati. Coresupi “mūladevo evaṃmahānubhāvo,	566	
PA_atk-s04_04a:566_5	meghadevo evaṃmahānubhāvo”ti tesaṃ kammaṃ paṭicca “aho sūrā”ti gehasitakathāva tiracchānakathā.	566	
PA_atk-s04_04a:566_6	Yuddhesupi bhāratayuddhādīsu “asukena asuko evaṃ mārito evaṃ viddho”ti kammassādavaseneva	566	
PA_atk-s04_04a:566_7	kathā tiracchānakathā, “tepi nāma khayaṃ gatā”ti evaṃ pavattā pana sabbattha kammaṭṭhānameva	566	
PA_atk-s04_04a:566_8	hoti. Apica annādīsu “evaṃ vaṇṇavantaṃ rasavantaṃ phassasampannaṃ khādimha bhuñjimha	566	
PA_atk-s04_04a:566_9	pivimha paribhuñjimhā”ti kāmarasassādavasena kathetuṃ na vaṭṭati, sātthakaṃ pana	566	
PA_atk-s04_04a:566_10	katvā “pubbe evaṃ vaṇṇādisampannaṃ annaṃ pānaṃ vatthaṃ yānaṃ mālaṃ gandhaṃ sīlavantānaṃ	5661	
PA_atk-s04_04a:566_11	adamha, cetiyaṃ pūjimhā”ti kathetuṃ vaṭṭati.	5661	
PA_atk-s04_04a:567_0	Ñātikathādīsupi “amhākaṃ ñātakā sūrā samatthā”ti vā “pubbe mayaṃ evaṃ vicitrehi yānehi	567	
PA_atk-s04_04a:567_1	vicarimhā”ti vā assādavasena vattuṃ na vaṭṭati, sātthakaṃ pana katvā “tepi no ñātakā	567	
PA_atk-s04_04a:567_2	khayaṃ gatā”ti vā “pubbe mayaṃ evarūpā upāhanā saṅghassa adamhā”ti vā kathetabbaṃ.	567	
PA_atk-s04_04a:567_3	Gāmakathāpi suniviṭṭhadunniviṭṭhasubhikkhadubbhikkhādivasena vā “asukagāmavāsino	567	
PA_atk-s04_04a:567_4	sūrā samatthā”ti vā evaṃ assādavaseneva na vaṭṭati, sātthakaṃ pana katvā “saddhā	567	
PA_atk-s04_04a:567_5	pasannā”ti vā “khayavayaṃ gatā”ti vā vattuṃ vaṭṭati. Nigamanagarajanapadakathāsupi eseva nayo.	567	
PA_atk-s04_04a:568_0	Itthikathāpi vaṇṇasaṇṭhānādīni paṭicca assādavasena na vaṭṭati, “saddhā pasannā khayaṃ	568	
PA_atk-s04_04a:568_1	gatā”ti evameva vaṭṭati. Sūrakathāpi “nandimitto nāma yodho sūro ahosī”ti assādavaseneva	568	
PA_atk-s04_04a:568_2	na vaṭṭati, “saddho ahosi khayaṃ gato”ti evameva vaṭṭati. Surākathanti pāḷiyaṃ pana	568	
PA_atk-s04_04a:568_3	anekavidhaṃ majjakathaṃ assādavasena kathetuṃ na vaṭṭati, ādīnavavaseneva vattuṃ	568	
PA_atk-s04_04a:568_4	vaṭṭati. Visikhākathāpi “asukavisikhā suniviṭṭhā dunniviṭṭhā sūrā samatthā”ti assādavaseneva	568	
PA_atk-s04_04a:568_5	na vaṭṭati, “saddhā pasannā khayaṃ gatā”ti vaṭṭati. Kumbhaṭṭhānakathā nāma kūṭaṭṭhānakathā	568	
PA_atk-s04_04a:568_6	udakatitthakathā vuccati. Kumbhadāsikathā vā. Sāpi “pāsādikā naccituṃ gāyituṃ chekā”ti	568	
PA_atk-s04_04a:568_7	assādavasena na vaṭṭati, “saddhā pasannā”tiādinā nayeneva vaṭṭati.	568	
PA_atk-s04_04a:569_0	Pubbapetakathā nāma atītañātikathā. Tattha vattamānañātikathāsadisova vinicchayo.	569	
PA_atk-s04_04a:569_1	Nānattakathā nāma purimapacchimakathāvimuttā avasesā nānāsabhāvā tiracchānakathā.	569	
PA_atk-s04_04a:569_2	Lokakkhāyikā nāma “ayaṃ loko kena nimmito? Asukena nāma nimmito. Kāko seto aṭṭhīnaṃ	569	
PA_atk-s04_04a:569_3	setattā, balākā rattā lohitassa rattattā”tievamādikā lokāyatavitaṇḍasallāpakathā.	569	
PA_atk-s04_04a:569_4	Samuddakkhāyikā nāma kasmā samuddo sāgaroti. Sāgaradevena khatattā sāgaro, khato	569	
PA_atk-s04_04a:569_5	meti hatthamuddāya niveditattā samuddotievamādikā niratthakā samuddakkhāyanakathā.	569	
PA_atk-s04_04a:569_6	Bhavoti vuddhi, abhavoti hāni. Iti bhavo iti abhavoti yaṃ vā taṃ vā niratthakakāraṇaṃ	569	
PA_atk-s04_04a:569_7	vatvā pavattitakathā itibhavābhavakathā nāma.	569	
PA_atk-s04_04a:570_0	Tejasā tejanti attano tejasā tesaṃ tejaṃ. Pariyādiyeyyāthāti khepetvā gahetvā abhibhaveyyātha.	570	
PA_atk-s04_04a:570_1	Tatridaṃ vatthu – eko piṇḍapātiko mahātheraṃ pucchi – “bhante, tejasā tejaṃ pariyādiyamānā	570	
PA_atk-s04_04a:570_2	bhikkhū kiṃ karontī”ti. Thero āha – āvuso, kiñcideva ātape ṭhapetvā yathā chāyā heṭṭhā	570	
PA_atk-s04_04a:570_3	na otarati, uddhaṃyeva gacchati tathā karonti. Dasame pāsaṃsāni ṭhānānīti pasaṃsāvahāni	570	
PA_atk-s04_04a:570_4	kāraṇāni. Sesaṃ sabbattha uttānatthamevāti.	570	
PA_atk-s04_04a:571	Yamakavaggo dutiyo.	57	
PA_atk-s04_04a:572	(8) 3. Ākaṅkhavaggo	57	
PA_atk-s04_04a:573	1. Ākaṅkhasuttavaṇṇanā	57	
PA_atk-s04_04a:574_0	71. Tatiyassa paṭhame sampannasīlāti paripuṇṇasīlā, sīlasamaṅgino vā hutvāti attho.	574	
PA_atk-s04_04a:574_1	Tattha dvīhi kāraṇehi sampannasīlatā hoti sīlavipattiyā ca ādīnavadassanena, sīlasampattiyā	574	
PA_atk-s04_04a:574_2	ca ānisaṃsadassanena. Tadubhayampi visuddhimagge vitthāritaṃ. Tattha “sampannasīlā”ti	574	
PA_atk-s04_04a:574_3	ettāvatā kira bhagavā catupārisuddhisīlaṃ uddisitvā “pātimokkhasaṃvarasaṃvutā”ti	574	
PA_atk-s04_04a:574_4	iminā tattha jeṭṭhakasīlaṃ vitthāretvā dassesīti dīpavihāravāsī sumanatthero āha.	574	
PA_atk-s04_04a:574_5	Antevāsiko panassa tepiṭakacūḷanāgatthero āha – ubhayatthapi pātimokkhasaṃvarova	574	
PA_atk-s04_04a:574_6	bhagavatā vutto. Pātimokkhasaṃvaroyeva hi sīlaṃ, itarāni pana tīṇi sīlanti vuttaṭṭhānaṃ	574	
PA_atk-s04_04a:574_7	atthīti ananujānanto vatvā āha – indriyasaṃvaro nāma chadvārārakkhāmattakameva, ājīvapārisuddhi	574	
PA_atk-s04_04a:574_8	dhammena samena paccayuppattimattakaṃ, paccayasannissitaṃ paṭiladdhapaccaye idamatthanti	574	
PA_atk-s04_04a:574_9	paccavekkhitvā paribhuñjanamattakaṃ. Nippariyāyena pātimokkhasaṃvarova sīlaṃ. Yassa	574	
PA_atk-s04_04a:574_10	so bhinno, ayaṃ sīsacchinno viya puriso hatthapāde sesāni rakkhissatīti na vattabbo.	5741	
PA_atk-s04_04a:574_11	Yassa pana so arogo, ayaṃ acchinnasīso viya puriso jīvitaṃ sesāni puna pākatikāni	5741	
PA_atk-s04_04a:574_12	kātuṃ sakkoti. Tasmā “sampannasīlā”ti iminā pātimokkhasaṃvaraṃ uddisitvā “sampannapātimokkhā”ti	5741	
PA_atk-s04_04a:574_13	tasseva vevacanaṃ vatvā taṃ vitthāretvā dassento pātimokkhasaṃvarasaṃvutātiādimāha.	5741	
PA_atk-s04_04a:574_14	Tattha pātimokkhasaṃvarasaṃvuttātiādīni vuttatthāneva. Ākaṅkheyya ceti idaṃ kasmā	5741	
PA_atk-s04_04a:574_15	āraddhanti? Sīlānisaṃsadassanatthaṃ. Sacepi acirapabbajitānaṃ vā duppaññānaṃ vā evamassa	5741	
PA_atk-s04_04a:574_16	“bhagavā ‘sīlaṃ pūretha sīlaṃ pūrethā’ti vadati, ko nu kho sīlapūraṇe ānisaṃso, ko	5741	
PA_atk-s04_04a:574_17	viseso, kā vaḍḍhī”ti tesaṃ dasa ānisaṃse dassetuṃ evamāha – “appeva nāma etaṃ sabrahmacārīnaṃ	5741	
PA_atk-s04_04a:574_18	piyamanāpatādiāsavakkhayapariyosānaṃ ānisaṃsaṃ sutvāpi sīlaṃ paripūreyyu”nti.	5741	
PA_atk-s04_04a:575_0	Tattha ākaṅkheyya ceti yadi iccheyya. Piyo cassanti piyacakkhūhi sampassitabbo, sinehuppattiyā	575	
PA_atk-s04_04a:575_1	padaṭṭhānabhūto bhaveyyaṃ. Manāpoti tesaṃ manavaḍḍhanako, tesaṃ vā manena pattabbo,	575	
PA_atk-s04_04a:575_2	mettacittena pharitabboti attho. Garūti tesaṃ garuṭṭhāniyo pāsāṇacchattasadiso. Bhāvanīyoti	575	
PA_atk-s04_04a:575_3	“addhāyamāyasmā jānaṃ jānāti passaṃ passatī”ti evaṃ sambhāvanīyo. Sīlesvevassa paripūrakārīti	575	
PA_atk-s04_04a:575_4	catupārisuddhisīlesuyeva paripūrakārī assa, anūnena ākārena samannāgato bhaveyyāti	575	
PA_atk-s04_04a:575_5	vuttaṃ hoti. Ajjhattaṃ cetosamathamanuyuttoti attano cittasamathe yutto. Anirākatajjhānoti	575	
PA_atk-s04_04a:575_6	bahi anīhaṭajjhāno, avināsitajjhāno vā. Vipassanāyāti sattavidhāya anupassanāya.	575	
PA_atk-s04_04a:575_7	Brūhetā suññāgārānanti vaḍḍhetā suññāgārānaṃ. Ettha ca samathavipassanāvasena kammaṭṭhānaṃ	575	
PA_atk-s04_04a:575_8	gahetvā rattindivaṃ suññāgāraṃ pavisitvā nisīdamāno bhikkhu “brūhetā suññāgārāna”nti	575	
PA_atk-s04_04a:575_9	veditabbo. Ayamettha saṅkhepo, vitthāro pana icchantena majjhimanikāyaṭṭhakathāya	575	
PA_atk-s04_04a:575_10	ākaṅkheyyasuttavaṇṇanāya oloketabbo.	5751	
PA_atk-s04_04a:576_0	Lābhīti ettha na bhagavā lābhanimittaṃ sīlādiparipūraṇaṃ katheti. Bhagavā hi “ghāsesanaṃ	576	
PA_atk-s04_04a:576_1	chinnakatho, na vācaṃ payutaṃ bhaṇe”ti evaṃ sāvake ovadati. So kathaṃ lābhanimittaṃ	576	
PA_atk-s04_04a:576_2	sīlādiparipūraṇaṃ katheyya. Puggalajjhāsayavasena panetaṃ vuttaṃ. Yesañhi evaṃ ajjhāsayo	576	
PA_atk-s04_04a:576_3	bhaveyya “sace mayaṃ catūhi paccayehi na kilameyyāma, sīlāni paripūretuṃ sakkuṇeyyāmā”ti,	576	
PA_atk-s04_04a:576_4	tesaṃ ajjhāsayavasenevamāha. Apica sarasānisaṃso esa sīlassa yadidaṃ cattāro paccayā	576	
PA_atk-s04_04a:576_5	nāma. Tathā hi paṇḍitamanussā koṭṭhādīsu ṭhapitaṃ nīharitvā attanāpi aparibhuñjitvā	576	
PA_atk-s04_04a:576_6	sīlavantānaṃ dentīti sīlassa sarasānisaṃsadassanatthampetaṃ vuttaṃ.	576	
PA_atk-s04_04a:577_0	Tatiyavāre yesāhanti yesaṃ ahaṃ. Tesaṃ te kārāti tesaṃ devānaṃ vā manussānaṃ vā te	577	
PA_atk-s04_04a:577_1	mayi katā paccayadānakārā. Mahapphalā hontu mahānisaṃsāti lokiyasukhena phalabhūtena	577	
PA_atk-s04_04a:577_2	mahapphalā, lokuttarena mahānisaṃsā. Ubhayaṃ vā etaṃ ekatthameva. Sīlādiguṇayuttassa	577	
PA_atk-s04_04a:577_3	hi kaṭacchubhikkhāpi pañcaratanamattāya bhūmiyā paṇṇasālāpi katvā dinnā anekāni kappasahassāni	577	
PA_atk-s04_04a:577_4	duggativinipātato rakkhati, pariyosāne ca amatāya dhātuyā parinibbānassa paccayo	577	
PA_atk-s04_04a:577_5	hoti. “Khīrodanaṃ ahamadāsi”ntiādīni cettha vatthūni. Sakalameva vā petavatthu vimānavatthu ca sādhakaṃ.	577	
PA_atk-s04_04a:578_0	Catutthavāre petāti peccabhavaṃ gatā. Ñātīti sassusasurapakkhikā. Sālohitāti ekalohitabaddhā	578	
PA_atk-s04_04a:578_1	pitipitāmahādayo. Kālaṅkatāti matā. Tesaṃ tanti tesaṃ taṃ mayi pasannacittaṃ, taṃ	578	
PA_atk-s04_04a:578_2	vā pasannena cittena anussaraṇaṃ. Yassa hi bhikkhuno kālakato pitā vā mātā vā “amhākaṃ	578	
PA_atk-s04_04a:578_3	ñātakatthero sīlavā kalyāṇadhammo”ti pasannacitto hutvā taṃ bhikkhuṃ anussarati,	578	
PA_atk-s04_04a:578_4	tassa so cittappasādopi taṃ anussaraṇamattampi mahapphalaṃ mahānisaṃsameva hoti.	578	
PA_atk-s04_04a:579	Aratiratisahoti nekkhammapaṭipattiyā aratiyā kāmaguṇesu ratiyā ca saho abhibhavitā ajjhottharitā. Bhayabheravasahoti ettha bhayaṃ cittutrāsopi ārammaṇampi, bheravaṃ ārammaṇameva.	57	
PA_atk-s04_04a:580	2. Kaṇṭakasuttavaṇṇanā	58	
PA_atk-s04_04a:581_0	72. Dutiye abhiññātehīti gaganamajjhe puṇṇacando viya sūriyo viya ñātehi pākaṭehi.	581	
PA_atk-s04_04a:581_1	Parapurāyāti paraṃ vuccati pacchimabhāgo, purāti purimabhāgo, purato dhāvantena pacchato	581	
PA_atk-s04_04a:581_2	anubandhantena ca mahāparivārenāti attho. Kaṇṭakoti vijjhanaṭṭhena kaṇṭako. Visūkadassananti	581	
PA_atk-s04_04a:581_3	visūkabhūtaṃ dassanaṃ. Mātugāmūpacāroti mātugāmassa samīpacāritā.	581	
PA_atk-s04_04a:582	3-4. Iṭṭhadhammasuttādivaṇṇanā	58	
PA_atk-s04_04a:583_0	73-74. Tatiye vaṇṇoti sarīravaṇṇo. Dhammāti nava lokuttaradhammā. Catutthe ariyāyāti	583	
PA_atk-s04_04a:583_1	apothujjanikāya, sīlādīhi missakattā evaṃ vuttaṃ. Sārādāyī ca hoti varadāyīti sārassa	583	
PA_atk-s04_04a:583_2	ca varassa ca ādāyako hoti. Yo kāyassa sāro, yañcassa varaṃ, taṃ gaṇhātīti attho.	583	
PA_atk-s04_04a:584	5. Migasālāsuttavaṇṇanā	58	
PA_atk-s04_04a:585_0	75. Pañcamassa ādimhi tāva yaṃ vattabbaṃ, taṃ chakkanipāte vuttameva. Dussīlo hotītiādīsu	585	
PA_atk-s04_04a:585_1	pana dussīloti nissīlo. Cetovimuttinti phalasamādhiṃ. Paññāvimuttinti phalañāṇaṃ.	585	
PA_atk-s04_04a:585_2	Nappajānātīti uggahaparipucchāvasena na jānāti. Dussīlyaṃ aparisesaṃ nirujjhatīti	585	
PA_atk-s04_04a:585_3	ettha pañca dussīlyāni tāva sotāpattimaggena pahīyanti, dasa arahattamaggena. Phalakkhaṇe	585	
PA_atk-s04_04a:585_4	tāni pahīnāni nāma honti. Phalakkhaṇaṃ sandhāya idha “nirujjhatī”ti vuttaṃ. Puthujjanassa	585	
PA_atk-s04_04a:585_5	sīlaṃ pañcahi kāraṇehi bhijjati pārājikāpajjanena sikkhāpaccakkhānena titthiyapakkhandanena	585	
PA_atk-s04_04a:585_6	arahattena maraṇenāti. Tattha purimā tayo bhāvanāparihānāya saṃvattanti, catuttho	585	
PA_atk-s04_04a:585_7	vaḍḍhiyā, pañcamo neva hānāya na vaḍḍhiyā. Kathaṃ panetaṃ arahattena sīlaṃ bhijjatīti?	585	
PA_atk-s04_04a:585_8	Puthujjanassa hi sīlaṃ accantakusalameva hoti, arahattamaggo ca kusalākusalakammakkhayāya	585	
PA_atk-s04_04a:585_9	saṃvattatīti evaṃ tena taṃ bhijjati. Savanenapi akataṃ hotīti sotabbayuttakaṃ assutaṃ	585	
PA_atk-s04_04a:585_10	hoti. Bāhusaccenapi akataṃ hotīti ettha bāhusaccanti vīriyaṃ. Vīriyena kattabbayuttakaṃ	5851	
PA_atk-s04_04a:585_11	akataṃ hoti, tassa akatattā saggatopi maggatopi parihāyati. Diṭṭhiyāpi appaṭividdhaṃ	5851	
PA_atk-s04_04a:585_12	hotīti diṭṭhiyā paṭivijjhitabbaṃ appaṭividdhaṃ hoti apaccakkhakataṃ. Sāmayikampi	5851	
PA_atk-s04_04a:585_13	vimuttiṃ na labhatīti kālānukālaṃ dhammassavanaṃ nissāya pītipāmojjaṃ na labhati.	5851	
PA_atk-s04_04a:585_14	Hānāya paretīti hānāya pavattati.	5851	
PA_atk-s04_04a:586_0	Yathābhūtaṃ pajānātīti “sotāpattiphalaṃ patvā pañcavidhaṃ dussīlyaṃ aparisesaṃ nirujjhatī”ti	586	
PA_atk-s04_04a:586_1	uggahaparipucchāvasena jānāti. Tassa savanenapi kataṃ hotīti sotabbayuttakaṃ sutaṃ	586	
PA_atk-s04_04a:586_2	hoti. Bāhusaccenapi kataṃ hotīti vīriyena kattabbayuttakaṃ antamaso dubbalavipassanāmattakampi	586	
PA_atk-s04_04a:586_3	kataṃ hoti. Diṭṭhiyāpi suppaṭividdhaṃ hotīti antamaso lokiyapaññāyapi paccayapaṭivedho	586	
PA_atk-s04_04a:586_4	kato hoti. Imassa hi puggalassa paññā sīlaṃ paridhovati, so paññāparidhotena visesaṃ pāpuṇāti.	586	
PA_atk-s04_04a:587_0	Pamāṇikāti puggalesu pamāṇaggāhakā. Pamiṇantīti pametuṃ tuletuṃ arahanti. Eko hīnoti	587	
PA_atk-s04_04a:587_1	eko guṇehi hīno. Paṇītoti eko guṇehi paṇīto uttamo. Taṃ hīti taṃ pamāṇakaraṇaṃ. Abhikkantataroti	587	
PA_atk-s04_04a:587_2	sundarataro. Paṇītataroti uttamataro. Dhammasoto nibbahatīti sūraṃ hutvā pavattamānaṃ	587	
PA_atk-s04_04a:587_3	vipassanāñāṇaṃ nibbahati, ariyabhūmiṃ pāpeti. Tadantaraṃ ko jāneyyāti taṃ evaṃ kāraṇaṃ	587	
PA_atk-s04_04a:587_4	ko jāneyya. Sīlavā hotīti lokiyasīlena sīlavā hoti. Yatthassa taṃ sīlanti arahattavimuttiṃ	587	
PA_atk-s04_04a:587_5	patvā sīlaṃ aparisesampi nirujjhati nāma, tattha yutti vuttāyeva. Ito paresu dvīsu	587	
PA_atk-s04_04a:587_6	aṅgesu anāgāmiphalaṃ vimutti nāma, pañcame arahattameva. Sesamettha vuttanayānusāreneva	587	
PA_atk-s04_04a:587_7	veditabbaṃ. Chaṭṭhaṃ uttānatthameva.	587	
PA_atk-s04_04a:588	7. Kākasuttavaṇṇanā	58	
PA_atk-s04_04a:589_0	77. Sattame dhaṃsīti guṇadhaṃsako. Kassaci guṇaṃ anādiyitvā hatthenapi gahito tassa	589	
PA_atk-s04_04a:589_1	sīsepi vaccaṃ karoti. Pagabbhoti pāgabbhiyena samannāgato. Tintiṇoti tintiṇaṃ vuccati	589	
PA_atk-s04_04a:589_2	taṇhā, tāya samannāgato, āsaṅkābahulo vā. Luddoti dāruṇo. Akāruṇikoti nikkāruṇiko.	589	
PA_atk-s04_04a:589_3	Dubbaloti abalo appathāmo. Oravitāti oravayutto oravanto carati. Necayikoti nicayakaro.	589	
PA_atk-s04_04a:590	9. Āghātavatthusuttavaṇṇanā	59	
PA_atk-s04_04a:591_0	79. Navame aṭṭhāneti akāraṇe. Sacittakapavattiyañhi “anatthaṃ me acarī”tiādi kāraṇaṃ	591	
PA_atk-s04_04a:591_1	bhaveyya, khāṇupahaṭādīsu taṃ natthi. Tasmā tattha āghāto aṭṭhāne āghāto nāma. Sesaṃ	591	
PA_atk-s04_04a:591_2	sabbattha uttānatthamevāti.	591	
PA_atk-s04_04a:592	Ākaṅkhavaggo tatiyo.	59	
PA_atk-s04_04a:593	(9) 4. Theravaggo	59	
PA_atk-s04_04a:594	1-3. Vāhanasuttādivaṇṇanā	59	
PA_atk-s04_04a:595	81-83. Catutthassa paṭhame vimariyādīkatenāti kilesamariyādaṃ bhinditvā vimariyādaṃ katena. Dutiyaṃ uttānatthameva. Tatiye no ca payirupāsitāti na upaṭṭhāti.	59	
PA_atk-s04_04a:596	4. Byākaraṇasuttavaṇṇanā	59	
PA_atk-s04_04a:597_0	84. Catutthe jhāyī samāpattikusaloti jhānehi ca sampanno samāpattiyañca cheko. Irīṇanti	597	
PA_atk-s04_04a:597_1	tucchabhāvaṃ. Vicinanti guṇavicinataṃ nigguṇabhāvaṃ. Atha vā irīṇasaṅkhātaṃ araññaṃ	597	
PA_atk-s04_04a:597_2	vicinasaṅkhātaṃ mahāgahanañca āpanno viya hoti. Anayanti avaḍḍhiṃ. Byasananti vināsaṃ.	597	
PA_atk-s04_04a:597_3	Anayabyasananti avaḍḍhivināsaṃ. Kiṃ nu khoti kena kāraṇena.	597	
PA_atk-s04_04a:598	5-6. Katthīsuttādivaṇṇanā	59	
PA_atk-s04_04a:599_0	85-86. Pañcame katthī hoti vikatthīti katthanasīlo hoti vikatthanasīlo, vivaṭaṃ katvā	599	
PA_atk-s04_04a:599_1	katheti. Na santatakārīti na satatakārī. Chaṭṭhe adhimānikoti anadhigate adhigatamānena	599	
PA_atk-s04_04a:599_2	samannāgato. Adhimānasaccoti adhigatamānameva saccato vadati.	599	
PA_atk-s04_04a:600	7. Nappiyasuttavaṇṇanā	60	
PA_atk-s04_04a:601_0	87. Sattame adhikaraṇiko hotīti adhikaraṇakārako hoti. Na piyatāyāti na piyabhāvāya.	601	
PA_atk-s04_04a:601_1	Na garutāyāti na garubhāvāya. Na sāmaññāyāti na samaṇadhammabhāvāya. Na ekībhāvāyāti	601	
PA_atk-s04_04a:601_2	na nirantarabhāvāya. Dhammānaṃ na nisāmakajātikoti navannaṃ lokuttaradhammānaṃ na	601	
PA_atk-s04_04a:601_3	nisāmanasabhāvo na upadhāraṇasabhāvo. Na paṭisallānoti na paṭisallīno. Sāṭheyyānīti	601	
PA_atk-s04_04a:601_4	saṭhabhāvo. Kūṭeyyānīti kūṭabhāvo. Jimheyyānīti na ujubhāvā. Vaṅkeyyānīti vaṅkabhāvā.	601	
PA_atk-s04_04a:602	8. Akkosakasuttavaṇṇanā	60	
PA_atk-s04_04a:603_0	88. Aṭṭhame akkosakaparibhāsako ariyūpavādī sabrahmacārinanti ettha sabrahmacāripadaṃ	603	
PA_atk-s04_04a:603_1	akkosakaparibhāsakapadehi yojetabbaṃ “akkosako sabrahmacārīnaṃ, paribhāsako sabrahmacārīna”nti.	603	
PA_atk-s04_04a:603_2	Ariyānaṃ pana guṇe chindissāmīti antimavatthunā upavadanto ariyūpavādī nāma hoti.	603	
PA_atk-s04_04a:603_3	Saddhammassa na vodāyantīti sikkhāttayasaṅkhātā sāsanasaddhammā assa vodānaṃ na gacchanti.	603	
PA_atk-s04_04a:603_4	Rogātaṅkanti ettha rogova kicchājīvitabhāvakaraṇena ātaṅkoti veditabbo.	603	
PA_atk-s04_04a:604	9. Kokālikasuttavaṇṇanā	60	
PA_atk-s04_04a:605_0	89. Navame kokāliko bhikkhu yena bhagavā tenupasaṅkamīti koyaṃ kokāliko, kasmā ca	605	
PA_atk-s04_04a:605_1	upasaṅkami? Ayaṃ kira kokālikaraṭṭhe kokālikanagare kokālikaseṭṭhissa putto pabbajitvā	605	
PA_atk-s04_04a:605_2	pitarā kārite vihāre vasati cūḷakokālikoti nāmena, na pana devadattassa sisso. So	605	
PA_atk-s04_04a:605_3	hi brāhmaṇaputto mahākokāliko nāma. Bhagavati pana sāvatthiyaṃ viharante dve aggasāvakā	605	
PA_atk-s04_04a:605_4	pañcamattehi bhikkhusatehi saddhiṃ janapadacārikaṃ caramānā upakaṭṭhāya vassūpanāyikāya	605	
PA_atk-s04_04a:605_5	vivekavāsaṃ vasitukāmā te bhikkhū uyyojetvā attano pattacīvaramādāya tasmiṃ janapade	605	
PA_atk-s04_04a:605_6	taṃ nagaraṃ patvā vihāraṃ agamiṃsu. Tattha nesaṃ kokāliko vattaṃ akāsi. Tepi tena	605	
PA_atk-s04_04a:605_7	saddhiṃ sammoditvā, “āvuso, mayaṃ idha temāsaṃ vasissāma, mā no kassaci ārocesī”ti	605	
PA_atk-s04_04a:605_8	paṭiññaṃ gahetvā vasiṃsu. Vasitvā pavāraṇādivase pavāretvā “gacchāma mayaṃ, āvuso”ti	605	
PA_atk-s04_04a:605_9	kokālikaṃ āpucchiṃsu. Kokāliko “ajja, āvuso, ekadivasaṃ vasitvā sve gamissathā”ti	605	
PA_atk-s04_04a:605_10	vatvā dutiyadivase nagaraṃ pavisitvā manusse āmantesi – “āvuso, tumhe dve aggasāvake	6051	
PA_atk-s04_04a:605_11	idha āgantvā vasamānepi na jānātha, na te koci paccayenapi nimantetī”ti. Nagaravāsino	6051	
PA_atk-s04_04a:605_12	“kahaṃ, bhante, therā, kasmā no nārocayitthā”ti? Kiṃ, āvuso, ārocitena, kiṃ na passatha	6051	
PA_atk-s04_04a:605_13	dve bhikkhū therāsane nisīdante, ete aggasāvakāti. Te khippaṃ sannipatitvā sappiphāṇitādīni	6051	
PA_atk-s04_04a:605_14	ceva cīvaradussāni ca saṃhariṃsu.	6051	
PA_atk-s04_04a:606_0	Kokāliko cintesi – “paramappicchā aggasāvakā payuttavācāya uppannalābhaṃ na sādiyissanti,	606	
PA_atk-s04_04a:606_1	asādiyantā ‘āvāsikassa dethā’ti vakkhantī”ti taṃ lābhaṃ gāhāpetvā therānaṃ santikaṃ	606	
PA_atk-s04_04a:606_2	agamāsi. Therā disvāva “ime paccayā neva amhākaṃ, na kokālikassa kappantī”ti paṭikkhipitvā	606	
PA_atk-s04_04a:606_3	pakkamiṃsu. Kokāliko “kathañhi nāma sayaṃ aggaṇhantā mayhampi adāpetvā pakkamissantī”ti	606	
PA_atk-s04_04a:606_4	āghātaṃ uppādesi. Tepi bhagavato santikaṃ gantvā bhagavantaṃ vanditvā puna attano	606	
PA_atk-s04_04a:606_5	parisaṃ ādāya janapadacārikaṃ carantā anupubbena tasmiṃ raṭṭhe tameva nagaraṃ paccāgamiṃsu.	606	
PA_atk-s04_04a:606_6	Nāgarā there sañjānitvā saha parikkhārehi dānaṃ sajjetvā nagaramajjhe maṇḍapaṃ katvā	606	
PA_atk-s04_04a:606_7	dānaṃ adaṃsu, therānañca parikkhāre upanāmesuṃ. Therā bhikkhusaṅghassa niyyādayiṃsu.	606	
PA_atk-s04_04a:606_8	Taṃ disvā kokāliko cintesi – “ime pubbe appicchā ahesuṃ, idāni pāpicchā jātā, pubbepi	606	
PA_atk-s04_04a:606_9	appicchasantuṭṭhapavivittasadisāva maññe”ti there upasaṅkamitvā, “āvuso, tumhe pubbe	606	
PA_atk-s04_04a:606_10	appicchā viya, idāni pana pāpabhikkhū jātatthā”ti vatvā “mūlaṭṭhāneyeva nesaṃ patiṭṭhaṃ	6061	
PA_atk-s04_04a:606_11	bhindissāmī”ti taramānarūpo nikkhamitvā yena bhagavā tenupasaṅkami. Ayamesa kokāliko,	6061	
PA_atk-s04_04a:606_12	iminā ca kāraṇena upasaṅkamīti veditabbo.	6061	
PA_atk-s04_04a:607_0	Bhagavā taṃ turitaturitaṃ āgacchantaṃ disvāva āvajjento aññāsi “ayaṃ aggasāvake akkositukāmo	607	
PA_atk-s04_04a:607_1	āgato, sakkā nu kho paṭisedhetu”nti. Tato “na sakkā paṭisedhetuṃ, theresu aparajjhitvā	607	
PA_atk-s04_04a:607_2	āgato, ekaṃsena pana padumaniraye nibbattissatī”ti disvā “sāriputtamoggallānepi nāma	607	
PA_atk-s04_04a:607_3	garahantaṃ sutvā na nisedhetī”ti vādamocanatthaṃ ariyūpavādassa ca mahāsāvajjabhāvadassanatthaṃ	607	
PA_atk-s04_04a:607_4	mā hevanti tikkhattuṃ paṭisedhesi. Tattha mā hevanti mā evaṃ abhaṇi. Saddhāyikoti	607	
PA_atk-s04_04a:607_5	saddhāya āgamakaro pasādāvaho, saddhātabbavacano vā. Paccayikoti pattiyāyitabbavacano.	607	
PA_atk-s04_04a:608_0	Pakkāmīti kammānubhāvena codiyamāno pakkāmi. Okāsakatañhi kammaṃ na sakkā paṭibāhituṃ.	608	
PA_atk-s04_04a:608_1	Acirapakkantassāti pakkantassa sato nacireneva. Sabbo kāyo phuṭo ahosīti kesaggamattampi	608	
PA_atk-s04_04a:608_2	okāsaṃ avajjetvā sakalasarīraṃ aṭṭhīni bhinditvā uggatāhi pīḷakāhi ajjhotthaṭaṃ ahosi.	608	
PA_atk-s04_04a:608_3	Yasmā pana buddhānubhāvena tathārūpaṃ kammaṃ buddhānaṃ sammukhībhāve vipākaṃ dātuṃ	608	
PA_atk-s04_04a:608_4	na sakkoti, dassanūpacāre vijahitamatte deti, tasmā tassa acirapakkantassa pīḷakā	608	
PA_atk-s04_04a:608_5	uṭṭhahiṃsu. Kalāyamattiyoti caṇakamattiyo. Beluvasalāṭukamattiyoti taruṇabeluvamattiyo.	608	
PA_atk-s04_04a:608_6	Pabhijjiṃsūti bhijjiṃsu. Tāsu bhinnāsu sakalasarīraṃ panasapakkaṃ viya ahosi. So	608	
PA_atk-s04_04a:608_7	pakkena gattena jetavanadvārakoṭṭhake visagilito maccho viya kadalipattesu nipajji.	608	
PA_atk-s04_04a:608_8	Atha dhammassavanatthaṃ āgatāgatā manussā “dhi kokālika, dhi kokālika, ayuttamakāsi,	608	
PA_atk-s04_04a:608_9	attanoyeva mukhaṃ nissāya anayabyasanaṃ pattosī”ti āhaṃsu. Tesaṃ saddaṃ sutvā ārakkhadevatā	608	
PA_atk-s04_04a:608_10	dhikkāramakaṃsu, ārakkhadevatānaṃ ākāsadevatāti iminā upāyena yāva akaniṭṭhabhavanā	6081	
PA_atk-s04_04a:608_11	ekadhikkāro udapādi.	6081	
PA_atk-s04_04a:609_0	Turūti kokālikassa upajjhāyo turutthero nāma anāgāmiphalaṃ vatvā brahmaloke nibbatto.	609	
PA_atk-s04_04a:609_1	So bhummaṭṭhadevatā ādiṃ katvā “ayuttaṃ kokālikena kataṃ aggasāvake antimavatthunā	609	
PA_atk-s04_04a:609_2	abbhācikkhantenā”ti paramparāya brahmalokasampattaṃ taṃ saddaṃ sutvā “mā mayhaṃ passantasseva	609	
PA_atk-s04_04a:609_3	varāko nassi, ovadissāmi naṃ theresu cittappasādatthāyā”ti āgantvā tassa purato aṭṭhāsi.	609	
PA_atk-s04_04a:609_4	Taṃ sandhāyetaṃ vuttaṃ – “turū paccekabrahmā”ti. Pesalāti piyasīlā. Kosi tvaṃ, āvusoti	609	
PA_atk-s04_04a:609_5	nisinnakova kabarakkhīni ummīletvā evamāha. Passa yāvañca te idaṃ aparaddhati yattakaṃ	609	
PA_atk-s04_04a:609_6	tayā aparaddhaṃ, attano nalāṭe mahāgaṇḍaṃ apassanto sāsapamattāya pīḷakāya maṃ codetabbaṃ maññasīti āha.	609	
PA_atk-s04_04a:610_0	Atha naṃ “adiṭṭhippatto ayaṃ kokāliko, gilitaviso viya na kassaci vacanaṃ na karissatī”ti	610	
PA_atk-s04_04a:610_1	ñatvā purisassa hītiādimāha. Tattha kuṭhārīti kuṭhārisadisā pharusavācā. Chindatīti	610	
PA_atk-s04_04a:610_2	kusalamūlasaṅkhāte mūleyeva nikantati. Nindiyanti ninditabbaṃ dussīlapuggalaṃ. Pasaṃsatīti	610	
PA_atk-s04_04a:610_3	uttamatthe sambhāvetvā khīṇāsavoti vadati. Taṃ vā nindati yo pasaṃsiyoti yo vā pasaṃsitabbo	610	
PA_atk-s04_04a:610_4	khīṇāsavo, taṃ antimavatthunā codento “dussīlo aya”nti vadati. Vicināti mukhena so	610	
PA_atk-s04_04a:610_5	kalinti so taṃ aparādhaṃ mukhena vicināti nāma. Kalinā tenāti tena aparādhena sukhaṃ	610	
PA_atk-s04_04a:610_6	na vindati. Nindiyapasaṃsāya hi pasaṃsiyanindāya ca samakova vipāko.	610	
PA_atk-s04_04a:611_0	Sabbassāpi sahāpi attanāti sabbena sakena dhanenapi attanāpi saddhiṃ yo akkhesu dhanaparājayo	611	
PA_atk-s04_04a:611_1	nāma, ayaṃ appamattako aparādho. Yo sugatesūti yo pana sammaggatesu puggalesu cittaṃ	611	
PA_atk-s04_04a:611_2	dūseyya, ayaṃ cittapadosova tato kalito mahantataro kali.	611	
PA_atk-s04_04a:612_0	Idāni tassa mahantatarabhāvaṃ dassento sataṃ sahassānantiādimāha. Tattha sataṃ sahassānanti	612	
PA_atk-s04_04a:612_1	nirabbudagaṇanāya satasahassañca. Chattiṃsatīti aparāni chattiṃsati nirabbudāni.	612	
PA_atk-s04_04a:612_2	Pañca cāti abbudagaṇanāya pañca abbudāni. Yamariyagarahīti yaṃ ariye garahanto nirayaṃ	612	
PA_atk-s04_04a:612_3	upapajjati, tattha ettakaṃ āyuppamāṇanti attho.	612	
PA_atk-s04_04a:613	Kālamakāsīti upajjhāye pakkante kālaṃ akāsi. Padumanirayanti pāṭiyekko padumanirayo nāma natthi, avīcimahānirayasmiṃyeva pana padumagaṇanāya paccitabbe ekasmiṃ ṭhāne nibbatti.	61	
PA_atk-s04_04a:614_0	Vīsatikhārikoti māgadhakena patthena cattāro patthā, kosalaraṭṭhe eko pattho hoti.	614	
PA_atk-s04_04a:614_1	Tena patthena cattāro patthā āḷhakaṃ, cattāri āḷhakāni doṇaṃ, catudoṇā mānikā, catumānikā	614	
PA_atk-s04_04a:614_2	khārī, tāya khāriyā vīsatikhāriko. Tilavāhoti māgadhakānaṃ sukhumatilānaṃ tilasakaṭaṃ.	614	
PA_atk-s04_04a:614_3	Abbudo nirayoti abbudo nāma pāṭiyekko nirayo natthi, avīcimhiyeva pana abbudagaṇanāya	614	
PA_atk-s04_04a:614_4	paccitabbaṭṭhānassetaṃ nāmaṃ. Nirabbudādīsupi eseva nayo.	614	
PA_atk-s04_04a:615_0	Vassagaṇanāpi panettha evaṃ veditabbā – yatheva hi sataṃ satasahassāni koṭi hoti,	615	
PA_atk-s04_04a:615_1	evaṃ sataṃ satasahassakoṭiyo pakoṭi nāma hoti, sataṃ satasahassapakoṭiyo koṭipakoṭi	615	
PA_atk-s04_04a:615_2	nāma, sataṃ satasahassakoṭipakoṭiyo nahutaṃ, sataṃ satasahassanahutāni ninnahutaṃ,	615	
PA_atk-s04_04a:615_3	sataṃ satasahassaninnahutāni ekaṃ abbudaṃ, tato vīsatiguṇaṃ nirabbudaṃ, esa nayo	615	
PA_atk-s04_04a:615_4	sabbatthāti. Dasamaṃ heṭṭhā vuttanayeneva veditabbaṃ. Sesaṃ sabbattha uttānatthamevāti.	615	
PA_atk-s04_04a:616	Theravaggo catuttho.	61	
PA_atk-s04_04a:617	(10) 5. Upālivaggo	61	
PA_atk-s04_04a:618	1-2. Kāmabhogīsuttādivaṇṇanā	61	
PA_atk-s04_04a:619_0	91-92. Pañcamassa paṭhame sāhasenāti sāhasiyakammena. Dutiye bhayānīti cittutrāsabhayāni.	619	
PA_atk-s04_04a:619_1	Verānīti akusalaverapuggalaverāni. Ariyo cassa ñāyoti saha vipassanāya maggo. Iti	619	
PA_atk-s04_04a:619_2	imasmiṃ sati idaṃ hotīti evaṃ imasmiṃ avijjādike kāraṇe sati idaṃ saṅkhārādikaṃ phalaṃ	619	
PA_atk-s04_04a:619_3	hoti. Imassuppādā idaṃ uppajjatīti yo yassa sahajātapaccayo hoti, tassa uppādā itaraṃ	619	
PA_atk-s04_04a:619_4	uppajjati nāma. Imasmiṃ asatīti avijjādike kāraṇe asati saṅkhārādikaṃ phalaṃ na hoti.	619	
PA_atk-s04_04a:619_5	Imassa nirodhāti kāraṇassa appavattiyā phalassa appavatti hoti.	619	
PA_atk-s04_04a:620	3. Kiṃdiṭṭhikasuttavaṇṇanā	62	
PA_atk-s04_04a:621_0	93. Tatiye saṇṭhāpesunti iriyāpathampi vacanapathampi saṇṭhāpesuṃ. Appasaddavinītāti	621	
PA_atk-s04_04a:621_1	appasaddena mattabhāṇinā satthārā vinītā. Paratoghosapaccayā vāti parassa vā vacanakāraṇā.	621	
PA_atk-s04_04a:621_2	Cetayitāti pakappitā. Maṅkubhūtāti domanassappattā nittejā. Pattakkhandhāti patitakkhandhā.	621	
PA_atk-s04_04a:621_3	Sahadhammenāti sahetukena kāraṇena vacanena.	621	
PA_atk-s04_04a:622	4. Vajjiyamāhitasuttavaṇṇanā	62	
PA_atk-s04_04a:623_0	94. Catutthe vajjiyamāhitoti evaṃnāmako. Sabbaṃ tapanti sabbameva dukkarakārikaṃ.	623	
PA_atk-s04_04a:623_1	Sabbaṃ tapassinti sabbaṃ tapanissitakaṃ. Lūkhājīvinti dukkarakārikajīvikānuyogaṃ	623	
PA_atk-s04_04a:623_2	anuyuttaṃ. Gārayhanti garahitabbayuttakaṃ. Pasaṃsiyanti pasaṃsitabbayuttakaṃ. Venayikoti	623	
PA_atk-s04_04a:623_3	sayaṃ avinīto aññehi vinetabbo. Apaññattikoti na kiñci paññāpetuṃ sakkoti. Atha vā	623	
PA_atk-s04_04a:623_4	venayikoti sattavināsako. Apaññattikoti apaccakkhaṃ nibbānaṃ paññāpeti, sayaṃkatādīsu	623	
PA_atk-s04_04a:623_5	kiñci paññāpetuṃ na sakkoti. Na so bhagavā venayikoti so bhagavā evaṃ yāthāvato ñatvā	623	
PA_atk-s04_04a:623_6	kusalākusalaṃ paññāpento na aññena vinetabbo na aññasikkhito. Ye ca dhamme upādāya	623	
PA_atk-s04_04a:623_7	satto paññāpiyati, tesaṃ paññāpanato na sattavināsako, suvinīto susikkhito sattavināyakoti	623	
PA_atk-s04_04a:623_8	attho. Tassa ca paññattiyo sapaññattiyoyevāti dasseti. Vimuttiṃ vimuccato akusalā	623	
PA_atk-s04_04a:623_9	dhammāti micchādiṭṭhisaṅkhātaṃ cittassa adhimuttiṃ adhimuccato akusalā dhammā vaḍḍhanti	623	
PA_atk-s04_04a:623_10	nāma, taṃ sandhāyetaṃ vuttaṃ. Sāsane pana cittassa vimuttisaṅkhāto vimutti kusalānaṃyeva paccayo hoti.	6231	
PA_atk-s04_04a:624	5. Uttiyasuttavaṇṇanā	62	
PA_atk-s04_04a:625_0	95. Pañcame tuṇhī ahosīti sattūpaladdhiyaṃ ṭhatvā apucchaṃ pucchatīti tuṇhī ahosi.	625	
PA_atk-s04_04a:625_1	Sabbasāmukkaṃsikaṃ vata meti mayā sabbapucchānaṃ uttamapucchaṃ pucchito samaṇo gotamo	625	
PA_atk-s04_04a:625_2	saṃsādeti no vissajjeti, nūna na visahati na sakkoti vissajjetunti evaṃ pāpikaṃ diṭṭhiṃ	625	
PA_atk-s04_04a:625_3	mā paṭilabhīti. Tadassāti taṃ evaṃ uppannaṃ diṭṭhigataṃ bhaveyya. Paccantimanti yasmā	625	
PA_atk-s04_04a:625_4	majjhimadese nagarassa uddhāpādīni thirāni vā hontu dubbalāni vā, sabbaso vā pana	625	
PA_atk-s04_04a:625_5	mā hontu, corāsaṅkā na hoti. Tasmā taṃ aggahetvā “paccantimaṃ nagara”nti āha. Daḷhuddhāpanti	625	
PA_atk-s04_04a:625_6	thirapākārapādaṃ. Daḷhapākāratoraṇanti thirapākārañceva thirapiṭṭhisaṅghāṭañca. Ekadvāranti	625	
PA_atk-s04_04a:625_7	kasmā āha? Bahudvārasmiñhi nagare bahūhi paṇḍitadovārikehi bhavitabbaṃ, ekadvāre	625	
PA_atk-s04_04a:625_8	ekova vaṭṭati. Tathāgatassa ca paññāya añño sadiso natthi. Tasmā satthu paṇḍitabhāvassa	625	
PA_atk-s04_04a:625_9	opammatthaṃ ekaṃyeva dovārikaṃ dassetuṃ “ekadvāra”nti āha. Paṇḍitoti paṇḍiccena samannāgato.	625	
PA_atk-s04_04a:625_10	Byattoti veyyattiyena samannāgato. Medhāvīti ṭhānuppattiyapaññāsaṅkhātāya medhāya	6251	
PA_atk-s04_04a:625_11	samannāgato. Anupariyāyapathanti anupariyāyanāmakaṃ maggaṃ. Pākārasandhinti dvinnaṃ	6251	
PA_atk-s04_04a:625_12	iṭṭhakānaṃ apagataṭṭhānaṃ. Pākāravivaranti pākārassa chinnaṭṭhānaṃ. Tadevetaṃ pañhanti	6251	
PA_atk-s04_04a:625_13	taṃyeva “sassato loko”tiādinā nayena puṭṭhaṃ ṭhapanīyapañhaṃ punapi pucchi. Sabbo	6251	
PA_atk-s04_04a:625_14	ca tena lokoti sattūpaladdhiyaṃyeva ṭhatvā aññenākārena pucchatīti dasseti.	6251	
PA_atk-s04_04a:626	6. Kokanudasuttavaṇṇanā	62	
PA_atk-s04_04a:627_0	96. Chaṭṭhe pubbāpayamānoti pubbasadisāni nirudakāni kurumāno. Kvettha, āvusoti ko	627	
PA_atk-s04_04a:627_1	ettha, āvuso. Yāvatā, āvuso, diṭṭhīti yattikā dvāsaṭṭhividhāpi diṭṭhi nāma atthi.	627	
PA_atk-s04_04a:627_2	Yāvatā diṭṭhiṭṭhānanti “khandhāpi diṭṭhiṭṭhānaṃ, avijjāpi, phassopi, saññāpi, vitakkopi	627	
PA_atk-s04_04a:627_3	ayonisomanasikāropi, pāpamittopi, paratoghosopi diṭṭhiṭṭhāna”nti evaṃ yattakaṃ aṭṭhavidhampi	627	
PA_atk-s04_04a:627_4	diṭṭhiṭṭhānaṃ diṭṭhikāraṇaṃ nāma atthi. Diṭṭhādhiṭṭhānanti diṭṭhīnaṃ adhiṭṭhānaṃ,	627	
PA_atk-s04_04a:627_5	adhiṭhatvā adhibhavitvā pavattāya diṭṭhiyā etaṃ nāmaṃ. Diṭṭhipariyuṭṭhānanti “katamāni	627	
PA_atk-s04_04a:627_6	aṭṭhārasa diṭṭhipariyuṭṭhānāni? Yā diṭṭhi diṭṭhigataṃ diṭṭhigahanaṃ diṭṭhikantāraṃ	627	
PA_atk-s04_04a:627_7	diṭṭhivisūkaṃ diṭṭhivipphanditaṃ diṭṭhisaṃyojanaṃ diṭṭhisallaṃ diṭṭhisambādho diṭṭhipalibodho	627	
PA_atk-s04_04a:627_8	diṭṭhibandhanaṃ diṭṭhipapāto diṭṭhānusayo diṭṭhisantāpo diṭṭhipariḷāho diṭṭhigantho	627	
PA_atk-s04_04a:627_9	diṭṭhupādānaṃ diṭṭhābhiniveso diṭṭhiparāmāso. Imāni aṭṭhārasa diṭṭhipariyuṭṭhānānī”ti	627	
PA_atk-s04_04a:627_10	evaṃ vuttaṃ diṭṭhipariyuṭṭhānaṃ. Samuṭṭhānanti diṭṭhiṭṭhānasseva vevacanaṃ. Vuttañhetaṃ	6271	
PA_atk-s04_04a:627_11	– “khandhā paccayo diṭṭhīnaṃ upādāya samuṭṭhānaṭṭhenā”ti sabbaṃ vitthāretabbaṃ. Sotāpattimaggo	6271	
PA_atk-s04_04a:627_12	pana diṭṭhisamugghāto nāma sabbadiṭṭhīnaṃ samugghātakattā. Tamahanti taṃ sabbaṃ ahaṃ	6271	
PA_atk-s04_04a:627_13	jānāmi. Kyāhaṃ vakkhāmīti kiṃkāraṇā ahaṃ vakkhāmi.	6271	
PA_atk-s04_04a:628	7-8. Āhuneyyasuttādivaṇṇanā	62	
PA_atk-s04_04a:629	97-98. Sattame sammādiṭṭhikoti yāthāvadiṭṭhiko. Aṭṭhame adhikaraṇasamuppādavūpasamakusaloti catunnaṃ adhikaraṇānaṃ mūlaṃ gahetvā vūpasamena samuppādavūpasamakusalo hoti.	62	
PA_atk-s04_04a:630	9. Upālisuttavaṇṇanā	63	
PA_atk-s04_04a:631_0	99. Navame durabhisambhavānīti sambhavituṃ dukkhāni dussahāni, na sakkā appesakkhehi	631	
PA_atk-s04_04a:631_1	ajjhogāhitunti vuttaṃ hoti. Araññavanapatthānīti araññāni ca vanapatthāni ca. Āraññakaṅganipphādanena	631	
PA_atk-s04_04a:631_2	araññāni, gāmantaṃ atikkamitvā manussānaṃ anupacāraṭṭhānabhāvena vanapatthāni. Pantānīti	631	
PA_atk-s04_04a:631_3	pariyantāni atidūrāni. Dukkaraṃ pavivekanti kāyaviveko dukkaro. Durabhiramanti abhiramituṃ	631	
PA_atk-s04_04a:631_4	na sukaraṃ. Ekatteti ekībhāve. Kiṃ dasseti? Kāyaviveke katepi tattha cittaṃ abhiramāpetuṃ	631	
PA_atk-s04_04a:631_5	dukkaraṃ. Dvayaṃdvayārāmo hi ayaṃ lokoti. Haranti maññeti haranti viya ghasanti viya.	631	
PA_atk-s04_04a:631_6	Manoti cittaṃ. Samādhiṃ alabhamānassāti upacārasamādhiṃ vā appanāsamādhiṃ vā alabhantassa.	631	
PA_atk-s04_04a:631_7	Kiṃ dasseti? Īdisassa bhikkhuno tiṇapaṇṇamigādisaddehi vividhehi ca bhīsanakehi vanāni	631	
PA_atk-s04_04a:631_8	cittaṃ vikkhipanti maññeti. Saṃsīdissatīti kāmavitakkena saṃsīdissati. Uplavissatīti	631	
PA_atk-s04_04a:631_9	byāpādavihiṃsāvitakkehi uddhaṃ plavissati.	631	
PA_atk-s04_04a:632_0	Kaṇṇasaṃdhovikanti kaṇṇe dhovantena kīḷitabbaṃ. Piṭṭhisaṃdhovikanti piṭṭhiṃ dhovantena	632	
PA_atk-s04_04a:632_1	kīḷitabbaṃ. Tattha udakaṃ soṇḍāya gahetvā dvīsu kaṇṇesu āsiñcanaṃ kaṇṇasaṃdhovikā	632	
PA_atk-s04_04a:632_2	nāma, piṭṭhiyaṃ āsiñcanaṃ piṭṭhisaṃdhovikā nāma. Gādhaṃ vindatīti patiṭṭhaṃ labhati.	632	
PA_atk-s04_04a:632_3	Ko cāhaṃ ko ca hatthināgoti ahaṃ ko, hatthināgo ko, ahampi tiracchānagato, ayampi,	632	
PA_atk-s04_04a:632_4	mayhampi cattāro pādā, imassapi, nanu ubhopi mayaṃ samasamāti.	632	
PA_atk-s04_04a:633_0	Vaṅkakanti kumārakānaṃ kīḷanakaṃ khuddakanaṅgalaṃ. Ghaṭikanti dīghadaṇḍakena rassadaṇḍakaṃ	633	
PA_atk-s04_04a:633_1	paharaṇakīḷaṃ. Mokkhacikanti saṃparivattakakīḷaṃ, ākāse daṇḍakaṃ gahetvā bhūmiyaṃ	633	
PA_atk-s04_04a:633_2	vā sīsaṃ ṭhapetvā heṭṭhupariyabhāvena parivattanakīḷanti vuttaṃ hoti. Ciṅgulakanti	633	
PA_atk-s04_04a:633_3	tālapaṇṇādīhi kataṃ vātappahārena paribbhamanacakkaṃ. Pattāḷhakaṃ vuccati paṇṇanāḷi,	633	
PA_atk-s04_04a:633_4	tāya vālukādīni minantā kīḷanti. Rathakanti khuddakarathaṃ. Dhanukanti khuddakadhanumeva.	633	
PA_atk-s04_04a:634_0	Idha kho pana voti ettha voti nipātamattaṃ, idha kho panāti attho. Iṅgha tvaṃ, upāli,	634	
PA_atk-s04_04a:634_1	saṅghe viharāhīti ettha iṅghāti codanatthe nipāto. Tena theraṃ saṅghamajjhe vihāratthāya	634	
PA_atk-s04_04a:634_2	codeti, nāssa araññavāsaṃ anujānāti. Kasmā? Araññasenāsane vasato kirassa vāsadhurameva	634	
PA_atk-s04_04a:634_3	pūrissati, na ganthadhuraṃ. Saṅghamajjhe vasanto pana dve dhurāni pūretvā arahattaṃ	634	
PA_atk-s04_04a:634_4	pāpuṇissati, vinayapiṭake ca pāmokkho bhavissati. Athassāhaṃ parisamajjhe pubbapatthanaṃ	634	
PA_atk-s04_04a:634_5	pubbābhinīhārañca kathetvā imaṃ bhikkhuṃ vinayadharānaṃ aggaṭṭhāne ṭhapessāmīti imamatthaṃ	634	
PA_atk-s04_04a:634_6	passamāno satthā therassa araññavāsaṃ nānujānīti. Dasamaṃ uttānatthamevāti.	634	
PA_atk-s04_04a:635	Upālivaggo pañcamo.	63	
PA_atk-s04_04a:636	Dutiyapaṇṇāsakaṃ niṭṭhitaṃ.	63	
PA_atk-s04_04a:637	3. Tatiyapaṇṇāsakaṃ	63	
PA_atk-s04_04a:638	(11) 1. Samaṇasaññāvaggo	63	
PA_atk-s04_04a:639	1. Samaṇasaññāsuttavaṇṇanā	63	
PA_atk-s04_04a:640_0	101. Tatiyassa paṭhame samaṇasaññāti samaṇānaṃ uppajjanakasaññā. Santatakārīti nirantarakārī.	640	
PA_atk-s04_04a:640_1	Abyāpajjhoti niddukkho. Idamatthaṃtissa hotīti idamatthaṃ ime paccayāti evamassa	640	
PA_atk-s04_04a:640_2	jīvitaparikkhāresu hoti, paccavekkhitaparibhogaṃ paribhuñjatīti attho. Dutiyaṃ uttānatthameva.	640	
PA_atk-s04_04a:641	3. Micchattasuttavaṇṇanā	64	
PA_atk-s04_04a:642	103. Tatiye virādhanā hotīti saggato maggato ca virajjhanaṃ hoti. No ārādhanāti na sampādanā na paripūrakāritā hoti. Pahotīti pavattati.	64	
PA_atk-s04_04a:643	4-5. Bījasuttādivaṇṇanā	64	
PA_atk-s04_04a:644_0	104-105. Catutthe yathādiṭṭhi samattaṃ samādinnanti diṭṭhānurūpena paripuṇṇaṃ samādinnaṃ	644	
PA_atk-s04_04a:644_1	sakalaṃ gahitaṃ. Cetanāti tīsu dvāresu nibbattitacetanāva gahitā. Patthanāti “evarūpo	644	
PA_atk-s04_04a:644_2	siya”nti evaṃ patthanā. Paṇidhīti “devo vā bhavissāmi devaññataro vā”ti cittaṭṭhapanā.	644	
PA_atk-s04_04a:644_3	Saṅkhārāti sampayuttakasaṅkhārā. Pañcame purecārikaṭṭhena pubbaṅgamā. Anvadevāti	644	
PA_atk-s04_04a:644_4	taṃ anubandhamānameva.	644	
PA_atk-s04_04a:645	6. Nijjarasuttavaṇṇanā	64	
PA_atk-s04_04a:646_0	106. Chaṭṭhe nijjaravatthūnīti nijjarakāraṇāni. Micchādiṭṭhi nijjiṇṇā hotīti ayaṃ	646	
PA_atk-s04_04a:646_1	heṭṭhā vipassanāyapi nijjiṇṇā eva pahīnā. Kasmā puna gahitāti? Asamucchinnattā. Vipassanāya	646	
PA_atk-s04_04a:646_2	hi kiñcāpi nijjiṇṇā, na pana samucchinnā. Maggo pana uppajjitvā taṃ samucchindati,	646	
PA_atk-s04_04a:646_3	na puna vuṭṭhātuṃ deti. Tasmā puna gahitā. Evaṃ sabbapadesu yojetabbo. Ettha ca sammāvimuttipaccayā	646	
PA_atk-s04_04a:646_4	catusaṭṭhi dhammā bhāvanāpāripūriṃ gacchanti. Katame catusaṭṭhi? Sotāpattimaggakkhaṇe	646	
PA_atk-s04_04a:646_5	adhimokkhaṭṭhena saddhindriyaṃ paripūrati, paggahaṭṭhena vīriyindriyaṃ, upaṭṭhānaṭṭhena	646	
PA_atk-s04_04a:646_6	satindriyaṃ, avikkhepaṭṭhena samādhindriyaṃ, dassanaṭṭhena paññindriyaṃ paripūreti,	646	
PA_atk-s04_04a:646_7	vijānanaṭṭhena manindriyaṃ, abhinandanaṭṭhena somanassindriyaṃ, pavattasantatiādhipateyyaṭṭhena	646	
PA_atk-s04_04a:646_8	jīvitindriyaṃ paripūrati…pe… arahattaphalakkhaṇe adhimokkhaṭṭhena saddhindriyaṃ…pe…	646	
PA_atk-s04_04a:646_9	pavattasantatiādhipateyyaṭṭhena jīvitindriyaṃ paripūratīti evaṃ catūsu ca maggesu	646	
PA_atk-s04_04a:646_10	catūsu ca phalesu aṭṭhaṭṭha hutvā catusaṭṭhi dhammā pāripūriṃ gacchanti.	6461	
PA_atk-s04_04a:647	7. Dhovanāsuttavaṇṇanā	64	
PA_atk-s04_04a:648_0	107. Sattame dhovananti aṭṭhidhovanaṃ. Tasmiñhi janapade manussā ñātake mate na jhāpenti,	648	
PA_atk-s04_04a:648_1	āvāṭaṃ pana khaṇitvā bhūmiyaṃ nidahanti. Atha nesaṃ pūtibhūtānaṃ aṭṭhīni nīharitvā	648	
PA_atk-s04_04a:648_2	dhovitvā paṭipāṭiyā ussāpetvā gandhamālehi pūjetvā ṭhapenti. Nakkhatte patte tāni	648	
PA_atk-s04_04a:648_3	aṭṭhīni gahetvā rodanti paridevanti, tato nakkhattaṃ kīḷanti.	648	
PA_atk-s04_04a:649	8-10. Tikicchakasuttādivaṇṇanā	64	
PA_atk-s04_04a:650_0	108-110. Aṭṭhame virecananti dosanīharaṇabhesajjaṃ. Virittā hotīti nīhaṭā hoti panuditā.	650	
PA_atk-s04_04a:650_1	Navame vamananti vamanakaraṇabhesajjaṃ. Dasame niddhamanīyāti niddhamitabbā. Niddhantāti niddhamitā.	650	
PA_atk-s04_04a:651	11. Paṭhamaasekhasuttavaṇṇanā	65	
PA_atk-s04_04a:652	111. Ekādasame aṅgaparipūraṇatthaṃ sammādiṭṭhiyeva sammāñāṇanti vuttā. Evamete sabbepi arahattaphaladhammā asekhā, asekhassa pavattattā paccavekkhaṇañāṇampi asekhanti vuttaṃ.	65	
PA_atk-s04_04a:653	12. Dutiyaasekhasuttavaṇṇanā	65	
PA_atk-s04_04a:654	112. Dvādasame asekhiyāti asekhāyeva, asekhasantakā vā. Iminā suttena khīṇāsavova kathitoti.	65	
PA_atk-s04_04a:655	Samaṇasaññāvaggo paṭhamo.	65	
PA_atk-s04_04a:656	(12) 2. Paccorohaṇivaggo	65	
PA_atk-s04_04a:657	1-2. Adhammasuttadvayavaṇṇanā	65	
PA_atk-s04_04a:658	113-114. Dutiyassa paṭhame pāṭiyekkaṃ pucchā ca vissajjanā ca katā. Dutiye ekatova.	65	
PA_atk-s04_04a:659	3. Tatiyaadhammasuttavaṇṇanā	65	
PA_atk-s04_04a:660_0	115. Tatiye uddesaṃ uddisitvāti mātikaṃ nikkhipitvā. Satthu ceva saṃvaṇṇitoti pañcasu	660	
PA_atk-s04_04a:660_1	ṭhānesu etadagge ṭhapentena satthārā saṃvaṇṇito. Sambhāvitoti guṇasambhāvanāya sambhāvito.	660	
PA_atk-s04_04a:660_2	Pahotīti sakkoti. Atisitvāti atikkamitvā. Jānaṃ jānātīti jānitabbakaṃ jānāti. Passaṃ	660	
PA_atk-s04_04a:660_3	passatīti passitabbakaṃ passati. Cakkhubhūtoti cakkhu viya bhūto jāto nibbatto. Ñāṇabhūtoti	660	
PA_atk-s04_04a:660_4	ñāṇasabhāvo. Dhammabhūtoti dhammasabhāvo. Brahmabhūtoti seṭṭhasabhāvo. Vattāti vattuṃ	660	
PA_atk-s04_04a:660_5	samattho. Pavattāti pavattetuṃ samattho. Atthassa ninnetāti atthaṃ nīharitvā dassetā.	660	
PA_atk-s04_04a:660_6	Yathā no bhagavāti yathā amhākaṃ bhagavā byākareyya.	660	
PA_atk-s04_04a:661	4. Ajitasuttavaṇṇanā	66	
PA_atk-s04_04a:662_0	116. Catutthe ajitoti evaṃnāmako. Cittaṭṭhānasatānīti cittuppādasatāni. Yehīti yehi	662	
PA_atk-s04_04a:662_1	cittaṭṭhānasatehi anuyuñjiyamānā. Upāraddhāva jānanti upāraddhasmāti viraddhā niggahitā	662	
PA_atk-s04_04a:662_2	evaṃ jānanti “viraddhā mayaṃ, niggahitā mayaṃ, āropito no doso”ti. Paṇḍitavatthūnīti	662	
PA_atk-s04_04a:662_3	paṇḍitabhāvatthāya kāraṇāni.	662	
PA_atk-s04_04a:663	5-6. Saṅgāravasuttādivaṇṇanā	66	
PA_atk-s04_04a:664_0	117-118. Pañcame orimaṃ tīranti lokiyaṃ orimatīraṃ. Pārimaṃ tīranti lokuttaraṃ pārimatīraṃ.	664	
PA_atk-s04_04a:664_1	Pāragāminoti nibbānagāmino. Tīramevānudhāvatīti sakkāyadiṭṭhitīraṃyeva anudhāvati.	664	
PA_atk-s04_04a:664_2	Dhamme dhammānuvattinoti sammā akkhāte navavidhe lokuttaradhamme anudhammavattino,	664	
PA_atk-s04_04a:664_3	tassa dhammassānucchavikāya sahasīlāya pubbabhāgapaṭipattiyā pavattamānā. Maccudheyyaṃ	664	
PA_atk-s04_04a:664_4	suduttaranti maccuno ṭhānabhūtaṃ tebhūmakavaṭṭaṃ suduttaraṃ taritvā. Pāramessantīti	664	
PA_atk-s04_04a:664_5	nibbānaṃ pāpuṇissanti.	664	
PA_atk-s04_04a:665_0	Okā anokamāgammāti vaṭṭato vivaṭṭaṃ āgamma. Viveke yattha dūramanti yasmiṃ kāyacittaupadhiviveke	665	
PA_atk-s04_04a:665_1	durabhiramaṃ, tatrābhiratimiccheyya. Hitvā kāmeti duvidhepi kāme pahāya. Akiñcanoti	665	
PA_atk-s04_04a:665_2	nippalibodho. Ādānapaṭinissageti gahaṇapaṭinissaggasaṅkhāte nibbāne. Anupādāya ye	665	
PA_atk-s04_04a:665_3	ratāti catūhi upādānehi kiñcipi anupādiyitvā ye abhiratā. Parinibbutāti te apaccayaparinibbānena	665	
PA_atk-s04_04a:665_4	parinibbutā nāmāti veditabbā. Chaṭṭhaṃ bhikkhūnaṃ desitaṃ.	665	
PA_atk-s04_04a:666	7-8. Paccorohaṇīsuttadvayavaṇṇanā	66	
PA_atk-s04_04a:667_0	119-120. Sattame paccorohaṇīti pāpassa paccorohaṇaṃ. Pattharitvāti santharitvā. Antarā	667	
PA_atk-s04_04a:667_1	ca velaṃ antarā ca agyāgāranti vālikārāsissa ca aggiagārassa ca antare. Aṭṭhamaṃ	667	
PA_atk-s04_04a:667_2	bhikkhusaṅghassa desitaṃ. Sesaṃ sabbattha uttānatthamevāti.	667	
PA_atk-s04_04a:668	Paccorohaṇivaggo dutiyo.	66	
PA_atk-s04_04a:669	(13) 3. Parisuddhavaggavaṇṇanā	66	
PA_atk-s04_04a:670	123. Tatiyassa paṭhame parisuddhāti nimmalā. Pariyodātāti pabhassarā. Dutiyādīni uttānatthānevāti.	67	
PA_atk-s04_04a:671	Parisuddhavaggo tatiyo.	67	
PA_atk-s04_04a:672	(14) 4. Sādhuvaggavaṇṇanā	67	
PA_atk-s04_04a:673	134. Catutthassa paṭhame sādhunti bhaddakaṃ siliṭṭhakaṃ. Dutiyādīni uttānatthānevāti. Ariyamaggavaggo uttānatthoyevāti.	67	
PA_atk-s04_04a:674	Sādhuvaggo catuttho.	67	
PA_atk-s04_04a:675	Tatiyapaṇṇāsakaṃ niṭṭhitaṃ.	67	
PA_atk-s04_04a:676	4. Catutthapaṇṇāsakaṃ	67	
PA_atk-s04_04a:677	155. Catutthassa paṭhamādīni uttānatthānevāti.	67	
PA_atk-s04_04a:678	8. Kammanidānasuttavaṇṇanā	67	
PA_atk-s04_04a:679	174. Aṭṭhame lobhahetukampīti pāṇātipātassa lobho upanissayakoṭiyā hetu hoti dosamohasampayuttopi. Iminā upāyena sabbattha attho veditabbo.	67	
PA_atk-s04_04a:680	9. Parikkamanasuttavaṇṇanā	68	
PA_atk-s04_04a:681	175. Navame parikkamanaṃ hotīti parivajjanaṃ hoti.	68	
PA_atk-s04_04a:682	10. Cundasuttavaṇṇanā	68	
PA_atk-s04_04a:683_0	176. Dasame kammāraputtassāti suvaṇṇakāraputtassa. Kassa no tvanti kassa nu tvaṃ.	683	
PA_atk-s04_04a:683_1	Pacchābhūmakāti pacchābhūmivāsikā. Kamaṇḍalukāti kamaṇḍaludhārino. Sevālamālikāti	683	
PA_atk-s04_04a:683_2	sevālamālā viya dhārenti. Sevālapaṭanivāsitātipi vuttameva. Udakorohakāti sāyatatiyakaṃ	683	
PA_atk-s04_04a:683_3	udakorohanānuyogamanuyuttā. Āmaseyyāsīti hatthena parimajjeyyāsi.	683	
PA_atk-s04_04a:684	11. Jāṇussoṇisuttavaṇṇanā	68	
PA_atk-s04_04a:685_0	177. Ekādasame upakappatūti pāpuṇātu. Ṭhāneti okāse. No aṭṭhāneti no anokāse. Nerayikānaṃ	685	
PA_atk-s04_04a:685_1	āhāro nāma tattha nibbattanakammameva. Teneva hi te tattha yāpenti. Tiracchānayonikānaṃ	685	
PA_atk-s04_04a:685_2	pana tiṇapaṇṇādivasena āhāro veditabbo. Manussānaṃ odanakummāsādivasena, devānaṃ	685	
PA_atk-s04_04a:685_3	sudhābhojanādivasena, pettivesayikānaṃ kheḷasiṅghāṇikādivasena. Yaṃ vā panassa ito	685	
PA_atk-s04_04a:685_4	anuppavecchantīti yaṃ tassa mittādayo ito dadantā anupavesenti. Pettivesayikā eva	685	
PA_atk-s04_04a:685_5	hi paradattūpajīvino honti, na aññesaṃ parehi dinnaṃ upakappati. Dāyakopi anipphaloti	685	
PA_atk-s04_04a:685_6	yaṃ sandhāya taṃ dānaṃ dinnaṃ, tassa upakappatu vā mā vā, dāyakena pana na sakkā	685	
PA_atk-s04_04a:685_7	nipphalena bhavituṃ, dāyako tassa dānassa vipākaṃ labhatiyeva.	685	
PA_atk-s04_04a:686_0	Aṭṭhānepi bhavaṃ gotamo parikappaṃ vadatīti anokāse uppannepi tasmiṃ ñātake bhavaṃ	686	
PA_atk-s04_04a:686_1	gotamo dānassa phalaṃ parikappetiyeva paññāpetiyevāti pucchati. Brāhmaṇassa hi “evaṃ	686	
PA_atk-s04_04a:686_2	dinnassa dānassa phalaṃ dāyako na labhatī”ti laddhi. Athassa bhagavā pañhaṃ paṭijānitvā	686	
PA_atk-s04_04a:686_3	“dāyako nāma yattha katthaci puññaphalūpajīviṭṭhāne nibbatto dānassa phalaṃ labhatiyevā”ti	686	
PA_atk-s04_04a:686_4	dassetuṃ idha brāhmaṇātiādimāha. So tattha lābhī hotīti so tattha hatthiyoniyaṃ nibbattopi	686	
PA_atk-s04_04a:686_5	maṅgalahatthiṭṭhānaṃ patvā lābhī hoti. Assādīsupi eseva nayo. Sādhuvaggo uttānatthoyevāti.	686	
PA_atk-s04_04a:687	Jāṇussoṇivaggo dutiyo.	68	
PA_atk-s04_04a:688	Catutthapaṇṇāsakaṃ niṭṭhitaṃ.	68	
PA_atk-s04_04a:689	(21) 1. Karajakāyavaggo	68	
PA_atk-s04_04a:690	211. Pañcamassa paṭhamādīni uttānatthāneva.	69	
PA_atk-s04_04a:691	6. Saṃsappanīyasuttavaṇṇanā	69	
PA_atk-s04_04a:692_0	216. Chaṭṭhe saṃsappanīyapariyāyaṃ vo, bhikkhave, dhammapariyāyanti saṃsappanassa	692	
PA_atk-s04_04a:692_1	kāraṇaṃ desanāsaṅkhātaṃ dhammadesanaṃ. Saṃsappatīti taṃ kammaṃ karonto āsappati parisappati	692	
PA_atk-s04_04a:692_2	vipphandati. Jimhā gatīti tena kammena yaṃ gatiṃ gamissati, sā jimhā hoti. Jimhupapattīti	692	
PA_atk-s04_04a:692_3	tassa yaṃ gatiṃ upapajjissati, sāpi jimhāva hoti. Saṃsappajātikāti saṃsappanasabhāvā.	692	
PA_atk-s04_04a:692_4	Bhūtā bhūtassa upapatti hotīti bhūtasmā sabhāvato vijjamānakammā sattassa nibbatti	692	
PA_atk-s04_04a:692_5	hoti. Phassā phusantīti vipākaphassā phusanti.	692	
PA_atk-s04_04a:693	7-8. Sañcetanikasuttadvayavaṇṇanā	69	
PA_atk-s04_04a:694_0	217-218. Sattame sañcetanikānanti cetetvā pakappetvā katānaṃ. Upacitānanti citānaṃ	694	
PA_atk-s04_04a:694_1	vaḍḍhitānaṃ. Appaṭisaṃveditvāti tesaṃ kammānaṃ vipākaṃ avediyitvā. Byantībhāvanti	694	
PA_atk-s04_04a:694_2	vigatantabhāvaṃ tesaṃ kammānaṃ paricchedaparivaṭumatākaraṇaṃ. Tañca kho diṭṭheva	694	
PA_atk-s04_04a:694_3	dhammeti tañca kho vipākaṃ diṭṭhadhammavedanīyaṃ diṭṭheva dhamme. Upapajjanti upapajjavedanīyaṃ	694	
PA_atk-s04_04a:694_4	anantare attabhāve. Apare vā pariyāyeti aparapariyāyavedanīyaṃ pana saṃsārappavatte	694	
PA_atk-s04_04a:694_5	sati sahassimepi attabhāveti. Iminā idaṃ dasseti “saṃsārappavatte paṭiladdhavipākārahakamme	694	
PA_atk-s04_04a:694_6	na vijjati so jagatippadeso, yattha ṭhito mucceyya pāpakammā”ti. Tividhāti tippakārā.	694	
PA_atk-s04_04a:694_7	Kāyakammantasandosabyāpattīti kāyakammantasaṅkhātā vipatti. Iminā nayena sabbapadāni	694	
PA_atk-s04_04a:694_8	veditabbāni. Aṭṭhame apaṇṇako maṇīti samantato caturasso pāsako.	694	
PA_atk-s04_04a:695	9. Karajakāyasuttavaṇṇanā	69	
PA_atk-s04_04a:696_0	219. Navame dukkhassāti vipākadukkhassa, vaṭṭadukkhasseva vā. Imasmiṃ sutte maṇiopammaṃ	696	
PA_atk-s04_04a:696_1	natthi. Evaṃ vigatābhijjhoti evanti nipātamattaṃ. Yathā vā mettaṃ bhāventā vigatābhijjhā	696	
PA_atk-s04_04a:696_2	bhavanti, evaṃ vigatābhijjho. Evamassa vigatābhijjhatādīhi nīvaraṇavikkhambhanaṃ	696	
PA_atk-s04_04a:696_3	dassetvā idāni akusalanissaraṇāni kathento mettāsahagatenātiādimāha. Appamāṇanti	696	
PA_atk-s04_04a:696_4	appamāṇasattārammaṇatāya ciṇṇavasitāya vā appamāṇaṃ. Pamāṇakataṃ kammaṃ nāma kāmāvacarakammaṃ.	696	
PA_atk-s04_04a:696_5	Na taṃ tatrāvatiṭṭhatīti taṃ mahogho parittaṃ udakaṃ viya attano okāsaṃ gahetvā ṭhātuṃ	696	
PA_atk-s04_04a:696_6	na sakkoti, atha kho naṃ oghe parittaṃ udakaṃ viya idameva appamāṇaṃ kammaṃ ajjhottharitvā	696	
PA_atk-s04_04a:696_7	attano vipākaṃ nibbatteti. Daharataggeti daharakālato paṭṭhāya.	696	
PA_atk-s04_04a:697_0	Nāyaṃ kāyo ādāyagamaniyoti imaṃ kāyaṃ gahetvā paralokaṃ gantuṃ nāma na sakkāti attho.	697	
PA_atk-s04_04a:697_1	Cittantaroti cittakāraṇo, atha vā citteneva antariko. Ekasseva hi cuticittassa anantarā	697	
PA_atk-s04_04a:697_2	dutiye paṭisandhicitte devo nāma hoti, nerayiko nāma hoti, tiracchānagato nāma hoti.	697	
PA_atk-s04_04a:697_3	Purimanayepi cittena kāraṇabhūtena devo nerayiko vā hotīti attho. Sabbaṃ taṃ idha	697	
PA_atk-s04_04a:697_4	vedanīyanti diṭṭhadhammavedanīyakoṭṭhāsavanetaṃ vuttaṃ. Na taṃ anugaṃ bhavissatīti	697	
PA_atk-s04_04a:697_5	mettāya upapajjavedanīyabhāvassa upacchinnattā upapajjavedanīyavasena na anugataṃ	697	
PA_atk-s04_04a:697_6	bhavissati. Idaṃ sotāpannasakadāgāmiariyapuggalānaṃ paccavekkhaṇaṃ veditabbaṃ. Anāgāmitāyāti	697	
PA_atk-s04_04a:697_7	jhānānāgāmitāya. Idhapaññassāti imasmiṃ sāsane paññā idhapaññā nāma, sāsanacaritāya	697	
PA_atk-s04_04a:697_8	ariyapaññāya ṭhitassa ariyasāvakassāti attho. Uttarivimuttinti arahattaṃ. Dasamaṃ uttānatthamevāti.	697	
PA_atk-s04_04a:698	Karajakāyavaggo paṭhamo.	69	
PA_atk-s04_04a:699	(22) 2. Sāmaññavaggavaṇṇanā	69	
PA_atk-s04_04a:700	221. Dutiyassa paṭhamaṃ ādiṃ katvā sabbā peyyālatanti uttānatthāyevāti.	70	
PA_atk-s04_04a:701	Manorathapūraṇiyā aṅguttaranikāya-aṭṭhakathāya	70	
PA_atk-s04_04a:702	Dasakanipātassa saṃvaṇṇanā niṭṭhitā.	70	
PA_atk-s04_04a:703	. Namo tassa bhagavato arahato sammāsambuddhassa.	70	
PA_atk-s04_04a:704	Aṅguttaranikāye	70	
PA_atk-s04_04a:705	Ekādasakanipāta-aṭṭhakathā	70	
PA_atk-s04_04a:706	1. Nissayavaggo	70	
PA_atk-s04_04a:707	1-6. Kimatthiyasuttādivaṇṇanā	70	
PA_atk-s04_04a:708	1-6. Ekādasakanipātassa paṭhamādīni heṭṭhā vuttanayāneva. Kevalañcettha ādito pañcasu nibbidāvirāgaṃ dvidhā bhinditvā ekādasaṅgāni katāni. Chaṭṭhe sikkhāpaccakkhānaṃ adhikaṃ.	70	
PA_atk-s04_04a:709	7-8. Paṭhamasaññāsuttādivaṇṇanā	70	
PA_atk-s04_04a:710_0	7-8. Sattame atthena atthoti atthena saddhimattho. Byañjanena byañjananti byañjanena	710	
PA_atk-s04_04a:710_1	saddhiṃ byañjanaṃ. Saṃsandissatīti sampavattissati. Samessatīti samānaṃ bhavissati.	710	
PA_atk-s04_04a:710_2	Na viggayhissatīti na virajjhissati. Aggapadasminti nibbāne. Aṭṭhame paccavekkhaṇā kathitā.	710	
PA_atk-s04_04a:711	9. Saddhasuttavaṇṇanā	71	
PA_atk-s04_04a:712_0	9. Navame doṇiyā baddhoti yavasassadoṇiyā samīpe baddho. Antaraṃ karitvāti abbhantare	712	
PA_atk-s04_04a:712_1	katvā. Jhāyatīti cinteti. Pajjhāyatīti ito cito ca nānappakārakaṃ jhāyati. Nijjhāyatīti	712	
PA_atk-s04_04a:712_2	nirantaravasena nibaddhaṃ jhāyati. Pathavimpi nissāya jhāyatīti samāpattiyaṃ sanikantikavasenetaṃ	712	
PA_atk-s04_04a:712_3	vuttaṃ. Samāpattiyañhi sanikantikattā esa khaḷuṅko nāma kato. Āpādīsupi eseva nayo.	712	
PA_atk-s04_04a:713_0	Kathañca saddha ājānīyajhāyitaṃ hotīti kathaṃ kāraṇākāraṇaṃ jānantassa sindhavassa	713	
PA_atk-s04_04a:713_1	jhāyitaṃ hoti. Yathā iṇantiādīsu iṇasadisaṃ bandhanasadisaṃ dhanajānisadisaṃ kalisaṅkhātamahāparādhasadisañca	713	
PA_atk-s04_04a:713_2	katvā attano abhimukhassa patodassa ajjhoharaṇasaṅkhātaṃ patanaṃ vipassatīti attho.	713	
PA_atk-s04_04a:713_3	Neva pathaviṃ nissāya jhāyatīti samāpattisukhanikantiyā abhāvena pathaviārammaṇāya	713	
PA_atk-s04_04a:713_4	catukkapañcakajjhānasaññāya na jhāyati, niyantiyā abhāveneva so ājānīyo nāma hotīti.	713	
PA_atk-s04_04a:713_5	Jhāyati ca panāti nibbānārammaṇāya phalasamāpattiyā jhāyati. Pathaviyaṃ pathavisaññā	713	
PA_atk-s04_04a:713_6	vibhūtā hotīti pathavārammaṇe uppannā catukkapañcakajjhānasaññā vibhūtā pākaṭā hoti.	713	
PA_atk-s04_04a:713_7	“Vibhūtā, bhante, rūpasaññā avibhūtā aṭṭhikasaññā”ti imasmiñhi sutte samatikkamassa	713	
PA_atk-s04_04a:713_8	atthitāya vibhūtatā vuttā, idha pana vipassanāvasena aniccadukkhānattato diṭṭhattā	713	
PA_atk-s04_04a:713_9	vibhūtā nāma jātā. Āposaññādīsupi eseva nayo. Evamettha heṭṭhā viya samāpattivasena	713	
PA_atk-s04_04a:713_10	samatikkamaṃ avatvā vipassanācāravasena samatikkamo vutto. Evaṃ jhāyīti evaṃ vipassanāpaṭipāṭiyā	7131	
PA_atk-s04_04a:713_11	āgantvā uppāditāya phalasamāpattiyā jhāyanto.	7131	
PA_atk-s04_04a:714	10. Moranivāpasuttavaṇṇanā	71	
PA_atk-s04_04a:715_0	10. Dasame accantaniṭṭhoti antaṃ atītattā accantasaṅkhātaṃ avināsadhammaṃ nibbānaṃ	715	
PA_atk-s04_04a:715_1	niṭṭhā assāti accantaniṭṭho. Iminā nayena sesapadāni veditabbāni. Janetasminti janitasmiṃ,	715	
PA_atk-s04_04a:715_2	pajāyāti attho. Ye gottapaṭisārinoti ye janā tasmiṃ gotte paṭisaranti “ahaṃ gotamo,	715	
PA_atk-s04_04a:715_3	ahaṃ kassapo”ti, tesu loke gottapaṭisārīsu khattiyo seṭṭho. Anumatā mayāti mama sabbaññutaññāṇena	715	
PA_atk-s04_04a:715_4	saddhiṃ saṃsandetvā desitā mayā anuññātā. Sesaṃ sabbattha uttānatthamevāti.	715	
PA_atk-s04_04a:716	Nissayavaggo paṭhamo.	71	
PA_atk-s04_04a:717	2. Anussativaggo	71	
PA_atk-s04_04a:718	1-2. Mahānāmasuttadvayavaṇṇanā	71	
PA_atk-s04_04a:719_0	11-12. Dutiyassa paṭhame nānāvihārehi viharatanti gihīnaṃ nibaddho eko vihāro nāma	719	
PA_atk-s04_04a:719_1	natthi, tasmā amhākaṃ anibaddhavihārena viharantānaṃ kena vihārena katarena nibaddhavihārena	719	
PA_atk-s04_04a:719_2	vihātabbanti pucchati. Ārādhakoti sampādako paripūrako. Dhammasotasamāpanno buddhānussatiṃ	719	
PA_atk-s04_04a:719_3	bhāvetīti dhammasotasamāpanno hutvā buddhānussatiṃ bhāveti. Dutiye gilānā vuṭṭhitoti	719	
PA_atk-s04_04a:719_4	gilāno hutvā vuṭṭhito.	719	
PA_atk-s04_04a:720	3. Nandiyasuttavaṇṇanā	72	
PA_atk-s04_04a:721_0	13. Tatiye kalyāṇamitteti sumitte. Evamettha kalyāṇamittavasena saṅghānussati kathitā.	721	
PA_atk-s04_04a:721_1	Kabaḷīkārāhārabhakkhānanti kāmāvacaradevānaṃ. Asamayavimuttoti asamayavimuttiyā vimutto khīṇāsavo.	721	
PA_atk-s04_04a:722	4. Subhūtisuttavaṇṇanā	72	
PA_atk-s04_04a:723_0	14. Catutthe ko nāmāyaṃ subhūtī bhikkhūti jānantopi satthā kathāsamuṭṭhāpanatthaṃ	723	
PA_atk-s04_04a:723_1	pucchati. Sudattassa upāsakassa puttoti anāthapiṇḍikaṃ sandhāyāha. Anāthapiṇḍikassa	723	
PA_atk-s04_04a:723_2	hi putto attano cūḷapitu santike pabbajito, atha naṃ subhūtitthero ādāya satthu santikaṃ	723	
PA_atk-s04_04a:723_3	agamāsi. Saddhāpadānesūti saddhānaṃ puggalānaṃ apadānesu lakkhaṇesu.	723	
PA_atk-s04_04a:724	5. Mettasuttavaṇṇanā	72	
PA_atk-s04_04a:725_0	15. Pañcame sukhaṃ supatīti yathā sesajanā samparivattamānā kākacchamānā dukkhaṃ	725	
PA_atk-s04_04a:725_1	supanti, evaṃ asupitvā sukhaṃ supati. Niddaṃ okkamantopi samāpattiṃ samāpanno viya	725	
PA_atk-s04_04a:725_2	hoti. Sukhaṃ paṭibujjhatīti yathā aññe nitthunantā vijambhamānā samparivattantā dukkhaṃ	725	
PA_atk-s04_04a:725_3	paṭibujjhanti, evaṃ appaṭibujjhitvā vikasamānaṃ viya padumaṃ sukhaṃ nibbikāro paṭibujjhati.	725	
PA_atk-s04_04a:725_4	Na pāpakaṃ supinaṃ passatīti supinaṃ passantopi bhaddakameva supinaṃ passati, cetiyaṃ	725	
PA_atk-s04_04a:725_5	vandanto viya pūjaṃ karonto viya ca dhammaṃ suṇanto viya ca hoti. Yathā panaññe attānaṃ	725	
PA_atk-s04_04a:725_6	corehi samparivāritaṃ viya vāḷehi upaddutaṃ viya papāte patantaṃ viya ca passanti,	725	
PA_atk-s04_04a:725_7	na evaṃ pāpakaṃ supinaṃ passati.	725	
PA_atk-s04_04a:726_0	Manussānaṃ piyo hotīti ure āmukkamuttāhāro viya sīse piḷandhitamālā viya ca manussānaṃ	726	
PA_atk-s04_04a:726_1	piyo hoti manāpo. Amanussānaṃ piyo hotīti yatheva manussānaṃ, amanussānampi piyo	726	
PA_atk-s04_04a:726_2	hoti visākhatthero viya. Vatthu visuddhimagge mettākammaṭṭhānaniddese vitthāritameva.	726	
PA_atk-s04_04a:726_3	Devatā rakkhantīti puttamiva mātāpitaro devatā rakkhanti. Nāssa aggi vā visaṃ vā	726	
PA_atk-s04_04a:726_4	satthaṃ vā kamatīti mettāvihārissa kāye uttarāya upāsikāya viya aggi vā, saṃyuttabhāṇakacūḷasīvattherasseva	726	
PA_atk-s04_04a:726_5	visaṃ vā, saṃkiccasāmaṇerasseva satthaṃ vā na kamati nappavisati, nāssa kāyaṃ vikopetīti	726	
PA_atk-s04_04a:726_6	vuttaṃ hoti. Dhenuvatthumpi cettha kathayanti. Ekā kira dhenu vacchakassa khīradhāraṃ	726	
PA_atk-s04_04a:726_7	muñcamānā aṭṭhāsi. Eko luddako “taṃ vijjhissāmī”ti hatthena samparivattetvā dīghadaṇḍaṃ	726	
PA_atk-s04_04a:726_8	sattiṃ muñci. Sā tassā sarīraṃ āhacca tālapaṇṇaṃ viya vaṭṭamānā gatā, neva upacārabalena	726	
PA_atk-s04_04a:726_9	na appanābalena, kevalaṃ vacchake balavahitacittatāya. Evaṃ mahānubhāvā mettā.	726	
PA_atk-s04_04a:727_0	Tuvaṭaṃ cittaṃ samādhiyatīti mettāvihārino khippameva cittaṃ samādhiyati, natthi	727	
PA_atk-s04_04a:727_1	tassa dandhāyitattaṃ. Mukhavaṇṇo vippasīdatīti bandhanā pavuttatālapakkaṃ viya cassa	727	
PA_atk-s04_04a:727_2	vippasannavaṇṇaṃ mukhaṃ hoti. Asammūḷho kālaṃ karotīti mettāvihārino sammohamaraṇaṃ	727	
PA_atk-s04_04a:727_3	nāma natthi, asammūḷho pana niddaṃ okkamanto viya kālaṃ karoti. Uttari appaṭivijjhantoti	727	
PA_atk-s04_04a:727_4	mettāsamāpattito uttari arahattaṃ adhigantuṃ asakkonto ito cavitvā suttappabuddho	727	
PA_atk-s04_04a:727_5	viya brahmalokaṃ upapajjatīti.	727	
PA_atk-s04_04a:728	6. Aṭṭhakanāgarasuttavaṇṇanā	72	
PA_atk-s04_04a:729_0	16. Chaṭṭhe dasamoti jātigottavasena ceva sārapattakulagaṇanāya ca dasame ṭhāne gaṇīyati,	729	
PA_atk-s04_04a:729_1	tenassa dasamotveva nāmaṃ jātaṃ. Aṭṭhakanāgaroti aṭṭhakanagaravāsī. Kukkuṭārāmeti	729	
PA_atk-s04_04a:729_2	kukkuṭaseṭṭhinā kārite ārāme.	729	
PA_atk-s04_04a:730_0	Tena bhagavatā…pe… sammadakkhātoti ettha ayaṃ saṅkhepattho – yo so bhagavā samatiṃsa	730	
PA_atk-s04_04a:730_1	pāramiyo pūretvā sabbakilese bhañjitvā anuttaraṃ sammāsambodhiṃ abhisambuddho, tena	730	
PA_atk-s04_04a:730_2	bhagavatā tesaṃ tesaṃ sattānaṃ āsayānusayaṃ jānatā, hatthatale ṭhapitaṃ āmalakaṃ	730	
PA_atk-s04_04a:730_3	viya sabbañeyyadhamme passatā, apica pubbenivāsādīhi jānatā, dibbena cakkhunā passatā,	730	
PA_atk-s04_04a:730_4	tīhi vā vijjāhi chahi vā pana abhiññāhi jānatā, sabbattha appaṭihatena samantacakkhunā	730	
PA_atk-s04_04a:730_5	passatā, sabbadhammajānanasamatthāya paññāya jānatā, sabbasattānaṃ cakkhuvisayātītāni	730	
PA_atk-s04_04a:730_6	tirokuṭṭādigatāni cāpi rūpāni ativisuddhena maṃsacakkhunā vā passatā, attahitasādhikāya	730	
PA_atk-s04_04a:730_7	samādhipadaṭṭhānāya paṭivedhapaññāya jānatā, parahitasādhikāya karuṇāpadaṭṭhānāya	730	
PA_atk-s04_04a:730_8	desanāpaññāya passatā, antarāyikadhamme vā jānatā, niyyānikadhamme passatā, arīnaṃ	730	
PA_atk-s04_04a:730_9	hatattā arahatā, sammā sāmaṃ sabbadhammānaṃ buddhattā sammāsambuddhenāti evaṃ catuvesārajjavasena	730	
PA_atk-s04_04a:730_10	catūhi kāraṇehi thomitena atthi nu kho eko dhammo akkhātoti.	7301	
PA_atk-s04_04a:731_0	Abhisaṅkhatanti kataṃ uppāditaṃ. Abhisañcetayitanti cetayitaṃ kappayitaṃ. So tattha	731	
PA_atk-s04_04a:731_1	ṭhitoti so tasmiṃ samathavipassanādhamme ṭhito. Dhammarāgena dhammanandiyāti padadvayenapi	731	
PA_atk-s04_04a:731_2	samathavipassanāsu chandarāgo vutto. Samathavipassanāsu hi sabbena sabbaṃ chandarāgaṃ	731	
PA_atk-s04_04a:731_3	pariyādiyituṃ sakkonto arahā hoti, asakkonto anāgāmī hoti. So samathavipassanāsu	731	
PA_atk-s04_04a:731_4	chandarāgassa appahīnattā catutthajjhānacetanāya suddhāvāse nibbattati. Ayaṃ ācariyānaṃ samānatthakathā.	731	
PA_atk-s04_04a:732_0	Vitaṇḍavādī panāha – “teneva dhammarāgenāti vacanato akusalena suddhāvāse nibbattatī”ti.	732	
PA_atk-s04_04a:732_1	So “suttaṃ āharāhī”ti vattabbo. Addhā aññaṃ apassanto idameva āharissati. Tato vattabbo	732	
PA_atk-s04_04a:732_2	“kimpanidaṃ suttaṃ nītatthaṃ, udāhu neyyattha”nti. Addhā “nītattha”nti vakkhati.	732	
PA_atk-s04_04a:732_3	Tato vattabbo – evaṃ sante anāgāmiphalatthikena samathavipassanāsu chandarāgo kattabbo	732	
PA_atk-s04_04a:732_4	bhavissati, chandarāge uppādite anāgāmiphalaṃ paṭiladdhaṃ bhavissati, mā “suttaṃ	732	
PA_atk-s04_04a:732_5	me laddha”nti yaṃ vā taṃ vā dīpehi. Pañhaṃ kathentena hi ācariyassa santike uggahetvā	732	
PA_atk-s04_04a:732_6	attharasaṃ paṭivijjhitvā kathetuṃ vaṭṭati. Akusalena hi sagge, kusalena ca apāye	732	
PA_atk-s04_04a:732_7	paṭisandhi nāma natthi. Vuttañcetaṃ bhagavatā –	732	
PA_atk-s04_04a:733_0	“Na, bhikkhave, lobhajena kammena, dosajena kammena, mohajena kammena devā paññāyanti,	733	
PA_atk-s04_04a:733_1	manussā paññāyanti, yā vā panaññāpi kāci sugatiyo. Atha kho, bhikkhave, lobhajena	733	
PA_atk-s04_04a:733_2	kammena, dosajena kammena, mohajena kammena nirayo paññāyati, tiracchānayoni paññāyati,	733	
PA_atk-s04_04a:733_3	pettivisayo paññāyati, yā vā panaññāpi kāci duggatiyo”ti –	733	
PA_atk-s04_04a:734	Evaṃ saññāpetabbo. Sace sañjānāti, sañjānātu. No ce sañjānāti, “gaccha pātova vihāraṃ pavisitvā yāguṃ pivā”ti uyyojetabbo.	73	
PA_atk-s04_04a:735_0	Ayaṃ kho, gahapati, ekadhammo akkhātoti ekaṃ dhammaṃ pucchitena “ayampi ekadhammo	735	
PA_atk-s04_04a:735_1	akkhāto, ayampi ekadhammo akkhāto”ti evaṃ pucchāvasena kathitattā ekādasapi dhammā	735	
PA_atk-s04_04a:735_2	ekadhammo nāma kato. Amatuppattiatthena vā sabbepi ekadhammoti vattuṃ vaṭṭati.	735	
PA_atk-s04_04a:736_0	Nidhimukhaṃ gavesantoti nidhiṃ pariyesanto. Sakidevāti ekappayogeneva. Kathaṃ pana	736	
PA_atk-s04_04a:736_1	ekappayogeneva ekādasannaṃ nidhīnaṃ adhigamo hotīti? Idhekacco araññe jīvitavuttiṃ	736	
PA_atk-s04_04a:736_2	gavesamāno carati. Tamenaṃ aññataro atthacarako disvā “kiṃ, bho, carasī”ti pucchati.	736	
PA_atk-s04_04a:736_3	So “jīvitavuttiṃ pariyesāmī”ti āha. Itaro “tena hi samma āgaccha, etaṃ pāsāṇaṃ pavaṭṭehī”ti	736	
PA_atk-s04_04a:736_4	āha. So taṃ pavaṭṭetvā uparūpariṭṭhitā vā kucchiyā kucchiṃ āhacca ṭhitā vā ekādasa	736	
PA_atk-s04_04a:736_5	kumbhiyo passati. Evaṃ ekappayogena ekādasannaṃ adhigamo hoti.	736	
PA_atk-s04_04a:737_0	Ācariyadhanaṃ pariyesissantīti aññatitthiyā hi yassa santike sippaṃ uggaṇhanti, tassa	737	
PA_atk-s04_04a:737_1	sippuggahaṇato pure vā pacchā vā antarantarā vā gehato nīharitvā dhanaṃ denti. Yesaṃ	737	
PA_atk-s04_04a:737_2	gehe natthi, te ñātisabhāgato pariyesanti. Yesaṃ tampi natthi, te sabhāgato pariyesanti.	737	
PA_atk-s04_04a:737_3	Tathā alabhamānā bhikkhampi caritvā dentiyeva. Taṃ sandhāyetaṃ vuttaṃ.	737	
PA_atk-s04_04a:738_0	Kiṃ panāhanti bāhirakā tāva aniyyānikepi sāsane sippamattadāyakassa dhanaṃ pariyesanti,	738	
PA_atk-s04_04a:738_1	ahaṃ pana evaṃvidhe niyyānikasāsane ekādasavidhaṃ amatuppattipaṭipadaṃ desentassa	738	
PA_atk-s04_04a:738_2	ācariyassa pūjaṃ kiṃ na karissāmi, karissāmiyevāti vadati. Paccekaṃ dussayugena acchādesīti	738	
PA_atk-s04_04a:738_3	ekamekassa bhikkhuno ekekaṃ dussayugaṃ adāsīti attho. Samudācāravacanaṃ panettha	738	
PA_atk-s04_04a:738_4	evarūpaṃ hoti, tasmā acchādesīti vuttaṃ. Pañcasataṃ vihāranti pañcasatagghanikaṃ	738	
PA_atk-s04_04a:738_5	paṇṇasālaṃ kāresīti attho.	738	
PA_atk-s04_04a:739	7. Gopālasuttavaṇṇanā	73	
PA_atk-s04_04a:740_0	17. Sattame tisso kathā ekanāḷikā caturassā nisinnavattikāti. Tattha pāḷiṃ vatvā	740	
PA_atk-s04_04a:740_1	ekekassa padassa atthakathanaṃ ekanāḷikā nāma. Apaṇḍitagopālakaṃ dassetvā, apaṇḍitabhikkhuṃ	740	
PA_atk-s04_04a:740_2	dassetvā, paṇḍitagopālakaṃ dassetvā, paṇḍitabhikkhuṃ dassetvāti catukkaṃ bandhitvā	740	
PA_atk-s04_04a:740_3	kathanaṃ caturassā nāma. Apaṇḍitagopālakaṃ dassetvā pariyosānagamanaṃ, apaṇḍitabhikkhuṃ	740	
PA_atk-s04_04a:740_4	dassetvā pariyosānagamanaṃ, paṇḍitagopālakaṃ dassetvā pariyosānagamanaṃ, paṇḍitabhikkhuṃ	740	
PA_atk-s04_04a:740_5	dassetvā pariyosānagamananti ayaṃ nisinnavattikā nāma. Ayaṃ idha sabbācariyānaṃ āciṇṇā.	740	
PA_atk-s04_04a:741_0	Ekādasahi, bhikkhave, aṅgehīti ekādasahi aguṇakoṭṭhāsehi. Gogaṇanti gomaṇḍalaṃ. Pariharitunti	741	
PA_atk-s04_04a:741_1	pariggahetvā vicarituṃ. Phātiṃ kātunti vaḍḍhiṃ āpādetuṃ. Idhāti imasmiṃ loke. Na	741	
PA_atk-s04_04a:741_2	rūpaññū hotīti gaṇanato vā vaṇṇato vā rūpaṃ na jānāti. Gaṇanato na jānāti nāma attano	741	
PA_atk-s04_04a:741_3	gunnaṃ sataṃ vā sahassaṃ vāti saṅkhyaṃ na jānāti, so gāvīsu haṭāsu vā palātāsu vā	741	
PA_atk-s04_04a:741_4	gogaṇaṃ gaṇetvā “ajja ettakā na dissantī”ti dve tīṇi gāmantarāni vā aṭaviṃ vā vicaranto	741	
PA_atk-s04_04a:741_5	na pariyesati. Aññesaṃ gāvīsu attano gogaṇaṃ paviṭṭhāsupi gogaṇaṃ gaṇetvā “imā ettikā	741	
PA_atk-s04_04a:741_6	gāvo na amhāka”nti yaṭṭhiyā pothetvā na nīharati. Tassa naṭṭhā gāviyo naṭṭhāva honti.	741	
PA_atk-s04_04a:741_7	Paragāviyo gahetvā carati. Gosāmikā disvā “ayaṃ ettakaṃ kālaṃ amhākaṃ dhenū duhī”ti	741	
PA_atk-s04_04a:741_8	tajjetvā attano gāviyo gahetvā gacchanti. Tassa gogaṇopi parihāyati, pañca gorasaparibhogatopi	741	
PA_atk-s04_04a:741_9	paribāhiro hoti. Vaṇṇato na jānāti nāma “ettikā gāvī setā, ettikā rattā, ettikā kāḷā,	741	
PA_atk-s04_04a:741_10	ettikā odātā, ettikā kabarā, ettikā nīlā”ti na jānāti. So gāvīsu haṭāsu vā palātāsu	7411	
PA_atk-s04_04a:741_11	vā…pe… pañcagorasaparibhogatopi paribāhiro hoti.	7411	
PA_atk-s04_04a:742_0	Na lakkhaṇakusaloti gāvīnaṃ sarīre kataṃ dhanusattisūlādibhedaṃ lakkhaṇaṃ na jānāti.	742	
PA_atk-s04_04a:742_1	So gāvīsu haṭāsu vā palātāsu vā “ajja asukalakkhaṇā asukalakkhaṇā ca gāvo na dissantī”ti…pe…	742	
PA_atk-s04_04a:742_2	pañcagorasaparibhogatopi paribāhiro hoti.	742	
PA_atk-s04_04a:743_0	Na āsāṭikaṃ hāretāti gunnaṃ khāṇukaṇṭakādīhi pahaṭaṭṭhānesu vaṇo hoti. Tattha nīlamakkhikā	743	
PA_atk-s04_04a:743_1	aṇḍakāni ṭhapenti, tesaṃ āsāṭikāti nāmaṃ. Tāni daṇḍakena apanetvā bhesajjaṃ dātabbaṃ	743	
PA_atk-s04_04a:743_2	hoti, bālo gopālako tathā na karoti. Tena vuttaṃ – “na āsāṭikaṃ hāretā hotī”ti. Tassa	743	
PA_atk-s04_04a:743_3	gunnaṃ vaṇā vaḍḍhanti, gambhīrā honti, pāṇakā kucchiṃ pavisanti, gāvo gelaññābhibhūtā	743	
PA_atk-s04_04a:743_4	neva yāvadatthaṃ tiṇaṃ khādituṃ na pānīyaṃ pātuṃ sakkonti. Tattha gunnaṃ khīraṃ chijjati,	743	
PA_atk-s04_04a:743_5	goṇānaṃ javo hāyati, ubhayesampi jīvitantarāyo hoti. Evamassa gogaṇopi parihāyati…pe…	743	
PA_atk-s04_04a:743_6	pañcagorasatopi paribāhiro hoti.	743	
PA_atk-s04_04a:744_0	Na vaṇaṃ paṭicchādetā hotīti gunnaṃ vuttanayeneva sañjāto vaṇo bhesajjaṃ datvā vākena	744	
PA_atk-s04_04a:744_1	vā cīrakena vā bandhitvā paṭicchādetabbo hoti. Bālagopālako taṃ na karoti. Athassa	744	
PA_atk-s04_04a:744_2	gunnaṃ vaṇehi yūsā paggharanti, tā aññamaññaṃ nighaṃsanti. Tena aññesampi vaṇā jāyanti.	744	
PA_atk-s04_04a:744_3	Evaṃ gāvo gelaññābhibhūtā neva yāvadatthaṃ tiṇāni khādituṃ…pe… paribāhiro hoti.	744	
PA_atk-s04_04a:745_0	Na dhūmaṃ kattā hotīti antovasse ḍaṃsamakasādīnaṃ ussannakāle gogaṇe vajaṃ paviṭṭhe	745	
PA_atk-s04_04a:745_1	tattha tattha dhūmo kātabbo hoti. Apaṇḍitagopālako taṃ na karoti, gogaṇo sabbarattiṃ	745	
PA_atk-s04_04a:745_2	ḍaṃsādīhi upadduto niddaṃ alabhitvā punadivase araññe tattha tattha rukkhamūlādīsu	745	
PA_atk-s04_04a:745_3	nipajjitvā niddāyati. Neva yāvadatthaṃ tiṇāni khādituṃ…pe… paribāhiro hoti.	745	
PA_atk-s04_04a:746_0	Na titthaṃ jānātīti titthampi samanti vā visamanti vā sagāhanti vā niggāhanti vā	746	
PA_atk-s04_04a:746_1	na jānāti. So atitthena gāviyo otāreti. Tāsaṃ visamatitthe pāsāṇādīni akkamantīnaṃ	746	
PA_atk-s04_04a:746_2	pādā bhijjanti. Sagāhaṃ gambhīraṃ titthaṃ otiṇṇe kumbhīlādayo gāvo gaṇhanti, “ajja	746	
PA_atk-s04_04a:746_3	ettikā gāvo naṭṭhā, ajja ettikā”ti vattabbataṃ āpajjanti. Evamassa go gaṇopi parihāyati…pe…	746	
PA_atk-s04_04a:746_4	pañcagorasatopi paribāhiro hoti.	746	
PA_atk-s04_04a:747_0	Na pītaṃ jānātīti pītampi apītampi na jānāti. Gopālakena hi “imāya gāviyā pītaṃ,	747	
PA_atk-s04_04a:747_1	imāya na pītaṃ, imāya pānīyatitthe okāso laddho, imāya na laddho”ti evaṃ pītāpītaṃ	747	
PA_atk-s04_04a:747_2	jānitabbaṃ hoti. Ayaṃ pana divasabhāge araññe gogaṇaṃ rakkhitvā “pānīyaṃ pāyessāmī”ti	747	
PA_atk-s04_04a:747_3	nadiṃ vā taḷākaṃ vā ogāhetvā gacchati. Tattha mahāusabhā ca anusabhā ca balavagāviyo	747	
PA_atk-s04_04a:747_4	ca dubbalāni ceva mahallakāni ca gorūpāni siṅgehi vā phāsukāhi vā paharitvā attano	747	
PA_atk-s04_04a:747_5	okāsaṃ katvā ūruppamāṇaṃ udakaṃ pavisitvā yathākāmaṃ pivanti. Avasesā okāsaṃ alabhamānā	747	
PA_atk-s04_04a:747_6	tīre ṭhatvā kalalamissakaṃ udakaṃ pivanti vā apītā eva vā honti. Atha so gopālako	747	
PA_atk-s04_04a:747_7	piṭṭhiyaṃ paharitvā puna araññaṃ paveseti. Tattha apītā gāviyo pipāsāya sussamānā	747	
PA_atk-s04_04a:747_8	yāvadatthaṃ tiṇāni khādituṃ na sakkonti. Tattha gunnaṃ khīraṃ chijjati. Goṇānaṃ javo	747	
PA_atk-s04_04a:747_9	hāyati…pe… paribāhiro hoti.	747	
PA_atk-s04_04a:748_0	Na vīthiṃ jānātīti “ayaṃ maggo samo khemo, ayaṃ visamo sāsaṅko sappaṭibhayo”ti na	748	
PA_atk-s04_04a:748_1	jānāti. So samaṃ khemaṃ maggaṃ vajjetvā gogaṇaṃ itaramaggaṃ paṭipādeti. Tattha gāvo	748	
PA_atk-s04_04a:748_2	sīhabyagghādīnaṃ gandhena coraparissayena ca abhibhūtā bhantamigasappaṭibhāgā gīvaṃ	748	
PA_atk-s04_04a:748_3	ukkhipitvā tiṭṭhanti, neva yāvadatthaṃ tiṇāni khādanti, na pānīyaṃ pivanti. Tattha	748	
PA_atk-s04_04a:748_4	gunnaṃ khīraṃ chijjati…pe… paribāhiro hoti.	748	
PA_atk-s04_04a:749_0	Na gocarakusalo hotīti gopālakena hi gocarakusalena bhavitabbaṃ, pañcāhikacāro vā	749	
PA_atk-s04_04a:749_1	sattāhikacāro vā jānitabbo. Ekadisāya gogaṇaṃ cāretvā punadivase tattha na cāretabbo.	749	
PA_atk-s04_04a:749_2	Mahatā hi gogaṇena ciṇṇaṭṭhānaṃ bheritalaṃ viya suddhaṃ hoti nittiṇaṃ, udakampi ālulīyati.	749	
PA_atk-s04_04a:749_3	Tasmā pañcame vā sattame vā divase puna tattha cāretuṃ vaṭṭati. Ettakena hi tiṇampi	749	
PA_atk-s04_04a:749_4	paṭiviruhati, udakampi pasīdati, ayaṃ pana imaṃ pañcāhikacāraṃ vā sattāhikacāraṃ	749	
PA_atk-s04_04a:749_5	vā na jānāti, divase divase rakkhitaṭṭhāneyeva rakkhati. Athassa gogaṇo haritatiṇaṃ	749	
PA_atk-s04_04a:749_6	na labhati, sukkhatiṇaṃ khādanto kalalamissakaṃ udakaṃ pivati. Tattha gunnaṃ khīraṃ	749	
PA_atk-s04_04a:749_7	chijjati…pe… paribāhiro hoti.	749	
PA_atk-s04_04a:750_0	Anavasesadohī ca hotīti paṇḍitagopālakena hi yāva vacchakassa maṃsalohitaṃ saṇṭhāti,	750	
PA_atk-s04_04a:750_1	tāva ekaṃ dve thane ṭhapetvā sāvasesadohinā bhavitabbaṃ. Ayaṃ vacchakassa kiñci anavasesetvā	750	
PA_atk-s04_04a:750_2	duhati. Khīrapako vaccho khīrapipāsāya sussati, saṇṭhātuṃ asakkonto kampamāno mātu	750	
PA_atk-s04_04a:750_3	purato patitvā kālaṃ karonti. Mātā puttakaṃ disvā, “mayhaṃ puttako attano mātukhīraṃ	750	
PA_atk-s04_04a:750_4	pātuṃ na labhatī”ti puttasokena neva yāvadatthaṃ tiṇāni khādituṃ na pānīyaṃ pātuṃ	750	
PA_atk-s04_04a:750_5	sakkoti, thanesu khīraṃ chijjati. Evamassa gogaṇopi parihāyati…pe… pañcagorasatopi paribāhiro hoti.	750	
PA_atk-s04_04a:751_0	Gunnaṃ pitiṭṭhānaṃ karontīti gopitaro. Gāvo pariṇāyanti yathāruciṃ gahetvā gacchantīti	751	
PA_atk-s04_04a:751_1	gopariṇāyakā. Te na atirekapūjāyāti paṇḍito hi gopālako evarūpe usabhe atirekapūjāya	751	
PA_atk-s04_04a:751_2	pūjeti, paṇītaṃ gobhattaṃ deti, gandhapañcaṅgulikehi maṇḍeti, mālaṃ piḷandheti, siṅgesu	751	
PA_atk-s04_04a:751_3	suvaṇṇarajatakosake ca dhāreti, rattiṃ dīpaṃ jāletvā celavitānassa heṭṭhā sayāpeti.	751	
PA_atk-s04_04a:751_4	Ayaṃ pana tato ekasakkārampi na karoti. Usabhā atirekapūjaṃ alabhamānā gogaṇaṃ na	751	
PA_atk-s04_04a:751_5	rakkhanti, parissayaṃ na vārenti. Evamassa gogaṇopi parihāyati…pe… pañcagorasatopi paribāhiro hoti.	751	
PA_atk-s04_04a:752_0	Idhāti imasmiṃ sāsane. Na rūpaññū hotīti “cattāri mahābhūtāni catunnañca mahābhūtānaṃ	752	
PA_atk-s04_04a:752_1	upādāyarūpa”nti evaṃ vuttaṃ rūpaṃ dvīhākārehi na jānāti gaṇanato vā samuṭṭhānato	752	
PA_atk-s04_04a:752_2	vā. Gaṇanato na jānāti nāma – “cakkhāyatanaṃ sotāyatanaṃ ghānāyatanaṃ jivhākāyarūpasaddagandharasaphoṭṭhabbāyatanaṃ,	752	
PA_atk-s04_04a:752_3	itthindriyaṃ purisindriyaṃ jīvitindriyaṃ kāyaviññatti vacīviññatti ākāsadhātu āpodhātu	752	
PA_atk-s04_04a:752_4	rūpassa lahutā, mudutā, kammaññatā, upacayo, santati, jaratā, rūpassa aniccatā, kabaḷīkāro	752	
PA_atk-s04_04a:752_5	āhāro”ti evaṃ pāḷiyā āgatā pañcavīsati rūpakoṭṭhāsāti na jānāti. Seyyathāpi so gopālako	752	
PA_atk-s04_04a:752_6	gaṇanato gunnaṃ rūpaṃ na jānāti, tathūpamo ayaṃ bhikkhu. So gaṇanato rūpaṃ ajānanto	752	
PA_atk-s04_04a:752_7	rūpaṃ pariggahetvā arūpaṃ vavatthapetvā rūpārūpaṃ pariggahetvā paccayaṃ sallakkhetvā	752	
PA_atk-s04_04a:752_8	lakkhaṇaṃ āropetvā kammaṭṭhānaṃ matthakaṃ pāpetuṃ na sakkoti. So yathā tassa gopālakassa	752	
PA_atk-s04_04a:752_9	gogaṇo na vaḍḍhati, evaṃ imasmiṃ sāsane sīlasamādhivipassanāmaggaphalanibbānehi na	752	
PA_atk-s04_04a:752_10	vaḍḍhati. Yathā ca so gopālako pañcahi gorasehi paribāhiro hoti, evamevāyaṃ asekhena	7521	
PA_atk-s04_04a:752_11	sīlakkhandhena asekhena samādhipaññāvimutti vimuttiñāṇadassanakkhandhenāti pañcahi	7521	
PA_atk-s04_04a:752_12	dhammakkhandhehi paribāhiro hoti.	7521	
PA_atk-s04_04a:753_0	Samuṭṭhānato na jānāti nāma – “ettakaṃ rūpaṃ ekasamuṭṭhānaṃ, ettakaṃ dvisamuṭṭhānaṃ,	753	
PA_atk-s04_04a:753_1	ettakaṃ tisamuṭṭhānaṃ, ettakaṃ catusamuṭṭhānaṃ, ettakaṃ nakutoci samuṭṭhātī”ti na	753	
PA_atk-s04_04a:753_2	jānāti. Seyyathāpi so gopālako vaṇṇato gunnaṃ rūpaṃ na jānāti, tathūpamo ayaṃ bhikkhu.	753	
PA_atk-s04_04a:753_3	So samuṭṭhānato rūpaṃ ajānanto rūpaṃ pariggahetvā…pe… paribāhiro hoti.	753	
PA_atk-s04_04a:754_0	Na lakkhaṇakusalo hotīti “kammalakkhaṇo bālo, kammalakkhaṇo paṇḍito”ti evaṃ vuttaṃ	754	
PA_atk-s04_04a:754_1	kusalākusalakammaṃ paṇḍitabālalakkhaṇanti na jānāti. So evaṃ ajānanto bāle vajjetvā	754	
PA_atk-s04_04a:754_2	paṇḍite na sevati. Bāle vajjetvā paṇḍite asevanto kappiyākappiyaṃ kusalākusalaṃ sāvajjānavajjaṃ	754	
PA_atk-s04_04a:754_3	garukalahukaṃ satekicchātekicchaṃ kāraṇākāraṇaṃ na jānāti. Taṃ ajānanto kammaṭṭhānaṃ	754	
PA_atk-s04_04a:754_4	gahetvā vaḍḍhetuṃ na sakkoti. So yathā tassa gopālakassa gogaṇo na vaḍḍhati, evaṃ	754	
PA_atk-s04_04a:754_5	imasmiṃ sāsane yathāvuttehi sīlādīhi na vaḍḍhati. So gopālako viya ca pañcahi gorasehi,	754	
PA_atk-s04_04a:754_6	pañcahi dhammakkhandhehi paribāhiro hoti.	754	
PA_atk-s04_04a:755_0	Na āsāṭikaṃ hāretā hotīti “uppannaṃ kāmavitakka”nti evaṃ vutte kāmavitakkādayo na	755	
PA_atk-s04_04a:755_1	vinodeti. So imaṃ akusalavitakkaṃ āsāṭikaṃ ahāretvā vitakkavasiko hutvā vicaranto	755	
PA_atk-s04_04a:755_2	kammaṭṭhānaṃ gahetvā vaḍḍhetuṃ na sakkoti. So yathā tassa gopālakassa…pe… paribāhiro hoti.	755	
PA_atk-s04_04a:756_0	Na vaṇaṃ paṭicchādetā hotīti “cakkhunā rūpaṃ disvā nimittaggāhī hotī”tiādinā nayena	756	
PA_atk-s04_04a:756_1	sabbārammaṇesu nimittaṃ gaṇhanto yathā so gopālako vaṇaṃ na paṭicchādeti, evaṃ saṃvaraṃ	756	
PA_atk-s04_04a:756_2	na sampādeti. So vivaṭadvāro vicaranto kammaṭṭhānaṃ gahetvā vaḍḍhetuṃ na sakkoti…pe… paribāhiro hoti.	756	
PA_atk-s04_04a:757_0	Na dhūmaṃ kattā hotīti so gopālako dhūmaṃ viya dhammadesanādhūmaṃ na karoti, dhammakathaṃ	757	
PA_atk-s04_04a:757_1	vā sarabhaññaṃ vā upanisinnakakathaṃ vā anumodanaṃ vā na karoti, tato naṃ manussā	757	
PA_atk-s04_04a:757_2	“bahussuto guṇavā”ti na jānanti. Te guṇāguṇaṃ ajānanto catūhi paccayehi saṅgahaṃ	757	
PA_atk-s04_04a:757_3	na karonti. So paccayehi kilamamāno buddhavacanaṃ sajjhāyaṃ kātuṃ vattapaṭivattaṃ	757	
PA_atk-s04_04a:757_4	pūretuṃ kammaṭṭhānaṃ gahetvā vaḍḍhetuṃ na sakkoti…pe… paribāhiro hoti.	757	
PA_atk-s04_04a:758_0	Na titthaṃ jānātīti titthabhūte bahussutabhikkhū na upasaṅkamati. Anupasaṅkamanto	758	
PA_atk-s04_04a:758_1	“idaṃ, bhante, byañjanaṃ kathaṃ ropetabbaṃ? Imassa bhāsitassa ko attho? Imasmiṃ ṭhāne	758	
PA_atk-s04_04a:758_2	pāḷi kiṃ vadati? Imasmiṃ ṭhāne attho kiṃ dīpetī”ti evaṃ na paripucchati na paripañhati,	758	
PA_atk-s04_04a:758_3	na jānāpetīti attho. Tassa te evaṃ aparipucchitā avivaṭañceva na vivaranti, bhājetvā	758	
PA_atk-s04_04a:758_4	na dassenti, anuttānīkatañca na uttāniṃ karonti, apākaṭaṃ na pākaṭaṃ karonti. Anekavihitesu	758	
PA_atk-s04_04a:758_5	ca kaṅkhāṭhāniyesu dhammesūti anekavidhāsu kaṅkhāsu ekakaṅkhampi na paṭivinodenti.	758	
PA_atk-s04_04a:758_6	Kaṅkhāyeva hi kaṅkhāṭhāniyā dhammā nāma. Tattha ekaṃ kaṅkhampi na nīharantīti attho.	758	
PA_atk-s04_04a:758_7	So evaṃ bahussutatitthaṃ anupasaṅkamitvā sakaṅkho kammaṭṭhānaṃ gahetvā vaḍḍhetuṃ	758	
PA_atk-s04_04a:758_8	na sakkoti. Yathā vā so gopālako titthaṃ na jānāti, evaṃ ayampi bhikkhu dhammatitthaṃ	758	
PA_atk-s04_04a:758_9	na jānāti. Ajānanto avisaye pañhaṃ pucchati, ābhidhammikaṃ upasaṅkamitvā kappiyākappiyaṃ	758	
PA_atk-s04_04a:758_10	pucchati, vinayadharaṃ upasaṅkamitvā rūpārūpaparicchedaṃ pucchati. Te avisaye puṭṭhā	7581	
PA_atk-s04_04a:758_11	kathetuṃ na sakkonti. So attanā sakaṅkho kammaṭṭhānaṃ gahetvā vaḍḍhetuṃ na sakkoti…pe… paribāhiro hoti.	7581	
PA_atk-s04_04a:759_0	Na pītaṃ jānātīti yathā so gopālako pītāpītaṃ na jānāti, evaṃ dhammūpasañhitaṃ pāmojjaṃ	759	
PA_atk-s04_04a:759_1	na jānāti na labhati. Savanamayaṃ puññakiriyavatthuṃ nissāya ānisaṃsaṃ na vindati,	759	
PA_atk-s04_04a:759_2	dhammassavanaggaṃ gantvā sakkaccaṃ na suṇāti, nisinno niddāyati, kathaṃ katheti,	759	
PA_atk-s04_04a:759_3	aññavihitako hoti. So sakkaccaṃ dhammaṃ assuṇanto kammaṭṭhānaṃ gahetvā vaḍḍhetuṃ	759	
PA_atk-s04_04a:759_4	na sakkoti…pe… paribāhiro hoti.	759	
PA_atk-s04_04a:760_0	Na vīthiṃ jānātīti so gopālako maggāmaggaṃ viya “ayaṃ lokiyo, ayaṃ lokuttaro”ti ariyaṃ	760	
PA_atk-s04_04a:760_1	aṭṭhaṅgikaṃ maggaṃ yathābhūtaṃ nappajānāti. Ajānanto lokiyamagge abhinivisitvā lokuttaraṃ	760	
PA_atk-s04_04a:760_2	nibbattetuṃ na sakkoti…pe… paribāhiro hoti.	760	
PA_atk-s04_04a:761_0	Na gocarakusalo hotīti so gopālako pañcāhikasattāhikacāre viya cattāro satipaṭṭhāne	761	
PA_atk-s04_04a:761_1	“ime lokiyā, ime lokuttarā”ti yathābhūtaṃ nappajānāti. Ajānanto sukhumaṭṭhānesu attano	761	
PA_atk-s04_04a:761_2	ñāṇaṃ carāpetvā lokiyasatipaṭṭhāne abhinivisitvā lokuttaraṃ nibbattetuṃ na sakkoti…pe… paribāhiro hoti.	761	
PA_atk-s04_04a:762_0	Anavasesadohī hotīti paṭiggahaṇe mattaṃ ajānanto anavasesaṃ duhati. Niddesavāre panassa	762	
PA_atk-s04_04a:762_1	abhihaṭṭhuṃ pavārentīti abhiharitvā pavārenti. Ettha dve abhihārā vācābhihāro ca,	762	
PA_atk-s04_04a:762_2	paccayābhihāro ca. Vācābhihāro nāma manussā bhikkhussa santikaṃ gantvā “vadeyyātha,	762	
PA_atk-s04_04a:762_3	bhante, yenattho”ti pavārenti. Paccayābhihāro nāma vatthādīni vā sappinavanītaphāṇitādīni	762	
PA_atk-s04_04a:762_4	vā gahetvā bhikkhussa santikaṃ gantvā “gaṇhatha, bhante, yāvatakena attho”ti vadanti.	762	
PA_atk-s04_04a:762_5	Tatra bhikkhu mattaṃ na jānātīti bhikkhu tesu paccayesu pamāṇaṃ na jānāti. “Dāyakassa	762	
PA_atk-s04_04a:762_6	vaso veditabbo, deyyadhammassa vaso veditabbo, attano thāmo veditabbo”ti iminā nayena	762	
PA_atk-s04_04a:762_7	pamāṇayuttakaṃ aggahetvā yaṃ āharanti, taṃ sabbaṃ gaṇhātīti attho. Manussā vippaṭisārino	762	
PA_atk-s04_04a:762_8	na puna abhiharitvā pavārenti. So paccayehi kilamanto kammaṭṭhānaṃ gahetvā vaḍḍhetuṃ	762	
PA_atk-s04_04a:762_9	na sakkoti…pe… paribāhiro hoti.	762	
PA_atk-s04_04a:763_0	Te na atirekapūjāya pūjetā hotīti so gopālako mahāusabhe viya there bhikkhū imāya	763	
PA_atk-s04_04a:763_1	āvi ceva raho ca mettākāyakammādikāya atirekapūjāya na pūjeti. Tato therā “ime amhesu	763	
PA_atk-s04_04a:763_2	garucittīkāraṃ na karontī”ti navake bhikkhū dvīhi saṅgahehi na saṅgaṇhanti, neva	763	
PA_atk-s04_04a:763_3	dhammasaṅgahena saṅgaṇhanti, na āmisasaṅgahena, cīvarena vā pattena vā pattapariyāpannena	763	
PA_atk-s04_04a:763_4	vā vasanaṭṭhānena vā kilamantepi nappaṭijagganti, pāḷiṃ vā aṭṭhakathaṃ vā dhammakathābandhaṃ	763	
PA_atk-s04_04a:763_5	vā guḷhaganthaṃ vā na sikkhāpenti. Navakā therānaṃ santikā sabbaso ime dve saṅgahe	763	
PA_atk-s04_04a:763_6	alabhamānā imasmiṃ sāsane patiṭṭhātuṃ na sakkonti. Yathā tassa gopālakassa gogaṇo	763	
PA_atk-s04_04a:763_7	na vaḍḍhati, evaṃ sīlādīhi na vaḍḍhanti. Yathā ca so gopālako pañcahi gorasehi, evaṃ	763	
PA_atk-s04_04a:763_8	pañcahi dhammakkhandhehi paribāhirā honti. Sukkapakkho kaṇhapakkhe vuttavipallāsavasena yojetvā veditabbo.	763	
PA_atk-s04_04a:764	Anussativaggo dutiyo.	76	
PA_atk-s04_04a:765	Manorathapūraṇiyā aṅguttaranikāya-aṭṭhakathāya	76	
PA_atk-s04_04a:766	Ekādasakanipātassa saṃvaṇṇanā niṭṭhitā.	76	
PA_atk-s04_04a:767	Nigamanakathā	76	
PA_atk-s04_04a:768	Ettāvatā ca –	76	
PA_atk-s04_04a:769	Āyācito sumatinā therena bhadantajotipālena;	76	
PA_atk-s04_04a:770	Kañcipurādīsu mayā pubbe saddhiṃ vasantena.	77	
PA_atk-s04_04a:771	Varatambapaṇṇidīpe mahāvihāramhi vasanakālepi;	77	
PA_atk-s04_04a:772	Pākaṃ gate viya dume valañjamānamhi saddhamme.	77	
PA_atk-s04_04a:773	Pāraṃ piṭakattayasāgarassa gantvā ṭhitena sumatinā;	77	
PA_atk-s04_04a:774	Parisuddhājīvenābhiyācito jīvakenāpi.	77	
PA_atk-s04_04a:775	Dhammakathāya nipuṇaparamanikāyassaṭṭhakathaṃ āraddho;	77	
PA_atk-s04_04a:776	Yamahaṃ cirakālaṭṭhitimicchanto sāsanavarassa.	77	
PA_atk-s04_04a:777	Sā hi mahāaṭṭhakathāya sāramādāya niṭṭhitā esā;	77	
PA_atk-s04_04a:778	Catunavutiparimāṇāya pāḷiyā bhāṇavārehi.	77	
PA_atk-s04_04a:779	Sabbāgamasaṃvaṇṇanamanoratho pūrito ca me yasmā;	77	
PA_atk-s04_04a:780	Etāya manorathapūraṇīti nāmaṃ tato assā.	78	
PA_atk-s04_04a:781	Ekūnasaṭṭhimatto visuddhimaggopi bhāṇavārehi;	78	
PA_atk-s04_04a:782	Atthappakāsanatthāya āgamānaṃ kato yasmā.	78	
PA_atk-s04_04a:783	Tasmā tena sahāyaṃ gāthāgaṇanānayena aṭṭhakathā;	78	
PA_atk-s04_04a:784	Tīhādhikadiyaḍḍhasataṃ viññeyyā bhāṇavārānaṃ.	78	
PA_atk-s04_04a:785	Tīhādhikadiyaḍḍhasatappamāṇamiti bhāṇavārato esā;	78	
PA_atk-s04_04a:786	Samayaṃ pakāsayantī mahāvihārādhivāsīnaṃ.	78	
PA_atk-s04_04a:787	Mūlaṭṭhakathāsāraṃ ādāya mayā imaṃ karontena;	78	
PA_atk-s04_04a:788	Yaṃ puññamupacitaṃ tena hotu loko sadā sukhitoti.	78	
PA_atk-s04_04a:789_0	Paramavisuddhasaddhābuddhivīriyappaṭimaṇḍitena sīlācārajjavamaddavādiguṇasamudayasamuditena	789	
PA_atk-s04_04a:789_1	sakasamayasamayantaragahanajjhogāhanasamatthena paññāveyyattiyasamannāgatena tipiṭakapariyattippabhede	789	
PA_atk-s04_04a:789_2	sāṭṭhakathe satthu sāsane appaṭihatañāṇappabhāvena mahāveyyākaraṇena karaṇasampattijanitasukhaviniggatamadhurodāravacanalāvaṇṇayuttena	789	
PA_atk-s04_04a:789_3	yuttamuttavādinā vādīvarena mahākavinā pabhinnapaṭisambhidāparivāre chaḷabhiññādippabhedaguṇappaṭimaṇḍite	789	
PA_atk-s04_04a:789_4	uttarimanussadhamme suppatiṭṭhitabuddhīnaṃ therānaṃ theravaṃsappadīpānaṃ mahāvihāravāsīnaṃ	789	
PA_atk-s04_04a:789_5	vaṃsālaṅkārabhūtena suvipulavisuddhabuddhinā buddhaghosoti garūhi gahitanāmadheyyena	789	
PA_atk-s04_04a:789_6	therena katā ayaṃ manorathapūraṇī nāma aṅguttaranikāyaṭṭhakathā –	789	
PA_atk-s04_04a:790	Tāva tiṭṭhatu lokasmiṃ, lokanittharaṇesinaṃ;	79	
PA_atk-s04_04a:791	Dassentī kulaputtānaṃ, nayaṃ cittavisuddhiyā.	79	
PA_atk-s04_04a:792	Yāva buddhoti nāmampi, suddhacittassa tādino;	79	
PA_atk-s04_04a:793	Lokamhi lokajeṭṭhassa, pavattati mahesinoti.	79	
PA_atk-s04_04a:794	Manorathapūraṇī nāma	79	
PA_atk-s04_04a:795	Aṅguttaranikāya-aṭṭhakathā sabbākārena niṭṭhitā.	79	
