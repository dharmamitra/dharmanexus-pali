segmentnr	original	folio	analyzed
PA_anya-e10_08n:0	Namo tassa bhagavato arahato sammāsambuddhassa	0	
PA_anya-e10_08n:1	Cāṇakyanītipāḷi	0	
PA_anya-e10_08n:3	Nānāsattho ddhataṃ vakkhe,	0	
PA_anya-e10_08n:4	Rāja nīti samuccayaṃ;	0	
PA_anya-e10_08n:5	Sabba bīja midaṃ satthaṃ,	0	
PA_anya-e10_08n:6	Cāṇakyaṃ sārasaṅgahaṃ.	0	
PA_anya-e10_08n:8	Mūlasuttaṃ pavakkhāmi,	0	
PA_anya-e10_08n:9	Cāṇakyena yathoditaṃ;	0	
PA_anya-e10_08n:10	Yassa viññāna mattena,	1	
PA_anya-e10_08n:11	Mūḷho bhavati paṇḍito.	1	
PA_anya-e10_08n:13	Viduttaṃ narapaccañca,	1	
PA_anya-e10_08n:14	Nevatulyaṃ kudācanaṃ;	1	
PA_anya-e10_08n:15	Sadese pujjate rājā,	1	
PA_anya-e10_08n:16	Vidū sabbattha pujjate.	1	
PA_anya-e10_08n:18	Paṇḍite ca guṇā sabbe,	1	
PA_anya-e10_08n:19	Mūḷhe dosā hi kevalaṃ;	1	
PA_anya-e10_08n:20	Tasmā mūḷhasahassesu,	2	
PA_anya-e10_08n:21	Pañño eko visisyate.	2	
PA_anya-e10_08n:23	Mātariva paradāresu,	2	
PA_anya-e10_08n:24	Paradabbesu leṭṭuva;	2	
PA_anya-e10_08n:25	Attaniva sabbabhūtesu,	2	
PA_anya-e10_08n:26	Yo passati sapaṇḍito.	2	
PA_anya-e10_08n:28	Kiṃkulena visālena,	2	
PA_anya-e10_08n:29	Guṇahīno tu yonaro;	2	
PA_anya-e10_08n:30	Akulinopi satthañño,	3	
PA_anya-e10_08n:31	Devatāhipi pujjate.	3	
PA_anya-e10_08n:33	Rūpayobbanasampannā,	3	
PA_anya-e10_08n:34	Visālakulasambhavā;	3	
PA_anya-e10_08n:35	Vijjāhīnā nasobhante,	3	
PA_anya-e10_08n:36	Niggandhā iva kiṃsukā.	3	
PA_anya-e10_08n:38	Tārānaṃ bhūsaṇaṃ cando,	3	
PA_anya-e10_08n:39	Nārīnaṃ bhūsaṇaṃ pati;	3	
PA_anya-e10_08n:40	Puthabyā bhūsaṇaṃ rājā,	4	
PA_anya-e10_08n:41	Vijjā sabbassa bhūsaṇaṃ.	4	
PA_anya-e10_08n:43	Mātā sattu pitā verī,	4	
PA_anya-e10_08n:44	Yena bālo napāṭṭhito;	4	
PA_anya-e10_08n:45	Na sobhate sabhāmajjhe,	4	
PA_anya-e10_08n:46	Haṃsamajjhe bakoyathā.	4	
PA_anya-e10_08n:48	Varameko guṇī putto,	4	
PA_anya-e10_08n:49	Na ca mūḷhasatehipi;	4	
PA_anya-e10_08n:50	Eko cando tamo hanti,	5	
PA_anya-e10_08n:51	Na ca tāragaṇehipi.	5	
PA_anya-e10_08n:53	Lālaye pañcavassāni,	5	
PA_anya-e10_08n:54	Dasavassāni tālaye;	5	
PA_anya-e10_08n:55	Patte tu soḷase vasse,	5	
PA_anya-e10_08n:56	Puttaṃ mittaṃva ācare.	5	
PA_anya-e10_08n:58	Lālane bahavo dosā,	5	
PA_anya-e10_08n:59	Tālane bahavo guṇā;	5	
PA_anya-e10_08n:60	Tasmā puttañca sissañca,	6	
PA_anya-e10_08n:61	Tālaye na tu lālaye.	6	
PA_anya-e10_08n:63	Ekenāpi suvakkhena,	6	
PA_anya-e10_08n:64	Pupphitena sugandhinā;	6	
PA_anya-e10_08n:65	Vāsitassa vanaṃ sabbaṃ,	6	
PA_anya-e10_08n:66	Suputtena kulaṃyathā.	6	
PA_anya-e10_08n:68	Ekassāpi kuvakkhassa,	6	
PA_anya-e10_08n:69	Koṭaraṭṭhena agginā;	6	
PA_anya-e10_08n:70	Dayhate hi vanaṃ sabbaṃ,	7	
PA_anya-e10_08n:71	Kuputtena kulaṃ yathā.	7	
PA_anya-e10_08n:73	Dūrato sobhate mūḷho,	7	
PA_anya-e10_08n:74	Lambamāna paṭāvuto;	7	
PA_anya-e10_08n:75	Tāvañca sobhate mūḷho,	7	
PA_anya-e10_08n:76	Yāva kiñci nabhāsate.	7	
PA_anya-e10_08n:78	Visato amataṃ gāyhaṃ,	7	
PA_anya-e10_08n:79	Amejjhāapi kañcanaṃ;	7	
PA_anya-e10_08n:80	Nīcato uttamā vijjā,	8	
PA_anya-e10_08n:81	Thīratnaṃ dukkulāapi.	8	
PA_anya-e10_08n:83	Ussave byasaneceva,	8	
PA_anya-e10_08n:84	Dubbhikkhe sattuviggahe;	8	
PA_anya-e10_08n:85	Rājadvāre susāneca,	8	
PA_anya-e10_08n:86	Yo tiṭṭhati sabandhavo.	8	
PA_anya-e10_08n:88	Parokkhe kiccahantāraṃ,	8	
PA_anya-e10_08n:89	Paccakkhe piyavādinaṃ;	8	
PA_anya-e10_08n:90	Vajjaye tādisaṃ mittaṃ,	9	
PA_anya-e10_08n:91	Visakumbhaṃ payomukhaṃ.	9	
PA_anya-e10_08n:93	Sakiṃ duṭṭhañca mittaṃ yo,	9	
PA_anya-e10_08n:94	Puna sandhātu micchati;	9	
PA_anya-e10_08n:95	Samaccu mupagaṇhāti,	9	
PA_anya-e10_08n:96	Gabbha massatarī yathā.	9	
PA_anya-e10_08n:98	Na vissase avissatthaṃ,	9	
PA_anya-e10_08n:99	Mittañcāpi na vissase;	9	
PA_anya-e10_08n:100	Kadāci kupitaṃ mittaṃ,	10	
PA_anya-e10_08n:101	Sabbadosaṃ pakāsaye.	10	
PA_anya-e10_08n:103	Jāniyā pesane bhacce,	10	
PA_anya-e10_08n:104	Bandhave byasanāgame;	10	
PA_anya-e10_08n:105	Mittañcā padikāleca,	10	
PA_anya-e10_08n:106	Bhariyañca vibhavakkhaye.	10	
PA_anya-e10_08n:108	Upakāraggahitena,	10	
PA_anya-e10_08n:109	Sattunāsattumuddhare;	10	
PA_anya-e10_08n:110	Pādalaggaṃ karaṭṭhena,	11	
PA_anya-e10_08n:111	Kaṇṭakeneva kaṇṭakaṃ.	11	
PA_anya-e10_08n:113	Na mittaṃ koci kassaci,	11	
PA_anya-e10_08n:114	Na koci ripu kassaci;	11	
PA_anya-e10_08n:115	Kāraṇena hi ñāyati,	11	
PA_anya-e10_08n:116	Mittāni ca ripū tathā.	11	
PA_anya-e10_08n:118	Dujjano piyavādī ca,	11	
PA_anya-e10_08n:119	Netaṃ vissāsakāraṇaṃ;	11	
PA_anya-e10_08n:120	Madhu tiṭṭhati jivhagge,	12	
PA_anya-e10_08n:121	Hadaye tu halāhalaṃ.	12	
PA_anya-e10_08n:123	Dujjano parihantabbo,	12	
PA_anya-e10_08n:124	Vijjāyā laṅkatopi saṃ;	12	
PA_anya-e10_08n:125	Maṇinā bhūsito sappo,	12	
PA_anya-e10_08n:126	Kime so nabhayaṃ karo.	12	
PA_anya-e10_08n:128	Sappo kūro khalo kūro,	12	
PA_anya-e10_08n:129	Sappā kūrataro khalo;	12	
PA_anya-e10_08n:130	Manto sadhivaso sappo,	13	
PA_anya-e10_08n:131	Khalo kena nivāyyate.	13	
PA_anya-e10_08n:133	Nakhīnañca nadīnañca,	13	
PA_anya-e10_08n:134	Siṅgīnaṃ satthapāṇinaṃ;	13	
PA_anya-e10_08n:135	Vissāso nevakātabbo,	13	
PA_anya-e10_08n:136	Thīsu rājakulesu ca.	13	
PA_anya-e10_08n:138	Hatthī hatthasahassena,	13	
PA_anya-e10_08n:139	Satahatthena vājino;	13	
PA_anya-e10_08n:140	Siṅgino dasahatthena,	14	
PA_anya-e10_08n:141	Ṭhānacāgena dujjano.	14	
PA_anya-e10_08n:143	Āpadatthaṃ dhanaṃ rakkhe,	14	
PA_anya-e10_08n:144	Dāraṃ rakkhe dhanehipi;	14	
PA_anya-e10_08n:145	Attānaṃ satataṃ rakkhe,	14	
PA_anya-e10_08n:146	Dārehipi dhanehipi.	14	
PA_anya-e10_08n:148	Paradāraṃ paradabbaṃ,	14	
PA_anya-e10_08n:149	Parivādaṃ parassa ca;	14	
PA_anya-e10_08n:150	Parihāsaṃ guruṭṭhāne,	15	
PA_anya-e10_08n:151	Cāpalyañca vivajjaye.	15	
PA_anya-e10_08n:153	Caje ekaṃ kulassatthe,	15	
PA_anya-e10_08n:154	Gāmassatthe kulaṃ caje;	15	
PA_anya-e10_08n:155	Gāma janapadassatthe,	15	
PA_anya-e10_08n:156	Attatthe pathaviṃ caje.	15	
PA_anya-e10_08n:158	Calatyekena pādena,	15	
PA_anya-e10_08n:159	Tiṭṭha tyekena buddhimā;	15	
PA_anya-e10_08n:160	Nāsamikkhya paraṃ ṭhānaṃ,	16	
PA_anya-e10_08n:161	Pubbamāyatanaṃ caje.	16	
PA_anya-e10_08n:163	Luddha matthena gaṇheyya,	16	
PA_anya-e10_08n:164	Thaddha mañjalī kammunā;	16	
PA_anya-e10_08n:165	Mūḷhaṃ chando nuvattena,	16	
PA_anya-e10_08n:166	Tathā tathena paṇḍitaṃ.	16	
PA_anya-e10_08n:168	Atthanāsaṃ manotāpaṃ,	16	
PA_anya-e10_08n:169	Gehe duccaritāni ca;	16	
PA_anya-e10_08n:170	Vañcanañca pamāṇañca,	17	
PA_anya-e10_08n:171	Matimā na pakāsaye.	17	
PA_anya-e10_08n:173	Dhanadhaññappayogesu,	17	
PA_anya-e10_08n:174	Tathā vijjāgamesu ca;	17	
PA_anya-e10_08n:175	Āhāre byavahāre ca,	17	
PA_anya-e10_08n:176	Cattalajjo sadā bhave.	17	
PA_anya-e10_08n:178	Dhanino sotthiyo rājā,	17	
PA_anya-e10_08n:179	Nadī vejjo tu pañcamo;	17	
PA_anya-e10_08n:180	Pañca yatra navijjante,	18	
PA_anya-e10_08n:181	Tatra vāsaṃ nakāraye.	18	
PA_anya-e10_08n:183	Yasmiṃdese na sammānaṃ,	18	
PA_anya-e10_08n:184	Na pīti naca bandhavā;	18	
PA_anya-e10_08n:185	Na ca vijjāgamo koci,	18	
PA_anya-e10_08n:186	Taṃdesaṃ parivajjaye.	18	
PA_anya-e10_08n:188	Manasā cintitaṃ kammaṃ,	18	
PA_anya-e10_08n:189	Vacasā napakāsaye;	18	
PA_anya-e10_08n:190	Aññalakkhita kāriyassa,	19	
PA_anya-e10_08n:191	Yato siddhi najāyate.	19	
PA_anya-e10_08n:193	Kudesañca kuvuttiñca,	19	
PA_anya-e10_08n:194	Kubhariyaṃ kunadiṃ tathā;	19	
PA_anya-e10_08n:195	Kudabbañca kubhojjañca,	19	
PA_anya-e10_08n:196	Vajjaye tu vicakkhaṇo.	19	
PA_anya-e10_08n:198	Iṇasesoggi seso ca,	19	
PA_anya-e10_08n:199	Byādhiseso tatheva ca;	19	
PA_anya-e10_08n:200	Puna ca vaḍḍhate yasmā,	20	
PA_anya-e10_08n:201	Tasmā sesaṃ nakāraye.	20	
PA_anya-e10_08n:203	Cintā jaro manussānaṃ,	20	
PA_anya-e10_08n:204	Vatthānaṃ ātapo jaro;	20	
PA_anya-e10_08n:205	Asobhagyaṃ jaro thīnaṃ,	20	
PA_anya-e10_08n:206	Assānaṃ methunaṃ jaro.	20	
PA_anya-e10_08n:208	Atthi putto vase yassa,	20	
PA_anya-e10_08n:209	Bhacco bhariyā tatheva ca;	20	
PA_anya-e10_08n:210	Abhāve pyatisantoso,	21	
PA_anya-e10_08n:211	Saggaṭṭho so mahītale.	21	
PA_anya-e10_08n:213	Duṭṭhā bhariyā saṭhaṃ mittaṃ,	21	
PA_anya-e10_08n:214	Bhacco cuttaradāyako;	21	
PA_anya-e10_08n:215	Sa sappeca gahe vāso,	21	
PA_anya-e10_08n:216	Maccureva nasaṃsayo.	21	
PA_anya-e10_08n:218	Mātā yassa gehe natthi,	21	
PA_anya-e10_08n:219	Bhariyācā piyavādinī;	21	
PA_anya-e10_08n:220	Araññaṃ tena gantabbaṃ,	22	
PA_anya-e10_08n:221	Yathā raññaṃ tathāgahaṃ.	22	
PA_anya-e10_08n:223	Iṇakattā pitā sattu,	22	
PA_anya-e10_08n:224	Mātā ca byabhicārinī;	22	
PA_anya-e10_08n:225	Bhariyā rūpavatī sattu,	22	
PA_anya-e10_08n:226	Putto sattu apaṇḍito.	22	
PA_anya-e10_08n:228	Kokilānaṃ saro rūpaṃ,	22	
PA_anya-e10_08n:229	Nārī rūpaṃ patibbatā;	22	
PA_anya-e10_08n:230	Vijjā rūpaṃ kurūpānaṃ,	23	
PA_anya-e10_08n:231	Khamā rūpaṃ tapassinaṃ.	23	
PA_anya-e10_08n:233	Avijjaṃ jīvanaṃ suññaṃ,	23	
PA_anya-e10_08n:234	Disā suññā abandhavā;	23	
PA_anya-e10_08n:235	Puttahīnaṃ gahaṃ suññaṃ,	23	
PA_anya-e10_08n:236	Sabbasuññā daliddatā.	23	
PA_anya-e10_08n:238	Adātā vaṃsadosena,	23	
PA_anya-e10_08n:239	Kammadosā daliddatā;	23	
PA_anya-e10_08n:240	Ummādā mātudosena,	24	
PA_anya-e10_08n:241	Pitudosena mūḷhatā.	24	
PA_anya-e10_08n:243	Guru aggi dvijādīnaṃ,	24	
PA_anya-e10_08n:244	Vaṇṇānaṃ brāhmaṇo guru;	24	
PA_anya-e10_08n:245	Pati reko gurutthīnaṃ,	24	
PA_anya-e10_08n:246	Sabbassābhyāgato guru.	24	
PA_anya-e10_08n:248	Atidabbe hatā laṅkā,	24	
PA_anya-e10_08n:249	Atimāne ca koravā;	24	
PA_anya-e10_08n:250	Atidāne balībaddho,	25	
PA_anya-e10_08n:251	Sabbamaccanta gahitaṃ.	25	
PA_anya-e10_08n:253	Vatthahīno tvalaṅkāro,	25	
PA_anya-e10_08n:254	Ghatahīnañca bhojanaṃ;	25	
PA_anya-e10_08n:255	Thanahīnā ca yānārī,	25	
PA_anya-e10_08n:256	Vijjāhīnañca jīvanaṃ.	25	
PA_anya-e10_08n:258	Bhojjaṃ bhojanasatti ca,	25	
PA_anya-e10_08n:259	Ratisatti varā thiyo;	25	
PA_anya-e10_08n:260	Vibhavo dānasatti ca,	26	
PA_anya-e10_08n:261	Nāppassa tapaso phalaṃ.	26	
PA_anya-e10_08n:263	Puttappayojanā dārā,	26	
PA_anya-e10_08n:264	Putto piṇḍappayojano;	26	
PA_anya-e10_08n:265	Hitappayojanaṃ mittaṃ,	26	
PA_anya-e10_08n:266	Dhanaṃ sabbappayojanaṃ.	26	
PA_anya-e10_08n:268	Dullabhaṃ pākatikaṃ vākyaṃ,	26	
PA_anya-e10_08n:269	Dullabho khemakaro suto;	26	
PA_anya-e10_08n:270	Dullabhā sadisī jāyā,	27	
PA_anya-e10_08n:271	Dullabho sajano piyo.	27	
PA_anya-e10_08n:273	Selesele namāṇikkaṃ,	27	
PA_anya-e10_08n:274	Muttikaṃ na gajegaje;	27	
PA_anya-e10_08n:275	Sādhavo na hi sabbatra,	27	
PA_anya-e10_08n:276	Candanaṃ na vanevane.	27	
PA_anya-e10_08n:278	Asoco niddhano pañño,	27	
PA_anya-e10_08n:279	Asoco paṇḍitabandhavo;	27	
PA_anya-e10_08n:280	Asocā vidhavā nārī,	28	
PA_anya-e10_08n:281	Puttanatta patiṭṭhitā.	28	
PA_anya-e10_08n:283	Avijjo puriso soco,	28	
PA_anya-e10_08n:284	Socaṃ methuna mappajaṃ;	28	
PA_anya-e10_08n:285	Nirāhārā pajā socā,	28	
PA_anya-e10_08n:286	Socaṃ rajja marājakaṃ.	28	
PA_anya-e10_08n:288	Kulehi saha sampakkaṃ,	28	
PA_anya-e10_08n:289	Paṇḍitehi ca mittataṃ;	28	
PA_anya-e10_08n:290	Ñātībhi ca samaṃ melaṃ,	29	
PA_anya-e10_08n:291	Kubbāno navinassati.	29	
PA_anya-e10_08n:293	Kaṭṭhā vutti parādhinā,	29	
PA_anya-e10_08n:294	Kaṭṭho vāso nirāsayo;	29	
PA_anya-e10_08n:295	Niddhano byavasāyo ca,	29	
PA_anya-e10_08n:296	Sabbakaṭṭhā daliddatā.	29	
PA_anya-e10_08n:298	Takkarassa kuto dhammo,	29	
PA_anya-e10_08n:299	Dujjanassa kuto khamā;	29	
PA_anya-e10_08n:300	Vesiyā ca kuto sneho,	30	
PA_anya-e10_08n:301	Kuto saccañca kāminaṃ.	30	
PA_anya-e10_08n:303	Pesitassa kuto mānaṃ,	30	
PA_anya-e10_08n:304	Kopanassa kuto sukhaṃ;	30	
PA_anya-e10_08n:305	Thīnaṃ kuto satittañca,	30	
PA_anya-e10_08n:306	Kuto mettī khalassa ca.	30	
PA_anya-e10_08n:308	Dubbalassa balaṃ rājā,	30	
PA_anya-e10_08n:309	Bālānaṃ rodanaṃ balaṃ;	30	
PA_anya-e10_08n:310	Balaṃmūḷhassa monittaṃ,	31	
PA_anya-e10_08n:311	Corānaṃ atathaṃ balaṃ.	31	
PA_anya-e10_08n:313	Yo dhuvāni pariccajja,	31	
PA_anya-e10_08n:314	Adhuvaṃ parisevati;	31	
PA_anya-e10_08n:315	Dhuvāni tassa nassanti,	31	
PA_anya-e10_08n:316	Adhuvaṃ naṭṭhameva ca.	31	
PA_anya-e10_08n:318	Sukkaṃ maṃsaṃ thiyo vuddhā,	31	
PA_anya-e10_08n:319	Bālakka taruṇaṃ dadhi;	31	
PA_anya-e10_08n:320	Pabhāte methunaṃ niddā,	32	
PA_anya-e10_08n:321	Sajju pāṇaharāni cha;	32	
PA_anya-e10_08n:323	Sajju maṃsaṃ navannañca,	32	
PA_anya-e10_08n:324	Bālā thī khīrabhojanaṃ;	32	
PA_anya-e10_08n:325	Ghatamuṇhodakañceva,	32	
PA_anya-e10_08n:326	Sajju pāṇakarāni cha.	32	
PA_anya-e10_08n:328	Sīhādekaṃ bakādekaṃ,	32	
PA_anya-e10_08n:329	Cha sunā tīṇi gadrabhā;	32	
PA_anya-e10_08n:330	Vāyasā catu sikkhetha,	33	
PA_anya-e10_08n:331	Cattāri kukkuṭādapi.	33	
PA_anya-e10_08n:333	Pabhūtamappakiccaṃ vā,	33	
PA_anya-e10_08n:334	Yonaro kattumicchati;	33	
PA_anya-e10_08n:335	Saṃyatanena kattabbaṃ,	33	
PA_anya-e10_08n:336	Sīhādekaṃ pakittitaṃ.	33	
PA_anya-e10_08n:338	Sabbindriyāni saṃyama,	33	
PA_anya-e10_08n:339	Bakova patito jano;	33	
PA_anya-e10_08n:340	Kāladesopapannāni,	34	
PA_anya-e10_08n:341	Sabbakiccāni sādhaye.	34	
PA_anya-e10_08n:343	Bahvāsī sāppasantuṭṭho,	34	
PA_anya-e10_08n:344	Suniddo sīghacetano;	34	
PA_anya-e10_08n:345	Pabhubhatto ca sūro ca,	34	
PA_anya-e10_08n:346	Ñātabbā cha sunā guṇā.	34	
PA_anya-e10_08n:348	Avissāmaṃ vahe bhāraṃ,	34	
PA_anya-e10_08n:349	Sītuṇhañca navindati;	34	
PA_anya-e10_08n:350	Sa santoso tathā niccaṃ,	35	
PA_anya-e10_08n:351	Tīṇi sikkhetha gadrabhā.	35	
PA_anya-e10_08n:353	Guḷhamethunadhammañca,	35	
PA_anya-e10_08n:354	Kālekāle ca saṅgahaṃ;	35	
PA_anya-e10_08n:355	Appamādamanālasyaṃ,	35	
PA_anya-e10_08n:356	Catu sikkhetha vāyasā.	35	
PA_anya-e10_08n:358	Yuddhañca pātaruṭṭhānaṃ,	35	
PA_anya-e10_08n:359	Bhojanaṃ saha bandhuhi;	35	
PA_anya-e10_08n:360	Thiyaṃ āpadaggataṃ rakkhe,	36	
PA_anya-e10_08n:361	Catu sikkhetha kukkuṭā.	36	
PA_anya-e10_08n:363	Kotibhāro samatthānaṃ,	36	
PA_anya-e10_08n:364	Kiṃdūraṃ byavasāyinaṃ;	36	
PA_anya-e10_08n:365	Ko videso savijjānaṃ,	36	
PA_anya-e10_08n:366	Ko paro piyavādinaṃ.	36	
PA_anya-e10_08n:368	Bhayassa kathito pantho,	36	
PA_anya-e10_08n:369	Indriyānamasaṃyamo;	36	
PA_anya-e10_08n:370	Tajjayo sampadāmaggo,	37	
PA_anya-e10_08n:371	Yeniṭṭhaṃ tena gamyate.	37	
PA_anya-e10_08n:373	Na ca vijjāsamo bandhu,	37	
PA_anya-e10_08n:374	Na ca byādhisamo ripu;	37	
PA_anya-e10_08n:375	Nacāpaccasamo sneho,	37	
PA_anya-e10_08n:376	Na ca devā paraṃ balaṃ.	37	
PA_anya-e10_08n:378	Samuddāvaraṇā bhūmi,	37	
PA_anya-e10_08n:379	Pākārāvaraṇaṃ gahaṃ;	37	
PA_anya-e10_08n:380	Narindāvaraṇā desā,	38	
PA_anya-e10_08n:381	Cārittāvaraṇā thiyo.	38	
PA_anya-e10_08n:383	Ghatakumbhasamā nārī,	38	
PA_anya-e10_08n:384	Tattaṅgāra samo pumā;	38	
PA_anya-e10_08n:385	Tasmā ghatañca aggiñca,	38	
PA_anya-e10_08n:386	Nekatra thapaye budho.	38	
PA_anya-e10_08n:388	Āhāro dviguṇo thīnaṃ,	38	
PA_anya-e10_08n:389	Buddhi tāsaṃ catugguṇo;	38	
PA_anya-e10_08n:390	Chaguṇo byavasāyo ca,	39	
PA_anya-e10_08n:391	Kāmocaṭṭhaguṇo mato.	39	
PA_anya-e10_08n:393	Jiṇṇamannaṃ pasaṃseyya,	39	
PA_anya-e10_08n:394	Bhariyaṃ gatayobbanaṃ;	39	
PA_anya-e10_08n:395	Raṇā paccāgataṃ sūraṃ,	39	
PA_anya-e10_08n:396	Sassañca gehamāgataṃ.	39	
PA_anya-e10_08n:398	Asantuṭṭhā dvijā naṭṭhā,	39	
PA_anya-e10_08n:399	Santuṭṭhāiva pāthivā;	39	
PA_anya-e10_08n:400	Salajjā gaṇikā naṭṭhā,	40	
PA_anya-e10_08n:401	Nillajjā ca kulitthiyo.	40	
PA_anya-e10_08n:403	Avaṃsapatito rājā,	40	
PA_anya-e10_08n:404	Mūḷhaputto ca paṇḍito;	40	
PA_anya-e10_08n:405	Adhanena dhanaṃ pāpya,	40	
PA_anya-e10_08n:406	Tiṇaṃva maññate janaṃ.	40	
PA_anya-e10_08n:408	Brahmahāpi naro pujjo,	40	
PA_anya-e10_08n:409	Yassatthi vipulaṃ dhanaṃ;	40	
PA_anya-e10_08n:410	Sasino tulyavaṃsopi,	41	
PA_anya-e10_08n:411	Niddhano paribhūyate.	41	
PA_anya-e10_08n:413	Potthakaṭṭhā tu yāvijjā,	41	
PA_anya-e10_08n:414	Parahatthagataṃ dhanaṃ;	41	
PA_anya-e10_08n:415	Kiccakāle samuppanne,	41	
PA_anya-e10_08n:416	Na sāvijjā na taddhanaṃ.	41	
PA_anya-e10_08n:418	Pādapānaṃ bhayaṃ vātā,	41	
PA_anya-e10_08n:419	Padmānaṃ sisirā bhayaṃ;	41	
PA_anya-e10_08n:420	Pabbatānaṃ vajīramhā,	42	
PA_anya-e10_08n:421	Sādhūnaṃ dujjanā bhayaṃ.	42	
PA_anya-e10_08n:423	Paññe niyujjamāne tu,	42	
PA_anya-e10_08n:424	Santi rañño tayoguṇā;	42	
PA_anya-e10_08n:425	Yaso sagganivāso ca,	42	
PA_anya-e10_08n:426	Vipulo ca dhanāgamo.	42	
PA_anya-e10_08n:428	Mūḷhe niyujjamānetu,	42	
PA_anya-e10_08n:429	Khattiyassāguṇā tayo;	42	
PA_anya-e10_08n:430	Ayaso catthanāso ca,	43	
PA_anya-e10_08n:431	Narake gamanaṃ tathā.	43	
PA_anya-e10_08n:433	Bahūmūḷhasaṅghātehi,	43	
PA_anya-e10_08n:434	Aññoññapasuvuttibhi;	43	
PA_anya-e10_08n:435	Pacchādyante guṇā sabbe,	43	
PA_anya-e10_08n:436	Meghehiva divākaro.	43	
PA_anya-e10_08n:438	Yassa khettaṃ nadītīre,	43	
PA_anya-e10_08n:439	Bhariyāpi parappiyā;	43	
PA_anya-e10_08n:440	Puttassa vinayo natthi,	44	
PA_anya-e10_08n:441	Maccureva nasaṃsayo.	44	
PA_anya-e10_08n:443	Asambhābyaṃ navattabbaṃ,	44	
PA_anya-e10_08n:444	Paccakkhamapi dissate;	44	
PA_anya-e10_08n:445	Silā tarati pānīyaṃ,	44	
PA_anya-e10_08n:446	Gītaṃ gāyati vānaro.	44	
PA_anya-e10_08n:448	Subhikkhaṃ kasake niccaṃ,	44	
PA_anya-e10_08n:449	Niccaṃ sukha marogike;	44	
PA_anya-e10_08n:450	Bhariyā bhattu piyā yassa,	45	
PA_anya-e10_08n:451	Tassa niccossavaṃ gahaṃ.	45	
PA_anya-e10_08n:453	Helassa kammanāsāya,	45	
PA_anya-e10_08n:454	Buddhināsāya niddhanaṃ;	45	
PA_anya-e10_08n:455	Yācanā mānanāsāya,	45	
PA_anya-e10_08n:456	Kulanāsāya bhojanaṃ.	45	
PA_anya-e10_08n:458	Sevitabbo mahāvakkho,	45	
PA_anya-e10_08n:459	Phalacchāyā samanvito;	45	
PA_anya-e10_08n:460	Yadi devā phalaṃ natthi,	46	
PA_anya-e10_08n:461	Chāyā kena nivāraye.	46	
PA_anya-e10_08n:463	Paṭhame najjitā vijjā,	46	
PA_anya-e10_08n:464	Dutīye najjitaṃ dhanaṃ;	46	
PA_anya-e10_08n:465	Tatīye najjitaṃ puññaṃ,	46	
PA_anya-e10_08n:466	Catutthe kiṃkarissati.	46	
PA_anya-e10_08n:468	Nadīkūleca ye vakkhā,	46	
PA_anya-e10_08n:469	Parahatthagataṃ dhanaṃ;	46	
PA_anya-e10_08n:470	Kiccaṃ thīgocaraṃ yassa,	47	
PA_anya-e10_08n:471	Sabbaṃ taṃ viphalaṃ bhave.	47	
PA_anya-e10_08n:473	Kudesamāsajja kutotthasañcayo,	47	
PA_anya-e10_08n:474	Kuputtamāsajja kuto jalañjalī;	47	
PA_anya-e10_08n:475	Kugehiniṃ pāpya gahe kuto sukhaṃ,	47	
PA_anya-e10_08n:476	Kusissamajjhāpayato kuto yaso.	47	
PA_anya-e10_08n:478	Kūpodakaṃ vaṭacchāyā,	47	
PA_anya-e10_08n:479	Sāmā thīciṭṭhakālayaṃ;	47	
PA_anya-e10_08n:480	Sītakāle bhave uṇhaṃ,	48	
PA_anya-e10_08n:481	Gimhakāle ca sītalaṃ.	48	
PA_anya-e10_08n:483	Visaṃ caṅkamanaṃ rattiṃ,	48	
PA_anya-e10_08n:484	Visaṃ raññonukulatā;	48	
PA_anya-e10_08n:485	Visaṃ thīpi aññāsattā,	48	
PA_anya-e10_08n:486	Visaṃ byādhi avekkhito.	48	
PA_anya-e10_08n:488	Duradhītā visaṃ vijjā,	48	
PA_anya-e10_08n:489	Ajiṇṇe bhojanaṃ visaṃ;	48	
PA_anya-e10_08n:490	Visaṃ goṭṭhī daliddassa,	49	
PA_anya-e10_08n:491	Vuddhassa taruṇī visaṃ.	49	
PA_anya-e10_08n:493	Padose nihato pantho,	49	
PA_anya-e10_08n:494	Patitā nihatā thiyo;	49	
PA_anya-e10_08n:495	Appabījaṃ hataṃ khettaṃ,	49	
PA_anya-e10_08n:496	Bhaccadosā hato pabhū.	49	
PA_anya-e10_08n:498	Hatamasottiyaṃ saddhaṃ,	49	
PA_anya-e10_08n:499	Hato yañño tvadakkhiṇo;	49	
PA_anya-e10_08n:500	Hatā rūpavatī vañjhā,	50	
PA_anya-e10_08n:501	Hataṃ senamanāyakaṃ.	50	
PA_anya-e10_08n:503	Vedavedaṅga tattañño,	50	
PA_anya-e10_08n:504	Japahomaparāyano;	50	
PA_anya-e10_08n:505	Āsīvādavacoyutto,	50	
PA_anya-e10_08n:506	Esa rājapurohito.	50	
PA_anya-e10_08n:508	Kulasīlaguṇopeto,	50	
PA_anya-e10_08n:509	Sabbadhammaparāyano;	50	
PA_anya-e10_08n:510	Pavīṇo pesanādyakkho,	51	
PA_anya-e10_08n:511	Dhammādyakkho vidhīyate.	51	
PA_anya-e10_08n:513	Ayubbedakatābhyāso,	51	
PA_anya-e10_08n:514	Sabbesaṃ piyadassano;	51	
PA_anya-e10_08n:515	Ariyasīlaguṇopeto,	51	
PA_anya-e10_08n:516	Esa vajjo vidhīyate.	51	
PA_anya-e10_08n:518	Sakiṃdutta gahitattho,	51	
PA_anya-e10_08n:519	Lahuhattho jitakkharo;	51	
PA_anya-e10_08n:520	Sabbasattha samālokī,	52	
PA_anya-e10_08n:521	Pakaṭṭho nāma lekhako.	52	
PA_anya-e10_08n:523	Samattanītisattañño,	52	
PA_anya-e10_08n:524	Vāhane pūjitassamo;	52	
PA_anya-e10_08n:525	Sūravīraguṇopeto,	52	
PA_anya-e10_08n:526	Senādhyakkho vidhīyate.	52	
PA_anya-e10_08n:528	Sucī vākyapaṭuppañño,	52	
PA_anya-e10_08n:529	Paracittopalakkhako;	52	
PA_anya-e10_08n:530	Dhīro yathāttha vādī ca,	53	
PA_anya-e10_08n:531	Esa dūto vidhīyate.	53	
PA_anya-e10_08n:533	Puttanatta guṇopeto,	53	
PA_anya-e10_08n:534	Satthañño piṭṭhapācako;	53	
PA_anya-e10_08n:535	Sūro ca kathinoceva,	53	
PA_anya-e10_08n:536	Sūpakāro sa uccate.	53	
PA_anya-e10_08n:538	Iṅgitā kāratattañño,	53	
PA_anya-e10_08n:539	Balavā piyadassano;	53	
PA_anya-e10_08n:540	Appamādī sadā dakkho,	54	
PA_anya-e10_08n:541	Patihāro sa uccate.	54	
PA_anya-e10_08n:543	Yassa natthi sayaṃ paññā,	54	
PA_anya-e10_08n:544	Satthaṃ tassa karoti kiṃ;	54	
PA_anya-e10_08n:545	Locanehi vihīnassa,	54	
PA_anya-e10_08n:546	Dappaṇo kiṃkarissati.	54	
PA_anya-e10_08n:548	Kiṃkarissanti vattāro,	54	
PA_anya-e10_08n:549	Sotaṃ yattha navijjate;	54	
PA_anya-e10_08n:550	Naggakapaṇake dese,	55	
PA_anya-e10_08n:551	Rajaṇo kiṃkarissati.	55	
