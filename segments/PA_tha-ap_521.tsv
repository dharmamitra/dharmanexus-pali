segmentnr	original	folio	analyzed
PA_tha-ap_521:0.1	Therāpadāna	0	
PA_tha-ap_521:0.2	Phaladāyakavagga	0	
PA_tha-ap_521:0.3	9. Sabbaphaladāyakattheraapadāna	0	
PA_tha-ap_521:1.1	“Varuṇo nāma nāmena,	1	
PA_tha-ap_521:1.2	brāhmaṇo mantapāragū;	1	
PA_tha-ap_521:1.3	Chaḍḍetvā dasa puttāni,	1	
PA_tha-ap_521:1.4	vanamajjhogahiṁ tadā.	1	
PA_tha-ap_521:2.1	Assamaṁ sukataṁ katvā,	2	
PA_tha-ap_521:2.2	suvibhattaṁ manoramaṁ;	2	
PA_tha-ap_521:2.3	Paṇṇasālaṁ karitvāna,	2	
PA_tha-ap_521:2.4	vasāmi vipine ahaṁ.	2	
PA_tha-ap_521:3.1	Padumuttaro lokavidū,	3	
PA_tha-ap_521:3.2	āhutīnaṁ paṭiggaho;	3	
PA_tha-ap_521:3.3	Mamuddharitukāmo so,	3	
PA_tha-ap_521:3.4	āgacchi mama assamaṁ.	3	
PA_tha-ap_521:4.1	Yāvatā vanasaṇḍamhi,	4	
PA_tha-ap_521:4.2	obhāso vipulo ahu;	4	
PA_tha-ap_521:4.3	Buddhassa ānubhāvena,	4	
PA_tha-ap_521:4.4	pajjalī vipinaṁ tadā.	4	
PA_tha-ap_521:5.1	Disvāna taṁ pāṭihīraṁ,	5	
PA_tha-ap_521:5.2	buddhaseṭṭhassa tādino;	5	
PA_tha-ap_521:5.3	Pattapuṭaṁ gahetvāna,	5	
PA_tha-ap_521:5.4	phalena pūjayiṁ ahaṁ.	5	
PA_tha-ap_521:6.1	Upagantvāna sambuddhaṁ,	6	
PA_tha-ap_521:6.2	sahakhārimadāsahaṁ;	6	
PA_tha-ap_521:6.3	Anukampāya me buddho,	6	
PA_tha-ap_521:6.4	idaṁ vacanamabravi.	6	
PA_tha-ap_521:7.1	‘Khāribhāraṁ gahetvāna,	7	
PA_tha-ap_521:7.2	pacchato ehi me tuvaṁ;	7	
PA_tha-ap_521:7.3	Paribhutte ca saṅghamhi,	7	
PA_tha-ap_521:7.4	puññaṁ tava bhavissati’.	7	
PA_tha-ap_521:8.1	Puṭakantaṁ gahetvāna,	8	
PA_tha-ap_521:8.2	bhikkhusaṅghassadāsahaṁ;	8	
PA_tha-ap_521:8.3	Tattha cittaṁ pasādetvā,	8	
PA_tha-ap_521:8.4	tusitaṁ upapajjahaṁ.	8	
PA_tha-ap_521:9.1	Tattha dibbehi naccehi,	9	
PA_tha-ap_521:9.2	gītehi vāditehi ca;	9	
PA_tha-ap_521:9.3	Puññakammena saṁyuttaṁ,	9	
PA_tha-ap_521:9.4	anubhomi sadā sukhaṁ.	9	
PA_tha-ap_521:10.1	Yaṁ yaṁ yonupapajjāmi,	10	
PA_tha-ap_521:10.2	devattaṁ atha mānusaṁ;	10	
PA_tha-ap_521:10.3	Bhoge me ūnatā natthi,	10	
PA_tha-ap_521:10.4	phaladānassidaṁ phalaṁ.	10	
PA_tha-ap_521:11.1	Yāvatā caturo dīpā,	11	
PA_tha-ap_521:11.2	sasamuddā sapabbatā;	11	
PA_tha-ap_521:11.3	Phalaṁ buddhassa datvāna,	11	
PA_tha-ap_521:11.4	issaraṁ kārayāmahaṁ.	11	
PA_tha-ap_521:12.1	Yāvatā me pakkhigaṇā,	12	
PA_tha-ap_521:12.2	ākāse uppatanti ce;	12	
PA_tha-ap_521:12.3	Tepi maṁ vasamanventi,	12	
PA_tha-ap_521:12.4	phaladānassidaṁ phalaṁ.	12	
PA_tha-ap_521:13.1	Yāvatā vanasaṇḍamhi,	13	
PA_tha-ap_521:13.2	yakkhā bhūtā ca rakkhasā;	13	
PA_tha-ap_521:13.3	Kumbhaṇḍā garuḷā cāpi,	13	
PA_tha-ap_521:13.4	pāricariyaṁ upenti me.	13	
PA_tha-ap_521:14.1	Kummā soṇā madhukārā,	14	
PA_tha-ap_521:14.2	ḍaṁsā ca makasā ubho;	14	
PA_tha-ap_521:14.3	Tepi maṁ vasamanventi,	14	
PA_tha-ap_521:14.4	phaladānassidaṁ phalaṁ.	14	
PA_tha-ap_521:15.1	Supaṇṇā nāma sakuṇā,	15	
PA_tha-ap_521:15.2	pakkhijātā mahabbalā;	15	
PA_tha-ap_521:15.3	Tepi maṁ saraṇaṁ yanti,	15	
PA_tha-ap_521:15.4	phaladānassidaṁ phalaṁ.	15	
PA_tha-ap_521:16.1	Yepi dīghāyukā nāgā,	16	
PA_tha-ap_521:16.2	iddhimanto mahāyasā;	16	
PA_tha-ap_521:16.3	Tepi maṁ vasamanventi,	16	
PA_tha-ap_521:16.4	phaladānassidaṁ phalaṁ.	16	
PA_tha-ap_521:17.1	Sīhā byagghā ca dīpī ca,	17	
PA_tha-ap_521:17.2	acchakokataracchakā;	17	
PA_tha-ap_521:17.3	Tepi maṁ vasamanventi,	17	
PA_tha-ap_521:17.4	phaladānassidaṁ phalaṁ.	17	
PA_tha-ap_521:18.1	Osadhītiṇavāsī ca,	18	
PA_tha-ap_521:18.2	ye ca ākāsavāsino;	18	
PA_tha-ap_521:18.3	Sabbe maṁ saraṇaṁ yanti,	18	
PA_tha-ap_521:18.4	phaladānassidaṁ phalaṁ.	18	
PA_tha-ap_521:19.1	Sududdasaṁ sunipuṇaṁ,	19	
PA_tha-ap_521:19.2	gambhīraṁ suppakāsitaṁ;	19	
PA_tha-ap_521:19.3	Phassayitvā viharāmi,	19	
PA_tha-ap_521:19.4	phaladānassidaṁ phalaṁ.	19	
PA_tha-ap_521:20.1	Vimokkhe aṭṭha phusitvā,	20	
PA_tha-ap_521:20.2	viharāmi anāsavo;	20	
PA_tha-ap_521:20.3	Ātāpī nipako cāhaṁ,	20	
PA_tha-ap_521:20.4	phaladānassidaṁ phalaṁ.	20	
PA_tha-ap_521:21.1	Ye phalaṭṭhā buddhaputtā,	21	
PA_tha-ap_521:21.2	khīṇadosā mahāyasā;	21	
PA_tha-ap_521:21.3	Ahamaññataro tesaṁ,	21	
PA_tha-ap_521:21.4	phaladānassidaṁ phalaṁ.	21	
PA_tha-ap_521:22.1	Abhiññāpāramiṁ gantvā,	22	
PA_tha-ap_521:22.2	sukkamūlena codito;	22	
PA_tha-ap_521:22.3	Sabbāsave pariññāya,	22	
PA_tha-ap_521:22.4	viharāmi anāsavo.	22	
PA_tha-ap_521:23.1	Tevijjā iddhipattā ca,	23	
PA_tha-ap_521:23.2	buddhaputtā mahāyasā;	23	
PA_tha-ap_521:23.3	Dibbasotasamāpannā,	23	
PA_tha-ap_521:23.4	tesaṁ aññataro ahaṁ.	23	
PA_tha-ap_521:24.1	Satasahassito kappe,	24	
PA_tha-ap_521:24.2	yaṁ phalaṁ adadiṁ tadā;	24	
PA_tha-ap_521:24.3	Duggatiṁ nābhijānāmi,	24	
PA_tha-ap_521:24.4	phaladānassidaṁ phalaṁ.	24	
PA_tha-ap_521:25.1	Kilesā jhāpitā mayhaṁ,	25	
PA_tha-ap_521:25.2	…pe…	25	
PA_tha-ap_521:25.3	viharāmi anāsavo.	25	
PA_tha-ap_521:26.1	Svāgataṁ vata me āsi,	26	
PA_tha-ap_521:26.2	…pe…	26	
PA_tha-ap_521:26.3	kataṁ buddhassa sāsanaṁ.	26	
PA_tha-ap_521:27.1	Paṭisambhidā catasso,	27	
PA_tha-ap_521:27.2	…pe…	27	
PA_tha-ap_521:27.3	kataṁ buddhassa sāsanaṁ”.	27	
PA_tha-ap_521:28.1	Itthaṁ sudaṁ āyasmā sabbaphaladāyako thero imā gāthāyo abhāsitthāti.	28	
PA_tha-ap_521:29.1	Sabbaphaladāyakattherassāpadānaṁ navamaṁ.	29	
