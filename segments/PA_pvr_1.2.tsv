segmentnr	original	folio	analyzed
PA_pvr_1.2:0.1	Parivāra	0	
PA_pvr_1.2:0.2	Bhikkhuvibhaṅga	0	
PA_pvr_1.2:0.3	Paṭhamabhāga	0	
PA_pvr_1.2:0.4	1.2 Katāpattivāra	0	
PA_pvr_1.2:0.5	1. Pārājikakaṇḍa	0	
PA_pvr_1.2:1.1	Methunaṁ dhammaṁ paṭisevanto kati āpattiyo āpajjati?	1	
PA_pvr_1.2:1.2	Methunaṁ dhammaṁ paṭisevanto tisso āpattiyo āpajjati.	1	
PA_pvr_1.2:1.3	Akkhāyite sarīre methunaṁ dhammaṁ paṭisevati, āpatti pārājikassa;	1	
PA_pvr_1.2:1.4	yebhuyyena khāyite sarīre methunaṁ dhammaṁ paṭisevati, āpatti thullaccayassa;	1	
PA_pvr_1.2:1.5	vaṭṭakate mukhe acchupantaṁ aṅgajātaṁ paveseti, āpatti dukkaṭassa—	1	
PA_pvr_1.2:1.6	methunaṁ dhammaṁ paṭisevanto imā tisso āpattiyo āpajjati.	1	
PA_pvr_1.2:2.1	Adinnaṁ ādiyanto kati āpattiyo āpajjati?	2	
PA_pvr_1.2:2.2	Adinnaṁ ādiyanto tisso āpattiyo āpajjati.	2	
PA_pvr_1.2:2.3	Pañcamāsakaṁ vā atirekapañcamāsakaṁ vā agghanakaṁ adinnaṁ theyyasaṅkhātaṁ ādiyati, āpatti pārājikassa;	2	
PA_pvr_1.2:2.4	atirekamāsakaṁ vā ūnapañcamāsakaṁ vā agghanakaṁ adinnaṁ theyyasaṅkhātaṁ ādiyati, āpatti thullaccayassa;	2	
PA_pvr_1.2:2.5	māsakaṁ vā ūnamāsakaṁ vā agghanakaṁ adinnaṁ theyyasaṅkhātaṁ ādiyati, āpatti dukkaṭassa—	2	
PA_pvr_1.2:2.6	adinnaṁ ādiyanto imā tisso āpattiyo āpajjati.	2	
PA_pvr_1.2:3.1	Sañcicca manussaviggahaṁ jīvitā voropento kati āpattiyo āpajjati?	3	
PA_pvr_1.2:3.2	Sañcicca manussaviggahaṁ jīvitā voropento tisso āpattiyo āpajjati.	3	
PA_pvr_1.2:3.3	Manussaṁ odissa opātaṁ khaṇati “papatitvā marissatī”ti, āpatti dukkaṭassa;	3	
PA_pvr_1.2:3.4	papatite dukkhā vedanā uppajjati, āpatti thullaccayassa;	3	
PA_pvr_1.2:3.5	marati, āpatti pārājikassa—	3	
PA_pvr_1.2:3.6	sañcicca manussaviggahaṁ jīvitā voropento imā tisso āpattiyo āpajjati.	3	
PA_pvr_1.2:4.1	Asantaṁ abhūtaṁ uttarimanussadhammaṁ ullapanto kati āpattiyo āpajjati?	4	
PA_pvr_1.2:4.2	Asantaṁ abhūtaṁ uttarimanussadhammaṁ ullapanto tisso āpattiyo āpajjati.	4	
PA_pvr_1.2:4.3	Pāpiccho icchāpakato asantaṁ abhūtaṁ uttarimanussadhammaṁ ullapati, āpatti pārājikassa;	4	
PA_pvr_1.2:4.4	“yo te vihāre vasati, so bhikkhu arahā”ti bhaṇati, paṭivijānantassa āpatti thullaccayassa;	4	
PA_pvr_1.2:4.5	na paṭivijānantassa āpatti dukkaṭassa—	4	
PA_pvr_1.2:4.6	asantaṁ abhūtaṁ uttarimanussadhammaṁ ullapanto imā tisso āpattiyo āpajjati.	4	
PA_pvr_1.2:5.1	Cattāro pārājikā niṭṭhitā.	5	
PA_pvr_1.2:6.0	2. Saṅghādisesakaṇḍa	6	
PA_pvr_1.2:6.1	(…) Upakkamitvā asuciṁ mocento tisso āpattiyo āpajjati.	6	
PA_pvr_1.2:6.2	Ceteti upakkamati muccati, āpatti saṅghādisesassa;	6	
PA_pvr_1.2:6.3	ceteti upakkamati na muccati, āpatti thullaccayassa;	6	
PA_pvr_1.2:6.4	payoge dukkaṭaṁ.	6	
PA_pvr_1.2:7.1	Mātugāmena saddhiṁ kāyasaṁsaggaṁ samāpajjanto tisso āpattiyo āpajjati.	7	
PA_pvr_1.2:7.2	Kāyena kāyaṁ āmasati, āpatti saṅghādisesassa;	7	
PA_pvr_1.2:7.3	kāyena kāyapaṭibaddhaṁ āmasati, āpatti thullaccayassa;	7	
PA_pvr_1.2:7.4	kāyapaṭibaddhena kāyapaṭibaddhaṁ āmasati, āpatti dukkaṭassa.	7	
PA_pvr_1.2:8.1	Mātugāmaṁ duṭṭhullāhi vācāhi obhāsento tisso āpattiyo āpajjati.	8	
PA_pvr_1.2:8.2	Vaccamaggaṁ passāvamaggaṁ ādissa vaṇṇampi bhaṇati, avaṇṇampi bhaṇati, āpatti saṅghādisesassa;	8	
PA_pvr_1.2:8.3	vaccamaggaṁ passāvamaggaṁ ṭhapetvā adhakkhakaṁ ubbhajāṇumaṇḍalaṁ ādissa vaṇṇampi bhaṇati avaṇṇampi bhaṇati, āpatti thullaccayassa;	8	
PA_pvr_1.2:8.4	kāyapaṭibaddhaṁ ādissa vaṇṇampi bhaṇati avaṇṇampi bhaṇati, āpatti dukkaṭassa.	8	
PA_pvr_1.2:9.1	Attakāmapāricariyāya vaṇṇaṁ bhāsanto tisso āpattiyo āpajjati.	9	
PA_pvr_1.2:9.2	Mātugāmassa santike attakāmapāricariyāya vaṇṇaṁ bhāsati, āpatti saṅghādisesassa;	9	
PA_pvr_1.2:9.3	paṇḍakassa santike attakāmapāricariyāya vaṇṇaṁ bhāsati, āpatti thullaccayassa;	9	
PA_pvr_1.2:9.4	tiracchānagatassa santike attakāmapāricariyāya vaṇṇaṁ bhāsati, āpatti dukkaṭassa.	9	
PA_pvr_1.2:10.1	Sañcarittaṁ samāpajjanto tisso āpattiyo āpajjati.	10	
PA_pvr_1.2:10.2	Paṭiggaṇhāti vīmaṁsati paccāharati, āpatti saṅghādisesassa;	10	
PA_pvr_1.2:10.3	paṭiggaṇhāti vīmaṁsati na paccāharati, āpatti thullaccayassa;	10	
PA_pvr_1.2:10.4	paṭiggaṇhāti na vīmaṁsati na paccāharati, āpatti dukkaṭassa.	10	
PA_pvr_1.2:11.1	Saññācikāya kuṭiṁ kārāpento tisso āpattiyo āpajjati.	11	
PA_pvr_1.2:11.2	Kārāpeti, payoge dukkaṭaṁ;	11	
PA_pvr_1.2:11.3	ekaṁ piṇḍaṁ anāgate, āpatti thullaccayassa;	11	
PA_pvr_1.2:11.4	tasmiṁ piṇḍe āgate, āpatti saṅghādisesassa.	11	
PA_pvr_1.2:12.1	Mahallakaṁ vihāraṁ kārāpento tisso āpattiyo āpajjati.	12	
PA_pvr_1.2:12.2	Kārāpeti, payoge dukkaṭaṁ;	12	
PA_pvr_1.2:12.3	ekaṁ piṇḍaṁ anāgate, āpatti thullaccayassa;	12	
PA_pvr_1.2:12.4	tasmiṁ piṇḍe āgate, āpatti saṅghādisesassa.	12	
PA_pvr_1.2:13.1	Bhikkhuṁ amūlakena pārājikena dhammena anuddhaṁsento tisso āpattiyo āpajjati.	13	
PA_pvr_1.2:13.2	Anokāsaṁ kārāpetvā cāvanādhippāyo vadeti, āpatti saṅghādisesena dukkaṭassa;	13	
PA_pvr_1.2:13.3	okāsaṁ kārāpetvā akkosādhippāyo vadeti, āpatti omasavādassa.	13	
PA_pvr_1.2:14.1	Bhikkhuṁ aññabhāgiyassa adhikaraṇassa kiñci desaṁ lesamattaṁ upādāya pārājikena dhammena anuddhaṁsento tisso āpattiyo āpajjati.	14	
PA_pvr_1.2:14.2	Anokāsaṁ kārāpetvā cāvanādhippāyo vadeti, āpatti saṅghādisesena dukkaṭassa;	14	
PA_pvr_1.2:14.3	okāsaṁ kārāpetvā akkosādhippāyo vadeti, āpatti omasavādassa.	14	
PA_pvr_1.2:15.1	Saṅghabhedako bhikkhu yāvatatiyaṁ samanubhāsanāya na paṭinissajjanto tisso āpattiyo āpajjati.	15	
PA_pvr_1.2:15.2	Ñattiyā dukkaṭaṁ;	15	
PA_pvr_1.2:15.3	dvīhi kammavācāhi thullaccayā;	15	
PA_pvr_1.2:15.4	kammavācāpariyosāne āpatti saṅghādisesassa.	15	
PA_pvr_1.2:16.1	Bhedakānuvattakā bhikkhū yāvatatiyaṁ samanubhāsanāya na paṭinissajjantā tisso āpattiyo āpajjanti.	16	
PA_pvr_1.2:16.2	Ñattiyā dukkaṭaṁ;	16	
PA_pvr_1.2:16.3	dvīhi kammavācāhi thullaccayā;	16	
PA_pvr_1.2:16.4	kammavācāpariyosāne āpatti saṅghādisesassa.	16	
PA_pvr_1.2:17.1	Dubbaco bhikkhu yāvatatiyaṁ samanubhāsanāya na paṭinissajjanto tisso āpattiyo āpajjati.	17	
PA_pvr_1.2:17.2	Ñattiyā dukkaṭaṁ;	17	
PA_pvr_1.2:17.3	dvīhi kammavācāhi thullaccayā;	17	
PA_pvr_1.2:17.4	kammavācāpariyosāne āpatti saṅghādisesassa.	17	
PA_pvr_1.2:18.1	Kuladūsako bhikkhu yāvatatiyaṁ samanubhāsanāya na paṭinissajjanto tisso āpattiyo āpajjati.	18	
PA_pvr_1.2:18.2	Ñattiyā dukkaṭaṁ;	18	
PA_pvr_1.2:18.3	dvīhi kammavācāhi thullaccayā;	18	
PA_pvr_1.2:18.4	kammavācāpariyosāne āpatti saṅghādisesassa.	18	
PA_pvr_1.2:19.1	Terasa saṅghādisesā niṭṭhitā.	19	
PA_pvr_1.2:20.0.1	4. Nissaggiyakaṇḍa	20	
PA_pvr_1.2:20.0.2	4.1. Kathinavagga	20	
PA_pvr_1.2:20.1	Atirekacīvaraṁ dasāhaṁ atikkāmento ekaṁ āpattiṁ āpajjati.	20	
PA_pvr_1.2:20.2	Nissaggiyaṁ pācittiyaṁ.	20	
PA_pvr_1.2:21.1	Ekarattaṁ ticīvarena vippavasanto ekaṁ āpattiṁ āpajjati.	21	
PA_pvr_1.2:21.2	Nissaggiyaṁ pācittiyaṁ.	21	
PA_pvr_1.2:22.1	Akālacīvaraṁ paṭiggahetvā māsaṁ atikkāmento ekaṁ āpattiṁ āpajjati.	22	
PA_pvr_1.2:22.2	Nissaggiyaṁ pācittiyaṁ.	22	
PA_pvr_1.2:23.1	Aññātikāya bhikkhuniyā purāṇacīvaraṁ dhovāpento dve āpattiyo āpajjati.	23	
PA_pvr_1.2:23.2	Dhovāpeti, payoge dukkaṭaṁ;	23	
PA_pvr_1.2:23.3	dhovāpite nissaggiyaṁ pācittiyaṁ.	23	
PA_pvr_1.2:24.1	Aññātikāya bhikkhuniyā hatthato cīvaraṁ paṭiggaṇhanto dve āpattiyo āpajjati.	24	
PA_pvr_1.2:24.2	Gaṇhāti, payoge dukkaṭaṁ;	24	
PA_pvr_1.2:24.3	gahite nissaggiyaṁ pācittiyaṁ.	24	
PA_pvr_1.2:25.1	Aññātakaṁ gahapatiṁ vā gahapatāniṁ vā cīvaraṁ viññāpento dve āpattiyo āpajjati.	25	
PA_pvr_1.2:25.2	Viññāpeti, payoge dukkaṭaṁ;	25	
PA_pvr_1.2:25.3	viññāpite nissaggiyaṁ pācittiyaṁ.	25	
PA_pvr_1.2:26.1	Aññātakaṁ gahapatiṁ vā gahapatāniṁ vā tatuttari cīvaraṁ viññāpento dve āpattiyo āpajjati.	26	
PA_pvr_1.2:26.2	Viññāpeti, payoge dukkaṭaṁ;	26	
PA_pvr_1.2:26.3	viññāpite nissaggiyaṁ pācittiyaṁ.	26	
PA_pvr_1.2:27.1	Pubbe appavārito aññātakaṁ gahapatikaṁ upasaṅkamitvā cīvare vikappaṁ āpajjanto dve āpattiyo āpajjati.	27	
PA_pvr_1.2:27.2	Vikappaṁ āpajjati, payoge dukkaṭaṁ;	27	
PA_pvr_1.2:27.3	vikappaṁ āpanne nissaggiyaṁ pācittiyaṁ.	27	
PA_pvr_1.2:28.1	Pubbe appavārito aññātake gahapatike upasaṅkamitvā cīvare vikappaṁ āpajjanto dve āpattiyo āpajjati.	28	
PA_pvr_1.2:28.2	Vikappaṁ āpajjati, payoge dukkaṭaṁ;	28	
PA_pvr_1.2:28.3	vikappaṁ āpanne nissaggiyaṁ pācittiyaṁ.	28	
PA_pvr_1.2:29.1	Atirekatikkhattuṁ codanāya atirekachakkhattuṁ ṭhānena cīvaraṁ abhinipphādento dve āpattiyo āpajjati.	29	
PA_pvr_1.2:29.2	Abhinipphādeti, payoge dukkaṭaṁ;	29	
PA_pvr_1.2:29.3	abhinipphādite nissaggiyaṁ pācittiyaṁ.	29	
PA_pvr_1.2:30.1	Kathinavaggo paṭhamo.	30	
PA_pvr_1.2:31.0	4.2. Kosiyavagga	31	
PA_pvr_1.2:31.1	Kosiyamissakaṁ santhataṁ kārāpento dve āpattiyo āpajjati.	31	
PA_pvr_1.2:31.2	Kārāpeti, payoge dukkaṭaṁ;	31	
PA_pvr_1.2:31.3	kārāpite nissaggiyaṁ pācittiyaṁ.	31	
PA_pvr_1.2:32.1	Suddhakāḷakānaṁ eḷakalomānaṁ santhataṁ kārāpento dve āpattiyo āpajjati.	32	
PA_pvr_1.2:32.2	Kārāpeti, payoge dukkaṭaṁ;	32	
PA_pvr_1.2:32.3	kārāpite nissaggiyaṁ pācittiyaṁ.	32	
PA_pvr_1.2:33.1	Anādiyitvā tulaṁ odātānaṁ tulaṁ gocariyānaṁ navaṁ santhataṁ kārāpento dve āpattiyo āpajjati.	33	
PA_pvr_1.2:33.2	Kārāpeti, payoge dukkaṭaṁ;	33	
PA_pvr_1.2:33.3	kārāpite nissaggiyaṁ pācittiyaṁ.	33	
PA_pvr_1.2:34.1	Anuvassaṁ santhataṁ kārāpento dve āpattiyo āpajjati.	34	
PA_pvr_1.2:34.2	Kārāpeti, payoge dukkaṭaṁ;	34	
PA_pvr_1.2:34.3	kārāpite nissaggiyaṁ pācittiyaṁ.	34	
PA_pvr_1.2:35.1	Anādiyitvā purāṇasanthatassa sāmantā sugatavidatthiṁ navaṁ nisīdanasanthataṁ kārāpento dve āpattiyo āpajjati.	35	
PA_pvr_1.2:35.2	Kārāpeti, payoge dukkaṭaṁ;	35	
PA_pvr_1.2:35.3	kārāpite nissaggiyaṁ pācittiyaṁ.	35	
PA_pvr_1.2:36.1	Eḷakalomāni paṭiggahetvā tiyojanaṁ atikkāmento dve āpattiyo āpajjati.	36	
PA_pvr_1.2:36.2	Paṭhamaṁ pādaṁ tiyojanaṁ atikkāmeti, āpatti dukkaṭassa;	36	
PA_pvr_1.2:36.3	dutiyaṁ pādaṁ atikkāmeti, nissaggiyaṁ pācittiyaṁ.	36	
PA_pvr_1.2:37.1	Aññātikāya bhikkhuniyā eḷakalomāni dhovāpento dve āpattiyo āpajjati.	37	
PA_pvr_1.2:37.2	Dhovāpeti, payoge dukkaṭaṁ;	37	
PA_pvr_1.2:37.3	dhovāpite nissaggiyaṁ pācittiyaṁ.	37	
PA_pvr_1.2:38.1	Rūpiyaṁ paṭiggaṇhanto dve āpattiyo āpajjati.	38	
PA_pvr_1.2:38.2	Gaṇhāti, payoge dukkaṭaṁ;	38	
PA_pvr_1.2:38.3	gahite nissaggiyaṁ pācittiyaṁ.	38	
PA_pvr_1.2:39.1	Nānappakārakaṁ rūpiyasaṁvohāraṁ samāpajjanto dve āpattiyo āpajjati.	39	
PA_pvr_1.2:39.2	Samāpajjati, payoge dukkaṭaṁ;	39	
PA_pvr_1.2:39.3	samāpanne nissaggiyaṁ pācittiyaṁ.	39	
PA_pvr_1.2:40.1	Nānappakārakaṁ kayavikkayaṁ samāpajjanto dve āpattiyo āpajjati.	40	
PA_pvr_1.2:40.2	Samāpajjati, payoge dukkaṭaṁ;	40	
PA_pvr_1.2:40.3	samāpanne nissaggiyaṁ pācittiyaṁ.	40	
PA_pvr_1.2:41.1	Kosiyavaggo dutiyo.	41	
PA_pvr_1.2:42.0	4.3. Pattavagga	42	
PA_pvr_1.2:42.1	Atirekapattaṁ dasāhaṁ atikkāmento ekaṁ āpattiṁ āpajjati.	42	
PA_pvr_1.2:42.2	Nissaggiyaṁ pācittiyaṁ.	42	
PA_pvr_1.2:43.1	Ūnapañcabandhanena pattena aññaṁ navaṁ pattaṁ cetāpento dve āpattiyo āpajjati.	43	
PA_pvr_1.2:43.2	Cetāpeti, payoge dukkaṭaṁ;	43	
PA_pvr_1.2:43.3	cetāpite nissaggiyaṁ pācittiyaṁ.	43	
PA_pvr_1.2:44.1	Bhesajjāni paṭiggahetvā sattāhaṁ atikkāmento ekaṁ āpattiṁ āpajjati.	44	
PA_pvr_1.2:44.2	Nissaggiyaṁ pācittiyaṁ.	44	
PA_pvr_1.2:45.1	Atirekamāse sese gimhāne vassikasāṭikacīvaraṁ pariyesanto dve āpattiyo āpajjati.	45	
PA_pvr_1.2:45.2	Pariyesati, payoge dukkaṭaṁ;	45	
PA_pvr_1.2:45.3	pariyiṭṭhe nissaggiyaṁ pācittiyaṁ.	45	
PA_pvr_1.2:46.1	Bhikkhussa sāmaṁ cīvaraṁ datvā kupito anattamano acchindanto dve āpattiyo āpajjati.	46	
PA_pvr_1.2:46.2	Acchindati, payoge dukkaṭaṁ;	46	
PA_pvr_1.2:46.3	acchinne nissaggiyaṁ pācittiyaṁ.	46	
PA_pvr_1.2:47.1	Sāmaṁ suttaṁ viññāpetvā tantavāyehi cīvaraṁ vāyāpento dve āpattiyo āpajjati.	47	
PA_pvr_1.2:47.2	Vāyāpeti, payoge dukkaṭaṁ;	47	
PA_pvr_1.2:47.3	vāyāpite nissaggiyaṁ pācittiyaṁ.	47	
PA_pvr_1.2:48.1	Pubbe appavārito aññātakassa gahapatikassa tantavāye upasaṅkamitvā cīvare vikappaṁ āpajjanto dve āpattiyo āpajjati.	48	
PA_pvr_1.2:48.2	Vikappaṁ āpajjati, payoge dukkaṭaṁ;	48	
PA_pvr_1.2:48.3	vikappaṁ āpanne nissaggiyaṁ pācittiyaṁ.	48	
PA_pvr_1.2:49.1	Accekacīvaraṁ paṭiggahetvā cīvarakālasamayaṁ atikkāmento ekaṁ āpattiṁ āpajjati.	49	
PA_pvr_1.2:49.2	Nissaggiyaṁ pācittiyaṁ.	49	
PA_pvr_1.2:50.1	Tiṇṇaṁ cīvarānaṁ aññataraṁ cīvaraṁ antaraghare nikkhipitvā atirekachārattaṁ vippavasanto ekaṁ āpattiṁ āpajjati.	50	
PA_pvr_1.2:50.2	Nissaggiyaṁ pācittiyaṁ.	50	
PA_pvr_1.2:51.1	Jānaṁ saṅghikaṁ lābhaṁ pariṇataṁ attano pariṇāmento dve āpattiyo āpajjati.	51	
PA_pvr_1.2:51.2	Pariṇāmeti, payoge dukkaṭaṁ;	51	
PA_pvr_1.2:51.3	pariṇāmite nissaggiyaṁ pācittiyaṁ.	51	
PA_pvr_1.2:52.1	Pattavaggo tatiyo.	52	
PA_pvr_1.2:52.2	Tiṁsa nissaggiyā pācittiyā niṭṭhitā.	52	
PA_pvr_1.2:53.0.1	5. Pācittiyakaṇḍa	53	
PA_pvr_1.2:53.0.2	5.1. Musāvādavagga	53	
PA_pvr_1.2:53.1	Sampajānamusāvādaṁ bhāsanto kati āpattiyo āpajjati?	53	
PA_pvr_1.2:53.2	Sampajānamusāvādaṁ bhāsanto pañca āpattiyo āpajjati.	53	
PA_pvr_1.2:53.3	Pāpiccho icchāpakato asantaṁ abhūtaṁ uttarimanussadhammaṁ ullapati, āpatti pārājikassa;	53	
PA_pvr_1.2:53.4	bhikkhuṁ amūlakena pārājikena dhammena anuddhaṁseti, āpatti saṅghādisesassa;	53	
PA_pvr_1.2:53.5	“yo te vihāre vasati, so bhikkhu arahā”ti bhaṇati, paṭivijānantassa āpatti thullaccayassa;	53	
PA_pvr_1.2:53.6	na paṭivijānantassa āpatti dukkaṭassa;	53	
PA_pvr_1.2:53.7	sampajānamusāvāde pācittiyaṁ—	53	
PA_pvr_1.2:53.8	sampajānamusāvādaṁ bhāsanto imā pañca āpattiyo āpajjati.	53	
PA_pvr_1.2:54.1	Omasanto dve āpattiyo āpajjati.	54	
PA_pvr_1.2:54.2	Upasampannaṁ omasati, āpatti pācittiyassa;	54	
PA_pvr_1.2:54.3	anupasampannaṁ omasati, āpatti dukkaṭassa.	54	
PA_pvr_1.2:55.1	Pesuññaṁ upasaṁharanto dve āpattiyo āpajjati.	55	
PA_pvr_1.2:55.2	Upasampannassa pesuññaṁ upasaṁharati, āpatti pācittiyassa;	55	
PA_pvr_1.2:55.3	anupasampannassa pesuññaṁ upasaṁharati, āpatti dukkaṭassa.	55	
PA_pvr_1.2:56.1	Anupasampannaṁ padaso dhammaṁ vācento dve āpattiyo āpajjati.	56	
PA_pvr_1.2:56.2	Vāceti, payoge dukkaṭaṁ;	56	
PA_pvr_1.2:56.3	pade pade āpatti pācittiyassa.	56	
PA_pvr_1.2:57.1	Anupasampannena uttaridirattatirattaṁ sahaseyyaṁ kappento dve āpattiyo āpajjati.	57	
PA_pvr_1.2:57.2	Nipajjati, payoge dukkaṭaṁ;	57	
PA_pvr_1.2:57.3	nipanne āpatti pācittiyassa.	57	
PA_pvr_1.2:58.1	Mātugāmena sahaseyyaṁ kappento dve āpattiyo āpajjati.	58	
PA_pvr_1.2:58.2	Nipajjati, payoge dukkaṭaṁ;	58	
PA_pvr_1.2:58.3	nipanne āpatti pācittiyassa.	58	
PA_pvr_1.2:59.1	Mātugāmassa uttarichappañcavācāhi dhammaṁ desento dve āpattiyo āpajjati.	59	
PA_pvr_1.2:59.2	Deseti, payoge dukkaṭaṁ;	59	
PA_pvr_1.2:59.3	pade pade āpatti pācittiyassa.	59	
PA_pvr_1.2:60.1	Anupasampannassa uttarimanussadhammaṁ bhūtaṁ ārocento dve āpattiyo āpajjati.	60	
PA_pvr_1.2:60.2	Āroceti, payoge dukkaṭaṁ;	60	
PA_pvr_1.2:60.3	ārocite āpatti pācittiyassa.	60	
PA_pvr_1.2:61.1	Bhikkhussa duṭṭhullaṁ āpattiṁ anupasampannassa ārocento dve āpattiyo āpajjati.	61	
PA_pvr_1.2:61.2	Āroceti, payoge dukkaṭaṁ;	61	
PA_pvr_1.2:61.3	ārocite āpatti pācittiyassa.	61	
PA_pvr_1.2:62.1	Pathaviṁ khaṇanto dve āpattiyo āpajjati.	62	
PA_pvr_1.2:62.2	Khaṇati, payoge dukkaṭaṁ;	62	
PA_pvr_1.2:62.3	pahāre pahāre āpatti pācittiyassa.	62	
PA_pvr_1.2:63.1	Musāvādavaggo paṭhamo.	63	
PA_pvr_1.2:64.0	5.2. Bhūtagāmavagga	64	
PA_pvr_1.2:64.1	Bhūtagāmaṁ pātento dve āpattiyo āpajjati.	64	
PA_pvr_1.2:64.2	Pāteti, payoge dukkaṭaṁ;	64	
PA_pvr_1.2:64.3	pahāre pahāre āpatti pācittiyassa.	64	
PA_pvr_1.2:65.1	Aññenaññaṁ paṭicaranto dve āpattiyo āpajjati.	65	
PA_pvr_1.2:65.2	Anāropite aññavādake aññenaññaṁ paṭicarati, āpatti dukkaṭassa;	65	
PA_pvr_1.2:65.3	āropite aññavādake aññenaññaṁ paṭicarati, āpatti pācittiyassa.	65	
PA_pvr_1.2:66.1	Bhikkhuṁ ujjhāpento dve āpattiyo āpajjati.	66	
PA_pvr_1.2:66.2	Ujjhāpeti, payoge dukkaṭaṁ;	66	
PA_pvr_1.2:66.3	ujjhāpite āpatti pācittiyassa.	66	
PA_pvr_1.2:67.1	Saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā anuddharitvā anāpucchā pakkamanto dve āpattiyo āpajjati.	67	
PA_pvr_1.2:67.2	Paṭhamaṁ pādaṁ leḍḍupātaṁ atikkāmeti, āpatti dukkaṭassa;	67	
PA_pvr_1.2:67.3	dutiyaṁ pādaṁ atikkāmeti, āpatti pācittiyassa.	67	
PA_pvr_1.2:68.1	Saṅghike vihāre seyyaṁ santharitvā anuddharitvā anāpucchā pakkamanto dve āpattiyo āpajjati.	68	
PA_pvr_1.2:68.2	Paṭhamaṁ pādaṁ parikkhepaṁ atikkāmeti, āpatti dukkaṭassa;	68	
PA_pvr_1.2:68.3	dutiyaṁ pādaṁ atikkāmeti, āpatti pācittiyassa.	68	
PA_pvr_1.2:69.1	Saṅghike vihāre jānaṁ pubbupagataṁ bhikkhuṁ anupakhajja seyyaṁ kappento dve āpattiyo āpajjati.	69	
PA_pvr_1.2:69.2	Nipajjati, payoge dukkaṭaṁ;	69	
PA_pvr_1.2:69.3	nipanne āpatti pācittiyassa.	69	
PA_pvr_1.2:70.1	Bhikkhuṁ kupito anattamano saṅghikā vihārā nikkaḍḍhento dve āpattiyo āpajjati.	70	
PA_pvr_1.2:70.2	Nikkaḍḍhati, payoge dukkaṭaṁ;	70	
PA_pvr_1.2:70.3	nikkaḍḍhite āpatti pācittiyassa.	70	
PA_pvr_1.2:71.1	Saṅghike vihāre uparivehāsakuṭiyā āhaccapādakaṁ mañcaṁ vā pīṭhaṁ vā abhinisīdanto dve āpattiyo āpajjati.	71	
PA_pvr_1.2:71.2	Abhinisīdati, payoge dukkaṭaṁ;	71	
PA_pvr_1.2:71.3	abhinisinne āpatti pācittiyassa.	71	
PA_pvr_1.2:72.1	Dvattipariyāye adhiṭṭhahitvā tatuttari adhiṭṭhahanto dve āpattiyo āpajjati.	72	
PA_pvr_1.2:72.2	Adhiṭṭheti, payoge dukkaṭaṁ;	72	
PA_pvr_1.2:72.3	adhiṭṭhite āpatti pācittiyassa.	72	
PA_pvr_1.2:73.1	Jānaṁ sappāṇakaṁ udakaṁ tiṇaṁ vā mattikaṁ vā siñcanto dve āpattiyo āpajjati.	73	
PA_pvr_1.2:73.2	Siñcati, payoge dukkaṭaṁ;	73	
PA_pvr_1.2:73.3	siñcite āpatti pācittiyassa.	73	
PA_pvr_1.2:74.1	Bhūtagāmavaggo dutiyo.	74	
PA_pvr_1.2:75.0	5.3. Ovādavagga	75	
PA_pvr_1.2:75.1	Asammato bhikkhuniyo ovadanto dve āpattiyo āpajjati.	75	
PA_pvr_1.2:75.2	Ovadati, payoge dukkaṭaṁ;	75	
PA_pvr_1.2:75.3	ovadite āpatti pācittiyassa.	75	
PA_pvr_1.2:76.1	Atthaṅgate sūriye bhikkhuniyo ovadanto dve āpattiyo āpajjati.	76	
PA_pvr_1.2:76.2	Ovadati, payoge dukkaṭaṁ;	76	
PA_pvr_1.2:76.3	ovadite āpatti pācittiyassa.	76	
PA_pvr_1.2:77.1	Bhikkhunupassayaṁ upasaṅkamitvā bhikkhuniyo ovadanto dve āpattiyo āpajjati.	77	
PA_pvr_1.2:77.2	Ovadati, payoge dukkaṭaṁ;	77	
PA_pvr_1.2:77.3	ovadite āpatti pācittiyassa.	77	
PA_pvr_1.2:78.1	“Āmisahetu bhikkhū bhikkhuniyo ovadantī”ti bhaṇanto dve āpattiyo āpajjati.	78	
PA_pvr_1.2:78.2	Bhaṇati, payoge dukkaṭaṁ;	78	
PA_pvr_1.2:78.3	bhaṇite āpatti pācittiyassa.	78	
PA_pvr_1.2:79.1	Aññātikāya bhikkhuniyā cīvaraṁ dento dve āpattiyo āpajjati.	79	
PA_pvr_1.2:79.2	Deti, payoge dukkaṭaṁ;	79	
PA_pvr_1.2:79.3	dinne āpatti pācittiyassa.	79	
PA_pvr_1.2:80.1	Aññātikāya bhikkhuniyā cīvaraṁ sibbento dve āpattiyo āpajjati.	80	
PA_pvr_1.2:80.2	Sibbeti, payoge dukkaṭaṁ;	80	
PA_pvr_1.2:80.3	ārāpathe ārāpathe āpatti pācittiyassa.	80	
PA_pvr_1.2:81.1	Bhikkhuniyā saddhiṁ saṁvidhāya ekaddhānamaggaṁ paṭipajjanto dve āpattiyo āpajjati.	81	
PA_pvr_1.2:81.2	Paṭipajjati, payoge dukkaṭaṁ;	81	
PA_pvr_1.2:81.3	paṭipanne āpatti pācittiyassa.	81	
PA_pvr_1.2:82.1	Bhikkhuniyā saddhiṁ saṁvidhāya ekaṁ nāvaṁ abhiruhanto dve āpattiyo āpajjati.	82	
PA_pvr_1.2:82.2	Abhiruhati, payoge dukkaṭaṁ;	82	
PA_pvr_1.2:82.3	abhiruḷhe āpatti pācittiyassa.	82	
PA_pvr_1.2:83.1	Jānaṁ bhikkhuniparipācitaṁ piṇḍapātaṁ bhuñjanto dve āpattiyo āpajjati.	83	
PA_pvr_1.2:83.2	“Bhuñjissāmī”ti paṭiggaṇhāti, āpatti dukkaṭassa;	83	
PA_pvr_1.2:83.3	ajjhohāre ajjhohāre āpatti pācittiyassa.	83	
PA_pvr_1.2:84.1	Bhikkhuniyā saddhiṁ eko ekāya raho nisajjaṁ kappento dve āpattiyo āpajjati.	84	
PA_pvr_1.2:84.2	Nisīdati, payoge dukkaṭaṁ;	84	
PA_pvr_1.2:84.3	nisinne āpatti pācittiyassa.	84	
PA_pvr_1.2:85.1	Ovādavaggo tatiyo.	85	
PA_pvr_1.2:86.0	5.4. Bhojanavagga	86	
PA_pvr_1.2:86.1	Tatuttari āvasathapiṇḍaṁ bhuñjanto dve āpattiyo āpajjati.	86	
PA_pvr_1.2:86.2	“Bhuñjissāmī”ti paṭiggaṇhāti, āpatti dukkaṭassa;	86	
PA_pvr_1.2:86.3	ajjhohāre ajjhohāre āpatti pācittiyassa.	86	
PA_pvr_1.2:87.1	Gaṇabhojanaṁ bhuñjanto dve āpattiyo āpajjati.	87	
PA_pvr_1.2:87.2	“Bhuñjissāmī”ti paṭiggaṇhāti, āpatti dukkaṭassa;	87	
PA_pvr_1.2:87.3	ajjhohāre ajjhohāre āpatti pācittiyassa.	87	
PA_pvr_1.2:88.1	Paramparabhojanaṁ bhuñjanto dve āpattiyo āpajjati.	88	
PA_pvr_1.2:88.2	“Bhuñjissāmī”ti paṭiggaṇhāti, āpatti dukkaṭassa;	88	
PA_pvr_1.2:88.3	ajjhohāre ajjhohāre āpatti pācittiyassa.	88	
PA_pvr_1.2:89.1	Dvattipattapūre pūve paṭiggahetvā tatuttari paṭiggaṇhanto dve āpattiyo āpajjati.	89	
PA_pvr_1.2:89.2	Gaṇhāti, payoge dukkaṭaṁ;	89	
PA_pvr_1.2:89.3	gahite āpatti pācittiyassa.	89	
PA_pvr_1.2:90.1	Bhuttāvī pavārito anatirittaṁ khādanīyaṁ vā bhojanīyaṁ vā bhuñjanto dve āpattiyo āpajjati.	90	
PA_pvr_1.2:90.2	“Bhuñjissāmī”ti paṭiggaṇhāti, āpatti dukkaṭassa;	90	
PA_pvr_1.2:90.3	ajjhohāre ajjhohāre āpatti pācittiyassa.	90	
PA_pvr_1.2:91.1	Bhikkhuṁ bhuttāviṁ pavāritaṁ anatirittena khādanīyena vā bhojanīyena vā abhihaṭṭhuṁ pavārento dve āpattiyo āpajjati.	91	
PA_pvr_1.2:91.2	Tassa vacanena “khādissāmi bhuñjissāmī”ti paṭiggaṇhāti, āpatti dukkaṭassa;	91	
PA_pvr_1.2:91.3	bhojanapariyosāne āpatti pācittiyassa.	91	
PA_pvr_1.2:92.1	Vikāle khādanīyaṁ vā bhojanīyaṁ vā bhuñjanto dve āpattiyo āpajjati.	92	
PA_pvr_1.2:92.2	“Khādissāmi bhuñjissāmī”ti paṭiggaṇhāti, āpatti dukkaṭassa;	92	
PA_pvr_1.2:92.3	ajjhohāre ajjhohāre āpatti pācittiyassa.	92	
PA_pvr_1.2:93.1	Sannidhikārakaṁ khādanīyaṁ vā bhojanīyaṁ vā bhuñjanto dve āpattiyo āpajjati.	93	
PA_pvr_1.2:93.2	“Khādissāmi bhuñjissāmī”ti paṭiggaṇhāti, āpatti dukkaṭassa;	93	
PA_pvr_1.2:93.3	ajjhohāre ajjhohāre āpatti pācittiyassa.	93	
PA_pvr_1.2:94.1	Paṇītabhojanāni attano atthāya viññāpetvā bhuñjanto dve āpattiyo āpajjati.	94	
PA_pvr_1.2:94.2	“Bhuñjissāmī”ti paṭiggaṇhāti, āpatti dukkaṭassa;	94	
PA_pvr_1.2:94.3	ajjhohāre ajjhohāre āpatti pācittiyassa.	94	
PA_pvr_1.2:95.1	Adinnaṁ mukhadvāraṁ āhāraṁ āharanto dve āpattiyo āpajjati.	95	
PA_pvr_1.2:95.2	“Bhuñjissāmī”ti paṭiggaṇhāti, āpatti dukkaṭassa;	95	
PA_pvr_1.2:95.3	ajjhohāre ajjhohāre āpatti pācittiyassa.	95	
PA_pvr_1.2:96.1	Bhojanavaggo catuttho.	96	
PA_pvr_1.2:97.0	5.5. Acelakavagga	97	
PA_pvr_1.2:97.1	Acelakassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dento dve āpattiyo āpajjati.	97	
PA_pvr_1.2:97.2	Deti, payoge dukkaṭaṁ;	97	
PA_pvr_1.2:97.3	dinne āpatti pācittiyassa.	97	
PA_pvr_1.2:98.1	Bhikkhuṁ—“ehāvuso, gāmaṁ vā nigamaṁ vā piṇḍāya pavisissāmā”ti tassa dāpetvā vā adāpetvā vā uyyojento dve āpattiyo āpajjati.	98	
PA_pvr_1.2:98.2	Uyyojeti, payoge dukkaṭaṁ;	98	
PA_pvr_1.2:98.3	uyyojite āpatti pācittiyassa.	98	
PA_pvr_1.2:99.1	Sabhojane kule anupakhajja nisajjaṁ kappento dve āpattiyo āpajjati.	99	
PA_pvr_1.2:99.2	Nisīdati, payoge dukkaṭaṁ;	99	
PA_pvr_1.2:99.3	nisinne āpatti pācittiyassa.	99	
PA_pvr_1.2:100.1	Mātugāmena saddhiṁ raho paṭicchanne āsane nisajjaṁ kappento dve āpattiyo āpajjati.	100	
PA_pvr_1.2:100.2	Nisīdati, payoge dukkaṭaṁ;	100	
PA_pvr_1.2:100.3	nisinne āpatti pācittiyassa.	100	
PA_pvr_1.2:101.1	Mātugāmena saddhiṁ eko ekāya raho nisajjaṁ kappento dve āpattiyo āpajjati.	101	
PA_pvr_1.2:101.2	Nisīdati, payoge dukkaṭaṁ;	101	
PA_pvr_1.2:101.3	nisinne āpatti pācittiyassa.	101	
PA_pvr_1.2:102.1	Nimantito sabhatto samāno purebhattaṁ pacchābhattaṁ kulesu cārittaṁ āpajjanto dve āpattiyo āpajjati.	102	
PA_pvr_1.2:102.2	Paṭhamaṁ pādaṁ ummāraṁ atikkāmeti, āpatti dukkaṭassa;	102	
PA_pvr_1.2:102.3	dutiyaṁ pādaṁ atikkāmeti, āpatti pācittiyassa.	102	
PA_pvr_1.2:103.1	Tatuttari bhesajjaṁ viññāpento dve āpattiyo āpajjati.	103	
PA_pvr_1.2:103.2	Viññāpeti, payoge dukkaṭaṁ;	103	
PA_pvr_1.2:103.3	viññāpite āpatti pācittiyassa.	103	
PA_pvr_1.2:104.1	Uyyuttaṁ senaṁ dassanāya gacchanto dve āpattiyo āpajjati.	104	
PA_pvr_1.2:104.2	Gacchati, āpatti dukkaṭassa;	104	
PA_pvr_1.2:104.3	yattha ṭhito passati, āpatti pācittiyassa.	104	
PA_pvr_1.2:105.1	Atirekatirattaṁ senāya vasanto dve āpattiyo āpajjati.	105	
PA_pvr_1.2:105.2	Vasati, payoge dukkaṭaṁ;	105	
PA_pvr_1.2:105.3	vasite āpatti pācittiyassa.	105	
PA_pvr_1.2:106.1	Uyyodhikaṁ gacchanto dve āpattiyo āpajjati.	106	
PA_pvr_1.2:106.2	Gacchati, āpatti dukkaṭassa;	106	
PA_pvr_1.2:106.3	yattha ṭhito passati, āpatti pācittiyassa.	106	
PA_pvr_1.2:107.1	Acelakavaggo pañcamo.	107	
PA_pvr_1.2:108.0	5.6. Surāmerayavagga	108	
PA_pvr_1.2:108.1	Majjaṁ pivanto dve āpattiyo āpajjati.	108	
PA_pvr_1.2:108.2	“Pivissāmī”ti paṭiggaṇhāti, āpatti dukkaṭassa;	108	
PA_pvr_1.2:108.3	ajjhohāre ajjhohāre āpatti pācittiyassa.	108	
PA_pvr_1.2:109.1	Bhikkhuṁ aṅgulipatodakena hāsento dve āpattiyo āpajjati.	109	
PA_pvr_1.2:109.2	Hāseti, payoge dukkaṭaṁ;	109	
PA_pvr_1.2:109.3	hasite āpatti pācittiyassa.	109	
PA_pvr_1.2:110.1	Udake kīḷanto dve āpattiyo āpajjati.	110	
PA_pvr_1.2:110.2	Heṭṭhāgopphake udake kīḷati, āpatti dukkaṭassa;	110	
PA_pvr_1.2:110.3	uparigopphake kīḷati, āpatti pācittiyassa.	110	
PA_pvr_1.2:111.1	Anādariyaṁ karonto dve āpattiyo āpajjati.	111	
PA_pvr_1.2:111.2	Karoti, payoge dukkaṭaṁ;	111	
PA_pvr_1.2:111.3	kate āpatti pācittiyassa.	111	
PA_pvr_1.2:112.1	Bhikkhuṁ bhiṁsāpento dve āpattiyo āpajjati.	112	
PA_pvr_1.2:112.2	Bhiṁsāpeti, payoge dukkaṭaṁ;	112	
PA_pvr_1.2:112.3	bhiṁsāpite āpatti pācittiyassa.	112	
PA_pvr_1.2:113.1	Jotiṁ samādahitvā visibbento dve āpattiyo āpajjati.	113	
PA_pvr_1.2:113.2	Samādahati, payoge dukkaṭaṁ;	113	
PA_pvr_1.2:113.3	samādahite āpatti pācittiyassa.	113	
PA_pvr_1.2:114.1	Orenaddhamāsaṁ nahāyanto dve āpattiyo āpajjati.	114	
PA_pvr_1.2:114.2	Nahāyati, payoge dukkaṭaṁ;	114	
PA_pvr_1.2:114.3	nahānapariyosāne āpatti pācittiyassa.	114	
PA_pvr_1.2:115.1	Anādiyitvā tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ navaṁ cīvaraṁ paribhuñjanto dve āpattiyo āpajjati.	115	
PA_pvr_1.2:115.2	Paribhuñjati, payoge dukkaṭaṁ;	115	
PA_pvr_1.2:115.3	paribhutte āpatti pācittiyassa.	115	
PA_pvr_1.2:116.1	Bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā appaccuddhāraṇaṁ paribhuñjanto dve āpattiyo āpajjati.	116	
PA_pvr_1.2:116.2	Paribhuñjati, payoge dukkaṭaṁ;	116	
PA_pvr_1.2:116.3	paribhutte āpatti pācittiyassa.	116	
PA_pvr_1.2:117.1	Bhikkhussa pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidhento dve āpattiyo āpajjati.	117	
PA_pvr_1.2:117.2	Apanidheti, payoge dukkaṭaṁ;	117	
PA_pvr_1.2:117.3	apanidhite āpatti pācittiyassa.	117	
PA_pvr_1.2:118.1	Surāmerayavaggo chaṭṭho.	118	
PA_pvr_1.2:119.0	5.7. Sappāṇakavagga	119	
PA_pvr_1.2:119.1	Sañcicca pāṇaṁ jīvitā voropento kati āpattiyo āpajjati?	119	
PA_pvr_1.2:119.2	Sañcicca pāṇaṁ jīvitā voropento catasso āpattiyo āpajjati.	119	
PA_pvr_1.2:119.3	Anodissa opātaṁ khaṇati—“yo koci papatitvā marissatī”ti, āpatti dukkaṭassa;	119	
PA_pvr_1.2:119.4	manusso tasmiṁ papatitvā marati, āpatti pārājikassa;	119	
PA_pvr_1.2:119.5	yakkho vā peto vā tiracchānagatamanussaviggaho vā tasmiṁ papatitvā marati, āpatti thullaccayassa;	119	
PA_pvr_1.2:119.6	tiracchānagato tasmiṁ papatitvā marati, āpatti pācittiyassa—	119	
PA_pvr_1.2:119.7	sañcicca pāṇaṁ jīvitā voropento imā catasso āpattiyo āpajjati.	119	
PA_pvr_1.2:120.1	Jānaṁ sappāṇakaṁ udakaṁ paribhuñjanto dve āpattiyo āpajjati.	120	
PA_pvr_1.2:120.2	Paribhuñjati, payoge dukkaṭaṁ;	120	
PA_pvr_1.2:120.3	paribhutte āpatti pācittiyassa.	120	
PA_pvr_1.2:121.1	Jānaṁ yathādhammaṁ nihatādhikaraṇaṁ punakammāya ukkoṭento dve āpattiyo āpajjati.	121	
PA_pvr_1.2:121.2	Ukkoṭeti, payoge dukkaṭaṁ;	121	
PA_pvr_1.2:121.3	ukkoṭite āpatti pācittiyassa.	121	
PA_pvr_1.2:122.1	Bhikkhussa jānaṁ duṭṭhullaṁ āpattiṁ paṭicchādento ekaṁ āpattiṁ āpajjati, pācittiyaṁ.	122	
PA_pvr_1.2:123.1	Jānaṁ ūnavīsativassaṁ puggalaṁ upasampādento dve āpattiyo āpajjati.	123	
PA_pvr_1.2:123.2	Upasampādeti, payoge dukkaṭaṁ;	123	
PA_pvr_1.2:123.3	upasampādite āpatti pācittiyassa.	123	
PA_pvr_1.2:124.1	Jānaṁ theyyasatthena saddhiṁ saṁvidhāya ekaddhānamaggaṁ paṭipajjanto dve āpattiyo āpajjati.	124	
PA_pvr_1.2:124.2	Paṭipajjati, payoge dukkaṭaṁ;	124	
PA_pvr_1.2:124.3	paṭipanne āpatti pācittiyassa.	124	
PA_pvr_1.2:125.1	Mātugāmena saddhiṁ saṁvidhāya ekaddhānamaggaṁ paṭipajjanto dve āpattiyo āpajjati.	125	
PA_pvr_1.2:125.2	Paṭipajjati, payoge dukkaṭaṁ;	125	
PA_pvr_1.2:125.3	paṭipanne āpatti pācittiyassa.	125	
PA_pvr_1.2:126.1	Pāpikāya diṭṭhiyā yāvatatiyaṁ samanubhāsanāya na paṭinissajjanto dve āpattiyo āpajjati.	126	
PA_pvr_1.2:126.2	Ñattiyā dukkaṭaṁ;	126	
PA_pvr_1.2:126.3	kammavācāpariyosāne āpatti pācittiyassa.	126	
PA_pvr_1.2:127.1	Jānaṁ tathāvādinā bhikkhunā akaṭānudhammena taṁ diṭṭhiṁ appaṭinissaṭṭhena saddhiṁ sambhuñjanto dve āpattiyo āpajjati.	127	
PA_pvr_1.2:127.2	Sambhuñjati, payoge dukkaṭaṁ;	127	
PA_pvr_1.2:127.3	sambhutte āpatti pācittiyassa.	127	
PA_pvr_1.2:128.1	Jānaṁ tathānāsitaṁ samaṇuddesaṁ upalāpento dve āpattiyo āpajjati.	128	
PA_pvr_1.2:128.2	Upalāpeti, payoge dukkaṭaṁ;	128	
PA_pvr_1.2:128.3	upalāpite āpatti pācittiyassa.	128	
PA_pvr_1.2:129.1	Sappāṇakavaggo sattamo.	129	
PA_pvr_1.2:130.0	5.8. Sahadhammikavagga	130	
PA_pvr_1.2:130.1	Bhikkhūhi sahadhammikaṁ vuccamāno—“na tāvāhaṁ, āvuso, etasmiṁ sikkhāpade sikkhissāmi yāva na aññaṁ bhikkhuṁ byattaṁ vinayadharaṁ paripucchissāmī”ti bhaṇanto dve āpattiyo āpajjati.	130	
PA_pvr_1.2:130.2	Bhaṇati, payoge dukkaṭaṁ;	130	
PA_pvr_1.2:130.3	bhaṇite āpatti pācittiyassa.	130	
PA_pvr_1.2:131.1	Vinayaṁ vivaṇṇento dve āpattiyo āpajjati.	131	
PA_pvr_1.2:131.2	Vivaṇṇeti, payoge dukkaṭaṁ;	131	
PA_pvr_1.2:131.3	vivaṇṇite āpatti pācittiyassa.	131	
PA_pvr_1.2:132.1	Mohento dve āpattiyo āpajjati.	132	
PA_pvr_1.2:132.2	Anāropite mohe moheti, āpatti dukkaṭassa;	132	
PA_pvr_1.2:132.3	āropite mohe moheti, āpatti pācittiyassa.	132	
PA_pvr_1.2:133.1	Bhikkhussa kupito anattamano pahāraṁ dento dve āpattiyo āpajjati.	133	
PA_pvr_1.2:133.2	Paharati, payoge dukkaṭaṁ;	133	
PA_pvr_1.2:133.3	pahate āpatti pācittiyassa.	133	
PA_pvr_1.2:134.1	Bhikkhussa kupito anattamano talasattikaṁ uggiranto dve āpattiyo āpajjati.	134	
PA_pvr_1.2:134.2	Uggirati, payoge dukkaṭaṁ;	134	
PA_pvr_1.2:134.3	uggirite āpatti pācittiyassa.	134	
PA_pvr_1.2:135.1	Bhikkhuṁ amūlakena saṅghādisesena anuddhaṁsento dve āpattiyo āpajjati.	135	
PA_pvr_1.2:135.2	Anuddhaṁseti, payoge dukkaṭaṁ;	135	
PA_pvr_1.2:135.3	anuddhaṁsite āpatti pācittiyassa.	135	
PA_pvr_1.2:136.1	Bhikkhussa sañcicca kukkuccaṁ upadahanto dve āpattiyo āpajjati.	136	
PA_pvr_1.2:136.2	Upadahati, payoge dukkaṭaṁ;	136	
PA_pvr_1.2:136.3	upadahite āpatti pācittiyassa.	136	
PA_pvr_1.2:137.1	Bhikkhūnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭhanto dve āpattiyo āpajjati.	137	
PA_pvr_1.2:137.2	“Sossāmī”ti gacchati, āpatti dukkaṭassa;	137	
PA_pvr_1.2:137.3	yattha ṭhito suṇāti, āpatti pācittiyassa.	137	
PA_pvr_1.2:138.1	Dhammikānaṁ kammānaṁ chandaṁ datvā pacchā khīyanadhammaṁ āpajjanto dve āpattiyo āpajjati.	138	
PA_pvr_1.2:138.2	Khiyyati, payoge dukkaṭaṁ;	138	
PA_pvr_1.2:138.3	khiyyite āpatti pācittiyassa.	138	
PA_pvr_1.2:139.1	Saṅghe vinicchayakathāya vattamānāya chandaṁ adatvā uṭṭhāyāsanā pakkamanto dve āpattiyo āpajjati.	139	
PA_pvr_1.2:139.2	Parisāya hatthapāsaṁ vijahantassa āpatti dukkaṭassa;	139	
PA_pvr_1.2:139.3	vijahite āpatti pācittiyassa.	139	
PA_pvr_1.2:140.1	Samaggena saṅghena cīvaraṁ datvā pacchā khīyanadhammaṁ āpajjanto dve āpattiyo āpajjati.	140	
PA_pvr_1.2:140.2	Khiyyati, payoge dukkaṭaṁ;	140	
PA_pvr_1.2:140.3	khiyyite āpatti pācittiyassa.	140	
PA_pvr_1.2:141.1	Jānaṁ saṅghikaṁ lābhaṁ pariṇataṁ puggalassa pariṇāmento dve āpattiyo āpajjati.	141	
PA_pvr_1.2:141.2	Pariṇāmeti, payoge dukkaṭaṁ;	141	
PA_pvr_1.2:141.3	pariṇāmite āpatti pācittiyassa.	141	
PA_pvr_1.2:142.1	Sahadhammikavaggo aṭṭhamo.	142	
PA_pvr_1.2:143.0	5.9. Rājavagga	143	
PA_pvr_1.2:143.1	Pubbe appaṭisaṁvidito rañño antepuraṁ pavisanto dve āpattiyo āpajjati.	143	
PA_pvr_1.2:143.2	Paṭhamaṁ pādaṁ ummāraṁ atikkāmeti, āpatti dukkaṭassa;	143	
PA_pvr_1.2:143.3	dutiyaṁ pādaṁ atikkāmeti, āpatti pācittiyassa.	143	
PA_pvr_1.2:144.1	Ratanaṁ uggaṇhanto dve āpattiyo āpajjati.	144	
PA_pvr_1.2:144.2	Gaṇhāti, payoge dukkaṭaṁ;	144	
PA_pvr_1.2:144.3	gahite āpatti pācittiyassa.	144	
PA_pvr_1.2:145.1	Santaṁ bhikkhuṁ anāpucchā vikāle gāmaṁ pavisanto dve āpattiyo āpajjati.	145	
PA_pvr_1.2:145.2	Paṭhamaṁ pādaṁ parikkhepaṁ atikkāmeti, āpatti dukkaṭassa;	145	
PA_pvr_1.2:145.3	dutiyaṁ pādaṁ atikkāmeti, āpatti pācittiyassa.	145	
PA_pvr_1.2:146.1	Aṭṭhimayaṁ vā dantamayaṁ vā visāṇamayaṁ vā sūcigharaṁ kārāpento dve āpattiyo āpajjati.	146	
PA_pvr_1.2:146.2	Kārāpeti, payoge dukkaṭaṁ;	146	
PA_pvr_1.2:146.3	kārāpite āpatti pācittiyassa.	146	
PA_pvr_1.2:147.1	Pamāṇātikkantaṁ mañcaṁ vā pīṭhaṁ vā kārāpento dve āpattiyo āpajjati.	147	
PA_pvr_1.2:147.2	Kārāpeti, payoge dukkaṭaṁ;	147	
PA_pvr_1.2:147.3	kārāpite āpatti pācittiyassa.	147	
PA_pvr_1.2:148.1	Mañcaṁ vā pīṭhaṁ vā tūlonaddhaṁ kārāpento dve āpattiyo āpajjati.	148	
PA_pvr_1.2:148.2	Kārāpeti, payoge dukkaṭaṁ;	148	
PA_pvr_1.2:148.3	kārāpite āpatti pācittiyassa.	148	
PA_pvr_1.2:149.1	Pamāṇātikkantaṁ nisīdanaṁ kārāpento dve āpattiyo āpajjati.	149	
PA_pvr_1.2:149.2	Kārāpeti, payoge dukkaṭaṁ;	149	
PA_pvr_1.2:149.3	kārāpite āpatti pācittiyassa.	149	
PA_pvr_1.2:150.1	Pamāṇātikkantaṁ kaṇḍuppaṭicchādiṁ kārāpento dve āpattiyo āpajjati.	150	
PA_pvr_1.2:150.2	Kārāpeti, payoge dukkaṭaṁ;	150	
PA_pvr_1.2:150.3	kārāpite āpatti pācittiyassa.	150	
PA_pvr_1.2:151.1	Pamāṇātikkantaṁ vassikasāṭikaṁ kārāpento dve āpattiyo āpajjati.	151	
PA_pvr_1.2:151.2	Kārāpeti, payoge dukkaṭaṁ;	151	
PA_pvr_1.2:151.3	kārāpite āpatti pācittiyassa.	151	
PA_pvr_1.2:152.1	Sugatacīvarappamāṇaṁ cīvaraṁ kārāpento kati āpattiyo āpajjati?	152	
PA_pvr_1.2:152.2	Sugatacīvarappamāṇaṁ cīvaraṁ kārāpento dve āpattiyo āpajjati.	152	
PA_pvr_1.2:152.3	Kārāpeti, payoge dukkaṭaṁ;	152	
PA_pvr_1.2:152.4	kārāpite āpatti pācittiyassa—	152	
PA_pvr_1.2:152.5	sugatacīvarappamāṇaṁ cīvaraṁ kārāpento imā dve āpattiyo āpajjati.	152	
PA_pvr_1.2:153.1	Rājavaggo navamo.	153	
PA_pvr_1.2:153.2	Khuddakā niṭṭhitā.	153	
PA_pvr_1.2:154.0	6. Pāṭidesanīyakaṇḍa	154	
PA_pvr_1.2:154.1	Aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā bhuñjanto kati āpattiyo āpajjati?	154	
PA_pvr_1.2:154.2	Aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā bhuñjanto dve āpattiyo āpajjati.	154	
PA_pvr_1.2:154.3	“Bhuñjissāmī”ti paṭiggaṇhāti, āpatti dukkaṭassa;	154	
PA_pvr_1.2:154.4	ajjhohāre ajjhohāre āpatti pāṭidesanīyassa—	154	
PA_pvr_1.2:154.5	aññātikāya bhikkhuniyā antaragharaṁ paviṭṭhāya hatthato khādanīyaṁ vā bhojanīyaṁ vā sahatthā paṭiggahetvā bhuñjanto imā dve āpattiyo āpajjati.	154	
PA_pvr_1.2:155.1	Bhikkhuniyā vosāsantiyā na nivāretvā bhuñjanto dve āpattiyo āpajjati.	155	
PA_pvr_1.2:155.2	“Bhuñjissāmī”ti paṭiggaṇhāti, āpatti dukkaṭassa;	155	
PA_pvr_1.2:155.3	ajjhohāre ajjhohāre āpatti pāṭidesanīyassa.	155	
PA_pvr_1.2:156.1	Sekkhasammatesu kulesu khādanīyaṁ vā bhojanīyaṁ vā sahatthā paṭiggahetvā bhuñjanto dve āpattiyo āpajjati.	156	
PA_pvr_1.2:156.2	“Bhuñjissāmī”ti paṭiggaṇhāti, āpatti dukkaṭassa;	156	
PA_pvr_1.2:156.3	ajjhohāre ajjhohāre āpatti pāṭidesanīyassa.	156	
PA_pvr_1.2:157.1	Āraññakesu senāsanesu pubbe appaṭisaṁviditaṁ khādanīyaṁ vā bhojanīyaṁ vā ajjhārāme sahatthā paṭiggahetvā bhuñjanto kati āpattiyo āpajjati?	157	
PA_pvr_1.2:157.2	Āraññakesu senāsanesu pubbe appaṭisaṁviditaṁ khādanīyaṁ vā bhojanīyaṁ vā ajjhārāme sahatthā paṭiggahetvā bhuñjanto dve āpattiyo āpajjati.	157	
PA_pvr_1.2:157.3	“Bhuñjissāmī”ti paṭiggaṇhāti, āpatti dukkaṭassa;	157	
PA_pvr_1.2:157.4	ajjhohāre ajjhohāre āpatti pāṭidesanīyassa—	157	
PA_pvr_1.2:157.5	āraññakesu senāsanesu pubbe appaṭisaṁviditaṁ khādanīyaṁ vā bhojanīyaṁ vā ajjhārāme sahatthā paṭiggahetvā bhuñjanto imā dve āpattiyo āpajjati.	157	
PA_pvr_1.2:158.1	Cattāro pāṭidesanīyā niṭṭhitā.	158	
PA_pvr_1.2:159.0.1	7. Sekhiyakaṇḍa	159	
PA_pvr_1.2:159.0.2	7.1. Parimaṇḍalavagga	159	
PA_pvr_1.2:159.1	Anādariyaṁ paṭicca purato vā pacchato vā olambento nivāsento kati āpattiyo āpajjati?	159	
PA_pvr_1.2:159.2	Anādariyaṁ paṭicca purato vā pacchato vā olambento nivāsento ekaṁ āpattiṁ āpajjati.	159	
PA_pvr_1.2:159.3	Dukkaṭaṁ—	159	
PA_pvr_1.2:159.4	anādariyaṁ paṭicca purato vā pacchato vā olambento nivāsento imaṁ ekaṁ āpattiṁ āpajjati.	159	
PA_pvr_1.2:160.1	Anādariyaṁ paṭicca purato vā pacchato vā olambento pārupanto ekaṁ āpattiṁ āpajjati.	160	
PA_pvr_1.2:160.2	Dukkaṭaṁ.	160	
PA_pvr_1.2:161.1	Anādariyaṁ paṭicca kāyaṁ vivaritvā antaraghare gacchanto ekaṁ āpattiṁ āpajjati.	161	
PA_pvr_1.2:161.2	Dukkaṭaṁ.	161	
PA_pvr_1.2:162.1	Anādariyaṁ paṭicca kāyaṁ vivaritvā antaraghare nisīdanto ekaṁ āpattiṁ āpajjati.	162	
PA_pvr_1.2:162.2	Dukkaṭaṁ.	162	
PA_pvr_1.2:163.1	Anādariyaṁ paṭicca hatthaṁ vā pādaṁ vā kīḷāpento antaraghare gacchanto ekaṁ āpattiṁ āpajjati.	163	
PA_pvr_1.2:163.2	Dukkaṭaṁ.	163	
PA_pvr_1.2:164.1	Anādariyaṁ paṭicca hatthaṁ vā pādaṁ vā kīḷāpento antaraghare nisīdanto ekaṁ āpattiṁ āpajjati.	164	
PA_pvr_1.2:164.2	Dukkaṭaṁ.	164	
PA_pvr_1.2:165.1	Anādariyaṁ paṭicca tahaṁ tahaṁ olokento antaraghare gacchanto ekaṁ āpattiṁ āpajjati.	165	
PA_pvr_1.2:165.2	Dukkaṭaṁ.	165	
PA_pvr_1.2:166.1	Anādariyaṁ paṭicca tahaṁ tahaṁ olokento antaraghare nisīdanto ekaṁ āpattiṁ āpajjati.	166	
PA_pvr_1.2:166.2	Dukkaṭaṁ.	166	
PA_pvr_1.2:167.1	Anādariyaṁ paṭicca ukkhittakāya antaraghare gacchanto ekaṁ āpattiṁ āpajjati.	167	
PA_pvr_1.2:167.2	Dukkaṭaṁ.	167	
PA_pvr_1.2:168.1	Anādariyaṁ paṭicca ukkhittakāya antaraghare nisīdanto ekaṁ āpattiṁ āpajjati.	168	
PA_pvr_1.2:168.2	Dukkaṭaṁ.	168	
PA_pvr_1.2:169.1	Parimaṇḍalavaggo paṭhamo.	169	
PA_pvr_1.2:170.0	7.2. Ujjagghikavagga	170	
PA_pvr_1.2:170.1	Anādariyaṁ paṭicca ujjagghikāya antaraghare gacchanto ekaṁ āpattiṁ āpajjati.	170	
PA_pvr_1.2:170.2	Dukkaṭaṁ.	170	
PA_pvr_1.2:171.1	Anādariyaṁ paṭicca ujjagghikāya antaraghare nisīdanto ekaṁ āpattiṁ āpajjati.	171	
PA_pvr_1.2:171.2	Dukkaṭaṁ.	171	
PA_pvr_1.2:172.1	Anādariyaṁ paṭicca uccāsaddaṁ mahāsaddaṁ karonto antaraghare gacchanto ekaṁ āpattiṁ āpajjati.	172	
PA_pvr_1.2:172.2	Dukkaṭaṁ.	172	
PA_pvr_1.2:173.1	Anādariyaṁ paṭicca uccāsaddaṁ mahāsaddaṁ karonto antaraghare nisīdanto ekaṁ āpattiṁ āpajjati.	173	
PA_pvr_1.2:173.2	Dukkaṭaṁ.	173	
PA_pvr_1.2:174.1	Anādariyaṁ paṭicca kāyappacālakaṁ antaraghare gacchanto ekaṁ āpattiṁ āpajjati.	174	
PA_pvr_1.2:174.2	Dukkaṭaṁ.	174	
PA_pvr_1.2:175.1	Anādariyaṁ paṭicca kāyappacālakaṁ antaraghare nisīdanto ekaṁ āpattiṁ āpajjati.	175	
PA_pvr_1.2:175.2	Dukkaṭaṁ.	175	
PA_pvr_1.2:176.1	Anādariyaṁ paṭicca bāhuppacālakaṁ antaraghare gacchanto ekaṁ āpattiṁ āpajjati.	176	
PA_pvr_1.2:176.2	Dukkaṭaṁ.	176	
PA_pvr_1.2:177.1	Anādariyaṁ paṭicca bāhuppacālakaṁ antaraghare nisīdanto ekaṁ āpattiṁ āpajjati.	177	
PA_pvr_1.2:177.2	Dukkaṭaṁ.	177	
PA_pvr_1.2:178.1	Anādariyaṁ paṭicca sīsappacālakaṁ antaraghare gacchanto ekaṁ āpattiṁ āpajjati.	178	
PA_pvr_1.2:178.2	Dukkaṭaṁ.	178	
PA_pvr_1.2:179.1	Anādariyaṁ paṭicca sīsappacālakaṁ antaraghare nisīdanto ekaṁ āpattiṁ āpajjati.	179	
PA_pvr_1.2:179.2	Dukkaṭaṁ.	179	
PA_pvr_1.2:180.1	Ujjagghikavaggo dutiyo.	180	
PA_pvr_1.2:181.0	7.3. Khambhakatavagga	181	
PA_pvr_1.2:181.1	Anādariyaṁ paṭicca khambhakato antaraghare gacchanto ekaṁ āpattiṁ āpajjati.	181	
PA_pvr_1.2:181.2	Dukkaṭaṁ.	181	
PA_pvr_1.2:182.1	Anādariyaṁ paṭicca khambhakato antaraghare nisīdanto ekaṁ āpattiṁ āpajjati.	182	
PA_pvr_1.2:182.2	Dukkaṭaṁ.	182	
PA_pvr_1.2:183.1	Anādariyaṁ paṭicca oguṇṭhito antaraghare gacchanto ekaṁ āpattiṁ āpajjati.	183	
PA_pvr_1.2:183.2	Dukkaṭaṁ.	183	
PA_pvr_1.2:184.1	Anādariyaṁ paṭicca oguṇṭhito antaraghare nisīdanto ekaṁ āpattiṁ āpajjati.	184	
PA_pvr_1.2:184.2	Dukkaṭaṁ.	184	
PA_pvr_1.2:185.1	Anādariyaṁ paṭicca ukkuṭikāya antaraghare gacchanto ekaṁ āpattiṁ āpajjati.	185	
PA_pvr_1.2:185.2	Dukkaṭaṁ.	185	
PA_pvr_1.2:186.1	Anādariyaṁ paṭicca pallatthikāya antaraghare nisīdanto ekaṁ āpattiṁ āpajjati.	186	
PA_pvr_1.2:186.2	Dukkaṭaṁ.	186	
PA_pvr_1.2:187.1	Anādariyaṁ paṭicca asakkaccaṁ piṇḍapātaṁ paṭiggaṇhanto ekaṁ āpattiṁ āpajjati.	187	
PA_pvr_1.2:187.2	Dukkaṭaṁ.	187	
PA_pvr_1.2:188.1	Anādariyaṁ paṭicca tahaṁ tahaṁ olokento piṇḍapātaṁ paṭiggaṇhanto ekaṁ āpattiṁ āpajjati.	188	
PA_pvr_1.2:188.2	Dukkaṭaṁ.	188	
PA_pvr_1.2:189.1	Anādariyaṁ paṭicca sūpaññeva bahuṁ paṭiggaṇhanto ekaṁ āpattiṁ āpajjati.	189	
PA_pvr_1.2:189.2	Dukkaṭaṁ.	189	
PA_pvr_1.2:190.1	Anādariyaṁ paṭicca thūpīkataṁ piṇḍapātaṁ paṭiggaṇhanto ekaṁ āpattiṁ āpajjati.	190	
PA_pvr_1.2:190.2	Dukkaṭaṁ.	190	
PA_pvr_1.2:191.1	Khambhakatavaggo tatiyo.	191	
PA_pvr_1.2:192.0	7.4. Piṇḍapātavagga	192	
PA_pvr_1.2:192.1	Anādariyaṁ paṭicca asakkaccaṁ piṇḍapātaṁ bhuñjanto ekaṁ āpattiṁ āpajjati.	192	
PA_pvr_1.2:192.2	Dukkaṭaṁ.	192	
PA_pvr_1.2:193.1	Anādariyaṁ paṭicca tahaṁ tahaṁ olokento piṇḍapātaṁ bhuñjanto ekaṁ āpattiṁ āpajjati.	193	
PA_pvr_1.2:193.2	Dukkaṭaṁ.	193	
PA_pvr_1.2:194.1	Anādariyaṁ paṭicca tahaṁ tahaṁ omasitvā piṇḍapātaṁ bhuñjanto ekaṁ āpattiṁ āpajjati.	194	
PA_pvr_1.2:194.2	Dukkaṭaṁ.	194	
PA_pvr_1.2:195.1	Anādariyaṁ paṭicca sūpaññeva bahuṁ bhuñjanto ekaṁ āpattiṁ āpajjati.	195	
PA_pvr_1.2:195.2	Dukkaṭaṁ.	195	
PA_pvr_1.2:196.1	Anādariyaṁ paṭicca thūpakato omadditvā piṇḍapātaṁ bhuñjanto ekaṁ āpattiṁ āpajjati.	196	
PA_pvr_1.2:196.2	Dukkaṭaṁ.	196	
PA_pvr_1.2:197.1	Anādariyaṁ paṭicca sūpaṁ vā byañjanaṁ vā odanena paṭicchādento ekaṁ āpattiṁ āpajjati.	197	
PA_pvr_1.2:197.2	Dukkaṭaṁ.	197	
PA_pvr_1.2:198.1	Anādariyaṁ paṭicca sūpaṁ vā odanaṁ vā agilāno attano atthāya viññāpetvā bhuñjanto ekaṁ āpattiṁ āpajjati.	198	
PA_pvr_1.2:198.2	Dukkaṭaṁ.	198	
PA_pvr_1.2:199.1	Anādariyaṁ paṭicca ujjhānasaññī paresaṁ pattaṁ olokento ekaṁ āpattiṁ āpajjati.	199	
PA_pvr_1.2:199.2	Dukkaṭaṁ.	199	
PA_pvr_1.2:200.1	Anādariyaṁ paṭicca mahantaṁ kabaḷaṁ karonto ekaṁ āpattiṁ āpajjati.	200	
PA_pvr_1.2:200.2	Dukkaṭaṁ.	200	
PA_pvr_1.2:201.1	Anādariyaṁ paṭicca dīghaṁ ālopaṁ karonto ekaṁ āpattiṁ āpajjati.	201	
PA_pvr_1.2:201.2	Dukkaṭaṁ.	201	
PA_pvr_1.2:202.1	Piṇḍapātavaggo catuttho.	202	
PA_pvr_1.2:203.0	7.5. Kabaḷavagga	203	
PA_pvr_1.2:203.1	Anādariyaṁ paṭicca anāhaṭe kabaḷe mukhadvāraṁ vivaranto ekaṁ āpattiṁ āpajjati.	203	
PA_pvr_1.2:203.2	Dukkaṭaṁ.	203	
PA_pvr_1.2:204.1	Anādariyaṁ paṭicca bhuñjamāno sabbaṁ hatthaṁ mukhe pakkhipanto ekaṁ āpattiṁ āpajjati.	204	
PA_pvr_1.2:204.2	Dukkaṭaṁ.	204	
PA_pvr_1.2:205.1	Anādariyaṁ paṭicca sakabaḷena mukhena byāharanto ekaṁ āpattiṁ āpajjati.	205	
PA_pvr_1.2:205.2	Dukkaṭaṁ.	205	
PA_pvr_1.2:206.1	Anādariyaṁ paṭicca piṇḍukkhepakaṁ bhuñjanto ekaṁ āpattiṁ āpajjati.	206	
PA_pvr_1.2:206.2	Dukkaṭaṁ.	206	
PA_pvr_1.2:207.1	Anādariyaṁ paṭicca kabaḷāvacchedakaṁ bhuñjanto ekaṁ āpattiṁ āpajjati.	207	
PA_pvr_1.2:207.2	Dukkaṭaṁ.	207	
PA_pvr_1.2:208.1	Anādariyaṁ paṭicca avagaṇḍakārakaṁ bhuñjanto ekaṁ āpattiṁ āpajjati.	208	
PA_pvr_1.2:208.2	Dukkaṭaṁ.	208	
PA_pvr_1.2:209.1	Anādariyaṁ paṭicca hatthaniddhunakaṁ bhuñjanto ekaṁ āpattiṁ āpajjati.	209	
PA_pvr_1.2:209.2	Dukkaṭaṁ.	209	
PA_pvr_1.2:210.1	Anādariyaṁ paṭicca sitthāvakārakaṁ bhuñjanto ekaṁ āpattiṁ āpajjati.	210	
PA_pvr_1.2:210.2	Dukkaṭaṁ.	210	
PA_pvr_1.2:211.1	Anādariyaṁ paṭicca jivhānicchārakaṁ bhuñjanto ekaṁ āpattiṁ āpajjati.	211	
PA_pvr_1.2:211.2	Dukkaṭaṁ.	211	
PA_pvr_1.2:212.1	Anādariyaṁ paṭicca capucapukārakaṁ bhuñjanto ekaṁ āpattiṁ āpajjati.	212	
PA_pvr_1.2:212.2	Dukkaṭaṁ.	212	
PA_pvr_1.2:213.1	Kabaḷavaggo pañcamo.	213	
PA_pvr_1.2:214.0	7.6. Surusuruvagga	214	
PA_pvr_1.2:214.1	Anādariyaṁ paṭicca surusurukārakaṁ bhuñjanto ekaṁ āpattiṁ āpajjati.	214	
PA_pvr_1.2:214.2	Dukkaṭaṁ.	214	
PA_pvr_1.2:215.1	Anādariyaṁ paṭicca hatthanillehakaṁ bhuñjanto ekaṁ āpattiṁ āpajjati.	215	
PA_pvr_1.2:215.2	Dukkaṭaṁ.	215	
PA_pvr_1.2:216.1	Anādariyaṁ paṭicca pattanillehakaṁ bhuñjanto ekaṁ āpattiṁ āpajjati.	216	
PA_pvr_1.2:216.2	Dukkaṭaṁ.	216	
PA_pvr_1.2:217.1	Anādariyaṁ paṭicca oṭṭhanillehakaṁ bhuñjanto ekaṁ āpattiṁ āpajjati.	217	
PA_pvr_1.2:217.2	Dukkaṭaṁ.	217	
PA_pvr_1.2:218.1	Anādariyaṁ paṭicca sāmisena hatthena pānīyathālakaṁ paṭiggaṇhanto ekaṁ āpattiṁ āpajjati.	218	
PA_pvr_1.2:218.2	Dukkaṭaṁ.	218	
PA_pvr_1.2:219.1	Anādariyaṁ paṭicca sasitthakaṁ pattadhovanaṁ antaraghare chaḍḍento ekaṁ āpattiṁ āpajjati.	219	
PA_pvr_1.2:219.2	Dukkaṭaṁ.	219	
PA_pvr_1.2:220.1	Anādariyaṁ paṭicca chattapāṇissa dhammaṁ desento ekaṁ āpattiṁ āpajjati.	220	
PA_pvr_1.2:220.2	Dukkaṭaṁ.	220	
PA_pvr_1.2:221.1	Anādariyaṁ paṭicca daṇḍapāṇissa dhammaṁ desento ekaṁ āpattiṁ āpajjati.	221	
PA_pvr_1.2:221.2	Dukkaṭaṁ.	221	
PA_pvr_1.2:222.1	Anādariyaṁ paṭicca satthapāṇissa dhammaṁ desento ekaṁ āpattiṁ āpajjati.	222	
PA_pvr_1.2:222.2	Dukkaṭaṁ.	222	
PA_pvr_1.2:223.1	Anādariyaṁ paṭicca āvudhapāṇissa dhammaṁ desento ekaṁ āpattiṁ āpajjati.	223	
PA_pvr_1.2:223.2	Dukkaṭaṁ.	223	
PA_pvr_1.2:224.1	Surusuruvaggo chaṭṭho.	224	
PA_pvr_1.2:225.0	7.7. Pādukavagga	225	
PA_pvr_1.2:225.1	Anādariyaṁ paṭicca pādukāruḷhassa dhammaṁ desento ekaṁ āpattiṁ āpajjati.	225	
PA_pvr_1.2:225.2	Dukkaṭaṁ.	225	
PA_pvr_1.2:226.1	Anādariyaṁ paṭicca upāhanāruḷhassa dhammaṁ desento ekaṁ āpattiṁ āpajjati.	226	
PA_pvr_1.2:226.2	Dukkaṭaṁ.	226	
PA_pvr_1.2:227.1	Anādariyaṁ paṭicca yānagatassa dhammaṁ desento ekaṁ āpattiṁ āpajjati.	227	
PA_pvr_1.2:227.2	Dukkaṭaṁ.	227	
PA_pvr_1.2:228.1	Anādariyaṁ paṭicca sayanagatassa dhammaṁ desento ekaṁ āpattiṁ āpajjati.	228	
PA_pvr_1.2:228.2	Dukkaṭaṁ.	228	
PA_pvr_1.2:229.1	Anādariyaṁ paṭicca pallatthikāya nisinnassa dhammaṁ desento ekaṁ āpattiṁ āpajjati.	229	
PA_pvr_1.2:229.2	Dukkaṭaṁ.	229	
PA_pvr_1.2:230.1	Anādariyaṁ paṭicca veṭhitasīsassa dhammaṁ desento ekaṁ āpattiṁ āpajjati.	230	
PA_pvr_1.2:230.2	Dukkaṭaṁ.	230	
PA_pvr_1.2:231.1	Anādariyaṁ paṭicca oguṇṭhitasīsassa dhammaṁ desento ekaṁ āpattiṁ āpajjati.	231	
PA_pvr_1.2:231.2	Dukkaṭaṁ.	231	
PA_pvr_1.2:232.1	Anādariyaṁ paṭicca chamāyaṁ nisīditvā āsane nisinnassa dhammaṁ desento ekaṁ āpattiṁ āpajjati.	232	
PA_pvr_1.2:232.2	Dukkaṭaṁ.	232	
PA_pvr_1.2:233.1	Anādariyaṁ paṭicca nīce āsane nisīditvā ucce āsane nisinnassa dhammaṁ desento ekaṁ āpattiṁ āpajjati.	233	
PA_pvr_1.2:233.2	Dukkaṭaṁ.	233	
PA_pvr_1.2:234.1	Anādariyaṁ paṭicca ṭhito nisinnassa dhammaṁ desento ekaṁ āpattiṁ āpajjati.	234	
PA_pvr_1.2:234.2	Dukkaṭaṁ.	234	
PA_pvr_1.2:235.1	Anādariyaṁ paṭicca pacchato gacchanto purato gacchantassa dhammaṁ desento ekaṁ āpattiṁ āpajjati.	235	
PA_pvr_1.2:235.2	Dukkaṭaṁ.	235	
PA_pvr_1.2:236.1	Anādariyaṁ paṭicca uppathena gacchanto pathena gacchantassa dhammaṁ desento ekaṁ āpattiṁ āpajjati.	236	
PA_pvr_1.2:236.2	Dukkaṭaṁ.	236	
PA_pvr_1.2:237.1	Anādariyaṁ paṭicca ṭhito uccāraṁ vā passāvaṁ vā karonto ekaṁ āpattiṁ āpajjati.	237	
PA_pvr_1.2:237.2	Dukkaṭaṁ.	237	
PA_pvr_1.2:238.1	Anādariyaṁ paṭicca harite uccāraṁ vā passāvaṁ vā kheḷaṁ vā karonto ekaṁ āpattiṁ āpajjati.	238	
PA_pvr_1.2:238.2	Dukkaṭaṁ.	238	
PA_pvr_1.2:239.1	Anādariyaṁ paṭicca udake uccāraṁ vā passāvaṁ vā kheḷaṁ vā karonto kati āpattiyo āpajjati?	239	
PA_pvr_1.2:239.2	Anādariyaṁ paṭicca udake uccāraṁ vā passāvaṁ vā kheḷaṁ vā karonto ekaṁ āpattiṁ āpajjati.	239	
PA_pvr_1.2:239.3	Dukkaṭaṁ—	239	
PA_pvr_1.2:239.4	anādariyaṁ paṭicca udake uccāraṁ vā passāvaṁ vā kheḷaṁ vā karonto imaṁ ekaṁ āpattiṁ āpajjati.	239	
PA_pvr_1.2:240.1	Pādukavaggo sattamo.	240	
PA_pvr_1.2:240.2	Sekhiyā niṭṭhitā.	240	
PA_pvr_1.2:240.3	Katāpattivāro niṭṭhito dutiyo.	240	
