segmentnr	original	folio	analyzed
PA_mnd_4:0.1	Mahāniddesa	0	
PA_mnd_4:0.2	Aṭṭhakavagga	0	
PA_mnd_4:0.3	4. Suddhaṭṭhakasuttaniddesa	0	
PA_mnd_4:1.1	Atha suddhaṭṭhakasuttaniddesaṁ vakkhati—	1	
PA_mnd_4:2.1	Passāmi suddhaṁ paramaṁ arogaṁ,	2	
PA_mnd_4:2.2	Diṭṭhena saṁsuddhi narassa hoti;	2	
PA_mnd_4:2.3	Evābhijānaṁ paramanti ñatvā,	2	
PA_mnd_4:2.4	Suddhānupassīti pacceti ñāṇaṁ.	2	
PA_mnd_4:3.1	Passāmi suddhaṁ paramaṁ aroganti.	3	
PA_mnd_4:3.2	Passāmi suddhanti passāmi suddhaṁ, dakkhāmi suddhaṁ, olokemi suddhaṁ, nijjhāyāmi suddhaṁ, upaparikkhāmi suddhaṁ.	3	
PA_mnd_4:3.3	Paramaṁ aroganti paramaṁ ārogyappattaṁ tāṇappattaṁ leṇappattaṁ saraṇappattaṁ abhayappattaṁ accutappattaṁ amatappattaṁ nibbānappattanti—	3	
PA_mnd_4:3.4	passāmi suddhaṁ paramaṁ arogaṁ.	3	
PA_mnd_4:4.1	Diṭṭhena saṁsuddhi narassa hotīti.	4	
PA_mnd_4:4.2	Cakkhuviññāṇaṁ rūpadassanena narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—	4	
PA_mnd_4:4.3	diṭṭhena saṁsuddhi narassa hoti.	4	
PA_mnd_4:5.1	Evābhijānaṁ paramanti ñatvāti.	5	
PA_mnd_4:5.2	Evaṁ abhijānanto ājānanto vijānanto paṭivijānanto paṭivijjhanto.	5	
PA_mnd_4:5.3	“Idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaran”ti ñatvā jānitvā tulayitvā tīrayitvā vibhāvayitvā vibhūtaṁ katvāti—	5	
PA_mnd_4:5.4	evābhijānaṁ paramanti ñatvā.	5	
PA_mnd_4:6.1	Suddhānupassīti pacceti ñāṇanti.	6	
PA_mnd_4:6.2	Yo suddhaṁ passati, so suddhānupassī, pacceti ñāṇanti cakkhuviññāṇaṁ rūpadassanena ñāṇanti pacceti, maggoti pacceti, pathoti pacceti, niyyānanti paccetīti—	6	
PA_mnd_4:6.3	suddhānupassī pacceti ñāṇaṁ.	6	
PA_mnd_4:7.1	Tenāha bhagavā—	7	
PA_mnd_4:8.1	“Passāmi suddhaṁ paramaṁ arogaṁ,	8	
PA_mnd_4:8.2	Diṭṭhena saṁsuddhi narassa hoti;	8	
PA_mnd_4:8.3	Evābhijānaṁ paramanti ñatvā,	8	
PA_mnd_4:8.4	Suddhānupassīti pacceti ñāṇan”ti.	8	
PA_mnd_4:9.1	Diṭṭhena ce suddhi narassa hoti,	9	
PA_mnd_4:9.2	Ñāṇena vā so pajahāti dukkhaṁ;	9	
PA_mnd_4:9.3	Aññena so sujjhati sopadhīko,	9	
PA_mnd_4:9.4	Diṭṭhī hi naṁ pāva tathā vadānaṁ.	9	
PA_mnd_4:10.1	Diṭṭhena ce suddhi narassa hotīti.	10	
PA_mnd_4:10.2	Cakkhuviññāṇaṁ rūpadassanena ce narassa suddhi visuddhi parisuddhi, mutti vimutti parimutti hoti, naro sujjhati visujjhati parisujjhati, muccati vimuccati parimuccatīti—	10	
PA_mnd_4:10.3	diṭṭhena ce suddhi narassa hoti.	10	
PA_mnd_4:11.1_0	Ñāṇena vā so pajahāti dukkhanti cakkhuviññāṇaṁ rūpadassanena ce naro jātidukkhaṁ	11	
PA_mnd_4:11.1_1	pajahati, jarādukkhaṁ pajahati, byādhidukkhaṁ pajahati, maraṇadukkhaṁ pajahati, sokaparidevadukkhadomanassupāyāsadukkhaṁ pajahatīti—	11	
PA_mnd_4:11.2	ñāṇena vā so pajahāti dukkhaṁ.	11	
PA_mnd_4:12.1	Aññena so sujjhati sopadhīkoti.	12	
PA_mnd_4:12.2_0	Aññena asuddhimaggena micchāpaṭipadāya aniyyānikapathena aññatra satipaṭṭhānehi aññatra	12	
PA_mnd_4:12.2_1	sammappadhānehi aññatra iddhipādehi aññatra indriyehi aññatra balehi aññatra bojjhaṅgehi	12	
PA_mnd_4:12.2_2	aññatra ariyā aṭṭhaṅgikā maggā naro sujjhati visujjhati parisujjhati, muccati vimuccati parimuccati.	12	
PA_mnd_4:12.3	Sopadhīkoti sarāgo sadoso samoho samāno sataṇho sadiṭṭhi sakileso saupādānoti—	12	
PA_mnd_4:12.4	aññena so sujjhati sopadhīko.	12	
PA_mnd_4:13.1	Diṭṭhī hi naṁ pāva tathā vadānanti.	13	
PA_mnd_4:13.2	Sāva diṭṭhi taṁ puggalaṁ pāvadati—	13	
PA_mnd_4:13.3	iti vāyaṁ puggalo micchādiṭṭhiko viparītadassano.	13	
PA_mnd_4:13.4	Tathā vadānanti tathā vadantaṁ kathentaṁ bhaṇantaṁ dīpayantaṁ voharantaṁ.	13	
PA_mnd_4:13.5	“Sassato loko, idameva saccaṁ moghamaññan”ti tathā vadantaṁ kathentaṁ bhaṇantaṁ dīpayantaṁ voharantaṁ.	13	
PA_mnd_4:13.6	“Asassato loko …	13	
PA_mnd_4:13.7	antavā loko …	13	
PA_mnd_4:13.8	anantavā loko …	13	
PA_mnd_4:13.9	taṁ jīvaṁ taṁ sarīraṁ …	13	
PA_mnd_4:13.10	aññaṁ jīvaṁ aññaṁ sarīraṁ …	13	
PA_mnd_4:13.11	hoti tathāgato paraṁ maraṇā …	13	
PA_mnd_4:13.12	na hoti tathāgato paraṁ maraṇā …	13	
PA_mnd_4:13.13	hoti ca na ca hoti tathāgato paraṁ maraṇā …	13	
PA_mnd_4:13.14	neva hoti na na hoti tathāgato paraṁ maraṇā, idameva saccaṁ moghamaññan”ti tathā vadantaṁ kathentaṁ bhaṇantaṁ dīpayantaṁ voharantanti—	13	
PA_mnd_4:13.15	diṭṭhī hi naṁ pāva tathā vadānaṁ.	13	
PA_mnd_4:14.1	Tenāha bhagavā—	14	
PA_mnd_4:15.1	“Diṭṭhena ce suddhi narassa hoti,	15	
PA_mnd_4:15.2	Ñāṇena vā so pajahāti dukkhaṁ;	15	
PA_mnd_4:15.3	Aññena so sujjhati sopadhīko,	15	
PA_mnd_4:15.4	Diṭṭhī hi naṁ pāva tathā vadānan”ti.	15	
PA_mnd_4:16.1	Na brāhmaṇo aññato suddhimāha,	16	
PA_mnd_4:16.2	Diṭṭhe sute sīlavate mute vā;	16	
PA_mnd_4:16.3	Puññe ca pāpe ca anūpalitto,	16	
PA_mnd_4:16.4	Attañjaho nayidha pakubbamāno.	16	
PA_mnd_4:17.1	Na brāhmaṇo aññato suddhimāha diṭṭhe sute sīlavate mute vāti.	17	
PA_mnd_4:17.2	Nāti paṭikkhepo.	17	
PA_mnd_4:17.3	Brāhmaṇoti sattannaṁ dhammānaṁ bāhitattā brāhmaṇo—	17	
PA_mnd_4:17.4	sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti, rāgo bāhito hoti, doso bāhito hoti, moho bāhito hoti, māno bāhito hoti.	17	
PA_mnd_4:17.5	Bāhitāssa honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.	17	
PA_mnd_4:18.1	Bāhitvā sabbapāpakāni,	18	
PA_mnd_4:18.2	(sabhiyāti bhagavā)	18	
PA_mnd_4:18.3	Vimalo sādhusamāhito ṭhitatto;	18	
PA_mnd_4:18.4	Saṁsāramaticca kevalī so,	18	
PA_mnd_4:18.5	Asito tādi pavuccate sa brahmā.	18	
PA_mnd_4:19.1	Na brāhmaṇo aññato suddhimāhāti.	19	
PA_mnd_4:19.2_0	Brāhmaṇo aññena asuddhimaggena micchāpaṭipadāya aniyyānikapathena aññatra satipaṭṭhānehi	19	
PA_mnd_4:19.2_1	aññatra sammappadhānehi aññatra iddhipādehi aññatra indriyehi aññatra balehi aññatra	19	
PA_mnd_4:19.2_2	bojjhaṅgehi aññatra ariyena aṭṭhaṅgikena maggena suddhiṁ visuddhiṁ parisuddhiṁ, muttiṁ	19	
PA_mnd_4:19.2_3	vimuttiṁ parimuttiṁ, nāha na katheti na bhaṇati na dīpayati na voharatīti—	19	
PA_mnd_4:19.3	na brāhmaṇo aññato suddhimāha.	19	
PA_mnd_4:20.1	Diṭṭhe sute sīlavate mute vāti.	20	
PA_mnd_4:20.2	Santeke samaṇabrāhmaṇā diṭṭhisuddhikā.	20	
PA_mnd_4:20.3	Te ekaccānaṁ rūpānaṁ dassanaṁ maṅgalaṁ paccenti, ekaccānaṁ rūpānaṁ dassanaṁ amaṅgalaṁ paccenti.	20	
PA_mnd_4:20.4	Katamesaṁ rūpānaṁ dassanaṁ maṅgalaṁ paccenti?	20	
PA_mnd_4:20.5	Te kālato vuṭṭhahitvā abhimaṅgalagatāni rūpāni passanti—	20	
PA_mnd_4:20.6_0	cāṭakasakuṇaṁ passanti, phussaveḷuvalaṭṭhiṁ passanti, gabbhinitthiṁ passanti, kumārakaṁ	20	
PA_mnd_4:20.6_1	khandhe āropetvā gacchantaṁ passanti, puṇṇaghaṭaṁ passanti, rohitamacchaṁ passanti,	20	
PA_mnd_4:20.6_2	ājaññaṁ passanti, ājaññarathaṁ passanti, usabhaṁ passanti, gokapilaṁ passanti.	20	
PA_mnd_4:20.7	Evarūpānaṁ rūpānaṁ dassanaṁ maṅgalaṁ paccenti.	20	
PA_mnd_4:20.8	Katamesaṁ rūpānaṁ dassanaṁ amaṅgalaṁ paccenti?	20	
PA_mnd_4:20.9_0	Palālapuñjaṁ passanti, takkaghaṭaṁ passanti, rittaghaṭaṁ passanti, naṭaṁ passanti,	20	
PA_mnd_4:20.9_1	naggasamaṇakaṁ passanti, kharaṁ passanti, kharayānaṁ passanti, ekayuttayānaṁ passanti,	20	
PA_mnd_4:20.9_2	kāṇaṁ passanti, kuṇiṁ passanti, khañjaṁ passanti, pakkhahataṁ passanti, jiṇṇakaṁ	20	
PA_mnd_4:20.9_3	passanti, byādhikaṁ passanti, mataṁ passanti.	20	
PA_mnd_4:20.10	Evarūpānaṁ rūpānaṁ dassanaṁ amaṅgalaṁ paccenti.	20	
PA_mnd_4:20.11	Ime te samaṇabrāhmaṇā diṭṭhisuddhikā.	20	
PA_mnd_4:20.12	Te diṭṭhena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	20	
PA_mnd_4:21.1	Santeke samaṇabrāhmaṇā sutasuddhikā.	21	
PA_mnd_4:21.2	Te ekaccānaṁ saddānaṁ savanaṁ maṅgalaṁ paccenti, ekaccānaṁ saddānaṁ savanaṁ amaṅgalaṁ paccenti.	21	
PA_mnd_4:21.3	Katamesaṁ saddānaṁ savanaṁ maṅgalaṁ paccenti?	21	
PA_mnd_4:21.4	Te kālato vuṭṭhahitvā abhimaṅgalagatāni saddāni suṇanti—	21	
PA_mnd_4:21.5	vaḍḍhāti vā vaḍḍhamānāti vā puṇṇāti vā phussāti vā asokāti vā sumanāti vā sunakkhattāti vā sumaṅgalāti vā sirīti vā sirīvaḍḍhāti vā.	21	
PA_mnd_4:21.6	Evarūpānaṁ saddānaṁ savanaṁ maṅgalaṁ paccenti.	21	
PA_mnd_4:21.7	Katamesaṁ saddānaṁ savanaṁ amaṅgalaṁ paccenti?	21	
PA_mnd_4:21.8	Kāṇoti vā kuṇīti vā khañjoti vā pakkhahatoti vā jiṇṇakoti vā byādhikoti vā matoti vā chindanti vā bhindanti vā daḍḍhanti vā naṭṭhanti vā natthīti vā.	21	
PA_mnd_4:21.9	Evarūpānaṁ saddānaṁ savanaṁ amaṅgalaṁ paccenti.	21	
PA_mnd_4:21.10	Ime te samaṇabrāhmaṇā sutasuddhikā.	21	
PA_mnd_4:21.11	Te sutena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	21	
PA_mnd_4:22.1	Santeke samaṇabrāhmaṇā sīlasuddhikā.	22	
PA_mnd_4:22.2	Te sīlamattena saṁyamamattena saṁvaramattena avītikkamamattena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	22	
PA_mnd_4:22.3	Samaṇamuṇḍikāputto evamāha—	22	
PA_mnd_4:22.4	“catūhi kho ahaṁ, gahapati, dhammehi samannāgataṁ purisapuggalaṁ paññāpemi sampannakusalaṁ paramakusalaṁ uttamapattippattaṁ samaṇaṁ ayojjaṁ.	22	
PA_mnd_4:22.5	Katamehi catūhi?	22	
PA_mnd_4:22.6	Idha, gahapati, na kāyena pāpakaṁ kammaṁ karoti, na pāpikaṁ vācaṁ bhāsati, na pāpakaṁ saṅkappaṁ saṅkappati, na pāpakaṁ ājīvaṁ ājīvati.	22	
PA_mnd_4:22.7	Imehi kho ahaṁ, gahapati, catūhi dhammehi samannāgataṁ purisapuggalaṁ paññāpemi sampannakusalaṁ paramakusalaṁ uttamapattippattaṁ samaṇaṁ ayojjaṁ”.	22	
PA_mnd_4:22.8	Evamevaṁ santeke samaṇabrāhmaṇā sīlasuddhikā, te sīlamattena saṁyamamattena saṁvaramattena avītikkamamattena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	22	
PA_mnd_4:23.1	Santeke samaṇabrāhmaṇā vatasuddhikā.	23	
PA_mnd_4:23.2_0	Te hatthivatikā vā honti, assavatikā vā honti, govatikā vā honti, kukkuravatikā vā	23	
PA_mnd_4:23.2_1	honti, kākavatikā vā honti, vāsudevavatikā vā honti, baladevavatikā vā honti, puṇṇabhaddavatikā	23	
PA_mnd_4:23.2_2	vā honti, maṇibhaddavatikā vā honti, aggivatikā vā honti, nāgavatikā vā honti, supaṇṇavatikā	23	
PA_mnd_4:23.2_3	vā honti, yakkhavatikā vā honti, asuravatikā vā honti, gandhabbavatikā vā honti,	23	
PA_mnd_4:23.2_4	mahārājavatikā vā honti, candavatikā vā honti, sūriyavatikā vā honti, indavatikā	23	
PA_mnd_4:23.2_5	vā honti, brahmavatikā vā honti, devavatikā vā honti, disāvatikā vā honti.	23	
PA_mnd_4:23.3	Ime te samaṇabrāhmaṇā vatasuddhikā.	23	
PA_mnd_4:23.4	Te vatena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	23	
PA_mnd_4:24.1	Santeke samaṇabrāhmaṇā mutasuddhikā.	24	
PA_mnd_4:24.2_0	Te kālato uṭṭhahitvā pathaviṁ āmasanti, haritaṁ āmasanti, gomayaṁ āmasanti, kacchapaṁ	24	
PA_mnd_4:24.2_1	āmasanti, phālaṁ akkamanti, tilavāhaṁ āmasanti, phussatilaṁ khādanti, phussatelaṁ	24	
PA_mnd_4:24.2_2	makkhenti, phussadantakaṭṭhaṁ khādanti, phussamattikāya nhāyanti, phussasāṭakaṁ nivāsenti,	24	
PA_mnd_4:24.2_3	phussaveṭhanaṁ veṭhenti.	24	
PA_mnd_4:24.3	Ime te samaṇabrāhmaṇā mutasuddhikā.	24	
PA_mnd_4:24.4	Te mutena suddhiṁ visuddhiṁ parisuddhiṁ muttiṁ vimuttiṁ parimuttiṁ paccenti.	24	
PA_mnd_4:24.5	Na brāhmaṇo aññato suddhimāha.	24	
PA_mnd_4:25.1	Diṭṭhe sute sīlavate mute vāti.	25	
PA_mnd_4:25.2_0	Brāhmaṇo diṭṭhasuddhiyāpi suddhiṁ nāha, sutasuddhiyāpi suddhiṁ nāha, sīlasuddhiyāpi	25	
PA_mnd_4:25.2_1	suddhiṁ nāha, vatasuddhiyāpi suddhiṁ nāha, mutasuddhiyāpi suddhiṁ nāha na katheti	25	
PA_mnd_4:25.2_2	na bhaṇati na dīpayati na voharatīti—	25	
PA_mnd_4:25.3	na brāhmaṇo aññato suddhimāha diṭṭhe sute sīlavate mute vā.	25	
PA_mnd_4:26.1	Puññe ca pāpe ca anūpalittoti.	26	
PA_mnd_4:26.2	Puññaṁ vuccati yaṁ kiñci tedhātukaṁ kusalābhisaṅkhāraṁ, apuññaṁ vuccati sabbaṁ akusalaṁ.	26	
PA_mnd_4:26.3	Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā;	26	
PA_mnd_4:26.4	ettāvatā puññe ca pāpe ca na limpati na palimpati na upalimpati alitto apalitto anūpalitto nikkhanto nissaṭo vippamutto visaññutto vimariyādikatena cetasā viharatīti—	26	
PA_mnd_4:26.5	puññe ca pāpe ca anūpalitto.	26	
PA_mnd_4:27.1	Attañjaho nayidha pakubbamānoti.	27	
PA_mnd_4:27.2	Attañjahoti attadiṭṭhijaho.	27	
PA_mnd_4:27.3	Attañjahoti gāhaṁ jaho.	27	
PA_mnd_4:27.4	Attañjahoti taṇhāvasena diṭṭhivasena gahitaṁ parāmaṭṭhaṁ abhiniviṭṭhaṁ ajjhositaṁ adhimuttaṁ, sabbaṁ taṁ cattaṁ hoti vantaṁ muttaṁ pahīnaṁ paṭinissaṭṭhaṁ.	27	
PA_mnd_4:27.5	Nayidha pakubbamānoti puññābhisaṅkhāraṁ vā apuññābhisaṅkhāraṁ vā āneñjābhisaṅkhāraṁ vā apakubbamāno ajanayamāno asañjanayamāno anibbattayamāno anabhinibbattayamānoti—	27	
PA_mnd_4:27.6	attañjaho nayidha pakubbamāno.	27	
PA_mnd_4:28.1	Tenāha bhagavā—	28	
PA_mnd_4:29.1	“Na brāhmaṇo aññato suddhimāha,	29	
PA_mnd_4:29.2	Diṭṭhe sute sīlavate mute vā;	29	
PA_mnd_4:29.3	Puññe ca pāpe ca anūpalitto,	29	
PA_mnd_4:29.4	Attañjaho nayidha pakubbamāno”ti.	29	
PA_mnd_4:30.1	Purimaṁ pahāya aparaṁ sitāse,	30	
PA_mnd_4:30.2	Ejānugā te na taranti saṅgaṁ;	30	
PA_mnd_4:30.3	Te uggahāyanti nirassajanti,	30	
PA_mnd_4:30.4	Kapīva sākhaṁ pamuñcaṁ gahāya.	30	
PA_mnd_4:31.1	Purimaṁ pahāya aparaṁ sitāseti.	31	
PA_mnd_4:31.2	Purimaṁ satthāraṁ pahāya paraṁ satthāraṁ nissitā;	31	
PA_mnd_4:31.3	purimaṁ dhammakkhānaṁ pahāya aparaṁ dhammakkhānaṁ nissitā;	31	
PA_mnd_4:31.4	purimaṁ gaṇaṁ pahāya aparaṁ gaṇaṁ nissitā;	31	
PA_mnd_4:31.5	purimaṁ diṭṭhiṁ pahāya aparaṁ diṭṭhiṁ nissitā;	31	
PA_mnd_4:31.6	purimaṁ paṭipadaṁ pahāya aparaṁ paṭipadaṁ nissitā;	31	
PA_mnd_4:31.7	purimaṁ maggaṁ pahāya aparaṁ maggaṁ nissitā sannissitā allīnā upagatā ajjhositā adhimuttāti—	31	
PA_mnd_4:31.8	purimaṁ pahāya aparaṁ sitāse.	31	
PA_mnd_4:32.1	Ejānugā te na taranti saṅganti.	32	
PA_mnd_4:32.2	Ejā vuccati taṇhā.	32	
PA_mnd_4:32.3	Yo rāgo sārāgo …pe… abhijjhā lobho akusalamūlaṁ.	32	
PA_mnd_4:32.4	Ejānugāti ejānugā ejānugatā ejānusaṭā ejāya pannā patitā abhibhūtā pariyādinnacittā.	32	
PA_mnd_4:32.5_0	Te na taranti saṅganti rāgasaṅgaṁ dosasaṅgaṁ mohasaṅgaṁ mānasaṅgaṁ diṭṭhisaṅgaṁ kilesasaṅgaṁ	32	
PA_mnd_4:32.5_1	duccaritasaṅgaṁ na taranti na uttaranti na pataranti na samatikkamanti na vītivattantīti—	32	
PA_mnd_4:32.6	ejānugā te na taranti saṅgaṁ.	32	
PA_mnd_4:33.1	Te uggahāyanti nirassajantīti satthāraṁ gaṇhanti, taṁ muñcitvā aññaṁ satthāraṁ gaṇhanti;	33	
PA_mnd_4:33.2	dhammakkhānaṁ gaṇhanti, taṁ muñcitvā aññaṁ dhammakkhānaṁ gaṇhanti;	33	
PA_mnd_4:33.3	gaṇaṁ gaṇhanti, taṁ muñcitvā aññaṁ gaṇaṁ gaṇhanti;	33	
PA_mnd_4:33.4	diṭṭhiṁ gaṇhanti, taṁ muñcitvā aññaṁ diṭṭhiṁ gaṇhanti;	33	
PA_mnd_4:33.5	paṭipadaṁ gaṇhanti, taṁ muñcitvā aññaṁ paṭipadaṁ gaṇhanti;	33	
PA_mnd_4:33.6	maggaṁ gaṇhanti, taṁ muñcitvā aññaṁ maggaṁ gaṇhanti;	33	
PA_mnd_4:33.7	gaṇhanti ca muñcanti ca ādiyanti ca nirassajanti cāti—	33	
PA_mnd_4:33.8	te uggahāyanti nirassajanti.	33	
PA_mnd_4:34.1	Kapīva sākhaṁ pamuñcaṁ gahāyāti.	34	
PA_mnd_4:34.2	Yathā makkaṭo araññe pavane caramāno sākhaṁ gaṇhāti, taṁ muñcitvā aññaṁ sākhaṁ gaṇhāti.	34	
PA_mnd_4:34.3	Evamevaṁ puthusamaṇabrāhmaṇā puthudiṭṭhigatāni gaṇhanti ca muñcanti ca ādiyanti ca nirassajanti cāti—	34	
PA_mnd_4:34.4	kapīva sākhaṁ pamuñcaṁ gahāya.	34	
PA_mnd_4:35.1	Tenāha bhagavā—	35	
PA_mnd_4:36.1	“Purimaṁ pahāya aparaṁ sitāse,	36	
PA_mnd_4:36.2	Ejānugā te na taranti saṅgaṁ;	36	
PA_mnd_4:36.3	Te uggahāyanti nirassajanti,	36	
PA_mnd_4:36.4	Kapīva sākhaṁ pamuñcaṁ gahāyā”ti.	36	
PA_mnd_4:37.1	Sayaṁ samādāya vatāni jantu,	37	
PA_mnd_4:37.2	Uccāvacaṁ gacchati saññasatto;	37	
PA_mnd_4:37.3	Vidvā ca vedehi samecca dhammaṁ,	37	
PA_mnd_4:37.4	Na uccāvacaṁ gacchati bhūripañño.	37	
PA_mnd_4:38.1	Sayaṁ samādāya vatāni jantūti.	38	
PA_mnd_4:38.2	Sayaṁ samādāyāti sāmaṁ samādāya.	38	
PA_mnd_4:38.3_0	Vatānīti hatthivataṁ vā assavataṁ vā govataṁ vā kukkūravataṁ vā kākavataṁ vā vāsudevavataṁ	38	
PA_mnd_4:38.3_1	vā baladevavataṁ vā puṇṇabhaddavataṁ vā maṇibhaddavataṁ vā aggivataṁ vā nāgavataṁ	38	
PA_mnd_4:38.3_2	vā supaṇṇavataṁ vā yakkhavataṁ vā asuravataṁ vā …pe…	38	
PA_mnd_4:38.4	disāvataṁ vā ādāya samādāya ādiyitvā samādiyitvā gaṇhitvā parāmasitvā abhinivisitvā.	38	
PA_mnd_4:38.5	Jantūti satto naro …pe… manujoti—	38	
PA_mnd_4:38.6	sayaṁ samādāya vatāni jantu.	38	
PA_mnd_4:39.1	Uccāvacaṁ gacchati saññasattoti satthārato satthāraṁ gacchati;	39	
PA_mnd_4:39.2	dhammakkhānato dhammakkhānaṁ gacchati;	39	
PA_mnd_4:39.3	gaṇato gaṇaṁ gacchati;	39	
PA_mnd_4:39.4	diṭṭhiyā diṭṭhiṁ gacchati;	39	
PA_mnd_4:39.5	paṭipadāya paṭipadaṁ gacchati;	39	
PA_mnd_4:39.6	maggato maggaṁ gacchati.	39	
PA_mnd_4:39.7	Saññasattoti kāmasaññāya byāpādasaññāya vihiṁsāsaññāya diṭṭhisaññāya satto visatto āsatto laggo laggito palibuddho.	39	
PA_mnd_4:39.8_0	Yathā bhittikhile vā nāgadante vā bhaṇḍaṁ sattaṁ visattaṁ āsattaṁ laggaṁ laggitaṁ	39	
PA_mnd_4:39.8_1	palibuddhaṁ, evamevaṁ kāmasaññāya byāpādasaññāya vihiṁsāsaññāya diṭṭhisaññāya satto	39	
PA_mnd_4:39.8_2	visatto āsatto laggo laggito palibuddhoti—	39	
PA_mnd_4:39.9	uccāvacaṁ gacchati saññasatto.	39	
PA_mnd_4:40.1	Vidvā ca vedehi samecca dhammanti.	40	
PA_mnd_4:40.2	Vidvāti vidvā vijjāgato ñāṇī vibhāvī medhāvī.	40	
PA_mnd_4:40.3	Vedehīti vedā vuccanti catūsu maggesu ñāṇaṁ paññā paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi.	40	
PA_mnd_4:40.4_0	Tehi vedehi jātijarāmaraṇassa antagato antappatto, koṭigato koṭippatto, pariyantagato	40	
PA_mnd_4:40.4_1	pariyantappatto, vosānagato vosānappatto, tāṇagato tāṇappatto, leṇagato leṇappatto,	40	
PA_mnd_4:40.4_2	saraṇagato saraṇappatto, abhayagato abhayappatto, accutagato accutappatto, amatagato	40	
PA_mnd_4:40.4_3	amatappatto, nibbānagato nibbānappatto.	40	
PA_mnd_4:40.5	Vedānaṁ vā antagatoti vedagū, vedehi vā antagatoti vedagū, sattannaṁ vā dhammānaṁ viditattā vedagū.	40	
PA_mnd_4:40.6_0	Sakkāyadiṭṭhi viditā hoti, vicikicchā viditā hoti, sīlabbataparāmāso vidito hoti,	40	
PA_mnd_4:40.6_1	rāgo vidito hoti, doso vidito hoti, moho vidito hoti, māno vidito hoti, viditāssa	40	
PA_mnd_4:40.6_2	honti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.	40	
PA_mnd_4:41.1	Vedāni viceyya kevalāni,	41	
PA_mnd_4:41.2	(sabhiyāti bhagavā)	41	
PA_mnd_4:41.3	Samaṇānaṁ yānīdhatthi brāhmaṇānaṁ;	41	
PA_mnd_4:41.4	Sabbavedanāsu vītarāgo,	41	
PA_mnd_4:41.5	Sabbaṁ vedamaticca vedagū soti.	41	
PA_mnd_4:42.1	Vidvā ca vedehi samecca dhammanti.	42	
PA_mnd_4:42.2	Samecca abhisamecca dhammaṁ.	42	
PA_mnd_4:42.3	Sabbe saṅkhārā aniccāti samecca abhisamecca dhammaṁ;	42	
PA_mnd_4:42.4	sabbe saṅkhārā dukkhāti samecca abhisamecca dhammaṁ;	42	
PA_mnd_4:42.5	sabbe dhammā anattāti samecca abhisamecca dhammaṁ;	42	
PA_mnd_4:42.6	avijjāpaccayā saṅkhārāti samecca abhisamecca dhammaṁ;	42	
PA_mnd_4:42.7	saṅkhārapaccayā viññāṇanti samecca abhisamecca dhammaṁ;	42	
PA_mnd_4:42.8	viññāṇapaccayā nāmarūpanti …	42	
PA_mnd_4:42.9	nāmarūpapaccayā saḷāyatananti …	42	
PA_mnd_4:42.10	saḷāyatanapaccayā phassoti …	42	
PA_mnd_4:42.11	phassapaccayā vedanāti …	42	
PA_mnd_4:42.12	vedanāpaccayā taṇhāti …	42	
PA_mnd_4:42.13	taṇhāpaccayā upādānanti …	42	
PA_mnd_4:42.14	upādānapaccayā bhavoti …	42	
PA_mnd_4:42.15	bhavapaccayā jātīti …	42	
PA_mnd_4:42.16	jātipaccayā jarāmaraṇanti samecca abhisamecca dhammaṁ;	42	
PA_mnd_4:42.17	avijjānirodhā saṅkhāranirodhoti samecca abhisamecca dhammaṁ;	42	
PA_mnd_4:42.18	saṅkhāranirodhā viññāṇanirodhoti samecca abhisamecca dhammaṁ;	42	
PA_mnd_4:42.19	viññāṇanirodhā nāmarūpanirodhoti …	42	
PA_mnd_4:42.20	nāmarūpanirodhā saḷāyatananirodhoti …	42	
PA_mnd_4:42.21	saḷāyatananirodhā phassanirodhoti …	42	
PA_mnd_4:42.22	phassanirodhā vedanānirodhoti …	42	
PA_mnd_4:42.23	vedanānirodhā taṇhānirodhoti …	42	
PA_mnd_4:42.24	taṇhānirodhā upādānanirodhoti …	42	
PA_mnd_4:42.25	upādānanirodhā bhavanirodhoti …	42	
PA_mnd_4:42.26	bhavanirodhā jātinirodhoti …	42	
PA_mnd_4:42.27	jātinirodhā jarāmaraṇanirodhoti samecca abhisamecca dhammaṁ;	42	
PA_mnd_4:42.28	idaṁ dukkhanti samecca abhisamecca dhammaṁ;	42	
PA_mnd_4:42.29	ayaṁ dukkhasamudayoti …	42	
PA_mnd_4:42.30	ayaṁ dukkhanirodhoti …	42	
PA_mnd_4:42.31	ayaṁ dukkhanirodhagāminī paṭipadāti samecca abhisamecca dhammaṁ;	42	
PA_mnd_4:42.32	ime āsavāti samecca abhisamecca dhammaṁ;	42	
PA_mnd_4:42.33	ayaṁ āsavasamudayoti …	42	
PA_mnd_4:42.34	ayaṁ āsavanirodhoti …	42	
PA_mnd_4:42.35	ayaṁ āsavanirodhagāminī paṭipadāti samecca abhisamecca dhammaṁ;	42	
PA_mnd_4:42.36	ime dhammā abhiññeyyāti samecca abhisamecca dhammaṁ;	42	
PA_mnd_4:42.37	ime dhammā pariññeyyāti …	42	
PA_mnd_4:42.38	ime dhammā pahātabbāti …	42	
PA_mnd_4:42.39	ime dhammā bhāvetabbāti …	42	
PA_mnd_4:42.40	ime dhammā sacchikātabbāti samecca abhisamecca dhammaṁ.	42	
PA_mnd_4:42.41	Channaṁ phassāyatanānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ.	42	
PA_mnd_4:42.42	Pañcannaṁ upādānakkhandhānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ.	42	
PA_mnd_4:42.43	Catunnaṁ mahābhūtānaṁ samudayañca atthaṅgamañca assādañca ādīnavañca nissaraṇañca samecca abhisamecca dhammaṁ.	42	
PA_mnd_4:42.44	Yaṁ kiñci samudayadhammaṁ sabbaṁ taṁ nirodhadhammanti samecca abhisamecca dhammanti—	42	
PA_mnd_4:42.45	vidvā ca vedehi samecca dhammaṁ.	42	
PA_mnd_4:43.1_0	Na uccāvacaṁ gacchati bhūripaññoti na satthārato satthāraṁ gacchati, na dhammakkhānato	43	
PA_mnd_4:43.1_1	dhammakkhānaṁ gacchati, na gaṇato gaṇaṁ gacchati, na diṭṭhiyā diṭṭhiṁ gacchati, na	43	
PA_mnd_4:43.1_2	paṭipadāya paṭipadaṁ gacchati, na maggato maggaṁ gacchati.	43	
PA_mnd_4:43.2	Bhūripaññoti bhūripañño mahāpañño puthupañño hāsapañño javanapañño tikkhapañño nibbedhikapañño.	43	
PA_mnd_4:43.3	Bhūri vuccati pathavī.	43	
PA_mnd_4:43.4	Tāya pathavisamāya paññāya vipulāya vitthatāya samannāgatoti—	43	
PA_mnd_4:43.5	na uccāvacaṁ gacchati bhūripañño.	43	
PA_mnd_4:44.1	Tenāha bhagavā—	44	
PA_mnd_4:45.1	“Sayaṁ samādāya vatāni jantu,	45	
PA_mnd_4:45.2	Uccāvacaṁ gacchati saññasatto;	45	
PA_mnd_4:45.3	Vidvā ca vedehi samecca dhammaṁ,	45	
PA_mnd_4:45.4	Na uccāvacaṁ gacchati bhūripañño”ti.	45	
PA_mnd_4:46.1	Sa sabbadhammesu visenibhūto,	46	
PA_mnd_4:46.2	Yaṁ kiñci diṭṭhaṁ va sutaṁ mutaṁ vā;	46	
PA_mnd_4:46.3	Tameva dassiṁ vivaṭaṁ carantaṁ,	46	
PA_mnd_4:46.4	Kenīdha lokasmi vikappayeyya.	46	
PA_mnd_4:47.1	Sa sabbadhammesu visenibhūto yaṁ kiñci diṭṭhaṁ va sutaṁ mutaṁ vāti.	47	
PA_mnd_4:47.2	Senā vuccati mārasenā.	47	
PA_mnd_4:47.3_0	Kāyaduccaritaṁ mārasenā, vacīduccaritaṁ mārasenā, manoduccaritaṁ mārasenā, rāgo mārasenā,	47	
PA_mnd_4:47.3_1	doso mārasenā, moho mārasenā, kodho mārasenā, upanāho …pe… sabbākusalābhisaṅkhārā mārasenā.	47	
PA_mnd_4:48.1	Vuttañhetaṁ bhagavatā—	48	
PA_mnd_4:49.1	“Kāmā te paṭhamā senā,	49	
PA_mnd_4:49.2	dutiyā arati vuccati;	49	
PA_mnd_4:49.3	Tatiyā khuppipāsā te,	49	
PA_mnd_4:49.4	catutthī taṇhā vuccati.	49	
PA_mnd_4:50.1	Pañcamī thinamiddhaṁ te,	50	
PA_mnd_4:50.2	chaṭṭhā bhīrū pavuccati;	50	
PA_mnd_4:50.3	Sattamī vicikicchā te,	50	
PA_mnd_4:50.4	makkho thambho te aṭṭhamo.	50	
PA_mnd_4:51.1	Lābho siloko sakkāro,	51	
PA_mnd_4:51.2	micchāladdho ca yo yaso;	51	
PA_mnd_4:51.3	Yo cattānaṁ samukkaṁse,	51	
PA_mnd_4:51.4	pare ca avajānati.	51	
PA_mnd_4:52.1	Esā namuci te senā,	52	
PA_mnd_4:52.2	kaṇhassābhippahārinī;	52	
PA_mnd_4:52.3	Na naṁ asūro jināti,	52	
PA_mnd_4:52.4	jetvāva labhate sukhan”ti.	52	
PA_mnd_4:53.1	Yato catūhi ariyamaggehi sabbā ca mārasenā sabbe ca paṭisenikarā kilesā jitā ca parājitā ca bhaggā vippaluggā parammukhā, so vuccati visenibhūto.	53	
PA_mnd_4:53.2	So diṭṭhe visenibhūto, sute visenibhūto, mute visenibhūto, viññāte visenibhūtoti—	53	
PA_mnd_4:53.3	sa sabbadhammesu visenibhūto yaṁ kiñci diṭṭhaṁ va sutaṁ mutaṁ vā.	53	
PA_mnd_4:54.1	Tameva dassiṁ vivaṭaṁ carantanti.	54	
PA_mnd_4:54.2	Tameva suddhadassiṁ visuddhadassiṁ parisuddhadassiṁ vodātadassiṁ pariyodātadassiṁ.	54	
PA_mnd_4:54.3	Atha vā, suddhadassanaṁ visuddhadassanaṁ parisuddhadassanaṁ vodātadassanaṁ pariyodātadassanaṁ.	54	
PA_mnd_4:54.4	Vivaṭanti taṇhāchadanaṁ diṭṭhichadanaṁ kilesachadanaṁ duccaritachadanaṁ avijjāchadanaṁ.	54	
PA_mnd_4:54.5	Tāni chadanāni vivaṭāni honti viddhaṁsitāni ugghāṭitāni samugghāṭitāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.	54	
PA_mnd_4:54.6	Carantanti carantaṁ vicarantaṁ viharantaṁ iriyantaṁ vattentaṁ pālentaṁ yapentaṁ yāpentanti—	54	
PA_mnd_4:54.7	tameva dassiṁ vivaṭaṁ carantaṁ.	54	
PA_mnd_4:55.1	Kenīdha lokasmi vikappayeyyāti.	55	
PA_mnd_4:55.2	Kappāti dve kappā—	55	
PA_mnd_4:55.3	taṇhākappo ca diṭṭhikappo ca …pe…	55	
PA_mnd_4:55.4	ayaṁ taṇhākappo …pe…	55	
PA_mnd_4:55.5	ayaṁ diṭṭhikappo.	55	
PA_mnd_4:55.6	Tassa taṇhākappo pahīno, diṭṭhikappo paṭinissaṭṭho.	55	
PA_mnd_4:55.7_0	Taṇhākappassa pahīnattā diṭṭhikappassa paṭinissaṭṭhattā kena rāgena kappeyya, kena	55	
PA_mnd_4:55.7_1	dosena kappeyya, kena mohena kappeyya, kena mānena kappeyya, kāya diṭṭhiyā kappeyya,	55	
PA_mnd_4:55.7_2	kena uddhaccena kappeyya, kāya vicikicchāya kappeyya, kehi anusayehi kappeyya—	55	
PA_mnd_4:55.8	rattoti vā duṭṭhoti vā mūḷhoti vā vinibaddhoti vā parāmaṭṭhoti vā vikkhepagatoti vā aniṭṭhaṅgatoti vā thāmagatoti vā.	55	
PA_mnd_4:55.9	Te abhisaṅkhārā pahīnā.	55	
PA_mnd_4:55.10	Abhisaṅkhārānaṁ pahīnattā gatiyo kena kappeyya—	55	
PA_mnd_4:55.11	nerayikoti vā tiracchānayonikoti vā pettivisayikoti vā manussoti vā devoti vā rūpīti vā arūpīti vā saññīti vā asaññīti vā nevasaññīnāsaññīti vā.	55	
PA_mnd_4:55.12	So hetu natthi, paccayo natthi, kāraṇaṁ natthi, yena kappeyya vikappeyya vikappaṁ āpajjeyya.	55	
PA_mnd_4:55.13	Lokasminti apāyaloke manussaloke devaloke khandhaloke dhātuloke āyatanaloketi—	55	
PA_mnd_4:55.14	kenīdha lokasmiṁ vikappayeyya.	55	
PA_mnd_4:56.1	Tenāha bhagavā—	56	
PA_mnd_4:57.1	“Sa sabbadhammesu visenibhūto,	57	
PA_mnd_4:57.2	Yaṁ kiñci diṭṭhaṁ va sutaṁ mutaṁ vā;	57	
PA_mnd_4:57.3	Tameva dassiṁ vivaṭaṁ carantaṁ,	57	
PA_mnd_4:57.4	Kenīdha lokasmi vikappayeyyā”ti.	57	
PA_mnd_4:58.1	Na kappayanti na purekkharonti,	58	
PA_mnd_4:58.2	Accantasuddhīti na te vadanti;	58	
PA_mnd_4:58.3	Ādānaganthaṁ gathitaṁ visajja,	58	
PA_mnd_4:58.4	Āsaṁ na kubbanti kuhiñci loke.	58	
PA_mnd_4:59.1	Na kappayanti na purekkharontīti.	59	
PA_mnd_4:59.2	Kappāti dve kappā—	59	
PA_mnd_4:59.3	taṇhākappo ca diṭṭhikappo ca …pe…	59	
PA_mnd_4:59.4	ayaṁ taṇhākappo …pe…	59	
PA_mnd_4:59.5	ayaṁ diṭṭhikappo.	59	
PA_mnd_4:59.6	Tesaṁ taṇhākappo pahīno, diṭṭhikappo paṭinissaṭṭho.	59	
PA_mnd_4:59.7	Taṇhākappassa pahīnattā, diṭṭhikappassa paṭinissaṭṭhattā taṇhākappaṁ vā diṭṭhikappaṁ vā na kappenti na janenti na sañjanenti na nibbattenti nābhinibbattentīti—	59	
PA_mnd_4:59.8	na kappayanti.	59	
PA_mnd_4:59.9	Na purekkharontīti.	59	
PA_mnd_4:59.10	Purekkhārāti dve purekkhārā—	59	
PA_mnd_4:59.11	taṇhāpurekkhāro ca diṭṭhipurekkhāro ca …pe…	59	
PA_mnd_4:59.12	ayaṁ taṇhāpurekkhāro …pe…	59	
PA_mnd_4:59.13	ayaṁ diṭṭhipurekkhāro.	59	
PA_mnd_4:59.14	Tesaṁ taṇhāpurekkhāro pahīno, diṭṭhipurekkhāro paṭinissaṭṭho.	59	
PA_mnd_4:59.15_0	Taṇhāpurekkhārassa pahīnattā, diṭṭhipurekkhārassa paṭinissaṭṭhattā na taṇhaṁ vā na	59	
PA_mnd_4:59.15_1	diṭṭhiṁ vā purato katvā caranti, na taṇhādhajā na taṇhāketū na taṇhādhipateyyā, na	59	
PA_mnd_4:59.15_2	diṭṭhidhajā na diṭṭhiketū na diṭṭhādhipateyyā, na taṇhāya vā na diṭṭhiyā vā parivāritā carantīti—	59	
PA_mnd_4:59.16	na kappayanti na purekkharonti.	59	
PA_mnd_4:60.1	Accantasuddhīti na te vadantīti accantasuddhiṁ saṁsārasuddhiṁ akiriyadiṭṭhiṁ sassatavādaṁ na vadanti na kathenti na bhaṇanti na dīpayanti na voharantīti—	60	
PA_mnd_4:60.2	accantasuddhīti na te vadanti.	60	
PA_mnd_4:61.1	Ādānaganthaṁ gathitaṁ visajjāti.	61	
PA_mnd_4:61.2	Ganthāti cattāro ganthā—	61	
PA_mnd_4:61.3	abhijjhākāyagantho, byāpādo kāyagantho, sīlabbataparāmāso kāyagantho, idaṁsaccābhiniveso kāyagantho.	61	
PA_mnd_4:61.4	Attano diṭṭhiyā rāgo abhijjhākāyagantho;	61	
PA_mnd_4:61.5	paravādesu āghāto appaccayo byāpādo kāyagantho;	61	
PA_mnd_4:61.6	attano sīlaṁ vā vataṁ vā sīlavataṁ vā parāmasantīti sīlabbataparāmāso kāyagantho, attano diṭṭhi idaṁsaccābhiniveso kāyagantho.	61	
PA_mnd_4:61.7	Kiṅkāraṇā vuccati ādānagantho?	61	
PA_mnd_4:61.8	Tehi ganthehi rūpaṁ ādiyanti upādiyanti gaṇhanti parāmasanti abhinivisanti;	61	
PA_mnd_4:61.9	vedanaṁ …	61	
PA_mnd_4:61.10	saññaṁ …	61	
PA_mnd_4:61.11	saṅkhāre …	61	
PA_mnd_4:61.12	viññāṇaṁ …	61	
PA_mnd_4:61.13	gatiṁ …	61	
PA_mnd_4:61.14	upapattiṁ …	61	
PA_mnd_4:61.15	paṭisandhiṁ …	61	
PA_mnd_4:61.16	bhavaṁ …	61	
PA_mnd_4:61.17	saṁsāravaṭṭaṁ ādiyanti upādiyanti gaṇhanti parāmasanti abhinivisanti.	61	
PA_mnd_4:61.18	Taṅkāraṇā vuccati ādānagantho.	61	
PA_mnd_4:61.19	Visajjāti ganthe vosajjitvā vā—	61	
PA_mnd_4:61.20	visajja.	61	
PA_mnd_4:61.21	Atha vā ganthe gadhite ganthite bandhe vibandhe ābandhe lagge laggite palibuddhe bandhane phoṭayitvā—	61	
PA_mnd_4:61.22	visajja.	61	
PA_mnd_4:61.23	Yathā vayhaṁ vā rathaṁ vā sakaṭaṁ vā sandamānikaṁ vā sajjaṁ visajjaṁ karonti vikopenti;	61	
PA_mnd_4:61.24	evamevaṁ ganthe vosajjitvā—	61	
PA_mnd_4:61.25	visajja.	61	
PA_mnd_4:61.26	Atha vā ganthe gathite ganthite bandhe vibandhe ābandhe lagge laggite palibuddhe bandhane phoṭayitvā visajjāti—	61	
PA_mnd_4:61.27	ādānaganthaṁ gathitaṁ visajja.	61	
PA_mnd_4:62.1	Āsaṁ na kubbanti kuhiñci loketi.	62	
PA_mnd_4:62.2	Āsā vuccati taṇhā yo rāgo sārāgo …pe… abhijjhā lobho akusalamūlaṁ.	62	
PA_mnd_4:62.3	Āsaṁ na kubbantīti āsaṁ na kubbanti na janenti na sañjanenti na nibbattenti na abhinibbattenti.	62	
PA_mnd_4:62.4	Kuhiñcīti kuhiñci kimhici katthaci ajjhattaṁ vā bahiddhā vā ajjhattabahiddhā vā.	62	
PA_mnd_4:62.5	Loketi apāyaloke …pe… āyatanaloketi—	62	
PA_mnd_4:62.6	āsaṁ na kubbanti kuhiñci loke.	62	
PA_mnd_4:63.1	Tenāha bhagavā—	63	
PA_mnd_4:64.1	“Na kappayanti na purekkharonti,	64	
PA_mnd_4:64.2	Accantasuddhīti na te vadanti;	64	
PA_mnd_4:64.3	Ādānaganthaṁ gathitaṁ visajja,	64	
PA_mnd_4:64.4	Āsaṁ na kubbanti kuhiñci loke”ti.	64	
PA_mnd_4:65.1	Sīmātigo brāhmaṇo tassa natthi,	65	
PA_mnd_4:65.2	Ñatvā va disvā va samuggahītaṁ;	65	
PA_mnd_4:65.3	Na rāgarāgī na virāgaratto,	65	
PA_mnd_4:65.4	Tassīdha natthi paramuggahītaṁ.	65	
PA_mnd_4:66.1	Sīmātigo brāhmaṇo tassa natthi, ñatvā va disvā va samuggahītanti.	66	
PA_mnd_4:66.2	Sīmāti catasso sīmāyo—	66	
PA_mnd_4:66.3	sakkāyadiṭṭhi, vicikicchā, sīlabbataparāmāso, diṭṭhānusayo, vicikicchānusayo, tadekaṭṭhā ca kilesā—	66	
PA_mnd_4:66.4	ayaṁ paṭhamā sīmā.	66	
PA_mnd_4:66.5	Oḷārikaṁ kāmarāgasaṁyojanaṁ, paṭighasaṁyojanaṁ, oḷāriko kāmarāgānusayo, paṭighānusayo, tadekaṭṭhā ca kilesā—	66	
PA_mnd_4:66.6	ayaṁ dutiyā sīmā.	66	
PA_mnd_4:66.7	Anusahagataṁ kāmarāgasaṁyojanaṁ, paṭighasaṁyojanaṁ, anusahagato kāmarāgānusayo, paṭighānusayo, tadekaṭṭhā ca kilesā—	66	
PA_mnd_4:66.8	ayaṁ tatiyā sīmā.	66	
PA_mnd_4:66.9	Rūparāgo arūparāgo māno uddhaccaṁ avijjā, mānānusayo bhavarāgānusayo avijjānusayo, tadekaṭṭhā ca kilesā—	66	
PA_mnd_4:66.10	ayaṁ catutthā sīmā.	66	
PA_mnd_4:66.11	Yato ca catūhi ariyamaggehi imā catasso sīmāyo atikkanto hoti samatikkanto vītivatto, so vuccati sīmātigo.	66	
PA_mnd_4:66.12	Brāhmaṇoti sattannaṁ dhammānaṁ bāhitattā brāhmaṇo—	66	
PA_mnd_4:66.13	sakkāyadiṭṭhi bāhitā hoti, vicikicchā bāhitā hoti, sīlabbataparāmāso bāhito hoti …pe…	66	
PA_mnd_4:66.14	asito tādi pavuccate sa brahmā.	66	
PA_mnd_4:66.15	Tassāti arahato khīṇāsavassa.	66	
PA_mnd_4:67.1	Ñatvāti paracittañāṇena vā ñatvā pubbenivāsānussatiñāṇena vā ñatvā.	67	
PA_mnd_4:67.2	Disvāti maṁsacakkhunā vā disvā dibbacakkhunā vā disvā.	67	
PA_mnd_4:67.3	Sīmātigo brāhmaṇo tassa natthi, ñatvā va disvā va samuggahītanti.	67	
PA_mnd_4:67.4_0	Tassa idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaranti gahitaṁ parāmaṭṭhaṁ	67	
PA_mnd_4:67.4_1	abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ	67	
PA_mnd_4:67.4_2	samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—	67	
PA_mnd_4:67.5	sīmātigo brāhmaṇo tassa natthi ñatvā va disvā va samuggahītaṁ.	67	
PA_mnd_4:68.1	Na rāgarāgī na virāgarattoti.	68	
PA_mnd_4:68.2	Rāgarattā vuccanti ye pañcasu kāmaguṇesu rattā giddhā gadhitā mucchitā ajjhosannā laggā laggitā palibuddhā.	68	
PA_mnd_4:68.3	Virāgarattā vuccanti ye rūpāvacaraarūpāvacarasamāpattīsu rattā giddhā gadhitā mucchitā ajjhosannā laggā laggitā palibuddhā.	68	
PA_mnd_4:68.4	Na rāgarāgī na virāgarattoti yato kāmarāgo ca rūparāgo ca arūparāgo ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā.	68	
PA_mnd_4:68.5	Ettāvatā na rāgarāgī na virāgaratto.	68	
PA_mnd_4:69.1	Tassīdha natthi paramuggahītanti.	69	
PA_mnd_4:69.2	Tassāti arahato khīṇāsavassa.	69	
PA_mnd_4:69.3_0	Tassa idaṁ paramaṁ aggaṁ seṭṭhaṁ visiṭṭhaṁ pāmokkhaṁ uttamaṁ pavaranti gahitaṁ parāmaṭṭhaṁ	69	
PA_mnd_4:69.3_1	abhiniviṭṭhaṁ ajjhositaṁ adhimuttaṁ natthi na santi na saṁvijjati nupalabbhati, pahīnaṁ	69	
PA_mnd_4:69.3_2	samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—	69	
PA_mnd_4:69.4	tassīdha natthi paramuggahītaṁ.	69	
PA_mnd_4:70.1	Tenāha bhagavā—	70	
PA_mnd_4:71.1	“Sīmātigo brāhmaṇo tassa natthi,	71	
PA_mnd_4:71.2	Ñatvā va disvā va samuggahītaṁ;	71	
PA_mnd_4:71.3	Na rāgarāgī na virāgaratto,	71	
PA_mnd_4:71.4	Tassīdha natthi paramuggahītan”ti.	71	
PA_mnd_4:72.1	Suddhaṭṭhakasuttaniddeso catuttho.	72	
