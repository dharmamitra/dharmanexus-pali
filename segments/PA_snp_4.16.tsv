segmentnr	original	folio	analyzed
PA_snp_4.16:0.1	Sutta Nipāta 4.16	0	
PA_snp_4.16:0.2	Sāriputtasutta	0	
PA_snp_4.16:1.1	“Na me diṭṭho ito pubbe,	1	
PA_snp_4.16:1.2	(iccāyasmā sāriputto)	1	
PA_snp_4.16:1.3	Na suto uda kassaci;	1	
PA_snp_4.16:1.4	Evaṁ vagguvado satthā,	1	
PA_snp_4.16:1.5	Tusitā gaṇimāgato.	1	
PA_snp_4.16:2.1	Sadevakassa lokassa,	2	
PA_snp_4.16:2.2	yathā dissati cakkhumā;	2	
PA_snp_4.16:2.3	Sabbaṁ tamaṁ vinodetvā,	2	
PA_snp_4.16:2.4	ekova ratimajjhagā.	2	
PA_snp_4.16:3.1	Taṁ buddhaṁ asitaṁ tādiṁ,	3	
PA_snp_4.16:3.2	akuhaṁ gaṇimāgataṁ;	3	
PA_snp_4.16:3.3	Bahūnamidha baddhānaṁ,	3	
PA_snp_4.16:3.4	atthi pañhena āgamaṁ.	3	
PA_snp_4.16:4.1	Bhikkhuno vijigucchato,	4	
PA_snp_4.16:4.2	bhajato rittamāsanaṁ;	4	
PA_snp_4.16:4.3	Rukkhamūlaṁ susānaṁ vā,	4	
PA_snp_4.16:4.4	pabbatānaṁ guhāsu vā.	4	
PA_snp_4.16:5.1	Uccāvacesu sayanesu,	5	
PA_snp_4.16:5.2	kīvanto tattha bheravā;	5	
PA_snp_4.16:5.3	Yehi bhikkhu na vedheyya,	5	
PA_snp_4.16:5.4	nigghose sayanāsane.	5	
PA_snp_4.16:6.1	Katī parissayā loke,	6	
PA_snp_4.16:6.2	gacchato agataṁ disaṁ;	6	
PA_snp_4.16:6.3	Ye bhikkhu abhisambhave,	6	
PA_snp_4.16:6.4	pantamhi sayanāsane.	6	
PA_snp_4.16:7.1	Kyāssa byappathayo assu,	7	
PA_snp_4.16:7.2	kyāssassu idha gocarā;	7	
PA_snp_4.16:7.3	Kāni sīlabbatānāssu,	7	
PA_snp_4.16:7.4	pahitattassa bhikkhuno.	7	
PA_snp_4.16:8.1	Kaṁ so sikkhaṁ samādāya,	8	
PA_snp_4.16:8.2	ekodi nipako sato;	8	
PA_snp_4.16:8.3	Kammāro rajatasseva,	8	
PA_snp_4.16:8.4	niddhame malamattano”.	8	
PA_snp_4.16:9.1	“Vijigucchamānassa yadidaṁ phāsu,	9	
PA_snp_4.16:9.2	(sāriputtāti bhagavā)	9	
PA_snp_4.16:9.3	Rittāsanaṁ sayanaṁ sevato ce;	9	
PA_snp_4.16:9.4	Sambodhikāmassa yathānudhammaṁ,	9	
PA_snp_4.16:9.5	Taṁ te pavakkhāmi yathā pajānaṁ.	9	
PA_snp_4.16:10.1	Pañcannaṁ dhīro bhayānaṁ na bhāye,	10	
PA_snp_4.16:10.2	Bhikkhu sato sapariyantacārī;	10	
PA_snp_4.16:10.3	Ḍaṁsādhipātānaṁ sarīsapānaṁ,	10	
PA_snp_4.16:10.4	Manussaphassānaṁ catuppadānaṁ.	10	
PA_snp_4.16:11.1	Paradhammikānampi na santaseyya,	11	
PA_snp_4.16:11.2	Disvāpi tesaṁ bahubheravāni;	11	
PA_snp_4.16:11.3	Athāparāni abhisambhaveyya,	11	
PA_snp_4.16:11.4	Parissayāni kusalānuesī.	11	
PA_snp_4.16:12.1	Ātaṅkaphassena khudāya phuṭṭho,	12	
PA_snp_4.16:12.2	Sītaṁ athuṇhaṁ adhivāsayeyya;	12	
PA_snp_4.16:12.3	So tehi phuṭṭho bahudhā anoko,	12	
PA_snp_4.16:12.4	Viriyaṁ parakkammadaḷhaṁ kareyya.	12	
PA_snp_4.16:13.1	Theyyaṁ na kāre na musā bhaṇeyya,	13	
PA_snp_4.16:13.2	Mettāya phasse tasathāvarāni;	13	
PA_snp_4.16:13.3	Yadāvilattaṁ manaso vijaññā,	13	
PA_snp_4.16:13.4	Kaṇhassa pakkhoti vinodayeyya.	13	
PA_snp_4.16:14.1	Kodhātimānassa vasaṁ na gacche,	14	
PA_snp_4.16:14.2	Mūlampi tesaṁ palikhañña tiṭṭhe;	14	
PA_snp_4.16:14.3	Athappiyaṁ vā pana appiyaṁ vā,	14	
PA_snp_4.16:14.4	Addhā bhavanto abhisambhaveyya.	14	
PA_snp_4.16:15.1	Paññaṁ purakkhatvā kalyāṇapīti,	15	
PA_snp_4.16:15.2	Vikkhambhaye tāni parissayāni;	15	
PA_snp_4.16:15.3	Aratiṁ sahetha sayanamhi pante,	15	
PA_snp_4.16:15.4	Caturo sahetha paridevadhamme.	15	
PA_snp_4.16:16.1	Kiṁsū asissāmi kuva vā asissaṁ,	16	
PA_snp_4.16:16.2	Dukkhaṁ vata settha kvajja sessaṁ;	16	
PA_snp_4.16:16.3	Ete vitakke paridevaneyye,	16	
PA_snp_4.16:16.4	Vinayetha sekho aniketacārī.	16	
PA_snp_4.16:17.1	Annañca laddhā vasanañca kāle,	17	
PA_snp_4.16:17.2	Mattaṁ so jaññā idha tosanatthaṁ;	17	
PA_snp_4.16:17.3	So tesu gutto yatacāri gāme,	17	
PA_snp_4.16:17.4	Rusitopi vācaṁ pharusaṁ na vajjā.	17	
PA_snp_4.16:18.1	Okkhittacakkhu na ca pādalolo,	18	
PA_snp_4.16:18.2	Jhānānuyutto bahujāgarassa;	18	
PA_snp_4.16:18.3	Upekkhamārabbha samāhitatto,	18	
PA_snp_4.16:18.4	Takkāsayaṁ kukkucciyūpachinde.	18	
PA_snp_4.16:19.1	Cudito vacībhi satimābhinande,	19	
PA_snp_4.16:19.2	Sabrahmacārīsu khilaṁ pabhinde;	19	
PA_snp_4.16:19.3	Vācaṁ pamuñce kusalaṁ nātivelaṁ,	19	
PA_snp_4.16:19.4	Janavādadhammāya na cetayeyya.	19	
PA_snp_4.16:20.1	Athāparaṁ pañca rajāni loke,	20	
PA_snp_4.16:20.2	Yesaṁ satīmā vinayāya sikkhe;	20	
PA_snp_4.16:20.3	Rūpesu saddesu atho rasesu,	20	
PA_snp_4.16:20.4	Gandhesu phassesu sahetha rāgaṁ.	20	
PA_snp_4.16:21.1	Etesu dhammesu vineyya chandaṁ,	21	
PA_snp_4.16:21.2	Bhikkhu satimā suvimuttacitto;	21	
PA_snp_4.16:21.3	Kālena so sammā dhammaṁ parivīmaṁsamāno,	21	
PA_snp_4.16:21.4	Ekodibhūto vihane tamaṁ so”ti.	21	
PA_snp_4.16:21.5	Sāriputtasuttaṁ soḷasamaṁ.	21	
PA_snp_4.16:21.6	Aṭṭhakavaggo catuttho.	21	
PA_snp_4.16:22.0	Tassuddānaṁ	22	
PA_snp_4.16:22.1	Kāmaṁ guhañca duṭṭhā ca,	22	
PA_snp_4.16:22.2	suddhañca paramā jarā;	22	
PA_snp_4.16:22.3	Metteyyo ca pasūro ca,	22	
PA_snp_4.16:22.4	māgaṇḍi purābhedanaṁ.	22	
PA_snp_4.16:23.1	Kalahaṁ dve ca byūhāni,	23	
PA_snp_4.16:23.2	punadeva tuvaṭṭakaṁ;	23	
PA_snp_4.16:23.3	Attadaṇḍavaraṁ suttaṁ,	23	
PA_snp_4.16:23.4	therapuṭṭhena soḷasa;	23	
PA_snp_4.16:23.5	Iti etāni suttāni,	23	
PA_snp_4.16:23.6	sabbānaṭṭhakavaggikāti.	23	
