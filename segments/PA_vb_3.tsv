segmentnr	original	folio	analyzed
PA_vb_3:0.1	Vibhaṅga	0	
PA_vb_3:0.2	Dhātuvibhaṅga	0	
PA_vb_3:1.0	1. Suttantabhājanīya	1	
PA_vb_3:1.1	Cha dhātuyo—	1	
PA_vb_3:1.2	pathavīdhātu, āpodhātu, tejodhātu, vāyodhātu, ākāsadhātu, viññāṇadhātu.	1	
PA_vb_3:2.1	Tattha katamā pathavīdhātu?	2	
PA_vb_3:2.2	Pathavīdhātudvayaṁ—	2	
PA_vb_3:2.3	atthi ajjhattikā, atthi bāhirā.	2	
PA_vb_3:2.4	Tattha katamā ajjhattikā pathavīdhātu?	2	
PA_vb_3:2.5	Yaṁ ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ, seyyathidaṁ—	2	
PA_vb_3:2.6_0	kesā lomā nakhā dantā taco maṁsaṁ nhāru aṭṭhi aṭṭhimiñjaṁ vakkaṁ hadayaṁ yakanaṁ	2	
PA_vb_3:2.6_1	kilomakaṁ pihakaṁ papphāsaṁ antaṁ antaguṇaṁ udariyaṁ karīsaṁ, yaṁ vā panaññampi atthi	2	
PA_vb_3:2.6_2	ajjhattaṁ paccattaṁ kakkhaḷaṁ kharigataṁ kakkhaḷattaṁ kakkhaḷabhāvo ajjhattaṁ upādinnaṁ—	2	
PA_vb_3:2.7	ayaṁ vuccati “ajjhattikā pathavīdhātu”.	2	
PA_vb_3:3.1	Tattha katamā bāhirā pathavīdhātu?	3	
PA_vb_3:3.2	Yaṁ bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ, seyyathidaṁ—	3	
PA_vb_3:3.3_0	ayo lohaṁ tipu sīsaṁ sajjhaṁ muttā maṇi veḷuriyo saṅkho silā pavāḷaṁ rajataṁ jātarūpaṁ	3	
PA_vb_3:3.3_1	lohitaṅko masāragallaṁ tiṇaṁ kaṭṭhaṁ sakkharā kaṭhalaṁ bhūmi pāsāṇo pabbato, yaṁ	3	
PA_vb_3:3.3_2	vā panaññampi atthi bāhiraṁ kakkhaḷaṁ kharigataṁ kakkhaḷattaṁ kakkhaḷabhāvo bahiddhā anupādinnaṁ—	3	
PA_vb_3:3.4	ayaṁ vuccati “bāhirā pathavīdhātu”.	3	
PA_vb_3:3.5	Yā ca ajjhattikā pathavīdhātu yā ca bāhirā pathavīdhātu, tadekajjhaṁ abhisaññūhitvā abhisaṅkhipitvā—	3	
PA_vb_3:3.6	ayaṁ vuccati “pathavīdhātu”.	3	
PA_vb_3:4.1	Tattha katamā āpodhātu?	4	
PA_vb_3:4.2	Āpodhātudvayaṁ—	4	
PA_vb_3:4.3	atthi ajjhattikā, atthi bāhirā.	4	
PA_vb_3:4.4	Tattha katamā ajjhattikā āpodhātu?	4	
PA_vb_3:4.5	Yaṁ ajjhattaṁ paccattaṁ āpo āpogataṁ sineho sinehagataṁ bandhanattaṁ rūpassa ajjhattaṁ upādinnaṁ, seyyathidaṁ—	4	
PA_vb_3:4.6_0	pittaṁ semhaṁ pubbo lohitaṁ sedo medo assu vasā kheḷo siṅghāṇikā lasikā muttaṁ, yaṁ	4	
PA_vb_3:4.6_1	vā panaññampi atthi ajjhattaṁ paccattaṁ āpo āpogataṁ sineho sinehagataṁ bandhanattaṁ	4	
PA_vb_3:4.6_2	rūpassa ajjhattaṁ upādinnaṁ—	4	
PA_vb_3:4.7	ayaṁ vuccati “ajjhattikā āpodhātu”.	4	
PA_vb_3:5.1	Tattha katamā bāhirā āpodhātu?	5	
PA_vb_3:5.2	Yaṁ bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ, seyyathidaṁ—	5	
PA_vb_3:5.3_0	mūlaraso khandharaso tacaraso pattaraso puppharaso phalaraso khīraṁ dadhi sappi navanītaṁ	5	
PA_vb_3:5.3_1	telaṁ madhu phāṇitaṁ bhummāni vā udakāni antalikkhāni vā, yaṁ vā panaññampi atthi	5	
PA_vb_3:5.3_2	bāhiraṁ āpo āpogataṁ sineho sinehagataṁ bandhanattaṁ rūpassa bahiddhā anupādinnaṁ—	5	
PA_vb_3:5.4	ayaṁ vuccati “bāhirā āpodhātu”.	5	
PA_vb_3:5.5	Yā ca ajjhattikā āpodhātu yā ca bāhirā āpodhātu, tadekajjhaṁ abhisaññūhitvā abhisaṅkhipitvā—	5	
PA_vb_3:5.6	ayaṁ vuccati “āpodhātu”.	5	
PA_vb_3:6.1	Tattha katamā tejodhātu?	6	
PA_vb_3:6.2	Tejodhātudvayaṁ—	6	
PA_vb_3:6.3	atthi ajjhattikā, atthi bāhirā.	6	
PA_vb_3:6.4	Tattha katamā ajjhattikā tejodhātu?	6	
PA_vb_3:6.5	Yaṁ ajjhattaṁ paccattaṁ tejo tejogataṁ usmā usmāgataṁ usumaṁ usumagataṁ ajjhattaṁ upādinnaṁ, seyyathidaṁ—	6	
PA_vb_3:6.6_0	yena ca santappati yena ca jīrīyati yena ca pariḍayhati yena ca asitapītakhāyitasāyitaṁ	6	
PA_vb_3:6.6_1	sammā pariṇāmaṁ gacchati, yaṁ vā panaññampi atthi ajjhattaṁ paccattaṁ tejo tejogataṁ	6	
PA_vb_3:6.6_2	usmā usmāgataṁ usumaṁ usumagataṁ ajjhattaṁ upādinnaṁ—	6	
PA_vb_3:6.7	ayaṁ vuccati “ajjhattikā tejodhātu”.	6	
PA_vb_3:7.1	Tattha katamā bāhirā tejodhātu?	7	
PA_vb_3:7.2	Yaṁ bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ, seyyathidaṁ—	7	
PA_vb_3:7.3_0	kaṭṭhaggi palālaggi tiṇaggi gomayaggi thusaggi saṅkāraggi indaggi aggisantāpo sūriyasantāpo	7	
PA_vb_3:7.3_1	kaṭṭhasannicayasantāpo tiṇasannicayasantāpo dhaññasannicayasantāpo bhaṇḍasannicayasantāpo,	7	
PA_vb_3:7.3_2	yaṁ vā panaññampi atthi bāhiraṁ tejo tejogataṁ usmā usmāgataṁ usumaṁ usumagataṁ bahiddhā anupādinnaṁ—	7	
PA_vb_3:7.4	ayaṁ vuccati “bāhirā tejodhātu”.	7	
PA_vb_3:7.5	Yā ca ajjhattikā tejodhātu yā ca bāhirā tejodhātu, tadekajjhaṁ abhisaññūhitvā abhisaṅkhipitvā—	7	
PA_vb_3:7.6	ayaṁ vuccati “tejodhātu”.	7	
PA_vb_3:8.1	Tattha katamā vāyodhātu?	8	
PA_vb_3:8.2	Vāyodhātudvayaṁ—	8	
PA_vb_3:8.3	atthi ajjhattikā, atthi bāhirā.	8	
PA_vb_3:8.4	Tattha katamā ajjhattikā vāyodhātu?	8	
PA_vb_3:8.5	Yaṁ ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ, seyyathidaṁ—	8	
PA_vb_3:8.6_0	uddhaṅgamā vātā adhogamā vātā kucchisayā vātā koṭṭhāsayā vātā aṅgamaṅgānusārino vātā	8	
PA_vb_3:8.6_1	satthakavātā khurakavātā uppalakavātā assāso passāso iti vā, yaṁ vā panaññampi atthi	8	
PA_vb_3:8.6_2	ajjhattaṁ paccattaṁ vāyo vāyogataṁ thambhitattaṁ rūpassa ajjhattaṁ upādinnaṁ—	8	
PA_vb_3:8.7	ayaṁ vuccati “ajjhattikā vāyodhātu”.	8	
PA_vb_3:9.1	Tattha katamā bāhirā vāyodhātu?	9	
PA_vb_3:9.2	Yaṁ bāhiraṁ vāyo vāyogataṁ thambhitattaṁ rūpassa bahiddhā anupādinnaṁ, seyyathidaṁ—	9	
PA_vb_3:9.3_0	puratthimā vātā pacchimā vātā uttarā vātā dakkhiṇā vātā sarajā vātā arajā vātā sītā	9	
PA_vb_3:9.3_1	vātā uṇhā vātā parittā vātā adhimattā vātā kāḷavātā verambhavātā pakkhavātā supaṇṇavātā	9	
PA_vb_3:9.3_2	tālavaṇṭavātā vidhūpanavātā, yaṁ vā panaññampi atthi bāhiraṁ vāyo vāyogataṁ thambhitattaṁ	9	
PA_vb_3:9.3_3	rūpassa bahiddhā anupādinnaṁ—	9	
PA_vb_3:9.4	ayaṁ vuccati “bāhirā vāyodhātu”.	9	
PA_vb_3:9.5	Yā ca ajjhattikā vāyodhātu yā ca bāhirā vāyodhātu, tadekajjhaṁ abhisaññūhitvā abhisaṅkhipitvā—	9	
PA_vb_3:9.6	ayaṁ vuccati “vāyodhātu”.	9	
PA_vb_3:10.1	Tattha katamā ākāsadhātu?	10	
PA_vb_3:10.2	Ākāsadhātudvayaṁ—	10	
PA_vb_3:10.3	atthi ajjhattikā, atthi bāhirā.	10	
PA_vb_3:10.4	Tattha katamā ajjhattikā ākāsadhātu?	10	
PA_vb_3:10.5	Yaṁ ajjhattaṁ paccattaṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ, seyyathidaṁ—	10	
PA_vb_3:10.6_0	kaṇṇacchiddaṁ nāsacchiddaṁ mukhadvāraṁ, yena ca asitapītakhāyitasāyitaṁ ajjhoharati,	10	
PA_vb_3:10.6_1	yattha ca asitapītakhāyitasāyitaṁ santiṭṭhati, yena ca asitapītakhāyitasāyitaṁ adhobhāgaṁ	10	
PA_vb_3:10.6_2	nikkhamati, yaṁ vā panaññampi atthi ajjhattaṁ paccattaṁ ākāso ākāsagataṁ aghaṁ aghagataṁ	10	
PA_vb_3:10.6_3	vivaro vivaragataṁ asamphuṭṭhaṁ maṁsalohitehi ajjhattaṁ upādinnaṁ—	10	
PA_vb_3:10.7	ayaṁ vuccati “ajjhattikā ākāsadhātu”.	10	
PA_vb_3:11.1	Tattha katamā bāhirā ākāsadhātu?	11	
PA_vb_3:11.2	Yaṁ bāhiraṁ ākāso ākāsagataṁ aghaṁ aghagataṁ vivaro vivaragataṁ asamphuṭṭhaṁ catūhi mahābhūtehi bahiddhā anupādinnaṁ—	11	
PA_vb_3:11.3	ayaṁ vuccati “bāhirā ākāsadhātu”.	11	
PA_vb_3:11.4	Yā ca ajjhattikā ākāsadhātu yā ca bāhirā ākāsadhātu, tadekajjhaṁ abhisaññūhitvā abhisaṅkhipitvā—	11	
PA_vb_3:11.5	ayaṁ vuccati “ākāsadhātu”.	11	
PA_vb_3:12.1	Tattha katamā viññāṇadhātu?	12	
PA_vb_3:12.2	Cakkhuviññāṇadhātu, sotaviññāṇadhātu, ghānaviññāṇadhātu, jivhāviññāṇadhātu, kāyaviññāṇadhātu, manoviññāṇadhātu—	12	
PA_vb_3:12.3	ayaṁ vuccati “viññāṇadhātu”.	12	
PA_vb_3:13.1	Imā cha dhātuyo.	13	
PA_vb_3:14.1	Aparāpi cha dhātuyo—	14	
PA_vb_3:14.2	sukhadhātu, dukkhadhātu, somanassadhātu, domanassadhātu, upekkhādhātu, avijjādhātu.	14	
PA_vb_3:15.1	Tattha katamā sukhadhātu?	15	
PA_vb_3:15.2	Yaṁ kāyikaṁ sātaṁ kāyikaṁ sukhaṁ kāyasamphassajaṁ sātaṁ sukhaṁ vedayitaṁ kāyasamphassajā sātā sukhā vedanā—	15	
PA_vb_3:15.3	ayaṁ vuccati “sukhadhātu”.	15	
PA_vb_3:16.1	Tattha katamā dukkhadhātu?	16	
PA_vb_3:16.2	Yaṁ kāyikaṁ asātaṁ kāyikaṁ dukkhaṁ kāyasamphassajaṁ asātaṁ dukkhaṁ vedayitaṁ kāyasamphassajā asātā dukkhā vedanā—	16	
PA_vb_3:16.3	ayaṁ vuccati “dukkhadhātu”.	16	
PA_vb_3:17.1	Tattha katamā somanassadhātu?	17	
PA_vb_3:17.2	Yaṁ cetasikaṁ sātaṁ cetasikaṁ sukhaṁ cetosamphassajaṁ sātaṁ sukhaṁ vedayitaṁ cetosamphassajā sātā sukhā vedanā—	17	
PA_vb_3:17.3	ayaṁ vuccati “somanassadhātu”.	17	
PA_vb_3:18.1	Tattha katamā domanassadhātu?	18	
PA_vb_3:18.2	Yaṁ cetasikaṁ asātaṁ cetasikaṁ dukkhaṁ cetosamphassajaṁ asātaṁ dukkhaṁ vedayitaṁ cetosamphassajā asātā dukkhā vedanā—	18	
PA_vb_3:18.3	ayaṁ vuccati “domanassadhātu”.	18	
PA_vb_3:19.1	Tattha katamā upekkhādhātu?	19	
PA_vb_3:19.2	Yaṁ cetasikaṁ neva sātaṁ nāsātaṁ cetosamphassajaṁ adukkhamasukhaṁ vedayitaṁ cetosamphassajā adukkhamasukhā vedanā—	19	
PA_vb_3:19.3	ayaṁ vuccati “upekkhādhātu”.	19	
PA_vb_3:20.1	Tattha katamā avijjādhātu?	20	
PA_vb_3:20.2_0	Yaṁ aññāṇaṁ adassanaṁ anabhisamayo ananubodho asambodho appaṭivedho asaṅgāhaṇā apariyogāhaṇā	20	
PA_vb_3:20.2_1	asamapekkhanā apaccavekkhaṇā apaccakkhakammaṁ dummejjhaṁ bālyaṁ asampajaññaṁ moho	20	
PA_vb_3:20.2_2	pamoho sammoho avijjā avijjogho avijjāyogo avijjānusayo avijjāpariyuṭṭhānaṁ avijjālaṅgī moho akusalamūlaṁ—	20	
PA_vb_3:20.3	ayaṁ vuccati “avijjādhātu”.	20	
PA_vb_3:21.1	Imā cha dhātuyo.	21	
PA_vb_3:22.1	Aparāpi cha dhātuyo—	22	
PA_vb_3:22.2	kāmadhātu, byāpādadhātu, vihiṁsādhātu, nekkhammadhātu, abyāpādadhātu, avihiṁsādhātu.	22	
PA_vb_3:23.1	Tattha katamā kāmadhātu?	23	
PA_vb_3:23.2	Kāmapaṭisaṁyutto takko vitakko saṅkappo appanā byappanā cetaso abhiniropanā micchāsaṅkappo—	23	
PA_vb_3:23.3	ayaṁ vuccati kāmadhātu.	23	
PA_vb_3:23.4_0	Heṭṭhato avīcinirayaṁ pariyantaṁ karitvā uparito paranimmitavasavattī deve anto karitvā	23	
PA_vb_3:23.4_1	yaṁ etasmiṁ antare etthāvacarā ettha pariyāpannā khandhadhātuāyatanā rūpā vedanā	23	
PA_vb_3:23.4_2	saññā saṅkhārā viññāṇaṁ—	23	
PA_vb_3:23.5	ayaṁ vuccati “kāmadhātu”.	23	
PA_vb_3:24.1	Tattha katamā byāpādadhātu?	24	
PA_vb_3:24.2	Byāpādapaṭisaṁyutto takko vitakko …pe… micchāsaṅkappo—	24	
PA_vb_3:24.3	ayaṁ vuccati “byāpādadhātu”.	24	
PA_vb_3:24.4_0	Dasasu vā āghātavatthūsu cittassa āghāto paṭighāto paṭighaṁ paṭivirodho kopo pakopo	24	
PA_vb_3:24.4_1	sampakopo doso padoso sampadoso cittassa byāpatti manopadoso kodho kujjhanā kujjhitattaṁ	24	
PA_vb_3:24.4_2	doso dussanā dussitattaṁ byāpatti byāpajjanā virodho paṭivirodho caṇḍikkaṁ asuropo	24	
PA_vb_3:24.4_3	anattamanatā cittassa—	24	
PA_vb_3:24.5	ayaṁ vuccati “byāpādadhātu”.	24	
PA_vb_3:25.1	Tattha katamā vihiṁsādhātu?	25	
PA_vb_3:25.2	Vihiṁsāpaṭisaṁyutto takko vitakko …pe… micchāsaṅkappo—	25	
PA_vb_3:25.3	ayaṁ vuccati “vihiṁsādhātu”.	25	
PA_vb_3:25.4	Idhekacco pāṇinā vā leḍḍunā vā daṇḍena vā satthena vā rajjuyā vā aññataraññatarena satte viheṭheti, yā evarūpā heṭhanā viheṭhanā hiṁsanā vihiṁsanā rosanā virosanā parūpaghāto—	25	
PA_vb_3:25.5	ayaṁ vuccati “vihiṁsādhātu”.	25	
PA_vb_3:26.1	Tattha katamā nekkhammadhātu?	26	
PA_vb_3:26.2	Nekkhammapaṭisaṁyutto takko vitakko …pe… sammāsaṅkappo—	26	
PA_vb_3:26.3	ayaṁ vuccati “nekkhammadhātu”.	26	
PA_vb_3:26.4	Sabbepi kusalā dhammā “nekkhammadhātu”.	26	
PA_vb_3:27.1	Tattha katamā abyāpādadhātu?	27	
PA_vb_3:27.2	Abyāpādapaṭisaṁyutto takko vitakko …pe… sammāsaṅkappo—	27	
PA_vb_3:27.3	ayaṁ vuccati “abyāpādadhātu”.	27	
PA_vb_3:27.4	Yā sattesu metti mettāyanā mettāyitattaṁ mettācetovimutti—	27	
PA_vb_3:27.5	ayaṁ vuccati “abyāpādadhātu”.	27	
PA_vb_3:28.1	Tattha katamā avihiṁsādhātu?	28	
PA_vb_3:28.2	Avihiṁsāpaṭisaṁyutto takko vitakko saṅkappo appanā byappanā cetaso abhiniropanā sammāsaṅkappo—	28	
PA_vb_3:28.3	ayaṁ vuccati “avihiṁsādhātu”.	28	
PA_vb_3:28.4	Yā sattesu karuṇā karuṇāyanā karuṇāyitattaṁ karuṇācetovimutti—	28	
PA_vb_3:28.5	ayaṁ vuccati “avihiṁsādhātu”.	28	
PA_vb_3:29.1	Imā cha dhātuyo.	29	
PA_vb_3:30.1	Iti imāni tīṇi chakkāni tadekajjhaṁ abhisaññūhitvā abhisaṅkhipitvā aṭṭhārasa dhātuyo honti.	30	
PA_vb_3:31.1	Suttantabhājanīyaṁ.	31	
PA_vb_3:32.0	2. Abhidhammabhājanīya	32	
PA_vb_3:32.1	Aṭṭhārasa dhātuyo—	32	
PA_vb_3:32.2_0	cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu,	32	
PA_vb_3:32.2_1	ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu,	32	
PA_vb_3:32.2_2	kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu.	32	
PA_vb_3:33.1	Tattha katamā cakkhudhātu?	33	
PA_vb_3:33.2	Yaṁ cakkhu catunnaṁ mahābhūtānaṁ upādāya pasādo …pe… suñño gāmopeso—	33	
PA_vb_3:33.3	ayaṁ vuccati “cakkhudhātu”.	33	
PA_vb_3:34.1	Tattha katamā rūpadhātu?	34	
PA_vb_3:34.2	Yaṁ rūpaṁ catunnaṁ mahābhūtānaṁ upādāya vaṇṇanibhā …pe… rūpadhātupesā—	34	
PA_vb_3:34.3	ayaṁ vuccati “rūpadhātu”.	34	
PA_vb_3:35.1	Tattha katamā cakkhuviññāṇadhātu?	35	
PA_vb_3:35.2	Cakkhuñca paṭicca rūpe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjācakkhuviññāṇadhātu—	35	
PA_vb_3:35.3	ayaṁ vuccati “cakkhuviññāṇadhātu”.	35	
PA_vb_3:36.1	Tattha katamā sotadhātu?	36	
PA_vb_3:36.2	Yaṁ sotaṁ catunnaṁ mahābhūtānaṁ upādāya pasādo …pe… suñño gāmopeso—	36	
PA_vb_3:36.3	ayaṁ vuccati “sotadhātu”.	36	
PA_vb_3:37.1	Tattha katamā saddadhātu?	37	
PA_vb_3:37.2	Yo saddo catunnaṁ mahābhūtānaṁ upādāya anidassano sappaṭigho …pe… saddadhātupesā—	37	
PA_vb_3:37.3	ayaṁ vuccati “saddadhātu”.	37	
PA_vb_3:38.1	Tattha katamā sotaviññāṇadhātu?	38	
PA_vb_3:38.2	Sotañca paṭicca sadde ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāsotaviññāṇadhātu—	38	
PA_vb_3:38.3	ayaṁ vuccati “sotaviññāṇadhātu”.	38	
PA_vb_3:39.1	Tattha katamā ghānadhātu?	39	
PA_vb_3:39.2	Yaṁ ghānaṁ catunnaṁ mahābhūtānaṁ upādāya pasādo …pe… suñño gāmopeso—	39	
PA_vb_3:39.3	ayaṁ vuccati “ghānadhātu”.	39	
PA_vb_3:40.1	Tattha katamā gandhadhātu?	40	
PA_vb_3:40.2	Yo gandho catunnaṁ mahābhūtānaṁ upādāya anidassano sappaṭigho …pe… gandhadhātupesā—	40	
PA_vb_3:40.3	ayaṁ vuccati “gandhadhātu”.	40	
PA_vb_3:41.1	Tattha katamā ghānaviññāṇadhātu?	41	
PA_vb_3:41.2	Ghānañca paṭicca gandhe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāghānaviññāṇadhātu—	41	
PA_vb_3:41.3	ayaṁ vuccati “ghānaviññāṇadhātu”.	41	
PA_vb_3:42.1	Tattha katamā jivhādhātu?	42	
PA_vb_3:42.2	Yā jivhā catunnaṁ mahābhūtānaṁ upādāya pasādo …pe… suñño gāmopeso—	42	
PA_vb_3:42.3	ayaṁ vuccati “jivhādhātu”.	42	
PA_vb_3:43.1	Tattha katamā rasadhātu?	43	
PA_vb_3:43.2	Yo raso catunnaṁ mahābhūtānaṁ upādāya anidassano sappaṭigho …pe… rasadhātupesā—	43	
PA_vb_3:43.3	ayaṁ vuccati “rasadhātu”.	43	
PA_vb_3:44.1	Tattha katamā jivhāviññāṇadhātu?	44	
PA_vb_3:44.2	Jivhañca paṭicca rase ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjājivhāviññāṇadhātu—	44	
PA_vb_3:44.3	ayaṁ vuccati “jivhāviññāṇadhātu”.	44	
PA_vb_3:45.1	Tattha katamā kāyadhātu?	45	
PA_vb_3:45.2	Yo kāyo catunnaṁ mahābhūtānaṁ upādāya pasādo …pe… suñño gāmopeso—	45	
PA_vb_3:45.3	ayaṁ vuccati “kāyadhātu”.	45	
PA_vb_3:46.1	Tattha katamā phoṭṭhabbadhātu?	46	
PA_vb_3:46.2	Pathavīdhātu …pe… phoṭṭhabbadhātupesā—	46	
PA_vb_3:46.3	ayaṁ vuccati “phoṭṭhabbadhātu”.	46	
PA_vb_3:47.1	Tattha katamā kāyaviññāṇadhātu?	47	
PA_vb_3:47.2	Kāyañca paṭicca phoṭṭhabbe ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjākāyaviññāṇadhātu—	47	
PA_vb_3:47.3	ayaṁ vuccati “kāyaviññāṇadhātu”.	47	
PA_vb_3:48.1	Tattha katamā manodhātu?	48	
PA_vb_3:48.2	Cakkhuviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu;	48	
PA_vb_3:48.3	sotaviññāṇadhātuyā …pe…	48	
PA_vb_3:48.4	ghānaviññāṇadhātuyā …pe…	48	
PA_vb_3:48.5	jivhāviññāṇadhātuyā …pe…	48	
PA_vb_3:48.6_0	kāyaviññāṇadhātuyā uppajjitvā niruddhasamanantarā uppajjati cittaṁ mano mānasaṁ hadayaṁ	48	
PA_vb_3:48.6_1	paṇḍaraṁ mano manāyatanaṁ manindriyaṁ viññāṇaṁ viññāṇakkhandho tajjāmanodhātu sabbadhammesu	48	
PA_vb_3:48.6_2	vā pana paṭhamasamannāhāro uppajjati cittaṁ mano mānasaṁ hadayaṁ paṇḍaraṁ mano manāyatanaṁ	48	
PA_vb_3:48.6_3	manindriyaṁ viññāṇaṁ viññāṇakkhandho tajjāmanodhātu—	48	
PA_vb_3:48.7	ayaṁ vuccati “manodhātu”.	48	
PA_vb_3:49.1	Tattha katamā dhammadhātu?	49	
PA_vb_3:49.2	Vedanākkhandho, saññākkhandho, saṅkhārakkhandho, yañca rūpaṁ anidassanaappaṭighaṁ dhammāyatanapariyāpannaṁ, asaṅkhatā ca dhātu.	49	
PA_vb_3:50.1	Tattha katamo vedanākkhandho?	50	
PA_vb_3:50.2	Ekavidhena vedanākkhandho—	50	
PA_vb_3:50.3	phassasampayutto.	50	
PA_vb_3:50.4	Duvidhena vedanākkhandho—	50	
PA_vb_3:50.5	atthi sahetuko, atthi ahetuko.	50	
PA_vb_3:50.6	Tividhena vedanākkhandho—	50	
PA_vb_3:50.7	atthi kusalo, atthi akusalo, atthi abyākato …pe…	50	
PA_vb_3:50.8	evaṁ dasavidhena vedanākkhandho …pe…	50	
PA_vb_3:50.9	evaṁ bahuvidhena vedanākkhandho.	50	
PA_vb_3:50.10	Ayaṁ vuccati “vedanākkhandho”.	50	
PA_vb_3:51.1	Tattha katamo saññākkhandho?	51	
PA_vb_3:51.2	Ekavidhena saññākkhandho—	51	
PA_vb_3:51.3	phassasampayutto.	51	
PA_vb_3:51.4	Duvidhena saññākkhandho—	51	
PA_vb_3:51.5	atthi sahetuko, atthi ahetuko.	51	
PA_vb_3:51.6	Tividhena saññākkhandho—	51	
PA_vb_3:51.7	atthi kusalo, atthi akusalo, atthi abyākato …pe…	51	
PA_vb_3:51.8	evaṁ dasavidhena saññākkhandho …pe…	51	
PA_vb_3:51.9	evaṁ bahuvidhena saññākkhandho.	51	
PA_vb_3:51.10	Ayaṁ vuccati “saññākkhandho”.	51	
PA_vb_3:52.1	Tattha katamo saṅkhārakkhandho?	52	
PA_vb_3:52.2	Ekavidhena saṅkhārakkhandho—	52	
PA_vb_3:52.3	cittasampayutto.	52	
PA_vb_3:52.4	Duvidhena saṅkhārakkhandho—	52	
PA_vb_3:52.5	atthi hetu, atthi ahetu.	52	
PA_vb_3:52.6	Tividhena saṅkhārakkhandho—	52	
PA_vb_3:52.7	atthi kusalo, atthi akusalo, atthi abyākato …pe…	52	
PA_vb_3:52.8	evaṁ dasavidhena saṅkhārakkhandho …pe…	52	
PA_vb_3:52.9	evaṁ bahuvidhena saṅkhārakkhandho—	52	
PA_vb_3:52.10	ayaṁ vuccati “saṅkhārakkhandho”.	52	
PA_vb_3:53.1	Tattha katamaṁ rūpaṁ anidassanaappaṭighaṁ dhammāyatanapariyāpannaṁ?	53	
PA_vb_3:53.2	Itthindriyaṁ …pe… kabaḷīkāro āhāro—	53	
PA_vb_3:53.3	idaṁ vuccati rūpaṁ “anidassanaappaṭighaṁ dhammāyatanapariyāpannaṁ”.	53	
PA_vb_3:54.1	Tattha katamā asaṅkhatā dhātu?	54	
PA_vb_3:54.2	Rāgakkhayo, dosakkhayo, mohakkhayo—	54	
PA_vb_3:54.3	ayaṁ vuccati “asaṅkhatā dhātu”.	54	
PA_vb_3:54.4	Ayaṁ vuccati “dhammadhātu”. –17	54	
PA_vb_3:55.1	Tattha katamā manoviññāṇadhātu?	55	
PA_vb_3:55.2	Cakkhuviññāṇadhātuyā uppajjitvā niruddhasamanantarā uppajjati manodhātu, manodhātuyā uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu;	55	
PA_vb_3:55.3	sotaviññāṇadhātuyā …pe…	55	
PA_vb_3:55.4	ghānaviññāṇadhātuyā …pe…	55	
PA_vb_3:55.5	jivhāviññāṇadhātuyā …pe…	55	
PA_vb_3:55.6_0	kāyaviññāṇadhātuyā uppajjitvā niruddhasamanantarā uppajjati manodhātu, manodhātuyāpi	55	
PA_vb_3:55.6_1	uppajjitvā niruddhasamanantarā uppajjati cittaṁ mano mānasaṁ …pe… tajjāmanoviññāṇadhātu	55	
PA_vb_3:55.6_2	manañca paṭicca dhamme ca uppajjati cittaṁ mano mānasaṁ hadayaṁ paṇḍaraṁ mano manāyatanaṁ	55	
PA_vb_3:55.6_3	manindriyaṁ viññāṇaṁ viññāṇakkhandho tajjāmanoviññāṇadhātu—	55	
PA_vb_3:55.7	ayaṁ vuccati “manoviññāṇadhātu”.	55	
PA_vb_3:56.1	Abhidhammabhājanīyaṁ.	56	
PA_vb_3:57.0	3. Pañhāpucchaka	57	
PA_vb_3:57.1	Aṭṭhārasa dhātuyo—	57	
PA_vb_3:57.2_0	cakkhudhātu, rūpadhātu, cakkhuviññāṇadhātu, sotadhātu, saddadhātu, sotaviññāṇadhātu,	57	
PA_vb_3:57.2_1	ghānadhātu, gandhadhātu, ghānaviññāṇadhātu, jivhādhātu, rasadhātu, jivhāviññāṇadhātu,	57	
PA_vb_3:57.2_2	kāyadhātu, phoṭṭhabbadhātu, kāyaviññāṇadhātu, manodhātu, dhammadhātu, manoviññāṇadhātu.	57	
PA_vb_3:58.1	Aṭṭhārasannaṁ dhātūnaṁ kati kusalā, kati akusalā, kati abyākatā …pe… kati saraṇā, kati araṇā?	58	
PA_vb_3:59.0	3.1. Tika	59	
PA_vb_3:59.1	Soḷasa dhātuyo abyākatā.	59	
PA_vb_3:59.2	Dve dhātuyo siyā kusalā, siyā akusalā, siyā abyākatā.	59	
PA_vb_3:60.1	Dasa dhātuyo na vattabbā—	60	
PA_vb_3:60.2	“sukhāya vedanāya sampayuttā”tipi, “dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	60	
PA_vb_3:60.3	Pañca dhātuyo adukkhamasukhāya vedanāya sampayuttā.	60	
PA_vb_3:60.4	Kāyaviññāṇadhātu siyā sukhāya vedanāya sampayuttā, siyā dukkhāya vedanāya sampayuttā.	60	
PA_vb_3:60.5	Manoviññāṇadhātu siyā sukhāya vedanāya sampayuttā, siyā dukkhāya vedanāya sampayuttā, siyā adukkhamasukhāya vedanāya sampayuttā.	60	
PA_vb_3:60.6_0	Dhammadhātu siyā sukhāya vedanāya sampayuttā, siyā dukkhāya vedanāya sampayuttā,	60	
PA_vb_3:60.6_1	siyā adukkhamasukhāya vedanāya sampayuttā, siyā na vattabbā—“sukhāya vedanāya sampayuttā”tipi,	60	
PA_vb_3:60.6_2	“dukkhāya vedanāya sampayuttā”tipi, “adukkhamasukhāya vedanāya sampayuttā”tipi.	60	
PA_vb_3:61.1	Dasa dhātuyo nevavipākanavipākadhammadhammā.	61	
PA_vb_3:61.2	Pañca dhātuyo vipākā.	61	
PA_vb_3:61.3	Manodhātu siyā vipākā, siyā nevavipākanavipākadhammadhammā.	61	
PA_vb_3:61.4	Dve dhātuyo siyā vipākā, siyā vipākadhammadhammā, siyā nevavipākanavipākadhammadhammā.	61	
PA_vb_3:62.1	Dasa dhātuyo upādinnupādāniyā.	62	
PA_vb_3:62.2	Saddadhātu anupādinnupādāniyā.	62	
PA_vb_3:62.3	Pañca dhātuyo siyā upādinnupādāniyā, siyā anupādinnupādāniyā.	62	
PA_vb_3:62.4	Dve dhātuyo siyā upādinnupādāniyā, siyā anupādinnupādāniyā, siyā anupādinnaanupādāniyā.	62	
PA_vb_3:63.1	Soḷasa dhātuyo asaṅkiliṭṭhasaṅkilesikā.	63	
PA_vb_3:63.2	Dve dhātuyo siyā saṅkiliṭṭhasaṅkilesikā, siyā asaṅkiliṭṭhasaṅkilesikā, siyā asaṅkiliṭṭhaasaṅkilesikā.	63	
PA_vb_3:64.1	Pannarasa dhātuyo avitakkaavicārā.	64	
PA_vb_3:64.2	Manodhātu savitakkasavicārā.	64	
PA_vb_3:64.3	Manoviññāṇadhātu siyā savitakkasavicārā, siyā avitakkavicāramattā, siyā avitakkaavicārā.	64	
PA_vb_3:64.4	Dhammadhātu siyā savitakkasavicārā, siyā avitakkavicāramattā, siyā avitakkaavicārā, siyā na vattabbā—“savitakkasavicārā”tipi, “avitakkavicāramattā”tipi, “avitakkaavicārā”tipi.	64	
PA_vb_3:65.1	Dasa dhātuyo na vattabbā—	65	
PA_vb_3:65.2	“pītisahagatā”tipi, “sukhasahagatā”tipi, “upekkhāsahagatā”tipi.	65	
PA_vb_3:65.3	Pañca dhātuyo upekkhāsahagatā.	65	
PA_vb_3:65.4	Kāyaviññāṇadhātu na pītisahagatā, siyā sukhasahagatā, na upekkhāsahagatā, siyā na vattabbā—“sukhasahagatā”ti.	65	
PA_vb_3:65.5	Dve dhātuyo siyā pītisahagatā, siyā sukhasahagatā, siyā upekkhāsahagatā, siyā na vattabbā—“pītisahagatā”tipi, “sukhasahagatā”tipi, “upekkhāsahagatā”tipi.	65	
PA_vb_3:66.1	Soḷasa dhātuyo neva dassanena na bhāvanāya pahātabbā.	66	
PA_vb_3:66.2	Dve dhātuyo siyā dassanena pahātabbā, siyā bhāvanāya pahātabbā, siyā neva dassanena na bhāvanāya pahātabbā.	66	
PA_vb_3:67.1	Soḷasa dhātuyo neva dassanena na bhāvanāya pahātabbahetukā.	67	
PA_vb_3:67.2	Dve dhātuyo siyā dassanena pahātabbahetukā, siyā bhāvanāya pahātabbahetukā, siyā neva dassanena na bhāvanāya pahātabbahetukā.	67	
PA_vb_3:68.1	Soḷasa dhātuyo nevācayagāmināpacayagāmino.	68	
PA_vb_3:68.2	Dve dhātuyo siyā ācayagāmino, siyā apacayagāmino, siyā nevācayagāmināpacayagāmino.	68	
PA_vb_3:69.1	Soḷasa dhātuyo nevasekkhanāsekkhā.	69	
PA_vb_3:69.2	Dve dhātuyo siyā sekkhā, siyā asekkhā, siyā nevasekkhanāsekkhā.	69	
PA_vb_3:70.1	Soḷasa dhātuyo parittā.	70	
PA_vb_3:70.2	Dve dhātuyo siyā parittā, siyā mahaggatā, siyā appamāṇā.	70	
PA_vb_3:71.1	Dasa dhātuyo anārammaṇā.	71	
PA_vb_3:71.2	Cha dhātuyo parittārammaṇā.	71	
PA_vb_3:71.3	Dve dhātuyo siyā parittārammaṇā, siyā mahaggatārammaṇā, siyā appamāṇārammaṇā, siyā na vattabbā—“parittārammaṇā”tipi, “mahaggatārammaṇā”tipi, “appamāṇārammaṇā”tipi.	71	
PA_vb_3:72.1	Soḷasa dhātuyo majjhimā.	72	
PA_vb_3:72.2	Dve dhātuyo siyā hīnā, siyā majjhimā, siyā paṇītā.	72	
PA_vb_3:73.1	Soḷasa dhātuyo aniyatā.	73	
PA_vb_3:73.2	Dve dhātuyo siyā micchattaniyatā, siyā sammattaniyatā, siyā aniyatā.	73	
PA_vb_3:74.1	Dasa dhātuyo anārammaṇā.	74	
PA_vb_3:74.2	Cha dhātuyo na vattabbā—	74	
PA_vb_3:74.3	“maggārammaṇā”tipi, “maggahetukā”tipi, “maggādhipatino”tipi.	74	
PA_vb_3:74.4	Dve dhātuyo siyā maggārammaṇā, siyā maggahetukā, siyā maggādhipatino, siyā na vattabbā—“maggārammaṇā”tipi, “maggahetukā”tipi, “maggādhipatino”tipi.	74	
PA_vb_3:75.1	Dasa dhātuyo siyā uppannā, siyā uppādino, siyā na vattabbā—“anuppannā”ti.	75	
PA_vb_3:75.2	Saddadhātu siyā uppannā, siyā anuppannā, siyā na vattabbā—“uppādinī”ti.	75	
PA_vb_3:75.3	Cha dhātuyo siyā uppannā, siyā anuppannā, siyā uppādino.	75	
PA_vb_3:75.4	Dhammadhātu siyā uppannā, siyā anuppannā, siyā uppādinī, siyā na vattabbā—“uppannā”tipi, “anuppannā”tipi, “uppādinī”tipi.	75	
PA_vb_3:76.1	Sattarasa dhātuyo siyā atītā, siyā anāgatā, siyā paccuppannā.	76	
PA_vb_3:76.2	Dhammadhātu siyā atītā, siyā anāgatā, siyā paccuppannā, siyā na vattabbā—“atītā”tipi, “anāgatā”tipi, “paccuppannā”tipi.	76	
PA_vb_3:77.1	Dasa dhātuyo anārammaṇā.	77	
PA_vb_3:77.2	Cha dhātuyo paccuppannārammaṇā.	77	
PA_vb_3:77.3	Dve dhātuyo siyā atītārammaṇā, siyā anāgatārammaṇā, siyā paccuppannārammaṇā, siyā na vattabbā—“atītārammaṇā”tipi, “anāgatārammaṇā”tipi, “paccuppannārammaṇā”tipi.	77	
PA_vb_3:78.1	Siyā ajjhattā, siyā bahiddhā, siyā ajjhattabahiddhā.	78	
PA_vb_3:79.1	Dasa dhātuyo anārammaṇā.	79	
PA_vb_3:79.2	Cha dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā.	79	
PA_vb_3:79.3	Dve dhātuyo siyā ajjhattārammaṇā, siyā bahiddhārammaṇā, siyā ajjhattabahiddhārammaṇā, siyā na vattabbā—“ajjhattārammaṇā”tipi, “bahiddhārammaṇā”tipi, “ajjhattabahiddhārammaṇā”tipi.	79	
PA_vb_3:80.1	Rūpadhātu sanidassanasappaṭighā.	80	
PA_vb_3:80.2	Nava dhātuyo anidassanaappaṭighā.	80	
PA_vb_3:80.3	Aṭṭha dhātuyo anidassanaappaṭighā.	80	
PA_vb_3:81.0.1	3.2. 3.2 Duka	81	
PA_vb_3:81.0.2	3.2.1. Hetugocchaka	81	
PA_vb_3:81.1	Sattarasa dhātuyo na hetū.	81	
PA_vb_3:81.2	Dhammadhātu siyā hetu, siyā na hetu.	81	
PA_vb_3:81.3	Soḷasa dhātuyo ahetukā.	81	
PA_vb_3:81.4	Dve dhātuyo siyā sahetukā, siyā ahetukā.	81	
PA_vb_3:81.5	Soḷasa dhātuyo hetuvippayuttā.	81	
PA_vb_3:81.6	Dve dhātuyo siyā hetusampayuttā, siyā hetuvippayuttā.	81	
PA_vb_3:81.7	Soḷasa dhātuyo na vattabbā—	81	
PA_vb_3:81.8	“hetu ceva sahetukā cā”tipi, “sahetukā ceva na ca hetū”tipi.	81	
PA_vb_3:81.9	Manoviññāṇadhātu na vattabbā—	81	
PA_vb_3:81.10	“hetu ceva sahetukā cā”ti, siyā sahetukā ceva na ca hetu, siyā na vattabbā—“sahetukā ceva na ca hetū”ti.	81	
PA_vb_3:81.11	Dhammadhātu siyā hetu ceva sahetukā ca, siyā sahetukā ceva na ca hetu, siyā na vattabbā—“hetu ceva sahetukā cā”tipi, “sahetukā ceva na ca hetū”tipi.	81	
PA_vb_3:81.12	Soḷasa dhātuyo na vattabbā—	81	
PA_vb_3:81.13	“hetū ceva hetusampayuttā cā”tipi, “hetusampayuttā ceva na ca hetū”tipi.	81	
PA_vb_3:81.14	Manoviññāṇadhātu na vattabbā—	81	
PA_vb_3:81.15	“hetu ceva hetusampayuttā cā”ti, siyā hetusampayuttā ceva na ca hetu, siyā na vattabbā—“hetusampayuttā ceva na ca hetū”ti.	81	
PA_vb_3:81.16	Dhammadhātu siyā hetu ceva hetusampayuttā ca, siyā hetusampayuttā ceva na ca hetu, siyā na vattabbā—“hetu ceva hetusampayuttā cā”tipi, “hetusampayuttā ceva na ca hetū”tipi.	81	
PA_vb_3:81.17	Soḷasa dhātuyo na hetuahetukā.	81	
PA_vb_3:81.18	Manoviññāṇadhātu siyā na hetusahetukā, siyā na hetuahetukā.	81	
PA_vb_3:81.19	Dhammadhātu siyā na hetusahetukā, siyā na hetuahetukā, siyā na vattabbā—“na hetusahetukā”tipi, “na hetuahetukā”tipi.	81	
PA_vb_3:82.0	3.2.2. Cūḷantaraduka	82	
PA_vb_3:82.1	Sattarasa dhātuyo sappaccayā.	82	
PA_vb_3:82.2	Dhammadhātu siyā sappaccayā, siyā appaccayā.	82	
PA_vb_3:82.3	Sattarasa dhātuyo saṅkhatā.	82	
PA_vb_3:82.4	Dhammadhātu siyā saṅkhatā, siyā asaṅkhatā.	82	
PA_vb_3:82.5	Rūpadhātu sanidassanā.	82	
PA_vb_3:82.6	Sattarasa dhātuyo anidassanā.	82	
PA_vb_3:82.7	Dasa dhātuyo sappaṭighā.	82	
PA_vb_3:82.8	Aṭṭha dhātuyo appaṭighā.	82	
PA_vb_3:82.9	Dasa dhātuyo rūpā.	82	
PA_vb_3:82.10	Satta dhātuyo arūpā.	82	
PA_vb_3:82.11	Dhammadhātu siyā rūpā, siyā arūpā.	82	
PA_vb_3:82.12	Soḷasa dhātuyo lokiyā.	82	
PA_vb_3:82.13	Dve dhātuyo siyā lokiyā, siyā lokuttarā;	82	
PA_vb_3:82.14	kenaci viññeyyā, kenaci na viññeyyā.	82	
PA_vb_3:83.0	3.2.3. Āsavagocchaka	83	
PA_vb_3:83.1	Sattarasa dhātuyo no āsavā.	83	
PA_vb_3:83.2	Dhammadhātu siyā āsavā, siyā no āsavā.	83	
PA_vb_3:83.3	Soḷasa dhātuyo sāsavā.	83	
PA_vb_3:83.4	Dve dhātuyo siyā sāsavā, siyā anāsavā.	83	
PA_vb_3:83.5	Soḷasa dhātuyo āsavavippayuttā.	83	
PA_vb_3:83.6	Dve dhātuyo siyā āsavasampayuttā, siyā āsavavippayuttā.	83	
PA_vb_3:83.7	Soḷasa dhātuyo na vattabbā—	83	
PA_vb_3:83.8	“āsavā ceva sāsavā cā”ti, sāsavā ceva no ca āsavā.	83	
PA_vb_3:83.9	Manoviññāṇadhātu na vattabbā—	83	
PA_vb_3:83.10	“āsavo ceva sāsavā cā”ti, siyā sāsavā ceva no ca āsavo, siyā na vattabbā—“sāsavā ceva no ca āsavo”ti.	83	
PA_vb_3:83.11	Dhammadhātu siyā āsavo ceva sāsavā ca, siyā sāsavā ceva no ca āsavo, siyā na vattabbā—“āsavo ceva sāsavā cā”tipi, “sāsavā ceva no ca āsavo”tipi.	83	
PA_vb_3:84.1	Soḷasa dhātuyo na vattabbā—	84	
PA_vb_3:84.2	“āsavā ceva āsavasampayuttā cā”tipi, “āsavasampayuttā ceva no ca āsavā”tipi.	84	
PA_vb_3:84.3	Manoviññāṇadhātu na vattabbā—	84	
PA_vb_3:84.4	“āsavo ceva āsavasampayuttā cā”ti, siyā āsavasampayuttā ceva no ca āsavo, siyā na vattabbā—“āsavasampayuttā ceva no ca āsavo”ti.	84	
PA_vb_3:84.5	Dhammadhātu siyā āsavo ceva āsavasampayuttā ca, siyā āsavasampayuttā ceva no ca āsavo, siyā na vattabbā—“āsavo ceva āsavasampayuttā cā”tipi, “āsavasampayuttā ceva no ca āsavo”tipi.	84	
PA_vb_3:84.6	Soḷasa dhātuyo āsavavippayuttasāsavā.	84	
PA_vb_3:84.7	Dve dhātuyo siyā āsavavippayuttasāsavā, siyā āsavavippayuttaanāsavā, siyā na vattabbā—“āsavavippayuttasāsavā”tipi, “āsavavippayuttaanāsavā”tipi.	84	
PA_vb_3:85.0	3.2.4. Saṁyojanagocchaka	85	
PA_vb_3:85.1	Sattarasa dhātuyo no saṁyojanā.	85	
PA_vb_3:85.2	Dhammadhātu siyā saṁyojanaṁ, siyā no saṁyojanaṁ.	85	
PA_vb_3:85.3	Soḷasa dhātuyo saṁyojaniyā.	85	
PA_vb_3:85.4	Dve dhātuyo siyā saṁyojaniyā, siyā asaṁyojaniyā.	85	
PA_vb_3:85.5	Soḷasa dhātuyo saṁyojanavippayuttā.	85	
PA_vb_3:85.6	Dve dhātuyo siyā saṁyojanasampayuttā, siyā saṁyojanavippayuttā.	85	
PA_vb_3:85.7	Soḷasa dhātuyo na vattabbā—	85	
PA_vb_3:85.8	“saṁyojanā ceva saṁyojaniyā cā”ti, saṁyojaniyā ceva no ca saṁyojanā.	85	
PA_vb_3:85.9	Manoviññāṇadhātu na vattabbā—	85	
PA_vb_3:85.10	“saṁyojanañceva saṁyojaniyā cā”ti, siyā saṁyojaniyā ceva no ca saṁyojanaṁ, siyā na vattabbā—“saṁyojaniyā ceva no ca saṁyojanan”ti.	85	
PA_vb_3:85.11_0	Dhammadhātu siyā saṁyojanañceva saṁyojaniyā ca, siyā saṁyojaniyā ceva no ca saṁyojanaṁ,	85	
PA_vb_3:85.11_1	siyā na vattabbā—“saṁyojanañceva saṁyojaniyā cā”tipi, “saṁyojaniyā ceva no ca saṁyojanan”tipi.	85	
PA_vb_3:85.12	Soḷasa dhātuyo na vattabbā—	85	
PA_vb_3:85.13	“saṁyojanā ceva saṁyojanasampayuttā cā”tipi, “saṁyojanasampayuttā ceva no ca saṁyojanā”tipi.	85	
PA_vb_3:85.14	Manoviññāṇadhātu na vattabbā—	85	
PA_vb_3:85.15	“saṁyojanañceva saṁyojanasampayuttā cā”ti, siyā saṁyojanasampayuttā ceva no ca saṁyojanaṁ, siyā na vattabbā—“saṁyojanasampayuttā ceva no ca saṁyojanan”ti.	85	
PA_vb_3:85.16_0	Dhammadhātu siyā saṁyojanañceva saṁyojanasampayuttā ca, siyā saṁyojanasampayuttā	85	
PA_vb_3:85.16_1	ceva no ca saṁyojanaṁ, siyā na vattabbā—“saṁyojanañceva saṁyojanasampayuttā cā”tipi,	85	
PA_vb_3:85.16_2	“saṁyojanasampayuttā ceva no ca saṁyojanan”tipi.	85	
PA_vb_3:85.17	Soḷasa dhātuyo saṁyojanavippayuttasaṁyojaniyā.	85	
PA_vb_3:85.18	Dve dhātuyo siyā saṁyojanavippayuttasaṁyojaniyā, siyā saṁyojanavippayuttaasaṁyojaniyā, siyā na vattabbā—“saṁyojanavippayuttasaṁyojaniyā”tipi, “saṁyojanavippayuttaasaṁyojaniyā”tipi.	85	
PA_vb_3:86.0	3.2.5. Ganthagocchaka	86	
PA_vb_3:86.1	Sattarasa dhātuyo no ganthā.	86	
PA_vb_3:86.2	Dhammadhātu siyā gantho, siyā no gantho.	86	
PA_vb_3:86.3	Soḷasa dhātuyo ganthaniyā.	86	
PA_vb_3:86.4	Dve dhātuyo siyā ganthaniyā, siyā aganthaniyā.	86	
PA_vb_3:86.5	Soḷasa dhātuyo ganthavippayuttā.	86	
PA_vb_3:86.6	Dve dhātuyo siyā ganthasampayuttā, siyā ganthavippayuttā.	86	
PA_vb_3:86.7	Soḷasa dhātuyo na vattabbā—	86	
PA_vb_3:86.8	“ganthā ceva ganthaniyā cā”ti, ganthaniyā ceva no ca ganthā.	86	
PA_vb_3:86.9	Manoviññāṇadhātu na vattabbā—	86	
PA_vb_3:86.10	“gantho ceva ganthaniyā cā”ti, siyā ganthaniyā ceva no ca gantho, siyā na vattabbā—“ganthaniyā ceva no ca gantho”ti.	86	
PA_vb_3:86.11	Dhammadhātu siyā gantho ceva ganthaniyā ca, siyā ganthaniyā ceva no ca gantho, siyā na vattabbā—“gantho ceva ganthaniyā cā”tipi, “ganthaniyā ceva no ca gantho”tipi.	86	
PA_vb_3:86.12	Soḷasa dhātuyo na vattabbā—	86	
PA_vb_3:86.13	“ganthā ceva ganthasampayuttā cā”tipi, “ganthasampayuttā ceva no ca ganthā”tipi.	86	
PA_vb_3:86.14	Manoviññāṇadhātu na vattabbā—	86	
PA_vb_3:86.15	“gantho ceva ganthasampayuttā cā”ti, siyā ganthasampayuttā ceva no ca gantho, siyā na vattabbā—“ganthasampayuttā ceva no ca gantho”ti.	86	
PA_vb_3:86.16_0	Dhammadhātu siyā gantho ceva ganthasampayuttā ca, siyā ganthasampayuttā ceva no ca	86	
PA_vb_3:86.16_1	gantho, siyā na vattabbā—“gantho ceva ganthasampayuttā cā”tipi, “ganthasampayuttā	86	
PA_vb_3:86.16_2	ceva no ca gantho”tipi.	86	
PA_vb_3:86.17	Soḷasa dhātuyo ganthavippayuttaganthaniyā.	86	
PA_vb_3:86.18	Dve dhātuyo siyā ganthavippayuttaganthaniyā, siyā ganthavippayuttaaganthaniyā, siyā na vattabbā—“ganthavippayuttaganthaniyā”tipi, “ganthavippayuttaaganthaniyā”tipi.	86	
PA_vb_3:87.0	3.3.2.6. Oghayoganīvaraṇagocchaka	87	
PA_vb_3:87.1	Sattarasa dhātuyo no oghā …pe…	87	
PA_vb_3:87.2	no yogā …pe…	87	
PA_vb_3:87.3	no nīvaraṇā.	87	
PA_vb_3:87.4	Dhammadhātu siyā nīvaraṇaṁ, siyā no nīvaraṇaṁ.	87	
PA_vb_3:87.5	Soḷasa dhātuyo nīvaraṇiyā.	87	
PA_vb_3:87.6	Dve dhātuyo siyā nīvaraṇiyā, siyā anīvaraṇiyā.	87	
PA_vb_3:87.7	Soḷasa dhātuyo nīvaraṇavippayuttā.	87	
PA_vb_3:87.8	Dve dhātuyo siyā nīvaraṇasampayuttā, siyā nīvaraṇavippayuttā.	87	
PA_vb_3:87.9	Soḷasa dhātuyo na vattabbā—	87	
PA_vb_3:87.10	“nīvaraṇā ceva nīvaraṇiyā cā”ti, nīvaraṇiyā ceva no ca nīvaraṇā.	87	
PA_vb_3:87.11	Manoviññāṇadhātu na vattabbā—	87	
PA_vb_3:87.12	“nīvaraṇañceva nīvaraṇiyā cā”ti, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇiyā ceva no ca nīvaraṇan”ti.	87	
PA_vb_3:87.13	Dhammadhātu siyā nīvaraṇañceva nīvaraṇiyā ca, siyā nīvaraṇiyā ceva no ca nīvaraṇaṁ, siyā na vattabbā—“nīvaraṇañceva nīvaraṇiyā cā”tipi, “nīvaraṇiyā ceva no ca nīvaraṇan”tipi.	87	
PA_vb_3:87.14	Soḷasa dhātuyo na vattabbā—	87	
PA_vb_3:87.15	“nīvaraṇā ceva nīvaraṇasampayuttā cā”tipi, “nīvaraṇasampayuttā ceva no ca nīvaraṇā”tipi.	87	
PA_vb_3:87.16	Manoviññāṇadhātu na vattabbā—	87	
PA_vb_3:87.17	“nīvaraṇañceva nīvaraṇasampayuttā cā”ti, siyā nīvaraṇasampayuttā ceva no ca nīvaraṇaṁ, siyā na vattabbā—“nīvaraṇasampayuttā ceva no ca nīvaraṇan”ti.	87	
PA_vb_3:87.18_0	Dhammadhātu siyā nīvaraṇañceva nīvaraṇasampayuttā ca, siyā nīvaraṇasampayuttā ceva	87	
PA_vb_3:87.18_1	no ca nīvaraṇaṁ, siyā na vattabbā—“nīvaraṇañceva nīvaraṇasampayuttā cā”tipi, “nīvaraṇasampayuttā	87	
PA_vb_3:87.18_2	ceva no ca nīvaraṇan”tipi.	87	
PA_vb_3:87.19	Soḷasa dhātuyo nīvaraṇavippayuttanīvaraṇiyā.	87	
PA_vb_3:87.20	Dve dhātuyo siyā nīvaraṇavippayuttanīvaraṇiyā, siyā nīvaraṇavippayuttaanīvaraṇiyā, siyā na vattabbā—“nīvaraṇavippayuttanīvaraṇiyā”tipi, “nīvaraṇavippayuttaanīvaraṇiyā”tipi.	87	
PA_vb_3:88.0	3.2.9. Parāmāsagocchaka	88	
PA_vb_3:88.1	Sattarasa dhātuyo no parāmāsā.	88	
PA_vb_3:88.2	Dhammadhātu siyā parāmāso, siyā no parāmāso.	88	
PA_vb_3:88.3	Soḷasa dhātuyo parāmaṭṭhā.	88	
PA_vb_3:88.4	Dve dhātuyo siyā parāmaṭṭhā, siyā aparāmaṭṭhā.	88	
PA_vb_3:88.5	Soḷasa dhātuyo parāmāsavippayuttā.	88	
PA_vb_3:88.6	Manoviññāṇadhātu siyā parāmāsasampayuttā, siyā parāmāsavippayuttā.	88	
PA_vb_3:88.7	Dhammadhātu siyā parāmāsasampayuttā, siyā parāmāsavippayuttā, siyā na vattabbā—“parāmāsasampayuttā”tipi, “parāmāsavippayuttā”tipi.	88	
PA_vb_3:88.8	Soḷasa dhātuyo na vattabbā—	88	
PA_vb_3:88.9	“parāmāsā ceva parāmaṭṭhā cā”ti parāmaṭṭhā ceva no ca parāmāsā.	88	
PA_vb_3:88.10	Manoviññāṇadhātu na vattabbā—	88	
PA_vb_3:88.11	“parāmāso ceva parāmaṭṭhā cā”ti, siyā parāmaṭṭhā ceva no ca parāmāso, siyā na vattabbā—“parāmaṭṭhā ceva no ca parāmāso”ti.	88	
PA_vb_3:88.12	Dhammadhātu siyā parāmāso ceva parāmaṭṭhā ca, siyā parāmaṭṭhā ceva no ca parāmāso, siyā na vattabbā—“parāmāso ceva parāmaṭṭhā cā”tipi, “parāmaṭṭhā ceva no ca parāmāso”tipi.	88	
PA_vb_3:88.13	Soḷasa dhātuyo parāmāsavippayuttaparāmaṭṭhā.	88	
PA_vb_3:88.14	Dve dhātuyo siyā parāmāsavippayuttaparāmaṭṭhā, siyā parāmāsavippayuttaaparāmaṭṭhā, siyā na vattabbā—“parāmāsavippayuttaparāmaṭṭhā”tipi, “parāmāsavippayuttaaparāmaṭṭhā”tipi.	88	
PA_vb_3:89.0	3.2.10. Mahantaraduka	89	
PA_vb_3:89.1	Dasa dhātuyo anārammaṇā.	89	
PA_vb_3:89.2	Satta dhātuyo sārammaṇā.	89	
PA_vb_3:89.3	Dhammadhātu siyā sārammaṇā, siyā anārammaṇā.	89	
PA_vb_3:89.4	Satta dhātuyo cittā.	89	
PA_vb_3:89.5	Ekādasa dhātuyo no cittā.	89	
PA_vb_3:89.6	Sattarasa dhātuyo acetasikā.	89	
PA_vb_3:89.7	Dhammadhātu siyā cetasikā, siyā acetasikā.	89	
PA_vb_3:89.8	Dasa dhātuyo cittavippayuttā.	89	
PA_vb_3:89.9	Dhammadhātu siyā cittasampayuttā, siyā cittavippayuttā.	89	
PA_vb_3:89.10	Satta dhātuyo na vattabbā—	89	
PA_vb_3:89.11	“cittena sampayuttā”tipi, “cittena vippayuttā”tipi.	89	
PA_vb_3:89.12	Dasa dhātuyo cittavisaṁsaṭṭhā.	89	
PA_vb_3:89.13	Dhammadhātu siyā cittasaṁsaṭṭhā, siyā cittavisaṁsaṭṭhā.	89	
PA_vb_3:89.14	Satta dhātuyo na vattabbā—	89	
PA_vb_3:89.15	“cittena saṁsaṭṭhā”tipi, “cittena visaṁsaṭṭhā”tipi.	89	
PA_vb_3:90.1	Dvādasa dhātuyo no cittasamuṭṭhānā.	90	
PA_vb_3:90.2	Cha dhātuyo siyā cittasamuṭṭhānā, siyā no cittasamuṭṭhānā.	90	
PA_vb_3:90.3	Sattarasa dhātuyo no cittasahabhuno.	90	
PA_vb_3:90.4	Dhammadhātu siyā cittasahabhū, siyā no cittasahabhū.	90	
PA_vb_3:90.5	Sattarasa dhātuyo no cittānuparivattino.	90	
PA_vb_3:90.6	Dhammadhātu siyā cittānuparivattī, siyā no cittānuparivattī.	90	
PA_vb_3:90.7	Sattarasa dhātuyo no cittasaṁsaṭṭhasamuṭṭhānā.	90	
PA_vb_3:90.8	Dhammadhātu siyā cittasaṁsaṭṭhasamuṭṭhānā, siyā no cittasaṁsaṭṭhasamuṭṭhānā.	90	
PA_vb_3:90.9	Sattarasa dhātuyo no cittasaṁsaṭṭhasamuṭṭhānasahabhuno.	90	
PA_vb_3:90.10	Dhammadhātu siyā cittasaṁsaṭṭhasamuṭṭhānasahabhū, siyā no cittasaṁsaṭṭhasamuṭṭhānasahabhū.	90	
PA_vb_3:90.11	Sattarasa dhātuyo no cittasaṁsaṭṭhasamuṭṭhānānuparivattino.	90	
PA_vb_3:90.12	Dhammadhātu siyā cittasaṁsaṭṭhasamuṭṭhānānuparivattī, siyā no cittasaṁsaṭṭhasamuṭṭhānānuparivattī.	90	
PA_vb_3:91.1	Dvādasa dhātuyo ajjhattikā.	91	
PA_vb_3:91.2	Cha dhātuyo bāhirā.	91	
PA_vb_3:92.1	Nava dhātuyo upādā.	92	
PA_vb_3:92.2	Aṭṭha dhātuyo no upādā.	92	
PA_vb_3:92.3	Dhammadhātu siyā upādā, siyā no upādā.	92	
PA_vb_3:92.4	Dasa dhātuyo upādinnā.	92	
PA_vb_3:92.5	Saddadhātu anupādinnā.	92	
PA_vb_3:92.6	Sattadhātuyo siyā upādinnā, siyā anupādinnā.	92	
PA_vb_3:93.0	3.2.11. Upādānagocchaka	93	
PA_vb_3:93.1	Sattarasa dhātuyo no upādānā.	93	
PA_vb_3:93.2	Dhammadhātu siyā upādānaṁ, siyā no upādānaṁ.	93	
PA_vb_3:93.3	Soḷasa dhātuyo upādāniyā.	93	
PA_vb_3:93.4	Dve dhātuyo siyā upādāniyā, siyā anupādāniyā.	93	
PA_vb_3:93.5	Soḷasa dhātuyo upādānavippayuttā.	93	
PA_vb_3:93.6	Dve dhātuyo siyā upādānasampayuttā, siyā upādānavippayuttā.	93	
PA_vb_3:93.7	Soḷasa dhātuyo na vattabbā—	93	
PA_vb_3:93.8	“upādānā ceva upādāniyā cā”ti, upādāniyā ceva no ca upādānā.	93	
PA_vb_3:93.9	Manoviññāṇadhātu na vattabbā—	93	
PA_vb_3:93.10	“upādānañceva upādāniyā cā”ti, siyā upādāniyā ceva no ca upādānaṁ, siyā na vattabbā—“upādāniyā ceva no ca upādānan”ti.	93	
PA_vb_3:93.11	Dhammadhātu siyā upādānañceva upādāniyā ca, siyā upādāniyā ceva no ca upādānaṁ, siyā na vattabbā—“upādānañceva upādāniyā cā”tipi, “upādāniyā ceva no ca upādānan”tipi.	93	
PA_vb_3:94.1	Soḷasa dhātuyo na vattabbā—	94	
PA_vb_3:94.2	“upādānā ceva upādānasampayuttā cā”tipi, “upādānasampayuttā ceva no ca upādānā”tipi.	94	
PA_vb_3:94.3	Manoviññāṇadhātu na vattabbā—	94	
PA_vb_3:94.4	“upādānañceva upādānasampayuttā cā”ti, siyā upādānasampayuttā ceva no ca upādānaṁ, siyā na vattabbā—“upādānasampayuttā ceva no ca upādānan”ti.	94	
PA_vb_3:94.5_0	Dhammadhātu siyā upādānañceva upādānasampayuttā ca, siyā upādānasampayuttā ceva no	94	
PA_vb_3:94.5_1	ca upādānaṁ, siyā na vattabbā—“upādānañceva upādānasampayuttā cā”tipi, “upādānasampayuttā	94	
PA_vb_3:94.5_2	ceva no ca upādānan”tipi.	94	
PA_vb_3:94.6	Soḷasa dhātuyo upādānavippayuttaupādāniyā.	94	
PA_vb_3:94.7	Dve dhātuyo siyā upādānavippayuttaupādāniyā, siyā upādānavippayuttaanupādāniyā, siyā na vattabbā—“upādānavippayuttaupādāniyā”tipi, “upādānavippayuttaanupādāniyā”tipi.	94	
PA_vb_3:95.0	3.2.12. Kilesagocchaka	95	
PA_vb_3:95.1	Sattarasa dhātuyo no kilesā.	95	
PA_vb_3:95.2	Dhammadhātu siyā kilesā, siyā no kilesā.	95	
PA_vb_3:95.3	Soḷasa dhātuyo saṅkilesikā.	95	
PA_vb_3:95.4	Dve dhātuyo siyā saṅkilesikā, siyā asaṅkilesikā.	95	
PA_vb_3:95.5	Soḷasa dhātuyo asaṅkiliṭṭhā.	95	
PA_vb_3:95.6	Dve dhātuyo siyā saṅkiliṭṭhā, siyā asaṅkiliṭṭhā.	95	
PA_vb_3:95.7	Soḷasa dhātuyo kilesavippayuttā.	95	
PA_vb_3:95.8	Dve dhātuyo siyā kilesasampayuttā, siyā kilesavippayuttā.	95	
PA_vb_3:95.9	Soḷasa dhātuyo na vattabbā—	95	
PA_vb_3:95.10	“kilesā ceva saṅkilesikā cā”ti, saṅkilesikā ceva no ca kilesā.	95	
PA_vb_3:95.11	Manoviññāṇadhātu na vattabbā—	95	
PA_vb_3:95.12	“kileso ceva saṅkilesikā cā”ti, siyā saṅkilesikā ceva no ca kileso, siyā na vattabbā—“saṅkilesikā ceva no ca kileso”ti.	95	
PA_vb_3:95.13	Dhammadhātu siyā kileso ceva saṅkilesikā ca, siyā saṅkilesikā ceva no ca kileso, siyā na vattabbā—“kileso ceva saṅkilesikā cā”tipi, “saṅkilesikā ceva no ca kileso”tipi.	95	
PA_vb_3:96.1	Soḷasa dhātuyo na vattabbā—	96	
PA_vb_3:96.2	“kilesā ceva saṅkiliṭṭhā cā”tipi, “saṅkiliṭṭhā ceva no ca kilesā”tipi.	96	
PA_vb_3:96.3	Manoviññāṇadhātu na vattabbā—	96	
PA_vb_3:96.4	“kileso ceva saṅkiliṭṭhā cā”ti, siyā saṅkiliṭṭhā ceva no ca kileso, siyā na vattabbā—“saṅkiliṭṭhā ceva no ca kileso”ti.	96	
PA_vb_3:96.5	Dhammadhātu siyā kileso ceva saṅkiliṭṭhā ca, siyā saṅkiliṭṭhā ceva no ca kileso, siyā na vattabbā—“kileso ceva saṅkiliṭṭhā cā”tipi, “saṅkiliṭṭhā ceva no ca kileso”tipi.	96	
PA_vb_3:96.6	Soḷasa dhātuyo na vattabbā—	96	
PA_vb_3:96.7	“kilesā ceva kilesasampayuttā cā”tipi, “kilesasampayuttā ceva no ca kilesā”tipi.	96	
PA_vb_3:96.8	Manoviññāṇadhātu na vattabbā—	96	
PA_vb_3:96.9	“kileso ceva kilesasampayuttā cā”ti, siyā kilesasampayuttā ceva no ca kileso, siyā na vattabbā—“kilesasampayuttā ceva no ca kileso”ti.	96	
PA_vb_3:96.10_0	Dhammadhātu siyā kileso ceva kilesasampayuttā ca, siyā kilesasampayuttā ceva no ca	96	
PA_vb_3:96.10_1	kileso, siyā na vattabbā—“kileso ceva kilesasampayuttā cā”tipi, “kilesasampayuttā	96	
PA_vb_3:96.10_2	ceva no ca kileso”tipi.	96	
PA_vb_3:96.11	Soḷasa dhātuyo kilesavippayuttasaṅkilesikā.	96	
PA_vb_3:96.12	Dve dhātuyo siyā kilesavippayuttasaṅkilesikā, siyā kilesavippayuttaasaṅkilesikā, siyā na vattabbā—“kilesavippayuttasaṅkilesikā”tipi, “kilesavippayuttaasaṅkilesikā”tipi.	96	
PA_vb_3:97.0	3.2.13. Piṭṭhiduka	97	
PA_vb_3:97.1	Soḷasa dhātuyo na dassanena pahātabbā.	97	
PA_vb_3:97.2	Dve dhātuyo siyā dassanena pahātabbā, siyā na dassanena pahātabbā.	97	
PA_vb_3:97.3	Soḷasa dhātuyo na bhāvanāya pahātabbā.	97	
PA_vb_3:97.4	Dve dhātuyo siyā bhāvanāya pahātabbā, siyā na bhāvanāya pahātabbā.	97	
PA_vb_3:97.5	Soḷasa dhātuyo na dassanena pahātabbahetukā.	97	
PA_vb_3:97.6	Dve dhātuyo siyā dassanena pahātabbahetukā, siyā na dassanena pahātabbahetukā.	97	
PA_vb_3:97.7	Soḷasa dhātuyo na bhāvanāya pahātabbahetukā.	97	
PA_vb_3:97.8	Dve dhātuyo siyā bhāvanāya pahātabbahetukā, siyā na bhāvanāya pahātabbahetukā.	97	
PA_vb_3:98.1	Pannarasa dhātuyo avitakkā.	98	
PA_vb_3:98.2	Manodhātu savitakkā.	98	
PA_vb_3:98.3	Dve dhātuyo siyā savitakkā, siyā avitakkā.	98	
PA_vb_3:98.4	Pannarasa dhātuyo avicārā.	98	
PA_vb_3:98.5	Manodhātu savicārā.	98	
PA_vb_3:98.6	Dve dhātuyo siyā savicārā, siyā avicārā.	98	
PA_vb_3:98.7	Soḷasa dhātuyo appītikā.	98	
PA_vb_3:98.8	Dve dhātuyo siyā sappītikā, siyā appītikā.	98	
PA_vb_3:98.9	Soḷasa dhātuyo na pītisahagatā.	98	
PA_vb_3:98.10	Dve dhātuyo siyā pītisahagatā, siyā na pītisahagatā.	98	
PA_vb_3:98.11	Pannarasa dhātuyo na sukhasahagatā.	98	
PA_vb_3:98.12	Tisso dhātuyo siyā sukhasahagatā, siyā na sukhasahagatā.	98	
PA_vb_3:98.13	Ekādasa dhātuyo na upekkhāsahagatā.	98	
PA_vb_3:98.14	Pañca dhātuyo upekkhāsahagatā.	98	
PA_vb_3:98.15	Dve dhātuyo siyā upekkhāsahagatā, siyā na upekkhāsahagatā.	98	
PA_vb_3:99.1	Soḷasa dhātuyo kāmāvacarā.	99	
PA_vb_3:99.2	Dve dhātuyo siyā kāmāvacarā, siyā na kāmāvacarā.	99	
PA_vb_3:99.3	Soḷasa dhātuyo na rūpāvacarā.	99	
PA_vb_3:99.4	Dve dhātuyo siyā rūpāvacarā, siyā na rūpāvacarā.	99	
PA_vb_3:99.5	Soḷasa dhātuyo na arūpāvacarā.	99	
PA_vb_3:99.6	Dve dhātuyo siyā arūpāvacarā, siyā na arūpāvacarā.	99	
PA_vb_3:99.7	Soḷasa dhātuyo pariyāpannā.	99	
PA_vb_3:99.8	Dve dhātuyo siyā pariyāpannā, siyā apariyāpannā.	99	
PA_vb_3:99.9	Soḷasa dhātuyo aniyyānikā.	99	
PA_vb_3:99.10	Dve dhātuyo siyā niyyānikā, siyā aniyyānikā.	99	
PA_vb_3:99.11	Soḷasa dhātuyo aniyatā.	99	
PA_vb_3:99.12	Dve dhātuyo siyā niyatā, siyā aniyatā.	99	
PA_vb_3:99.13	Soḷasa dhātuyo sauttarā.	99	
PA_vb_3:99.14	Dve dhātuyo siyā sauttarā, siyā anuttarā.	99	
PA_vb_3:99.15	Soḷasa dhātuyo araṇā.	99	
PA_vb_3:99.16	Dve dhātuyo siyā saraṇā, siyā araṇāti.	99	
PA_vb_3:100.1	Pañhāpucchakaṁ.	100	
PA_vb_3:101.1	Dhātuvibhaṅgo niṭṭhito.	101	
