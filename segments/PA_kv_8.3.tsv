segmentnr	original	folio	analyzed
PA_kv_8.3:0.1	Kathāvatthu	0	
PA_kv_8.3:0.2	Mahāpaṇṇāsaka	0	
PA_kv_8.3:0.3	Aṭṭhamavagga	0	
PA_kv_8.3:0.4	Kāmaguṇakathā	0	
PA_kv_8.3:1.1	Pañceva kāmaguṇā kāmadhātūti?	1	
PA_kv_8.3:1.2	Āmantā.	1	
PA_kv_8.3:1.3	Nanu atthi tappaṭisaññutto chandoti?	1	
PA_kv_8.3:1.4	Āmantā.	1	
PA_kv_8.3:1.5	Hañci atthi tappaṭisaññutto chando, no ca vata re vattabbe—	1	
PA_kv_8.3:1.6	“pañceva kāmaguṇā kāmadhātū”ti.	1	
PA_kv_8.3:1.7_0	Nanu atthi tappaṭisaññutto rāgo tappaṭisaññutto chando tappaṭisaññutto chandarāgo	1	
PA_kv_8.3:1.7_1	tappaṭisaññutto saṅkappo tappaṭisaññutto rāgo tappaṭisaññutto saṅkapparāgo tappaṭisaññuttā	1	
PA_kv_8.3:1.7_2	pīti tappaṭisaññuttaṁ somanassaṁ tappaṭisaññuttaṁ pītisomanassanti?	1	
PA_kv_8.3:1.8	Āmantā.	1	
PA_kv_8.3:1.9	Hañci atthi tappaṭisaññuttaṁ pītisomanassaṁ, no ca vata re vattabbe—	1	
PA_kv_8.3:1.10	“pañceva kāmaguṇā kāmadhātū”ti.	1	
PA_kv_8.3:2.1	Pañceva kāmaguṇā kāmadhātūti?	2	
PA_kv_8.3:2.2	Āmantā.	2	
PA_kv_8.3:2.3	Manussānaṁ cakkhu na kāmadhātūti?	2	
PA_kv_8.3:2.4	Na hevaṁ vattabbe …pe…	2	
PA_kv_8.3:2.5	manussānaṁ sotaṁ …pe…	2	
PA_kv_8.3:2.6	manussānaṁ ghānaṁ …pe…	2	
PA_kv_8.3:2.7	manussānaṁ jivhā …pe…	2	
PA_kv_8.3:2.8	manussānaṁ kāyo …pe…	2	
PA_kv_8.3:2.9	manussānaṁ mano na kāmadhātūti?	2	
PA_kv_8.3:2.10	Na hevaṁ vattabbe …pe….	2	
PA_kv_8.3:3.1	Manussānaṁ mano na kāmadhātūti?	3	
PA_kv_8.3:3.2	Āmantā.	3	
PA_kv_8.3:3.3	Nanu vuttaṁ bhagavatā—	3	
PA_kv_8.3:4.1	“Pañca kāmaguṇā loke,	4	
PA_kv_8.3:4.2	manocchaṭṭhā paveditā;	4	
PA_kv_8.3:4.3	Ettha chandaṁ virājetvā,	4	
PA_kv_8.3:4.4	evaṁ dukkhā pamuccatī”ti.	4	
PA_kv_8.3:5.1	Attheva suttantoti?	5	
PA_kv_8.3:5.2	Āmantā.	5	
PA_kv_8.3:5.3	Tena hi na vattabbaṁ—	5	
PA_kv_8.3:5.4	“manussānaṁ mano na kāmadhātū”ti.	5	
PA_kv_8.3:6.1	Pañceva kāmaguṇā kāmadhātūti?	6	
PA_kv_8.3:6.2	Āmantā.	6	
PA_kv_8.3:6.3	Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?	6	
PA_kv_8.3:6.4	Na hevaṁ vattabbe …pe…	6	
PA_kv_8.3:6.5	atthi kāmaguṇūpagaṁ kammanti?	6	
PA_kv_8.3:6.6	Na hevaṁ vattabbe …pe…	6	
PA_kv_8.3:6.7	atthi kāmaguṇūpagā sattāti?	6	
PA_kv_8.3:6.8	Na hevaṁ vattabbe …pe…	6	
PA_kv_8.3:6.9	kāmaguṇe sattā jāyanti jīyanti mīyanti cavanti upapajjantīti?	6	
PA_kv_8.3:6.10	Na hevaṁ vattabbe …pe…	6	
PA_kv_8.3:6.11	kāmaguṇe atthi rūpaṁ vedanā saññā saṅkhārā viññāṇanti?	6	
PA_kv_8.3:6.12	Na hevaṁ vattabbe …pe…	6	
PA_kv_8.3:6.13	kāmaguṇā pañcavokārabhavoti?	6	
PA_kv_8.3:6.14	Na hevaṁ vattabbe …pe…	6	
PA_kv_8.3:6.15	kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?	6	
PA_kv_8.3:6.16	Na hevaṁ vattabbe …pe….	6	
PA_kv_8.3:7.1	Kāmadhātu bhavo gati sattāvāso saṁsāro yoni viññāṇaṭṭhiti attabhāvapaṭilābhoti?	7	
PA_kv_8.3:7.2	Āmantā.	7	
PA_kv_8.3:7.3	Kāmaguṇā bhavo gati sattāvāso saṁsāro yoni viññāṇaṭṭhiti attabhāvapaṭilābhoti?	7	
PA_kv_8.3:7.4	Na hevaṁ vattabbe …pe…	7	
PA_kv_8.3:7.5	atthi kāmadhātūpagaṁ kammanti?	7	
PA_kv_8.3:7.6	Āmantā.	7	
PA_kv_8.3:7.7	Atthi kāmaguṇūpagaṁ kammanti?	7	
PA_kv_8.3:7.8	Na hevaṁ vattabbe …pe…	7	
PA_kv_8.3:7.9	atthi kāmadhātūpagā sattāti?	7	
PA_kv_8.3:7.10	Āmantā.	7	
PA_kv_8.3:7.11	Atthi kāmaguṇūpagā sattāti?	7	
PA_kv_8.3:7.12	Na hevaṁ vattabbe …pe….	7	
PA_kv_8.3:8.1	Kāmadhātuyā sattā jāyanti jīyanti mīyanti cavanti upapajjantīti?	8	
PA_kv_8.3:8.2	Āmantā.	8	
PA_kv_8.3:8.3	Kāmaguṇe sattā jāyanti jīyanti mīyanti cavanti upapajjantīti?	8	
PA_kv_8.3:8.4	Na hevaṁ vattabbe …pe…	8	
PA_kv_8.3:8.5	kāmadhātuyā atthi rūpaṁ vedanā saññā saṅkhārā viññāṇanti?	8	
PA_kv_8.3:8.6	Āmantā.	8	
PA_kv_8.3:8.7	Kāmaguṇe atthi rūpaṁ vedanā saññā saṅkhārā viññāṇanti?	8	
PA_kv_8.3:8.8	Na hevaṁ vattabbe …pe…	8	
PA_kv_8.3:8.9	kāmadhātu pañcavokārabhavoti?	8	
PA_kv_8.3:8.10	Āmantā.	8	
PA_kv_8.3:8.11	Kāmaguṇā pañcavokārabhavoti?	8	
PA_kv_8.3:8.12	Na hevaṁ vattabbe …pe…	8	
PA_kv_8.3:8.13	kāmadhātuyā sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?	8	
PA_kv_8.3:8.14	Āmantā.	8	
PA_kv_8.3:8.15	Kāmaguṇe sammāsambuddhā uppajjanti, paccekasambuddhā uppajjanti, sāvakayugaṁ uppajjatīti?	8	
PA_kv_8.3:8.16	Na hevaṁ vattabbe …pe….	8	
PA_kv_8.3:9.1	Na vattabbaṁ—	9	
PA_kv_8.3:9.2	“pañceva kāmaguṇā kāmadhātū”ti?	9	
PA_kv_8.3:9.3	Āmantā.	9	
PA_kv_8.3:9.4	Nanu vuttaṁ bhagavatā—	9	
PA_kv_8.3:9.5	“pañcime, bhikkhave, kāmaguṇā.	9	
PA_kv_8.3:9.6	Katame pañca?	9	
PA_kv_8.3:9.7	Cakkhuviññeyyā rūpā iṭṭhā kantā manāpā piyarūpā kāmūpasaṁhitā rajanīyā, sotaviññeyyā saddā …pe…	9	
PA_kv_8.3:9.8	ghānaviññeyyā gandhā …pe…	9	
PA_kv_8.3:9.9	jivhāviññeyyā rasā …pe…	9	
PA_kv_8.3:9.10	kāyaviññeyyā phoṭṭhabbā iṭṭhā kantā manāpā piyarūpā kāmūpasaṁhitā rajanīyā—	9	
PA_kv_8.3:9.11	ime kho, bhikkhave, pañca kāmaguṇā”ti.	9	
PA_kv_8.3:9.12	Attheva suttantoti?	9	
PA_kv_8.3:9.13	Āmantā.	9	
PA_kv_8.3:9.14	Tena hi pañceva kāmaguṇā kāmadhātūti.	9	
PA_kv_8.3:9.15	Kāmaguṇakathā niṭṭhitā.	9	
