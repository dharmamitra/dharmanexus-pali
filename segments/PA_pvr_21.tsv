segmentnr	original	folio	analyzed
PA_pvr_21:0.1	Parivāra	0	
PA_pvr_21:0.2	21. Pañcavagga	0	
PA_pvr_21:0.3	1. Kammavagga	0	
PA_pvr_21:1.1	Cattāri kammāni.	1	
PA_pvr_21:1.2	Apalokanakammaṁ, ñattikammaṁ, ñattidutiyakammaṁ, ñatticatutthakammaṁ—	1	
PA_pvr_21:1.3	imāni cattāri kammāni.	1	
PA_pvr_21:1.4	Katihākārehi vipajjanti?	1	
PA_pvr_21:1.5	Imāni cattāri kammāni pañcahākārehi vipajjanti—	1	
PA_pvr_21:1.6	vatthuto vā ñattito vā anussāvanato vā sīmato vā parisato vā.	1	
PA_pvr_21:2.1	Kathaṁ vatthuto kammāni vipajjanti?	2	
PA_pvr_21:2.2	Sammukhākaraṇīyaṁ kammaṁ asammukhā karoti, vatthuvipannaṁ adhammakammaṁ;	2	
PA_pvr_21:2.3	paṭipucchākaraṇīyaṁ kammaṁ appaṭipucchā karoti, vatthuvipannaṁ adhammakammaṁ;	2	
PA_pvr_21:2.4	paṭiññāya karaṇīyaṁ kammaṁ appaṭiññāya karoti, vatthuvipannaṁ adhammakammaṁ;	2	
PA_pvr_21:2.5	sativinayārahassa amūḷhavinayaṁ deti, vatthuvipannaṁ adhammakammaṁ;	2	
PA_pvr_21:2.6	amūḷhavinayārahassa tassapāpiyasikākammaṁ karoti, vatthuvipannaṁ adhammakammaṁ;	2	
PA_pvr_21:2.7	tassapāpiyasikākammārahassa tajjanīyakammaṁ karoti, vatthuvipannaṁ adhammakammaṁ;	2	
PA_pvr_21:2.8	tajjanīyakammārahassa niyassakammaṁ karoti, vatthuvipannaṁ adhammakammaṁ;	2	
PA_pvr_21:2.9	niyassakammārahassa pabbājanīyakammaṁ karoti, vatthuvipannaṁ adhammakammaṁ;	2	
PA_pvr_21:2.10	pabbājanīyakammārahassa paṭisāraṇīyakammaṁ karoti, vatthuvipannaṁ adhammakammaṁ;	2	
PA_pvr_21:2.11	paṭisāraṇīyakammārahassa ukkhepanīyakammaṁ karoti, vatthuvipannaṁ adhammakammaṁ;	2	
PA_pvr_21:2.12	ukkhepanīyakammārahassa parivāsaṁ deti, vatthuvipannaṁ adhammakammaṁ;	2	
PA_pvr_21:2.13	parivāsārahaṁ mūlāya paṭikassati, vatthuvipannaṁ adhammakammaṁ;	2	
PA_pvr_21:2.14	mūlāyapaṭikassanārahassa mānattaṁ deti, vatthuvipannaṁ adhammakammaṁ;	2	
PA_pvr_21:2.15	mānattārahaṁ abbheti, vatthuvipannaṁ adhammakammaṁ;	2	
PA_pvr_21:2.16	abbhānārahaṁ upasampādeti, vatthuvipannaṁ adhammakammaṁ;	2	
PA_pvr_21:2.17	anuposathe uposathaṁ karoti, vatthuvipannaṁ adhammakammaṁ;	2	
PA_pvr_21:2.18	apavāraṇāya pavāreti, vatthuvipannaṁ adhammakammaṁ.	2	
PA_pvr_21:2.19	Evaṁ vatthuto kammāni vipajjanti.	2	
PA_pvr_21:3.1	Kathaṁ ñattito kammāni vipajjanti?	3	
PA_pvr_21:3.2	Pañcahākārehi ñattito kammāni vipajjanti—	3	
PA_pvr_21:3.3	vatthuṁ na parāmasati, saṅghaṁ na parāmasati, puggalaṁ na parāmasati, ñattiṁ na parāmasati, pacchā vā ñattiṁ ṭhapeti—	3	
PA_pvr_21:3.4	imehi pañcahākārehi ñattito kammāni vipajjanti.	3	
PA_pvr_21:4.1	Kathaṁ anussāvanato kammāni vipajjanti?	4	
PA_pvr_21:4.2	Pañcahākārehi anussāvanato kammāni vipajjanti—	4	
PA_pvr_21:4.3	vatthuṁ na parāmasati, saṅghaṁ na parāmasati, puggalaṁ na parāmasati, sāvanaṁ hāpeti, akāle vā sāveti—	4	
PA_pvr_21:4.4	imehi pañcahākārehi anussāvanato kammāni vipajjanti.	4	
PA_pvr_21:5.1	Kathaṁ sīmato kammāni vipajjanti?	5	
PA_pvr_21:5.2	Ekādasahi ākārehi sīmato kammāni vipajjanti—	5	
PA_pvr_21:5.3_0	atikhuddakaṁ sīmaṁ sammannati, atimahatiṁ sīmaṁ sammannati, khaṇḍanimittaṁ sīmaṁ	5	
PA_pvr_21:5.3_1	sammannati, chāyānimittaṁ sīmaṁ sammannati, animittaṁ sīmaṁ sammannati, bahisīme	5	
PA_pvr_21:5.3_2	ṭhito sīmaṁ sammannati, nadiyā sīmaṁ sammannati, samudde sīmaṁ sammannati, jātassare	5	
PA_pvr_21:5.3_3	sīmaṁ sammannati, sīmāya sīmaṁ sambhindati, sīmāya sīmaṁ ajjhottharati—	5	
PA_pvr_21:5.4	imehi ekādasahi ākārehi sīmato kammāni vipajjanti.	5	
PA_pvr_21:6.1	Kathaṁ parisato kammāni vipajjanti?	6	
PA_pvr_21:6.2	Dvādasahi ākārehi parisato kammāni vipajjanti—	6	
PA_pvr_21:6.3_0	catuvaggakaraṇe kamme yāvatikā bhikkhū kammapattā te anāgatā honti, chandārahānaṁ	6	
PA_pvr_21:6.3_1	chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū	6	
PA_pvr_21:6.3_2	kammapattā te āgatā honti, chandārahānaṁ chando anāhaṭo hoti, sammukhībhūtā paṭikkosanti,	6	
PA_pvr_21:6.3_3	catuvaggakaraṇe kamme yāvatikā bhikkhū kammapattā te āgatā honti, chandārahānaṁ chando	6	
PA_pvr_21:6.3_4	āhaṭo hoti, sammukhībhūtā paṭikkosanti.	6	
PA_pvr_21:6.4	Pañcavaggakaraṇe kamme …pe…	6	
PA_pvr_21:6.5	dasavaggakaraṇe kamme …pe…	6	
PA_pvr_21:6.6_0	vīsativaggakaraṇe kamme yāvatikā bhikkhū kammapattā te anāgatā honti, chandārahānaṁ	6	
PA_pvr_21:6.6_1	chando anāhaṭo hoti, sammukhībhūtā paṭikkosanti, vīsativaggakaraṇe kamme yāvatikā	6	
PA_pvr_21:6.6_2	bhikkhū kammapattā te āgatā honti, chandārahānaṁ chando anāhaṭo hoti, sammukhībhūtā	6	
PA_pvr_21:6.6_3	paṭikkosanti, vīsativaggakaraṇe kamme yāvatikā bhikkhū kammapattā te āgatā honti,	6	
PA_pvr_21:6.6_4	chandārahānaṁ chando āhaṭo hoti, sammukhībhūtā paṭikkosanti—	6	
PA_pvr_21:6.7	imehi dvādasahi ākārehi parisato kammāni vipajjanti.	6	
PA_pvr_21:7.1	Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā.	7	
PA_pvr_21:7.2	Yassa saṅgho kammaṁ karoti so neva kammapatto nāpi chandāraho, api ca kammāraho.	7	
PA_pvr_21:7.3	Pañcavaggakaraṇe kamme pañca bhikkhū pakatattā kammapattā, avasesā pakatattā chandārahā.	7	
PA_pvr_21:7.4	Yassa saṅgho kammaṁ karoti so neva kammapatto nāpi chandāraho, api ca kammāraho.	7	
PA_pvr_21:7.5	Dasavaggakaraṇe kamme dasa bhikkhū pakatattā kammapattā, avasesā pakatattā chandārahā.	7	
PA_pvr_21:7.6	Yassa saṅgho kammaṁ karoti so neva kammapatto nāpi chandāraho, api ca kammāraho.	7	
PA_pvr_21:7.7	Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā.	7	
PA_pvr_21:7.8	Yassa saṅgho kammaṁ karoti so neva kammapatto nāpi chandāraho, api ca kammāraho.	7	
PA_pvr_21:8.1	Cattāri kammāni—	8	
PA_pvr_21:8.2	apalokanakammaṁ, ñattikammaṁ, ñattidutiyakammaṁ, ñatticatutthakammaṁ.	8	
PA_pvr_21:8.3	Imāni cattāri kammāni katihākārehi vipajjanti?	8	
PA_pvr_21:8.4	Imāni cattāri kammāni pañcahākārehi vipajjanti—	8	
PA_pvr_21:8.5	vatthuto vā ñattito vā anussāvanato vā sīmato vā parisato vā.	8	
PA_pvr_21:9.1	Kathaṁ vatthuto kammāni vipajjanti?	9	
PA_pvr_21:9.2	Paṇḍakaṁ upasampādeti, vatthuvipannaṁ adhammakammaṁ.	9	
PA_pvr_21:9.3	Theyyasaṁvāsakaṁ upasampādeti, vatthuvipannaṁ adhammakammaṁ.	9	
PA_pvr_21:9.4	Titthiyapakkantakaṁ upasampādeti, vatthuvipannaṁ adhammakammaṁ.	9	
PA_pvr_21:9.5	Tiracchānagataṁ upasampādeti, vatthuvipannaṁ adhammakammaṁ.	9	
PA_pvr_21:9.6	Mātughātakaṁ upasampādeti, vatthuvipannaṁ adhammakammaṁ.	9	
PA_pvr_21:9.7	Pitughātakaṁ upasampādeti, vatthuvipannaṁ adhammakammaṁ.	9	
PA_pvr_21:9.8	Arahantaghātakaṁ upasampādeti, vatthuvipannaṁ adhammakammaṁ.	9	
PA_pvr_21:9.9	Bhikkhunidūsakaṁ upasampādeti, vatthuvipannaṁ adhammakammaṁ.	9	
PA_pvr_21:9.10	Saṅghabhedakaṁ upasampādeti, vatthuvipannaṁ adhammakammaṁ.	9	
PA_pvr_21:9.11	Lohituppādakaṁ upasampādeti, vatthuvipannaṁ adhammakammaṁ.	9	
PA_pvr_21:9.12	Ubhatobyañjanaṁ upasampādeti, vatthuvipannaṁ adhammakammaṁ.	9	
PA_pvr_21:9.13	Ūnavīsativassaṁ puggalaṁ upasampādeti, vatthuvipannaṁ adhammakammaṁ.	9	
PA_pvr_21:9.14	Evaṁ vatthuto kammāni vipajjanti.	9	
PA_pvr_21:10.1	Kathaṁ ñattito kammāni vipajjanti?	10	
PA_pvr_21:10.2	Pañcahākārehi ñattito kammāni vipajjanti.	10	
PA_pvr_21:10.3	Vatthuṁ na parāmasati, saṅghaṁ na parāmasati, puggalaṁ na parāmasati, ñattiṁ na parāmasati, pacchā vā ñattiṁ ṭhapeti—	10	
PA_pvr_21:10.4	imehi pañcahākārehi ñattito kammāni vipajjanti.	10	
PA_pvr_21:11.1	Kathaṁ anussāvanato kammāni vipajjanti?	11	
PA_pvr_21:11.2	Pañcahākārehi anussāvanato kammāni vipajjanti—	11	
PA_pvr_21:11.3	vatthuṁ na parāmasati, saṅghaṁ na parāmasati, puggalaṁ na parāmasati, sāvanaṁ hāpeti, akāle vā sāveti—	11	
PA_pvr_21:11.4	imehi pañcahākārehi anussāvanato kammāni vipajjanti.	11	
PA_pvr_21:12.1	Kathaṁ sīmato kammāni vipajjanti?	12	
PA_pvr_21:12.2	Ekādasahi ākārehi sīmato kammāni vipajjanti.	12	
PA_pvr_21:12.3_0	Atikhuddakaṁ sīmaṁ sammannati, atimahatiṁ sīmaṁ sammannati, khaṇḍanimittaṁ sīmaṁ	12	
PA_pvr_21:12.3_1	sammannati, chāyānimittaṁ sīmaṁ sammannati, animittaṁ sīmaṁ sammannati, bahisīme	12	
PA_pvr_21:12.3_2	ṭhito sīmaṁ sammannati, nadiyā sīmaṁ sammannati, samudde sīmaṁ sammannati, jātassare	12	
PA_pvr_21:12.3_3	sīmaṁ sammannati, sīmāya sīmaṁ sambhindati, sīmāya sīmaṁ ajjhottharati—	12	
PA_pvr_21:12.4	imehi ekādasahi ākārehi sīmato kammāni vipajjanti.	12	
PA_pvr_21:13.1	Kathaṁ parisato kammāni vipajjanti?	13	
PA_pvr_21:13.2	Dvādasahi ākārehi parisato kammāni vipajjanti—	13	
PA_pvr_21:13.3_0	catuvaggakaraṇe kamme yāvatikā bhikkhū kammapattā te anāgatā honti, chandārahānaṁ	13	
PA_pvr_21:13.3_1	chando anāhaṭo hoti, sammukhībhūtā paṭikkosanti, catuvaggakaraṇe kamme yāvatikā bhikkhū	13	
PA_pvr_21:13.3_2	kammapattā te āgatā honti, chandārahānaṁ chando anāhaṭo hoti, sammukhībhūtā paṭikkosanti.	13	
PA_pvr_21:13.3_3	Catuvaggakaraṇe kamme yāvatikā bhikkhū kammapattā te āgatā honti, chandārahānaṁ chando	13	
PA_pvr_21:13.3_4	āhaṭo hoti, sammukhībhūtā paṭikkosanti.	13	
PA_pvr_21:13.4	Pañcavaggakaraṇe kamme …pe…	13	
PA_pvr_21:13.5	dasavaggakaraṇe kamme …pe…	13	
PA_pvr_21:13.6	vīsativaggakaraṇe kamme yāvatikā bhikkhū kammapattā te anāgatā honti, chandārahānaṁ chando anāhaṭo hoti, sammukhībhūtā paṭikkosanti.	13	
PA_pvr_21:13.7_0	Vīsativaggakaraṇe kamme yāvatikā bhikkhū kammapattā te āgatā honti, chandārahānaṁ	13	
PA_pvr_21:13.7_1	chando anāhaṭo hoti, sammukhībhūtā paṭikkosanti. Vīsativaggakaraṇe kamme yāvatikā	13	
PA_pvr_21:13.7_2	bhikkhū kammapattā te āgatā honti, chandārahānaṁ chando āhaṭo hoti, sammukhībhūtā	13	
PA_pvr_21:13.7_3	paṭikkosanti—imehi dvādasahi ākārehi parisato kammāni vipajjanti.	13	
PA_pvr_21:14.1	Apalokanakammaṁ kati ṭhānāni gacchati?	14	
PA_pvr_21:14.2	Ñattikammaṁ kati ṭhānāni gacchati?	14	
PA_pvr_21:14.3	Ñattidutiyakammaṁ kati ṭhānāni gacchati?	14	
PA_pvr_21:14.4	Ñatticatutthakammaṁ kati ṭhānāni gacchati?	14	
PA_pvr_21:14.5	Apalokanakammaṁ pañca ṭhānāni gacchati.	14	
PA_pvr_21:14.6	Ñattikammaṁ nava ṭhānāni gacchati.	14	
PA_pvr_21:14.7	Ñattidutiyakammaṁ satta ṭhānāni gacchati.	14	
PA_pvr_21:14.8	Ñatticatutthakammaṁ satta ṭhānāni gacchati.	14	
PA_pvr_21:15.1	Apalokanakammaṁ katamāni pañca ṭhānāni gacchati?	15	
PA_pvr_21:15.2	Osāraṇaṁ, nissāraṇaṁ, bhaṇḍukammaṁ, brahmadaṇḍaṁ, kammalakkhaṇaññeva pañcamaṁ—	15	
PA_pvr_21:15.3	apalokanakammaṁ imāni pañca ṭhānāni gacchati.	15	
PA_pvr_21:15.4	Ñattikammaṁ katamāni nava ṭhānāni gacchati?	15	
PA_pvr_21:15.5	Osāraṇaṁ, nissāraṇaṁ, uposathaṁ, pavāraṇaṁ, sammutiṁ, dānaṁ, paṭiggahaṁ, paccukkaḍḍhanaṁ, kammalakkhaṇaññeva navamaṁ—	15	
PA_pvr_21:15.6	ñattikammaṁ imāni nava ṭhānāni gacchati.	15	
PA_pvr_21:15.7	Ñattidutiyakammaṁ katamāni satta ṭhānāni gacchati?	15	
PA_pvr_21:15.8	Osāraṇaṁ, nissāraṇaṁ, sammutiṁ, dānaṁ, uddharaṇaṁ, desanaṁ, kammalakkhaṇaññeva sattamaṁ—	15	
PA_pvr_21:15.9	ñattidutiyakammaṁ imāni satta ṭhānāni gacchati.	15	
PA_pvr_21:15.10	Ñatticatutthakammaṁ katamāni satta ṭhānāni gacchati?	15	
PA_pvr_21:15.11	Osāraṇaṁ, nissāraṇaṁ, sammutiṁ, dānaṁ, niggahaṁ, samanubhāsanaṁ, kammalakkhaṇaññeva sattamaṁ—	15	
PA_pvr_21:15.12	ñatticatutthakammaṁ imāni satta ṭhānāni gacchati.	15	
PA_pvr_21:16.1	Catuvaggakaraṇe kamme cattāro bhikkhū pakatattā kammapattā, avasesā pakatattā chandārahā.	16	
PA_pvr_21:16.2	Yassa saṅgho kammaṁ karoti so neva kammapatto nāpi chandāraho, api ca kammāraho.	16	
PA_pvr_21:16.3	Pañcavaggakaraṇe kamme pañca bhikkhū pakatattā kammapattā, avasesā pakatattā chandārahā.	16	
PA_pvr_21:16.4	Yassa saṅgho kammaṁ karoti so neva kammapatto nāpi chandāraho, api ca kammāraho.	16	
PA_pvr_21:16.5	Dasavaggakaraṇe kamme dasa bhikkhū pakatattā kammapattā, avasesā pakatattā chandārahā.	16	
PA_pvr_21:16.6	Yassa saṅgho kammaṁ karoti so neva kammapatto nāpi chandāraho, api ca kammāraho.	16	
PA_pvr_21:16.7	Vīsativaggakaraṇe kamme vīsati bhikkhū pakatattā kammapattā, avasesā pakatattā chandārahā.	16	
PA_pvr_21:16.8	Yassa saṅgho kammaṁ karoti so neva kammapatto nāpi chandāraho, api ca kammāraho.	16	
PA_pvr_21:17.1	Kammavaggo niṭṭhito paṭhamo.	17	
PA_pvr_21:18.0	2. Atthavasavagga	18	
PA_pvr_21:18.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	18	
PA_pvr_21:18.2	Saṅghasuṭṭhutāya, saṅghaphāsutāya—	18	
PA_pvr_21:18.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	18	
PA_pvr_21:19.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	19	
PA_pvr_21:19.2	Dummaṅkūnaṁ puggalānaṁ niggahāya, pesalānaṁ bhikkhūnaṁ phāsuvihārāya—	19	
PA_pvr_21:19.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	19	
PA_pvr_21:20.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	20	
PA_pvr_21:20.2	Diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya—	20	
PA_pvr_21:20.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	20	
PA_pvr_21:21.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	21	
PA_pvr_21:21.2	Diṭṭhadhammikānaṁ verānaṁ saṁvarāya, samparāyikānaṁ verānaṁ paṭighātāya—	21	
PA_pvr_21:21.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	21	
PA_pvr_21:22.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	22	
PA_pvr_21:22.2	Diṭṭhadhammikānaṁ vajjānaṁ saṁvarāya, samparāyikānaṁ vajjānaṁ paṭighātāya—	22	
PA_pvr_21:22.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	22	
PA_pvr_21:23.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	23	
PA_pvr_21:23.2	Diṭṭhadhammikānaṁ bhayānaṁ saṁvarāya, samparāyikānaṁ bhayānaṁ paṭighātāya—	23	
PA_pvr_21:23.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	23	
PA_pvr_21:24.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	24	
PA_pvr_21:24.2	Diṭṭhadhammikānaṁ akusalānaṁ dhammānaṁ saṁvarāya, samparāyikānaṁ akusalānaṁ dhammānaṁ paṭighātāya—	24	
PA_pvr_21:24.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	24	
PA_pvr_21:25.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	25	
PA_pvr_21:25.2	Gihīnaṁ anukampāya, pāpicchānaṁ pakkhupacchedāya—	25	
PA_pvr_21:25.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	25	
PA_pvr_21:26.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	26	
PA_pvr_21:26.2	Appasannānaṁ pasādāya, pasannānaṁ bhiyyobhāvāya—	26	
PA_pvr_21:26.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	26	
PA_pvr_21:27.1	Dve atthavase paṭicca tathāgatena sāvakānaṁ sikkhāpadaṁ paññattaṁ.	27	
PA_pvr_21:27.2	Saddhammaṭṭhitiyā, vinayānuggahāya—	27	
PA_pvr_21:27.3	ime dve atthavase paṭicca tathāgatena sāvakānaṁ sikkhāpadaṁ paññattaṁ.	27	
PA_pvr_21:28.1	Atthavasavaggo niṭṭhito dutiyo.	28	
PA_pvr_21:29.0	3. Paññattavagga	29	
PA_pvr_21:29.1	Dve atthavase paṭicca tathāgatena sāvakānaṁ pātimokkhaṁ paññattaṁ …pe…	29	
PA_pvr_21:29.2	pātimokkhuddeso paññatto …	29	
PA_pvr_21:29.3	pātimokkhaṭṭhapanaṁ paññattaṁ …	29	
PA_pvr_21:29.4	pavāraṇā paññattā …	29	
PA_pvr_21:29.5	pavāraṇāṭhapanaṁ paññattaṁ …	29	
PA_pvr_21:29.6	tajjanīyakammaṁ paññattaṁ …	29	
PA_pvr_21:29.7	niyassakammaṁ paññattaṁ …	29	
PA_pvr_21:29.8	pabbājanīyakammaṁ paññattaṁ …	29	
PA_pvr_21:29.9	paṭisāraṇīyakammaṁ paññattaṁ …	29	
PA_pvr_21:29.10	ukkhepanīyakammaṁ paññattaṁ …	29	
PA_pvr_21:29.11	parivāsadānaṁ paññattaṁ …	29	
PA_pvr_21:29.12	mūlāyapaṭikassanā paññattā …	29	
PA_pvr_21:29.13	mānattadānaṁ paññattaṁ …	29	
PA_pvr_21:29.14	abbhānaṁ paññattaṁ …	29	
PA_pvr_21:29.15	osāraṇīyaṁ paññattaṁ …	29	
PA_pvr_21:29.16	nissāraṇīyaṁ paññattaṁ …	29	
PA_pvr_21:29.17	upasampadaṁ paññattaṁ …	29	
PA_pvr_21:29.18	apalokanakammaṁ paññattaṁ …	29	
PA_pvr_21:29.19	ñattikammaṁ paññattaṁ …	29	
PA_pvr_21:29.20	ñattidutiyakammaṁ paññattaṁ …	29	
PA_pvr_21:29.21	ñatticatutthakammaṁ paññattaṁ …pe….	29	
PA_pvr_21:30.1	Paññattavaggo niṭṭhito tatiyo.	30	
PA_pvr_21:31.0	4. Apaññattepaññattavagga	31	
PA_pvr_21:31.1	…pe…	31	
PA_pvr_21:31.2	Apaññatte paññattaṁ, paññatte anupaññattaṁ …pe…	31	
PA_pvr_21:31.3	sammukhāvinayo paññatto …pe…	31	
PA_pvr_21:31.4	sativinayo paññatto …pe…	31	
PA_pvr_21:31.5	amūḷhavinayo paññatto …pe…	31	
PA_pvr_21:31.6	paṭiññātakaraṇaṁ paññattaṁ …pe…	31	
PA_pvr_21:31.7	yebhuyyasikā paññattā …pe…	31	
PA_pvr_21:31.8	tassapāpiyasikā paññattā …pe…	31	
PA_pvr_21:31.9	tiṇavatthārako paññatto saṅghasuṭṭhutāya, saṅghaphāsutāya—	31	
PA_pvr_21:31.10	ime dve atthavase paṭicca tathāgatena sāvakānaṁ tiṇavatthārako paññatto.	31	
PA_pvr_21:32.1	Dve atthavase paṭicca tathāgatena sāvakānaṁ tiṇavatthārako paññatto.	32	
PA_pvr_21:32.2	Dummaṅkūnaṁ puggalānaṁ niggahāya, pesalānaṁ bhikkhūnaṁ phāsuvihārāya—	32	
PA_pvr_21:32.3	ime dve atthavase paṭicca tathāgatena sāvakānaṁ tiṇavatthārako paññatto.	32	
PA_pvr_21:33.1	Dve atthavase paṭicca tathāgatena sāvakānaṁ tiṇavatthārako paññatto.	33	
PA_pvr_21:33.2	Diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya—	33	
PA_pvr_21:33.3	ime dve atthavase paṭicca tathāgatena sāvakānaṁ tiṇavatthārako paññatto.	33	
PA_pvr_21:34.1	Dve atthavase paṭicca tathāgatena sāvakānaṁ tiṇavatthārako paññatto.	34	
PA_pvr_21:34.2	Diṭṭhadhammikānaṁ verānaṁ saṁvarāya, samparāyikānaṁ verānaṁ paṭighātāya—	34	
PA_pvr_21:34.3	ime dve atthavase paṭicca tathāgatena sāvakānaṁ tiṇavatthārako paññatto.	34	
PA_pvr_21:35.1	Dve atthavase paṭicca tathāgatena sāvakānaṁ tiṇavatthārako paññatto.	35	
PA_pvr_21:35.2	Diṭṭhadhammikānaṁ vajjānaṁ saṁvarāya, samparāyikānaṁ vajjānaṁ paṭighātāya—	35	
PA_pvr_21:35.3	ime dve atthavase paṭicca tathāgatena sāvakānaṁ tiṇavatthārako paññatto.	35	
PA_pvr_21:36.1	Dve atthavase paṭicca tathāgatena sāvakānaṁ tiṇavatthārako paññatto.	36	
PA_pvr_21:36.2	Diṭṭhadhammikānaṁ bhayānaṁ saṁvarāya, samparāyikānaṁ bhayānaṁ paṭighātāya—	36	
PA_pvr_21:36.3	ime dve atthavase paṭicca tathāgatena sāvakānaṁ tiṇavatthārako paññatto.	36	
PA_pvr_21:37.1	Dve atthavase paṭicca tathāgatena sāvakānaṁ tiṇavatthārako paññatto.	37	
PA_pvr_21:37.2	Diṭṭhadhammikānaṁ akusalānaṁ dhammānaṁ saṁvarāya, samparāyikānaṁ akusalānaṁ dhammānaṁ paṭighātāya—	37	
PA_pvr_21:37.3	ime dve atthavase paṭicca tathāgatena sāvakānaṁ tiṇavatthārako paññatto.	37	
PA_pvr_21:38.1	Dve atthavase paṭicca tathāgatena sāvakānaṁ tiṇavatthārako paññatto.	38	
PA_pvr_21:38.2	Gihīnaṁ anukampāya, pāpicchānaṁ pakkhupacchedāya—	38	
PA_pvr_21:38.3	ime dve atthavase paṭicca tathāgatena sāvakānaṁ tiṇavatthārako paññatto.	38	
PA_pvr_21:39.1	Dve atthavase paṭicca tathāgatena sāvakānaṁ tiṇavatthārako paññatto.	39	
PA_pvr_21:39.2	Appasannānaṁ pasādāya, pasannānaṁ bhiyyobhāvāya—	39	
PA_pvr_21:39.3	ime dve atthavase paṭicca tathāgatena sāvakānaṁ tiṇavatthārako paññatto.	39	
PA_pvr_21:40.1	Dve atthavase paṭicca tathāgatena sāvakānaṁ tiṇavatthārako paññatto.	40	
PA_pvr_21:40.2	Saddhammaṭṭhitiyā, vinayānuggahāya—	40	
PA_pvr_21:40.3	ime dve atthavase paṭicca tathāgatena sāvakānaṁ tiṇavatthārako paññatto.	40	
PA_pvr_21:41.1	Apaññatte paññattavaggo niṭṭhito catuttho.	41	
PA_pvr_21:42.0	5. Navasaṅgahavagga	42	
PA_pvr_21:42.1	Navasaṅgahā—	42	
PA_pvr_21:42.2	vatthusaṅgaho, vipattisaṅgaho āpattisaṅgaho, nidānasaṅgaho, puggalasaṅgaho, khandhasaṅgaho, samuṭṭhānasaṅgaho, adhikaraṇasaṅgaho, samathasaṅgahoti.	42	
PA_pvr_21:43.1	Adhikaraṇe samuppanne sace ubho atthapaccatthikā āgacchanti ubhinnampi vatthu ārocāpetabbaṁ.	43	
PA_pvr_21:43.2	Ubhinnampi vatthuṁ ārocāpetvā ubhinnampi paṭiññā sotabbā.	43	
PA_pvr_21:43.3	Ubhinnampi paṭiññaṁ sutvā ubhopi vattabbā—	43	
PA_pvr_21:43.4	“amhākaṁ imasmiṁ adhikaraṇe vūpasamite ubhopi tuṭṭhā bhavissathā”ti.	43	
PA_pvr_21:43.5	Sace āhaṁsu—	43	
PA_pvr_21:43.6	“ubhopi tuṭṭhā bhavissāmā”ti, saṅghena taṁ adhikaraṇaṁ sampaṭicchitabbaṁ.	43	
PA_pvr_21:43.7	Sace alajjussannā hoti, parisā ubbāhikāya vūpasametabbaṁ.	43	
PA_pvr_21:43.8	Sace bālussannā hoti, parisā vinayadharo pariyesitabbo yena dhammena yena vinayena yena satthusāsanena taṁ adhikaraṇaṁ vūpasammati.	43	
PA_pvr_21:43.9	Tathā taṁ adhikaraṇaṁ vūpasametabbaṁ.	43	
PA_pvr_21:44.1	Vatthu jānitabbaṁ, gottaṁ jānitabbaṁ, nāmaṁ jānitabbaṁ, āpatti jānitabbā.	44	
PA_pvr_21:45.1	Methunadhammoti vatthu ceva gottañca—	45	
PA_pvr_21:45.2	pārājikanti nāmañceva āpatti ca.	45	
PA_pvr_21:46.1	Adinnādānanti vatthu ceva gottañca—	46	
PA_pvr_21:46.2	pārājikanti nāmañceva āpatti ca.	46	
PA_pvr_21:47.1	Manussaviggahoti vatthu ceva gottañca—	47	
PA_pvr_21:47.2	pārājikanti nāmañceva āpatti ca.	47	
PA_pvr_21:48.1	Uttarimanussadhammoti vatthu ceva gottañca—	48	
PA_pvr_21:48.2	pārājikanti nāmañceva āpatti ca.	48	
PA_pvr_21:49.1	Sukkavissaṭṭhīti vatthu ceva gottañca—	49	
PA_pvr_21:49.2	saṅghādisesoti nāmañceva āpatti ca.	49	
PA_pvr_21:50.1	Kāyasaṁsaggoti vatthu ceva gottañca—	50	
PA_pvr_21:50.2	saṅghādisesoti nāmañceva āpatti ca.	50	
PA_pvr_21:51.1	Duṭṭhullavācāti vatthu ceva gottañca—	51	
PA_pvr_21:51.2	saṅghādisesoti nāmañceva āpatti ca.	51	
PA_pvr_21:52.1	Attakāmanti vatthu ceva gottañca—	52	
PA_pvr_21:52.2	saṅghādisesoti nāmañceva āpatti ca.	52	
PA_pvr_21:53.1	Sañcarittanti vatthu ceva gottañca—	53	
PA_pvr_21:53.2	saṅghādisesoti nāmañceva āpatti ca.	53	
PA_pvr_21:54.1	Saññācikāya kuṭiṁ kārāpananti vatthu ceva gottañca—	54	
PA_pvr_21:54.2	saṅghādisesoti nāmañceva āpatti ca.	54	
PA_pvr_21:55.1	Mahallakaṁ vihāraṁ kārāpananti vatthu ceva gottañca—	55	
PA_pvr_21:55.2	saṅghādisesoti nāmañceva āpatti ca.	55	
PA_pvr_21:56.1	Bhikkhuṁ amūlakena pārājikena dhammena anuddhaṁsananti vatthu ceva gottañca—	56	
PA_pvr_21:56.2	saṅghādisesoti nāmañceva āpatti ca.	56	
PA_pvr_21:57.1	Bhikkhuṁ aññabhāgiyassa adhikaraṇassa kiñci desaṁ lesamattaṁ upādāya pārājikena dhammena anuddhaṁsananti vatthu ceva gottañca—	57	
PA_pvr_21:57.2	saṅghādisesoti nāmañceva āpatti ca.	57	
PA_pvr_21:58.1	Saṅghabhedakassa bhikkhuno yāvatatiyaṁ samanubhāsanāya na paṭinissajjananti vatthu ceva gottañca—	58	
PA_pvr_21:58.2	saṅghādisesoti nāmañceva āpatti ca.	58	
PA_pvr_21:59.1	Bhedakānuvattakānaṁ bhikkhūnaṁ yāvatatiyaṁ samanubhāsanāya na paṭinissajjananti vatthu ceva gottañca—	59	
PA_pvr_21:59.2	saṅghādisesoti nāmañceva āpatti ca.	59	
PA_pvr_21:60.1	Dubbacassa bhikkhuno yāvatatiyaṁ samanubhāsanāya na paṭinissajjananti vatthu ceva gottañca—	60	
PA_pvr_21:60.2	saṅghādisesoti nāmañceva āpatti ca.	60	
PA_pvr_21:61.1	Kuladūsakassa bhikkhuno yāvatatiyaṁ samanubhāsanāya na paṭinissajjananti vatthu ceva gottañca—	61	
PA_pvr_21:61.2	saṅghādisesoti nāmañceva āpatti ca …pe….	61	
PA_pvr_21:62.1	Anādariyaṁ paṭicca udake uccāraṁ vā passāvaṁ vā kheḷaṁ vā karaṇanti vatthu ceva gottañca—	62	
PA_pvr_21:62.2	dukkaṭanti nāmañceva āpatti cāti.	62	
PA_pvr_21:63.1	Navasaṅgahavaggo niṭṭhito pañcamo.	63	
PA_pvr_21:64.1	Tassuddānaṁ	64	
PA_pvr_21:65.1	Apalokanaṁ ñatti ca,	65	
PA_pvr_21:65.2	dutiyaṁ catutthena ca;	65	
PA_pvr_21:65.3	Vatthu ñatti anussāvanaṁ,	65	
PA_pvr_21:65.4	sīmā parisameva ca.	65	
PA_pvr_21:66.1	Sammukhā paṭipucchā ca,	66	
PA_pvr_21:66.2	paṭiññā vinayāraho;	66	
PA_pvr_21:66.3	Vatthu saṅghapuggalañca,	66	
PA_pvr_21:66.4	ñattiṁ na pacchā ñatti ca.	66	
PA_pvr_21:67.1	Vatthuṁ saṅghapuggalañca,	67	
PA_pvr_21:67.2	sāvanaṁ akālena ca;	67	
PA_pvr_21:67.3	Atikhuddakā mahantā ca,	67	
PA_pvr_21:67.4	khaṇḍacchāyā nimittakā.	67	
PA_pvr_21:68.1	Bahinadī samudde ca,	68	
PA_pvr_21:68.2	jātassare ca bhindati;	68	
PA_pvr_21:68.3	Ajjhottharati sīmāya,	68	
PA_pvr_21:68.4	catu pañca ca vaggikā.	68	
PA_pvr_21:69.1	Dasa vīsativaggā ca,	69	
PA_pvr_21:69.2	anāhaṭā ca āhaṭā;	69	
PA_pvr_21:69.3	Kammapattā chandārahā,	69	
PA_pvr_21:69.4	kammārahā ca puggalā.	69	
PA_pvr_21:70.1	Apalokanaṁ pañcaṭṭhānaṁ,	70	
PA_pvr_21:70.2	ñatti ca navaṭhānikā;	70	
PA_pvr_21:70.3	Ñatti dutiyaṁ sattaṭṭhānaṁ,	70	
PA_pvr_21:70.4	catutthā sattaṭhānikā.	70	
PA_pvr_21:71.1	Suṭṭhu phāsu ca dummaṅku,	71	
PA_pvr_21:71.2	pesalā cāpi āsavā;	71	
PA_pvr_21:71.3	Veravajjabhayañceva,	71	
PA_pvr_21:71.4	akusalaṁ gihīnañca.	71	
PA_pvr_21:72.1	Pāpicchā appasannānaṁ,	72	
PA_pvr_21:72.2	pasannā dhammaṭṭhapanā;	72	
PA_pvr_21:72.3	Vinayānuggahā ceva,	72	
PA_pvr_21:72.4	pātimokkhuddesena ca.	72	
PA_pvr_21:73.1	Pātimokkhañca ṭhapanā,	73	
PA_pvr_21:73.2	Pavāraṇañca ṭhapanaṁ;	73	
PA_pvr_21:73.3	Tajjanīyā niyassañca,	73	
PA_pvr_21:73.4	Pabbājanīya paṭisāraṇī.	73	
PA_pvr_21:74.1	Ukkhepana parivāsaṁ,	74	
PA_pvr_21:74.2	mūlamānattaabbhānaṁ;	74	
PA_pvr_21:74.3	Osāraṇaṁ nissāraṇaṁ,	74	
PA_pvr_21:74.4	tatheva upasampadā.	74	
PA_pvr_21:75.1	Apalokanañatti ca,	75	
PA_pvr_21:75.2	dutiyañca catutthakaṁ;	75	
PA_pvr_21:75.3	Apaññattenupaññattaṁ,	75	
PA_pvr_21:75.4	sammukhāvinayo sati.	75	
PA_pvr_21:76.1	Amūḷhapaṭiyebhuyya,	76	
PA_pvr_21:76.2	pāpiya tiṇavatthārakaṁ;	76	
PA_pvr_21:76.3	Vatthu vipatti āpatti,	76	
PA_pvr_21:76.4	nidānaṁ puggalena ca.	76	
PA_pvr_21:77.1	Khandhā ceva samuṭṭhānā,	77	
PA_pvr_21:77.2	adhikaraṇameva ca;	77	
PA_pvr_21:77.3	Samathā saṅgahā ceva,	77	
PA_pvr_21:77.4	nāmaāpattikā tathāti.	77	
PA_pvr_21:78.1	Parivāro niṭṭhito.	78	
PA_pvr_21:79.1	Parivārapāḷi niṭṭhitā.	79	
PA_pvr_21:80.1	Pariyosānagāthā	80	
PA_pvr_21:81.1	Bubbācariyamaggañca,	81	
PA_pvr_21:81.2	pucchitvā ca tahiṁ tahiṁ;	81	
PA_pvr_21:81.3	Dīpanāmo mahāpañño,	81	
PA_pvr_21:81.4	sutadhāriṁ vicakkhaṇo.	81	
PA_pvr_21:82.1	Imaṁ vitthārasaṅkhepaṁ,	82	
PA_pvr_21:82.2	sajjhāmaggena majjhime;	82	
PA_pvr_21:82.3	Cintayitvā likhāpesi,	82	
PA_pvr_21:82.4	sissakānaṁ sukhāvahaṁ.	82	
PA_pvr_21:83.1	Parivāranti yaṁ vuttaṁ,	83	
PA_pvr_21:83.2	sabbaṁ vatthuṁ salakkhaṇaṁ;	83	
PA_pvr_21:83.3	Atthaṁ atthena saddhamme,	83	
PA_pvr_21:83.4	dhammaṁ dhammena paññatte.	83	
PA_pvr_21:84.1	Sāsanaṁ parivāresi,	84	
PA_pvr_21:84.2	jambudīpaṁva sāgaro;	84	
PA_pvr_21:84.3	Parivāraṁ ajānanto,	84	
PA_pvr_21:84.4	kuto dhammavinicchayaṁ.	84	
PA_pvr_21:85.1	Vipatti vatthu paññatti,	85	
PA_pvr_21:85.2	anupaññatti puggalo;	85	
PA_pvr_21:85.3	Ekato ubhato ceva,	85	
PA_pvr_21:85.4	lokapaṇṇatti vajjato.	85	
PA_pvr_21:86.1	Yassa jāyati vimati,	86	
PA_pvr_21:86.2	parivārena chijjati;	86	
PA_pvr_21:86.3	Cakkavatti mahāsene,	86	
PA_pvr_21:86.4	migamajjheva kesari.	86	
PA_pvr_21:87.1	Ravi raṁsiparikkiṇṇo,	87	
PA_pvr_21:87.2	cando tāragaṇe yathā;	87	
PA_pvr_21:87.3	Brahmā brahmaparisāya,	87	
PA_pvr_21:87.4	gaṇamajjheva nāyako;	87	
PA_pvr_21:87.5	Evaṁ saddhammavinayo,	87	
PA_pvr_21:87.6	parivārena sobhatīti.	87	
