segmentnr	original	folio	analyzed
PA_tika-s05_01t:0	Namo tassa bhagavato arahato sammāsambuddhassa	0	
PA_tika-s05_01t:1	Khuddakanikāye	0	
PA_tika-s05_01t:2	Nettivibhāvinī	0	
PA_tika-s05_01t:3	Ganthārambhakathā	0	
PA_tika-s05_01t:4	Yajitabbaṃ yajitvāna, namitabbaṃ namāmahaṃ;	0	
PA_tika-s05_01t:5	Yajanādyānubhāvena, antarāye jahaṃ sadā.	0	
PA_tika-s05_01t:6	Yena yā racitā netti, yena sā anumoditā;	0	
PA_tika-s05_01t:7	Yehi saṃvaṇṇanā katā, tesānubhāvanissito.	0	
PA_tika-s05_01t:8	Kiñci kiñci saritvāna, līnālīnānusandhyādiṃ;	0	
PA_tika-s05_01t:9	Karissaṃ jinasuttānaṃ, hitaṃ nettivibhāvanaṃ.	0	
PA_tika-s05_01t:10	Appameyyaguṇo mahādhammarājavhayo bhave;	1	
PA_tika-s05_01t:11	Acchariyo abbhuto yo, bodhisambhārapūraṇo.	1	
PA_tika-s05_01t:12	Nānāraṭṭhissarissaro, seṭṭho sāsanapaggaho;	1	
PA_tika-s05_01t:13	Pāsaṃsarājapāsaṃso, narācinteyyacintako.	1	
PA_tika-s05_01t:14	Cintitakārako rājā, siraṭṭhimālapālako;	1	
PA_tika-s05_01t:15	Ajeyyajeyyako mahācetyādikārako sadā.	1	
PA_tika-s05_01t:16	Assāmaccena byattena, jinacakkahitatthinā;	1	
PA_tika-s05_01t:17	Anantasutināmena, sakkaccaṃ abhiyācito.	1	
PA_tika-s05_01t:18	Kāmaṃ saṃvaṇṇanā katā, therāsabhehi gambhīrā;	1	
PA_tika-s05_01t:19	Gambhīrattā tu jānituṃ, jinaputtehi dukkarā.	1	
PA_tika-s05_01t:20	Tasmā yācitānurūpena, karissaṃ sādaraṃ suṇa;	2	
PA_tika-s05_01t:21	Sissasikkhanayānugaṃ, yottaṃ nettivibhāvananti.	2	
PA_tika-s05_01t:22	1. Saṅgahavāraatthavibhāvanā	2	
PA_tika-s05_01t:23_0	Tattha yassa sikkhattayasaṅgahassa navaṅgassa satthusāsanavarassa atthasaṃvaṇṇanaṃ	23	
PA_tika-s05_01t:23_1	yaṃ nettippakaraṇaṃ kātukāmo, tassa nettippakaraṇassa nissayaṃ visayabhūtaṃ saṃvaṇṇetabbasahitaṃ,	23	
PA_tika-s05_01t:23_2	saṃvaṇṇetabbaṃ eva vā salokapālena tilokena sadā pūjetabbassa ceva namassitabbassa	23	
PA_tika-s05_01t:23_3	ca naruttamassa satthuno sāsanavaraṃ vidūheva ñātabbaṃ. Etaṃ sāsanavaraṃ tāva dassento	23	
PA_tika-s05_01t:23_4	taṃjanakena, taṃvijānakavidūhi ca niyametuṃ, ratanattayaguṇaparidīpanañca kātuṃ –	23	
PA_tika-s05_01t:24	“Yaṃ loko pūjayate, salokapālo sadā namassati ca;	2	
PA_tika-s05_01t:25	Tasseta sāsanavaraṃ, vidūhi ñeyyaṃ naravarassā”ti. – paṭhamagāthamāha;	2	
PA_tika-s05_01t:26_0	Imāya hi paṭhamagāthāya “etaṃ sāsanavaraṃ ñeyya”nti ettakameva ekantato karaṇavisesabhāvena	26	
PA_tika-s05_01t:26_1	adhippetaṃ. Eteneva visesakaraṇena ekantādhippetanettivisayasāsanavarassa dassitattā.	26	
PA_tika-s05_01t:26_2	Ekantādhippetasāsanavarameva nettisaṃvaṇṇanāya saṃvaṇṇetabbattā visayaṃ teneva vakkhati aṭṭhakathācariyo –	26	
PA_tika-s05_01t:27	“Etaṃ idāni amhehi vibhajitabbahāranayapaṭṭhānavicāraṇavisayabhūtaṃ sāsanaṃ ādikalyāṇatādiguṇasampattiyā varaṃ aggaṃ uttamaṃ nipuṇañāṇagocaratāya paṇḍitavedanīyamevā”ti ca,	2	
PA_tika-s05_01t:28_0	“Etaṃ tividhampi ‘sāsanavara’nti padena saṅgaṇhitvā tattha yaṃ paṭhamaṃ, taṃ itaresaṃ	28	
PA_tika-s05_01t:28_1	adhigamūpāyoti sabbasāsanamūlabhūtaṃ, attano pakaraṇassa ca visayabhūtaṃ pariyattisāsanamevā”ti ca,	28	
PA_tika-s05_01t:29	“Idāni yaṃ vuttaṃ ‘sāsanavaraṃ vidūhi ñeyya’nti, tattha nettisaṃvaṇṇanāya visayabhūtaṃ pariyattidhammameva pakārantarena niyametvā dassetu”nti ca.	2	
PA_tika-s05_01t:30_0	Tattha pariyattisāsanassāpi mūlaṃ hotīti vuttaṃ “sabbasāsanamūlabhūta”nti. Etena	30	
PA_tika-s05_01t:30_1	kammasādhanenapi adhippetatthe siddhe nānāvidhasādhakavacanaṃ nānāvādānaṃ anokāsakaraṇatthāya	30	
PA_tika-s05_01t:30_2	kataṃ. Svākkhātatādidhammaguṇā pana sāsanassa visesadesakanaravarasaddena vā paridīpakatthabhāvena	30	
PA_tika-s05_01t:30_3	vā dīpitā avinābhāvato. Sāsanavarassa pana janakasambandhipekkhattā “naravarassā”ti	30	
PA_tika-s05_01t:30_4	vuttaṃ. Tena ca aggapuggalo sāsanavarajanako vācakatthasambandhibhāvena vutto. Anaññasādhāraṇamahākaruṇāsabbaññutaññāṇādiguṇavisesā	30	
PA_tika-s05_01t:30_5	pana janakasambandhibhūtassa narassa visesakenavarasaddena vā paridīpakatthabhāvena vā dīpito.	30	
PA_tika-s05_01t:31_0	Kiṃ nu so sāsanavarajanako naravaro paramatthova, udāhu pūjanīyo ceva namassanīyo	31	
PA_tika-s05_01t:31_1	cāti vuttaṃ “yaṃ loko…pe… namassati cā”ti, tena sāsanavarajanako naravaro paramatthova	31	
PA_tika-s05_01t:31_2	na hoti, atha kho salokapālena lokena sadā sabbakālesu pūjanīyo ceva namassanīyo	31	
PA_tika-s05_01t:31_3	cāti visesito thomitoti.	31	
PA_tika-s05_01t:32_0	Ettha ca pūjananamassanacetanāvācakena vā pūjananamassanasaddena phalūpacārattho	32	
PA_tika-s05_01t:32_1	puññamahattasaṅkhāto pūjanīyabhāvo ceva āsavakkhayañāṇapadaṭṭhānasabbaññutaññāṇādiguṇasaṅkhāto	32	
PA_tika-s05_01t:32_2	namassanīyabhāvo ca dīpakatthabhāvena pariggahetvā dīpito. Tenāha aṭṭhakathācariyo	32	
PA_tika-s05_01t:32_3	“bhagavato sadevakassa lokassa pūjanīyavandanīyabhāvo, aggapuggalabhāvo ca vuccamāno	32	
PA_tika-s05_01t:32_4	guṇavisiṭṭhataṃ dīpetī”tiādi.	32	
PA_tika-s05_01t:33_0	Tādisassa naravarassa tādisaṃ sāsanavaraṃ kiṃ yena kenaci viññeyyanti vuttaṃ “vidūhī”ti.	33	
PA_tika-s05_01t:33_1	Tena tipiṭakadharā ariyabhūtā paṇḍitā vācakatthabhāvena gahitā, suppaṭipannatādisaṅghaguṇā	33	
PA_tika-s05_01t:33_2	pana vandadhātuvacanena vā dīpakatthabhāvena vā dīpitāti. Evaṃ pariggahetvā dīpite	33	
PA_tika-s05_01t:33_3	ratanattayaguṇe sandhāya “evaṃ paṭhamagāthāya sātisayaṃ ratanattayaguṇaparidīpanaṃ	33	
PA_tika-s05_01t:33_4	katvā”ti vakkhati, na gāthāya niravasesatthe. Tattha evanti evaṃ sāsanavaradassanabhūtāya	33	
PA_tika-s05_01t:33_5	paṭhamagāthāyāti atthova daṭṭhabbo. Apare panācariyā “imāya paṭhamagāthāya ekantato	33	
PA_tika-s05_01t:33_6	adhippetānādhippetavacanāni ceva vācakatthadīpakatthavisesāni ca suṭṭhu avicāretvā	33	
PA_tika-s05_01t:33_7	‘evaṃ paṭhamagāthāya sātisayaṃ ratanattayaguṇaparidīpanaṃ katvā’ti vacanacchāyaṃ	33	
PA_tika-s05_01t:33_8	nissāya sātisayaṃ ratanattayaguṇaparidīpanaṃ kātuṃ ‘yaṃ lokotyādimāhā’ti ca sātisayaratanattayaguṇe	33	
PA_tika-s05_01t:33_9	dassento ‘yaṃ lokotyādimāhā’ti” ca vadanti. Tesaṃ vādo amhākaṃ nakkhamati. Kāraṇaṃ	33	
PA_tika-s05_01t:33_10	pana mayā heṭṭhā vuttānusārena ñātabbanti ayaṃ padānukkamānurūpānusandhyattho.	331	
PA_tika-s05_01t:34_0	Atha vā ekaṃ samayaṃ jambuvanasaṇḍe nisīditvā sissānaṃ hitaṃ cintento, attano abhinīhārasampattiṃ	34	
PA_tika-s05_01t:34_1	passanto, sammāsambuddhena pasaṃsito, mahākaccāyano satthārā anumoditaṃ sāsanāyattaṃ	34	
PA_tika-s05_01t:34_2	navaṅgassatthavaṇṇanaṃ soḷasahārādianekatthavidhaṃ nettippakaraṇaṃ ārabhanto, “yaṃ	34	
PA_tika-s05_01t:34_3	loko”tyādimāha. Yadi evaṃ yathāvuttappakāraṃ nettippakaraṇabhūtaṃ soḷasahārātyādikaṃ	34	
PA_tika-s05_01t:34_4	ārabhitabbaṃ, taṃ anārabhitvā kasmā nettippakaraṇato bahibhūtaṃ “yaṃ loko”tyādikaṃ	34	
PA_tika-s05_01t:34_5	ārabhitabbaṃ, seyyathāpi ambaṃ puṭṭho labujaṃ byākareyya, labujaṃ puṭṭho ambaṃ byākareyya,	34	
PA_tika-s05_01t:34_6	evameva nettippakaraṇamārabhanto aññaṃ ārabhatīti? Tathāpi yassa yathāvuttassa sāsanavarassa	34	
PA_tika-s05_01t:34_7	atthasaṃvaṇṇanaṃ yaṃ nettippakaraṇaṃ kātukāmo yassa nettippakaraṇassa visayabhūtaṃ	34	
PA_tika-s05_01t:34_8	saṃvaṇṇetabbasahitaṃ, saṃvaṇṇetabbaṃ eva vā taṃ sāsanavaraṃ tāva dassento taṃjanakena,	34	
PA_tika-s05_01t:34_9	taṃvijānakavidūhi ca niyametuṃ, ratanattayaguṇaparidīpanañca kātuṃ “yaṃ loko”tyādimāha.	34	
PA_tika-s05_01t:34_10	Ayaṃ līnantaracodanāsahito anusandhyattho.	341	
PA_tika-s05_01t:35	“Yaṃ loko pūjayate, salokapālo sadā namassati ca;	3	
PA_tika-s05_01t:36	Tasseta sāsanavaraṃ, vidūhi ñeyyaṃ naravarassā”ti. –	3	
PA_tika-s05_01t:37_0	Niggahitalopaṃ katvā racitā gāthā ariyāsāmaññalakkhaṇena sampannā. Kathaṃ? Pubbaḍḍhe	37	
PA_tika-s05_01t:37_1	tiṃsa mattā, aparaḍḍhe sattavīsa mattā. Sampiṇḍitā sattapaññāsa mattāva bhavanti.	37	
PA_tika-s05_01t:37_2	Akkharānaṃ pana imissaṃ gāthāyaṃ sattatiṃsa. Tesu garukkharā vīsati, lahukkharā sattarasa	37	
PA_tika-s05_01t:37_3	bhavanti. “Tassetaṃ sāsanavara”nti pana sānunāsikaṃ virujjhati.	37	
PA_tika-s05_01t:38_0	Tattha niddesattho aṭṭhakathānusārena vijānitabbo. Salokapālo sabbo sattaloko sakkaccaṃ	38	
PA_tika-s05_01t:38_1	sabbaññutaññāṇādianekaguṇānussaraṇena vā pūjetabbapūjanena vā paṭipattipūjanena vā	38	
PA_tika-s05_01t:38_2	sadā sabbakālesu sakkaccaṃ yaṃ naravaraṃ pūjayate ceva namassati ca, tassa pūjetabbassa	38	
PA_tika-s05_01t:38_3	ceva namassitabbassa ca satthuno naravarassa tilokaggassa mayā saṃvaṇṇetabbasahitaṃ,	38	
PA_tika-s05_01t:38_4	saṃvaṇṇetabbaṃ eva vā vidūheva ñeyyaṃ ñātabbaṃ. Nipuṇañāṇagocaraṃ etaṃ mayā buddhiyaṃ	38	
PA_tika-s05_01t:38_5	ṭhapitaṃ sāsanavaraṃ mayā ārabhitabbassa nettippakaraṇassa visayanti paṭhamaṃ jānitabbaṃ	38	
PA_tika-s05_01t:38_6	dassetvā tassa atthasaṃvaṇṇanābhūtaṃ nettippakaraṇaṃ ahaṃ ārabhissāmi, taṃ tumhe	38	
PA_tika-s05_01t:38_7	sādhavo suṇātha manasi karothāti samudāyayojanā, avayavayojanāpi kātabbā.	38	
PA_tika-s05_01t:39_0	Kathaṃ? “Salokapālo loko”ti visesanavisesitabbabhāvena yojanā. Lokapālo vajjetvā	39	
PA_tika-s05_01t:39_1	avaseso loko ca na hoti, atha kho lokapālasahito lokoti viseseti. “Loko pūjayate	39	
PA_tika-s05_01t:39_2	ceva namassati cā”ti kattukārakaākhyātakiriyābhāvena yojanā “yo karoti, sa kattā”ti	39	
PA_tika-s05_01t:39_3	vuttattā. Yo loko kārako, so kattā hotu. Yo loko pūjayate ceva namassati ca, kathaṃ	39	
PA_tika-s05_01t:39_4	so kattāti? “Yo karoti, sa kattā”ti suttassa “yo karoti kiriyaṃ nipphādeti, so kiriyānipphādako	39	
PA_tika-s05_01t:39_5	kattā”ti atthasambhavato sayanabhuñjanādisabbakiriyānipphādako kattāyeva hoti. Ayañca	39	
PA_tika-s05_01t:39_6	loko pūjananamassanakiriyānipphādakoyevāti. Kathaṃ ayaṃ loko kiriyānipphādakoti?	39	
PA_tika-s05_01t:39_7	“Loko”ti sattapaññattiyā paramatthato avijjamānāyapi paññāpetabbo santāne pavattamāno	39	
PA_tika-s05_01t:39_8	hadayavatthunissito cittuppādo gahetabbo, so yathārahaṃ hetādhipatisahajātādipaccayena	39	
PA_tika-s05_01t:39_9	paccayo nipphādako bhave. Evaṃ lokassa kattukārakabhāvo vijānitabboti paccayapaccayuppannabhāvena	39	
PA_tika-s05_01t:39_10	yojanā. Esa nayo tīsu piṭakesupi evarūpesu ṭhānesu.	391	
PA_tika-s05_01t:40_0	“Yaṃ naravaraṃ pūjayate ceva namassati cā”ti kammakārakaākhyātakiriyābhāvena yojanā	40	
PA_tika-s05_01t:40_1	“yaṃ karoti, taṃ kamma”nti vuttattā. Yaṃ kātabbaṃ, taṃ kammaṃ hotu. Yaṃ pūjayati	40	
PA_tika-s05_01t:40_2	ceva namassati ca, kathaṃ taṃ kammanti? “Yaṃ karoti, taṃ kamma”nti suttassa “yaṃ	40	
PA_tika-s05_01t:40_3	karoti kiriyāya sambajjhati, kiriyāya sambajjhitabbaṃ kamma”nti atthasambhavato karaṇavācakavacanīyādisabbakiriyāya	40	
PA_tika-s05_01t:40_4	sambajjhitabbaṃ kammaṃ hotveva. Ayañca naravaro pūjananamassanakiriyāya vācakavacanīyabhāvena	40	
PA_tika-s05_01t:40_5	sambajjhitabboyevāti. Kathaṃ ayaṃ naravaro vacanīyoti? Pūjananamassanacetanāya ārammaṇakaraṇavasena	40	
PA_tika-s05_01t:40_6	naravaro vacanīyo, cetanā vācakā, evaṃ vācakavacitabbabhāvo hotveva. “Yaṃ naravara”nti	40	
PA_tika-s05_01t:40_7	paññattiyā paramatthato avijjamānāyapi paññāpetabbo santānavasena pavattamāno lokiyalokuttaraguṇasahito	40	
PA_tika-s05_01t:40_8	khandhapañcako vutto, so ārammaṇapaccayena paccayo, cetanā paccayuppannāti paccayapaccayuppannabhāvena	40	
PA_tika-s05_01t:40_9	yojanā. Esa nayo tīsu piṭakesu evarūpesu ṭhānesu.	40	
PA_tika-s05_01t:41_0	“Tassa naravarassā”ti visesanavisesitabbabhāvena yojanā. Naravaro nāma nimantitabbādiko	41	
PA_tika-s05_01t:41_1	na hoti, atha kho pūjetabbo namassitabbo evāti viseseti. Tassa pūjetabbassa ceva	41	
PA_tika-s05_01t:41_2	namassitabbassa ca naravarassa sāsanavaranti jaññajanakabhāvena yojanā. Sāsanavaraṃ	41	
PA_tika-s05_01t:41_3	nāma paccekabuddhasāvakabuddharājarājādīnaṃ sāsanavaraṃ na hoti, pūjetabbassa ceva	41	
PA_tika-s05_01t:41_4	namassitabbassa ca naravarassa tilokasseva sāsanavaranti niyameti.	41	
PA_tika-s05_01t:42_0	“Vidūhi ñeyya”nti kattukārakakitakiriyābhāvena yojanā. Kattubhāvo heṭṭhā vuttova.	42	
PA_tika-s05_01t:42_1	“Vidūhī”ti sattapaññattiyā paramatthato avijjamānāyapi paññāpetabbo santāne pavattamāno	42	
PA_tika-s05_01t:42_2	sāsanavare sammohadhaṃsakañāṇasahito hadayavatthunissito cittuppādo vutto, so yathārahaṃ	42	
PA_tika-s05_01t:42_3	hetādhipatisahajātādipaccayena paccayo nipphādako bhave. Ñā-itidhātuyā atthabhūtaṃ	42	
PA_tika-s05_01t:42_4	ñāṇaṃ paccayuppannaṃ nipphādeyyaṃ bhave, evaṃ paccayapaccayuppannabhāvena yojanā.	42	
PA_tika-s05_01t:43	“Ñeyyaṃ sāsanavara”nti visesanavisesyabhāvena yojanā. Sāsanavaraṃ nāma na yena kenaci ñeyyaṃ, atha kho vidūheva saṇhasukhumañāṇena ñeyyaṃ sāsanavaranti viseseti.	4	
PA_tika-s05_01t:44_0	“Etaṃ sāsanavara”nti visesanavisesyabhāvena yojanā. Sāsanavaraṃ nāma mayā buddhiyaṃ	44	
PA_tika-s05_01t:44_1	aṭṭhapitaṃ appavattetabbaṃ hoti, mayā idāni nettippakaraṇassa visayabhāvena buddhiyaṃ	44	
PA_tika-s05_01t:44_2	viparivattamānaṃ ṭhapetabbaṃ pavattetabbaṃ sāsanavaranti viseseti. Etaṃ sāsanavaraṃ	44	
PA_tika-s05_01t:44_3	nettippakaraṇassa visayanti yojanā kātabbā. Tenāha “etaṃ idāni amhehi vibhajitabbahāranayapaṭṭhānavicāraṇavisayabhūtaṃ	44	
PA_tika-s05_01t:44_4	sāsana”nti. Iccevaṃ nettiyā paṭhamagāthāya saṅkhepena yojanattho samatto.	44	
PA_tika-s05_01t:45_0	Tattha yanti aniyamanaravarassa satthuno vācakaṃ payogavantasabbanāmaṃ. Aniyamo ca	45	
PA_tika-s05_01t:45_1	pūjananamassanakiriyāya aniyamitattā vutto, na naravarato aññasattassa sambhavatoti.	45	
PA_tika-s05_01t:45_2	Esa nayo sesāniyatesupi tīsu piṭakesu. Lokiyanti ettha puññāpuññāni, tabbipāko cāti	45	
PA_tika-s05_01t:45_3	loko.Ettha sattanikāye puññāpuññāni lokiyanti pavattanti, tabbipāko ca lokiyati pavattati,	45	
PA_tika-s05_01t:45_4	iti sattanikāyassa puññāpuññānaṃ, tabbipākassa ca pavattanassa ādhārabhāvato “etthā”tipadena	45	
PA_tika-s05_01t:45_5	niddiṭṭho sattanikāyo lokonāma. Pūjayateti viggahavirahitaṃ ākhyātapadaṃ, sakkaccaṃ pūjanaṃ karoti.	45	
PA_tika-s05_01t:46_0	Lokaṃ pālentīti lokapālā, puññāpuññānañceva tabbipākassa ca pavattanādhārattā lokā	46	
PA_tika-s05_01t:46_1	ca. Ke te? Cattāro mahārājāno, indayamavaruṇakuverā vā, khattiyacatumahārājasakkasuyāmasantusitasunimmitaparanimmitavasavattimahābrahmādayo	46	
PA_tika-s05_01t:46_2	vā. Pālanañcettha issariyādhipaccena taṃtaṃsattalokassa aññamaññavihesananivāraṇādiāṇāpavattāpanayasaparivāraṭṭhānantarādiniyyādanā,	46	
PA_tika-s05_01t:46_3	saha lokapālehi yo vattatīti salokapālo. Atha vā ye hirottappā lokaṃ pālenti, iti	46	
PA_tika-s05_01t:46_4	pālanato te hirottappā lokapālā. Tenāha bhagavā “dveme, bhikkhave, sukkā dhammā lokaṃ	46	
PA_tika-s05_01t:46_5	pālentī”ti. Lokapālehi hirottappehi samannāgato loko salokapālo nāma. Hirottappasampanno	46	
PA_tika-s05_01t:46_6	hi sappuriso loko sakkaccaṃ sadā sabbakālesu pūjayati ceva namassati ca pāpahirijigucchanato,	46	
PA_tika-s05_01t:46_7	dhammacchandavantatāya ca.	46	
PA_tika-s05_01t:47_0	Aññe pana pūjentā namassantāpi kadāciyeva pūjenti namassanti, na sabbadāti. Sadāti	47	
PA_tika-s05_01t:47_1	pūjananamassanakālavācakaviggahavirahitaṃ vikappanāmaṃ, sabbanāmaṃ vā. Namassatīti	47	
PA_tika-s05_01t:47_2	viggahavirahitaṃ ākhyātapadaṃ, sakkaccaṃ namassanaṃ karoti. Tassetāti ettha tassāti	47	
PA_tika-s05_01t:47_3	niyamavācakaṃ payogavantasabbanāmaṃ viggahavirahitameva. Niyamo ca pūjananamassanakiriyāya	47	
PA_tika-s05_01t:47_4	visesito. Tasmā tassa pūjananamassanakiriyāya niyamitabbassa pūjetabbassa namassitabbassa	47	
PA_tika-s05_01t:47_5	naravarassāti attho yuttova. Sesaniyamesu aññesupi eseva nayo. Etanti ācariyena vibhajitabbahāranayapaṭṭhānavicāraṇavisayabhūtassa	47	
PA_tika-s05_01t:47_6	sāsanavaraparāmasanaṃ payogavantasabbanāmaṃ viggahavirahitaṃ.	47	
PA_tika-s05_01t:48_0	Sāsati etenāti sāsanaṃ, etena navavidhasuttantena, navavidhasuttantasahitena vā varena	48	
PA_tika-s05_01t:48_1	sabbena samatthe veneyye diṭṭhadhammikasamparāyikaparamatthehi tividhayānamukhena	48	
PA_tika-s05_01t:48_2	yathārahaṃ satte sāsati anusāsati vineti. Iti sāsanānusāsanakiriyānusārena veneyyasattānaṃ	48	
PA_tika-s05_01t:48_3	jānanapaṭipajjanādhigamassa kāraṇakaraṇattā “etenā”ti padena niddiṭṭhaṃ navavidhasuttantaṃ,	48	
PA_tika-s05_01t:48_4	navavidhasuttantasahitaṃ vā varaṃ sabbaṃ sāsanaṃ nāma. Navavidhasuttantadesanāya	48	
PA_tika-s05_01t:48_5	hi veneyyānaṃ jānanaṃ purimajānanena pacchimajānanaṃ, jānanena paṭipajjanena pacchimapaṭipajjanena	48	
PA_tika-s05_01t:48_6	adhigamo, purimādhigamena pacchimādhigamo hoti. Tena vuttaṃ “saddhā sīlaṃ sutaṃ cāgo	48	
PA_tika-s05_01t:48_7	paññā saddhāya sīlassa sutassa cāgassa paññāyā”ti ca “paṭhamassa jhānassa parikammaṃ	48	
PA_tika-s05_01t:48_8	paṭhamassa jhānassa”tyādi ca. Sāsadhātuyā desanāsaddo ca taṃjanako desanāñāṇasampayuttacittuppādo	48	
PA_tika-s05_01t:48_9	ca mukhyattho, taṃupanissayapaccayā veneyyānaṃ atthajānanapaṭipajjanaadhigamanādi	48	
PA_tika-s05_01t:48_10	kāraṇūpacārattho, “etenā”ti padena vuttāya sāsanabhūtāya nāmapaññattiyā karaṇasattisaṅkhātā	481	
PA_tika-s05_01t:48_11	upanissayapaccayasatti phalūpacārattho. Iti-saddopi tameva nāmapaññattiyā upanissayapaccayasattiṃ	481	
PA_tika-s05_01t:48_12	hetubhāvena parāmasati, tassā sattiyā ādhārabhūtā nāmapaññatti yu-paccayattho. Eseva	481	
PA_tika-s05_01t:48_13	nayo tīsu piṭakesu evarūpesu ṭhānesu.	481	
PA_tika-s05_01t:49_0	Ekantaniyyānaṭṭhena, anaññasādhāraṇaguṇatāya ca uttamaṭṭhena varaṃ uttamaṃ, pariyattisāsanamhi	49	
PA_tika-s05_01t:49_1	phalaniyyādanato, magganiyyānahetubhāvato ca niyyānaṭṭhena, sāvakādīhi ajaniyattā	49	
PA_tika-s05_01t:49_2	asādhāraṇaṭṭhena ca uttamaṭṭhena varaṃ, varitabbanti vā varaṃ. Yathāvuttassa sāsanassa	49	
PA_tika-s05_01t:49_3	paṇḍitehi abhipatthitasamiddhihetutāya varitabbattā patthetabbattā sāsanavaraṃ nāma,	49	
PA_tika-s05_01t:49_4	yathāvuttaṭṭhena vā sāsanañca taṃ varañcāti sāsanavaraṃ. Ca-saddena sattibhedaṃ,	49	
PA_tika-s05_01t:49_5	taṃ-saddena atthābhedaṃ desseti.	49	
PA_tika-s05_01t:50_0	Vidantīti vidū. Ye paṇḍitā yathāsabhāvato kammakammaphalāni, kusalādibhede ca dhamme	50	
PA_tika-s05_01t:50_1	vidanti, iti vidanato te paṇḍitā vidū nāma, tehi. Ñātabbanti ñeyyaṃ. Ñā-dhātuyā nippariyāyato	50	
PA_tika-s05_01t:50_2	ārammaṇikaṃ ñāṇaṃ vuttaṃ, ṭhānūpacārato sāsanavarassa ārammaṇapaccayabhāvo dassito,	50	
PA_tika-s05_01t:50_3	iti-saddena ārammaṇapaccayabhāvo parāmasito. Tassa iti-saddena parāmasitabbassa ārammaṇapaccayabhāvassa	50	
PA_tika-s05_01t:50_4	ādhāraṃ sāsanavaraṃ ṇya-paccayatthoti daṭṭhabbaṃ. Ñāṇaṃ arahatīti vā ñeyyaṃ, vidūnaṃ	50	
PA_tika-s05_01t:50_5	ñāṇaṃ jānanaṃ ārammaṇabhāvena arahatīti attho. Imasmiṃ naye taddhitapadaṃ daṭṭhabbaṃ.	50	
PA_tika-s05_01t:51_0	Narati netīti naro. Yo puriso attānaṃ itthīnaṃ uccaṭṭhānaṃ narati neti, iti naranato	51	
PA_tika-s05_01t:51_1	nayanato so puriso naro nāma. So hi puttabhūtopi mātuyā pituṭṭhāne tiṭṭhati, kaniṭṭhabhātubhūtopi	51	
PA_tika-s05_01t:51_2	jeṭṭhabhaginīnaṃ pituṭṭhāne tiṭṭhati. Atha vā naritabbo netabboti naro. So hi jātakālato	51	
PA_tika-s05_01t:51_3	paṭṭhāya yāva attano sabhāvena attānaṃ dhāretuṃ samattho na hoti, tāva parehi netabbo,	51	
PA_tika-s05_01t:51_4	na tathā añño tiracchānādikoti. Ettha pana satthuvisayatāya narati veneyyasatteti	51	
PA_tika-s05_01t:51_5	naroti attho adhippeto. Satthā hi satte apāyādito sugatiṃ vā maggaphalanibbānaṃ vā	51	
PA_tika-s05_01t:51_6	netīti. Sabbaññutaññāṇādianekaguṇasamannāgatattā varo uttamo, varitabbo patthetabboti	51	
PA_tika-s05_01t:51_7	vā varo, tilokaggo. Pakatiyā uccaṭṭhānaṭṭho naro guṇuttamena samannāgato varo, naro	51	
PA_tika-s05_01t:51_8	ca so varo cāti naravaro. Ca-ta-saddānaṃ atthabhedo vuttova, visesanaparapadasamāsoyaṃ.	51	
PA_tika-s05_01t:51_9	Yena vuttaṃ “aggapuggalassāti attho”ti. Aññe pana “narānaṃ, naresu vā varoti naravaro”ti	51	
PA_tika-s05_01t:51_10	vadanti, taṃ vacanaṃ “aggapuggalassāti attho”ti aṭṭhakathāvacanena virujjhati maññe.	511	
PA_tika-s05_01t:51_11	Tassa naravarassāti. Iccevaṃ nettippakaraṇassa ādigāthāya samāsena ca vacanattho samatto.	511	
PA_tika-s05_01t:52_0	Sarūpattho yojanatthavacanatthānusārena vijānitabbo. Tathāpi visuṃ suṭṭhu jānanatthāya	52	
PA_tika-s05_01t:52_1	puna vattabbo. “Ya”nti padassa anaññasādhāraṇasabbaññutaññāṇādianekaguṇasampanno	52	
PA_tika-s05_01t:52_2	salokapālena lokena pūjetabbo ceva namassitabbo ca sāsanavaradesako tilokaggo sarūpattho.	52	
PA_tika-s05_01t:52_3	“Loko”ti padassa yathāvuttalokapālasahito saddhācāgādisampanno sabbasattaloko sarūpattho.	52	
PA_tika-s05_01t:52_4	Lokasaddo ekavacanayuttopi jātisaddattā niravasesato satte saṅgaṇhāti yathā “mahājano”ti.	52	
PA_tika-s05_01t:52_5	Kāmañcettha lokasaddo “lokavidū”tyādīsu saṅkhārabhājanesupi pavatto, pūjananamassanakiriyāsādhanattā	52	
PA_tika-s05_01t:52_6	pana sattalokeva vācakabhāvena pavattoti. Tenāha “pūjanakiriyāyogyabhūtatāvasenā”ti.	52	
PA_tika-s05_01t:53_0	Pūjayateti ettha pūjanakiriyāya mukhyato pūjanasaṅkhāto pūjentānaṃ cittuppādo sarūpattho,	53	
PA_tika-s05_01t:53_1	phalūpacārena taṃcittuppādassa ārammaṇapakatūpanissayabhūtā vuttappakārā sabbe buddhaguṇā	53	
PA_tika-s05_01t:53_2	sarūpatthā. Te-vibhattipaccayassa pūjanakiriyāsādhako vuttappakāro loko ca sarūpattho,	53	
PA_tika-s05_01t:53_3	evaṃ sati atthabhedābhāvato dvīsu vācakesu ekova vācako vattabbo, kasmā ekasmiṃ atthe	53	
PA_tika-s05_01t:53_4	dve vācakā vuttāti? Nāyaṃ doso dvinnaṃ vācakānaṃ sāmaññavisesavācakattā. Lokasaddo	53	
PA_tika-s05_01t:53_5	hi pūjanakiriyāsādhako, aññakiriyāsādhako ca vadatīti sāmaññavācako ca hoti. Pūjayate-saddo	53	
PA_tika-s05_01t:53_6	lokapūjanaitthipūjanapurisapūjanatiracchānapūjanādikiriyāsādhakañca vadatīti sāmaññavācako.	53	
PA_tika-s05_01t:53_7	Tasmā pūjayate-saddo lokasaddassa sarūpattho, pūjanakiriyāsādhako ca na aññakiriyāsādhakoti	53	
PA_tika-s05_01t:53_8	niyameti. Lokasaddo ca pūjayatesaddassa sarūpattho pūjanakiriyāsādhako. Loko pana	53	
PA_tika-s05_01t:53_9	pūjanakiriyāsādhako itthipurisatiracchānādikoti niyameti. Tīsu piṭakesu aññesupi	53	
PA_tika-s05_01t:53_10	evarūpesu ṭhānesu eseva nayo.	531	
PA_tika-s05_01t:54_0	“Salokapālo”ti padassa yathāvuttaseṭṭhalokapālasahagato, pūjananamassanakiriyāsādhako	54	
PA_tika-s05_01t:54_1	ca sattanikāyo sarūpattho. “Sadā”ti padassa rattidivasakālo atītabhagavato dharamānakālo	54	
PA_tika-s05_01t:54_2	tato parakālo abhinīhārato yāva sāsanantaradhānā kālo tato parakālo sarūpattho. So	54	
PA_tika-s05_01t:54_3	pana anāgatabuddhuppajjanakālo atītasammāsambuddhe idāni pūjayanti namassanti viya	54	
PA_tika-s05_01t:54_4	pūjayissati ceva namassissati ca. Namassatīti ettha namassanakiriyāya mukhyato namassanasaṅkhāto	54	
PA_tika-s05_01t:54_5	cittuppādo sarūpattho, phalūpacārena taṃcittuppādassa ārammaṇapakatūpanissayabhūtā	54	
PA_tika-s05_01t:54_6	vuttappakārā sabbe buddhaguṇā sarūpattho. Ti-vibhattipaccayassa namassanakiriyāsādhako	54	
PA_tika-s05_01t:54_7	yathāvuttasattanikāyo loko ca sarūpattho, atthabhedābhāvepi dvinnaṃ vācakānaṃ pavattabhāvo	54	
PA_tika-s05_01t:54_8	heṭṭhā vuttova. “Cā”ti padassa idhekacco pūjentopi na namassati, namassantopi na	54	
PA_tika-s05_01t:54_9	pūjeti ca, ayaṃ pana sattanikāyo loko pūjayati ceva namassati cāti samuccayattho sarūpattho.	54	
PA_tika-s05_01t:55_0	Tassāti ettha taṃ-saddassa sabbaññutaññāṇādianekaguṇasamannāgato pūjetabbo namassitabbo	55	
PA_tika-s05_01t:55_1	tilokaggo satthā sarūpattho, chaṭṭhīvibhattiyā janakassa naravarassa jaññena sāsanavarena	55	
PA_tika-s05_01t:55_2	sambandho padhānasarūpattho, jaññasāsanavarassa janakena naravarena sambandho apadhānasarūpattho.	55	
PA_tika-s05_01t:55_3	Tīsu piṭakesu evarūpesu aññesupi eseva nayo.	55	
PA_tika-s05_01t:56_0	“Eta”nti padassa ācariyena vibhajitabbahāranayapaṭṭhānavicāraṇavisayabhūtaṃ sāsanaṃ	56	
PA_tika-s05_01t:56_1	sarūpattho. “Sāsanavara”nti padassāpi tameva sarūpattho, etaṃ sāsanavaraṃ pariyattipaṭipattipaṭivedhabhedena	56	
PA_tika-s05_01t:56_2	tividhampi pariyattisāsanameva sabbasāsanamūlabhūtattā, nettippakaraṇassa visayabhūtattā	56	
PA_tika-s05_01t:56_3	ca visesato adhippetaṃ tassa mūlabhūtabhāvato vinayasaṃvaṇṇanādīsu bahūpakārena dassitoti	56	
PA_tika-s05_01t:56_4	amhehi na vattabbo. Vadantopi aññaṃ racitabbaṃ racituṃ asamatthova hutvā vadatīti gahitabbo vadeyya.	56	
PA_tika-s05_01t:57_0	Taṃ pana pariyattisāsanaṃ vimuttirasavasena ekavidhaṃ, dhammavinayavasena duvidhaṃ,	57	
PA_tika-s05_01t:57_1	vinayapiṭakasuttantapiṭakaabhidhammapiṭakavasena tividhaṃ, āṇādesanāvohāradesanāparamatthadesanāvasena	57	
PA_tika-s05_01t:57_2	tividhaṃ, yathāparādhasāsanāyathānulomasāsanāyathādhammasāsanābhedenapi tividhaṃ,	57	
PA_tika-s05_01t:57_3	saṃvarāsaṃvarakathādiṭṭhiviniveṭhanakathānāmarūpaparicchedakathābhedenapi tividhaṃ.	57	
PA_tika-s05_01t:57_4	Ettha ca desanā desakādhīnā, sāsanaṃ sāsitabbāyattaṃ, kathā kathetabbatthāpekkhāti	57	
PA_tika-s05_01t:57_5	viseso. Dīghanikāyo, majjhimanikāyo, saṃyuttanikāyo, aṅguttaranikāyo, khuddakanikāyoti	57	
PA_tika-s05_01t:57_6	nikāyabhedena pana pañcavidhaṃ; suttageyyaveyyākaraṇagāthāudānaitivuttakajātakaabbhutadhammavedallabhedena	57	
PA_tika-s05_01t:57_7	pana navavidhaṃ; dhammakkhandhabhedena pana caturāsītidhammakkhandhasahassavidhaṃ;	57	
PA_tika-s05_01t:57_8	“saṃkilesabhāgiyavāsanābhāgiyanibbedhabhāgiyaasekkhabhāgiyāti amissāni cattāri; saṃkilesabhāgiyavāsanābhāgiyasaṃkilesabhāgiyanibbedha	57	
PA_tika-s05_01t:57_9	bhāgiyasaṃkilesabhāgiyaasekkhabhāgiyavāsanābhāgiyanibbedhabhāgiyāti missakadukāni	57	
PA_tika-s05_01t:57_10	cattāri; saṃkilesabhāgiyavāsanābhāgiyaasekkhabhāgiyasaṃkilesabhāgiyavāsanā bhāgiyanibbedhabhāgiyāti	571	
PA_tika-s05_01t:57_11	missakatikāni dve; taṇhāsaṃkilesadiṭṭhisaṃkilesaduccaritasaṃkilesataṇhāvodānabhāgiyadiṭṭhiva-	571	
PA_tika-s05_01t:57_12	udānabhāgiyaduccaritavodānabhāgiyātichā”ti soḷasannaṃ suttānaṃ bhedena soḷasavidhaṃ;	571	
PA_tika-s05_01t:57_13	“lokiyalokuttaralokiyalokuttarasattādhiṭṭhānadhammādhiṭṭhānasattadhammādhiṭṭhānañāṇañeyya-	571	
PA_tika-s05_01t:57_14	ñāṇañeyyadassanabhāvanādassanabhāvanāsakavacanaparavacanasakavacanaparavacana vissajjanīyaavissajjanīyavissajjanīyaavissajjanīyakammavipākakammavipākakusala	571	
PA_tika-s05_01t:57_15	akusalakusalākusalaanuññātapaṭikkhittaanuññātapaṭikkhittathavassa bhedena aṭṭhavīsatividha”nti	571	
PA_tika-s05_01t:57_16	evamādibahuvidhaṃ pariyattisāsanaṃ nettippakaraṇassa visesato visayaṃ. Tassa visayabhāve	571	
PA_tika-s05_01t:57_17	sati paṭipattipaṭivedhasaṅkhātaṃ sāsanadvayampi tammūlakattā visayaṃ hoti pariyāyatoti daṭṭhabbaṃ.	571	
PA_tika-s05_01t:58_0	“Vidūhī”ti padassa yathāvuttasāsanavarassa saparasantānapavattanapavattāpanādivasena	58	
PA_tika-s05_01t:58_1	vijānanasamattho saṇhasukhumañāṇādiguṇasampanno kalyāṇaputhujjanasotāpannādiko puggalo	58	
PA_tika-s05_01t:58_2	sarūpattho. “Ñeyya”nti padassa tādisehi vidūhi saṇhasukhumañāṇādinā vijānitabbaṃ	58	
PA_tika-s05_01t:58_3	sāsanavaraṃ sarūpattho. “Naravarassā”ti padassa ekavidhādibhedassa sāsanavarassa	58	
PA_tika-s05_01t:58_4	janako anekaguṇasampanno tilokaggo sarūpattho. Iccevaṃ nettiyā ādigāthāya sarūpattho	58	
PA_tika-s05_01t:58_5	saṅkhepena vijānitabbo.	58	
PA_tika-s05_01t:59_0	Evaṃ tassā anusandhyādīnaṃ jānitabbabhāve satipi ajānanto viya pucchitvā dosaṃ āropetvā	59	
PA_tika-s05_01t:59_1	parihāravasenāpi gambhīrādhippāyassa anākulassa visesajānanaṃ bhavissati. Tasmā pucchitvā	59	
PA_tika-s05_01t:59_2	dosaṃ ropetvā parihāravasena gambhīrādhippāyaṃ sampiṇḍetvā kathayissaṃ. Amhākācariya	59	
PA_tika-s05_01t:59_3	kimatthaṃ “yaṃ loko”tyādimāha? Nettippakaraṇaṃ kātuṃ. Evaṃ sati nettippakaraṇabhūtaṃ	59	
PA_tika-s05_01t:59_4	“soḷasahārā netti”tyādikaṃ eva vattabbaṃ, kasmā taṃ avatvā tato nettippakaraṇato	59	
PA_tika-s05_01t:59_5	aññaṃ “yaṃ loko pūjayate”tyādimāha. Seyyathāpi samuddaṃ gacchanto himavantaṃ gacchati,	59	
PA_tika-s05_01t:59_6	himavantaṃ gacchanto samuddaṃ gacchati, evameva nettippakaraṇaṃ karonto sāsanavaradassanaṃ	59	
PA_tika-s05_01t:59_7	karotīti? Saccaṃ, tathāpi yassa saṃvaṇṇanaṃ nettippakaraṇaṃ kātukāmo taṃ sāsanavaraṃ	59	
PA_tika-s05_01t:59_8	paṭhamaṃ dassetuṃ “yaṃ loko”tyādimāha. Evaṃ sati “etaṃ sāsanavara”nti ettakameva	59	
PA_tika-s05_01t:59_9	vattabbaṃ, kasmā “yaṃ loko”tyādi vuttanti? Taṃ sāsanavaraṃ janakena naravarena niyametvā	59	
PA_tika-s05_01t:59_10	thometuṃ vuttaṃ. Tathāpi “tassa naravarassā”ti ettakameva vattabbaṃ, kasmā “yaṃ loko”tyādi	591	
PA_tika-s05_01t:59_11	vuttanti? Taṃ janakaṃ naravaraṃ lokapālena lokaseṭṭhena saddhiṃ sabbena lokena pūjanīyanamassanīyabhāvena	591	
PA_tika-s05_01t:59_12	thometuṃ “yaṃ loko”tyādi vuttaṃ. Pūjentāpi vanditvā pūjenti, tasmā “pūjayate”ti ettakameva	591	
PA_tika-s05_01t:59_13	vattabbanti? Tathāpi keci kesañci pūjāsakkārādīni karontāpi tesaṃ apākaṭaguṇatāya	591	
PA_tika-s05_01t:59_14	namakkāraṃ na karonti. Evaṃ bhagavato yathābhūtaabbhuggatasaddatāya pana bhagavantaṃ	591	
PA_tika-s05_01t:59_15	pūjetvāpi vandatiyevāti dassetuṃ “namassati cā”ti vuttaṃ. Pūjento, namassanto ca	591	
PA_tika-s05_01t:59_16	na kadāciyeva, atha kho sabbakālanti dassetuṃ “sadā”ti vuttaṃ. Tādisassa naravarassa	591	
PA_tika-s05_01t:59_17	tādisaṃ sāsanavaraṃ saṇhasukhumañāṇasampannehi vidūheva sukhumañāṇeneva ñeyyanti	591	
PA_tika-s05_01t:59_18	sāsanavaraṃ thometuṃ “vidūhi ñeyya”nti vuttaṃ.	591	
PA_tika-s05_01t:60_0	Ettha ca “pūjayate, namassatī”ti etehi pūjananamassanakiriyāya hetubhūtā sabbaññutaññāṇādayo	60	
PA_tika-s05_01t:60_1	aneke lokiyalokuttaraguṇā pakāsitā honti te guṇe āgamma sabbalokassa pūjananamassanacetanāya	60	
PA_tika-s05_01t:60_2	pavattanato. Tesu hi kiñci sarūpato, kiñci anumānato sāriputtattherādayo anussaranti,	60	
PA_tika-s05_01t:60_3	pūjenti, namassanti. Tena vuttaṃ “anussaretha sambuddha”nti. Ekadesaguṇāpi pūjārahā	60	
PA_tika-s05_01t:60_4	namassanārahā, kasmā sabbepi guṇā pakāsitāti? Sabbaguṇadassanena bodhisambhārasambharaṇamahākaruṇāyogasaṅkhātahetuñāṇapahāna-	60	
PA_tika-s05_01t:60_5	ānubhāvarūpakāyasampattisaṅkhātaphalahitajjhāsayindriya- pākakālāgamanadesanāñāṇasaṅkhātasattu-	60	
PA_tika-s05_01t:60_6	pakārasampadāvasena thomanā dassitā. Tena attahitapaṭipatti, parahitapaṭipatti ca	60	
PA_tika-s05_01t:60_7	nirupakkilesūpagamanāpagamanañca lokasamaññānupapavatti, tadanatidhāvanañca caraṇasampatti,	60	
PA_tika-s05_01t:60_8	vijjāsampatti ca attādhipatitā, dhammādhipatitā ca lokanāthaattanāthatā ca pubbakārikataññutā	60	
PA_tika-s05_01t:60_9	ca aparantapatā, anattantapatā ca buddhakaraṇadhammabuddhabhāvasiddhi ca paratāraṇaattatāraṇañca	60	
PA_tika-s05_01t:60_10	sattānuggahacittatā, dhammavirattacittatā ca pakāsitā bhavanti. Tena sabbappakārena	601	
PA_tika-s05_01t:60_11	anuttaradakkhiṇeyyatāuttamapūjanīyanamassanīyabhāvapūjananamassanakiriyāya ca khettaṅgatabhāvaṃ	601	
PA_tika-s05_01t:60_12	pakāseti. Tena pūjanakanamassanakānaṃ yathicchitabbapayojanasampatti pakāsitāti sabbaguṇā pakāsitāti.	601	
PA_tika-s05_01t:61_0	Ādikalyāṇatādiguṇasampattiyā varaṃ aggaṃ uttamaṃ, nipuṇañāṇagocaratāya paṇḍitavedanīyañca,	61	
PA_tika-s05_01t:61_1	tasmā “varaṃ ñeyya”nti vacanehi svākkhātatādayo sabbe dhammaguṇā pakāsitā. Ariyasaccapaṭivedhena	61	
PA_tika-s05_01t:61_2	samugghātakilesasammohāyeva paramatthato paṇḍitā bālyādisamatikkamanato, tasmā bhāvitalokuttaramaggā,	61	
PA_tika-s05_01t:61_3	sacchikatasāmaññaphalā ca puggalā visesato “vidū”ti vuccanti. Te hi yathāvuttasāsanavaraṃ	61	
PA_tika-s05_01t:61_4	aviparītato ñātuṃ, netuñca saparasantāne sakkuṇanti. Tasmā ye suppaṭipannatādayo	61	
PA_tika-s05_01t:61_5	anekehi suttapadehi saṃvaṇṇitā, te ariyasaṅghaguṇāpi niravasesato “vidūhī”ti padena	61	
PA_tika-s05_01t:61_6	pakāsitāti. Evaṃ nettiyā paṭhamagāthāya “etaṃ sāsanavara”nti padena sāsanattayaṃ	61	
PA_tika-s05_01t:61_7	saṅgaṇhitvā tattha itaresaṃ dvinnaṃ adhigamūpāyabhāvato sabbasāsanamūlabhūtassa,	61	
PA_tika-s05_01t:61_8	attano nettippakaraṇassa ca visayabhūtassa pariyattisāsanavarassa dassanamukhena	61	
PA_tika-s05_01t:61_9	sabbe ratanattayaguṇāpi thomanāvasena nayatova pakāsitā honti. Nayato hi dassitā	61	
PA_tika-s05_01t:61_10	sabbe guṇā niravasesā gahitā bhavanti, na sarūpato. Tenāha bhagavantaṃ ṭhapetvā paññavantānaṃ	611	
PA_tika-s05_01t:61_11	aggabhūto dhammasenāpatisāriputtattheropi buddhaguṇaparicchedanamanuyutto “apica	611	
PA_tika-s05_01t:61_12	me dhammanvayo vidito”ti bhagavatāpi –	611	
PA_tika-s05_01t:62	“Evaṃ acintiyā buddhā, buddhadhammā acintiyā;	6	
PA_tika-s05_01t:63	Acintiye pasannānaṃ, vipāko hoti acintiyo”ti. –	6	
PA_tika-s05_01t:64_0	Gāthā vuttā. Tattha buddhadhammāti buddhaguṇā. Amhākaṃ pana yāvajīvaṃ ratanattayaguṇaparidīpane	64	
PA_tika-s05_01t:64_1	atiussāhantānampi sarūpato nīharitvā dassetuṃ asamatthabhāvo pageva paṇḍitehi veditabboti.	64	
PA_tika-s05_01t:65	Iccevaṃ –	6	
PA_tika-s05_01t:66	“Yaṃ loko pūjayate, salokapālo sadā namassati ca;	6	
PA_tika-s05_01t:67	Tasseta sāsanavaraṃ, vidūhi ñeyyaṃ naravarassā”ti. –	6	
PA_tika-s05_01t:68	Niggahitalopavasena vuttāya gāthāya saṅkhepena kathito anusandhyādiko samattoti.	6	
PA_tika-s05_01t:69	“Yaṃ loko pūjayate, sa lokapālo sadā namassati ca;	6	
PA_tika-s05_01t:70	Taṃ tassa sāsanavaraṃ, vidūhi ñeyyaṃ naravarassā”ti. –	7	
PA_tika-s05_01t:71_0	Gāthaṃ apare paṭhanti. Tassāpi anusandhyattho vuttanayova. Yojanattho pana viseso.	71	
PA_tika-s05_01t:71_1	Tattha hi salokapālo loko yassa satthuno naravarassa yaṃ sāsanavaraṃ saṃvaṇṇetabbasahitaṃ,	71	
PA_tika-s05_01t:71_2	saṃvaṇṇetabbaṃ eva vā pūjayate ceva namassati ca, tassa lokapālassa satthuno taṃ	71	
PA_tika-s05_01t:71_3	pūjetabbaṃ, namassitabbañca vidūheva viññātabbaṃ, etaṃ sāsanavaraṃ nettippakaraṇassa	71	
PA_tika-s05_01t:71_4	visayanti gahetabbanti yojanā. Yojanākāropi heṭṭhā vuttanayova.	71	
PA_tika-s05_01t:72_0	Viggahatthopi viseso. Imasmiñhi naye lokaṃ pālentīti lokapālā, yathāvuttacatumahārājādayo.	72	
PA_tika-s05_01t:72_1	Tehi lokapālehi sahitaṃ sabbalokaṃ pāleti lokagganāyakattāti lokapāloti bhagavāpi	72	
PA_tika-s05_01t:72_2	lokapālasaddena vutto. So hi “tassā”ti ettha taṃ-saddena parāmasīyati, tasmā tassa	72	
PA_tika-s05_01t:72_3	lokapālassa satthuno naravarassāti attho gahito. Yadi evaṃ lokapālo guṇībhūto apadhāno	72	
PA_tika-s05_01t:72_4	padhānabhūtaṃ lokaṃ visesetvā vinivatto, kathaṃ taṃ-saddena parāmasīyatīti? Lokavisesako	72	
PA_tika-s05_01t:72_5	samānopi sāsanavarāpekkhatāya janakasāmibhāvena sambandhivisesabhūtattā padhānabhūto	72	
PA_tika-s05_01t:72_6	viya parāmasīyatīti. Bhagavā sāsanavarassa sāmibhāvena gahito. Kathaṃ sāsanavarassa	72	
PA_tika-s05_01t:72_7	sāmī bhagavā sāsanavaraṃ pūjayatīti? Na cāyaṃ virodho. Buddhā hi bhagavanto dhammagaruno,	72	
PA_tika-s05_01t:72_8	te sabbakālaṃ dhammamapacayamānāva viharantīti. Buddhānañhi dhammagarudhammāpacayamānabhāvo	72	
PA_tika-s05_01t:72_9	“yaṃnūnāhaṃ…pe… tameva dhammaṃ sakkatvā garuṃ katvā mānetvā pūjetvā upanissāya vihareyya”nti	72	
PA_tika-s05_01t:72_10	vutto, tasmā lokapālo bhagavā sāsanavaraṃ pūjayatīti daṭṭhabbo. Evaṃ sati lokapālo	721	
PA_tika-s05_01t:72_11	bhagavā sāsanavaraṃ pūjayatīti attho yutto hotu, kathaṃ lokapālo bhagavā sāsanavaraṃ	721	
PA_tika-s05_01t:72_12	namassatīti yuttoti? Yuttova “namassatī”ti padassa garukaraṇena tanninnapoṇapabbhāroti	721	
PA_tika-s05_01t:72_13	atthassāpi labbhanato. Bhagavā hi dhammagarutāya sabbakālaṃ dhammaninnapoṇapabbhārabhāvena	721	
PA_tika-s05_01t:72_14	viharatīti. Vuttañhetaṃ “yena sudaṃ niccakappaṃ viharāmī”tiādi. Sesamettha heṭṭhā	721	
PA_tika-s05_01t:72_15	vuttanayena vā saṃvaṇṇanāsu vuttanayena vā ñātabbanti amhehi na vitthārīyati.	721	
PA_tika-s05_01t:73_0	Evaṃ paṭhamagāthāya “sāsanavara”nti padena tividhampi sāsanaṃ saṅgaṇhitvā tattha	73	
PA_tika-s05_01t:73_1	pariyattisāsanameva attano nettippakaraṇassa visayaṃ niyametvā dassento “dvādasa	73	
PA_tika-s05_01t:73_2	padāni”tyādimāha. Atha vā paṭhamagāthāya ratanattayathomanena saha nettippakaraṇatāvisayaṃ	73	
PA_tika-s05_01t:73_3	sāsanavaraṃ ācariyena dassitaṃ, “tassa sāsanavaraṃ kiṃ sabbaṃyeva nettippakaraṇassa	73	
PA_tika-s05_01t:73_4	visayaṃ, udāhu pariyattisāsanamevā”ti pucchitabbattā pariyattisāsanabhūtaṃ suttamevāti	73	
PA_tika-s05_01t:73_5	dassento “dvādasa padāni sutta”ntiādimāha. Tattha “sāsanavara”nti sāmaññena vuttampi	73	
PA_tika-s05_01t:73_6	pariyattisuttameva sāsanavaranti gahetabbanti attho. “Taṃ pana katividha”nti vattabbattā	73	
PA_tika-s05_01t:73_7	“dvādasa padānī”ti vuttaṃ, saṅkhepato pabhedena dvādasavidhanti attho. Pabhedato	73	
PA_tika-s05_01t:73_8	dvādasavidhampi byañjanapadaatthapadato pana duvidhamevāti dassetuṃ “taṃ sabbaṃ byañjanañca	73	
PA_tika-s05_01t:73_9	attho cā”ti vuttaṃ. “Tasmiṃ dvaye ekameva sarūpato nettippakaraṇassa visayanti viññeyyaṃ,	73	
PA_tika-s05_01t:73_10	udāhu ubhaya”nti pucchitabbattā ubhayanti dassetuṃ “taṃ viññeyyaṃ ubhaya”nti vuttaṃ.	731	
PA_tika-s05_01t:73_11	Vacanavacanīyabhāvena sambandhe yasmiṃ byañjane, atthe ca “sutta”nti vohāro pavatto,	731	
PA_tika-s05_01t:73_12	taṃ ubhayaṃ sarūpato nettippakaraṇassa visayanti viññeyyanti attho. “Kinti viññeyya”nti	731	
PA_tika-s05_01t:73_13	vattabbattā “ko attho, byañjanaṃ katama”nti vuttaṃ. Idaṃ vuttaṃ hoti – chabyañjanapadachaatthapadabhedena	731	
PA_tika-s05_01t:73_14	dvādasavidhaṃ byañjanapadaatthapadavasena duvidhaṃ sabbapariyattisaṅkhātaṃ suttaṃ	731	
PA_tika-s05_01t:73_15	mama nettippakaraṇassa visayaṃ sāsanavaranti ñātabbaṃ. Sarūpato pucchitvā atthapadaṃ,	731	
PA_tika-s05_01t:73_16	byañjanapadañca sarūpato ñātabbanti.	731	
PA_tika-s05_01t:74_0	Evaṃ paṭhamagāthāya “sāsanavara”nti vuttassa suttassa pariyattibhāvañceva atthapadabyañjanapadabhāvena	74	
PA_tika-s05_01t:74_1	veditabbattañca dassetvā idāni tassa suttassa pavicayūpāyaṃ nettippakaraṇaṃ padatthavibhāgena	74	
PA_tika-s05_01t:74_2	dassetuṃ “soḷasahārā”tyādimāha. Atha vā dutiyagāthāya nettippakaraṇassa visayaṃ sāsanavaraṃ	74	
PA_tika-s05_01t:74_3	niyametvā dassitaṃ, “netti nāma katamā, katividhā”ti pucchitabbattā nettināma ettikāti	74	
PA_tika-s05_01t:74_4	saṅkhepato dassetuṃ “soḷasahārā”tyādimāha. Tattha tassa sāsanassa suttassa atthapariyeṭṭhi	74	
PA_tika-s05_01t:74_5	nettisaṃvaṇṇanā mayā mahākaccāyanena niddiṭṭhā netti nāma soḷasahārasamudāyā pañcanayasamudāyā	74	
PA_tika-s05_01t:74_6	aṭṭhārasamūlapadasamudāyāti vijānitabbāti.	74	
PA_tika-s05_01t:75_0	Te hārādayo kenaṭṭhena netti nāma? Veneyyasatte ariyadhammaṃ netīti nettīti evamādi	75	
PA_tika-s05_01t:75_1	attho saṃvaṇṇanāsu vuttova. Imāya tatiyagāthāyapi “mahākaccānena niddiṭṭhā”ti pāṭho	75	
PA_tika-s05_01t:75_2	sundaro. “Mahākaccāyanena niddiṭṭhā”ti vā pāṭho, na sundaro. Lakkhaṇañhi mayā heṭṭhā	75	
PA_tika-s05_01t:75_3	vuttanti. “Soḷasahārādisamudāyā nettī”ti vuttā, te hārā suttassa byañjanavicayo vā	75	
PA_tika-s05_01t:75_4	honti, atthavicayo vā, nayā ca byañjanavicayo vā honti, atthavicayo vāti vicāraṇāyaṃ	75	
PA_tika-s05_01t:75_5	sati “ime imassa vicayo”ti niyametvā dassetuṃ “hārā byañjanavicayo”tiādimāha. Tattha	75	
PA_tika-s05_01t:75_6	hārā suttassa byañjanavicayo honti, na atthavicayo soḷasahārānaṃ mūlapadaniddhāraṇaṃ	75	
PA_tika-s05_01t:75_7	vajjetvā byañjanamukheneva saṃvaṇṇanābhāvato. Tayo pana nayā suttassa atthavicayo	75	
PA_tika-s05_01t:75_8	honti, tiṇṇaṃ nayānaṃ mūlapadasaṅkhātaavijjādisabhāvadhammaniddhāraṇamukheneva suttassa	75	
PA_tika-s05_01t:75_9	atthasaṃvaṇṇanābhāvatoti.	75	
PA_tika-s05_01t:76_0	“Taṃ ubhayaṃ sutte saṃvaṇṇanābhāvena kenaci katthaciyeva yojetabbaṃ, udāhu sabbathā	76	
PA_tika-s05_01t:76_1	sabbattha yojita”nti pucchitabbabhāvato taṃ ubhayaṃ sabbattha suttesu sabbathā yojitanti	76	
PA_tika-s05_01t:76_2	dassetuṃ “ubhayaṃ pariggahīta”nti vuttaṃ. Hārā ceva nayā ca ubhayaṃ suttassa atthaniddhāraṇavasena	76	
PA_tika-s05_01t:76_3	parito samantato gahitaṃ sabbathā suttesu yojitanti.	76	
PA_tika-s05_01t:77_0	“Hārādisamudāyabhūtaṃ nettisaṅkhātaṃ suttaṃ kathaṃ saṃvaṇṇetabbaṃ suttaṃ saṃvaṇṇetī”ti	77	
PA_tika-s05_01t:77_1	vattabbabhāvato vuttaṃ “vuccati suttaṃ yathāsutta”nti. Nettisaṅkhātaṃ saṃvaṇṇanāsuttaṃ	77	
PA_tika-s05_01t:77_2	saṃvaṇṇetabbasuttānurūpaṃ yathā yena yena desanāhārena vā aññena vā saṃvaṇṇetabbaṃ,	77	
PA_tika-s05_01t:77_3	tena tena vuccati saṃvaṇṇetīti attho. Atha vā “nettisaṅkhātaṃ suttaṃ kittakaṃ saṃvaṇṇetabbaṃ	77	
PA_tika-s05_01t:77_4	suttaṃ saṃvaṇṇetī”ti vattabbabhāvato vuttaṃ “vuccati suttaṃ yathāsutta”nti. Tattha	77	
PA_tika-s05_01t:77_5	yathāsuttaṃ yaṃ yaṃ suttaṃ bhagavatā vuttaṃ, taṃ taṃ sabbaṃ suttaṃ nettisaṅkhātaṃ	77	
PA_tika-s05_01t:77_6	suttaṃ vuccati vadati assādādīnavadassanavasena saṃvaṇṇetīti. Tena vuttaṃ “nettinayena	77	
PA_tika-s05_01t:77_7	hi saṃvaṇṇetuṃ asakkuṇeyyaṃ nāma suttaṃ natthī”ti.	77	
PA_tika-s05_01t:78_0	“Yaṃ yaṃ bhagavatā desitaṃ suttaṃ nettisaṃvaṇṇanāya saṃvaṇṇitaṃ, sā saṃvaṇṇetabbā	78	
PA_tika-s05_01t:78_1	desanā ca viññeyyā, udāhu desitabbañcā”ti vattabbabhāvato “yā ceva desanā”tyādimāha.	78	
PA_tika-s05_01t:78_2	Yā ceva desanā pāḷi saṃvaṇṇitā, sā ca, tāya desanāya desitaṃ yaṃ dhammajātaṃ, tañca	78	
PA_tika-s05_01t:78_3	ubhayaṃ vimuttāyatanadesanāsīsena paricayaṃ karontehi ekantena viññeyyaṃ ubhayasseva	78	
PA_tika-s05_01t:78_4	anupādisesaparinibbānapariyosānānaṃ sampattīnaṃ hetubhāvato. “Tassa ubhayassa vijānane	78	
PA_tika-s05_01t:78_5	sādhetabbe sādhetabbassa vijānanassa hetubhūtā katamā anupubbī”ti pucchitabbabhāvato	78	
PA_tika-s05_01t:78_6	vuttaṃ “tatrā”tyādi. Tattha tatra vijānane sādhetabbe suttādinavaṅgassa sāsanassa	78	
PA_tika-s05_01t:78_7	atthapariyesanā atthavicāraṇā hāranayānaṃ ayaṃ anupubbī vijānanassa sādhetabbassa	78	
PA_tika-s05_01t:78_8	hetubhūtā anupubbī nāmāti attho. Atha vā tassa ubhayassa vijānane sādhetabbe suttādinavaṅgassa	78	
PA_tika-s05_01t:78_9	sāsanassa atthapariyesanāya atthavicāraṇāya ayaṃ anupubbī vijānanassa sādhetabbassa	78	
PA_tika-s05_01t:78_10	hetubhūtā anupubbī nāmāti. Atha vā vakkhamānāya hāranayānupubbiyā navavidhasuttantapariyesanā	781	
PA_tika-s05_01t:78_11	vijānanassa hetubhūtāti veditabbā. Tenākāreneva aṭṭhakathāyaṃ tidhā vuttāti.	781	
PA_tika-s05_01t:79	Saṅgahavārassa atthavibhāvanā niṭṭhitā.	7	
PA_tika-s05_01t:80	2. Uddesavāraatthavibhāvanā	8	
PA_tika-s05_01t:81_0	1. Evaṃ saṅgahavārena saṅkhepato dassite hārādayo idāni vibhāgena dassetuṃ “tattha	81	
PA_tika-s05_01t:81_1	katame soḷasa hārā”tiādidesanā āraddhā. Atha vā soḷasahārādisamudāyā netti nāma mayā	81	
PA_tika-s05_01t:81_2	mahākaccānena niddiṭṭhāti vuttā, “katame te soḷasa hārā”ti pucchitabbattā vuttaṃ	81	
PA_tika-s05_01t:81_3	“tattha soḷasa hārā”tyādi. Tattha tatthāti tesu soḷasahārādīsu. Desanā hāro, vicayo	81	
PA_tika-s05_01t:81_4	hāro…pe… sāmāropano hāroti ime soḷasa hārāti daṭṭhabbā.	81	
PA_tika-s05_01t:82_0	Tattha sabbasādhāraṇattā hārapadassa vacanattho paṭhamaṃ vattabbo. Kenaṭṭhena hārāti?	82	
PA_tika-s05_01t:82_1	Harīyanti etehīti hārā. Etehi saṃvaṇṇanāvisesehi saṃvaṇṇiyesu suttageyyādīsu aññāṇasaṃsayavipallāsā	82	
PA_tika-s05_01t:82_2	harīyanti, iti aññāṇādiharaṇakāraṇattā “etehī”ti padena niddiṭṭhā saṃvaṇṇanāvisesā	82	
PA_tika-s05_01t:82_3	hārā nāma, hara-dhātuyā ācariyassa vacībhedasaddo, taṃsamuṭṭhāpako cittuppādo ca	82	
PA_tika-s05_01t:82_4	mukhyattho, veneyyānaṃ saṃvaṇṇetabbasuttassa atthajānanādiñāṇasampayuttacittuppādo	82	
PA_tika-s05_01t:82_5	kāraṇūpacārattho, tassa upanissayapaccayabhūtānaṃ saṃvaṇṇanāvisesānaṃ upanissayapaccayasatti	82	
PA_tika-s05_01t:82_6	phalūpacārattho, iti-saddena sā upanissayapaccayasattiyeva parāmasīyati. Taṃsattisampannā	82	
PA_tika-s05_01t:82_7	saṃvaṇṇanāvisesā ṇa-paccayatthā honti. Esa nayo evarūpesu ṭhānesupi. Vitthāro aṭṭhakathāyaṃ vutto eva.	82	
PA_tika-s05_01t:83_0	Asādhāraṇato pana desīyati etāyāti desanā. Etāya saṃvaṇṇanāya saṃvaṇṇetabbasuttattho	83	
PA_tika-s05_01t:83_1	desīyati saṃvaṇṇīyati saṃvaṇṇanānusārena ñāpīyati, iti ñāpanakāraṇattā “etāyā”ti	83	
PA_tika-s05_01t:83_2	padena niddiṭṭhā visesasaṃvaṇṇanā desanā nāma, na pāḷidesanā, pāḷidesanāya saṃvaṇṇetabbasaṃvaṇṇanābhāvena	83	
PA_tika-s05_01t:83_3	sahacaraṇato vā desanā. Kiñcāpi aññe hārā desanāpāḷisaṅkhātassa suttassa atthasaṃvaṇṇanābhāvato	83	
PA_tika-s05_01t:83_4	desanāya sahacārino honti, ayaṃ pana hāro yebhuyyena yathārutavaseneva viññāyamānattā	83	
PA_tika-s05_01t:83_5	pāḷidesanāya saha caratīti vattabbataṃ arahati, na tathā pare. Na hi assādādīnavanissaraṇādisandassanalakkhaṇarahitā	83	
PA_tika-s05_01t:83_6	pāḷidesanā atthi, ayañca hāro assādādisandassanalakkhaṇoti.	83	
PA_tika-s05_01t:84_0	Viciyanti etenāti vicayo. Etena saṃvaṇṇanāvisesena sutte padapañhādayo viciyanti,	84	
PA_tika-s05_01t:84_1	iti vicāraṇakāraṇattā so saṃvaṇṇanāviseso vicayo nāma. Katvatthādhikaraṇatthāpi labbhanti.	84	
PA_tika-s05_01t:84_2	Saṃvaṇṇetabbasuttena padapañhādivicayanalakkhaṇo saṃvaṇṇanāviseso vicayo hāro.	84	
PA_tika-s05_01t:85_0	Yuttāyutti vicārīyati etāyāti yutti. Etāya visesasaṃvaṇṇanāya sabbesaṃ hārānaṃ bhūmigocarānaṃ	85	
PA_tika-s05_01t:85_1	yuttāyutti vicārīyati, iti vicāraṇakāraṇattā “etāyā”ti padena niddiṭṭhā visesasaṃvaṇṇanā	85	
PA_tika-s05_01t:85_2	yutti nāma. Idha uttarapadalopo daṭṭhabbo, yuttiyā vicāraṇā, vicāraṇīyabhāvena sahacaraṇato	85	
PA_tika-s05_01t:85_3	vā yutti. Sabbahārānaṃ bhūmigocarānaṃ yuttāyuttivicāraṇalakkhaṇo saṃvaṇṇanāviseso yutti hāro.	85	
PA_tika-s05_01t:86_0	Padati pavatteti phalaṃ etenāti padaṃ, kāraṇaṃ. Ṭhanti tiṭṭhanti ettha phalāni tadāyattavuttitāyāti	86	
PA_tika-s05_01t:86_1	ṭhānaṃ, kāraṇaṃ. Padañca taṃ ṭhānañcāti padaṭṭhānaṃ, āsannakāraṇaṃ. Sutte āgatadhammānaṃ	86	
PA_tika-s05_01t:86_2	padaṭṭhānaṃ vicārīyati etāyāti padaṭṭhānā, visesasaṃvaṇṇanā, vicāraṇalopova, sutte	86	
PA_tika-s05_01t:86_3	āgatadhammānaṃ padaṭṭhānānaṃ, tesañca padaṭṭhānānaṃ vicāraṇalakkhaṇo saṃvaṇṇanāviseso padaṭṭhāno hāro.	86	
PA_tika-s05_01t:87_0	Sutte avuttāpi samānalakkhaṇā dhammā lakkhīyanti etena saṃvaṇṇanāvisesenāti lakkhaṇo,	87	
PA_tika-s05_01t:87_1	sutte vuttena dhammena samānalakkhaṇānaṃ dhammānaṃ avuttānampi niddhāraṇalakkhaṇo	87	
PA_tika-s05_01t:87_2	saṃvaṇṇanāviseso lakkhaṇo hāro.	87	
PA_tika-s05_01t:88_0	Sutte dassiyamānā nibbacanādayo cattāropi viyūhīyanti vibhāgena sampiṇḍīyanti ettha,	88	
PA_tika-s05_01t:88_1	etena vāti byūho, catunnaṃ nibbacanādīnaṃ byūho catubyūho. Nibbacanādhippāyabyañjanānañceva	88	
PA_tika-s05_01t:88_2	desanānidānassa ca pubbāparena saddhiṃ sandassanalakkhaṇo saṃvaṇṇanāviseso catubyūho hāro.	88	
PA_tika-s05_01t:89_0	Desanāya gahitadhammena sabhāgā, visabhāgā ca dhammā āvaṭṭīyanti ettha, etena vāti	89	
PA_tika-s05_01t:89_1	āvaṭṭo, desanāya gahitadhammānaṃ sabhāgavisabhāgadhammavasena āvaṭṭanalakkhaṇo saṃvaṇṇanāviseso āvaṭṭo hāro.	89	
PA_tika-s05_01t:90	Asādhāraṇāsādhāraṇānaṃ saṃkilesadhamme, vodānadhamme ca sādhāraṇāsādhāraṇato, padaṭṭhānato, bhūmito ca vibhajanalakkhaṇo saṃvaṇṇanāviseso vibhatti hāro.	9	
PA_tika-s05_01t:91	Sutte niddiṭṭhā dhammā paṭipakkhavasena parivattīyanti iminā, ettha vāti parivatto, sutte niddiṭṭhānaṃ dhammānaṃ paṭipakkhato parivattanalakkhaṇo saṃvaṇṇanāviseso parivattano hāro.	9	
PA_tika-s05_01t:92_0	Sutte vuttassa ekasseva atthassa vācakaṃ vividhaṃ vacanaṃ ettha saṃvaṇṇanāviseseti	92	
PA_tika-s05_01t:92_1	vivacanaṃ, vivacanameva vevacanaṃ, sutte vutte ekasmiṃ atthe anekapariyāyasaddayojanālakkhaṇo	92	
PA_tika-s05_01t:92_2	saṃvaṇṇanāviseso vevacano hāro.	92	
PA_tika-s05_01t:93	Sutte vuttā atthā pakārehi ñāpīyanti iminā, ettha vāti paññatti, ekekassa dhammassa anekāhi paññattīhi paññāpetabbākāralakkhaṇo saṃvaṇṇanāviseso paññatti hāro.	9	
PA_tika-s05_01t:94	Suttāgatā dhammā paṭiccasamuppādādīsu otarīyanti anuppavesīyanti ettha, etena vāti otaraṇo, paṭiccasamuppādādimukhehi suttatthassa otaraṇalakkhaṇo saṃvaṇṇanāviseso otaraṇo hāro.	9	
PA_tika-s05_01t:95	Sutte padapadatthapañhārambhā sodhīyanti samādhīyanti ettha, etena vāti sodhano, sutte padapadatthapañhārambhānaṃ sodhanalakkhaṇo saṃvaṇṇanāviseso sodhano hāro.	9	
PA_tika-s05_01t:96_0	Sāmaññavisesabhūtā dhammā vinā vikappena adhiṭṭhīyanti anuppavattīyanti ettha, etena	96	
PA_tika-s05_01t:96_1	vāti adhiṭṭhāno, suttāgatānaṃ dhammānaṃ avikappanavasena sāmaññavisesaniddhāraṇalakkhaṇo	96	
PA_tika-s05_01t:96_2	saṃvaṇṇanāviseso adhiṭṭhāno hāro.	96	
PA_tika-s05_01t:97_0	Yo hetu ceva paccayo ca phalaṃ parikaroti abhisaṅkharoti, iti so hetu ceva paccayo	97	
PA_tika-s05_01t:97_1	ca parikkhāro, yo saṃvaṇṇanāviseso taṃ parikkhāraṃ hetuñceva paccayañca ācikkhati,	97	
PA_tika-s05_01t:97_2	iti so saṃvaṇṇanāviseso parikkhāro nāma. Sutte āgatadhammānaṃ parikkhārasaṅkhāte	97	
PA_tika-s05_01t:97_3	hetupaccaye niddhāretvā saṃvaṇṇanālakkhaṇo saṃvaṇṇanāviseso parikkhāro hāro.	97	
PA_tika-s05_01t:98_0	Sutte āgatadhammā padaṭṭhānādimukhena samāropīyanti ettha, etena vāti samāropano,	98	
PA_tika-s05_01t:98_1	sutte āgatadhammānaṃ padaṭṭhānavevacanabhāvapahānasamāropanavicāraṇalakkhaṇo saṃvaṇṇanāviseso	98	
PA_tika-s05_01t:98_2	samāropano hāro. Bhāvasādhanavasenāpi sabbattha vacanattho vattabboti tassāpi vasena	98	
PA_tika-s05_01t:98_3	yojetabbanti. Sesaṃ saṃvaṇṇanānusārena ñātabbanti.	98	
PA_tika-s05_01t:99_0	“Tattha katame soḷasa hārā desanā”tyādinā hārasarūpaṃ vuttaṃ, kimatthaṃ “tassānugīti”tyādi	99	
PA_tika-s05_01t:99_1	vuttanti? Anugītigāthāya sukhaggahaṇatthaṃ puna “tassānugīti desanā vicayo yutti”tyādi	99	
PA_tika-s05_01t:99_2	vuttaṃ. Tattha tassāti hāruddesassa. Anugītīti anu pacchā gāyanagāthā. Pañcadasoti	99	
PA_tika-s05_01t:99_3	pañcadasamo. Soḷasoti soḷasamo. Atthato asaṃkiṇṇāti desanādipadatthato lakkhaṇatthato	99	
PA_tika-s05_01t:99_4	saṅkarato rahitā. Tena vuttaṃ aṭṭhakathāyaṃ “so ca nesaṃ asaṅkaro lakkhaṇaniddese	99	
PA_tika-s05_01t:99_5	supākaṭo hotī”ti. Sesaṃ saṃvaṇṇanānusārena ñātabbanti. “Keci hārā kehici hārehi saṃkiṇṇā	99	
PA_tika-s05_01t:99_6	viya dissanti, kasmā asaṃkiṇṇāti ñātabba”nti vattabbattā vuttaṃ “etesañcevā”tiādi.	99	
PA_tika-s05_01t:99_7	Tattha etesañceva bhavatīti etesaṃ soḷasannaṃ hārānaṃ yathā yenākārena asaṅkaro hoti,	99	
PA_tika-s05_01t:99_8	tathā asaṅkarākārena bhavati. Ayati pavattati nayavibhattīti ayā, vitthārena ayāti	99	
PA_tika-s05_01t:99_9	vitthāratayā, ta-kāro missakadosāpagamatthāya āgato, nayavibhattivisesavacanaṃ. Nayena	99	
PA_tika-s05_01t:99_10	ñāyena vibhatti nayavibhatti, na pañcanayavibhattāhārānaṃ vitthārena pavattā ñāyavibhatti	991	
PA_tika-s05_01t:99_11	tathā asaṅkarākārena bhavati tasmiṃ asaṃkiṇṇāti ñātabbāti adhippāyo.	991	
PA_tika-s05_01t:100_0	2. Soḷasa hārā sarūpato vuttā, amhehi ca viññātā, “katame pañca nayā”ti vattabbabhāvato	100	
PA_tika-s05_01t:100_1	tathā pucchitvā sarūpato uddisituṃ “tattha katame pañca nayā”tyādi vuttaṃ. Aṭṭhakathāyaṃ	100	
PA_tika-s05_01t:100_2	pana “evaṃ hāre uddisitvā idāni naye uddisituṃ ‘tattha katame’tiādi vutta”nti vuttaṃ.	100	
PA_tika-s05_01t:100_3	“Tattha nayanti saṃkilese, vodāne ca vibhāgato ñāpentīti nayā, nīyanti vā tāni ettha,	100	
PA_tika-s05_01t:100_4	etehi vāti nayā”tiādinā aṭṭhakathāyaṃ vitthārena vacanattho vutto. Nī-dhātuyā nandiyāvaṭṭādinayānusārena	100	
PA_tika-s05_01t:100_5	saṃkilese, vodāne ca ālambitvā pavatto ñāṇasampayuttacittuppādo mukhyattho, nandiyāvaṭṭādinayānaṃ	100	
PA_tika-s05_01t:100_6	upanissayapaccayasatti phalūpacārato gahitā, iti-saddo taṃ phalūpacārato gahitasattiṃ	100	
PA_tika-s05_01t:100_7	parāmasi, taṃsattisahitā nandiyāvaṭṭādinayā a-paccayatthā.	100	
PA_tika-s05_01t:101_0	Taṇhāavijjāhi saṃkilesapakkhassa suttassa, samathavipassanāhi vodānapakkhassa suttassa	101	
PA_tika-s05_01t:101_1	catusaccayojanamukhena nayanalakkhaṇo saṃvaṇṇanāviseso nandiyāvaṭṭo nayo. Tattha	101	
PA_tika-s05_01t:101_2	catusaccanti taṇhā ca avijjā ca bhavamūlattā samudayasaccaṃ, avasesā tebhūmakā dhammā	101	
PA_tika-s05_01t:101_3	dukkhasaccaṃ, samathavipassanā maggasaccaṃ, tena pattabbā asaṅkhatadhātu nirodhasaccanti.	101	
PA_tika-s05_01t:102_0	Tīhi avayavehi lobhādīhi saṃkilesapakkhe, tīhi avayavehi alobhādīhi ca vodānapakkhe	102	
PA_tika-s05_01t:102_1	pukkhalo sobhanoti tipukkhalo, akusalamūlehi saṃkilesapakkhassa, kusalamūlehi vodānapakkhassa	102	
PA_tika-s05_01t:102_2	suttatthassa catusaccayojanamukhena nayanalakkhaṇo saṃvaṇṇanāviseso tipukkhalo.	102	
PA_tika-s05_01t:103_0	Sīhassa bhagavato vikkīḷitaṃ ettha nayeti sīhavikkīḷito, subhasaññādīhi vipallāsehi	103	
PA_tika-s05_01t:103_1	sakalasaṃkilesapakkhassa, saddhindriyādīhi vodānapakkhassa suttatthassa catusaccayojanamukhena	103	
PA_tika-s05_01t:103_2	nayanalakkhaṇo saṃvaṇṇanāviseso sīhavikkīḷitanayo.	103	
PA_tika-s05_01t:104_0	Atthanayattayadisābhāvena kusalādidhammānaṃ ālocanaṃ disālocanaṃ. Tassa tassa atthanayassa	104	
PA_tika-s05_01t:104_1	yojanatthaṃ katesu suttassa atthavissajjanesu ye vodānādayo, saṃkilesikā ca tassa	104	
PA_tika-s05_01t:104_2	tassa nayassa disābhūtā dhammā suttato niddhāretvā kathitā, tesaṃ yathāvuttadhammānaṃ	104	
PA_tika-s05_01t:104_3	citteneva “ayaṃ paṭhamā disā, ayaṃ dutiyā disā”tiādinā ālocanaṃ disālocanaṃ.	104	
PA_tika-s05_01t:105	Tathā ālocitānaṃ dhammānaṃ atthanayattayayojane samānayanato aṅkuso viyāti aṅkuso, tassa tassa nayassa disābhūtānaṃ kusalādidhammānaṃ samānayanaṃ aṅkuso nayo.	10	
PA_tika-s05_01t:106_0	Lañjetīti lañjako. Yo nayo suttatthaṃ lañjeti pakāseti, iti lañjanato pakāsanato	106	
PA_tika-s05_01t:106_1	so nayo lañjako nāma, nayo ca so lañjako cāti nayalañjako. Nayalañjako paṭhamo nandiyāvaṭṭo	106	
PA_tika-s05_01t:106_2	nāma, nayalañjako dutiyo tipukkhalo nāma, nayalañjako tatiyo sīhavikkīḷito nāmāti yojetabbo.	106	
PA_tika-s05_01t:107	Uggatānaṃ visesena uggatoti uttamo, taṃ uttamaṃ. Gatāti ñātā, matāti attho. “Matā”ti vā pāṭho. Sesamettha vuttanayānusārenapi saṃvaṇṇanānusārenapi jānitabbanti.	10	
PA_tika-s05_01t:108	Yathāvuttanayavisesasaṃvaṇṇanāya ṭīkāyaṃ –	10	
PA_tika-s05_01t:109_0	“Samūhādiṃ upādāya lokasaṅketasiddhā vohāramattatā sammutisabhāvo, pathavīphassādīnaṃ	109	
PA_tika-s05_01t:109_1	kakkhaḷaphusanādilakkhaṇaṃ paramatthasabhāvo. Ayañhettha saṅkhepo – yasmiṃ bhinne,	109	
PA_tika-s05_01t:109_2	itarāpohe vā cittena kate na tathā buddhi, idaṃ sammutisaccaṃ yathā ghaṭe, sasambhārajale	109	
PA_tika-s05_01t:109_3	ca, tabbipariyāyena paramatthasacca”nti –	109	
PA_tika-s05_01t:110_0	Vacane ghaṭakathalaāpajalakaddamādisaṅkhātaṃ samūhādiṃ upādāya lokassa pubbe ghaṭakathalaāpajalakaddamādisaṅketasiddhā	110	
PA_tika-s05_01t:110_1	ghaṭakathalaāpajalakaddamādivohāramattatā sammutisabhāvo saṅketavasena avitathattā.	110	
PA_tika-s05_01t:110_2	Pathavīādīnaṃ kakkhaḷādilakkhaṇaṃ, phassādīnaṃ phusanādilakkhaṇaṃ paramatthasabhāvo.	110	
PA_tika-s05_01t:110_3	“Yadi evaṃ ghaṭādike abhinne vā āpādike vā anurūpena ūnabhāvena appavattamāne vā	110	
PA_tika-s05_01t:110_4	sati sammutibhāvo hotu, bhinne vā ūne vā kathaṃ sammutibhāvo bhaveyya, pathavīphassādīnampi	110	
PA_tika-s05_01t:110_5	bhijjamānattā, kakkhaḷaphusanādīnañca pathavīphassādīhi anaññattā kathaṃ paramatthasabhāvo	110	
PA_tika-s05_01t:110_6	bhaveyya, katamena saṅkhepena atthena sammutisabhāvo, paramatthasabhāvo ca amhehi	110	
PA_tika-s05_01t:110_7	jānitabbo”ti vattabbabhāvato “ayañhettha saṅkhepo”tiādimāha. Tattha etthāti etesu	110	
PA_tika-s05_01t:110_8	sammutisabhāvaparamatthasabhāvesu ayaṃ nayo vuccamāno saṅkhepo attho daṭṭhabbo.	110	
PA_tika-s05_01t:111_0	Yasmiṃ ghaṭādike bhinne sati tato ghaṭādito itaro kathalādibhāvo cittena pubbe katena	111	
PA_tika-s05_01t:111_1	yathā yena kathalādivohārena bhavati, yasmiṃ āpādike sambhārajalādike ūnabhāvena	111	
PA_tika-s05_01t:111_2	pavattamāne sati vā tato āpādito itaro kaddamādibhāvo cittena pubbe katena yathā	111	
PA_tika-s05_01t:111_3	yena kaddamādivohārena bhavati, tathā tena vohārena buddhi kathalādisabhāvajānanaṃ	111	
PA_tika-s05_01t:111_4	kaddamādisabhāvajānanaṃ bhavati, idaṃ abhinne ghaṭādikaṃ vā bhinne kathalādikaṃ vā	111	
PA_tika-s05_01t:111_5	anūne āpādikaṃ vā ūne kaddamādikaṃ vā sabbaṃ sammutisaccaṃ hotveva. “Kaddamasmiṃ	111	
PA_tika-s05_01t:111_6	bhinne, kaddamasmiṃ ūne vā sati itaro sammutisabhāvo”ti pucchitabbabhāvato “ghaṭe,	111	
PA_tika-s05_01t:111_7	sambhārajale cā”ti vuttaṃ.	111	
PA_tika-s05_01t:112_0	Sammutisaccasabhāvo tumhehi vutto, amhehi ca ñāto, “katamo paramatthasaccasabhāvo”ti	112	
PA_tika-s05_01t:112_1	vattabbabhāvato “tabbipariyāyena paramatthasacca”nti vuttaṃ. Pathavīādīnaṃ kakkhaḷādilakkhaṇato	112	
PA_tika-s05_01t:112_2	itarassa phusanādilakkhaṇassa asambhavato, phassādīnañca phusanādilakkhaṇato itarassa	112	
PA_tika-s05_01t:112_3	kakkhaḷādilakkhaṇassa asambhavato pathavīphassādīnaṃ lakkhaḷaphusanādilakkhaṇaṃ paramatthasaccaṃ	112	
PA_tika-s05_01t:112_4	hotvevāti imasmiṃ saṅkhepatthe gahite koci virodho natthīti adhippāyoti.	112	
PA_tika-s05_01t:113_0	3. Pañca nayā sarūpato ācariyena uddiṭṭhā, amhehi ca viññātā, “yāni padāni aṭṭhārasa	113	
PA_tika-s05_01t:113_1	mūlapadāni uddiṭṭhāni, katamāni tānī”ti pucchitabbattā tāni sarūpato dassetuṃ “tattha	113	
PA_tika-s05_01t:113_2	katamāni aṭṭhārasa mūlapadāni”tyādimāha. Aṭṭhakathāyaṃ pana “evaṃ nayepi uddisitvā	113	
PA_tika-s05_01t:113_3	idāni mūlapadāni uddisituṃ ‘tattha katamānī’tiādi āraddha”nti vuttaṃ. Tattha kusalāni	113	
PA_tika-s05_01t:113_4	nava padāni, akusalāni nava padāni aṭṭhārasa mūlapadānīti daṭṭhabbānīti yojanā. Mūlanti	113	
PA_tika-s05_01t:113_5	patiṭṭhahanti etehi nayā, patiṭṭhānavibhāgā cāti mūlāni, padanti patiṭṭhahanti ettha	113	
PA_tika-s05_01t:113_6	nayā, paṭṭhānavibhāgā, adhigamā cāti padāni, vuttappakāraṭṭhena mūlāni ca tāni padāni	113	
PA_tika-s05_01t:113_7	cāti mūlapadāni. Kucchite pāpadhamme salayantīti kusalāni, kuse rāgādayo lunantīti	113	
PA_tika-s05_01t:113_8	kusalāni, kusā viya lunantīti kusalāni, kusena ñāṇena lātabbāni pavattetabbānīti	113	
PA_tika-s05_01t:113_9	kusalāni. Kusalānaṃ paṭipakkhānīti akusalāni a-saddo cettha paṭipakkhatthoti.	113	
PA_tika-s05_01t:114_0	Nava padāni kusalāni, nava padāni akusalānīti gaṇanaparicchedato, jātibhedato ca	114	
PA_tika-s05_01t:114_1	uddiṭṭhāni, “katamāni tānī”ti pucchitabbattā nava padāni akusalāni paccāsattinyāyena	114	
PA_tika-s05_01t:114_2	sarūpato dassetuṃ “katamāni nava padāni akusalānī”tiādi vuttaṃ. Aṭṭhakathāyaṃ pana –	114	
PA_tika-s05_01t:115	“Evaṃ gaṇanaparicchedato, jātibhedato ca mūlapadāni dassetvā idāni sarūpato dassento saṃkilesapakkhaṃyeva paṭhamaṃ uddisati ‘taṇhā’tiādinā”ti –	11	
PA_tika-s05_01t:116_0	Vuttaṃ. Tattha rūpādike khandhe tasati paritasatīti taṇhā. Avindiyaṃ kāyaduccaritādiṃ	116	
PA_tika-s05_01t:116_1	vindatīti avijjā, vindiyaṃ kāyasucaritādiṃ na vindatīti avijjā, vijjāya paṭipakkhāti	116	
PA_tika-s05_01t:116_2	vā avijjā. Lubbhanti tenāti lobho, lubbhatīti vā lobho, lubbhanaṃ vā lobho. Dosamohesupi	116	
PA_tika-s05_01t:116_3	eseva nayo. Asubhe rūpakkhandhādike “subha”nti pavattā saññā subhasaññā. Dukkhadukkhādike	116	
PA_tika-s05_01t:116_4	“sukha”nti pavattā saññā sukhasaññā. Anicce saṅkhāradhamme “nicca”nti pavattā saññā	116	
PA_tika-s05_01t:116_5	niccasaññā. Anattasabhāvesu cakkhādīsu khandhesu “attā”ti pavattā saññā attasaññā.	116	
PA_tika-s05_01t:116_6	Yatthāti yesu padesu sabbo akusalapakkho saṅgahaṃ samosaraṇaṃ gacchati, tāni padāni	116	
PA_tika-s05_01t:116_7	akusalānīti yojanā. Saṅgahaṃ gaṇanaṃ. Samosaraṇaṃ samāropanaṃ.	116	
PA_tika-s05_01t:117_0	Paccanīkadhamme uddhaccādike nīvaraṇe sameti vūpasameti tadaṅgavikkhambhanavasenāti	117	
PA_tika-s05_01t:117_1	samatho. Saṅkhāre aniccādīhi vividhehi ākārehi passatīti vipassanā. Lobhassa paṭipakkho	117	
PA_tika-s05_01t:117_2	alobho. Dosassa paṭipakkho adoso. Mohassa paṭipakkho amoho. Etthāpi a-saddo paṭipakkhattho,	117	
PA_tika-s05_01t:117_3	na abhāvatthādikoti adhippāyo. Asubhe rūpakkhandhādike, cakkhādimhi vā “asubha”nti	117	
PA_tika-s05_01t:117_4	pavattā saññāpadhānacittuppādā asubhasaññā, visesato kāyānupassanāsatipaṭṭhānaṃ.	117	
PA_tika-s05_01t:117_5	Dukkhadukkhatādīsu “dukkha”nti pavattā saññāpadhānacittuppādā dukkhasaññā, visesato	117	
PA_tika-s05_01t:117_6	vedanānupassanāsatipaṭṭhānaṃ. Anicce khandhādike vipariṇāmadhamme “anicca”nti pavattā	117	
PA_tika-s05_01t:117_7	saññāpadhānacittuppādā aniccasaññā, visesato cittānupassanāsatipaṭṭhānaṃ. Anattasabhāve	117	
PA_tika-s05_01t:117_8	khandhe, cakkhādimhi vā “anattā”ti pavattā saññāpadhānacittuppādā anattasaññā, visesato	117	
PA_tika-s05_01t:117_9	dhammānupassanāsatipadhānaṃ. Paññāsatisīsena hi pavattā ayaṃ desanā. Tena vuttaṃ	117	
PA_tika-s05_01t:117_10	bhagavatā “kathañca, bhikkhave, satibalaṃ daṭṭhabbaṃ? Catūsu satipaṭṭhānesu, ettha	1171	
PA_tika-s05_01t:117_11	satibalaṃ daṭṭhabba”nti. Yatthāti yesu padesu sabbo kusalapakkho saṅgahaṃ samosaraṇaṃ	1171	
PA_tika-s05_01t:117_12	gacchati, tāni padāni kusalānīti yojanā.	1171	
PA_tika-s05_01t:118_0	Uddānanti uddhaṃ dānaṃ rakkhaṇaṃ uddānaṃ, saṅgahavacananti attho. Uddāne avutte sati	118	
PA_tika-s05_01t:118_1	heṭṭhā vuttassa atthassa vippakiṇṇabhāvo dinno viya bhaveyya, tasmā vippakiṇṇabhāvassa	118	
PA_tika-s05_01t:118_2	nivāraṇatthaṃ uddānanti adhippāyo. Caturo ca vipallāsāti subhasukhaniccaattasaññā.	118	
PA_tika-s05_01t:118_3	Kilesā bhavanti ettha navapadesūti bhūmī, kilesānaṃ bhūmīti kilesabhūmī, kilesapavattanaṭṭhānāni	118	
PA_tika-s05_01t:118_4	nava padānīti vuttaṃ hoti.	118	
PA_tika-s05_01t:119	Caturo satipaṭṭhānāti asubhadukkhaaniccaanattasaññā. Indriyabhūmīti saddhādīnaṃ vimuttiparipācanindriyānaṃ bhūmī pavattanaṭṭhānāni samosaraṇaṭṭhānāni.	11	
PA_tika-s05_01t:120_0	Navahi kusalapadehi kusalapakkhā yujjanti yojīyanti, navahi akusalapadehi akusalapakkhā	120	
PA_tika-s05_01t:120_1	yujjanti yojīyanti. Navahi kusalapadehi saha kusalapakkhā yujjanti yujjantā bhavanti,	120	
PA_tika-s05_01t:120_2	navahi akusalapadehi saha akusalapakkhā yujjanti yujjantā bhavantīti uddesavāre vuttāvaseso	120	
PA_tika-s05_01t:120_3	saṃvaṇṇanānusārena vijānitabbo.	120	
PA_tika-s05_01t:121	Iti sattibalānurūpā racitā	12	
PA_tika-s05_01t:122	Uddesavārassa atthavibhāvanā niṭṭhitā.	12	
PA_tika-s05_01t:123	3. Niddesavāraatthavibhāvanā	12	
PA_tika-s05_01t:124	Soḷasahāraniddesavibhāvanā	12	
PA_tika-s05_01t:125_0	4. Hārādīsu samudāyassa nettippakaraṇassa uddeso uddiṭṭho, amhehi ca ñāto, “katamo	125	
PA_tika-s05_01t:125_1	niddeso”ti pucchitabbattā uddiṭṭhe hārādayo niddisituṃ “tattha saṅkhepato nettī”tiādi	125	
PA_tika-s05_01t:125_2	āraddhaṃ. Aṭṭhakathāyaṃ pana “evaṃ uddiṭṭhe hārādayo niddisituṃ ‘tattha saṅkhepato’tiādi	125	
PA_tika-s05_01t:125_3	āraddha”nti vuttaṃ. Tattha tatthāti tasmiṃ “tattha katame soḷasa hārā? Desanā vicayo”tiādiuddesapāṭhe.	125	
PA_tika-s05_01t:125_4	Saṅkhepatoti samāsato. Nettīti nettippakaraṇaṃ. Kittitāti kathitā, idāni niddesato	125	
PA_tika-s05_01t:125_5	kathessāmīti vuttaṃ hoti.	125	
PA_tika-s05_01t:127	“Assādādīnavatā, nissaraṇampi ca phalaṃ upāyo ca.	12	
PA_tika-s05_01t:128	Āṇattī ca bhagavato, yogīnaṃ desanāhāro”ti. –	12	
PA_tika-s05_01t:129_0	Gāthāyaṃ yena saṃvaṇṇanāvisesena sutte āgatā assādopi ādīnavatā ādīnavopi nissaraṇampi	129	
PA_tika-s05_01t:129_1	phalampi upāyopi yogīnaṃ atthāya bhagavato āṇattipi ime dhammā dassitā saṃvaṇṇitā	129	
PA_tika-s05_01t:129_2	saṃvaṇṇanāvasena ñāpitā, so saṃvaṇṇanāviseso desanāhāro nāmāti atthayojanā.	129	
PA_tika-s05_01t:130_0	Vacanatthādayo aṭṭhakathāyaṃ vitthārato vuttāva, tasmā kiñcimattameva kathessāmi.	130	
PA_tika-s05_01t:130_1	Assādīyateti assādo, ko so? Sukhaṃ, somanassaṃ, iṭṭhārammaṇabhūtā pañcupādānakkhandhā	130	
PA_tika-s05_01t:130_2	ca. Assādeti etāyāti vā assādo, ko so? Taṇhā, vipallāsā ca. Vipallāsavasena hi ekacce	130	
PA_tika-s05_01t:130_3	sattā aniṭṭhampi ārammaṇaṃ iṭṭhākārena assādenti.	130	
PA_tika-s05_01t:131_0	Ābhusaṃ kammena dīnaṃ dukkhādi hutvā vāti pavattatīti ādīnavo, dukkhādi. Atha vā	131	
PA_tika-s05_01t:131_1	ativiya ādīnaṃ kapaṇaṃ hutvā vāti pavattatīti ādīnavo, kapaṇamanusso, tathābhāvā	131	
PA_tika-s05_01t:131_2	ca tebhūmakā dhammā aniccatādiyogato.	131	
PA_tika-s05_01t:132	Nissarati etenāti nissaraṇaṃ, ariyamaggo. Nissaratīti vā nissaraṇaṃ, nibbānaṃ. Pi-saddo sampiṇḍanattho. Nissaraṇabhedo aṭṭhakathāyaṃ bahudhā vuttova.	13	
PA_tika-s05_01t:133_0	Phalati pavattatīti phalaṃ, desanāya phalaṃ. Yadipi desanā phalanipphādikā na hoti,	133	
PA_tika-s05_01t:133_1	tathāpi bhagavato dhammadesanaṃ sutvā puññasambhārā sambhavanti, puññasambhārahetuto	133	
PA_tika-s05_01t:133_2	phalaṃ pavattaṃ, tasmā desanāya phalaṃ nāmāti. Katamaṃ taṃ? Devamanussesu āyuvaṇṇasukhabalayasaparivāraadhipateyyaupadhisampatticakkavattisiridevarajja-	133	
PA_tika-s05_01t:133_3	siricatusampatticakkasīlasamādhisampadā vijjābhiññā paṭisambhidā sāvakabodhipaccekabodhisammāsambodhiyo.	133	
PA_tika-s05_01t:134_0	Paccayasāmaggiṃ upagantvā ayati pavattati phalaṃ etenāti upāyo, ko so? Ariyamaggassa	134	
PA_tika-s05_01t:134_1	pubbabhāgapaṭipadā. Purimā paṭipadā hi pacchimāya paṭipadāya adhigamūpāyo, paramparāya	134	
PA_tika-s05_01t:134_2	magganibbānādhigamassa ca upāyo. Keci “maggopi upāyo”ti vadanti, tesaṃ matena nibbānameva	134	
PA_tika-s05_01t:134_3	nissaraṇanti vuttaṃ siyā. “Te pahāya tare oghanti idaṃ nissaraṇa”nti pana ariyamaggassa	134	
PA_tika-s05_01t:134_4	nissaraṇabhāvaṃ vakkhati, tasmā kesañci vādo na gahetabbo.	134	
PA_tika-s05_01t:135	Āṇattīti āṇārahassa bhagavato veneyyānaṃ hitasiddhiyā “evaṃ sammāpaṭipattiṃ paṭipajjāhi, micchāpaṭipattiṃ mā paṭipajjāhī”ti vidhānaṃ āṇāṭhapanaṃ āṇatti nāma.	13	
PA_tika-s05_01t:136_0	Yujjanti payujjanti catusaccakammaṭṭhānabhāvanāsūti yogino, veneyyā, tesaṃ yogīnaṃ	136	
PA_tika-s05_01t:136_1	atthāyāti vacanasesaṃ nīharitvā yojanā kātabbā. Sutte āgatānaṃ sabbesaṃ assādādīnaṃ	136	
PA_tika-s05_01t:136_2	ekadesāgatānampi nīharitvā sabbesaṃ vibhajanasaṃvaṇṇanāviseso desanāhāroti niddesato	136	
PA_tika-s05_01t:136_3	gahetabbo, so ca vibhajanākāro desanāhāravibhaṅge āgamissatīti idha na dassitoti.	136	
PA_tika-s05_01t:137	Desanāhāraniddeso niddiṭṭho, amhehi ca ñāto, “katamo vicayahāraniddeso”ti pucchitabbattā –	13	
PA_tika-s05_01t:139	“Yaṃ pucchitañca vissajjitañca, suttassa yā ca anugīti.	13	
PA_tika-s05_01t:140	Suttassa yo pavicayo, hāro vicayoti niddiṭṭho”ti. –	14	
PA_tika-s05_01t:141_0	Gāthā vuttā. Tattha suttassa yaṃ pucchitañca yā pucchā vicayamānā ca suttassa yaṃ	141	
PA_tika-s05_01t:141_1	vissajjitañca yā vissajjanā vicayamānā ca suttassa yo padādivicayo, assādādivicayo	141	
PA_tika-s05_01t:141_2	ca atthi, te vuttappakārā vicayamānā pucchādayo yena saṃvaṇṇanāvisesena viciyanti,	141	
PA_tika-s05_01t:141_3	so saṃvaṇṇanāviseso vicayo hāroti niddiṭṭhoti atthayojanā kātabbā.	141	
PA_tika-s05_01t:142	Pucchīyate pucchitaṃ. Vissajjīyate vissajjitanti bhāvasādhanattho daṭṭhabbo, na kammasādhanattho. Tena vuttaṃ ṭīkāyaṃ “bhāvatthe toti āha – ‘vissajjitanti vissajjanā”’ti.	14	
PA_tika-s05_01t:143	“Suttassā”ti niyamitattā saṃvaṇṇanāvasena aṭṭhakathāyaṃ āgataṃ na gahetabbanti daṭṭhabbaṃ. So vicayo hāro aṭṭhakathāyaṃ vuttova. Kathaṃ? –	14	
PA_tika-s05_01t:144_0	“Ayaṃ pucchā adiṭṭhajotanā diṭṭhasaṃsandanā vimaticchedanā anumatipucchā kathetukamyatāpucchā	144	
PA_tika-s05_01t:144_1	sattādhiṭṭhānā dhammādhiṭṭhānā ekādhiṭṭhānā anekādhiṭṭhānā sammutivisayā paramatthavisayā	144	
PA_tika-s05_01t:144_2	atītavisayā anāgatavisayā paccuppannavisayā”tiādinā pucchāvicayo veditabbo. “Idaṃ	144	
PA_tika-s05_01t:144_3	vissajjanaṃ ekaṃsabyākaraṇaṃ vibhajjabyākaraṇaṃ paṭipucchābyākaraṇaṃ ṭhapanaṃ sāvasesaṃ	144	
PA_tika-s05_01t:144_4	niravasesaṃ sauttaraṃ niruttaraṃ lokiyaṃ lokuttara”ntiādinā vissajjanavicayo.	144	
PA_tika-s05_01t:145_0	“Ayaṃ pucchā iminā sameti, etena na sametī”ti pucchitatthaṃ ānetvā, vicayo pubbenāparaṃ	145	
PA_tika-s05_01t:145_1	saṃsanditvā ca vicayo pubbāparavicayo. “Ayaṃ anugīti vuttatthasaṅgahā avuttatthasaṅgahā	145	
PA_tika-s05_01t:145_2	tadubhayatthasaṅgahā kusalatthasaṅgahā akusalatthasaṅgahā”tiādinā anugītivicayo.	145	
PA_tika-s05_01t:145_3	Assādādīsu sukhavedanāya “iṭṭhārammaṇānubhavanalakkhaṇā”tiādinā, taṇhāya “ārammaṇaggahaṇalakkhaṇā”tiādinā,	145	
PA_tika-s05_01t:145_4	vipallāsānaṃ “viparītaggahaṇalakkhaṇā”tiādinā, avasiṭṭhānaṃ tebhūmakadhammānaṃ “yathāsakalakkhaṇā”tiādinā	145	
PA_tika-s05_01t:145_5	sabbesañca dvāvīsatiyā tikesu, dvācattālīsādhike ca dukasate labbhamānapadavasena	145	
PA_tika-s05_01t:145_6	taṃtaṃassādatthavisesaniddhāraṇaṃ assādavicayo.	145	
PA_tika-s05_01t:146_0	Dukkhavedanāya “aniṭṭhānubhavanalakkhaṇā”tiādinā, dukkhasaccānaṃ “paṭisandhilakkhaṇā”tiādinā,	146	
PA_tika-s05_01t:146_1	aniccatādīnaṃ ādiantavantatāya aniccantikatāya ca “aniccā”tiādinā sabbesañca lokiyadhammānaṃ	146	
PA_tika-s05_01t:146_2	saṃkilesabhāgiyahānabhāgiyatādivasena ādīnavavuttiyā okāraniddhāraṇena ādīnavavicayo.	146	
PA_tika-s05_01t:146_3	Nissaraṇapade ariyamaggassa āgamanato kāyānupassanādipubbabhāgapaṭipadāvibhāgavisesaniddhāraṇavasena,	146	
PA_tika-s05_01t:146_4	nibbānassa yathāvuttapariyāyavibhāgavisesaniddhāraṇavasenāti evaṃ nissaraṇavicayo.	146	
PA_tika-s05_01t:146_5	Phalādīnaṃ taṃtaṃsuttadesanāya sādhetabbaphalassa tadupāyassa tattha tattha suttavidhivacanassa	146	
PA_tika-s05_01t:146_6	ca vibhāganiddhāraṇavasena vicayo veditabbo. Evaṃ padapucchāvissajjanapucchāpubbāparānugītīnaṃ,	146	
PA_tika-s05_01t:146_7	assādādīnañca visesaniddhāraṇavaseneva vicayalakkhaṇo “vicayo hāro”ti veditabboti –	146	
PA_tika-s05_01t:147	Evaṃ vuttova.	14	
PA_tika-s05_01t:148	Vissajjanaviseso pana ṭīkāyaṃ vutto. Kathaṃ? –	14	
PA_tika-s05_01t:149_0	“Cakkhu anicca”nti puṭṭhe “āma, cakkhu aniccamevā”ti ekantato vissajjanaṃ ekaṃsabyākaraṇaṃ,	149	
PA_tika-s05_01t:149_1	“aññindriyaṃ bhāvetabbaṃ, sacchikātabbañcā”ti puṭṭhe “maggapariyāpannaṃ bhāvetabbaṃ,	149	
PA_tika-s05_01t:149_2	phalapariyāpannaṃ sacchikātabba”nti vibhajitvā vissajjanaṃ vibhajjabyākaraṇaṃ, “aññindriyaṃ	149	
PA_tika-s05_01t:149_3	kusala”nti puṭṭhe “kiṃ anavajjaṭṭho kusalattho, udāhu sukhavipākaṭṭho”ti paṭipucchitvā	149	
PA_tika-s05_01t:149_4	vissajjanaṃ paṭipucchābyākaraṇaṃ, “sassato attā, asassato vā”ti vutte “abyākatameta”ntiādinā	149	
PA_tika-s05_01t:149_5	avissajjanaṃ ṭhapanaṃ, “kiṃ panete ‘kusalā’ti vā ‘dhammā’ti vā ekatthā, udāhu nānatthā”ti	149	
PA_tika-s05_01t:149_6	idaṃ pucchanaṃ sāvasesaṃ. Vissajjanassa pana sāvasesato veneyyajjhāsayavasena desanāyaṃ	149	
PA_tika-s05_01t:149_7	veditabbā. Apāṭihīrakaṃ sauttaraṃ sappāṭihīrakaṃ niruttaraṃ, sesaṃ vicayahāraniddese suviññeyyamevāti –	149	
PA_tika-s05_01t:150	Vuttova. Saṃvaṇṇanāsu vutto attho anākulo pākaṭo yatipotehi viññāto, so sabbattha amhehi na vibhattoti daṭṭhabbo.	15	
PA_tika-s05_01t:151	Vicayahāraniddeso niddiṭṭho, amhehi ca ñāto, “katamo yuttihāraniddeso”ti pucchitabbattā –	15	
PA_tika-s05_01t:153	“Sabbesaṃ hārānaṃ, yā bhūmī yo ca gocaro tesaṃ.	15	
PA_tika-s05_01t:154	Yuttāyuttaparikkhā, hāro yuttīti niddiṭṭho”ti. –	15	
PA_tika-s05_01t:155_0	Gāthā vuttā. Tattha sabbesaṃ soḷasannaṃ hārānaṃ yā bhūmi pavattanaṭṭhānabhūtaṃ byañjanaṃ,	155	
PA_tika-s05_01t:155_1	yo gocaro suttattho ca atthi, tesaṃ bhūmisaṅkhātabyañjanagocarasaṅkhātasuttatthānaṃ	155	
PA_tika-s05_01t:155_2	yā yuttāyuttaparikkhā yuttāyuttīnaṃ vicāraṇā saṃvaṇṇanā katā, so yuttiayuttiparikkhāvicāraṇasaṅkhāto	155	
PA_tika-s05_01t:155_3	saṃvaṇṇanāviseso “yutti hāro”ti niddiṭṭhoti atthayojanā.	155	
PA_tika-s05_01t:156_0	Tesaṃ hārānaṃ bhūmibhūtassa sutte āgatassa byañjanassa yuttibhāvo duvidho sabhāvaniruttibhāvo,	156	
PA_tika-s05_01t:156_1	adhippetatthavācakabhāvo ca. Gocarabhūtassa pana sutte āgatassa yuttibhāvo suttavinayadhammatāhi	156	
PA_tika-s05_01t:156_2	avilomanaṃ. Ayuttibhāvo vuttavipariyāyena gahetabbo.	156	
PA_tika-s05_01t:157	Yuttihāraniddeso niddiṭṭho, amhehi ca ñāto, “katamo padaṭṭhānahāraniddeso”ti pucchitabbattā –	15	
PA_tika-s05_01t:159	“Dhammaṃ deseti jino, tassa ca dhammassa yaṃ padaṭṭhānaṃ.	15	
PA_tika-s05_01t:160	Iti yāva sabbadhammā, eso hāro padaṭṭhāno”ti. –	16	
PA_tika-s05_01t:161_0	Gāthā vuttā. Tattha dhammanti yaṃ kiñci kusalādidhammaṃ sutte jino deseti, tassa	161	
PA_tika-s05_01t:161_1	sutte jinena desitassa kusalādidhammassa yañca padaṭṭhānaṃ niddhāretabbaṃ, taṃ taṃ	161	
PA_tika-s05_01t:161_2	padaṭṭhānañcāti evaṃ vuttanayena yāva yattakā sabbe dhammā sutte jinena desitā, tattakānaṃ	161	
PA_tika-s05_01t:161_3	sabbesaṃ dhammānaṃ yañca padaṭṭhānaṃ niddhāretabbaṃ, tassa ca padaṭṭhānassa yañca	161	
PA_tika-s05_01t:161_4	padaṭṭhānaṃ niddhāretabbaṃ, taṃ taṃ padaṭṭhānañca, iti evaṃ vuttanayena yāva yattakā	161	
PA_tika-s05_01t:161_5	sabbe padaṭṭhānadhammā niddhāretabbāva, tattakāni sabbāni dhammapadaṭṭhānāni yathānurūpaṃ	161	
PA_tika-s05_01t:161_6	niddhāretvā yena saṃvaṇṇanāvisesena kathitāni, eso saṃvaṇṇanāviseso “padaṭṭhāno hāro”ti	161	
PA_tika-s05_01t:161_7	niddiṭṭhoti atthayojanā.	161	
PA_tika-s05_01t:162_0	Sutte desitakusaladhammassa yonisomanasikārasaddhammassavanasappurisūpanissayādi	162	
PA_tika-s05_01t:162_1	padaṭṭhānaṃ, sutte desitaakusaladhammassa ayonisomanasikāraasaddhammassavanaasappurisūpanissayādi	162	
PA_tika-s05_01t:162_2	padaṭṭhānaṃ, abyākatassa dhammassa yathārahaṃ kusalākusalābyākatā padaṭṭhānantiādinā niddhāretabbanti.	162	
PA_tika-s05_01t:163	Padaṭṭhānahāraniddeso niddiṭṭho, amhehi ca ñāto, “katamo lakkhaṇahāraniddeso”ti pucchitabbattā –	16	
PA_tika-s05_01t:165	“Vuttamhi ekadhamme, ye dhammā ekalakkhaṇā keci.	16	
PA_tika-s05_01t:166	Vuttā bhavanti sabbe, so hāro lakkhaṇo nāmā”ti. –	16	
PA_tika-s05_01t:167_0	Gāthā vuttā. Tattha ekadhamme sutte bhagavatā vuttamhi, aṭṭhakathāyaṃ niddhārite	167	
PA_tika-s05_01t:167_1	vā sati tena dhammena ye keci dhammā ekalakkhaṇā bhavanti, sabbe te dhammā sutte	167	
PA_tika-s05_01t:167_2	sarūpato avuttāpi samānalakkhaṇatāya saṃvaṇṇetabbabhāvena ānetvā yena saṃvaṇṇanāvisesena	167	
PA_tika-s05_01t:167_3	vuttā bhavanti, so saṃvaṇṇanāviseso “lakkhaṇo nāma hāro”ti niddiṭṭhoti atthayojanā.	167	
PA_tika-s05_01t:168_0	Ekaṃ samānaṃ lakkhaṇaṃ etesanti ekalakkhaṇā, samānalakkhaṇā, sahacāritāya vā samānakiccatāya	168	
PA_tika-s05_01t:168_1	vā samānahetutāya vā samānaphalatāya vā samānārammaṇatāya vā avuttāpi niddhāritāti.	168	
PA_tika-s05_01t:168_2	Kathaṃ? – “Nānattakāyānānattasaññino, nānattasaññānaṃ amanasikārā”tiādīsu sahacāritāya	168	
PA_tika-s05_01t:168_3	saññāya sahagatā dhammā niddhāritā. “Dadaṃ mittāni ganthatī”tiādīsu samānakiccatā,	168	
PA_tika-s05_01t:168_4	piyavacanaatthacariyā samānatthatāpi niddhāritā, “phassapaccayā vedanā”tiādīsu samānahetutāya	168	
PA_tika-s05_01t:168_5	saññādayopi niddhāritā, “avijjāpaccayā saṅkhārā”tiādīsu samānaphalatāya taṇhupādānādayopi	168	
PA_tika-s05_01t:168_6	niddhāritā, “rūpaṃ assādeti abhinandati, taṃ ārabbha rāgo uppajjatī”tiādīsu samānārammaṇatāya	168	
PA_tika-s05_01t:168_7	taṃsampayuttā vedanādayopi niddhāritā, niddhāretvā vattabbāti atthoti. Vitthāro vibhaṅgavāre āgamissati.	168	
PA_tika-s05_01t:169	Lakkhaṇo hāro niddiṭṭho, amhehi ca ñāto, “katamo catubyūho hāro”ti pucchitabbattā –	16	
PA_tika-s05_01t:171	“Neruttamadhippāyo, byañjanamatha desanānidānañca;	17	
PA_tika-s05_01t:172	Pubbāparānusandhī, eso hāro catubyūho”ti. –	17	
PA_tika-s05_01t:173_0	Gāthā vuttā. Tattha neruttaṃ suttapadanibbacanañca buddhānaṃ tassa tassa suttassa	173	
PA_tika-s05_01t:173_1	desakānaṃ, sāvakānaṃ vā adhippāyo ca atthabyañjanena byañjanamukhena desanānidānañca	173	
PA_tika-s05_01t:173_2	pubbāparena anusandhi ca ete niruttādayo yena saṃvaṇṇanāvisesena vibhāvīyanti, eso	173	
PA_tika-s05_01t:173_3	saṃvaṇṇanāviseso “catubyūho hāro”ti niddiṭṭho. Desanāpavattinimittaṃ desakassa ajjhāsayādi	173	
PA_tika-s05_01t:173_4	desanānidānaṃ nāma. Catubyūhahārassa bahuvisayattā vibhaṅge lakkhaṇasampattiṃ katvā kathayissāma.	173	
PA_tika-s05_01t:174	Catubyūhahāraniddeso niddiṭṭho, amhehi ca ñāto, “katamo āvaṭṭahāraniddeso”ti pucchitabbattā –	17	
PA_tika-s05_01t:176	“Ekamhi padaṭṭhāne, pariyesati sesakaṃ padaṭṭhānaṃ;	17	
PA_tika-s05_01t:177	Āvaṭṭati paṭipakkhe, āvaṭṭo nāma so hāro”ti. –	17	
PA_tika-s05_01t:178_0	Gāthā vuttā. Tattha parakkamadhātuādīnaṃ padaṭṭhāne ekamhi ārambhadhātuādike desanāruḷhe	178	
PA_tika-s05_01t:178_1	sati visabhāgatāya vā sesakaṃ padaṭṭhānaṃ pariyesati, desanāya sarūpato aggahaṇena	178	
PA_tika-s05_01t:178_2	vā sesakaṃ padaṭṭhānaṃ pariyesati, yena saṃvaṇṇanāvisesena pariyesitvā yojento desanaṃ	178	
PA_tika-s05_01t:178_3	pamādādīnaṃ padaṭṭhānabhūte kosajjādike paṭipakkhe āvaṭṭati āvaṭṭāpeti, so saṃvaṇṇanāviseso	178	
PA_tika-s05_01t:178_4	“āvaṭṭo hāro nāmā”ti niddiṭṭhoti atthayojanā.	178	
PA_tika-s05_01t:179_0	“Paṭipakkhe”ti idaṃ nidassanamattaṃ, sesepi sabhāge āvaṭṭanato. Na hi ārambhadhātuādike	179	
PA_tika-s05_01t:179_1	desanāruḷhe sati tappaṭipakkhe kosajjādikeyeva desanaṃ āvaṭṭeti, atha kho avasesavīriyārambhādikepi desanaṃ āvaṭṭetīti.	179	
PA_tika-s05_01t:180	Āvaṭṭahāraniddeso niddiṭṭho, amhehi ca ñāto, “katamo vibhattihāraniddeso”ti pucchitabbattā –	18	
PA_tika-s05_01t:182	“Dhammañca padaṭṭhānaṃ, bhūmiñca vibhajate ayaṃ hāro.	18	
PA_tika-s05_01t:183	Sādhāraṇe asādhāraṇe ca neyyo vibhattī”ti. –	18	
PA_tika-s05_01t:184_0	Gāthā vuttā. Tattha kusalādivasena anekavidhaṃ sabhāvadhammañca dānasīlādipadaṭṭhānañca	184	
PA_tika-s05_01t:184_1	“dassanabhūmi bhāvanābhūmī”ti evamādikaṃ bhūmiñca sādhāraṇe ca asādhāraṇe ca yena	184	
PA_tika-s05_01t:184_2	saṃvaṇṇanāvisesena vibhajate, so saṃvaṇṇanāviseso “vibhatti hāro”ti neyyoti atthayojanā.	184	
PA_tika-s05_01t:185_0	“Imasmiṃ sutte vuttā kusalā vāsanābhāgiyā, imasmiṃ sutte vuttā kusalā nibbedhabhāgiyā”tyādinā,	185	
PA_tika-s05_01t:185_1	“imasmiṃ sutte vuttā akusalā kilesabhāgiyā”tyādinā dhammañca, “idaṃ sīlaṃ imassa	185	
PA_tika-s05_01t:185_2	mahaggatavisesassa padaṭṭhānaṃ, idaṃ sīlaṃ idaṃ jhānaṃ imassa lokuttarassa padaṭṭhāna”ntyādinā	185	
PA_tika-s05_01t:185_3	padaṭṭhānañca, “dassanapahātabbassa puthujjano bhūmi, bhāvanāpahātabbassa sotāpannādayo	185	
PA_tika-s05_01t:185_4	bhūmi”tyādinā bhūmiñca, “kāmarāgabyāpādā puthujjanasotāpannānaṃ sādhāraṇā”tyādinā	185	
PA_tika-s05_01t:185_5	sādhāraṇe ca, “kāmarāgabyāpādā anāgāmiarahantānaṃ asādhāraṇā”tyādinā asādhāraṇe ca	185	
PA_tika-s05_01t:185_6	yena vibhajati, so vibhatti hāro nāmātiādinā vitthāretvā vibhajanākāro gahetabbo.	185	
PA_tika-s05_01t:186	Vibhattihāraniddeso niddiṭṭho, amhehi ca ñāto, “katamo parivattanahāraniddeso”ti pucchitabbattā –	18	
PA_tika-s05_01t:188	“Kusalākusale dhamme, niddiṭṭhe bhāvite pahīne ca.	18	
PA_tika-s05_01t:189	Parivattati paṭipakkhe, hāro parivattano nāmā”ti. –	18	
PA_tika-s05_01t:190_0	Gāthā vuttā. Tattha sutte bhāvite bhāvitabbe kusale anavajjadhamme niddiṭṭhe kathite,	190	
PA_tika-s05_01t:190_1	saṃvaṇṇite vā pahīne pahātabbe akusale sāvajjadhamme niddiṭṭhe kathite, saṃvaṇṇite	190	
PA_tika-s05_01t:190_2	vā tesaṃ dhammānaṃ paṭipakkhe viparītadhamme yena saṃvaṇṇanāvisesena parivattati	190	
PA_tika-s05_01t:190_3	parivatteti, so saṃvaṇṇanāviseso “parivattano hāro nāmā”ti veditabboti atthayojanā.	190	
PA_tika-s05_01t:191_0	“Sammādiṭṭhissa purisapuggalassa micchādiṭṭhi nijjiṇṇā bhavatī”tiādinā ca “yassa	191	
PA_tika-s05_01t:191_1	vā pāṇātipātā paṭiviratassa pāṇātipāto pahīno”tiādinā ca “bhuñjitabbā kāmā …pe… kāmehi	191	
PA_tika-s05_01t:191_2	veramaṇī tesaṃ adhammo”tiādinā ca paṭipakkhe parivattanabhāvaṃ vibhaṅgavāre vakkhatīti na vitthāritā.	191	
PA_tika-s05_01t:192	Parivattanahāraniddeso niddiṭṭho, amhehi ca ñāto, “katamo vevacanahāraniddeso”ti pucchitabbattā –	19	
PA_tika-s05_01t:194	“Vevacanāni bahūni tu, sutte vuttāni ekadhammassa.	19	
PA_tika-s05_01t:195	Yo jānāti suttavidū, vevacano nāma so hāro”ti. –	19	
PA_tika-s05_01t:196_0	Gāthā vuttā. Tattha ekadhammassa padatthassa sutte vuttāni tu vuttāni eva, bahūni	196	
PA_tika-s05_01t:196_1	tu bahūni eva vevacanāni yena saṃvaṇṇanāvisesena yo suttavidū jānāti, jānitvā ekasmiṃyeva	196	
PA_tika-s05_01t:196_2	padatthe yojeti, tassa suttaviduno so saṃvaṇṇanāviseso “vevacano nāma hāro”ti niddiṭṭhoti atthayojanā.	196	
PA_tika-s05_01t:197_0	Ettha ca yo so-saddā asamānatthā ca hontīti “yo suttavidū”ti vatvā “so saṃvaṇṇanāviseso”ti	197	
PA_tika-s05_01t:197_1	vuttanti. “Bhagavā”ti padassa ekasmiṃyeva atthe bhagavati “arahaṃ sammāsambuddho	197	
PA_tika-s05_01t:197_2	vijjācaraṇasampanno sugato lokavidū anuttaro purisadammasārathi satthā devamanussānaṃ	197	
PA_tika-s05_01t:197_3	buddho bhagavā, phalanipphattigato vesārajjappatto adhigatapaṭisambhido catuyogavippahīno	197	
PA_tika-s05_01t:197_4	agatigamanavītivatto uddhaṭasallo niruḷhavaṇo madditakaṇṭako nibbāpitapariyuṭṭhāno	197	
PA_tika-s05_01t:197_5	bandhanātīto ganthaviniveṭhano ajjhāsayavītivatto bhinnandhakāro cakkhumā lokadhammasamatikkanto	197	
PA_tika-s05_01t:197_6	anurodhavirodhavippayutto iṭṭhāniṭṭhesu dhammesu asaṅkhepagato bandhanātivatto ṭhapitasaṅgāmo	197	
PA_tika-s05_01t:197_7	abhikkantataro ukkādharo ālokakaro pajjotakaro tamonudo raṇañjaho aparimāṇavaṇṇo	197	
PA_tika-s05_01t:197_8	appameyyavaṇṇo asaṅkheyyavaṇṇo ābhaṅkaro pabhaṅkaro dhammobhāsapajjotakaro”ti evamādīni	197	
PA_tika-s05_01t:197_9	bahūni vevacanāni yojitāni. Vitthāro vibhaṅgavāre āgamissati.	197	
PA_tika-s05_01t:198	Vevacanahāraniddeso niddiṭṭho, amhehi ca ñāto, “katamo paññattihāraniddeso”ti pucchitabbattā –	19	
PA_tika-s05_01t:200	“Ekaṃ bhagavā dhammaṃ, paññattīhi vividhāhi deseti.	20	
PA_tika-s05_01t:201	So ākāro ñeyyo, paññattī nāma so hāro”ti. –	20	
PA_tika-s05_01t:202_0	Gāthā vuttā. Tattha bhagavā ekaṃ khandhādidhammaṃ vividhāhi nikkhepappabhavapaññattādīhi	202	
PA_tika-s05_01t:202_1	paññattīhi yena paññāpetabbākārena deseti, so paññāpetabbākāro yena saṃvaṇṇanāvisesena	202	
PA_tika-s05_01t:202_2	vibhāvito, so saṃvaṇṇanāviseso “paññatti hāro nāmā”ti ñeyyoti atthayojanā.	202	
PA_tika-s05_01t:203_0	Tattha vividhāhi paññattīhi nikkhepapaññattipabhavapaññattipariññāpaññattipahānapaññatti-	203	
PA_tika-s05_01t:203_1	bhāvanāpaññattisacchikiriyāpaññattinirodhapaññattinibbidāpaññattīti evamādipaññattīhi	203	
PA_tika-s05_01t:203_2	ekapadatthasseva paññāpetabbākāravibhāvanālakkhaṇo saṃvaṇṇanāviseso paññatti hāro nāmāti.	203	
PA_tika-s05_01t:204	Tattha “idaṃ dukkha”nti ayaṃ paññatti pañcannaṃ khandhānaṃ, channaṃ dhātūnaṃ, aṭṭhārasannaṃ dhātūnaṃ, dvādasannaṃ āyatanānaṃ, dasannaṃ indriyānaṃ nikkhepapaññatti.	20	
PA_tika-s05_01t:205_0	“Kabaḷīkāre ce, bhikkhave, āhāre atthi rāgo, atthi nandī, atthi taṇhā, patiṭṭhitaṃ	205	
PA_tika-s05_01t:205_1	tattha viññāṇaṃ viruḷhaṃ. Yattha patiṭṭhitaṃ viññāṇaṃ viruḷhaṃ, atthi tattha nāmarūpassa	205	
PA_tika-s05_01t:205_2	avakkanti. Yattha atthi nāmarūpassa avakkanti, atthi tattha saṅkhārānaṃ vuddhī”ti	205	
PA_tika-s05_01t:205_3	evamādi pabhavapaññatti dukkhassa ca samudayassa cāti.	205	
PA_tika-s05_01t:206_0	“Kabaḷīkāre ce, bhikkhave, āhāre natthi rāgo, natthi nandī, natthi taṇhā”ti evamādi	206	
PA_tika-s05_01t:206_1	pariññāpaññatti dukkhassa, “pahānapaññatti samudayassa, bhāvanāpaññatti maggassa,	206	
PA_tika-s05_01t:206_2	sacchikiriyāpaññatti nirodhassā”ti ca “nikkhepapaññatti sutamayiyā paññāya, sacchikiriyāpaññatti	206	
PA_tika-s05_01t:206_3	anaññātaññassāmītindriyassa, pavattanāpaññatti dhammacakkassā”ti evamādivitthāro	206	
PA_tika-s05_01t:206_4	vibhaṅge āgamissatīti.	206	
PA_tika-s05_01t:207	Paṇṇattihāraniddeso niddiṭṭho, amhehi ca ñāto, “katamo otaraṇahāraniddeso”ti pucchitabbattā –	20	
PA_tika-s05_01t:209	“Yo ca paṭiccuppādo, indriyakhandhā ca dhātuāyatanā.	20	
PA_tika-s05_01t:210	Etehi otarati yo, otaraṇo nāma so hāro”ti. –	21	
PA_tika-s05_01t:211_0	Gāthā vuttā. Tattha yo paṭiccasamuppādo ca ye indriyakhandhā ca yāni dhātuāyatanāni	211	
PA_tika-s05_01t:211_1	ca yena saṃvaṇṇanāvisesena niddhāritāni, etehi paṭiccasamuppādādindriyakhandhadhātāyatanehi,	211	
PA_tika-s05_01t:211_2	sutte āgatapadatthamukhena niddhāriyamānehi ca yo saṃvaṇṇanāviseso otarati ogāhati	211	
PA_tika-s05_01t:211_3	paṭiccasamuppādādike tattha vācakavasena, tattha ñāpakavasena vā anupavisati, so	211	
PA_tika-s05_01t:211_4	saṃvaṇṇanāviseso otaraṇo hāro nāmāti atthayojanā.	211	
PA_tika-s05_01t:212	Tattha indriyakhandhāti indriyāni ca khandhā cāti indriyakhandhā. Dhātuāyatanāti dhātuyo ca āyatanāni ca dhātuāyatanā. Kathaṃ otaraṇo? “Uddhaṃ adho sabbadhi vippamutto”tiādi pāṭho.	21	
PA_tika-s05_01t:213	Uddhanti rūpadhātu ca arūpadhātu ca. Adhoti kāmadhātu. Sabbadhi vippamuttoti tedhātuke ayaṃ asekkhāvimutti. Tāniyeva asekkhāni pañcindriyāni, ayaṃ indriyehi otaraṇā.	21	
PA_tika-s05_01t:214	Tāniyeva asekkhāni pañcindriyāni vijjā, vijjuppādā avijjānirodho…pe… dukkhakkhandhassa nirodho hoti, ayaṃ paṭiccasamuppādehi otaraṇā.	21	
PA_tika-s05_01t:215	Tāniyeva asekkhāni pañcindriyāni tīhi khandhehi saṅgahitāni sīlakkhandhena samādhikkhandhena paññākkhandhena, ayaṃ khandhehi otaraṇā.	21	
PA_tika-s05_01t:216	Tāniyeva asekkhāni pañcindriyāni saṅkhārapariyāpannāni ye saṅkhārā anāsavā, no ca bhavaṅgā, te saṅkhārā dhammadhātusaṅgahitā, ayaṃ dhātūhi otaraṇā.	21	
PA_tika-s05_01t:217	Sā dhammadhātu dhammāyatanapariyāpannā, yaṃ āyatanaṃ anāsavaṃ, no ca bhavaṅgaṃ, ayaṃ āyatanehi otaraṇāti evamādīhi vibhaṅge āgamissatīti.	21	
PA_tika-s05_01t:218	Otaraṇahāraniddeso niddiṭṭho, amhehi ca ñāto, “katamo sodhanahāraniddeso”ti pucchitabbattā –	21	
PA_tika-s05_01t:220	“Vissajjitamhi pañhe, gāthāyaṃ pucchitā yamārabbha.	22	
PA_tika-s05_01t:221	Suddhāsuddhaparikkhā, hāro so sodhano nāmā”ti. –	22	
PA_tika-s05_01t:222_0	Gāthā vuttā. Tattha tissaṃ gāthāyaṃ āruḷhe pañhe ñātumicchite atthe bhagavatā vissajjanagāthāyaṃ	222	
PA_tika-s05_01t:222_1	vissajjitamhi yaṃ suttatthaṃ ārabbha adhikicca sā gāthā pucchitā pucchanatthāya ṭhapitā,	222	
PA_tika-s05_01t:222_2	tassa suttatthassa yena saṃvaṇṇanāvisesena suddhāsuddhaparikkhā vicāraṇā bhave, so	222	
PA_tika-s05_01t:222_3	saṃvaṇṇanāviseso sodhano hāro nāmāti atthayojanā.	222	
PA_tika-s05_01t:223_0	Kathaṃ? “Avijjāya nivuto loko”ti padaṃ sodhitaṃ, ārambho na sodhito. “Vivicchā pamādā	223	
PA_tika-s05_01t:223_1	nappakāsatī”ti padaṃ sodhitaṃ, ārambho na sodhito. “Jappābhilepanaṃ brūmī”ti padaṃ	223	
PA_tika-s05_01t:223_2	sodhitaṃ, ārambho na sodhito. “Dukkhamassa mahabbhaya”nti padañca sodhitaṃ, ārambho	223	
PA_tika-s05_01t:223_3	ca sodhitoti. Evaṃ padādīnaṃ sodhitāsodhitabhāvavicāro hāro sodhano nāma. Vitthārato	223	
PA_tika-s05_01t:223_4	pana vibhaṅge āgamissatīti.	223	
PA_tika-s05_01t:224	Sodhanahāraniddeso niddiṭṭho, amhehi ca ñāto, “katamo adhiṭṭhānahāraniddeso”ti pucchitabbattā –	22	
PA_tika-s05_01t:226	“Ekattatāya dhammā, yepi ca vemattatāya niddiṭṭhā.	22	
PA_tika-s05_01t:227	Te na vikappayitabbā, eso hāro adhiṭṭhāno”ti. –	22	
PA_tika-s05_01t:228_0	Gāthā vuttā. Tattha ye dukkhasaccādayo dhammā ekattatāya sāmaññenapi ca vemattatāya	228	
PA_tika-s05_01t:228_1	visesenapi niddiṭṭhā, yena saṃvaṇṇanāvisesena niddiṭṭhā dukkhasaccādayo dhammā na	228	
PA_tika-s05_01t:228_2	vikappayitabbā sāmaññavisesakappanāya vohārabhāvena anavaṭṭhānato, kāladisāvisesādīnaṃ	228	
PA_tika-s05_01t:228_3	viya apekkhāsiddhito ca, eso saṃvaṇṇanāviseso adhiṭṭhāno hāroti atthayojanā.	228	
PA_tika-s05_01t:229_0	Tattha ekattatāyāti ekassa samānassa bhāvo ekattaṃ, ekattameva ekattatā, tāya. Ekasaddo	229	
PA_tika-s05_01t:229_1	cettha samānatthavācako, na saṅkhyāvācakoti. Vemattatāyāti visiṭṭhā mattā vimattā,	229	
PA_tika-s05_01t:229_2	vimattā eva vemattaṃ, vemattassa bhāvo vemattatā, tāya. Yathā hi “ajja sve”ti vuccamānā	229	
PA_tika-s05_01t:229_3	kālavisesā anavaṭṭhitā bhavanti, “purimā disā, pacchimā disā”ti vuccamānā disāvisesā,	229	
PA_tika-s05_01t:229_4	evaṃ sāmaññavisesā ca atthassa sabhāvāti. Tathā hi “idaṃ dukkha”nti vuccamānaṃ jātiādiṃ	229	
PA_tika-s05_01t:229_5	apekkhāya sāmaññaṃ samānampi saccāpekkhāya viseso hoti. Esa nayo samudayasaccādīsupīti.	229	
PA_tika-s05_01t:229_6	“Dukkha”nti ekattatā. “Jāti dukkhā, jarā dukkhā, maraṇaṃ dukkha”nti evamādi vemattatā.	229	
PA_tika-s05_01t:229_7	“Dukkhasamudayo”ti ekattatā, “taṇhā ponobhavikā nandīrāgasahagatā”ti evamādi vemattatāti	229	
PA_tika-s05_01t:229_8	evamādi vitthāro vibhaṅge āgamissatīti.	229	
PA_tika-s05_01t:230	Adhiṭṭhānahāraniddeso niddiṭṭho, amhehi ca ñāto, “katamo parikkhārahāraniddeso”ti pucchitabbattā –	23	
PA_tika-s05_01t:232	“Ye dhammā yaṃ dhammaṃ, janayantippaccayā paramparato.	23	
PA_tika-s05_01t:233	Hetumavakaḍḍhayitvā, eso hāro parikkhāro”ti. –	23	
PA_tika-s05_01t:234_0	Gāthā vuttā. Tattha avijjādikā ye paccayadhammā saṅkhārādikaṃ yaṃ phaladhammaṃ paccayā	234	
PA_tika-s05_01t:234_1	sahajātapaccayena paramparato paramparapaccayabhāvena janayanti, tassa saṅkhārādiphalassa	234	
PA_tika-s05_01t:234_2	paccayaṃ parikkhārabhūtaṃ purimuppannaṃ avijjādikaṃ asādhāraṇaṃ janakaṃ hetuṃ, ayonisomanasikārādikaṃ	234	
PA_tika-s05_01t:234_3	sādhāraṇaṃ paccayahetuñca avakaḍḍhayitvā suttato niddhāretvā yo saṃvaṇṇanāviseso	234	
PA_tika-s05_01t:234_4	parikkhārasaṃvaṇṇanābhāvena pavatto, eso saṃvaṇṇanāviseso parikkhāro hāro nāmāti	234	
PA_tika-s05_01t:234_5	atthayojanā. Avijjādayo hi avijjādīnaṃ asādhāraṇahetū bhavanti, ayonisomanasikārādayo	234	
PA_tika-s05_01t:234_6	sādhāraṇapaccayā. Tenāha – “asādhāraṇalakkhaṇo hetu, sādhāraṇalakkhaṇo paccayo”ti,	234	
PA_tika-s05_01t:234_7	“avijjā avijjāya hetu, ayonisomanasikāro paccayo”tiādikaṃ vibhaṅgavacanañca.	234	
PA_tika-s05_01t:235	Parikkhārahāraniddeso niddiṭṭho, amhehi ca ñāto, “katamo samāropanahāraniddeso”ti pucchitabbattā –	23	
PA_tika-s05_01t:237	“Ye dhammā yaṃmūlā, ye cekatthā pakāsitā muninā.	23	
PA_tika-s05_01t:238	Te samāropayitabbā, esa samāropano hāro”ti. –	23	
PA_tika-s05_01t:239_0	Gāthā vuttā. Tattha ye sīlādayo dhammā yaṃmūlā yesaṃ samādhiādīnaṃ mūlā, te sīlādayo	239	
PA_tika-s05_01t:239_1	dhammā tesaṃ samādhiādīnaṃ padaṭṭhānabhāvena saṃvaṇṇanāvisesena samāropayitabbā,	239	
PA_tika-s05_01t:239_2	ye ca rāgavirāgacetovimuttisekkhaphalakāmadhātusamatikkamanādisaddā anāgāmiphalatthatāya	239	
PA_tika-s05_01t:239_3	ekatthā samānatthāti buddhamuninā pakāsitā, te rāga…pe… tikkamanādisaddā aññamaññavevacanabhāvena	239	
PA_tika-s05_01t:239_4	samāropayitabbā, eso saṃvaṇṇanāviseso samāropano hāro nāmāti atthayojanā.	239	
PA_tika-s05_01t:240_0	Ettha ca sīlādikkhandhattayassa pariyāyantaravibhāvanāpāripūrī kathitā, bhāvanāpāripūrī	240	
PA_tika-s05_01t:240_1	ca pahātabbassa pahānena hotīti bhāvanāsamāropanapahānasamāropanāpi dassitāti catubbidho	240	
PA_tika-s05_01t:240_2	samāropano padaṭṭhānasamāropano, vevacanasamāropano, bhāvanāsamāropano, pahānasamāropanoti.	240	
PA_tika-s05_01t:241_0	Tattha kāyikasucaritaṃ, vācasikasucaritañca sīlakkhandho, manosucarite anabhijjhā,	241	
PA_tika-s05_01t:241_1	abyāpādo ca samādhikkhandho, sammādiṭṭhi paññākkhandho. Sīlakkhandho samādhikkhandhassa	241	
PA_tika-s05_01t:241_2	padaṭṭhānaṃ, samādhikkhandho paññākkhandhassa padaṭṭhānaṃ. Sīlakkhandho, samādhikkhandho	241	
PA_tika-s05_01t:241_3	ca samathassa padaṭṭhānaṃ, paññākkhandho vipassanāya padaṭṭhānaṃ. Samatho rāgavirāgacetovimuttiyā	241	
PA_tika-s05_01t:241_4	padaṭṭhānaṃ, vipassanā avijjāvirāgapaññāvimuttiyā padaṭṭhānanti evamādi padaṭṭhānasamāropano.	241	
PA_tika-s05_01t:241_5	Rāgavirāgā cetovimutti sekkhaphalaṃ, avijjāvirāgā paññāvimutti asekkhaphalaṃ, idaṃ	241	
PA_tika-s05_01t:241_6	vevacanaṃ. Rāgavirāgā cetovimutti anāgāmiphalaṃ, avijjāvirāgā paññāvimutti aggaphalaṃ	241	
PA_tika-s05_01t:241_7	arahattaṃ, idaṃ vevacanaṃ. Rāgavirāgā cetovimutti kāmadhātusamatikkamanaṃ, avijjāvirāgā	241	
PA_tika-s05_01t:241_8	cetovimutti tedhātusamatikkamanaṃ, idaṃ vevacanaṃ. Paññindriyaṃ, paññābalaṃ, adhipaññāsikkhā,	241	
PA_tika-s05_01t:241_9	paññākkhandhoti evamādi vevacananti evamādi vevacanasamāropano. Kāye kāyānupassino	241	
PA_tika-s05_01t:241_10	viharato cattāro satipaṭṭhānā bhāvanāpāripūriṃ gacchanti, catūsu satipaṭṭhānesu bhāviyamānesu	2411	
PA_tika-s05_01t:241_11	cattāro sammappadhānā bhāvanāpāripūriṃ gacchanti, catūsu sammappadhānesu bhāviyamānesu	2411	
PA_tika-s05_01t:241_12	cattāro iddhipādā bhāvanāpāripūriṃ gacchantīti evamādi bhāvanāsamāropano. Kāye kāyānupassī	2411	
PA_tika-s05_01t:241_13	viharanto asubhe “subha”nti vipallāsaṃ pajahati, kabaḷīkāro cassa āhāro pariññaṃ	2411	
PA_tika-s05_01t:241_14	gacchati, kāmupādānena ca anupādāno bhavati, kāmayogena ca visaṃyutto bhavati, abhijjhākāyaganthena	2411	
PA_tika-s05_01t:241_15	ca vippayujjati, kāmāsavena ca anāsavo bhavati, kāmoghañca uttiṇṇo bhavati, rāgasallena	2411	
PA_tika-s05_01t:241_16	ca visallo bhavati, rūpūpikā cassa viññāṇaṭṭhiti pariññaṃ gacchati, rūpadhātuyaṃ	2411	
PA_tika-s05_01t:241_17	cassa rāgo pahīno bhavati, na ca chandāgatiṃ gacchati, vedanāsūti evamādi pahānasamāropanoti	2411	
PA_tika-s05_01t:241_18	evamādi samāropano hāro niyuttoti.	2411	
PA_tika-s05_01t:242	Iti sattibalānurūpā racitā.	24	
PA_tika-s05_01t:243	Soḷasahāraniddesavibhāvanā niṭṭhitā.	24	
PA_tika-s05_01t:244	Nayaniddesavibhāvanā	24	
PA_tika-s05_01t:245_0	17. Hāraniddesā niddiṭṭhā, amhehi ca ñātā, “katame nayaniddesā”ti pucchitabbattā	245	
PA_tika-s05_01t:245_1	“taṇhañcā”tiādi vuttaṃ. Atha vā evaṃ uddesakkameneva hāre niddisitvā idāni naye niddisituṃ	245	
PA_tika-s05_01t:245_2	“taṇhañcā”tiādi vuttaṃ. Tattha yo saṃvaṇṇanāviseso sutte āgataṃ taṇhañca avijjañca	245	
PA_tika-s05_01t:245_3	atthato niddhāraṇavasena gahitaṃ taṇhañca avijjañca saṃkilesapakkhaṃ neti, sutte	245	
PA_tika-s05_01t:245_4	āgatena samathena, sutte āgatāya vipassanāya atthato niddhāraṇavasena vā gahitena	245	
PA_tika-s05_01t:245_5	samathena, gahitāya vipassanāya vodānapakkhaṃ neti, nayanto ca saccehi yojetvā neti,	245	
PA_tika-s05_01t:245_6	ayaṃ saṃvaṇṇanāviseso so nandiyāvaṭṭo nayo nāmāti atthayojanā.	245	
PA_tika-s05_01t:246_0	Ettha ca atthanayassa bhūmi, saṃvaṇṇanā ca gāthāyaṃ “nayo”ti vuttā, tasmā “saṃvaṇṇanāviseso”ti	246	
PA_tika-s05_01t:246_1	vuttaṃ. Na hi atthanayo saṃvaṇṇanā, catusaccapaṭivedhassa anurūpo pubbabhāge anugāhaṇanayo	246	
PA_tika-s05_01t:246_2	atthanayova. Tassa pana atthanayassa yā saṃvaṇṇanā ugghaṭitaññuādīnaṃ vasena taṇhādimukhena	246	
PA_tika-s05_01t:246_3	nayabhūmiracanā pavattā, tassa saṃvaṇṇanāva nayavohāro katoti vitthārato hārasampāte āgamissati.	246	
PA_tika-s05_01t:247	Nandiyāvaṭṭanayaniddeso niddiṭṭho, amhehi ca ñāto, “katamo tipukkhalanayaniddeso”ti pucchitabbattā –	24	
PA_tika-s05_01t:249	“Yo akusale samūlehi, neti kusale ca kusalamūlehi.	24	
PA_tika-s05_01t:250	Bhūtaṃ tathaṃ avitathaṃ, tipukkhalaṃ taṃ nayaṃ āhū”ti. –	25	
PA_tika-s05_01t:251_0	Gāthā vuttā. Tattha yo saṃvaṇṇanāviseso akusale samūlehi attano akusalassa tīhi lobhādīhi	251	
PA_tika-s05_01t:251_1	mūlehi saṃkilesapakkhaṃ neti, kusale ca kusalamūlehi tīhi alobhādīhi vodānapakkhaṃ	251	
PA_tika-s05_01t:251_2	neti, nayanto ca bhūtaṃ kusalākusalaṃ neti, na abhūtaṃ māyāmarīciādayo viya, tathaṃ	251	
PA_tika-s05_01t:251_3	kusalākusalaṃ neti, na ghaṭādayo viya sammutisaccamattaṃ, avitathaṃ kusalākusalaṃ	251	
PA_tika-s05_01t:251_4	neti, na vitathaṃ. Kusalākusalānaṃ sabhāvato vijjamānattā bhūtā paramatthasaccattā	251	
PA_tika-s05_01t:251_5	tathā, akusalassa iṭṭhavipākatābhāvato, kusalassa ca aniṭṭhavipākatābhāvato vipāke	251	
PA_tika-s05_01t:251_6	sati avisaṃvādakattā avitathā bhavanti, kusalākusalā hi etesaṃ tiṇṇaṃ “bhūtaṃ, tathaṃ,	251	
PA_tika-s05_01t:251_7	avitatha”nti padānaṃ kusalākusalavisesanatā daṭṭhabbā.	251	
PA_tika-s05_01t:252_0	Atha vā akusalamūlehi akusalāni, kusalamūlehi ca kusalāni nayanto ayaṃ nayo bhūtaṃ	252	
PA_tika-s05_01t:252_1	tathaṃ avitathaṃ neti cattāri saccāni niddhāretvā yojeti. Dukkhādīni hi bādhakādibhāvato	252	
PA_tika-s05_01t:252_2	aññathābhāvābhāvena bhūtāni, saccasabhāvattā tathāni, avisaṃvādanato avitathāni.	252	
PA_tika-s05_01t:252_3	Vuttañhetaṃ bhagavatā – “cattārimāni, bhikkhave, tathāni avitathāni anaññathānī”ti	252	
PA_tika-s05_01t:252_4	saṃ. ni. 5.1090; paṭi. ma. 2.8). Akusalādisuttatthassa catusaccayojanamukhena nayanalakkhaṇaṃ	252	
PA_tika-s05_01t:252_5	taṃ saṃvaṇṇanāvisesaṃ tipukkhalaṃ nayanti āhūti atthayojanā.	252	
PA_tika-s05_01t:253	Tattha tīhi hetūhi pukkhalo sobhanoti tipukkhalo akusalādiko atthanayo saṃvaṇṇanāvisesoti ṭhānūpacārato tipukkhalanayo nāmāti. Vitthāro pana hārasampāte āgamissati.	25	
PA_tika-s05_01t:254	Tipukkhalanayaniddeso niddiṭṭho, amhehi ca ñāto, “katamo sīhavikkīḷitanayaniddeso”ti pucchitabbattā –	25	
PA_tika-s05_01t:256	“Yo neti vipallāsehi, kilese indriyehi saddhamme.	25	
PA_tika-s05_01t:257	Etaṃ nayaṃ nayavidū, sīhavikkīḷitaṃ āhū”ti. –	25	
PA_tika-s05_01t:258_0	Gāthā vuttā. Tattha yo saṃvaṇṇanāviseso sutte vuttehi vipallāsehi kilese saṃkilesapakkhaṃ	258	
PA_tika-s05_01t:258_1	neti, sutte vuttehi indriyehi saddhamme vodānapakkhaṃ neti, etaṃ saṃvaṇṇanāvisesaṃ	258	
PA_tika-s05_01t:258_2	nayavidū saddhammanayakovidā, atthanayakusalā eva vā sīhavikkīḷitaṃ nayanti āhūti atthayojanā.	258	
PA_tika-s05_01t:259_0	Tattha vipallāsehīti asubhe subhaṃ, dukkhe sukhaṃ, anicce niccaṃ, anattani attāti	259	
PA_tika-s05_01t:259_1	catūhi vipallāsehi. Indriyehīti saddhādīhi indriyehi. Saddhammeti paṭipattipaṭivedhasaddhamme.	259	
PA_tika-s05_01t:259_2	Sesamettha vuttanayameva. Vitthāro pana hārasampāte āgamissatīti.	259	
PA_tika-s05_01t:260	Sīhavikkīḷitanayaniddeso niddiṭṭho, amhehi ca ñāto, “katamo disālocananayaniddeso”ti pucchitabbattā –	26	
PA_tika-s05_01t:262	“Veyyākaraṇesu hi ye, kusalākusalā tahiṃ tahiṃ vuttā.	26	
PA_tika-s05_01t:263	Manasā volokayate, taṃ khu disālocanaṃ āhū”ti. –	26	
PA_tika-s05_01t:264_0	Gāthā vuttā. “Sīhalocanaṃ āhū”ti pāṭho likhito, so pana na therassa pāṭhoti daṭṭhabbo	264	
PA_tika-s05_01t:264_1	bhinnalakkhaṇattā. Tattha tahiṃ tahiṃ veyyākaraṇesu ye kusalākusalā nayassa disābhūtā	264	
PA_tika-s05_01t:264_2	dhammā vuttā, te kusalākusale nayassa disābhūtadhamme abahi abbhantaraṃ citte eva	264	
PA_tika-s05_01t:264_3	yaṃ olokanaṃ karoti, taṃ olokanaṃ khu olokanaṃ eva disālocananti āhūti atthayojanā.	264	
PA_tika-s05_01t:265_0	Tattha veyyākaraṇesūti tassa tassa atthanayassa yojanatthaṃ katesu suttassa atthavissajjanesu.	265	
PA_tika-s05_01t:265_1	Kusalāti vodāniyā. Akusalāti saṃkilesikā. Vuttāti suttato niddhāretvā kathitā. Olokayateti	265	
PA_tika-s05_01t:265_2	te kusalādidhamme citteneva “ayaṃ paṭhamā disā, ayaṃ dutiyā disā”tiādinā tassa tassa	265	
PA_tika-s05_01t:265_3	nayassa disābhāvena upaparikkhati, vicāretīti attho. Khūti avadhāraṇatthe nipāto,	265	
PA_tika-s05_01t:265_4	tena disālocananayo koci atthaviseso na hotīti dassetīti.	265	
PA_tika-s05_01t:266_0	21. Disālocananayaniddeso niddiṭṭho. Amhehi ca ñāto. “Katamo aṅkusanayaniddeso”ti	266	
PA_tika-s05_01t:266_1	pucchitabbattā “oloketvā”tiādigāthā vuttā. Tattha taṃtaṃnayadisābhūte sabbe kusalākusale	266	
PA_tika-s05_01t:266_2	disālocanena oloketvā ukkhipiya suttato uddharitvā yaṃ samāneti yaṃ samānayanaṃ karoti,	266	
PA_tika-s05_01t:266_3	ayaṃ samānayanasaṅkhāto nayo aṅkuso nayo nāmāti atthayojanā.	266	
PA_tika-s05_01t:267_0	Ettha ca aṅkuso nāma hatthīnaṃ icchitaṭṭhānaṃ ānayanakāraṇabhūto vajirādimayo tikkhaggo	267	
PA_tika-s05_01t:267_1	ujuvaṅkabhūto dabbasambhāraviseso, ayampi nayo aṅkuso viyāti atthena aṅkuso. Etena	267	
PA_tika-s05_01t:267_2	hi nayena icchitaṃ suttatthaṃ nayatīti. Mukhyato pana aṅke vijjhanaṭṭhāne uddhaṭo	267	
PA_tika-s05_01t:267_3	asati anto pavisatīti aṅkuso. Aṅkasaddūpapadaupubbaasadhātu apaccayoti. Ayampi nayo	267	
PA_tika-s05_01t:267_4	kocipi atthaviseso na hotīti.	267	
PA_tika-s05_01t:268	Soḷasa hāraniddesā ceva pañca nayaniddesā ca ācariyena niddiṭṭhā. Amhehi ca ñātā, “saṃvaṇṇetabbasutte kiṃ soḷasa hārā paṭhamaṃ yojetabbā, udāhu nayā”ti pucchitabbattā –	26	
PA_tika-s05_01t:270	“Soḷasa hārā paṭhamaṃ, disālocanato disā viloketvā.	27	
PA_tika-s05_01t:271	Saṅkhipiya aṅkusena hi, nayehi tihi niddise sutta”nti. –	27	
PA_tika-s05_01t:272_0	Gāthamāha. Aṭṭhakathāyaṃ pana “evaṃ hāre, naye ca niddisitvā idāni nesaṃ yojanakkamaṃ	272	
PA_tika-s05_01t:272_1	dassento ‘soḷasa hārā paṭhama’ntiādimāhā”ti vuttaṃ. Tattha soḷasa hārā byañjanapariyeṭṭhibhāvato	272	
PA_tika-s05_01t:272_2	saṃvaṇṇetabbasutte saṃvaṇṇanābhāvena paṭhamaṃ yojetabbā, yojentena niddiṭṭhā hārānukkameneva	272	
PA_tika-s05_01t:272_3	yojetabbā, na uppaṭipāṭiyā. Hārasaṃvaṇṇanānukkamena saṃvaṇṇetabbaṃ paṭhamaṃ saṃvaṇṇetvā	272	
PA_tika-s05_01t:272_4	pacchā disālocanena oloketvā aṅkusanayena netvā tīhi atthanayehi niddiseti adhippāyo.	272	
PA_tika-s05_01t:273	Iti sattibalānurūpā racitā	27	
PA_tika-s05_01t:274	Nayaniddesavibhāvanā niṭṭhitā.	27	
PA_tika-s05_01t:275	Dvādasapadavibhāvanā	27	
PA_tika-s05_01t:276_0	Nettivisayaṃ sāsanavarasaṅkhātaṃ saṃvaṇṇetabbasuttaṃ yesaṃ byañjanapadānaṃ, atthapadānañca	276	
PA_tika-s05_01t:276_1	vasena “dvādasa padāni sutta”nti saṅgahavāre vuttaṃ, “katamāni tānī”ti pucchitabbattā	276	
PA_tika-s05_01t:276_2	sarūpato niddisituṃ –	276	
PA_tika-s05_01t:278	“Akkharaṃ padaṃ byañjanaṃ, nirutti tatheva niddeso.	27	
PA_tika-s05_01t:279	Ākārachaṭṭhavacanaṃ, ettāva byañjanaṃ sabbaṃ.	27	
PA_tika-s05_01t:281	Saṅkāsanā pakāsanā, vivaraṇā vibhajanuttānīkammapaññatti.	28	
PA_tika-s05_01t:282	Etehi chahi padehi, attho kammañca niddiṭṭha”nti. –	28	
PA_tika-s05_01t:283_0	Gāthādvayaṃ vuttaṃ. Aṭṭhakathāyaṃ pana “idāni yesaṃ byañjanapadānaṃ, atthapadānañca	283	
PA_tika-s05_01t:283_1	vasena ‘dvādasa padāni ‘sutta’nti vuttaṃ, tāni padāni niddisituṃ ‘akkharapada’ntiādimāhā”ti vuttaṃ.	283	
PA_tika-s05_01t:284_0	Tattha kenaṭṭhena akkharanti? Akkharaṭṭhena asañcaraṇaṭṭhena. Akārādivaṇṇo hi akārādito	284	
PA_tika-s05_01t:284_1	ikārādipariyāyaṃ nakkharati, na sañcarati, na saṅkamati. Tenāha aṭṭhakathāyaṃ “apariyosite	284	
PA_tika-s05_01t:284_2	pade vaṇṇo akkharaṃ pariyāyavasena akkharaṇato asañcaraṇato”ti. Apariyosite padeti	284	
PA_tika-s05_01t:284_3	ca vibhatyantabhāvaṃ appatte dviticatukkharavantesu padesu ekadvitikkharamatteyeva	284	
PA_tika-s05_01t:284_4	akkharaṃ nāma, pariyosite padaṃyeva, na akkharanti adhippāyo. Padaṃ pana pavesanato	284	
PA_tika-s05_01t:284_5	atthavasena pariyāyaṃ sañcarantaṃ viya hoti, na evaṃ akārādivaṇṇo avevacanattā. “Mā	284	
PA_tika-s05_01t:284_6	evaṃ maññasī”tiādīsu vā ekakkharapadā mā-kārādi akkharaṃ nāma, vibhatyantaṃ padaṃ pana padameva hoti.	284	
PA_tika-s05_01t:285_0	Pajjati attho etenāti padaṃ. Taṃ nāmākhyātopasagganipātappabhedena catubbidhaṃ. Tattha	285	
PA_tika-s05_01t:285_1	dabbapadhānaṃ “phasso vedanā citta”nti evamādikaṃ nāmapadaṃ. Tattha hi dabbamāvibhūtarūpaṃ,	285	
PA_tika-s05_01t:285_2	kiriyā anāvibhūtarūpā. Kiriyāpadhānaṃ “phusati vedayati vijānātī”ti evamādikaṃ ākhyātapadaṃ	285	
PA_tika-s05_01t:285_3	nāma. Tattha hi phusanādikiriyā āvibhūtarūpā, dabbamanāvibhūtarūpaṃ. Kiriyāvisesabodhahetubhūtaṃ	285	
PA_tika-s05_01t:285_4	pa-upa-itievamādikaṃ upasaggapadaṃ nāma. “Cirappavāsiṃ upavuttha”nti evamādīsu hi	285	
PA_tika-s05_01t:285_5	pa-upādisaddā vasanādikiriyāya viyogādivisiṭṭhataṃ dīpenti. Vacanattho pana nāmapadaākhyātapadadvayaṃ	285	
PA_tika-s05_01t:285_6	upagantvā tassa padadvayassa atthaṃ sajjantīti upasaggāti daṭṭhabbo. Kiriyāya ceva	285	
PA_tika-s05_01t:285_7	dabbassa ca sarūpavisesapakāsanahetubhūtaṃ “evaṃ, itī”ti evamādikaṃ nipātapadaṃ assapi	285	
PA_tika-s05_01t:285_8	saṃvaṇṇanāyapi icchitattā, akkharena pana kathaṃ gahitoti ce? Akkharehi suyyamānehi	285	
PA_tika-s05_01t:285_9	suṇantānaṃ visesavidhānassa katattā padapariyosāne padatthasampaṭipatti hoti. Tasmā	285	
PA_tika-s05_01t:285_10	akkharenapi atthākāro gahitovāti veditabbo. Tena vuttaṃ – “akkharehi saṅkāseti, padehi	2851	
PA_tika-s05_01t:285_11	pakāseti, akkharehi ca padehi ca ugghaṭetī”ti ca.	2851	
PA_tika-s05_01t:286_0	Vivaraṇā vitthāraṇā. Vibhajanā ca uttānīkammañca paññatti ca vibhajanuttānīkammapaññattīti	286	
PA_tika-s05_01t:286_1	samāhāre ayaṃ dvandasamāso. Tattha vibhāgakaraṇaṃ vibhajanaṃ nāma. Byañjanākārehi	286	
PA_tika-s05_01t:286_2	yo atthākāro niddisiyamāno, so atthākāro vivaraṇavibhajanāti dvīhi atthapadehi niddisito.	286	
PA_tika-s05_01t:286_3	Pākaṭakaraṇaṃ uttānīkammaṃ nāma. Pakārehi ñāpanaṃ paññatti. Niruttiniddesasaṅkhātehi	286	
PA_tika-s05_01t:286_4	byañjanapadehi pakāsiyamāno yo atthākāro atthi, so atthākāro uttānīkammapaññattīhi	286	
PA_tika-s05_01t:286_5	paṭiniddisito. Etehi saṅkāsanādīhi chahi atthapadehi attho suttattho gahito, kammañca	286	
PA_tika-s05_01t:286_6	ugghaṭanādikammañca niddiṭṭhanti attho. Yena suttatthena ugghaṭitaññuno cittasantānassa	286	
PA_tika-s05_01t:286_7	sambodhanakiriyāsaṅkhātassa ugghaṭanakammassa nibbatti bhave, so suttattho saṅkāsanāpakāsanākāro	286	
PA_tika-s05_01t:286_8	hoti. Yena suttatthena vipañcitaññuno cittasantānassa bodhanakiriyāsaṅkhātassa vipañcanakammassa	286	
PA_tika-s05_01t:286_9	nibbatti, so suttattho vivaraṇāvibhajanākāro hoti. Yena suttatthena neyyassa cittasantānassa	286	
PA_tika-s05_01t:286_10	pabodhanakiriyāsaṅkhātassa nayakammassa nibbatti, so suttattho uttānīkammapaññattākāro	2861	
PA_tika-s05_01t:286_11	hotīti daṭṭhabbo. Tenāha aṭṭhakathācariyo “suttatthena hi desanāya pavattiyamānena	2861	
PA_tika-s05_01t:286_12	ugghaṭitaññuādiveneyyānaṃ cittasantānassa pabodhanakiriyānibbatti, so ca suttattho	2861	
PA_tika-s05_01t:286_13	saṅkāsanādiākāro”ti.	2861	
PA_tika-s05_01t:287	“Yathāvuttehi tīhi atthanayehi ceva chahi atthapadehi ca ayuttopi attho kiṃ koci atthi, udāhu sabbo attho yutto evā”ti pucchitabbattā –	28	
PA_tika-s05_01t:289	“Tīṇi ca nayā anūnā, atthassa ca chappadāni gaṇitāni.	28	
PA_tika-s05_01t:290	Navahi padehi bhagavato, vacanassattho samāyutto”ti. –	29	
PA_tika-s05_01t:291_0	Gāthamāha. Tattha tīṇīti liṅgavipallāsaniddeso, tayoti pana pakatiliṅganiddeso vattabbo.	291	
PA_tika-s05_01t:291_1	Gaṇitā anūnā tayo atthassa nayā ca gaṇitāni anūnāni cha atthassa padāni ca niddiṭṭhāni,	291	
PA_tika-s05_01t:291_2	niddiṭṭhehi ca atthapadehi bhagavato vacanassa sabbo attho samāyuttova ayutto koci	291	
PA_tika-s05_01t:291_3	attho natthīti yojanā kātabbā. Atthassāti suttatthassa. Nayāti nettiatthanayā. Padānīti nettiatthapadāni.	291	
PA_tika-s05_01t:292_0	26. Ye hārādayo niddiṭṭhā, te hārādayo sampiṇḍetvā nettippakaraṇassa padatthe sukhaggahaṇatthaṃ	292	
PA_tika-s05_01t:292_1	gaṇanavasena paricchinditvā dassento “atthassā”tiādimāha. Tattha atthassa samūhassa	292	
PA_tika-s05_01t:292_2	avayavabhūtāni navabhedāni atthapadāni suttabyañjanassa atthassa pariyeṭṭhisaṅkhātāya	292	
PA_tika-s05_01t:292_3	saṃvaṇṇanāya gaṇanato catuvīsati byañjanapadāni honti, atthapadabyañjanapadabhūtaṃ	292	
PA_tika-s05_01t:292_4	ubhayaṃ saṅkhepayato sampiṇḍayato tettiṃsā tettiṃsavidhā ettikā tettiṃsavidhāva nettīti yojanā.	292	
PA_tika-s05_01t:293_0	Tattha navappadānīti tayo atthanayā, cha atthapadāni ca. Catubbīsāti soḷasa hārā,	293	
PA_tika-s05_01t:293_1	cha byañjanapadāni, dve disālocananayaaṅkusanayā cāti evaṃ tettiṃsavidhā ca netti	293	
PA_tika-s05_01t:293_2	nāma, ito vinimutto añño koci nettipadattho natthīti attho daṭṭhabbo.	293	
PA_tika-s05_01t:294_0	“Evaṃ tettiṃsapadatthāya nettiyā hāranayānaṃ katamo desanāhāravicayahāro”tiādi desanākkameneva	294	
PA_tika-s05_01t:294_1	siddho, evaṃ siddhe satipi “soḷasa hārā paṭhama”nti ārambho “sabbepime hārā ceva	294	
PA_tika-s05_01t:294_2	nayā ca iminā dassitakkameneva saṃvaṇṇetabbesu suttesu saṃvaṇṇanāvasena yojetabbā,	294	
PA_tika-s05_01t:294_3	na uppaṭipāṭiyā”ti imamatthaṃ dīpeti. Dīpanavacanasavanānusārena ñāpeti, tasmā evaṃ	294	
PA_tika-s05_01t:294_4	kamo dassito, assādādīnavanissaraṇāni dhammadesanāya nissayāni, phalañca dhammadesanāya	294	
PA_tika-s05_01t:294_5	phalaṃ, upāyo ca dhammadesanāya upāyo, āṇatti ca dhammadesanāya sarīraṃ. Desanāhārassa	294	
PA_tika-s05_01t:294_6	tāsaṃ assādādīnavanissaraṇaphalupāyāṇattīnaṃ vibhāvanasabhāvattā.	294	
PA_tika-s05_01t:295	Niddhāraṇena vināpi pakatiyā sabbasaṃvaṇṇetabbasuttesu anarūpāti suviññeyyattā, saṃvaṇṇanāvisesānaṃ vicayahārādīnaṃ nissayabhāvato ca paṭhamaṃ desanāhāro dassito.	29	
PA_tika-s05_01t:296	Padapucchāvissajjanāpucchāpadānugītīhi saddhiṃ desanāhārapadatthānaṃ assādādīnaṃ pavicayabhāvato desanāhārānantaraṃ vicayo hāro.	29	
PA_tika-s05_01t:297	Vicayahārena pavicitānaṃ atthānaṃ yuttāyuttivicāraṇabhāvato vicayahārānantaraṃ yutti hāro.	29	
PA_tika-s05_01t:298	Padaṭṭhānahārassa yuttāyuttānaṃyeva atthānaṃ upapattianurūpaṃ kāraṇaparamparāya niddhāraṇattā yuttihārānantaraṃ padaṭṭhānahāro.	29	
PA_tika-s05_01t:299	Yuttāyuttānaṃ kāraṇaparamparāya pariggahitasabhāvānaṃyeva ca dhammānaṃ avuttānampi samānalakkhaṇatāya gahaṇalakkhaṇattāya padaṭṭhānahārānantaraṃ lakkhaṇahāro.	29	
PA_tika-s05_01t:300_0	Lakkhaṇahārena atthato suttantarato niddhāritānampi dhammānaṃ nibbacanādīni vattabbāni,	300	
PA_tika-s05_01t:300_1	na sutte sarūpato āgatadhammānaṃyevāti dassanatthaṃ lakkhaṇahārānantaraṃ catubyūho	300	
PA_tika-s05_01t:300_2	hāro. Evañhi niravasesato atthāvabodho hoti.	300	
PA_tika-s05_01t:301_0	Catubyūhena hārena vuttehi nibbacanādhippāyanidānehi saddhiṃ sutte padatthānaṃ suttantarasaṃsandanasaṅkhāte	301	
PA_tika-s05_01t:301_1	pubbāparavicāre dassite tesaṃ suttapadatthānaṃ sabhāgavisabhāgadhammantarāvaṭṭanaṃ	301	
PA_tika-s05_01t:301_2	sukhena sakkā dassetunti catubyūhahārānantaraṃ āvaṭṭo hāro. Suttantarasaṃsandanassa	301	
PA_tika-s05_01t:301_3	hi sabhāgavisabhāgadhammantarāvaṭṭanayassa upāyabhāvato “ārambhatha nikkamathā”tiādigāthāya	301	
PA_tika-s05_01t:301_4	ārambhananikkamanabuddhasāsanayogadhunanehi vīriyasamādhipaññindriyāni niddhāretvā	301	
PA_tika-s05_01t:301_5	tesu ārambhananikkamanabuddhasāsanayogadhunanesu ananuyogassa mūlaṃ pamādoti suttantare	301	
PA_tika-s05_01t:301_6	dassito pamādo āvaṭṭitoti.	301	
PA_tika-s05_01t:302_0	Āvaṭṭena hārena sabhāgavisabhāgadhammāvaṭṭanena payojite sādhāraṇāsādhāraṇavasena	302	
PA_tika-s05_01t:302_1	saṃkilesavodānadhammānaṃ padaṭṭhānato ceva bhūmito ca vibhāgo sakkā sukhena yojetunti	302	
PA_tika-s05_01t:302_2	āvaṭṭahārānantaraṃ vibhatti hāro.	302	
PA_tika-s05_01t:303_0	Vibhattihārena saṃkilesavodānadhammānaṃ vibhāge kate saṃvaṇṇetabbasutte āgatā dhammā	303	
PA_tika-s05_01t:303_1	akasirena paṭipakkhato parivattetuṃ sakkāti vibhattihārānantaraṃ parivattanahāro.	303	
PA_tika-s05_01t:303_2	Vibhattihārena hi “sammādiṭṭhissa purisapuggalassa micchādiṭṭhi nijjiṇṇā hotī”ti	303	
PA_tika-s05_01t:303_3	paṭivibhattasabhāve eva dhamme parivattanahāravibhaṅge udāharīyissati.	303	
PA_tika-s05_01t:304	Parivattanahārena paṭipakkhato parivattitāpi dhammā pariyāyavacanehi bodhetabbā, na saṃvaṇṇetabbasutte āgatadhammāyevāti dassanatthaṃ parivattanahārānantaraṃ vevacanahāro.	30	
PA_tika-s05_01t:305	Vevacanahārena pariyāyato pakāsitānaṃ dhammānaṃ pabhedato paññattivasena vibhajanaṃ sukhena sakkā ñātunti vevacanahārānantaraṃ paññatti hāro.	30	
PA_tika-s05_01t:306_0	Paññattihārena pabhavapariññādipaññattivibhāgamukhena paṭiccasamuppādasaccādidhammavibhāge	306	
PA_tika-s05_01t:306_1	kate sutte āgatadhammānaṃ paṭiccasamuppādādimukhena avataraṇaṃ sakkā dassetunti paññattihārānantaraṃ otaraṇo hāro.	306	
PA_tika-s05_01t:307	Otaraṇena hārena dhātāyatanādīsu otāritānaṃ saṃvaṇṇetabbasutte padatthānaṃ pucchārambhasodhanaṃ sakkā sukhena sampādetunti otaraṇahārānantaraṃ sodhano hāro.	30	
PA_tika-s05_01t:308_0	Sodhanena hārena saṃvaṇṇetabbasutte padapadatthesu visodhitesu tattha tattha ekattatāya	308	
PA_tika-s05_01t:308_1	vā vemattatāya vā labbhamānasāmaññavisesabhāvo sukaro hotīti dassetuṃ sodhanahārānantaraṃ adhiṭṭhāno hāro.	308	
PA_tika-s05_01t:309_0	Sāmaññavisesabhūtesu sādhāraṇāsādhāraṇesu dhammesu adhiṭṭhānena hārena paveditesu	309	
PA_tika-s05_01t:309_1	parikkhārasaṅkhātassa sādhāraṇāsādhāraṇarūpassa paccayaheturāsissa pabhedo suviññeyyoti	309	
PA_tika-s05_01t:309_2	adhiṭṭhānahārānantaraṃ parikkhāro hāro.	309	
PA_tika-s05_01t:310_0	Asādhāraṇe, sādhāraṇe ca kāraṇe parikkhārena hārena dassite tassa attano phalesu	310	
PA_tika-s05_01t:310_1	kāraṇākāro, tesaṃ hetuphalānaṃ pabhedato desanākāro, bhāvetabbapahātabbadhammānaṃ	310	
PA_tika-s05_01t:310_2	bhāvanāpahānāni ca niddhāretvā vuccamānāni sammā saṃvaṇṇetabbasuttassa atthaṃ tathattāvabodhāya	310	
PA_tika-s05_01t:310_3	saṃvattantīti parikkhārahārānantaraṃ samāropano hāro dassito hoti. Idaṃ hārānaṃ dassanānukkamakāraṇaṃ daṭṭhabbaṃ.	310	
PA_tika-s05_01t:311_0	Uddeso ugghaṭitaññuno upakārāya saṃvattati yathā, evaṃ nandiyāvaṭṭanayo ugghaṭitaññuno	311	
PA_tika-s05_01t:311_1	upakārāya saṃvattati, tasmā paṭhamaṃ nandiyāvaṭṭanayo dassito. Niddeso vipañcitaññuno	311	
PA_tika-s05_01t:311_2	upakārāya saṃvattati yathā, evaṃ tipukkhalanayo vipañcitaññuno upakārāya saṃvattati,	311	
PA_tika-s05_01t:311_3	tasmā nandiyāvaṭṭanayānantaraṃ tipukkhalanayo. Paṭiniddeso neyyassa upakārāya saṃvattati	311	
PA_tika-s05_01t:311_4	yathā, evaṃ sīhavikkīḷitanayo neyyassa upakārāya saṃvattati. Tasmā tipukkhalānantaraṃ	311	
PA_tika-s05_01t:311_5	sīhavikkīḷitanayo dassitoti tiṇṇaṃ atthanayānaṃ dassanānukkamo veditabbo. Atthanayānaṃ	311	
PA_tika-s05_01t:311_6	disābhūtāya bhūmiyā āloketvā tesaṃ tassā disāya bhūmiyā samānayanaṃ hoti. Na hi sakkā	311	
PA_tika-s05_01t:311_7	anoloketvā samānetunti disālocananayaṃ dassetvā aṅkusanayo dassito. Potthakāruḷhāvachekā	311	
PA_tika-s05_01t:311_8	sabbāsu disāsu hatthigamanaṭṭhānaṃ oloketvā aṅkusena icchitaṭṭhānaṃ samānayanti.	311	
PA_tika-s05_01t:311_9	Keci acchekā anoloketvā vinayanti. Tesaṃ nayanamattameva, na samānayanaṃ. Evameva	311	
PA_tika-s05_01t:311_10	paṇḍitā suttatthaṃ vaṇṇentā manasāva oloketvāva nayā netabbāti daṭṭhabbā.	3111	
PA_tika-s05_01t:312_0	Samuṭṭhānasaṃvaṇṇanā adhippāyasaṃvaṇṇanā padatthasaṃvaṇṇanā vidhianuvādasaṃvaṇṇanā	312	
PA_tika-s05_01t:312_1	nigamanasaṃvaṇṇanāti vā, payojanasaṃvaṇṇanā piṇḍatthasaṃvaṇṇanā anusandhisaṃvaṇṇanā	312	
PA_tika-s05_01t:312_2	codanāsaṃvaṇṇanā parihārasaṃvaṇṇanāti vā, upogghāṭasaṃvaṇṇanā padaviggahasaṃvaṇṇanā	312	
PA_tika-s05_01t:312_3	padatthacālanasaṃvaṇṇanā paccupaṭṭhānasaṃvaṇṇanāti vā, tathā ekanāḷikākathā caturassakathā	312	
PA_tika-s05_01t:312_4	nisinnavattikākathāti vā āgatā.	312	
PA_tika-s05_01t:313	Tattha samuṭṭhānaṃ nidānameva. Vidhianuvādo visesavacanameva. Upogghāṭo nidānameva. Cālanā codanāyeva. Paccupaṭṭhānaṃ parihārova.	31	
PA_tika-s05_01t:314	Pāḷiṃ vatvā ekekapadassa atthakathanasaṅkhātā saṃvaṇṇanā ekanāḷikākathā nāma.	31	
PA_tika-s05_01t:315	Paṭipakkhaṃ dassetvā paṭipakkhassa upamaṃ dassetvā sapakkhaṃ dassetvā sapakkhassa upamaṃ dassetvā kathanasaṅkhātā saṃvaṇṇanā caturassakathā nāma.	31	
PA_tika-s05_01t:316	Visabhāgadhammavaseneva pariyosānaṃ gantvā puna sabhāgadhammavaseneva pariyosānagamanasaṅkhātā saṃvaṇṇanā nisinnavattikākathā nāma.	31	
PA_tika-s05_01t:317_0	Tā sabbā saṃvaṇṇanāyopi desanāhārādīsu nettisaṃvaṇṇanāsu antogadhāyeva. Tenāha “yattakā	317	
PA_tika-s05_01t:317_1	hi suttassa saṃvaṇṇanāvisesā, sabbe te nettiupadesāyattā”ti. Evaṃ ettāvatā etaparamatā	317	
PA_tika-s05_01t:317_2	daṭṭhabbā. Hetuphalabhūmiupanisāsabhāgavisabhāgalakkhaṇanayādayo pana aṭṭhakathāyaṃ	317	
PA_tika-s05_01t:317_3	vitthārato vuttāti na vitthārayissāmīti.	317	
PA_tika-s05_01t:318	Iti sattibalānurūpā racitā	31	
PA_tika-s05_01t:319	Niddesavāraatthavibhāvanā niṭṭhitā.	31	
PA_tika-s05_01t:320	4. Paṭiniddesavāraatthavibhāvanā	32	
PA_tika-s05_01t:321	1. Desanāhāravibhaṅgavibhāvanā	32	
PA_tika-s05_01t:322_0	5. Evaṃ hārādayo sarūpato ācariyena uddesato uddiṭṭhā, niddesato ca niddiṭṭhā, amhehi	322	
PA_tika-s05_01t:322_1	ca ñātā, atha kasmā puna “tattha katamo desanāhāro”tiādiko āraddhoti ce? Veneyyānaṃ	322	
PA_tika-s05_01t:322_2	tividhattā. Veneyyā hi atitikkhapañño nātitikkhapañño mandapaññoti tividhā honti.	322	
PA_tika-s05_01t:322_3	Tesañhi atitikkhapaññassānurūpaṃ hārādayo uddesato uddiṭṭhā, nātitikkhapaññassa anurūpaṃ	322	
PA_tika-s05_01t:322_4	niddesato niddiṭṭhā, idāni mandapaññassānurūpaṃ hārādayo vibhajitvā dassetuṃ “tattha	322	
PA_tika-s05_01t:322_5	katamo desanāhāro”tiādiko vibhaṅgavāro āraddho. Aṭṭhakathāyaṃ pana “evaṃ hārādayosukhaggahaṇatthaṃ	322	
PA_tika-s05_01t:322_6	gāthābandhavasena sarūpato niddisitvā idāni tesu hāre tāva paṭiniddesavasena vibhajituṃ	322	
PA_tika-s05_01t:322_7	‘tattha katamo desanāhāro’tiādi āraddha”nti vuttaṃ.	322	
PA_tika-s05_01t:323_0	Tattha ye hārādayo uddesaniddesesu niddiṭṭhā, tattha hārādīsu katamo desanāhāroti	323	
PA_tika-s05_01t:323_1	ce? Yā “assādādīnavatā”tiādigāthā vuttā, sā ayaṃ gāthā niddesavasena desanāhāro nāma,	323	
PA_tika-s05_01t:323_2	tassa “assādādīnavatā”tiādi niddesassa idāni mayā vuccamāno “ayaṃ desanāhāro kiṃ	323	
PA_tika-s05_01t:323_3	desayatī”tiādiko vitthārasaṃvaṇṇanāviseso desanāhāravibhaṅgo nāmāti yojanā. “Ayaṃ	323	
PA_tika-s05_01t:323_4	desanāhāro kiṃ desayatī”ti pucchitabbattā pucchaṃ ṭhapetvā “imaṃ desayatī”ti niyametvā	323	
PA_tika-s05_01t:323_5	dassetuṃ “ayaṃ desanāhāro kiṃ desayati? Assādaṃ ādīnava”ntiādi vuttaṃ. Tattha ayaṃ	323	
PA_tika-s05_01t:323_6	desanāhāro kiṃ desayatīti ce? Assādaṃ desayati saṃvaṇṇeti vitthāreti, ādīnavaṃ desayati…pe…	323	
PA_tika-s05_01t:323_7	vitthāreti, nissaraṇaṃ desayati…pe… vitthāreti, phalaṃ desayati…pe… vitthāreti, upāyaṃ	323	
PA_tika-s05_01t:323_8	desayati…pe… vitthāreti, āṇattiṃ desayati saṃvaṇṇeti vitthāretīti yojano.	323	
PA_tika-s05_01t:324_0	Ettha ca “ayaṃ desanāhāro”ti saddo pubbāparāpekkhoti daṭṭhabbo. “‘Assādādīnavatā’tiādigāthāyaṃ	324	
PA_tika-s05_01t:324_1	dassitā ime assādādayo kattha saṃvaṇṇetabbe pāḷidhamme āgatā”ti pucchitabbattā “dhammaṃ	324	
PA_tika-s05_01t:324_2	vo, bhikkhave, desessāmī”tiādi vuttaṃ. “‘Assādādīnavatā’tiādigāthāyaṃ dassitā ime	324	
PA_tika-s05_01t:324_3	assādādayo kattha saṃvaṇṇetabbe pāḷidhamme āgatā”ti pucchitabbattā “dhammaṃ vo, bhikkhave,	324	
PA_tika-s05_01t:324_4	desessāmi ādikalyāṇaṃ majjhekalyāṇaṃ pariyosānakalyāṇaṃ sātthaṃ sabyañjanaṃ kevalaparipuṇṇaṃ	324	
PA_tika-s05_01t:324_5	parisuddhaṃ brahmacariyaṃ pakāsessāmī”ti paṭiññātabbe pāḷidhamme saṃvaṇṇetabbe ye	324	
PA_tika-s05_01t:324_6	assādādayo āgatā, te ayaṃ desanāhāro desayatīti adhippāyo.	324	
PA_tika-s05_01t:325_0	Tattha dhammasaddo pariyattisaccasamādhipaññāpakatipuññāpattiñeyyādīsu bahūsu atthesu	325	
PA_tika-s05_01t:325_1	pavatto, tathāpi idha pariyattidhammeyeva pavattoti daṭṭhabbo. Atthuddeso pana aṭṭhakathāyaṃ	325	
PA_tika-s05_01t:325_2	vutto, tasmā idha mayā na vutto. Vo-kāropi upayogakaraṇapadapūraṇasampadānatthesu	325	
PA_tika-s05_01t:325_3	dissati ca, tathāpi idha sampadānatthevāti daṭṭhabbo. Bhikkhanti yācanti sīlakkhandhādayo,	325	
PA_tika-s05_01t:325_4	paccaye vā kāyaviññattiyāti bhikkhū, saṃsāre bhayaṃ ikkhanti paccavekkhantīti vā	325	
PA_tika-s05_01t:325_5	bhikkhū. Bhikkhaveti te bhikkhū ālapati, kimatthāyāti attano mukhābhimukhaṃ katvā	325	
PA_tika-s05_01t:325_6	dhammassavane atiussāhane niyojetuṃ ālapatīti veditabbo.	325	
PA_tika-s05_01t:326_0	Dhammaṃ desessāmīti nāhaṃ issaratāya tumhe aññaṃ kiñci kāreyyāmi, dhammaṃyeva desessāmi,	326	
PA_tika-s05_01t:326_1	desento ca na aññesaṃ dhammaṃ sutvā sutamayañāṇānusārena desessāmi, anāvaraṇañāṇena	326	
PA_tika-s05_01t:326_2	sabbañeyyadhammesu paccakkhakāritāya idāni mayāyeva pavattiyamānaṃ dhammaṃ ahaṃ desessāmīti	326	
PA_tika-s05_01t:326_3	paṭijānāti. Ādimhi kalyāṇaṃ ādikalyāṇaṃ, ādi kalyāṇametassāti vā ādikalyāṇaṃ. Sesesupi	326	
PA_tika-s05_01t:326_4	eseva nayo. Ādikalyāṇādayo cettha atthakalyāṇādivasena vuttāti daṭṭhabbā. Tenāha	326	
PA_tika-s05_01t:326_5	– “sīlena ādikalyāṇaṃ, samādhinā majjhekalyāṇaṃ, paññāya pariyosānakalyāṇaṃ. Buddhasubuddhatāya	326	
PA_tika-s05_01t:326_6	vā ādikalyāṇaṃ, dhammasudhammatāya majjhekalyāṇaṃ, saṅghasuppaṭipattiyā pariyosānakalyāṇaṃ.	326	
PA_tika-s05_01t:326_7	Atha vā ugghaṭitaññuvinayanena ādikalyāṇaṃ, vipañcitaññuvinayanena majjhekalyāṇaṃ,	326	
PA_tika-s05_01t:326_8	neyyapuggalavinayanena pariyosānakalyāṇaṃ. Ayamevattho idhādhippeto”ti.	326	
PA_tika-s05_01t:327_0	Arīyati ñāyatīti attho, ara-dhātuyā nippariyāyato ñāṇappadhāno ārammaṇikacittuppādo	327	
PA_tika-s05_01t:327_1	attho, ṭhānūpacārato atthassa ñātabbassa ārammaṇapaccayasatti attho, iti-saddena	327	
PA_tika-s05_01t:327_2	sāyeva satti parāmasīyati, ārammaṇapaccayasattisahito ārammaṇapaccayasaṅkhāto ñātabbo	327	
PA_tika-s05_01t:327_3	attho ta-paccayassa atthoti dhātupaccayānaṃ atthaviseso daṭṭhabbo. Asati bhavatīti	327	
PA_tika-s05_01t:327_4	vā attho, saha atthena yo dhammo vattatīti so dhammo sāttho, atthena samannāgato	327	
PA_tika-s05_01t:327_5	vā dhammo sāttho, saṅkāsanādichaatthapadasamāyogato vā sāttho. Ayamevattho idhādhippeto	327	
PA_tika-s05_01t:327_6	nettivisayattā. Sampannaṃ byañjanaṃ yassa dhammassāti sabyañjano. Sithiladhanitadīgharassagarulahusambandhavavatthitavimuttaniggahitasampannattā,	327	
PA_tika-s05_01t:327_7	akārantādiitthiliṅgādiekavacanādisampannattā, pamādalekhādirahitattā ca avayavo sampanno	327	
PA_tika-s05_01t:327_8	taṃsamūhattā dhammo sampannabyañjano nāma, akkharādichabyañjanapadasamāyogā vā sabyañjano.	327	
PA_tika-s05_01t:327_9	Ayamevattho idhādhippeto. Imasmiṃ ayaṃ ūno, so netabbo pakkhipitabboti upanetabbābhāvato	327	
PA_tika-s05_01t:327_10	kevalaparipuṇṇo, sīlakkhandhasamādhikkhandhapaññākkhandha- vimuttikkhandhavimuttiñāṇadassanakkhandhapāripūriyā	3271	
PA_tika-s05_01t:327_11	vā kevalaparipuṇṇo. Idhāyaṃ atireko, so apanetabboti vatvā apanetabbābhāvato parisuddho,	3271	
PA_tika-s05_01t:327_12	caturoghanittharaṇatthāya, lokāmisanirapekkhatāya pavattiyamānattā vā parisuddho.	3271	
PA_tika-s05_01t:327_13	Seṭṭhattā brahmacariyaṃ, brahmānaṃ vā seṭṭhānaṃ ariyānaṃ cariyaṃ brahmacariyaṃ, pabbajjabrahmacariyamaggabrahmacariyasāsanabrahmacariyādīsu	3271	
PA_tika-s05_01t:327_14	sāsanabrahmacariyaṃ pakāsayissāmi, paridīpayissāmīti attho.	3271	
PA_tika-s05_01t:328_0	“Dhammaṃ vo, bhikkhave, desessāmi…pe… pakāsessāmī”ti paṭiññātabbe pāḷidhamme āgate	328	
PA_tika-s05_01t:328_1	assādādayo desanāhāro desayati saṃvaṇṇeti vitthāretīti ācariyena sāmaññavaseneva	328	
PA_tika-s05_01t:328_2	vuttaṃ, tasmā desanāhāro idha pāḷiyaṃ āgataṃ imaṃ assādaṃ desayati, idha pāḷiyaṃ	328	
PA_tika-s05_01t:328_3	āgataṃ imaṃ ādīnavaṃ desayatītiādi viseso na viññātabbo, “kathaṃ viññātabbo”ti pucchitabbattā	328	
PA_tika-s05_01t:328_4	“idha pāḷiyaṃ āgato ayaṃ assādo, idha pāḷiyaṃ āgato ayaṃ ādīnavo”ti visesaṃ niyametvā	328	
PA_tika-s05_01t:328_5	upalakkhaṇanayena dassetuṃ “tattha katamo assādo? Kāmaṃ kāmayamānassā”tiādi āraddhaṃ.	328	
PA_tika-s05_01t:328_6	Tattha tatthāti tassaṃ “assādādīnavatā”tiādigāthāyaṃ niddiṭṭhesu visayavisayibhedesu	328	
PA_tika-s05_01t:328_7	assādesu katamo assādo tattha tesu pāḷidhammesu kattha pāḷiyaṃ āgatoti pucchitvā –	328	
PA_tika-s05_01t:329	“Kāmaṃ kāmayamānassa, tassa cetaṃ samijjhati;	32	
PA_tika-s05_01t:330	Addhā pītimano hoti, laddhā macco yadicchatī”ti. –	33	
PA_tika-s05_01t:331	Idha pāḷigāthāyaṃ yo visayabhūto assādo āgato, so ayaṃ assādetabbo assādo desanāhārassa visayoti. Aṭṭhakathāyaṃ pana –	33	
PA_tika-s05_01t:332_0	“Evaṃ bhagavatā desito, pakāsito ca sāsanadhammo yesaṃ assādādīnaṃ dassanavasena	332	
PA_tika-s05_01t:332_1	pavatto, te assādādayo desanāhārassa visayabhūtā yattha yattha pāṭhe savisesaṃ vuttā,	332	
PA_tika-s05_01t:332_2	tato tato niddhāretvā udāharaṇavasena idhānetvā dassetuṃ ‘tattha katamo assādo’tiādi āraddha”nti vuttaṃ.	332	
PA_tika-s05_01t:333_0	Tattha assādīyateti assādo, assādetabbo vatthukāmo. Kāmīyateti kāmo, vatthukāmo ca.	333	
PA_tika-s05_01t:333_1	Taṃ kāmayatīti kāmayamāno, satto. Tassa pītiyā yuttaṃ mano etassāti pītimano. Manati	333	
PA_tika-s05_01t:333_2	jānātītiādivacanatthena macco. Kāmaṃ kāmitabbaṃ vatthu kāmayamānassa tassa sattassa	333	
PA_tika-s05_01t:333_3	etaṃ kāmitabbaṃ vatthu sace samijjhati, evaṃ sati so satto addhā pītimano hoti. Yo	333	
PA_tika-s05_01t:333_4	macco yaṃ vatthuṃ icchati, taṃ vatthuṃ so macco laddhā addhā pītimano hotīti gāthāyattho daṭṭhabbo.	333	
PA_tika-s05_01t:334_0	“Kāmaṃ …pe… pītimano hotī”ti ettakameva avatvā “laddhā macco yadicchatī”ti vuttattā	334	
PA_tika-s05_01t:334_1	lobhanīyaṃ vatthuṃyeva laddhā pītimano na hoti, atha kho patthetabbaṃ pūjetabbanti	334	
PA_tika-s05_01t:334_2	sabbaṃ laddhā macco pītimano ca hotīti atirekattho daṭṭhabbo.	334	
PA_tika-s05_01t:335_0	Visayabhūto assādetabbo assādo idha pāḷiyaṃ gāthāyaṃ āgatoti ācariyena vibhatto,	335	
PA_tika-s05_01t:335_1	amhehi ca ñāto, “dukkhadomanassādibhedesu ādīnavesu katamo ādīnavo kattha pāḷidhamme	335	
PA_tika-s05_01t:335_2	āgato”ti pucchitabbattā “tattha katamo ādīnavo? Tassa ce kāmayānassā”tiādi āraddhaṃ.	335	
PA_tika-s05_01t:335_3	Tattha tatthāti tassaṃ “assādādīnavatā”tiādigāthāyaṃ niddiṭṭhesu dukkhadomanassādīsu	335	
PA_tika-s05_01t:335_4	ādīnavesu katamo ādīnavo tattha tesu pāḷidhammesu kattha pāḷiyaṃ āgatoti pucchitvā –	335	
PA_tika-s05_01t:336	“Tassa ce kāmayānassa, chandajātassa jantuno;	33	
PA_tika-s05_01t:337	Te kāmā parihāyanti, sallaviddhova ruppatī”ti. –	33	
PA_tika-s05_01t:338	Idha pāḷigāthāyaṃ yo domanassasaṅkhāto ādīnavo āgato, so ayaṃ domanassasaṅkhāto ādīnavo desanāhārassa visayoti.	33	
PA_tika-s05_01t:339_0	Gāthāyaṃ pana kāmayati icchatīti kāmayāno. Atha vā yāyati gacchatīti yāno, kāmena	339	
PA_tika-s05_01t:339_1	yāno kāmayāno, tassa. Chando jāto yassa so chandajāto, tassa. Vijjhīyateti viddho,	339	
PA_tika-s05_01t:339_2	sallati pavisatīti sallo, sallena viddho sallaviddho. Kāmaṃ kāmayānassa chandajātassa	339	
PA_tika-s05_01t:339_3	jantuno ye kāmā labhitabbā, te kāmā kenaci antarāyena yadā parihāyanti, tadā so jantu	339	
PA_tika-s05_01t:339_4	ruppati. Kīdisova ruppati? Ayomayasallaviddho migo ruppati iva, parihīnakāmo jantu	339	
PA_tika-s05_01t:339_5	ruppatīti daṭṭhabbo. Ettha ca “ruppatī”tivacanena domanassuppatti dassitāti daṭṭhabbā.	339	
PA_tika-s05_01t:340_0	Domanassabhūto ādīnavo idha pāḷiyaṃ āgatoti ācariyena vibhatto, amhehi ca ñāto, “magganibbānavasena	340	
PA_tika-s05_01t:340_1	duvidhesu nissaraṇesu katamaṃ nissaraṇaṃ kattha pāḷiyaṃ āgata”nti pucchitabbattā	340	
PA_tika-s05_01t:340_2	“tattha katamaṃ nissaraṇaṃ? Yo kāme parivajjetī”tiādi āraddhaṃ. Tattha tatthāti tassaṃ	340	
PA_tika-s05_01t:340_3	“assādādīnavatā”tiādigāthāyaṃ niddiṭṭhesu magganibbānavasena duvidhesu nissaraṇesu	340	
PA_tika-s05_01t:340_4	katamaṃ nissaraṇaṃ tattha tesu pāḷidhammesu kattha pāḷidhamme āgatanti pucchitvā –	340	
PA_tika-s05_01t:341	“Yo kāme parivajjeti, sappasseva padā siro;	34	
PA_tika-s05_01t:342	Somaṃ visattikaṃ loke, sato samativattatī”ti. –	34	
PA_tika-s05_01t:343	Idha pāḷigāthāyaṃ yaṃ samativattanakaraṇaṃ maggasaṅkhātaṃ nissaraṇaṃ āgataṃ, taṃ idaṃ maggasaṅkhātaṃ samativattanakaraṇaṃ nissaraṇaṃ desanāhārassa visayanti.	34	
PA_tika-s05_01t:344_0	Gāthāyaṃ yoti jhānalābhī vā ariyo vā. Kāmeti vuttappakāro vatthukāmo. Tesu pavattachandarāgassa	344	
PA_tika-s05_01t:344_1	vikkhambhanena vā samucchindanena vā parivajjeti. Kiṃ parivajjeti iva vajjeti? Sappassa	344	
PA_tika-s05_01t:344_2	siro siraṃ cakkhumā puriso disvā padā pādena parivajjeti iva, evaṃ parivajjeti. Sato	344	
PA_tika-s05_01t:344_3	satisampanno so puggalo loke rūpādīsu visattikaṃ imaṃ taṇhaṃ yena maggena samativattati	344	
PA_tika-s05_01t:344_4	saṃ suṭṭhu atikkamitvā vattati, idaṃ maggasaṅkhātaṃ samativattanakaraṇaṃ ekadesaṃ	344	
PA_tika-s05_01t:344_5	nissaraṇaṃ nāmāti yojetabbaṃ. “Pādā”ti vattabbe ākārassa rassaṃ katvā “padā”ti vuttaṃ.	344	
PA_tika-s05_01t:344_6	Pādāti ca pādena yathā “amohabhāvā amohabhāvenā”ti. Tena vuttaṃ “attano pādenā”ti.	344	
PA_tika-s05_01t:345_0	Ekadeso visayasaṅkhāto assādo idha pāḷiyaṃ āgatoti ācariyena vibhatto, amhehi ca	345	
PA_tika-s05_01t:345_1	ñāto, “ekadeso visayisaṅkhāto assādo kattha pāḷiyaṃ āgato”ti pucchitabbattā “tattha	345	
PA_tika-s05_01t:345_2	katamo assādo? Khettaṃ vatthu”ntiādi āraddhaṃ. Atha vā “tattha katamo assādo? Khettaṃ	345	
PA_tika-s05_01t:345_3	vatthu”ntiādi kasmā evaṃ āraddhaṃ, nanu “tattha katamo assādo? Kāmaṃ kāmayamānassā”tiādinā	345	
PA_tika-s05_01t:345_4	assādo vibhatto? Saccaṃ, assādo pana duvidho visayavisayivasena, tasmiṃ visayasaṅkhāto	345	
PA_tika-s05_01t:345_5	assādo pubbe vibhatto, idāni visayisaṅkhātaṃ assādaṃ vibhajituṃ “tattha katamo assādo?	345	
PA_tika-s05_01t:345_6	Khettaṃ vatthu”ntiādi āraddhaṃ. Tattha tatthāti tassaṃ “assādādīnavatā”tiādigāthāyaṃ	345	
PA_tika-s05_01t:345_7	niddiṭṭhesu visayavisayibhedesu assādesu katamo assādo tattha tesu pāḷidhammesu kattha	345	
PA_tika-s05_01t:345_8	pāḷiyaṃ āgatoti pucchitvā –	345	
PA_tika-s05_01t:346	“Khettaṃ vatthuṃ hiraññaṃ vā, gavāssaṃ dāsaporisaṃ;	34	
PA_tika-s05_01t:347	Thiyo bandhū puthū kāme, yo naro anugijjhatī”ti. –	34	
PA_tika-s05_01t:348	Idha pāḷigāthāyaṃ yo anugijjhanasaṅkhāto assādo āgato, so ayaṃ anugijjhanasaṅkhāto visayiassādo desanāhārassa visayoti.	34	
PA_tika-s05_01t:349_0	Gāthāyaṃ khettanti khipīyanti bījāni ettha ṭhāneti khettaṃ. Khipantānaṃ janānaṃ khipanakiriyā	349	
PA_tika-s05_01t:349_1	khipa-dhātuyā mukhyattho, khipanakiriyājanako cittuppādo phalūpacārattho, tassa cittuppādassa	349	
PA_tika-s05_01t:349_2	upanissayapaccayabhūtassa kedārassa viruḷhāpanasatti phalūpacārattho, iti-saddena	349	
PA_tika-s05_01t:349_3	sā viruḷhāpanasattiyeva parāmasīyati, tassā sattiyā patiṭṭhaṃ kedārasaṅkhātaṃ ṭhānaṃ	349	
PA_tika-s05_01t:349_4	ta-paccayattho. Esa nayo tīsu piṭakesu evarūpesu ca vacanatthesu yathārahaṃ nīharitvā	349	
PA_tika-s05_01t:349_5	gahetabbo. Vapanti patiṭṭhahanti etthāti vatthu. Aparaṇṇādīnaṃ patiṭṭhahanaṃ vapa-dhātuyā	349	
PA_tika-s05_01t:349_6	mukhyattho, ṭhānassa patiṭṭhāpanasatti phalūpacārattho, iti-saddena sā patiṭṭhāpanasatti	349	
PA_tika-s05_01t:349_7	parāmasīyati. Tassā sattiyā patiṭṭhaṭṭhānaṃ ta-paccayattho. Khettaṃ pana pubbaṇṇavirūhanaṭṭhānaṃ,	349	
PA_tika-s05_01t:349_8	vatthu aparaṇṇavirūhanaṭṭhānaṃ.	349	
PA_tika-s05_01t:350_0	Hinoti pavattati pītisomanassanti hi, kiṃ taṃ? Pītisomanassaṃ, rāti pavatteti jātarūpanti	350	
PA_tika-s05_01t:350_1	raṃ, kiṃ taṃ? Jātarūpaṃ, hiṃ ranti hiraṃ, dutiyātappurisasamāso. Ñāpeti tosetīti	350	
PA_tika-s05_01t:350_2	ñaṃ, kiṃ taṃ? Jātarūpaṃ. Hiraṃ hutvā ñaṃ hiraññaṃ, pavattamānaṃ pītisomanassaṃ pavattetvā	350	
PA_tika-s05_01t:350_3	jane visesena tosetīti attho gahetabbo. Vā-saddo vuttāvuttatthasamuccayattho. Gacchanti	350	
PA_tika-s05_01t:350_4	visesenāti gāvo, rattindivaṃ asanti bhakkhanti visesenāti assā, gāvo ca assā ca gavāssaṃ.	350	
PA_tika-s05_01t:350_5	Dātabbaṃ paṭhamaṃ dentīti dā, asanti bhakkhantīti asā, datvā asā dāsā, sāmikānaṃ	350	
PA_tika-s05_01t:350_6	dātabbaṃ paṭhamaṃ datvā pacchā asanti bhakkhantīti attho. Sāmikehi vā dinnaṃ asanti	350	
PA_tika-s05_01t:350_7	bhakkhantīti dāsā, dukkhena kasirena asanti pavattantīti vā dāsā,. Mātāpitūnaṃ hadayaṃ	350	
PA_tika-s05_01t:350_8	purentīti purisā, puraṃ hitaṃ vā isanti gavesantīti purisā. Buddhapaccekabuddhacakkavattibhāvaṃ	350	
PA_tika-s05_01t:350_9	pureti kammanti puraṃ, kiṃ taṃ? Balavakammaṃ, puraṃ isanti sīlenāti vā purisā. Purisā	350	
PA_tika-s05_01t:350_10	eva hi sammāsambuddhapaccekabuddhacakkavattibhāvaṃ gacchanti. “Puri uccaṭṭhāne sentīti	3501	
PA_tika-s05_01t:350_11	vā purisā. Purisā hi mātūnaṃ pituṭṭhāne ṭhitā”ti ime vacanatthā vuttappakārā yuttāyeva	3501	
PA_tika-s05_01t:350_12	atthasambhavato. Dāsā ca purisā ca dāsaporisaṃ, majjhe vuddhi. Ettha ca dāsaggahaṇena	3501	
PA_tika-s05_01t:350_13	dāsīpi gahitā. Dāsā dukkaṭajanā, purisā sukhitajanāti viseso daṭṭhabbo. Ṭhanti patiṭṭhahanti	3501	
PA_tika-s05_01t:350_14	ettha mātugāme puttadhītāti thiyo. Narasaddassa viggahattho heṭṭhā vuttova.	3501	
PA_tika-s05_01t:351_0	Ekadeso domanassasaṅkhāto ādīnavo idha pāḷigāthāyaṃ āgatoti ācariyena vibhatto, amhehi	351	
PA_tika-s05_01t:351_1	ca ñāto, “dukkhasaṅkhāto ādīnavo kattha pāḷiyaṃ āgato”ti pucchitabbattā “tattha katamo	351	
PA_tika-s05_01t:351_2	ādīnavo? Abalā naṃ balīyantī”tiādi āraddhaṃ. Atha vā “tattha katamo ādīnavo? Abalā	351	
PA_tika-s05_01t:351_3	naṃ balīyantī”tiādi kasmā evaṃ āraddhaṃ, nanu “tattha katamo ādīnavo? Tassa ce kāmayānassā”tiādinā	351	
PA_tika-s05_01t:351_4	ādīnavo vibhattoti? Saccaṃ, ādīnavo pana bahuvidho dukkhadomanassādivasena, tasmiṃ	351	
PA_tika-s05_01t:351_5	bahuvidhe ādīnave ekadeso domanassasaṅkhāto ādīnavo pubbe vibhatto, idāni dukkhasaṅkhātaṃ	351	
PA_tika-s05_01t:351_6	ādīnavaṃ vibhajituṃ “tattha katamo ādīnavo? Abalā naṃ balīyantī”tiādi āraddhaṃ. Tattha	351	
PA_tika-s05_01t:351_7	tatthāti tassaṃ “assādādīnavatā”tiādigāthāyaṃ niddiṭṭhesu dukkhadomanassādīsu ādīnavesu	351	
PA_tika-s05_01t:351_8	katamo ādīnavo tattha tesu pāḷidhammesu kattha pāḷidhamme āgatoti pucchitvā –	351	
PA_tika-s05_01t:352	“Abalā naṃ balīyanti, maddantenaṃ parissayā;	35	
PA_tika-s05_01t:353	Tato naṃ dukkhamanveti, nāvaṃ bhinnamivodaka”nti. –	35	
PA_tika-s05_01t:354	Idha pāḷigāthāyaṃ yo dukkhasaṅkhāto ekadeso ādīnavo āgato, so ayaṃ dukkhasaṅkhāto ekadeso ādīnavo desanāhārassa visayoti.	35	
PA_tika-s05_01t:355_0	Gāthāyaṃ natthi balaṃ etesaṃ kilesānanti abalā. Kasmā kilesā abalā hontīti? Kusalehi	355	
PA_tika-s05_01t:355_1	pahātabbattā. Naranti khettādikāme anugijjhantaṃ naraṃ, saddhābalādivirahato vā abalaṃ	355	
PA_tika-s05_01t:355_2	taṃ naraṃ balīyanti abhibhavanti. Kiñcāpi kilesā kusalehi pahātabbattā abalā honti,	355	
PA_tika-s05_01t:355_3	tathāpi kāmamanugijjhantaṃ saddhābalādivirahitaṃ abhibhavituṃ samatthā bhavanti.	355	
PA_tika-s05_01t:355_4	Maddantenaṃ parissayāti kāmagiddhaṃ kāme pariyesantaṃ, kāmaṃ rakkhantañca enaṃ naraṃ	355	
PA_tika-s05_01t:355_5	pari samantato paripīḷetvā ayanti pavattantīti parissayā, sīhabyagghādayo ceva kāyaduccaritādayo	355	
PA_tika-s05_01t:355_6	ca maddanti. Tato tehi parissayehi abhibhūtaṃ naṃ naraṃ jātiādidukkhaṃ anveti anugacchati.	355	
PA_tika-s05_01t:355_7	Kimiva anveti? Udakaṃ bhinnanāvaṃ anveti iva, evaṃ anvetīti attho.	355	
PA_tika-s05_01t:356_0	Ekadesaṃ maggasaṅkhātaṃ nissaraṇaṃ idha pāḷigāthāyaṃ āgatanti ācariyena vibhattaṃ,	356	
PA_tika-s05_01t:356_1	amheti ca viññātaṃ, “nibbānasaṅkhātaṃ ekadesaṃ nissaraṇaṃ kattha pāḷidhamme āgata”nti	356	
PA_tika-s05_01t:356_2	pucchitabbattā “tattha katamaṃ nissaraṇaṃ? Tasmā jantu sadā sato”tiādi āraddhaṃ.	356	
PA_tika-s05_01t:356_3	Atha vā “tattha katamaṃ nissaraṇaṃ? Tasmā jantu sadā sato”tiādi kasmā evaṃ āraddhaṃ,	356	
PA_tika-s05_01t:356_4	nanu “tattha katamaṃ nissaraṇaṃ? Yo kāme parivajjetī”tiādinā nissaraṇaṃ vibhattanti?	356	
PA_tika-s05_01t:356_5	Saccaṃ, nissaraṇaṃ pana duvidhaṃ magganibbānavasena, tattha duvidhe nissaraṇe maggasaṅkhātaṃ	356	
PA_tika-s05_01t:356_6	nissaraṇaṃ pubbe vibhattaṃ, idāni nibbānasaṅkhātaṃ nissaraṇaṃ vibhajituṃ “tattha	356	
PA_tika-s05_01t:356_7	katamaṃ nissaraṇaṃ? Tasmā jantu sadā sato”tiādi āraddhaṃ. Tattha tatthāti tassaṃ	356	
PA_tika-s05_01t:356_8	“assādādīnavatā”tiādigāthāyaṃ niddiṭṭhesu magganibbānesu nissaraṇesu ekadesaṃ nibbānasaṅkhātaṃ	356	
PA_tika-s05_01t:356_9	nissaraṇaṃ tattha tesu pāḷidhammesu kattha pāḷidhamme āgatanti pucchitvā –	356	
PA_tika-s05_01t:357	“Tasmā jantu sadā sato, kāmāni parivajjaye;	35	
PA_tika-s05_01t:358	Te pahāya tare oghaṃ, nāvaṃ sitvāva pāragū”ti. –	35	
PA_tika-s05_01t:359	Idha pāḷigāthāyaṃ yaṃ nibbānasaṅkhātaṃ nissaraṇaṃ āgataṃ, idaṃ nissaraṇaṃ desanāhārassa visayanti.	35	
PA_tika-s05_01t:360_0	Gāthāyaṃ tasmāti yasmā kāmagiddhaṃ naraṃ dukkhaṃ anveti, tasmā jantu sadā sabbakāle	360	
PA_tika-s05_01t:360_1	pubbarattāpararatte jāgariyānuyogena sato satisampanno hutvā kāmāni kilesakāme vikkhambhanavasena	360	
PA_tika-s05_01t:360_2	vā samucchedavasena vā parivajjaye parijaheyya. Te kāme ariyamaggena pahāya catubbidhaṃ	360	
PA_tika-s05_01t:360_3	oghaṃ tareyya tarituṃ sakkuṇeyya. Ko tarati iva tareyya? Nāvāsāmiko nāvaṃ yaṃ pavisantaṃ	360	
PA_tika-s05_01t:360_4	udakaṃ sitvā bahi siñcitvā lahukāya nāvāya appakasirena taritvā pāragū pāraṃ gacchati	360	
PA_tika-s05_01t:360_5	iva, evaṃ attani pavattaṃ kilesūdakaṃ siñcitvā ariyamaggena nīharitvā lahukena attabhāvena	360	
PA_tika-s05_01t:360_6	anupādisesāya nibbānadhātuyā nibbānena pāraṃ nibbānaṃ santiṃ gaccheyyāti attho. Idaṃ	360	
PA_tika-s05_01t:360_7	nibbānaṃ kasmā nissaraṇaṃ hoti? Sabbasaṅkhatanissaraṇato nissaraṇaṃ nāma.	360	
PA_tika-s05_01t:361_0	Idaṃ nissaraṇaṃ idha pāḷidhamme āgatanti ācariyena vibhattaṃ, amhehi ca viññātaṃ,	361	
PA_tika-s05_01t:361_1	“katamaṃ phalaṃ kattha pāḷidhamme āgata”nti pucchitabbattā “tattha katamaṃ phalaṃ?	361	
PA_tika-s05_01t:361_2	Dhammo have rakkhati dhammacāri”ntiādi āraddhaṃ. Tattha tatthāti tassaṃ “assādādīnavatā”tiādigāthāyaṃ	361	
PA_tika-s05_01t:361_3	niddiṭṭhesu rakkhananipphādanamaccutaraṇādīsu phalesu katamaṃ phalaṃ tattha tesu	361	
PA_tika-s05_01t:361_4	pāḷidhammesu kattha pāḷidhamme āgatanti pucchitvā –	361	
PA_tika-s05_01t:362	“Dhammo have rakkhati dhammacāriṃ, chattaṃ mahantaṃ yatha vassakāle;	36	
PA_tika-s05_01t:363	Esānisaṃso dhamme suciṇṇe, na duggatiṃ gacchati dhammacārī”ti. –	36	
PA_tika-s05_01t:364_0	Idha pāḷigāthāyaṃ yaṃ anatthehi dhammassa rakkhanaphalaṃ āgataṃ, rakkhāvahanassa	364	
PA_tika-s05_01t:364_1	abbhudayassa yañca nipphādanaṃ phalaṃ āgataṃ, idaṃ rakkhananipphādanaṃ phalaṃ desanāhārassa visayanti.	364	
PA_tika-s05_01t:365_0	Gāthāyaṃ dhammoti yena puggalena yo dānādippabhedo puññadhammo nibbattito, so dhammo.	365	
PA_tika-s05_01t:365_1	Dhammacāriṃ dhammanibbattakaṃ taṃ puggalaṃ anatthehi rakkhati. Kimiva? Vassakāle	365	
PA_tika-s05_01t:365_2	deve vassante sati mahantaṃ kusalena dhāretabbaṃ chattaṃ dhārentaṃ kusalaṃ taṃ janaṃ	365	
PA_tika-s05_01t:365_3	vassatemanato rakkhati yathā, evaṃ rakkhitabbo dhammopi attasammāpaṇidhānena appamatto	365	
PA_tika-s05_01t:365_4	hutvā suṭṭhu dhammaṃ rakkhantaṃyeva rakkhati, tādiso dhammacārīyeva duggatiṃ na gacchati.	365	
PA_tika-s05_01t:365_5	Eso ānisaṃso suciṇṇe suciṇṇassa dhamme dhammassa ānisaṃsoti attho.	365	
PA_tika-s05_01t:366_0	Ekadesaṃ phalaṃ idha pāḷidhamme āgatanti ācariyena vibhattaṃ, amhehi ca ñātaṃ, “katamo	366	
PA_tika-s05_01t:366_1	upāyo kattha pāḷiyaṃ āgato”ti pucchitabbattā “tattha katamo upāyo? Sabbe saṅkhārā	366	
PA_tika-s05_01t:366_2	aniccā”tiādi āraddhaṃ. Tattha tatthāti tassaṃ “assādādīnavatā”tiādigāthāyaṃ niddiṭṭhesu	366	
PA_tika-s05_01t:366_3	vipassanāpubbaṅgamanibbidādīsu upāyesu katamo upāyo tattha tesu pāḷidhammesu kattha	366	
PA_tika-s05_01t:366_4	pāḷidhamme āgatoti pucchitvā –	366	
PA_tika-s05_01t:367	“Sabbe saṅkhārā ‘aniccā’ti…pe…;	36	
PA_tika-s05_01t:368	Sabbe dhammā ‘anattā’ti, yadā paññāya passatī”ti. –	36	
PA_tika-s05_01t:369	Idha pāḷigāthāsu yo vipassanāpubbaṅgamanibbidāñāṇasaṅkhāto visuddhiyā adhigamahetubhāvato maggo āgato, ayaṃ upāyo desanāhārassa visayoti.	36	
PA_tika-s05_01t:370_0	Gāthāsu sabbe niravasesā kammacittotuāhārehi saṅkharitā saṅkhatasaṅkhārā hutvā abhāvaṭṭhena	370	
PA_tika-s05_01t:370_1	aniccā iti yadā paññāya passati, atha anicce dukkhasabhāve nibbindati, eso vipassanāpubbaṅgamo	370	
PA_tika-s05_01t:370_2	nibbindanañāṇasaṅkhāto dhammo visuddhiyā maggoti. “Sabbe saṅkhārā aniccā”tiādīsu	370	
PA_tika-s05_01t:370_3	saṅkhārānaṃ saṅkhatadhammabhāvo paccayākāravibhaṅgaṭṭhakathāyaṃ vuttova, taṃ vibhaṅgaṭṭhakathaṃ	370	
PA_tika-s05_01t:370_4	anoloketvā ekacce ācariyā “vipassanāñāṇārammaṇattā tebhūmakadhammāyevā”ti vadanti,	370	
PA_tika-s05_01t:370_5	evaṃ sati maggaphaladhammānaṃ niccādibhāvo bhaveyya, tasmā vibhaṅgaṭṭhakathānurūpova	370	
PA_tika-s05_01t:370_6	attho daṭṭhabbo. Dukkhāti dukkhadukkhavipariṇāmadukkhasaṅkhāradukkhabhāvena dukkhā.	370	
PA_tika-s05_01t:370_7	Anattāti niccasārasukhasāraattasārarahitattā asārakaṭṭhena anattā, avasavattanaṭṭhena vā anattā.	370	
PA_tika-s05_01t:371_0	Ekadeso upāyo idha pāḷidhamme āgatoti ācariyena vibhatto, amhehi ca ñāto, “katamā	371	
PA_tika-s05_01t:371_1	āṇatti kattha pāḷidhamme āgatā”ti pucchitabbattā “tattha katamā āṇatti? Cakkhumā	371	
PA_tika-s05_01t:371_2	visamānīvā”tiādi āraddhaṃ. Tattha tatthāti tassaṃ “assādādīnavatā”tiādigāthāyaṃ niddiṭṭhāsu	371	
PA_tika-s05_01t:371_3	pāpaduccaritaparivajjanāṇattikalyāṇasucaritacaraṇāṇattiādīsu katamāṇatti tattha tesu	371	
PA_tika-s05_01t:371_4	pāḷidhammesu kattha pāḷidhamme āgatāti pucchitvā –	371	
PA_tika-s05_01t:372	“Cakkhumā visamānīva, vijjamāne parakkame;	37	
PA_tika-s05_01t:373	Paṇḍito jīvalokasmiṃ, pāpāni parivajjaye”ti. –	37	
PA_tika-s05_01t:374	Idha pāḷidhamme yā pāpaduccaritaparivajjanāṇatti āgatā, ayaṃ pāpaduccaritaparivajjanāṇatti desanāhārassa visayāti.	37	
PA_tika-s05_01t:375_0	Gāthāyaṃ cakkhumā puriso vijjamāne parakkame āvahitaṃ sarīraṃ āvahantova hutvā visamāni	375	
PA_tika-s05_01t:375_1	bhūmippadesāni vā visame hatthiādayo vā parivajjeti iva, evaṃ jīvalokasmiṃ paṇḍito	375	
PA_tika-s05_01t:375_2	pāpāni lāmakāni duccaritāni parivajjeti. Āṇatti nāma āṇārahassa dhammarājassa bhagavato	375	
PA_tika-s05_01t:375_3	āṇā, sā bahuvidhā, tasmā “kareyya kalyāṇa”ntiādigāthāyaṃ sucaritacaraṇā āṇatti.	375	
PA_tika-s05_01t:376	“Upetha saraṇaṃ buddhaṃ, dhammaṃ saṅghañca tādinaṃ;	37	
PA_tika-s05_01t:377	Samādiyatha sīlāni, taṃ vo atthāya hehitī”ti. –	37	
PA_tika-s05_01t:378	Ādīsu gāthāsu saraṇagamanāṇattisīlasamādānāṇattiādi āgatāti.	37	
PA_tika-s05_01t:379_0	“Suññato lokaṃ avekkhassū”tiādi kasmā evaṃ āraddhaṃ, nanu “tattha katamaṃ phalaṃ?	379	
PA_tika-s05_01t:379_1	Dhammo have”tiādinā, “tattha katamo upāyo? Sabbe saṅkhārā”tiādinā, “tattha katamā	379	
PA_tika-s05_01t:379_2	āṇatti? Cakkhumā”tiādinā ca phalūpāyāṇattiyo vibhattāti? Saccaṃ, visuṃ visuṃ pana	379	
PA_tika-s05_01t:379_3	suttesu āgatā phalūpāyāṇattiyo vibhattā, idāni ekato āgatā phalūpāyāṇattiyo vibhajituṃ	379	
PA_tika-s05_01t:379_4	“suññato lokaṃ avekkhassū”tiādi āraddhaṃ.	379	
PA_tika-s05_01t:380_0	Tattha suññato lokaṃ avekkhassūti sabbampi saṅkhāralokaṃ attato suññoti avasavattitāsallakkhaṇavasena	380	
PA_tika-s05_01t:380_1	vā tucchabhāvasamanupassanavasena vā passāti idaṃ bhagavato vacanaṃ vidhānabhāvato	380	
PA_tika-s05_01t:380_2	āṇatti nāma. Niccasārasukhasāraattasārādirahitattā “mogharājā”ti ālapati, saddhāsīlasutacāgādirahitattā vā mogho.	380	
PA_tika-s05_01t:381	“Sadā sato”ti puggalavasena vuttāya satiyā suññatādassanassa sampajānahetubhāvato satiyeva upāyo, na satimāti ettha satīti adhippāyo.	38	
PA_tika-s05_01t:382_0	Attānudiṭṭhiṃ ūhaccāti ettha attānudiṭṭhi nāma “rūpaṃ attā, rūpavā attā, rūpasmiṃ	382	
PA_tika-s05_01t:382_1	attā, attani rūpa”ntiādippakārā vīsativatthukā diṭṭhi. Maggena ūhacca samucchinditvā	382	
PA_tika-s05_01t:382_2	evaṃ vuttavidhinā maccutaro maccuno visayātikkanto siyā bhaveyya. Ettha yaṃ maccuvisayaṃ	382	
PA_tika-s05_01t:382_3	taraṇaṃ atikkamanaṃ, tassa atikkamanassa yañca pubbabhāgapaṭipadāsampajjanaṃ, idaṃ	382	
PA_tika-s05_01t:382_4	bhagavato desanāya phalaṃ desanāhārassa visayanti adhippāyo. Pubbe visuṃ visuṃ phalūpāyāṇattiyo vibhattāpi –	382	
PA_tika-s05_01t:383	“Suññato lokaṃ avekkhassu, mogharāja sadā sato;	38	
PA_tika-s05_01t:384	Attānudiṭṭhiṃ ūhacca, evaṃ maccutaro siyā”ti. –	38	
PA_tika-s05_01t:385_0	Ekagāthāyaṃ puna ekato vibhajanato phalādīsu ekato dassitesu sabbattha suttesu vā	385	
PA_tika-s05_01t:385_1	sabbattha gāthāsu vā phalādayo dassetabbā assādādayo viya katthaci niddhāretvāti	385	
PA_tika-s05_01t:385_2	viseso vijānitabbo. Tenāha aṭṭhakathācariyo “yathā pana…pe… ekato udāharaṇaṃ katanti daṭṭhabba”nti.	385	
PA_tika-s05_01t:386_0	6. Desanāhārassa visayabhūtā assādādayo “idha pāḷidhamme ayaṃ assādo āgato, idha	386	
PA_tika-s05_01t:386_1	pāḷidhamme ayaṃ ādīnavo āgato”tiādinā visesato nidassanavasena sarūpato ācariyena	386	
PA_tika-s05_01t:386_2	vibhattā, te assādādayo tiṇṇaṃ ugghaṭitaññuādīnaṃ puggalānaṃ sāmaññato bhagavā kiṃ	386	
PA_tika-s05_01t:386_3	nu kho deseti, udāhu ekassa puggalassa yathālābhaṃ kiṃ nu desetīti anuyogassa sambhavato	386	
PA_tika-s05_01t:386_4	imassa puggalassa imaṃ deseti, imassa puggalassa imaṃ desetīti puggalabhedena assādādayo	386	
PA_tika-s05_01t:386_5	vibhajitvā dassetuṃ “tattha bhagavā ugghaṭitaññussā”tiādi āraddhaṃ. Tattha tatthāti	386	
PA_tika-s05_01t:386_6	tesu assādādīsu. Nissaraṇaṃ ugghaṭitaññussa puggalassa bhagavā deseti, ādīnavañca	386	
PA_tika-s05_01t:386_7	nissaraṇañca ime dve vipañcitaññussa puggalassa bhagavā deseti, assādañca ādīnavañca	386	
PA_tika-s05_01t:386_8	nissaraṇañca ime tayo neyyassa puggalassa bhagavā desetīti yojanattho daṭṭhabbo.	386	
PA_tika-s05_01t:387	Aṭṭhakathāyaṃ pana “evaṃ assādādayo udāharaṇavasena sarūpato dassetvā idāni tattha puggalavibhāgena desanāvibhāgaṃ dassetuṃ ‘tattha bhagavā’tiādi vutta”nti vuttaṃ.	38	
PA_tika-s05_01t:388_0	Tattha ugghaṭitaññussāti ugghaṭīyate paṭivijjhīyate, ṭhapīyate vā sappabhedo vitthāro	388	
PA_tika-s05_01t:388_1	atthoti ugghaṭito, jānātīti ñū, ugghaṭitaṃ atthaṃ ñū ugghaṭitaññū, uddesamatteneva	388	
PA_tika-s05_01t:388_2	sappabhedaṃ savitthāraṃ paṭivijjhitabbaṃ atthaṃ paṭivijjhatīti attho. Yo puggalo	388	
PA_tika-s05_01t:388_3	uddeseneva uddiṭṭhamatteneva atthaṃ ñatvā atthasiddhippatto hoti, so ugghaṭitaññū nāma.	388	
PA_tika-s05_01t:389	Vipañcīyate vittharīyate atthoti vipañcito, taṃ jānātīti vipañcitaññū. Yo puggalo niddesena niddiṭṭhamattameva atthaṃ ñatvā atthasiddhippatto, so vipañcitaññū nāma.	38	
PA_tika-s05_01t:390_0	Paṭiniddesena attho netabbo pāpetabboti neyyo. Yo puggalo paṭiniddesena vā paṭilomena	390	
PA_tika-s05_01t:390_1	vā vibhattaṃ eva atthaṃ ñatvā atthasiddhippatto, so neyyo nāma. Nissaraṇadesanāyeva	390	
PA_tika-s05_01t:390_2	ugghaṭitaññussa paṭivedhābhisamayo siddho hoti, ādīnavadesanāya ceva nissaraṇadesanāya	390	
PA_tika-s05_01t:390_3	ca vipañcitaññussa paṭivedhābhisamayo siddho hoti, assādadesanāya ca ādīnavadesanāya	390	
PA_tika-s05_01t:390_4	ca nissaraṇadesanāya ca neyyassa paṭivedhābhisamayo siddho hotīti adhippāyo idha gahetabbo.	390	
PA_tika-s05_01t:391_0	Padaparamo panettha paṭivedhābhisamayabhajanābhāvato na gahito. Tasmiñca aggahite	391	
PA_tika-s05_01t:391_1	assādo, ādīnavo, nissaraṇaṃ, assādādīnavā, assādanissaraṇāni, ādīnavanissaraṇāni,	391	
PA_tika-s05_01t:391_2	assādādīnavanissaraṇāni cāti sattasu paṭṭhānanayesu tatiyachaṭṭhasattamāva gahitā,	391	
PA_tika-s05_01t:391_3	avasesā cattāro nayā na gahitā. Veneyyavinayanābhāvato hi gahaṇāgahaṇaṃ daṭṭhabbaṃ.	391	
PA_tika-s05_01t:391_4	Veneyyavinayañca veneyyānaṃ santāne ariyamaggassuppādanaṃ, na sāsanavinayanamattaṃ,	391	
PA_tika-s05_01t:391_5	ariyamagguppādanañca yathāvuttehi eva tīhi padaṭṭhānanayehi sijjhatīti itare nayā idha na vuttā.	391	
PA_tika-s05_01t:392	Yasmā pana peṭake –	39	
PA_tika-s05_01t:393	“Tattha katamo assādo ca ādīnavo ca?	39	
PA_tika-s05_01t:394	‘Yāni karoti puriso, tāni passati attani;	39	
PA_tika-s05_01t:395	Kalyāṇakārī kalyāṇaṃ, pāpakārī ca pāpaka’nti.	39	
PA_tika-s05_01t:396	“Tattha yaṃ kalyāṇakārī kalyāṇaṃ paccanubhoti, ayaṃ assādo. Yaṃ pāpakārī pāpaṃ paccanubhoti, ayaṃ ādīnavo.	39	
PA_tika-s05_01t:397	“Aṭṭhime, bhikkhave, lokadhammā. Katame aṭṭha? ‘Lābho’tiādi. Tattha lābho yaso sukhaṃ pasaṃsā, ayaṃ assādo. Alābho ayaso dukkhaṃ nindā, ayaṃ ādīnavo.	39	
PA_tika-s05_01t:398	“Tattha katamo assādo ca nissaraṇañca?	39	
PA_tika-s05_01t:399	‘Sukho vipāko puññānaṃ, adhippāyo ca ijjhati;	39	
PA_tika-s05_01t:400	Khippañca paramaṃ santiṃ, nibbānamadhigacchatī’ti. –	40	
PA_tika-s05_01t:401	Ayaṃ assādo ca nissaraṇañca.	40	
PA_tika-s05_01t:402_0	“Dvattiṃsimāni, bhikkhave, mahāpurisassa mahāpurisalakkhaṇāni, yehi samannāgatassa	402	
PA_tika-s05_01t:402_1	mahāpurisassa dveyeva gatiyo bhavanti…pe… vivaṭacchadoti sabbaṃ lakkhaṇasuttaṃ ayaṃ	402	
PA_tika-s05_01t:402_2	assādo ca nissaraṇañca.	402	
PA_tika-s05_01t:403	“Tattha katamo ādīnavo ca nissaraṇañca?	40	
PA_tika-s05_01t:404	‘Bhārā have pañcakkhandhā, bhārahāro ca puggalo;	40	
PA_tika-s05_01t:405	Bhārādānaṃ dukhaṃ loke, bhāranikkhepanaṃ sukhaṃ.	40	
PA_tika-s05_01t:406	‘Nikkhipitvā garuṃ bhāraṃ, aññaṃ bhāraṃ anādiya;	40	
PA_tika-s05_01t:407	Samūlaṃ taṇhamabbuyha, nicchāto parinibbuto’ti. –	40	
PA_tika-s05_01t:408	Ayaṃ ādīnavo ca nissaraṇañca.	40	
PA_tika-s05_01t:409	“Tattha katamo assādo ca ādīnavo ca nissaraṇañca?	40	
PA_tika-s05_01t:410	‘Kāmā hi citrā madhurā manoramā, virūparūpena mathenti cittaṃ;	41	
PA_tika-s05_01t:411	Tasmā ahaṃ pabbajitomhi rāja, apaṇṇakaṃ sāmaññameva seyyo’ti. –	41	
PA_tika-s05_01t:412	Ayaṃ assādo ca ādīnavo ca nissaraṇañcā”ti vuttaṃ, tasmā tepi nayā idha niddhāretvā veditabbā. Phalādīsupi ayaṃ nayo labbhatiyeva.	41	
PA_tika-s05_01t:413	Yasmā peṭake – “tattha katamaṃ phalañca upāyo ca? ‘Sīle patiṭṭhāya naro sappañño’ti gāthā, idaṃ phalañca upāyo ca.	41	
PA_tika-s05_01t:414	“Tattha katamaṃ phalañca āṇatti ca?	41	
PA_tika-s05_01t:415	‘Sace bhāyatha dukkhassa, sace vo dukkhamappiyaṃ;	41	
PA_tika-s05_01t:416	Mākattha pāpakaṃ kammaṃ, āvi vā yadi vā raho’ti. –	41	
PA_tika-s05_01t:417	Idaṃ phalañca āṇatti ca.	41	
PA_tika-s05_01t:418	“Tattha katamo upāyo ca āṇatti ca?	41	
PA_tika-s05_01t:419	‘Kumbhūpamaṃ kāyamimaṃ viditvā, nagarūpamaṃ cittamidaṃ ṭhapetvā;	41	
PA_tika-s05_01t:420	Yodhetha māraṃ paññāvudhena, jitañca rakkhe anivesano siyā’ti. –	42	
PA_tika-s05_01t:421	Ayaṃ upāyo ca āṇatti cā”ti vuttaṃ, tasmā evaṃ phalādīnaṃ dukkhavasenāpi udāharaṇaṃ veditabbaṃ.	42	
PA_tika-s05_01t:422_0	“Ugghaṭitaññuādīnaṃ tiṇṇaṃ puggalānaṃ imassa puggalassa imaṃ deseti, imassa puggalassa	422	
PA_tika-s05_01t:422_1	imaṃ desetī”ti yehi puggalehi assādādayo yathārahaṃ ācariyena vibhattā, te puggalā	422	
PA_tika-s05_01t:422_2	yāhi paṭipadāhi bhinnā, tā paṭipadā kittikā bhavanti, tāhi bhinnā puggalā ca kittikāti	422	
PA_tika-s05_01t:422_3	vicāraṇāya sambhavato tā paṭipadā, te ca puggalā ettakāti gaṇanato dassetuṃ “tattha	422	
PA_tika-s05_01t:422_4	catasso paṭipadā”tiādi āraddhaṃ.	422	
PA_tika-s05_01t:423_0	Tattha tatthāti tesu ugghaṭitaññuādīsu puggalesu. Ye puggalā yāhi paṭipadāhi bhinnā,	423	
PA_tika-s05_01t:423_1	tā paṭipadā catasso bhavanti, te ca puggalā cattāroti yojanā kātabbā. Katamā catasso?	423	
PA_tika-s05_01t:423_2	Dukkhāpaṭipadā dandhābhiññā, dukkhāpaṭipadā khippābhiññā, sukhāpaṭipadā dandhābhiññā,	423	
PA_tika-s05_01t:423_3	sukhāpaṭipadā khippābhiññā cāti catasso. Katame cattāro? Taṇhācarito mando puggalo,	423	
PA_tika-s05_01t:423_4	taṇhācarito udatto puggalo, diṭṭhicarito mando puggalo, diṭṭhicarito udatto puggalo cāti cattāro.	423	
PA_tika-s05_01t:424_0	Paṭipadābhiññāhi kato vibhāgopi paṭipadāhi kato vibhāgo nāma hoti avinābhāvatoti	424	
PA_tika-s05_01t:424_1	manasi katvā “catasso paṭipadābhiññā”ti avatvā “catasso paṭipadā”ti vuttā. Tā panetā	424	
PA_tika-s05_01t:424_2	samathavasenāpi bhinnā, vipassanāvasenāpi bhinnā. Kathaṃ samathavasena? Pathavīkasiṇādīsu	424	
PA_tika-s05_01t:424_3	sabbapaṭhamaṃ “pathavī pathavī”tiādinā pavattamanasikārato paṭṭhāya yāva jhānassa	424	
PA_tika-s05_01t:424_4	upacāraṃ uppajjati, tāva pavattā paññā samathabhāvanā “paṭipadā”ti vuccati. Upacārato	424	
PA_tika-s05_01t:424_5	pana paṭṭhāya yāva appanā, tāva pavattā paññā “abhiññā”ti vuccati heṭṭhimapaññāto	424	
PA_tika-s05_01t:424_6	adhigatapaññābhāvato.	424	
PA_tika-s05_01t:425_0	Sā ca paṭipadā kassaci dukkhā kicchā hoti nīvaraṇādipaccanīkadhammasamudācāraggahaṇatāya,	425	
PA_tika-s05_01t:425_1	kassaci tadabhāvato sukhā akicchā hoti, abhiññāpi kassaci dandhā asīghappavatti hoti	425	
PA_tika-s05_01t:425_2	avisadañāṇatāya, kassaci khippā sīghappavatti hoti visadañāṇatāyāti.	425	
PA_tika-s05_01t:426_0	Kathaṃ vipassanāvasena? Yo rūpārūpamukhena vipassanaṃ abhinivisanto cattāri mahābhūtāni	426	
PA_tika-s05_01t:426_1	pariggahetvā upādārūpaṃ pariggaṇhāti, arūpaṃ pariggaṇhāti, rūpārūpaṃ pana pariggaṇhanto	426	
PA_tika-s05_01t:426_2	dukkhena kasirena kilamanto pariggahaetauṃ sakkoti, tassa dukkhāpaṭipadā nāma hoti.	426	
PA_tika-s05_01t:426_3	Pariggahitarūpārūpassa vipassanāparivāse maggapātubhāvadandhatāya dandhābhiññā nāma	426	
PA_tika-s05_01t:426_4	hoti. Tabbipariyāyena itarā dve honti. Vipassanāvasena pana bhinnāyeva paṭipadābhiññāyo	426	
PA_tika-s05_01t:426_5	idha daṭṭhabbā abhisamayādhikārattā, aṭṭhakathāyaṃ pana “evaṃ yesaṃ puggalānaṃ vasena	426	
PA_tika-s05_01t:426_6	desanāvibhāgo dassito, te puggale paṭipadāvibhāgena vibhajitvā dassetuṃ ‘catasso	426	
PA_tika-s05_01t:426_7	paṭipadā’tiādi vutta”nti vuttaṃ. Yojanānayo vuttanayānusāreneva veditabbo.	426	
PA_tika-s05_01t:427_0	Catūhi paṭipadābhiññāhi cattāro puggalā sabbeva aniyamato vaṭṭadukkhato kiṃ nu kho	427	
PA_tika-s05_01t:427_1	niyyanti, udāhu “imāya paṭipadābhiññāya ayaṃ puggalo niyyāti, imāya paṭipadābhiññāya	427	
PA_tika-s05_01t:427_2	ayaṃ puggalo niyyātī”ti niyamato ca niyyātīti vicāraṇāya sambhavato “ayaṃ puggalo	427	
PA_tika-s05_01t:427_3	imehi nissayehi upanissayapaccayaṃ labhitvā imāya paṭipadābhiññāya vaṭṭadukkhato	427	
PA_tika-s05_01t:427_4	niyyātī”ti niyametvā dassetuṃ “taṇhācarito mando”tiādi vuttaṃ.	427	
PA_tika-s05_01t:428_0	Tattha taṇhācarito mando puggalo satipaṭṭhānehi nissayehi upanissayapaccayaṃ labhitvā	428	
PA_tika-s05_01t:428_1	satindriyena satindriyādhikena ariyamaggena dukkhāpaṭipadādandhābhiññāya vaṭṭadukkhato	428	
PA_tika-s05_01t:428_2	niyyāti, taṇhācarito udatto puggalo jhānehi nissayehi upanissayapaccayaṃ labhitvā	428	
PA_tika-s05_01t:428_3	samādhindriyena samādhindriyādhikena ariyamaggena dukkhāpaṭipadākhippābhiññāya vaṭṭadukkhato	428	
PA_tika-s05_01t:428_4	niyyāti, diṭṭhicarito mando puggalo sammappadhānehi nissayehi upanissayapaccayaṃ	428	
PA_tika-s05_01t:428_5	labhitvā vīriyindriyena vīriyindriyādhikena ariyamaggena sukhāpaṭipadādandhābhiññāya	428	
PA_tika-s05_01t:428_6	vaṭṭadukkhato niyyāti, diṭṭhicarito udatto puggalo saccehi nissayehi upanissayapaccayaṃ	428	
PA_tika-s05_01t:428_7	labhitvā paññindriyena paññindriyādhikena ariyamaggena sukhāpaṭipadākhippābhiññāya	428	
PA_tika-s05_01t:428_8	vaṭṭadukkhato niyyātīti yojanā kātabbā. Aṭṭhakathāyaṃ pana –	428	
PA_tika-s05_01t:429	“Cattāro puggalāti yathāvuttapaṭipadāvibhāgeneva cattāro paṭipannakapuggalā, taṃ pana paṭipadāvibhāgaṃ saddhiṃ hetupāyaphalehi dassetuṃ ‘taṇhācarito’tiādi vutta”nti –	42	
PA_tika-s05_01t:430_0	Vuttaṃ. Tattha taṇhācaritoti taṇhāya nibbattitaṃ caritaṃ etassa puggalassāti taṇhācarito.	430	
PA_tika-s05_01t:430_1	Mandoti mandiyāya avijjāya samannāgatoti mando, mohādhikapuggalo. Udattoti udaatto,	430	
PA_tika-s05_01t:430_2	uḷārapaññoti attho. Uḷāraṃ phalaṃ detīti udo, ko so? Pavicayo, attani nibbattoti	430	
PA_tika-s05_01t:430_3	atto, udo atto yassa puggalassāti udattoti vacanattho kātabbo.	430	
PA_tika-s05_01t:431_0	Paṭhamāya paṭipadāya hetu nāma taṇhācaritatā, mandapaññatā ca, upāyo satindriyaṃ,	431	
PA_tika-s05_01t:431_1	sabbāsampi phalaṃ niyyānameva. Dutiyāya paṭipadāya hetu nāma taṇhācaritatā, udattapaññatā	431	
PA_tika-s05_01t:431_2	ca, upāyo vīriyindriyaṃ. Tatiyāya paṭipadāya hetu nāma diṭṭhicaritatā, mandapaññatā	431	
PA_tika-s05_01t:431_3	ca, upāyo samādhindriyaṃ. Catutthiyā paṭipadāya hetu nāma diṭṭhicaritatā, udattapaññatā	431	
PA_tika-s05_01t:431_4	ca, upāyo paññindriyanti hetupāyaphalāni daṭṭhabbāni.	431	
PA_tika-s05_01t:432_0	Ettha ca diṭṭhicarito udatto puggalo ugghaṭitaññū nāma, diṭṭhicarito mando ceva taṇhācarito	432	
PA_tika-s05_01t:432_1	udatto ca vipañcitaññū nāma, taṇhācarito mando puggalo neyyo nāma, tasmā “tattha	432	
PA_tika-s05_01t:432_2	bhagavā ugghaṭitaññussa puggalassa nissaraṇaṃ desayatī”tiādinā nayena ugghaṭitaññuādiveneyyattayassa	432	
PA_tika-s05_01t:432_3	bhedadassanena nissaraṇaṃ desayati, “ādīnavañca nissaraṇañca desayati, assādañca	432	
PA_tika-s05_01t:432_4	ādīnavañca nissaraṇañca desayatī”ti desanāvibhāgo dassito. “Tattha catasso paṭipadā”tiādinā	432	
PA_tika-s05_01t:432_5	paṭipadābhedadassanena “taṇhācarito mando puggalo, taṇhācarito udatto puggalo, diṭṭhicarito	432	
PA_tika-s05_01t:432_6	mando puggalo, diṭṭhicarito udatto puggalo”ti catudhā bhinnaṃ taṇhācaritamandādikaṃ	432	
PA_tika-s05_01t:432_7	puggalacatukkaṃ dassitanti daṭṭhabbaṃ.	432	
PA_tika-s05_01t:433_0	Idāni catūhi paṭipadābhiññāhi catudhā bhinnaṃ taṇhācaritamandacatukkaṃ atthanayayojanāya	433	
PA_tika-s05_01t:433_1	dutiyāya visayaṃ katvā dassetuṃ “ubho taṇhācaritā”tiādi vuttaṃ. Tattha taṇhāya samādhipaṭipakkhattā	433	
PA_tika-s05_01t:433_2	taṇhācaritā mandaudattā ubho puggalā samathapubbaṅgamāya vipassanāya upanissayaṃ	433	
PA_tika-s05_01t:433_3	labhitvā rāgavirāgāya maggapaññāya niyyanti cetovimuttiyā sekkhaphalabhāvāya. Sammādiṭṭhisahiteneva	433	
PA_tika-s05_01t:433_4	sammāsamādhinā niyyānaṃ bhavati, na sammāsamādhinā eva, tasmā diṭṭhicaritā mandaudattā	433	
PA_tika-s05_01t:433_5	ubho puggalā vipassanāpubbaṅgamena samathena avijjāvirāgāya maggapaññāya niyyanti	433	
PA_tika-s05_01t:433_6	paññāvimuttiyā asekkhaphalabhāvāyāti cattāropi puggalā duvidhāyeva bhavantīti vuttaṃ hoti.	433	
PA_tika-s05_01t:434_0	Rāgavirāgāyāti rañjatīti rāgo, so virajjati etāyāti virāgā, rāgassa virāgā rāgavirāgā,	434	
PA_tika-s05_01t:434_1	tāya rāgavirāgāya. Cetoti cittappabhedena ca samādhi vuccati yathā “cittaṃ paññañca	434	
PA_tika-s05_01t:434_2	bhāvaya”nti. Paṭippassaddhivasena paṭipakkhato vimuccatīti vimutti, cetasā cittena	434	
PA_tika-s05_01t:434_3	samādhinā vimuccatīti cetovimutti, ceto eva vā vimutti cetovimutti, anāgāmiphalasamādhi.	434	
PA_tika-s05_01t:434_4	Anāgāmipuggalo hi samādhismiṃ paripūrakāritāya cetovimuttiyā niyyāti. Avijjāvirāgāyāti	434	
PA_tika-s05_01t:434_5	avindiyaṃ kāyaduccaritādiṃ vindatīti avijjā, vindiyaṃ vā kāyasucaritādiṃ na vindatīti	434	
PA_tika-s05_01t:434_6	avijjā niruttinayena. Virajjati etāyāti virāgā, avijjāya virāgā avijjāvirāgā, tāya	434	
PA_tika-s05_01t:434_7	avijjāvirāgāya. Pakārehi jānātīti paññā, vimuccatīti vimutti, paññāya vimuccatīti	434	
PA_tika-s05_01t:434_8	paññāvimutti, paññā eva vā vimutti paññāvimutti, arahattaphalapaññā, tāya paññāvimuttiyā.	434	
PA_tika-s05_01t:435_0	“Tesu katame puggalā kena atthanayena hātabbā”ti vattabbato “tattha ye samathapubbaṅgamāhī”tiādi	435	
PA_tika-s05_01t:435_1	vuttaṃ. Tattha tatthāti tesu “ubho taṇhācaritā”tiādinā vibhattesu puggalesu ye ubho	435	
PA_tika-s05_01t:435_2	taṇhācaritā mandaudattā puggalā samatha…pe… niyyanti, te ubho taṇhācaritā mandaudattā	435	
PA_tika-s05_01t:435_3	puggalā nandiyāvaṭṭena nayena hātabbā gametabbā netabbā. Ye ubho diṭṭhicaritā mandaudattā	435	
PA_tika-s05_01t:435_4	puggalā vipassanā…pe… samathena niyyanti, te ubho diṭṭhicaritā mandaudattā puggalā	435	
PA_tika-s05_01t:435_5	sīhavikkīḷitena nayena hātabbā gametabbā netabbāti attho.	435	
PA_tika-s05_01t:436_0	7. “Tattha catasso paṭipadā”tiādinā desanāhārena dukkhāpaṭipadābhedena taṇhācaritamandādibhedo	436	
PA_tika-s05_01t:436_1	puggalo vibhatto, amhehi ca ñāto, “tassa vibhattānantaraṃ svāyaṃ desanāhāro kattha	436	
PA_tika-s05_01t:436_2	saṃvaṇṇetabbe dhamme kenaci ākārena sambhavatī”ti pucchitabbabhāvato “svāyaṃ hāro	436	
PA_tika-s05_01t:436_3	kattha sambhavatī”tiādimāha. Navamakkhaṇasampannassa satthā yaṃ dhammaṃ deseti, tasmiṃ	436	
PA_tika-s05_01t:436_4	saṃvaṇṇetabbe dhamme yā vīmaṃsādikā sutamayādikā tisso paññā vibhattā, tāhi paññāhi	436	
PA_tika-s05_01t:436_5	ye ugghaṭitaññuādayo tayo puggalā vibhattā, iti vibhattākārena ayaṃ desanāhāro satthārā	436	
PA_tika-s05_01t:436_6	desetabbe dhamme sambhavatīti daṭṭhabbo.	436	
PA_tika-s05_01t:437_0	Tattha svāyaṃ hāroti desanāhārena paṭipadāvibhāgena veneyyapuggalavibhāgo dassito,	437	
PA_tika-s05_01t:437_1	so ayaṃ desanāhāro. Kattha sambhavatīti kattha saṃvaṇṇetabbe dhamme saṃvaṇṇanābhāvena	437	
PA_tika-s05_01t:437_2	sambhavatīti. Yassāti yo so veneyyo paccantajādīhi aṭṭhahi akkhaṇehi vimutto, savanadhāraṇādīhi	437	
PA_tika-s05_01t:437_3	ca sampattīhi samannāgato, tassa veneyyassa. Satthāti sadevakaṃ lokaṃ sāsati anusāsatīti	437	
PA_tika-s05_01t:437_4	satthā. Dhammanti desitaṃ saṃvaṇṇetabbaṃ dhammaṃ. Desayatīti saṅkhepanayavitthāranayehi	437	
PA_tika-s05_01t:437_5	bhāsati. Aññataroti bhagavato sāvakesu evaṃ dhammaṃ desetuṃ samattho sāvako. Garuṭṭhāniyoti	437	
PA_tika-s05_01t:437_6	gāravassa ṭhānabhūtehi sīlasutacāgādiguṇavisesehi yutto mānito saddahitabbavacano.	437	
PA_tika-s05_01t:437_7	Sabrahmacārīti samaṃ, saha vā brahmaṃ satthusāsanaṃ carati paṭipajjatīti sabrahmacārī.	437	
PA_tika-s05_01t:437_8	Saddhaṃ labhati “yo satthā dhammaṃ deseti, so satthā sammāsambuddho hotī”ti satthari,	437	
PA_tika-s05_01t:437_9	“svākkhāto vatāyaṃ dhammo sāttho sabyañjano ekantaparipuṇṇo ekantaparisuddho atthāvaho	437	
PA_tika-s05_01t:437_10	hitāvaho sukhāvaho jhānamaggaphalanibbattako, amhehi ca saddahitabbo”ti desite dhamme	4371	
PA_tika-s05_01t:437_11	ca acalasaddhaṃ labhati, saddahanaṃ attano santāne punappunaṃ uppādeti. Tathā “yo	4371	
PA_tika-s05_01t:437_12	sāvako dhammaṃ deseti, so sāvako saṅkhepato vā vitthārato vā dhammaṃ desetuṃ samattho	4371	
PA_tika-s05_01t:437_13	vata garuṭṭhāniyo sabrahmacārī mānito saddahitabbavacano”ti desake sāvake ca “tādisena	4371	
PA_tika-s05_01t:437_14	sāvakena desito yo dhammo, so dhammo sāttho sabyañjano ekantaparipuṇṇo ekantaparisuddho	4371	
PA_tika-s05_01t:437_15	atthāvaho hitāvaho sukhāvaho jhānamaggaphalanibbattako, amhehi ca saddahitabbo”ti	4371	
PA_tika-s05_01t:437_16	sāvakena desitadhamme ca saddhaṃ saddahanaṃ attano santāne punappunaṃ uppādetīti attho.	4371	
PA_tika-s05_01t:438_0	Tatthāti tasmiṃ saddahitabbe satthārā desitadhamme ceva sāvakena desitadhamme ca	438	
PA_tika-s05_01t:438_1	saddahantassa veneyyassa yā vīmaṃsā, vīmaṃsantassa yā ussāhanā, ussahantassa yā tulanā,	438	
PA_tika-s05_01t:438_2	tulayantassa yā upaparikkhā, sā ayaṃ vīmaṃsādikā paññā saddhānusārena pavattanato	438	
PA_tika-s05_01t:438_3	sutamayī paññā nāma. Tattha vīmaṃsanaṃ vimaṃsā, pāḷiyā, pāḷiatthassa ca vīmaṃsā.	438	
PA_tika-s05_01t:438_4	Vīmaṃsatīti vā vīmaṃsā, padaṃ padantarena, padatthaṃ padatthantarena vicāraṇakā paññā.	438	
PA_tika-s05_01t:438_5	Yathā cettha, evaṃ ussāhanādīsupi bhāvasādhanakattusādhanāni kātabbāni. Ussāhanā	438	
PA_tika-s05_01t:438_6	ca ussāhena upatthambhikā dhammassa dhāraṇaparicayasādhikā paññā ca, na vīriyaṃ,	438	
PA_tika-s05_01t:438_7	ettha ca yā sutamatteyeva pavattā, vīmaṃsādibhāvaṃ appattā nivattā, sā sutamayī paññā	438	
PA_tika-s05_01t:438_8	na hoti. Yā ca sutvā vīmaṃsitvā ussāhanādibhāvaṃ appattā nivattā, yā ca sutvā vīmaṃsitvā	438	
PA_tika-s05_01t:438_9	ussahitvā tulanādibhāvaṃ appattā nivattā, yā ca sutvā vīmaṃsitvā ussahitvā tulayitvā	438	
PA_tika-s05_01t:438_10	upaparikkhanabhāvaṃ appattā nivattā, sāpi paññā na sutamayī paññā hotīti daṭṭhabbā.	4381	
PA_tika-s05_01t:438_11	Yā pana sutvā saddahantassa vīmaṃsā, vīmaṃsantassa ussāhanā, ussahantassa tulanā,	4381	
PA_tika-s05_01t:438_12	tulayantassa upaparikkhā hoti, ayaṃ sutamayī paññā nāma hotīti daṭṭhabbā.	4381	
PA_tika-s05_01t:439_0	Sutamayī paññā ācariyena vibhattā, amhehi ca ñātā, “katamā cintāmayī paññā”ti vattabbabhāvato	439	
PA_tika-s05_01t:439_1	sutamayiyā paññāya vibhajanānantaraṃ cintāmayiṃ paññaṃ vibhajituṃ “tathā sutena nissayenā”tiādimāha.	439	
PA_tika-s05_01t:439_2	Tattha sutanti suyyate pariyattidhammoti suto, savanaṃ pariyattidhammassāti vā sutaṃ,	439	
PA_tika-s05_01t:439_3	duvidhampi sutaṃ. Nissayena upanissāyāti attho. Itthambhūtalakkhaṇe cetaṃ “sutena	439	
PA_tika-s05_01t:439_4	nissayenā”ti karaṇavacanaṃ. Ettha pana “idaṃ pāṇātipātādiviramanaṃ sīlanaṭṭhena sīlaṃ,	439	
PA_tika-s05_01t:439_5	ayaṃ ekaggatā samādahanaṭṭhena samādhi, imāni bhūtupādāni ruppanaṭṭhena rūpāni, ime	439	
PA_tika-s05_01t:439_6	phassādayo namanaṭṭhena nāmāni, ime rūpādayo pañca dhammā rāsaṭṭhena khandhā”ti tesaṃ	439	
PA_tika-s05_01t:439_7	tesaṃ dhammānaṃ pīḷanādisabhāvassa vīmaṃsanābhūtā paññā vīmaṃsā nāma. Tesaṃyeva sīlasamādhiādīnaṃ	439	
PA_tika-s05_01t:439_8	sīlati patiṭṭhahati etthāti sīlantiādivacanatthaṃ pucchitvā sabhāgalakkhaṇarasapaccupaṭṭhānapadaṭṭhānānaṃ	439	
PA_tika-s05_01t:439_9	tuletvā viya gahaṇapaññā tulanaṃ nāma. Tesaṃyeva sīlasamādhiādīnaṃ dhammānaṃ sabhāvalakkhaṇaṃ	439	
PA_tika-s05_01t:439_10	avijahitvā aniccatādukkhatādinamanaruppanādisappaccayasaṅkhatādiākāre vitakketvā	4391	
PA_tika-s05_01t:439_11	upaparikkhaṇapaññā eva upaparikkhā nāmāti visesato daṭṭhabbo. Sutadhammassa dhāraṇaparicayavasena	4391	
PA_tika-s05_01t:439_12	pavattanato sutamayī paññā ussāhanā jātā viya na cintāmayī paññā cintitassa dhāraṇaparicayavasena	4391	
PA_tika-s05_01t:439_13	appavattanatoti “ussāhanā”ti na vuttaṃ.	4391	
PA_tika-s05_01t:440_0	Sutamayī paññā ceva cintāmayī paññā ca ācariyena vibhattā, amhehi ca ñātā, “katamā	440	
PA_tika-s05_01t:440_1	bhāvanāmayī paññā”ti vattabbabhāvato kāraṇabhūtānaṃ dvinnaṃ sutamayicintāmayipaññānaṃ	440	
PA_tika-s05_01t:440_2	dassanānantaraṃ phalabhūtaṃ bhāvanāmayiṃ paññaṃ vibhajanto “imāhi dvīhī”tiādimāha.	440	
PA_tika-s05_01t:440_3	Tattha imāhi dvīhi paññāhīti sutamayicintāmayipaññāhi kāraṇabhūtāhi. Sutamayipaññāya	440	
PA_tika-s05_01t:440_4	vā cintāmayipaññāya vā ubhayattha vā ṭhitoyeva yogāvacaro vipassanaṃ ārabhatīti.	440	
PA_tika-s05_01t:440_5	Manasikārasampayuttassāti rūpārūpesu pariggahādivasena saṅkhāresu aniccatādivasena	440	
PA_tika-s05_01t:440_6	manasikārena sammā pakārehi yuttappayuttassa. Diṭṭhivisuddhikaṅkhāvitaraṇavisuddhimaggāmaggañāṇadassanavisuddhi-	440	
PA_tika-s05_01t:440_7	paṭipadāñāṇadassanavisuddhisampādanena vipassanaṃ ussukkantassa yogāvacarassa santāne	440	
PA_tika-s05_01t:440_8	ñāṇadassanavisuddhisaṅkhātaṃ yaṃ ariyamaggañāṇaṃ nibbānārammaṇadassanabhūmiyaṃ vā	440	
PA_tika-s05_01t:440_9	bhāvanābhūmiyaṃ vā uppajjati, ayaṃ bhāvanāmayī paññāti attho daṭṭhabbo. Yadipi paṭhamamaggañāṇaṃ	440	
PA_tika-s05_01t:440_10	paṭhamaṃ nibbānadassanato “dassana”nti vuttaṃ, bhāvanāvasena pana pavattanato “bhāvanāmayī	4401	
PA_tika-s05_01t:440_11	paññā”ti veditabbaṃ. Dassanabhūmīti paṭhamamaggaphalāni, sesāni “bhāvanābhūmī”ti vuccanti.	4401	
PA_tika-s05_01t:441_0	8. Amhākācariya tumhehi “yassa satthā vā”tiādinā sutamayipaññādikā vibhattā, evaṃ	441	
PA_tika-s05_01t:441_1	sati sutena vinā cintāmayī paññā nāma na bhaveyya, mahābodhisattānaṃ pana sutena	441	
PA_tika-s05_01t:441_2	vinā cintāmayī paññā hotvevāti codanaṃ manasi katvā tasmiṃ saṅgahetvā pakārantarena	441	
PA_tika-s05_01t:441_3	vibhajituṃ “paratoghosā”tiādimāha.	441	
PA_tika-s05_01t:442_0	Tattha paratoghosāti parato pavatto desanāghoso paccayo etissāti paratoghosā. Paccattasamuṭṭhitāti	442	
PA_tika-s05_01t:442_1	pati visuṃ attaniyeva samuṭṭhitā. Yonisomanasikārāti tesaṃ tesaṃ cintetabbānaṃ rūpādīnaṃ	442	
PA_tika-s05_01t:442_2	dhammānaṃ ruppananamanādisabhāvapariggaṇhanādinā upāyena pavattamanasikārā cintāmayī	442	
PA_tika-s05_01t:442_3	paññā nāma, iminā sāvakāpi sāmaññato gahitā, tathāpi ugghaṭitaññuādīnaṃyeva vuttattā	442	
PA_tika-s05_01t:442_4	sāvakā idha gahitā, tasmā purimanayo yuttataro. Paratoti dhammadesakato pavattena	442	
PA_tika-s05_01t:442_5	dhammadesanāghosena hetunā yaṃ ñāṇaṃ uppajjati, paccattasamuṭṭhitena, yonisomanasikārena	442	
PA_tika-s05_01t:442_6	ca hetunā yaṃ ñāṇaṃ uppajjati, ayaṃ bhāvanāvasena pavattanato bhāvanāmayī paññā nāma,	442	
PA_tika-s05_01t:442_7	iminā sāvakāpi sāmaññato gahitā, tathāpi ugghaṭitaññuādīnaṃyeva vuttattā sāvakā idha	442	
PA_tika-s05_01t:442_8	gahitā, tasmā purimanayo yuttataro. Paratoti dhammadesakato pavattena dhammadesanāghosena	442	
PA_tika-s05_01t:442_9	hetunā yaṃ ñāṇaṃ uppajjati, paccattasamuṭṭhitena, yonisomanasikārena ca hetunā yaṃ	442	
PA_tika-s05_01t:442_10	ñāṇaṃ uppajjati, ayaṃ bhāvanāvasena pavattanato bhāvanāmayī paññā nāmāti vibhajitvā	4421	
PA_tika-s05_01t:442_11	paṇḍitehi ñeyyāti vitthārena gambhīratthaṃ ñātuṃ icchantehi “evaṃ paṭipadāvibhāgenā”tiādinā	4421	
PA_tika-s05_01t:442_12	aṭṭhakathāvacanena jānitabbo.	4421	
PA_tika-s05_01t:443_0	Sutamayipaññādikā tisso paññā ācariyena nānānayehi vibhattā, amhehi ca ñātā, “tāsu	443	
PA_tika-s05_01t:443_1	yassa ekā vā dve vā paññā atthi, so puggalo konāmo, yassa ekāpi natthi, so puggalo	443	
PA_tika-s05_01t:443_2	konāmo”ti pucchitabbabhāvato yassa ayaṃ paññā, imā vā atthi, so puggalo itthannāmo,	443	
PA_tika-s05_01t:443_3	yassa natthi, so puggalo itthannāmoti paṭipadāpaññāppabhedena puggalaṃ vibhajituṃ	443	
PA_tika-s05_01t:443_4	“yassa imā”tiādi vuttaṃ.	443	
PA_tika-s05_01t:444_0	Tattha yassa atitikkhapaññassa sutamayī paññā ceva cintāmayī paññā ca imā dve paññā	444	
PA_tika-s05_01t:444_1	atthi, ayaṃ atitikkhapañño uddesamatteneva jānanato ugghaṭitaññū nāma. Yassa nātitikkhapaññassa	444	
PA_tika-s05_01t:444_2	uddesaniddesehi sutamayī paññā atthi, cintāmayī paññā natthi, ayaṃ nātitikkhapañño	444	
PA_tika-s05_01t:444_3	uddesaniddesehi jānanato vipañcitaññū nāma. Yassa mandapaññassa uddesaniddesehi neva	444	
PA_tika-s05_01t:444_4	sutamayī paññā atthi, na cintāmayī paññā ca, ayaṃ mandapañño uddesaniddesapaṭiniddesehi	444	
PA_tika-s05_01t:444_5	jānanato niravasesavitthāradesanāya netabbato neyyo nāmāti. Aṭṭhakathāyaṃ pana “idāni	444	
PA_tika-s05_01t:444_6	yadatthaṃ imā paññā uddhaṭā, tameva veneyyapuggalavibhāgaṃ yojetvā dassetuṃ ‘yassā’tiādi	444	
PA_tika-s05_01t:444_7	vutta”ntiādi vuttaṃ.	444	
PA_tika-s05_01t:445_0	9. “Tattha bhagavā ugghaṭitaññussā”tiādinā desanaṃ vibhāveti, “tattha catasso paṭipadā”tiādinā	445	
PA_tika-s05_01t:445_1	paṭipadāvibhāgehi, “svāyaṃ hāro”tiādinā ñāṇavibhāgehi ca desanābhājanaṃ veneyyattayaṃ	445	
PA_tika-s05_01t:445_2	ācariyena vibhattaṃ, amhehi ca ñātaṃ, “yāya desanāpāḷiyā desanāhāraṃ yojetuṃ pubbe	445	
PA_tika-s05_01t:445_3	‘dhammaṃ vo, bhikkhave, desessāmī’tiādinā desanāhārassa visayabhāvena yā pāḷidesanā	445	
PA_tika-s05_01t:445_4	nikkhittā, sā pāḷidesanā desanāhārena niddhāritesu assādādīsu atthesu kimatthaṃ desayatī”ti	445	
PA_tika-s05_01t:445_5	pucchitabbattā “imaṃ atthaṃ desayatī”ti niyametvā dassetuṃ “sāyaṃ dhammadesanā”tiādi āraddhaṃ.	445	
PA_tika-s05_01t:446_0	Tattha sāyaṃ dhammadesanāti yā dhammadesanā ādikalyāṇādikā pubbe desanāhārassa visayabhāvena	446	
PA_tika-s05_01t:446_1	nikkhittā, sāyaṃ dhammadesanā assādādīsu kimatthaṃ desayatīti kathetukāmatāya pucchati,	446	
PA_tika-s05_01t:446_2	pucchitvā “cattāri saccāni desayatī”ti vissajjeti, tāni sarūpato dassetuṃ “dukkhaṃ	446	
PA_tika-s05_01t:446_3	samudayaṃ nirodhaṃ magga”nti vuttaṃ. Pavattipavattakanivattinivattanupāyabhāvena	446	
PA_tika-s05_01t:446_4	aviparītabhāvato “saccānī”ti vuttāni.	446	
PA_tika-s05_01t:447_0	Yassaṃ desanāyaṃ saccāni desanāhārena niddhāritāni, sā desanā cattāri saccāni desayatīti	447	
PA_tika-s05_01t:447_1	yuttaṃ hotu. Yassaṃ desanāyaṃ assādādayo niddhāritā, sā desanā cattāri saccāni desayatīti	447	
PA_tika-s05_01t:447_2	na sakkā vattuṃ. Heṭṭhā ca assādādayo niddhāritā, tasmā “assādādayo”tipi vattabbanti	447	
PA_tika-s05_01t:447_3	codanaṃ manasi katvā “ādīnavo phalañca dukkha”ntiādi vuttaṃ. Desanāhārena saṃvaṇṇanānayena	447	
PA_tika-s05_01t:447_4	desanāyaṃ niddhārito ādīnavo ceva phalañca dukkhasaccaṃ hoti, assādo samudayasaccaṃ,	447	
PA_tika-s05_01t:447_5	nissaraṇaṃ nirodhasaccaṃ, upāyo ceva āṇatti ca maggasaccaṃ hoti, tasmā “cattāri saccāni	447	
PA_tika-s05_01t:447_6	desayatī”ti vattabbamevāti.	447	
PA_tika-s05_01t:448_0	Taṇhāvajjā tebhūmakadhammā dukkhaṃ, te ca aniccādīhi pīḷitattā ādīnavāyeva. Phalanti	448	
PA_tika-s05_01t:448_1	desanāya phalaṃ lokiyaṃ, na lokuttaraṃ, tasmā dukkhanti vattabbameva. Assādoti taṇhāssādassa	448	
PA_tika-s05_01t:448_2	gahitattā “assādo samudayo”ti ca vattabbaṃ. Assādekadeso dukkhameva, assādekadeso	448	
PA_tika-s05_01t:448_3	dukkhañceva samudayo ca. Saha vipassanāya ariyamaggo ca bhagavato āṇatti ca desanāya	448	
PA_tika-s05_01t:448_4	phalādhigamassa upāyabhāvato “upāyo, āṇatti ca maggo”ti vuttaṃ, nissaraṇekadesopi	448	
PA_tika-s05_01t:448_5	maggoti daṭṭhabbo. “Imāni cattāri saccāni yā desanā visesato desayati, katamā sā”ti	448	
PA_tika-s05_01t:448_6	pucchitabbattā visesaṃ niyametvā dassetuṃ “imāni cattāri saccāni idaṃ dhammacakka”nti	448	
PA_tika-s05_01t:448_7	vuttaṃ. Idaṃ vuccamānaṃ dhammacakkaṃ imāni cattāri saccāni visesato desayatīti yojanā kātabbā.	448	
PA_tika-s05_01t:449_0	“Yā desanā imāni cattāri saccāni visesato desayati, tassā desanāya dhammacakkabhāvaṃ	449	
PA_tika-s05_01t:449_1	kiṃ bhagavā āhā”ti vattabbabhāvato “yathāha bhagavā”tiādi vuttaṃ. Tattha “jātipi	449	
PA_tika-s05_01t:449_2	dukkhā”tiādivacanato taṇhāvajjaṃ jātiādikaṃ tebhūmakadhammajātaṃ dukkhassa adhiṭṭhānabhāvena,	449	
PA_tika-s05_01t:449_3	dukkhadukkhādibhāvena ca “dukkha”nti vuttaṃ. Meti mayā pavattitanti yojanā. Bhikkhaveti	449	
PA_tika-s05_01t:449_4	savane ussāhaṃ janetuṃ ālapati. Bārāṇasiyanti bārāṇasīnagarassa avidūre. Isipataneti	449	
PA_tika-s05_01t:449_5	sīlakkhandhādīnaṃ isanato gavesanato “isī”ti voharitānaṃ paccekabuddhānaṃ patanaṭṭhāne.	449	
PA_tika-s05_01t:449_6	Migadāyeti migānaṃ abhayadānaṭṭhāne kārite assameva.	449	
PA_tika-s05_01t:450_0	Anuttaranti uttaritarābhāvena anuttaraṃ anatisayaṃ. Dhammacakkanti satipaṭṭhānādike	450	
PA_tika-s05_01t:450_1	sabhāvadhāraṇādinā atthena dhammo ceva pavattanaṭṭhena cakkañcāti dhammacakkaṃ. Appaṭivattiyanti	450	
PA_tika-s05_01t:450_2	appaṭisedhanīyaṃ. Kasmā? Janakassa bhagavato dhammissarattā sammāsambuddhattā, jaññassa	450	
PA_tika-s05_01t:450_3	ca anuttarattā koṇḍaññādīnañceva aṭṭhārasabrahmakoṭiyā ca catusaccapaṭivedhasādhanato	450	
PA_tika-s05_01t:450_4	ca. “Kena appaṭivattiya”nti pucchitabbattā “samaṇena vā”tiādimāha. Tattha samaṇenāti	450	
PA_tika-s05_01t:450_5	pabbajjamattūpagatena. Brāhmaṇenāti jātibrāhmaṇena. Paramatthānañhi samaṇabrāhmaṇānaṃ	450	
PA_tika-s05_01t:450_6	paṭisedhane cittuppādānuppajjanampi natthi. Devenāti chakāmāvacaradevena. Brahmunāti	450	
PA_tika-s05_01t:450_7	rūpabrahmā gahitā. “Samaṇena vā …pe… brahmunā”ti ettakameva avatvā“kenacī”ti vuttavacanena	450	
PA_tika-s05_01t:450_8	avasesakhattiyagahapatiparisajanā saṅgahitā. Tasmā khattiyabrāhmaṇagahapatisamaṇacātumahārājikatāvatiṃsamārabrahmaparisā	450	
PA_tika-s05_01t:450_9	aṭṭhavidhāpi paṭisedhetuṃ asamatthāyevāti veditabbā. Lokasminti sattasamūhe dhammacakkādhāre.	450	
PA_tika-s05_01t:451_0	“Dvādasa padāni sutta”nti gāthānurūpaṃ dhammacakkasutte padāni vibhajanto “tattha	451	
PA_tika-s05_01t:451_1	aparimāṇā”tiādimāha. Tattha tatthāti dhammacakkadesanāyaṃ. “Aparimāṇā akkharā aparimāṇā	451	
PA_tika-s05_01t:451_2	padā”ti avatvā “aparimāṇā padā aparimāṇā akkharā”ti uppaṭipāṭivacanehi yebhuyyena	451	
PA_tika-s05_01t:451_3	padasaṅgahitānīti dasseti. Padā, akkharā, byañjanāti ca liṅgavipallāsānīti daṭṭhabbāni.	451	
PA_tika-s05_01t:451_4	Etasseva atthassāti vattabbākārassa catusaccasaṅkhātassa atthasseva saṅkāsanā pakāsanā	451	
PA_tika-s05_01t:451_5	pakāsanākāro paññattākāroti ākāravantaākārasambandhe sāmivacanaṃ. Saṅkāsanākāroti	451	
PA_tika-s05_01t:451_6	ca saṅkāsanīyassa atthassa ākāro. Esa nayo sesesupi. Itipīti iti iminā pakārenapi,	451	
PA_tika-s05_01t:451_7	iminā pakārenapi idaṃ jātiādikaṃ dukkhaṃ ariyasaccanti veditabbaṃ.	451	
PA_tika-s05_01t:452_0	Ayanti kāmataṇhādibhedā ayaṃ taṇhā. Dukkhasamudayoti dukkhanibbattanassa hetubhāvato	452	
PA_tika-s05_01t:452_1	dukkhasamudayo. Ayanti sabbasaṅkhatato nissaṭā ayaṃ asaṅkhatā dhātu. Dukkhanirodhoti	452	
PA_tika-s05_01t:452_2	jātiādippabhedassa dukkhassa anuppādananirodhapaccayattā dukkhanirodho. Ayanti sammādiṭṭhādiko	452	
PA_tika-s05_01t:452_3	aṭṭhaṅgiko ariyo maggo. Dukkhanirodhabhūtaṃ nibbānaṃ ārammaṇakaraṇavasena gatattā,	452	
PA_tika-s05_01t:452_4	dukkhanirodhappattiyā paṭipadābhāvato ca dukkhanirodhagāminī paṭipadā. Sesaṃ vuttanayameva.	452	
PA_tika-s05_01t:453_0	“Tattha aparimāṇā”tiādinā byañjanapadaatthapadāni vibhajitvā tesaṃ aññamaññaṃ visayivisayabhāvena	453	
PA_tika-s05_01t:453_1	sambandhabhāvaṃ dassetuṃ “tattha bhagavā akkharehi saṅkāsetī”tiādi vuttaṃ. Atha vā	453	
PA_tika-s05_01t:453_2	bhagavā kiṃ sāmaññehi akkharādīhi saṅkāseti vā pakāseti vā, udāhu yathārahaṃ saṅkāseti	453	
PA_tika-s05_01t:453_3	pakāsetītiādivicāraṇāya sambhavato visayavisayibhāvena sambandhabhāvaṃ niyametvā	453	
PA_tika-s05_01t:453_4	dassetuṃ “tattha bhagavā akkharehi saṅkāsetī”tiādi vuttaṃ. Tattha “akkharehi saṅkāsetī”ti	453	
PA_tika-s05_01t:453_5	kasmā evaṃ vuttaṃ, nanu “dukkhasacca”ntiādīsu padeneva dukkhasaccatthattādiko saṅkāsitabboti?	453	
PA_tika-s05_01t:453_6	Saccaṃ, padāvayavassa pana akkharassa gahaṇamukheneva akkharasamudāyassapi padassa	453	
PA_tika-s05_01t:453_7	gahaṇaṃ hoti, pade gahite ca dukkhasaccatthādikāvabodho hotveva, evaṃ sati padeneva	453	
PA_tika-s05_01t:453_8	sijjhanato akkharo visuṃ na gahetabboti? Na, dukkhasaccatthādikāvabodhassa visesuppattibhāvato.	453	
PA_tika-s05_01t:453_9	Du-iti akkharena hi anekupaddavādhiṭṭhānabhāvena kucchitattho gahito, kha-iti akkharena	453	
PA_tika-s05_01t:453_10	dhuvasubhasukhattabhāvavirahena tucchatthoti evamādikāvabodhassa visesuppatti bhavati.	4531	
PA_tika-s05_01t:453_11	Tena vuttaṃ “padatthagahaṇassa visesādhānaṃ jāyatī”ti. Padapariyosāne vākyapariyosānābhāvato	4531	
PA_tika-s05_01t:453_12	akkharehi saṃkhittena dīpiyamāno attho padehi pakāsitovāti vuttaṃ “padehi pakāsetī”ti.	4531	
PA_tika-s05_01t:453_13	Vākyapariyosāne pana saṅkāsito pakāsito attho vivarito vivaṭo katovāti vuttaṃ. “Byañjanehi	4531	
PA_tika-s05_01t:453_14	vivaratī”ti. Pakārehi ca vākyabhede kate so attho vibhatto nāmāti vuttaṃ “ākārehi	4531	
PA_tika-s05_01t:453_15	vibhajatī”ti. Vākyāvayavānaṃ padānaṃ paccekaṃ nibbacanavibhāge kate so attho pākaṭo	4531	
PA_tika-s05_01t:453_16	katovāti vuttaṃ “niruttīhi uttānīkarotī”ti. Katanibbacanehi vākyāvayavehi vitthāravasena	4531	
PA_tika-s05_01t:453_17	niravasesato desitehi veneyyasattānaṃ citte parisamantato tosanaṃ hoti, paññātejanañcāti	4531	
PA_tika-s05_01t:453_18	āha “niddesehi paññapetī”ti.	4531	
PA_tika-s05_01t:454_0	“Bhagavā akkharehi saṅkāsetī”tiādīsu “bhagavā evā”ti vā “akkharehi evā”ti vā avadhāraṇe	454	
PA_tika-s05_01t:454_1	yojite “sāvako na saṅkāseti, padādīhi na saṅkāsetī”ti attho bhaveyya, sāvako ca saṅkāseti,	454	
PA_tika-s05_01t:454_2	padādīhi ca saṅkāseti. Kattha avadhāraṇaṃ yojetabbanti ce? “Bhagavā akkharehi saṅkāsetiyevā”ti	454	
PA_tika-s05_01t:454_3	avadhāraṇaṃ yojetabbaṃ. Evañhi sati sāvakena saṅkāsito vā padādīhi saṅkāsito vā attho	454	
PA_tika-s05_01t:454_4	saṅgahito hoti. Atthapadānañca akkharādinānāvisayatā siddhā hoti. Tena ekānusandhike	454	
PA_tika-s05_01t:454_5	sutte chaḷeva atthapadāni niddhāretabbāni, anekānusandhike sutte anusandhibhedena	454	
PA_tika-s05_01t:454_6	visuṃ visuṃ cha cha atthapadāni niddhāretabbāni.	454	
PA_tika-s05_01t:455_0	“Chasu byañjanapadesu katamena byañjanapadena katamaṃ kiccaṃ sādhetī”ti pucchitabbattā	455	
PA_tika-s05_01t:455_1	“iminā idaṃ kiccaṃ, iminā idaṃ kiccaṃ sādhetī”ti niyametvā dassetuṃ “tattha bhagavā	455	
PA_tika-s05_01t:455_2	akkharehi ca padehi ca ugghaṭetī”tiādimāha. Tattha tatthāti akkharādīsu byañjanapadesu.	455	
PA_tika-s05_01t:455_3	Ugghaṭetīti ugghaṭanakiccaṃ sādhetīti attho. Kiñcāpi desanāva ugghaṭanakiccaṃ sādheti,	455	
PA_tika-s05_01t:455_4	bhagavā pana desanājanakattā ugghaṭanakiccaṃ sādhetīti vuccati. Sesesupi evamattho daṭṭhabbo.	455	
PA_tika-s05_01t:456_0	“Ugghaṭanakiccasādhikā desanāyeva kiṃ vipañcanavitthāraṇakiccasādhikā desanājanakattā,	456	
PA_tika-s05_01t:456_1	udāhu visuṃ visuṃ kiccasādhikā aññā”ti pucchitabbabhāvato visuṃ visuṃ kiccasādhikā	456	
PA_tika-s05_01t:456_2	aññā desanāti niyametvā dassetuṃ “tattha ugghaṭanā ādī”tiādimāha. Atha vā “katamā	456	
PA_tika-s05_01t:456_3	ugghaṭanā, katamā vipañcanā, katamā vitthāraṇā”ti pucchitabbattā vuttaṃ “tattha ugghaṭanā	456	
PA_tika-s05_01t:456_4	ādī”tiādi. Tattha tatthāti ugghaṭanādikiccasādhikāsu desanāsu. Ugghaṭanāti ugghaṭanakiccasādhikā	456	
PA_tika-s05_01t:456_5	desanā ādidesanā hoti. Vipañcanāti vipañcanakiccasādhikā desanā majjhedesanā hoti.	456	
PA_tika-s05_01t:456_6	Vitthāraṇāti vitthāraṇakiccasādhikā desanā pariyosānadesanā hotīti attho daṭṭhabbo.	456	
PA_tika-s05_01t:457_0	“Ugghaṭiyanto uddisiyamāno pariyattiatthabhūto dhammavinayo katamaṃ puggalaṃ vineti,	457	
PA_tika-s05_01t:457_1	vipañciyanto niddisiyamāno pariyattiatthabhūto dhammavinayo katamaṃ puggalaṃ vineti,	457	
PA_tika-s05_01t:457_2	vitthāriyanto paṭiniddisiyamāno pariyattiatthabhūto dhammavinayo katamaṃ puggalaṃ	457	
PA_tika-s05_01t:457_3	vinetī”ti pucchitabbattā “soyaṃ dhammavinayo”tiādimāha. Aṭṭhakathāyaṃ pana “evaṃ	457	
PA_tika-s05_01t:457_4	‘akkharehi saṅkāsetī’tiādīnaṃ channaṃ byañjanapadānaṃ byāpāraṃ dassetvā idāni atthapadānaṃ	457	
PA_tika-s05_01t:457_5	byāpāraṃ dassetuṃ ‘soyaṃ dhammavinayo’tiādi vutta”nti vuttaṃ.	457	
PA_tika-s05_01t:458_0	Tattha ugghaṭiyanto uddisiyamāno uddesapariyattiatthabhūto so ayaṃ dhammavinayo ugghaṭitaññupuggalaṃ	458	
PA_tika-s05_01t:458_1	vineti, tena ugghaṭitaññuno puggalassa vinayanena naṃ ugghaṭiyantaṃ uddisiyamānaṃ	458	
PA_tika-s05_01t:458_2	uddesapariyattiatthabhūtaṃ vinayaṃ “ādikalyāṇo”ti āhu. Vipañciyanto niddisiyamāno	458	
PA_tika-s05_01t:458_3	niddesapariyattiatthabhūto so ayaṃ dhammavinayo vipañcitaññupuggalaṃ vineti, tena	458	
PA_tika-s05_01t:458_4	vipañcitaññupuggalassa vinayanena naṃ vipañciyantaṃ niddisiyamānaṃ niddesapariyattiatthabhūtaṃ	458	
PA_tika-s05_01t:458_5	vinayaṃ “majjhekalyāṇo”ti āhu. Vitthāriyanto paṭiniddisiyamāno paṭiniddesapariyattiatthabhūto	458	
PA_tika-s05_01t:458_6	so ayaṃ dhammavinayo neyyaṃ puggalaṃ vineti vinayanaṃ janeti, tena neyyassa puggalassa	458	
PA_tika-s05_01t:458_7	vinayanena naṃ vitthāriyantaṃ paṭiniddisiyamānaṃ paṭiniddesapariyattiatthabhūtaṃ	458	
PA_tika-s05_01t:458_8	vinayaṃ “pariyosānakalyāṇo”ti āhūti yojanatthoti daṭṭhabbo.	458	
PA_tika-s05_01t:459_0	Atha vā “akkharehi saṅkāsetī”tiādinā channaṃ padānaṃ byāpāro dassito, evaṃ sati attho	459	
PA_tika-s05_01t:459_1	nibyāpāro siyā, attho ca nippariyāyato sabyāpāroyevāti codanaṃ manasi katvā āha “soyaṃ	459	
PA_tika-s05_01t:459_2	dhammavinayo”tiādi. Etena atthoyeva mukhyato veneyyattayassa vinayanakiccaṃ sādheti,	459	
PA_tika-s05_01t:459_3	atthavācako pana saddo ṭhānūpacārato veneyyattayassa vinayanakiccaṃ sādhetīti dasseti.	459	
PA_tika-s05_01t:459_4	Padaparamassa pana saccappaṭivedhassa patiṭṭhānābhāvato so idha na vutto. Sekkhaggahaṇena	459	
PA_tika-s05_01t:459_5	vā kalyāṇaputhujjanassa viya neyyaggahaṇena padaparamassa puggalassāpi gahaṇaṃ daṭṭhabbaṃ.	459	
PA_tika-s05_01t:459_6	Akkharehītiādīsu karaṇatthe karaṇavacanaṃ, na hetvatthe. Akkharādīnañhi ugghaṭanādīni	459	
PA_tika-s05_01t:459_7	payojanāniyeva honti, na ugghaṭanādīnaṃ akkharādīni payojanānīti “annena vasatī”tiādīsu	459	
PA_tika-s05_01t:459_8	viya na hetuattho gahetabbo. Tattha hi annena hetunā vasati, vasanena hetunā annaṃ	459	
PA_tika-s05_01t:459_9	laddhanti vasanakiriyāya phalaṃ vasanakiriyāya hetubhāvena gahitaṃ. “Ajjhesanena	459	
PA_tika-s05_01t:459_10	vasatī”tiādīsupi eseva nayo. Tenāha “yadatthā ca kiriyā, so hetū”ti. Tattha yadatthāti	4591	
PA_tika-s05_01t:459_11	so annādiko attho yassā vasanādikiriyāyāti yadatthā, vasanādikiriyā, so annādiko	4591	
PA_tika-s05_01t:459_12	attho tassā vasanādikiriyāya hetūti attho veditabbo.	4591	
PA_tika-s05_01t:460_0	10. “Tattha aparimāṇā padā”tiādinā “dhammaṃ vo bhikkhave desessāmī”ti uddiṭṭhāya	460	
PA_tika-s05_01t:460_1	pāḷiyā dvādasapadasampattisaṅkhātaṃ tividhakalyāṇataṃ dassetvā idāni chaatthapadachabyañjanapadabhedena	460	
PA_tika-s05_01t:460_2	sampattisaṅkhātaṃ atthapadabyañjanapadakalyāṇataṃ dassento “tattha chappadāni attho”tiādimāha.	460	
PA_tika-s05_01t:460_3	Atha vā “dvādasa padāni sutta”nti vuttānurūpaṃ “tattha aparimāṇā”tiādinā “dhammaṃ	460	
PA_tika-s05_01t:460_4	vo bhikkhave desessāmī”ti uddiṭṭhāya pāḷiyā dvādasapadatā dassetvā “ādikalyāṇaṃ majjhekalyāṇaṃ	460	
PA_tika-s05_01t:460_5	pariyosānakalyāṇa”nti vuttānurūpaṃ “tattha bhagavā akkharehi cā”tiādinā tassā pāḷiyā	460	
PA_tika-s05_01t:460_6	tividhakalyāṇatā dassitā, dassetvā idāni “sātthaṃ sabyañjanaṃ kevalaparipuṇṇaṃ parisuddha”nti	460	
PA_tika-s05_01t:460_7	vuttānurūpaṃ tassā pāḷiyā chaatthapadabyañjanapadasampannataṃ dassetuṃ “tattha chappadāni	460	
PA_tika-s05_01t:460_8	attho”tiādi vuttaṃ. Tattha tatthāti tissaṃ desanāhāravisayasaṅkhātāyaṃ pāḷiyaṃ chappadāni	460	
PA_tika-s05_01t:460_9	attho. Katamāni chappadāni? Saṅkāsanā, pakāsanā, vivaraṇā, vibhajanā, uttānīkammaṃ,	460	
PA_tika-s05_01t:460_10	paññatti imāni chappadāni. Attho yassa atthi tasmā sātthaṃ. Tatthāti tissaṃ desanāhāravisayasaṅkhātāyaṃ	4601	
PA_tika-s05_01t:460_11	pāḷiyaṃ chappadāni byañjanaṃ. Katamāni chappadāni? Akkharaṃ, padaṃ, byañjanaṃ, ākāro,	4601	
PA_tika-s05_01t:460_12	nirutti, niddeso imāni chappadāni. Byañjanaṃ yassa atthīti sabyañjananti yojanā kātabbā.	4601	
PA_tika-s05_01t:460_13	Tenāti tassā pāḷiyā tividhakalyāṇachaatthapadasampannachabyañjanapadasampannaṭṭhena,	4601	
PA_tika-s05_01t:460_14	“dhammaṃ vo, bhikkhave…pe… suddha”nti bhagavā āhāti attho.	4601	
PA_tika-s05_01t:461_0	Kevalasaddassa sakalādiatthavācakattā adhippetatthaṃ niyametvā dassetuṃ “kevalanti	461	
PA_tika-s05_01t:461_1	lokuttaraṃ na missaṃ lokiyehi dhammehī”ti vuttaṃ. Paripuṇṇanti adhippetatthe ekopi	461	
PA_tika-s05_01t:461_2	attho ūno natthi, vācakasaddesupi anatthako ekopi saddo adhiko natthīti paripuṇṇaṃ	461	
PA_tika-s05_01t:461_3	anūnaṃ anatirekaṃ. Parisuddhanti saddadosaatthadosādivirahato vā parisuddhaṃ, rāgādimalavirahato	461	
PA_tika-s05_01t:461_4	vā pariyodātānaṃ uttarimanussadhammavisesānaṃ upaṭṭhitaṭṭhānattā parisuddhaṃ pariyodātaṃ.	461	
PA_tika-s05_01t:461_5	Niggataṃ malaṃ etassa dhammassāti nimmalaṃ. Saddadosādivirahato vā rāgādivirahato	461	
PA_tika-s05_01t:461_6	vā sabbamalehi apagataṃ pari samantato odātanti pariyodātaṃ. Upaṭṭhitanti upatiṭṭhanti	461	
PA_tika-s05_01t:461_7	ettha sabbavisesāti upaṭṭhitaṃ yathā “padakkanta”nti. Padakkantaṃ padakkantaṭṭhānaṃ.	461	
PA_tika-s05_01t:461_8	Visisanti manussadhammehīti visesā, sabbe visesā sabbavisesā, sabbato vā visesāti	461	
PA_tika-s05_01t:461_9	sabbavisesā, uttarimanussadhammā. Tesaṃ sabbavisesānaṃ upaṭṭhitanti yojanā. Idanti	461	
PA_tika-s05_01t:461_10	sikkhattayasaṅgahaṃ sāsanabrahmacariyaṃ. Tathāgatassa sammāsambuddhassa padanti tathāgatapadaṃ.	4611	
PA_tika-s05_01t:461_11	Padanti ca paṭipattigamanena vā desanāgamanena vā kilesaggahaṇaṃ. Ottharitvā gamanaṭṭhānaṃ	4611	
PA_tika-s05_01t:461_12	itipi vuccati pavuccati, tathāgatena gocarāsevanena vā bhāvanāsevanena vā nisevitaṃ	4611	
PA_tika-s05_01t:461_13	bhajitaṃ itipi vuccati, tathāgatassa mahāvajirañāṇasabbaññutaññāṇadantehi ārañjitaṃ	4611	
PA_tika-s05_01t:461_14	ārañjitaṭṭhānaṃ itipi vuccati, ato tathāgatapadādibhāvena vattabbabhāvato etaṃ sāsanabrahmacariyaṃ	4611	
PA_tika-s05_01t:461_15	iti paññāyati. Brahmacariyanti brahmuno sabbasattuttamassa bhagavato cariyaṃ, brahmaṃ	4611	
PA_tika-s05_01t:461_16	vā sabbaseṭṭhaṃ cariyaṃ brahmacariyaṃ. Paññāyatīti yathāvuttehi pakārehi ñāyatīti attho veditabbo.	4611	
PA_tika-s05_01t:462_0	“Imassa sikkhattayassa saṅgahassa sāsanassa paripuṇṇabhāvaparisuddhabhāvasaṅkhātaṃ	462	
PA_tika-s05_01t:462_1	tathāgatapadabhāvaṃ!Tathāgatapadabhāvaṃ, tathāgatanisevitabhāvaṃ, tathāgataārañjitabhāvaṃ,	462	
PA_tika-s05_01t:462_2	tehi pakārehi ñāpitabhāvaṃ kathaṃ mayaṃ nikkaṅkhā jānissāmā”ti vattabbato “tenāha	462	
PA_tika-s05_01t:462_3	bhagavā”tiādi vuttaṃ, tabbhāvadīpakena bhagavatā vuttena vacanena tumhehi nikkaṅkhehi	462	
PA_tika-s05_01t:462_4	jānitabboti vuttaṃ hoti.	462	
PA_tika-s05_01t:463_0	Yadi bhagavā akkharehi ca padehi ca ugghaṭeti, byañjanehi ca ākārehi ca vipañcayati,	463	
PA_tika-s05_01t:463_1	niruttīhi ca niddesehi ca vitthāreti, evaṃ sati ācariyena racitena desanāhārena payojanaṃ	463	
PA_tika-s05_01t:463_2	na bhavati, desanāhārena na vinā bhagavato desanāyameva atthasijjhanatoti codanaṃ	463	
PA_tika-s05_01t:463_3	manasi katvā “kesaṃ ayaṃ dhammadesanā”ti pucchitvā “yogīna”nti āha. Tattha yogīnanti	463	
PA_tika-s05_01t:463_4	yujjanti catusaccakammaṭṭhānabhāvanāyanti yogino, tesaṃ yogīnaṃ. Tena mayā racitena	463	
PA_tika-s05_01t:463_5	desanāhārena saṃvaṇṇitā ayaṃ vuttappakārā bhagavato desanā ugghaṭanādikiccaṃ sādhetīti	463	
PA_tika-s05_01t:463_6	desanāhāro yogīnaṃ sātthakoyevāti daṭṭhabbo. “Desanāhārassa assādādidesanāhārabhāvo	463	
PA_tika-s05_01t:463_7	kena amhehi jānitabbo saddahitabbo”ti vattabbattā “tenāha āyasmā…pe… desanāhāro”ti	463	
PA_tika-s05_01t:463_8	vuttaṃ. Tattha tena assādādidesanāhārabhāvena āyasmā mahākaccāno “assādādīnavatā…pe…	463	
PA_tika-s05_01t:463_9	desanāhāro”ti yaṃ vacanaṃ āha, tena vacanena tumhehi desanāhārassa yogīnaṃ assādādidesanāhārabhāvo	463	
PA_tika-s05_01t:463_10	jānitabbo saddahitabboti vuttaṃ hoti.	4631	
PA_tika-s05_01t:464_0	“Kiṃ pana ettāvatā desanāhāro paripuṇṇo, añño niyutto natthī”ti pucchitabbattā “niyutto	464	
PA_tika-s05_01t:464_1	desanāhāro”ti vuttaṃ. Tattha yassaṃ desanāyaṃ assādādayo yena desanāhārena niddhāritā,	464	
PA_tika-s05_01t:464_2	tassaṃ desanāyaṃ so desanāhāro niddhāretvā yojitoti attho daṭṭhabboti.	464	
PA_tika-s05_01t:465	Iti desanāhāravibhaṅge sattibalānurūpā racitā	46	
PA_tika-s05_01t:466	Vibhāvanā niṭṭhitā.	46	
PA_tika-s05_01t:467	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	46	
PA_tika-s05_01t:468	2. Vicayahāravibhaṅgavibhāvanā	46	
PA_tika-s05_01t:469_0	11. Yena yena saṃvaṇṇanāvisesabhūtena desanāhāravibhaṅgena assādādayo suttatthā ācariyena	469	
PA_tika-s05_01t:469_1	vibhattā, so saṃvaṇṇanāvisesabhūto desanāhāravibhaṅgo paripuṇṇo, “katamo vicayo hāro”ti	469	
PA_tika-s05_01t:469_2	pucchitabbattā “tattha katamo vicayo hāro”tiādi vuttaṃ. Tattha tatthāti tesu niddiṭṭhesu	469	
PA_tika-s05_01t:469_3	soḷasasu desanāhārādīsu hāresu katamo saṃvaṇṇanāviseso vicayo hāro vicayahāravibhaṅgo	469	
PA_tika-s05_01t:469_4	nāmāti pucchati. “Yaṃ pucchitañca vissajjitañcā”tiādiniddesagāthāya idāni mayā vuccamāno	469	
PA_tika-s05_01t:469_5	“ayaṃ vicayo hāro kiṃ vicinatī”tiādiko saṃvaṇṇanāviseso vicayahāravibhaṅgo nāmāti yojanā.	469	
PA_tika-s05_01t:470_0	“Ayaṃ vicayo hāro kiṃ vicinatī”ti iminā yo vicayo vicinitabbo, taṃ vicayaṃ vicinitabbaṃ	470	
PA_tika-s05_01t:470_1	pucchati, tasmā vicinitabbaṃ visayaṃ visuṃ visuṃ niyametvā dassetuṃ “padaṃ vicinati,	470	
PA_tika-s05_01t:470_2	pañhaṃ vicinatī”tiādi vuttaṃ. “Kiṃ vicayo padavicayo”tiādiṃ avatvā “kiṃ vicinati,	470	
PA_tika-s05_01t:470_3	padaṃ vicinatī”tiādivacanena vicayasaddassa kattusādhanatthaṃ dasseti. Tattha padaṃ	470	
PA_tika-s05_01t:470_4	vicinatīti navavidhassa suttantassa sabbaṃ padaṃ yāva nigamanā nāmapadādijātisaddādiitthiliṅgādiākārantādipaṭhamavibhatyantādiekavacanādivasena	470	
PA_tika-s05_01t:470_5	vicinati. Pañhaṃ vicinatīti adiṭṭhajotanādisattādhiṭṭhānādisammutivisayādiatītavisayādivasena	470	
PA_tika-s05_01t:470_6	vicinati. Vissajjanaṃ vicinatīti ekaṃsabyākaraṇavissajjanādisāvasesabyākaraṇavissajjanādi	470	
PA_tika-s05_01t:470_7	sauttarabyākaraṇa vissajjanādi lokiyabyākaraṇavissajjanādivasena vicinati. Pubbāparaṃ	470	
PA_tika-s05_01t:470_8	vicinatīti pubbena aparaṃ saṃsanditvā vicinati. Assādaṃ vicinatīti assādakataṇhādiassādetabbasukhādivasena	470	
PA_tika-s05_01t:470_9	vicinati. Ādīnavaṃ vicinatīti dukkhadukkhavipariṇāmadukkhasaṅkhāradukkhavasena vā	470	
PA_tika-s05_01t:470_10	aniṭṭhānubhavanādiādiantavantatādisaṃkilesabhāgiyādivasena vā vicinati. Nissaraṇaṃ	4701	
PA_tika-s05_01t:470_11	vicinatīti maggavasena vā nibbānavasena vā maggassa vā āgamavasena, nibbānassa asaṅkhatadhātuādipariyāyavasena	4701	
PA_tika-s05_01t:470_12	vā vicinati. Phalaṃ vicinatīti dhammacaraṇassa duggatigamanābhāvena vā maccutaraṇādinā	4701	
PA_tika-s05_01t:470_13	vā desanāya phalaṃ, desanānusārena caraṇassa phalaṃ vicinati. Upāyaṃ vicinatīti aniccānupassanādivasena	4701	
PA_tika-s05_01t:470_14	pavattananibbidāñāṇādivasena vā saddhāsativasena vā visuddhiyā upāyaṃ vicinati. Āṇattiṃ	4701	
PA_tika-s05_01t:470_15	vicinatīti pāpaparivajjanāṇattivasena vā lokassa suññatāpekkhanāṇattivasena vā vicinati.	4701	
PA_tika-s05_01t:470_16	Anugītiṃ vicinatīti vuttānugītivasena vā vuccamānānugītivasena vā anurūpaṃ gītiṃ	4701	
PA_tika-s05_01t:470_17	vicinati. Sabbe nava suttante vicinatīti suttageyyādike nava sutte āhaccavacanavasena	4701	
PA_tika-s05_01t:470_18	vā anusandhivacanavasena vā nītatthavacanavasena vā neyyatthavacanavasena vā saṃkilesabhāgiyādivasena vā vicinati.	4701	
PA_tika-s05_01t:471_0	Kiñcāpi padavicayo paṭhamaṃ vibhatto, suttassa pana anupadaṃ vicinitabbatāya atibhāriyo,	471	
PA_tika-s05_01t:471_1	na sukaro padavicayoti taṃ aggahetvā pañhāvicayavissajjanavicaye tāva vibhajanto	471	
PA_tika-s05_01t:471_2	“yathā kiṃ bhave”tiādimāha. Tattha yathā kiṃ bhaveti yena pakārena so pañhāvicayo	471	
PA_tika-s05_01t:471_3	pavattetabbo, taṃ pakārajātaṃ kīdisaṃ bhaveyyāti attho daṭṭhabbo. Āyasmā ajito pārāyane	471	
PA_tika-s05_01t:471_4	bhagavantaṃ pañhaṃ yathā yena pakārena pucchati, tathā tena pakārena pañhāvicayo	471	
PA_tika-s05_01t:471_5	pavattetabboti attho. Tattha āyasmāti piyavacanaṃ. Ajitoti bāvarībrāhmaṇassa paricārakabhūtānaṃ	471	
PA_tika-s05_01t:471_6	soḷasannaṃ aññataro ajito. Pārāyaneti pāraṃ nibbānaṃ ayati gacchati etenāti pārāyanaṃ,	471	
PA_tika-s05_01t:471_7	ajitasuttādisoḷasasuttassetaṃ adhivacanaṃ.	471	
PA_tika-s05_01t:472	“Kenassu nivuto loko, (iccāyasmā ajito,)	47	
PA_tika-s05_01t:473	Kenassu nappakāsati;	47	
PA_tika-s05_01t:474	Kissābhilepanaṃ brūsi, kiṃ su tassa mahabbhaya”nti. –	47	
PA_tika-s05_01t:475_0	Gāthāya “kena dhammena loko ariyavajjo satto nivuto paṭicchādito, iti āyasmā ajito	475	
PA_tika-s05_01t:475_1	pucchati. Kena hetunā yathāvuttaloko nappakāsati, assa yathāvuttalokassa kiṃ abhilepanaṃ	475	
PA_tika-s05_01t:475_2	iti tvaṃ brūsi, tassa yathāvuttalokassa kiṃ mahabbhayanti tvaṃ brūsīti pucchatī”ti attho.	475	
PA_tika-s05_01t:476_0	Iti iminā pabhedena cattāri imāni gāthāpādapadāni pucchitāni pucchāvasena vuttāni,	476	
PA_tika-s05_01t:476_1	pucchitatthadīpakāni vā, padhānavasena pana so “eko pañho”ti mato, yadipi catunnaṃ	476	
PA_tika-s05_01t:476_2	padānaṃ pucchanavasena pavattattā catubbidhoti vattabbo, ñātuṃ pana icchitassa ekasseva	476	
PA_tika-s05_01t:476_3	atthassa sambhavato “eko pañho”ti vuttaṃ. “Kāraṇaṃ vadehī”ti vattabbattā kāraṇamāha	476	
PA_tika-s05_01t:476_4	“ekavatthupariggahā”ti. Idaṃ vuttaṃ hoti – “yadipi nivāraṇāpakāsanābhilepanamahabbhayasaṅkhātā	476	
PA_tika-s05_01t:476_5	cattāro atthā pucchāyaṃ gahitā, ekassa pana abhidheyyatthassa gahaṇato ‘eko pañho’ti	476	
PA_tika-s05_01t:476_6	padhānavasena gahitoti daṭṭhabbo”ti. “Ekavatthupariggahaṇaṃ kathaṃ amhehi saddahitabba”nti	476	
PA_tika-s05_01t:476_7	vattabbabhāvato “evañhi āhā”ti vuttaṃ. Evaṃ ekavatthupariggahaṇeneva bhagavā hi yasmā	476	
PA_tika-s05_01t:476_8	āha, iti tasmā ekavatthupariggahaṇaṃ tumhehi saddahitabbanti vuttaṃ hoti.	476	
PA_tika-s05_01t:477_0	“Kenassu nivuto loko”ti iminā lokādhiṭṭhānaṃ paṭicchādanaṃ pucchati, na nānādhammādhiṭṭhānaṃ.	477	
PA_tika-s05_01t:477_1	“Kenassu nappakāsatī”ti iminā lokasseva appakāsanaṃ pucchati, na nānāsabhāvadhammassa.	477	
PA_tika-s05_01t:477_2	“Kissābhilepanaṃ brūsī”ti iminā lokasseva abhilepanaṃ pucchati, na nānāsabhāvadhammassa.	477	
PA_tika-s05_01t:477_3	“Kiṃ su tassa mahabbhaya”nti iminā tasseva lokassa mahabbhayaṃ pucchati, na nānāsabhāvadhammassa.	477	
PA_tika-s05_01t:477_4	Tasmā “kenassu nivuto loko”tiādipañho ekādhiṭṭhānanānādhiṭṭhānesu ekādhiṭṭhāno, dhammādhiṭṭhānasattādhiṭṭhānesu	477	
PA_tika-s05_01t:477_5	sattādhiṭṭhāno, adiṭṭhajotanādīsu adiṭṭhajotanāpañhotiādinā yathāsambhavaṃ vicinitabboti adhippāyo.	477	
PA_tika-s05_01t:478_0	“Pañhassa yo loko ‘adhiṭṭhāno’ti gahito, so loko tividho”ti vattabbabhāvato “loko	478	
PA_tika-s05_01t:478_1	tividho”tiādi vuttaṃ. Tattha tayo vidhā etassa lokassāti tividho. Kilissati rāgādivasena	478	
PA_tika-s05_01t:478_2	kāmāvacarasattoti kileso, kileso ca so loko cāti kilesaloko, kāmāvacarasatto. So	478	
PA_tika-s05_01t:478_3	hi rāgādikilesabahulatāya kilesalokoti. Bhavati jhānābhiññāhi buddhīhīti bhavo, bhavo	478	
PA_tika-s05_01t:478_4	ca so loko cāti bhavaloko, rūpāvacarasatto. So hi jhānādibuddhīhi bhavatīti. Indriyena	478	
PA_tika-s05_01t:478_5	samannāgatoti indriyo, indriyo ca so loko cāti indriyaloko, arūpāvacarasatto. So	478	
PA_tika-s05_01t:478_6	hi āneñjasamādhibahulatāya visuddhindriyo hotīti lokasamaññā pariyāpannadhammavasena	478	
PA_tika-s05_01t:478_7	pavattā, tasmā ariyā na gahitāti.	478	
PA_tika-s05_01t:479_0	“Kenassu nivuto loko”tiādigāthāya pucchāvicayo hāro ācariyena vibhatto, amhehi ca	479	
PA_tika-s05_01t:479_1	ñāto, “vissajjanāvicayo hāro kattha vissajjanāya vibhatto”ti pucchitabbattā “tattha	479	
PA_tika-s05_01t:479_2	vissajjanā”tiādi vuttaṃ. Tattha tatthāti tassaṃ “kenassu nivuto loko”tiādipucchāyaṃ –	479	
PA_tika-s05_01t:480	“Avijjāya nivuto loko, (ajitāti bhagavā,)	48	
PA_tika-s05_01t:481	Vivicchā pamādā nappakāsati;	48	
PA_tika-s05_01t:482	Jappābhilepanaṃ brūmi, dukkhamassa mahabbhaya”nti. –	48	
PA_tika-s05_01t:483_0	Ayaṃ gāthā vissajjanāti daṭṭhabbā. Tattha avijjāya nivuto lokoti kāḷapakkhacatuddasī,	483	
PA_tika-s05_01t:483_1	ghanavanasaṇḍa, meghapaṭalacchādana, aḍḍharattīnaṃ vasena caturaṅgasamannāgatena	483	
PA_tika-s05_01t:483_2	andhakārena rathaghaṭādi paṭicchādito viya dhammasabhāvapaṭicchādanalakkhaṇāya avijjāya	483	
PA_tika-s05_01t:483_3	sattaloko nivuto paṭicchādito. “Ajitā”ti ca ālapanaṃ katvā bhagavā āha. Vivicchāti	483	
PA_tika-s05_01t:483_4	vicikicchāya pamādahetu yathāvuttaloko nappakāsati. Jappaṃ taṇhaṃ yathāvuttalokassa	483	
PA_tika-s05_01t:483_5	“abhilepana”nti ahaṃ brūmīti bhagavā āha, dukkhaṃ jātiādivaṭṭadukkhaṃ assa yathāvuttalokassa	483	
PA_tika-s05_01t:483_6	“mahabbhaya”nti ahaṃ brūmīti bhagavā ajitaṃ āhāti attho.	483	
PA_tika-s05_01t:484_0	“Imāya vissajjanāya kathaṃ vicineyyā”ti pucchitabbattā “imāni cattāri padānī”tiādi	484	
PA_tika-s05_01t:484_1	vuttaṃ. Tattha imāni cattāri padānīti “kenassu nivuto loko”tiādipucchāgāthāyaṃ vuttāni	484	
PA_tika-s05_01t:484_2	gāthāpadāni. Imehi catūhi padehīti “avijjāya nivuto loko”ti vissajjanāgāthāyaṃ vuttehi	484	
PA_tika-s05_01t:484_3	gāthāpadehi vissajjitāni. Kathaṃ? Paṭhamaṃ padaṃ paṭhamena padena, dutiyaṃ padaṃ	484	
PA_tika-s05_01t:484_4	dutiyena padena, tatiyaṃ padaṃ tatiyena padena, catutthaṃ padaṃ catutthena padena vissajjitaṃ.	484	
PA_tika-s05_01t:485_0	“Kenassu nivuto loko”ti paṭhamapañhe “avijjāya nivuto loko”ti paṭhamā vissajjanā	485	
PA_tika-s05_01t:485_1	katā, na uppaṭipāṭiyā. Vijjāya paṭipakkhā avijjā, tasmā avijjāya ajānako loko bhaveyya.	485	
PA_tika-s05_01t:485_2	Kathaṃ nivuto saddahitabboti āha “nīvaraṇehi nivuto loko”ti. Yadi evaṃ “nīvaraṇena	485	
PA_tika-s05_01t:485_3	nivuto loko”ti vissajjanā kātabbāti codanaṃ manasi katvā vuttaṃ “avijjānīvaraṇā hi	485	
PA_tika-s05_01t:485_4	sabbe sattā”ti. “Sabbasattānaṃ avijjānīvaraṇabhāvo kena vacanena saddahitabbo”ti	485	
PA_tika-s05_01t:485_5	vattabbattā “yathāha bhagavā”tiādi vuttaṃ.	485	
PA_tika-s05_01t:486_0	“Sabbasattānaṃ, bhikkhave, sabbapāṇānaṃ sabbabhūtānaṃ, pariyāyato ekameva nīvaraṇaṃ	486	
PA_tika-s05_01t:486_1	vadāmi, yadidaṃ avijjā. Avijjānīvaraṇā hi sabbe sattā. Sabbasova bhikkhave avijjāya	486	
PA_tika-s05_01t:486_2	nirodhā cāgā paṭinissaggā natthi sattānaṃ nīvaraṇanti vadāmī”ti yaṃ vacanaṃ yathā	486	
PA_tika-s05_01t:486_3	yena pakārena bhagavā āha, tathā tena pakārena vuttena tena vacanena tumhehi sabbasattānaṃ	486	
PA_tika-s05_01t:486_4	avijjānīvaraṇabhāvo saddahitabboti.	486	
PA_tika-s05_01t:487_0	“Avijjāya nivuto loko”ti padena “kenassu nivuto loko”ti paṭhamasseva padassa vissajjanā	487	
PA_tika-s05_01t:487_1	na siyā, “kenassu nappakāsatī”ti dutiyapadassāpi vissajjanā siyāti codanaṃ manasi	487	
PA_tika-s05_01t:487_2	katvā “tena cā”tiādi vuttaṃ. Tattha tena “avijjāya nivuto loko”ti padena “kenassu	487	
PA_tika-s05_01t:487_3	nivuto loko”ti paṭhamassa padassa vissajjanā yuttā yuttatarā hoti, yuttatarattā “kenassu	487	
PA_tika-s05_01t:487_4	nivuto loko”ti pañhe “avijjāya nivuto loko”ti vissajjanāti mayā vattabbāyevāti adhippāyo.	487	
PA_tika-s05_01t:488_0	“Kenassu nappakāsatī”ti imasmiṃ pañhe “vivicchā pamādā nappakāsatī”ti ayaṃ vissajjanā	488	
PA_tika-s05_01t:488_1	kātabbā, vivicchāya pavattattā, pamādā ca loko nappakāsatīti attho. Avijjānīvaraṇāya	488	
PA_tika-s05_01t:488_2	nivuto loko nappakāsatīti vissajjanā kātabbā, “kathaṃ vivicchā pamādā loko nappakāsatīti	488	
PA_tika-s05_01t:488_3	vissajjanā katā”ti vattabbattā “yo puggalo”tiādi vuttaṃ. Tattha yo puthujjanabhūto	488	
PA_tika-s05_01t:488_4	puggalo avijjānīvaraṇehi nivuto, so puthujjanabhūto puggalo vivicchāya vivicchati.	488	
PA_tika-s05_01t:488_5	“Yāya vivicchāya vivicchati, sā vivicchā katamā nāmā”ti pucchitabbattā “vivicchā	488	
PA_tika-s05_01t:488_6	nāma vuccati vicikicchā”ti vuttaṃ. “Tāya kasmā nappakāsatī”ti vattabbattā “so vicikicchanto”tiādi	488	
PA_tika-s05_01t:488_7	vuttaṃ. Tāya vicikicchanto so puthujjanabhūto puggalo saddahitabbesu nābhisaddahati;	488	
PA_tika-s05_01t:488_8	saddahitabbesu na abhisaddahanto akusalānaṃ dhammānaṃ pahānāya, kusalānaṃ dhammānaṃ	488	
PA_tika-s05_01t:488_9	sacchikiriyāya ārabhitabbaṃ vīriyaṃ nārabhati; anārabhanto so puggalo idha loke pamādamanuyutto	488	
PA_tika-s05_01t:488_10	viharatīti, pamādena viharanto pamatto puggalo sukke dhamme na uppādiyati; anuppādayantassa	4881	
PA_tika-s05_01t:488_11	tassa puggalassa te sukkā dhammā anuppādiyamānā hutvā nappakāsanti pakāsanavasena	4881	
PA_tika-s05_01t:488_12	na pavattanti; tasmā “vivicchā pamādā loko nappakāsatī”ti vissajjanā kātabbāti adhippāyo.	4881	
PA_tika-s05_01t:489	“Tādisassa sukkadhammānaṃ appakāsanabhāvo amhehi kena vacanena saddahitabbo”ti vattabbabhāvato “yathāha bhagavā”tiādi vuttaṃ. Tattha –	48	
PA_tika-s05_01t:490	“Dūre santo pakāsanti, himavantova pabbato;	49	
PA_tika-s05_01t:491	Asantettha na dissanti, rattiṃ khittā yathā sarā;	49	
PA_tika-s05_01t:492	Te guṇehi pakāsanti, kittiyā ca yasena cā”ti. –	49	
PA_tika-s05_01t:493_0	Yaṃ gāthāpāṭhaṃ bhagavā yathā yena appakāsanākārena āha, tathā tena appakāsanākārena	493	
PA_tika-s05_01t:493_1	vuttena tena gāthāpāṭhena tādisassa puggalassa sukkadhammānaṃ appakāsanabhāvo tumhehi	493	
PA_tika-s05_01t:493_2	saddahitabboyeva, tasmā “vivicchā pamādā loko nappakāsatī”ti vissajjanā kātabbāvāti adhippāyo.	493	
PA_tika-s05_01t:494_0	Gāthāttho pana – himavanto pabbato dūre ṭhito dūre ṭhitānampi sacakkhukānaṃ puggalānaṃ	494	
PA_tika-s05_01t:494_1	pakāsati iva, evaṃ santo sappurisā dūre ṭhitānampi guṇavasena pavattāya kittiyā ca	494	
PA_tika-s05_01t:494_2	guṇavasena pavattehi yasaparibhogaparivārehi ca dūre ṭhitānaṃ paṇḍitānaṃ pakāsanti,	494	
PA_tika-s05_01t:494_3	rattikāle khittā sarā usū na dissanti yathā, ettha sattaloke vivicchāpamādānaṃ vasena	494	
PA_tika-s05_01t:494_4	viharanto asanto na dissanti. Ye santo pakāsanti, te santo guṇehi pakāsantīti dassetuṃ	494	
PA_tika-s05_01t:494_5	“te guṇehi pakāsantī”ti vuttaṃ. Guṇā nāma abbhantare jātā, “kathaṃ guṇehi pakāsantī”ti	494	
PA_tika-s05_01t:494_6	vattabbattā “kittiyā ca yasena cā”ti vuttaṃ. Guṇānubhāvena pavattāya kittiyā ca guṇānubhāvena	494	
PA_tika-s05_01t:494_7	pavattena yasena ca pakāsantā puggalā guṇehi pakāsantīti vattabbāvāti.	494	
PA_tika-s05_01t:495_0	Yadi vivicchāpamādānaṃ vasena nappakāsati, evaṃ sati loko nivuto hoti, tasmā paṭhamassa	495	
PA_tika-s05_01t:495_1	padassāpi vissajjanā kātabbāti codanaṃ manasi katvā “tena cā”tiādi vuttaṃ. Tattha	495	
PA_tika-s05_01t:495_2	tenāti “vivicchā pamādā nappakāsatī”ti padena “kenassu nappakāsatī”ti dutiyassa padassa	495	
PA_tika-s05_01t:495_3	vissajjanā yuttā yuttatarāti attho. Padenāti ca padatthaṭṭhena vissajjanāti attho.	495	
PA_tika-s05_01t:495_4	Padassāti padatthassa pucchitabbassāti attho daṭṭhabbo. Esa nayo heṭṭhā, upari ca.	495	
PA_tika-s05_01t:496_0	“Kissābhilepanaṃ brūsī”ti pañhe “jappābhilepanaṃ brūmī”ti vissajjanā tassā ajitena	496	
PA_tika-s05_01t:496_1	daṭṭhabbā. “Katamā jappā nāmā”ti pucchitabbattā “jappā nāma vuccati taṇhā”ti vuttaṃ.	496	
PA_tika-s05_01t:496_2	Sā taṇhā lokaṃ abhilimpatīti kathaṃ viññāyatīti yojanā. Tena vuttaṃ “yathāha bhagavā”tiādi.	496	
PA_tika-s05_01t:496_3	Tattha yathā yena taṇhāya abhilepanabhāvena –	496	
PA_tika-s05_01t:497	“Ratto atthaṃ na jānāti, ratto dhammaṃ na passati;	49	
PA_tika-s05_01t:498	Andhaṃ tamaṃ tadā hoti, yaṃ rāgo sahate nara”nti. –	49	
PA_tika-s05_01t:499	Yaṃ gāthaṃ bhagavā āha, tathā tena abhilepanabhāvena vuttāya tāya gāthāya sā taṇhā lokaṃ abhilimpatīti viññāyatīti adhippāyo.	49	
PA_tika-s05_01t:500_0	Gāthāyaṃ pana – rajjati sattoti ratto, rāgasamaṅgīsatto. Kāraṇaṃ paṭicca asati pavattati	500	
PA_tika-s05_01t:500_1	phalanti atthaṃ, phalaṃ. Kāraṇaṃ phalaṃ dhāreti, taṃ kāraṇaṃ dhammaṃ nāma. Andhakāraṃ	500	
PA_tika-s05_01t:500_2	andhaṃ. Yanti yamhi kāle. Yanti hi bhummatthe paccattavacanaṃ. Yamhi kāle rāgo naraṃ	500	
PA_tika-s05_01t:500_3	rāgasamaṅgiṃ sahate abhibhavati, tadā kāle andhaṃ andhakāraṃ tamaṃ hotīti yojanā.	500	
PA_tika-s05_01t:500_4	Rāgo naraṃ yaṃ yasmā sahate, tasmā andhaṃ tamaṃ tadā hotīti vā, rāgo yaṃ naraṃ sahate,	500	
PA_tika-s05_01t:500_5	tassa narassa andhaṃ tamaṃ tadā hotīti vā, rāgo naraṃ yaṃ sahate abhibhūyate yaṃ	500	
PA_tika-s05_01t:500_6	sahanaṃ abhibhavanaṃ nipphādeti, taṃ sahanaṃ abhibhavanaṃ andhaṃ andhakāraṃ tamaṃ hotīti vā yojanā.	500	
PA_tika-s05_01t:501_0	“Yadi ratto atthādikaṃ na jānāti, evaṃ sati kathaṃ jappābhilepanaṃ bhavatī”ti vattabbattā	501	
PA_tika-s05_01t:501_1	“sāyaṃ taṇhā”tiādi vuttaṃ. Tattha ārammaṇesu āsattibahulassa āsaṅgabahulassa taṇhāsamaṅgissa	501	
PA_tika-s05_01t:501_2	puggalassa sā ayaṃ taṇhā evaṃ bahuāsaṅgavasena abhijappā pariyuṭṭhānaṭṭhāyinī hoti.	501	
PA_tika-s05_01t:501_3	Iti karitvā iminā kāraṇena tattha taṇhāya sattaloko kenaci silesena abhilitto makkhito	501	
PA_tika-s05_01t:501_4	viya jappābhilepena abhilitto nāma bhavatīti yojanā. “Jappābhilepanaṃ appakāsanassapi	501	
PA_tika-s05_01t:501_5	kāraṇaṃ bhavati, tasmā ‘kenassu nappakāsatī’ti dutiyapadatthassapi vissajjanā siyā”ti	501	
PA_tika-s05_01t:501_6	vattabbattā “tena cā”tiādi vuttaṃ.	501	
PA_tika-s05_01t:502_0	“Tassa lokassa mahabbhayaṃ ki”nti imasmiṃ catutthapañhe “assa lokassa dukkhaṃ mahabbhayaṃ	502	
PA_tika-s05_01t:502_1	bhave”ti ayaṃ vissajjanā tassā ajitena daṭṭhabbā. Bhāyati loko etasmāti bhayaṃ, mahantaṃ	502	
PA_tika-s05_01t:502_2	bhayaṃ mahabbhayaṃ. “Katividhaṃ dukkha”nti pucchitabbattā “duvidhaṃ dukkha”ntiādi	502	
PA_tika-s05_01t:502_3	vuttaṃ. Dve vidhā assa dukkhassāti duvidhaṃ. “Katamaṃ duvidhaṃ dukkha”nti pucchitabbattā	502	
PA_tika-s05_01t:502_4	“kāyikañca cetasikañcā”ti vuttaṃ. “Katamaṃ kāyikaṃ, katamaṃ cetasika”nti pucchitabbattā	502	
PA_tika-s05_01t:502_5	“yaṃ kāyikaṃ, idaṃ dukkhaṃ yaṃ cetasikaṃ, idaṃ domanassa”nti vuttaṃ.	502	
PA_tika-s05_01t:503_0	Rogādisatthādianiṭṭharūpaṃ sattalokassa mahabbhayaṃ bhaveyya, “kathaṃ dukkhaṃ mahabbhayaṃ	503	
PA_tika-s05_01t:503_1	bhaveti saddahetabba”nti vattabbabhāvato “sabbe sattā hī”tiādi vuttaṃ. Tattha sabbe	503	
PA_tika-s05_01t:503_2	sattā yathāvuttassa dukkhassa ubbijjanti, dukkhena samasamaṃ aññaṃ bhayaṃ sattānaṃ	503	
PA_tika-s05_01t:503_3	natthi, dukkhato uttaritaraṃ vā pana bhayaṃ kuto atthi. Hi yasmā natthi, tasmā dukkhato	503	
PA_tika-s05_01t:503_4	aññassa bhayassa abhāvato “dukkhaṃ lokassa mahabbhaya”nti vacanaṃ saddahitabbanti adhippāyo.	503	
PA_tika-s05_01t:504_0	“Sabbe sattā”tiādivacanena rogādisatthādianiṭṭharūpaṃ dukkhamūlamevāti dasseti. “Kāyikacetasikavasena	504	
PA_tika-s05_01t:504_1	duvidhaṃ dukkhaṃ dukkhavedanāyeva, evaṃ sati saṅkhāradukkhavipariṇāmadukkhānaṃ mahabbhayabhāvo	504	
PA_tika-s05_01t:504_2	na āpajjeyyā”ti vattabbabhāvato “tisso dukkhatā”tiādi vuttaṃ.	504	
PA_tika-s05_01t:505_0	“Tisso dukkhatā sabbesaṃ sattānaṃ sabbakālesu uppajjanti, kadāci kassaci na uppajjantī”ti	505	
PA_tika-s05_01t:505_1	pucchitabbattā “tattha loko”tiādi vuttaṃ. Tattha tatthāti tāsu tīsu dukkhatāsu. Lokoti	505	
PA_tika-s05_01t:505_2	bhogasampanno ceva appābādho ca sattaloko. Odhaso odhiso kadāci karahaci attūpakkamamūlāya	505	
PA_tika-s05_01t:505_3	dukkhadukkhatāya muccati, kadāci parūpakkamamūlāya dukkhadukkhatāya muccati, tathā	505	
PA_tika-s05_01t:505_4	odhaso odhiso kadāci karahaci dīghāyuko loko vipariṇāmadukkhatāya muccati, “kena	505	
PA_tika-s05_01t:505_5	hetunā muccatī”ti pucchitabbattā pucchaṃ ṭhapetvā hetuṃ dassetuṃ “taṃ kissa hetū”tiādi	505	
PA_tika-s05_01t:505_6	vuttaṃ. Sattaloke appekacce appābādhā honti, te bhogasampannattā ceva appābādhattā	505	
PA_tika-s05_01t:505_7	ca dukkhadukkhatāya muccanti, visesato rūpāvacarasattā muccanti. Appekacce dīghāyukāpi	505	
PA_tika-s05_01t:505_8	honti, te dīghāyukattā vipariṇāmadukkhatāya muccanti; visesato arūpāvacarasattā muccanti	505	
PA_tika-s05_01t:505_9	arūpāvacarasattānaṃ upekkhāsamāpattibahulattā.	505	
PA_tika-s05_01t:506_0	Tesaṃ tāhi dukkhatāhi muccanaṃ anekantikaṃ hoti, tasmā tāhi anatikkantattā anekantikaṃ	506	
PA_tika-s05_01t:506_1	muccanaṃ tumhehi vuttaṃ, amhehi ca ñātaṃ, “katamaṃ ekantikamuccana”nti pucchitabbattā	506	
PA_tika-s05_01t:506_2	“saṅkhāradukkhatāya panā”tiādi vuttaṃ. Tattha saṅkhāradukkhatāyāti dukkhavedanāpi	506	
PA_tika-s05_01t:506_3	saṅkhatattā saṅkhārapariyāpannā, tādisāya saṅkhāradukkhatāyāti attho gahetabbo. Lokoti	506	
PA_tika-s05_01t:506_4	arahā. Upādīyati vipākakkhandhacatukkakaṭattārūpasaṅkhātaṃ khandhapañcakanti upādi,	506	
PA_tika-s05_01t:506_5	upādiyeva sesaṃ upādisesaṃ, khandhapañcakaṃ, taṃ natthi etissā nibbānadhātuyāti anupādisesā.	506	
PA_tika-s05_01t:506_6	Anupādisesāya nibbānadhātuyā anupādisesanibbānadhātu hutvā muccati, itthambhūtalakkhaṇe	506	
PA_tika-s05_01t:506_7	cāyaṃ karaṇaniddeso. Nibbānadhātūti ca khandhapañcakassa nibbāyanamattaṃ adhippetaṃ,	506	
PA_tika-s05_01t:506_8	na asaṅkhatadhātu. Tasmāti saṅkhāradukkhatāya sakalalokabyāpakabhāvena sabbalokasaṅgāhakattā	506	
PA_tika-s05_01t:506_9	vuttappakārasaṅkhāradukkhatāya sabbalokassa dukkhaṃ hoti, iti katvā saṅkhāradukkhatāya	506	
PA_tika-s05_01t:506_10	sabbalokassa dukkhabhāvato “dukkhamassa mahabbhaya”nti bhagavatā vuttaṃ.	5061	
PA_tika-s05_01t:507_0	“Vedanāpaccayā taṇhā”ti vacanato “dukkhamassa mahabbhaya”nti padena “kissābhilepanaṃ	507	
PA_tika-s05_01t:507_1	brūsī”ti tatiyapadassāpi vissajjanā siyāti āsaṅkabhāvato “tena ca catutthassa padassa	507	
PA_tika-s05_01t:507_2	vissajjanā yuttā”ti vuttaṃ. “Kena yathākkamaṃ pucchāvissajjanānaṃ yuttatarabhāvo	507	
PA_tika-s05_01t:507_3	jānitabbo”ti vattabbattā “tenāha bhagavā”tiādi vuttaṃ. Tena yathākkamaṃ pucchāvissajjanānaṃ	507	
PA_tika-s05_01t:507_4	yuttatarattā yuttatarajānanako bhagavā “avijjāya nivuto loko”tiādimāha, tasmā yuttatarabhāvo	507	
PA_tika-s05_01t:507_5	tumhehi jānitabboti.	507	
PA_tika-s05_01t:508_0	Ettha ca lokassa nīvaraṇādīni ajānantena ca titthiyavādesu samayantaresu paricayena	508	
PA_tika-s05_01t:508_1	ca tesu samayantaresu ceva nīvaraṇādīsu ca saṃsayapakkhandena ekaṃseneva sattādhiṭṭhānena	508	
PA_tika-s05_01t:508_2	pucchitabbattā, ekaṃseneva sattādhiṭṭhānena byākātabbattā ca sattādhiṭṭhānā pucchā	508	
PA_tika-s05_01t:508_3	katāti veditabbā. Sā cāyaṃ pucchā ajānantassa jānanatthāya, jātasaṃsayassa ca saṃsayavinodanatthāya	508	
PA_tika-s05_01t:508_4	vissajjetabbassa nīvaraṇādivisayassa catubbidhattā catubbidhā. Nīvaraṇādīnaṃ pana	508	
PA_tika-s05_01t:508_5	visayānaṃ loko ca ādhārabhāvena gāthāyaṃ vuttoti “eko pañho dassito”ti ayamettha	508	
PA_tika-s05_01t:508_6	pucchāvicayo, vissajjanāvicayo pana “adiṭṭhajotanā vissajjanā, vimaticchedanā vissajjanā”tiādinā	508	
PA_tika-s05_01t:508_7	pucchāvicaye vuttanayānusārena veditabbo.	508	
PA_tika-s05_01t:509_0	Ekādhāre pucchāvissajjane vicayo ācariyehi vibhatto, amhehi ca ñāto, “anekādhāre	509	
PA_tika-s05_01t:509_1	pucchāvissajjane yo vicayo vibhajanāraho, so vicayo kathaṃ amhehi viññāyati, amhākaṃ	509	
PA_tika-s05_01t:509_2	viññāpanatthāya tasmiṃ vicayaṃ vibhajathā”ti vattabbabhāvato anekādhāraṃ pucchaṃ	509	
PA_tika-s05_01t:509_3	tāva nīharitvā dassetuṃ –	509	
PA_tika-s05_01t:510	“Savanti sabbadhi sotā, (iccāyasmā ajito,)	51	
PA_tika-s05_01t:511	Sotānaṃ kiṃ nivāraṇaṃ;	51	
PA_tika-s05_01t:512	Sotānaṃ saṃvaraṃ brūhi, kena sotā pidhīyare”ti. –	51	
PA_tika-s05_01t:513_0	Gāthamāha. Gāthāttho tāva daṭṭhabbo. Savantīti sandanti, pavattantīti attho. Sabbadhīti	513	
PA_tika-s05_01t:513_1	taṇhādīnaṃ ārammaṇabhūtesu sabbesu rūpādīsu āyatanesu. Sotāti taṇhābhijjhābyāpādādayo	513	
PA_tika-s05_01t:513_2	sotā. Iccāyasmāti iti evaṃ āyasmā ajito āha. Sotānanti taṇhābhijjhābyāpādādīnaṃ sotānaṃ.	513	
PA_tika-s05_01t:513_3	Kiṃ nivāraṇanti kiṃ katamaṃ dhammajātaṃ āvaraṇaṃ bhave, kā katamā dhammajāti rakkhā	513	
PA_tika-s05_01t:513_4	bhave. Sotānaṃ saṃvaraṃ brūhīti sotānaṃ taṇhābhijjhābyāpādādīnaṃ saṃvaraṇaṃ āvaraṇaṃ	513	
PA_tika-s05_01t:513_5	idaṃ dhammajātaṃ bhaveti sabbasattahitatthaṃ amhākaṃ tvaṃ kathehi. Kena sotā pidhīyareti	513	
PA_tika-s05_01t:513_6	kena pahāyakadhammena taṇhābhijjhābyāpādādayo sotā paṇḍitehi pidhīyareti pucchatīti pucchitāni.	513	
PA_tika-s05_01t:514_0	“Pucchāvasena kathitāya ‘savanti…pe… pidhīyare’ti imāya gāthāya kittakāni padāni	514	
PA_tika-s05_01t:514_1	pucchitāni, kittakā pañhā”ti pucchitabbattā “imāni cattāri padāni pucchitāni, te	514	
PA_tika-s05_01t:514_2	dve pañhā”ti vuttaṃ. “Pucchāvasena pavattāya imissā gāthāya yadi cattāri padāni siyuṃ,	514	
PA_tika-s05_01t:514_3	evaṃ santesu pañhāpi catubbidhā siyuṃ, kasmā ‘dve’ti vuttā”ti vattabbattā “kasmā?	514	
PA_tika-s05_01t:514_4	Ime hi bahvādhivacanena pucchitā”ti vuttaṃ. Ime etāya gāthāya gahitā atthā bahvādhivacanena	514	
PA_tika-s05_01t:514_5	pucchitā. Idaṃ vuttaṃ hoti – “savanti…pe… pidhīyareti bahūni vacanāni adhikicca pavattā	514	
PA_tika-s05_01t:514_6	saṃvarasaṅkhātā sati ceva pidahanahetubhūtā paññā cāti ime dve atthāva pucchitā,	514	
PA_tika-s05_01t:514_7	tasmā atthavasena dve pañhā vuttā vā”ti. “Pucchāya duvidhatthavisayatā kathaṃ vuttā”ti	514	
PA_tika-s05_01t:514_8	vattabbattā pucchāya duvidhatthavisayataṃ vivarituṃ “evaṃ samāpannassā”tiādi vuttaṃ.	514	
PA_tika-s05_01t:514_9	Tattha evaṃ samāpannassāti imāhi duggatihetubhūtāhi ñātibyasanādisaṅkhātāhi āpadāhi	514	
PA_tika-s05_01t:514_10	vā, pāṇavadhādīhi āpadāhi vā, samaṃ saha, sabbathā vā ayaṃ sattaloko āpanno ajjhotthaṭo,	5141	
PA_tika-s05_01t:514_11	evaṃ ajjhotthaṭassa vā samāpannassa. Evaṃ saṃkiliṭṭhassāti ñātibyasanādayo vā pāṇavadhādīni	5141	
PA_tika-s05_01t:514_12	āgamma pavattehi dasahi kilesavatthūhi ca ayaṃ sattaloko saṃkiliṭṭho, evaṃ saṃkiliṭṭhassa	5141	
PA_tika-s05_01t:514_13	ca lokassāti samāpannassa ajjhotthaṭassa lokassa vodānaṃ vuṭṭhānaṃ kiṃ katamaṃ dhammajātaṃ	5141	
PA_tika-s05_01t:514_14	bhave. Iti evañhi saccaṃ ajitasutte āhāti vitthārattho, pucchāya duvidhatthavisayatā	5141	
PA_tika-s05_01t:514_15	ñātabbāti adhippāyo.	5141	
PA_tika-s05_01t:515_0	“Kiṃ nu sotā sabbassa lokassa sabbadhi savanti, udāhu, ekaccassevā”ti pucchitabbattā	515	
PA_tika-s05_01t:515_1	“savanti sabbadhi sotāti, asamāhitassa savanti abhijjhābyāpādappamādabahulassā”ti	515	
PA_tika-s05_01t:515_2	vuttaṃ. Tattha abhijjhābyāpādappamādabahulattā rūpādīsu nānārammaṇesu vikkhittacittasseva	515	
PA_tika-s05_01t:515_3	sotā savanti pavattanti, na samāhitassa abhijjhābyāpādappamādavirahitassāti adhippāyo	515	
PA_tika-s05_01t:515_4	daṭṭhabbo. “Katamā abhijjhā, katamo byāpādo, katamo pamādo”ti vattabbattā “tattha	515	
PA_tika-s05_01t:515_5	yā abhijjhā”tiādi vuttaṃ. Tattha tatthāti tesu abhijjhābyāpādappamādesu. Yā abhijjhā,	515	
PA_tika-s05_01t:515_6	ayaṃ lobho, na abhijjhāyanamattaṃ. Lobho ca akusalamūlaṃ, na lubbhanamattaṃ. Yo byāpādo,	515	
PA_tika-s05_01t:515_7	ayaṃ doso, na byāpajjanamattaṃ. Doso ca akusalamūlaṃ, na dūsanamattaṃ. Yo pamādo,	515	
PA_tika-s05_01t:515_8	ayaṃ moho, na sativippavāsamattaṃ. Moho ca akusalamūlaṃ, na mūhanamattaṃ. Evaṃ iminā	515	
PA_tika-s05_01t:515_9	vuttappakārena abhijjhādīnaṃ akusalamūlattā yassa abhijjhābyāpādappamādabahulassa	515	
PA_tika-s05_01t:515_10	asamāhitassa chasu rūpādīsu āyatanesu taṇhā savanti.	5151	
PA_tika-s05_01t:516_0	“Katividhā sā taṇhā”ti vattabbattā “rūpataṇhā…pe… dhammataṇhā”ti vuttaṃ. “Channaṃ	516	
PA_tika-s05_01t:516_1	rūpataṇhādīnaṃ chasu rūpādiāyatanesu savanaṃ kena ca vacanena amhehi saddahitabba”nti	516	
PA_tika-s05_01t:516_2	vattabbattā “yathāha bhagavā”tiādi vuttaṃ. “Savatīti ca kho, bhikkhave…pe… paṭihaññatī”ti	516	
PA_tika-s05_01t:516_3	yaṃ vacanaṃ bhagavā yathā yena pakārena āha, tathā tena pakārena vuttanayena vacanena	516	
PA_tika-s05_01t:516_4	tumhehi saddahitabbanti adhippāyo. Ettha ca cakkhādīnaṃ rūpataṇhādīnaṃ channaṃ sotānaṃ	516	
PA_tika-s05_01t:516_5	dvārabhāvena pavattattā cakkhādayo nissitūpacāravasena sayaṃ savanto viya bhagavatā	516	
PA_tika-s05_01t:516_6	vuttā. Itīti evaṃ vuttappakārena sabbā sabbasmā cakkhādidvārato ca savati pavattati.	516	
PA_tika-s05_01t:516_7	Sabbathā sabbappakārena taṇhāyanamicchābhinivesanaunnamanādippakārena savati pavattatīti	516	
PA_tika-s05_01t:516_8	attho. “Kasmā sabbasmā cakkhādidvārato ca savati pavattati, sabbappakārena taṇhāyanamicchābhinivesanaunnamanādippakārena	516	
PA_tika-s05_01t:516_9	savanabhāvo vijānitabbo”ti vattabbattā “tenāhā”tiādi vuttaṃ. Tattha tenāti asamāhitassa	516	
PA_tika-s05_01t:516_10	abhijjhābyāpādādīnaṃ cakkhādidvārato ca taṇhāyanamicchābhinivesaunnamanākārena taṇhādivasena	5161	
PA_tika-s05_01t:516_11	pavattanato pavattajānanako bhagavā “savanti sabbadhi sotā”ti āha.	5161	
PA_tika-s05_01t:517_0	“Sotānaṃ ‘kiṃ nivāraṇa’nti iminā kiṃ pucchati? Sotānaṃ anusayappahānaṃ pucchati kiṃ?	517	
PA_tika-s05_01t:517_1	Udāhu vītikkamappahānaṃ pucchatī”ti vattabbattā “sotānaṃ kiṃ nivāraṇanti pariyuṭṭhānavighātaṃ	517	
PA_tika-s05_01t:517_2	pucchatī”ti vuttaṃ. “Idaṃ pariyuṭṭhānavighātaṃ vodānaṃ, udāhu vuṭṭhānaṃ ki”nti vattabbattā	517	
PA_tika-s05_01t:517_3	“idaṃ vodāna”nti vuttaṃ. “Sotānaṃ saṃvaraṃ brūhi, ‘kena sotā pidhīyare’ti iminā kiṃ	517	
PA_tika-s05_01t:517_4	pucchati? Sotānaṃ pariyuṭṭhānaṃ pucchati kiṃ? Udāhu vītikkamanaṃ, samugghāṭaṃ vā	517	
PA_tika-s05_01t:517_5	pucchati ki”nti vattabbattā sotānaṃ…pe… pidhīyareti anusayasamugghāṭaṃ pucchatī”ti	517	
PA_tika-s05_01t:517_6	vuttaṃ. “Idaṃ anusayasamugghāṭaṃ vodānaṃ kiṃ, udāhu vuṭṭhānaṃ ki”nti vattabbattā	517	
PA_tika-s05_01t:517_7	“idaṃ vuṭṭhāna”nti vuttaṃ.	517	
PA_tika-s05_01t:518	“Savanti sabbadhi sotā”tiādipucchāvicayo ācariyena vutto, amhehi ca ñāto; tāya pucchāya “katamo vissajjanavicayo”ti vattabbattā “tattha vissajjanā”tiādi vuttaṃ. Tattha pucchāyaṃ –	51	
PA_tika-s05_01t:519	“Yāni sotāni lokasmiṃ, (ajitāti bhagavā,)	51	
PA_tika-s05_01t:520	Sati tesaṃ nivāraṇaṃ;	52	
PA_tika-s05_01t:521	Sotānaṃ saṃvaraṃ brūmi, paññāyete pidhīyare”ti. –	52	
PA_tika-s05_01t:522_0	Gāthā vissajjanāti daṭṭhabbā. Tassaṃ gāthāyaṃ ajita lokasmiṃ yāni sotāni savanti,	522	
PA_tika-s05_01t:522_1	tesaṃ sotānaṃ yaṃ nivāraṇaṃ, sā sati hoti; taṃ satiṃ sotānaṃ saṃvaranti ahaṃ brūmi;	522	
PA_tika-s05_01t:522_2	ete sotā paññāya pidhīyareti yojanā kātabbā. Tattha satīti vipassanāpaññāya sampayuttā	522	
PA_tika-s05_01t:522_3	sati. Paññāyāti maggapaññāya. Pidhīyareti uppajjituṃ appadānavasena pidhīyanti pacchijjanti.	522	
PA_tika-s05_01t:523_0	“Sati tesaṃ nivāraṇaṃ sotānaṃ saṃvaraṃ brūmī”ti bhagavā āha – “yāya kāyaci satiyā	523	
PA_tika-s05_01t:523_1	sotānaṃ saṃvaraṇakiccaṃ siddhaṃ kiṃ, visiṭṭhāya satiyā sotānaṃ saṃvaraṇakiccaṃ siddhaṃ	523	
PA_tika-s05_01t:523_2	kiṃ, katamāya satiyā sotānaṃ saṃvaraṇakiccaṃ siddha”nti pucchitabbattā “kāyagatāya	523	
PA_tika-s05_01t:523_3	satiyā”tiādi vuttaṃ. Tattha kāyagatāya satiyāti rūpakāye gataṃ kesādikaṃ aniccādito	523	
PA_tika-s05_01t:523_4	vipassitvā pavattāya vipassanāñāṇasampayuttāya satiyā. Bhāvitāyāti kāyagataṃ aniccato	523	
PA_tika-s05_01t:523_5	dukkhato anattato nibbindanato virajjanato nirodhanato paṭinissajjanato anupassanāvasena	523	
PA_tika-s05_01t:523_6	bhāvitāya. Evañhi aniccato anupassanto niccasaññaṃ pajahati; dukkhato anupassanto	523	
PA_tika-s05_01t:523_7	sukhasaññaṃ pajahati; anattato anupassanto attasaññaṃ pajahati; nibbindanto nandiṃ	523	
PA_tika-s05_01t:523_8	pajahati; virajjanto rāgaṃ pajahati; nirodhento samudayaṃ pajahati; paṭinissajjanto	523	
PA_tika-s05_01t:523_9	ādānaṃ pajahatīti. Bahulīkatāyāti yathāvuttappakārena divasampi māsampi saṃvaccharampi	523	
PA_tika-s05_01t:523_10	sattasaṃvaccharampi bahulīkatāya. Cakkhunti abhijjhādipavattidvārabhāvena ṭhitaṃ	5231	
PA_tika-s05_01t:523_11	cakkhuṃ, niggahitāgamaṃ daṭṭhabbaṃ. Nāviñchatīti cakkhudvāre pavattaṃ abhijjhādisahitaṃ	5231	
PA_tika-s05_01t:523_12	cittasantānaṃ, taṃsamaṅgīpuggalaṃ vā nākaḍḍhati, manāpikesu rūpesu nāviñchatīti yojanā.	5231	
PA_tika-s05_01t:523_13	Amanāpikesu rūpesu na paṭihaññati. Kāyagatāya satiyā bhāvitāya bahulīkatāya sotaṃ	5231	
PA_tika-s05_01t:523_14	nāviñchati. Manāpikesu saddesu…pe… amanāpikesu saddesu na paṭihaññatīti yojanā yathāsambhavato kātabbā.	5231	
PA_tika-s05_01t:524_0	“Kena kāraṇena nāviñchati paṭihaññatī”ti pucchati, indriyānaṃ saṃvutanivāritattā	524	
PA_tika-s05_01t:524_1	nāviñchati na paṭihaññatīti vissajjeti. “Kenārakkhena te saṃvutanivāritā”ti pucchati,	524	
PA_tika-s05_01t:524_2	satiārakkhena te saṃvutanivāritāti vissajjeti. “Satiārakkhena saṃvutanivāritabhāvo	524	
PA_tika-s05_01t:524_3	kena amhehi saddahitabbo”ti vattabbattā tenāhā”tiādi vuttaṃ. Tattha tenāti tasmā	524	
PA_tika-s05_01t:524_4	satiārakkhena saṃvutanivāritattā saṃvutanivāritajānanako bhagavā “sati tesaṃ nivāraṇa”nti	524	
PA_tika-s05_01t:524_5	yaṃ vacanaṃ āha, tena vacanena tumhehi satiārakkhena saṃvutanivāritabhāvo saddahitabboti	524	
PA_tika-s05_01t:524_6	pubbabhāge paññā satyānugāti kiccamevettha adhikanti daṭṭhabbaṃ.	524	
PA_tika-s05_01t:525_0	“Sati tesaṃ nivāraṇa”nti vissajjanassa vitthārattho ācariyena vutto, amhehi ca ñāto,	525	
PA_tika-s05_01t:525_1	“paññāyete pidhīyare”ti vissajjanassa vitthārattho “kathaṃ amhehi jānitabbo”ti vattabbattā	525	
PA_tika-s05_01t:525_2	“paññāyete pidhīyare”ti vissajjanassa vitthāratthaṃ dassento “paññāya anusayā pahīyantī”tiādimāha.	525	
PA_tika-s05_01t:525_3	Tattha paññāyāti maggapaññāya. Anusayāti anurūpaṃ kāraṇaṃ labhitvā uppajjanārahā	525	
PA_tika-s05_01t:525_4	kāmarāgānusayādayo. Pahīyanti samucchedavasena anusayesu paññāya pahīnesu pariyuṭṭhānāpi	525	
PA_tika-s05_01t:525_5	atthato pahīyanti. Kissa pahīnattā “pahīyantī”ti vuccati? Anusayassa pahīnattā pariyuṭṭhānā	525	
PA_tika-s05_01t:525_6	pahīyantīti vissajjeti.	525	
PA_tika-s05_01t:526_0	“Taṃ anusayappahānena pariyuṭṭhānappahānaṃ kiṃ viya bhavatī”ti pucchitabbattā “taṃ	526	
PA_tika-s05_01t:526_1	yathā khandhavantassā”tiādi vuttaṃ. Tattha khandhavantassa rukkhassa kudālādinā bhūmiṃ	526	
PA_tika-s05_01t:526_2	khaṇitvā anavasesamūluddharaṇe kate tassa rukkhassa pupphaphalapallavaṅkurasantatipi	526	
PA_tika-s05_01t:526_3	kudālādinā samucchinnāva bhavati yathā, evaṃ arahattamaggañāṇena anusayesu pahīnesu	526	
PA_tika-s05_01t:526_4	anusayānaṃ pariyuṭṭhānasantati samucchinnā pidahitā paṭicchannā bhavati. Kena samucchinnā	526	
PA_tika-s05_01t:526_5	bhavati? Paññāya maggapaññāya samucchinnā bhavatīti atthayojanā daṭṭhabbā. “Paññāya	526	
PA_tika-s05_01t:526_6	paricchinnabhāvo kathaṃ saddahitabbo”ti vattabbattā “tenā”tiādi vuttaṃ. “Paññāyete	526	
PA_tika-s05_01t:526_7	pidhīyare”ti vacanato anusayānaṃ pariyuṭṭhānasantatiyā paññāya paricchinnabhāvo paṇḍitehi	526	
PA_tika-s05_01t:526_8	saddahitabboti adhippāyo.	526	
PA_tika-s05_01t:527_0	Imesu pañhāvissajjanesu sotānaṃ saṃvaraṃ, pidhānañca ajānantena vā saṃsayitena vā	527	
PA_tika-s05_01t:527_1	saṃvarapidhānānaṃ pucchitabbattā dhammādhiṭṭhānā pucchāti pucchāvicayo ceva satipaññānaṃ	527	
PA_tika-s05_01t:527_2	vissajjetabbattā dhammādhiṭṭhānaṃ vissajjananti vissajjanavicayo ca veditabbo. Etesu	527	
PA_tika-s05_01t:527_3	ca “kenassu nivuto loko”tiādiko pañho nīvaraṇavicikicchāpamādajappānaṃ vasena catubbidhopi	527	
PA_tika-s05_01t:527_4	lokādhiṭṭhānavasena eko pañhoti vutto, evaṃ sati “savanti sabbadhi sotā”tiādikopi	527	
PA_tika-s05_01t:527_5	pañho saṃvarapidhānānaṃ vasena duvidhopi ekatthavasena gahetvā ekādhiṭṭhānavasena	527	
PA_tika-s05_01t:527_6	“eko pañho”ti vattabbo, sotānaṃ bahubhāvato vā “bahupañho”ti vattabbo; tathā pana	527	
PA_tika-s05_01t:527_7	avatvā sote anāmasitvā saṃvarapidhānānaṃ vasena “savanti sabbadhi sotā”tiādimhi “dve	527	
PA_tika-s05_01t:527_8	pañhā”ti vuttā. Tadanusārena “kenassu nivuto loko”tiādimhipi lokaṃ anāmasitvā nīvaraṇādīnaṃ	527	
PA_tika-s05_01t:527_9	catunnaṃ vasena “cattāro pañhā”tipi vattabbāti ayaṃ nayo dassitoti nayadassanaṃ daṭṭhabbaṃ.	527	
PA_tika-s05_01t:528_0	Desanākāle vuttadhammassa anusandhimaggahetvā attanā racitaniyāmeneva pucchitapañhassa	528	
PA_tika-s05_01t:528_1	ceva pañhaṃ aṭṭhapetvā, paṭiññañca akatvā vissajjanassa ca vicayahāro ācariyena vibhatto,	528	
PA_tika-s05_01t:528_2	amhehi ca ñāto, “desanākāle vuttadhammassa anusandhiṃ gahetvā pucchitapañhassa ceva	528	
PA_tika-s05_01t:528_3	taṃ pañhaṃ ṭhapetvā, paṭiññañca katvā vissajjanassa ca yo vicayo hāro vibhatto, so	528	
PA_tika-s05_01t:528_4	vicayahāro kathaṃ amhehi viññāyati, amhākaṃ viññāpanatthāya tasmiṃ vicayaṃ vibhajethā”ti	528	
PA_tika-s05_01t:528_5	vattabbabhāvato tesu vicetabbākāraṃ dassento “yāni sotānī”tiādigāthāya vicayākāradassanānantaraṃ	528	
PA_tika-s05_01t:528_6	“paññā ceva sati cā”tiādimāha.	528	
PA_tika-s05_01t:529_0	Tattha gāthāttho tāva viññātabbo – yāya paññāya anusayappahānena sotanirujjhanaṃ	529	
PA_tika-s05_01t:529_1	vuttaṃ, yāya satiyā ca pariyuṭṭhānappahānena sotanirujjhanaṃ vuttaṃ, sāyaṃ paññā	529	
PA_tika-s05_01t:529_2	ceva sāyaṃ sati ca tāhi paññāsatīhi asesaṃ sahuppannaṃ nāmañceva rūpañca, etaṃ sabbaṃ	529	
PA_tika-s05_01t:529_3	kattha nirujjhamāne asesaṃ uparujjhatīti mārisa me mayā puṭṭho tvaṃ bhagavā mayhaṃ	529	
PA_tika-s05_01t:529_4	etaṃ nirujjhanaṃ pabrūhi, iti āyasmā ajito bhagavantaṃ pucchati.	529	
PA_tika-s05_01t:530_0	Ajita tvaṃ yametaṃ pañhaṃ pucchitaṃ nirujjhanaṃ maṃ apucchi, ahaṃ te tava taṃ nirujjhanaṃ	530	
PA_tika-s05_01t:530_1	vadāmi. Yattha viññāṇanirodhe paññāsatisahitaṃ nāmañca rūpañca viññāṇassa nirodhena	530	
PA_tika-s05_01t:530_2	saha ekato asesaṃ uparujjhati, ettha viññāṇanirodhe etaṃ sabbaṃ viññāṇanirodhena	530	
PA_tika-s05_01t:530_3	ekato ekakkhaṇe apubbaṃ acarimaṃ uparujjhati, etaṃ viññāṇanirodhaṃ tassa nāmarūpassa	530	
PA_tika-s05_01t:530_4	nirodho nātivattati, taṃ taṃ nāmarūpanirodhaṃ so so viññāṇanirodho nātivattatīti.	530	
PA_tika-s05_01t:531_0	“Tasmiṃ pañhe ayaṃ ajito kiṃ pucchati? Uparujjhanameva pucchati, udāhu aññaṃ pucchatī”ti	531	
PA_tika-s05_01t:531_1	vattabbato “ayaṃ pañhe anusandhiṃ pucchatī”tiādi vuttaṃ. Tattha ayanti yo āyasmā	531	
PA_tika-s05_01t:531_2	ajito pañhaṃ apucchīti ayaṃ ajito. Pañheti “paññā ceva sati cā”tiādipañhe. Yadi anusandhiṃ	531	
PA_tika-s05_01t:531_3	pucchati, evaṃ sati “katthetaṃ uparujjhatī”ti pucchanaṃ ayuttaṃ bhaveyyāti? Na, anusandhīyati	531	
PA_tika-s05_01t:531_4	etena upanirujjhanenāti anusandhīti atthasambhavato. Tena vuttaṃ “anusandhiṃ pucchanto	531	
PA_tika-s05_01t:531_5	kiṃ…pe… nibbānadhātu”nti. Anusandhipucchanena anupādisesanibbānadhātuyāpi pucchanato	531	
PA_tika-s05_01t:531_6	“katthetaṃ uparujjhatī”ti pucchanaṃ yuttameva.	531	
PA_tika-s05_01t:532_0	“Yā anupādisesanibbānadhātu pucchitā, taṃ katamāya paṭipadāya adhigacchatī”ti pucchitabbattā	532	
PA_tika-s05_01t:532_1	catusaccakammaṭṭhānabhāvanāsaṅkhātaṃ paṭipadaṃ visayena saha dassetuṃ “tīṇī saccānī”tiādi	532	
PA_tika-s05_01t:532_2	vuttaṃ. Tattha saṅkhatānīti kammādipaccayehi samecca sambhūya dukkhādīni karīyantīti	532	
PA_tika-s05_01t:532_3	saṅkhatāni. Nirodhadhammānīti nirujjhanaṃ nirodho, dhammopi nirodhadhammova, tasmā	532	
PA_tika-s05_01t:532_4	nirodho dhammo sabhāvo yesaṃ dukkhādīnanti nirodhadhammānīti atthova gahetabbo. Tāni	532	
PA_tika-s05_01t:532_5	tīṇi saccāni sarūpato dassetuṃ “dukkhaṃ samudayo maggo”ti vuttaṃ. Tīṇi dukkhasamudayamaggasaccāni	532	
PA_tika-s05_01t:532_6	saṅkhatānīti vuttāni, “kiṃ nirodhasacca”nti pucchitabbattā “nirodho asaṅkhato”ti	532	
PA_tika-s05_01t:532_7	vuttaṃ. Idha “nirodhadhammo”tipi vattabbaṃ. Kammādipaccayehi asaṅkhatattā asaṅkhato.	532	
PA_tika-s05_01t:532_8	Uppādanirodhābhāvato anirodhadhammo. “Pahāyakapahātabbesu saccesu katamena pahāyakena	532	
PA_tika-s05_01t:532_9	katamo pahātabbo, katamāya bhūmiyā pahīno”ti pucchitabbattā “tattha samudayo dvīsu	532	
PA_tika-s05_01t:532_10	bhūmīsū”tiādi vuttaṃ. Tattha dvīsu bhūmīsūti dassanabhāvanābhūmīsu. Kāmacchandoti	5321	
PA_tika-s05_01t:532_11	kāmabhavarāgo. Rūparāgoti rūpabhavarāgo. Arūparāgoti arūpabhavarāgo. Saṃyojanabhedato	5321	
PA_tika-s05_01t:532_12	dasa saṃyojanāni pahīyantīti yojanā.	5321	
PA_tika-s05_01t:533_0	12. Pahātabbasaṃyojanāni dassanabhūmibhāvanābhūmibhedena vibhattāni, amhehipi ñātāni,	533	
PA_tika-s05_01t:533_1	“indriyabhedato kathaṃ vibhattānī”ti vattabbabhāvato “tattha tīṇī”tiādi vuttaṃ. Atha	533	
PA_tika-s05_01t:533_2	vā “pahātabbasaṃyojanesu katamāni saṃyojanāni katamaṃ indriyaṃ attano pahāyakaṃ katvā	533	
PA_tika-s05_01t:533_3	nirujjhantī”ti pucchitabbattā “tattha tīṇī”tiādi vuttaṃ. Adhiṭṭhāya attano pahāyakaṃ	533	
PA_tika-s05_01t:533_4	katvā nirujjhanti anuppādavasena. “Anaññātaññassāmītindriyañca aññindriyañca saṃyojanānaṃ	533	
PA_tika-s05_01t:533_5	nirujjhanahetu hotu, aññātāvindriyaṃ kissa hetū”ti pucchitabbattā “yaṃ panā”tiādi	533	
PA_tika-s05_01t:533_6	vuttaṃ. Tattha yaṃ yena aññātāvindriyena arahā “me jāti khīṇā”ti evaṃ jānāti, idaṃ	533	
PA_tika-s05_01t:533_7	jānanahetu aññātāvindriyaṃ khaye jātikkhaye arahattaphale pavattaṃ ñāṇaṃ. Yaṃ yena	533	
PA_tika-s05_01t:533_8	aññātāvindriyena arahā “itthattāya aparaṃ na bhavissāmī”ti pajānāti, idaṃ pajānanahetu	533	
PA_tika-s05_01t:533_9	aññātāvindriyaṃ. Anuppāde pana anuppajjane arahattaphale pavattaṃ ñāṇaṃ aññātāvindriyaṃ	533	
PA_tika-s05_01t:533_10	jānanahetu hotīti vuttaṃ hoti. Indriyañāṇāni pahāyakāni katvā saṃyojanāni nirujjhanti,	5331	
PA_tika-s05_01t:533_11	“tāni ñāṇāni kadā nirujjhantī”ti vattabbabhāvato “tattha yañcā”tiādi vuttaṃ.	5331	
PA_tika-s05_01t:534_0	“Anaññātaññassāmītindriyaṃ aññindriyaṃ pāpuṇantassa nirujjhatu, aññindriyaṃ arahattaṃ	534	
PA_tika-s05_01t:534_1	pāpuṇantassa nirujjhatu, aññātāvindriyaṃ kadā nirujjhatī”ti pucchitabbattā “tattha	534	
PA_tika-s05_01t:534_2	yañca khaye”tiādi vuttaṃ. Tattha dveti kiccabhedena dve, sabhāvato pana ekāva.	534	
PA_tika-s05_01t:535_0	“Pajānanakiccampi ekameva, kathaṃ dve siyu”nti vattabbattā “apicā”tiādi vuttaṃ. Ārammaṇapaññābhedena	535	
PA_tika-s05_01t:535_1	dve nāmāni labbhantīti vuttaṃ hoti. Sāti yā paññā pubbagāthāyaṃ sotapidhānakiccena	535	
PA_tika-s05_01t:535_2	vuttā, sā paññā pakārehi jānanasabhāvena paññā nāma. Yathādiṭṭhaṃ ārammaṇaṃ apilāpanaṭṭhena	535	
PA_tika-s05_01t:535_3	ogāhanaṭṭhena sati nāma.	535	
PA_tika-s05_01t:536_0	13. “Paññā ceva sati cā”ti padassa attho ācariyena vibhatto, amhehi ca ñāto, “nāmarūpañcā’ti	536	
PA_tika-s05_01t:536_1	padassa attho kathaṃ amhehi ñātabbo”ti vattabbattā nāmarūpaṃ vibhajanto “tattha ye	536	
PA_tika-s05_01t:536_2	pañcupādānakkhandhā”tiādimāha. Tattha tatthāti kammavipākavaṭṭabhede bhavattaye.	536	
PA_tika-s05_01t:536_3	Tatthāti pañcupādānakkhandhasaṅkhātanāmarūpasamudāye. Pañcindriyānīti cakkhādipañcindriyāni.	536	
PA_tika-s05_01t:536_4	Viññāṇasampayuttanti sampayuttapaccayattaṃ sandhāya na vuttaṃ, pacurajanassa pana	536	
PA_tika-s05_01t:536_5	avibhajitvā gahaṇīyasabhāvamattaṃ sandhāya vuttaṃ. Vibhāgaṃ jānantehi pana “nāmaṃ	536	
PA_tika-s05_01t:536_6	viññāṇasampayuttaṃ, rūpaṃ pana na viññāṇasampayuttaṃ, sahajāta”nti vibhajitvā gahetabbaṃ.	536	
PA_tika-s05_01t:536_7	Tassāti paññāsatisahitassa nāmarūpassa. Nirodhanti anupādisesanibbānadhātuṃ.	536	
PA_tika-s05_01t:537_0	Bhagavantaṃ pucchanto āyasmā ajito “paññā ceva…pe… katthetaṃ uparujjhatī”ti evaṃ	537	
PA_tika-s05_01t:537_1	pārāyane āha. “Paññā cevātiādigāthāya yā anupādisesanibbānadhātu pucchitā, sā anupādisesanibbānadhātu	537	
PA_tika-s05_01t:537_2	katamena adhigamena pattabbā”ti pucchitabbattā caturiddhipādamukhena ariyamaggādhigamamukhena	537	
PA_tika-s05_01t:537_3	pattabbā, caturiddhipādabhāvanāya ca cattārindriyāni mūlabhūtāni, tasmā mūlabhūtāni	537	
PA_tika-s05_01t:537_4	tāni cattārindriyāni niddhāretvā dassento “tattha sati ca paññā cā”tiādimāha. Kusalākusaladhammagatiyo	537	
PA_tika-s05_01t:537_5	samanvesamānāya satiyā sijjhamānāya ekantena samādhi nipphādetabbo, satiggahaṇena	537	
PA_tika-s05_01t:537_6	ca pariyuṭṭhānappahānaṃ gāthāyaṃ adhippetaṃ, pariyuṭṭhānappahānena ca samādhikiccaṃ	537	
PA_tika-s05_01t:537_7	pākaṭanti āha “sati dve indriyāni satindriyañca samādhindriyañcā”ti. Paññāya anusayasamugghātaṃ	537	
PA_tika-s05_01t:537_8	catubbidhasammappadhānasaṅkhātena vīriyena sijjhati, na vinā tenāti vuttaṃ “paññā	537	
PA_tika-s05_01t:537_9	dve indriyāni paññindriyañca vīriyindriyañcā”ti.	537	
PA_tika-s05_01t:538_0	Imesu yathāvuttesu catūsu indriyesu pubbabhāge vā maggakkhaṇe vā sijjhantesu taṃsampayuttā	538	
PA_tika-s05_01t:538_1	yā saddahanā okappanā siddhā, idaṃ saddahanaokappanasaṅkhātaṃ dhammajātaṃ saddhindriyaṃ	538	
PA_tika-s05_01t:538_2	siddhaṃ, “tesu mūlabhūtesu indriyesu siddhesu katamena indriyena katamo dhammo siddho”ti	538	
PA_tika-s05_01t:538_3	pucchitabbattā iminā ayaṃ siddhoti dassento “tattha yā saddhādhipateyyā”tiādimāha.	538	
PA_tika-s05_01t:538_4	Tattha tatthāti satyādīsu. Saddhādhipateyyāti paccayabhūtāya saddhāya siddho chando	538	
PA_tika-s05_01t:538_5	adhipatīti saddhādhipati, saddhādhipatinā pavattetabbā cittekaggatāti saddhādhipateyyā.	538	
PA_tika-s05_01t:538_6	Chandasamādhīti chandaṃ jeṭṭhakaṃ katvā pavattito samādhi vā chandādhipatinā sampayutto	538	
PA_tika-s05_01t:538_7	pubbabhāge pavatto samādhi vā chandasamādhi, pahānaṃ pahānahetu hotīti yojanā kātabbā.	538	
PA_tika-s05_01t:538_8	Pahānanti ca pajahati vikkhambhitakilese etena chandasamādhināti pahānanti karaṇasādhanattho	538	
PA_tika-s05_01t:538_9	gahetabbo. Paṭisaṅkhānabalenāti parikammabalena. Bhāvanābalenāti mahaggatabhāvanābalena.	538	
PA_tika-s05_01t:539_0	“So chandasamādhi sayaṃ kevalova pahāna”nti vattabbattā “tattha ye assāsapassāsā”tiādi	539	
PA_tika-s05_01t:539_1	vuttaṃ. Tattha tatthāti tasmiṃ samāhite citte cittuppāde. “Tasmiṃ samāhite cittuppāde	539	
PA_tika-s05_01t:539_2	assāsā”tiādinā assāsādisīsena assāsādijanakā vīriyasaṅkhārā gahitā, te ca yāva bhāvanāpāripūrī,	539	
PA_tika-s05_01t:539_3	tāva punappunaṃ saraṇato ca sarā, punappunaṃ saṅkappato ca saṅkappā. Yo pana “sarasaṅkappā,	539	
PA_tika-s05_01t:539_4	ime saṅkhārā cā”ti evaṃ vuttappakāro purimako chandasamādhi vā kilesavikkhambhanatāya	539	
PA_tika-s05_01t:539_5	ca tadaṅgappahānatāya ca pahānaṃ pahānahetupadhānaṃ vā, “ime vuttappakārā saṅkhārādayo	539	
PA_tika-s05_01t:539_6	kiṃ bhāventī”ti pucchitabbattā “ime ca saṅkhārā”tiādi vuttaṃ. Tattha ime saṅkhārā	539	
PA_tika-s05_01t:539_7	ca tadubhayañca chandasamādhippadhānasaṅkhārasamannāgataṃ vivekanissitaṃ virāganissitaṃ	539	
PA_tika-s05_01t:539_8	nirodhanissitaṃ vossaggapariṇāmiṃ iddhipādaṃ bhāvetīti yojanā.	539	
PA_tika-s05_01t:540_0	Chandasamādhippadhānasaṅkhārasamannāgatanti chando eva adhipati chandādhipati, chandādhipatisamādhi.	540	
PA_tika-s05_01t:540_1	Tena vuttaṃ bhagavatā – “chandaṃ ce, bhikkhave, bhikkhu adhipatiṃ karitvā labhati	540	
PA_tika-s05_01t:540_2	samādhi”nti. Chandahetuko vā samādhi, chandādiko vā samādhi chandasamādhi, chandādhipatissa	540	
PA_tika-s05_01t:540_3	paccayuppanno samādhīti vuttaṃ hoti. Padhānabhūtā saṅkhārā padhānasaṅkhārā, padhānasaddena	540	
PA_tika-s05_01t:540_4	saṅkhatasaṅkhārādayo nivattāpitā, chandasamādhi ca padhānasaṅkhārā cāti chandasamādhippadhānasaṅkhārā,	540	
PA_tika-s05_01t:540_5	tehi samannāgato chanda…pe… samannāgato, taṃ…pe… gataṃ. Ijjhati samijjhati nippajjatīti	540	
PA_tika-s05_01t:540_6	iddhi, koṭṭhāso, iddhi eva pādo koṭṭhāsoti iddhipādo, iddhipādacatuttho. Ijjhanti	540	
PA_tika-s05_01t:540_7	vā tāya sattā iddhā vuddhā ukkaṃsagatā hontīti iddhi, pajjati etenāti pādo, iddhiyā	540	
PA_tika-s05_01t:540_8	pādoti iddhipādo. Iddhipādoti sāmaññatthavasena vuttopi “chandasamādhippadhānasaṅkhārasamannāgata”nti	540	
PA_tika-s05_01t:540_9	vuttattā chandiddhipādova gahetabbo, taṃ iddhipādaṃ taṃ chandiddhipādaṃ bhāveti vaḍḍhetīti attho.	540	
PA_tika-s05_01t:541_0	Vivekanissitaṃ virāganissitanti vipassanākkhaṇe kiccato tadaṅgavivekanissitaṃ, ajjhāsayato	541	
PA_tika-s05_01t:541_1	nissaraṇavivekanissitaṃ, maggakkhaṇe pana kiccato samucchedavivekanissitaṃ, ārammaṇato	541	
PA_tika-s05_01t:541_2	nissaraṇavivekanissitaṃ. Virāganissitanti vipassanākkhaṇe kiccato tadaṅgavirāganissitaṃ,	541	
PA_tika-s05_01t:541_3	ajjhāsayato nissaraṇavivekanissitaṃ, maggakkhaṇe pana kiccato samucchedavirāganissitaṃ,	541	
PA_tika-s05_01t:541_4	ārammaṇato nissaraṇavirāganissitaṃ. Nirodhanissitanti vipassanākkhaṇe kiccato tadaṅganirodhanissitaṃ,	541	
PA_tika-s05_01t:541_5	ajjhāsayato nissaraṇanirodhanissitaṃ, maggakkhaṇe kiccato samucchedanirodhanissitaṃ,	541	
PA_tika-s05_01t:541_6	ārammaṇato nissaraṇanirodhanissitaṃ. Vossaggapariṇāminti ettha pariccāgavossaggapakkhandanavossaggavasena	541	
PA_tika-s05_01t:541_7	vossaggo duvidho. Tatthapi vipassanākkhaṇe tadaṅgavasena pariccāgavossaggo, nibbānaninnabhāvena	541	
PA_tika-s05_01t:541_8	pakkhandanavossaggo, maggakkhaṇe samucchedavasena pariccāgavossaggo, ārammaṇakaraṇena	541	
PA_tika-s05_01t:541_9	nibbānapakkhandanavossaggoti vibhajitvā gahetabbo. Yathāvuttavossaggatthaṃ pariṇamati,	541	
PA_tika-s05_01t:541_10	pariṇataṃ vā paripacati paripacanaṃ karotīti vossaggapariṇāmī, taṃ vossaggapariṇāmiṃ.	5411	
PA_tika-s05_01t:542_0	Chandiddhipādabhāvanākāro ācariyena vutto, amhehi ca ñāto, “kathaṃ vīriyiddhipādabhāvanākāro	542	
PA_tika-s05_01t:542_1	amhehi vijānitabbo”ti vattabbabhāvato “tattha yā vīriyādhipateyyā”tiādi vuttaṃ. Tassattho	542	
PA_tika-s05_01t:542_2	heṭṭhā vuttanayānusāreneva viññeyyo. Saṃkhittavasena pana ṭhapitaṃ pāṭhaṃ vitthārato	542	
PA_tika-s05_01t:542_3	ṭhapessāmi. Kathaṃ? –	542	
PA_tika-s05_01t:543_0	“Tattha yā vīriyādhipateyyā cittekaggatā, ayaṃ vīriyasamādhi. Samāhite citte kilesānaṃ	543	
PA_tika-s05_01t:543_1	vikkhambhanatāya paṭisaṅkhānabalena vā bhāvanābalena vā, idaṃ pahānaṃ. Tattha ye	543	
PA_tika-s05_01t:543_2	assāsapassāsā vitakkavicārā saññāvedayitā sarasaṅkappā, ime saṅkhārā. Iti purimako	543	
PA_tika-s05_01t:543_3	ca vīriyasamādhi, kilesavikkhambhanatāya ca pahānaṃ ime ca saṅkhārā, tadubhayaṃ vīriyasamādhippadhānasaṅkhārasamannāgataṃ	543	
PA_tika-s05_01t:543_4	iddhipādaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.	543	
PA_tika-s05_01t:544_0	“Tattha yā cittādhipateyyā cittekaggatā, ayaṃ cittasamādhi. Samāhite citte kilesānaṃ	544	
PA_tika-s05_01t:544_1	vikkhambhanatāya paṭisaṅkhānabalena vā bhāvanābalena vā, idaṃ pahānaṃ. Tattha ye	544	
PA_tika-s05_01t:544_2	assāsapassāsā vitakkavicārā saññāvedayitā sarasaṅkappā, ime saṅkhārā. Iti purimako	544	
PA_tika-s05_01t:544_3	ca cittasamādhi, kilesavikkhambhanatāya ca pahānaṃ ime ca saṅkhārā, tadubhayaṃ cittasamādhippadhānasaṅkhārasamannāgataṃ	544	
PA_tika-s05_01t:544_4	iddhipādaṃ bhāveti vivekanissitaṃ virāganissitaṃ nirodhanissitaṃ vossaggapariṇāmiṃ.	544	
PA_tika-s05_01t:545_0	“Tattha yā vīmaṃsādhipateyyā cittekaggatā, ayaṃ vīmaṃsāsamādhi, samāhite citte kilesānaṃ	545	
PA_tika-s05_01t:545_1	vikkhambhanatāya paṭisaṅkhānabalena vā bhāvanābalena vā, idaṃ pahānaṃ. Tattha ye	545	
PA_tika-s05_01t:545_2	assāsapassāsā vitakkavicārā saññāvedayitā sarasaṅkappā, ime saṅkhārā. Iti purimako	545	
PA_tika-s05_01t:545_3	ca vīmaṃsāsamādhi kilesavikkhambhanatāya ca pahānaṃ ime ca saṅkhārā, tadubhayaṃ vīmaṃsāsamādhippadhānasaṅkhārasamannāgataṃ	545	
PA_tika-s05_01t:545_4	iddhipādaṃ bhāveti vivekanissitaṃ virāganissitaṃ nirodhanissitaṃ vossaggapariṇāmi”nti.	545	
PA_tika-s05_01t:546_0	Ayaṃ pana viseso – vīriyasamādhīti vīriyaṃ jeṭṭhakaṃ katvā pavattito samādhi vā vīriyādhipatinā	546	
PA_tika-s05_01t:546_1	sampayutto pubbabhāge pavatto samādhi vā vīriyasamādhi. Cittasamādhīti cittaṃ jeṭṭhakaṃ	546	
PA_tika-s05_01t:546_2	katvā pavattito samādhi vā cittādhipatinā sampayutto pubbabhāge pavatto samādhi vā	546	
PA_tika-s05_01t:546_3	cittasamādhi. Vīmaṃsāsamādhīti vīmaṃsaṃ jeṭṭhakaṃ katvā pavattito samādhi vā vīmaṃsādhipatinā	546	
PA_tika-s05_01t:546_4	sampayutto pubbabhāge pavatto samādhi vā vīmaṃsāsamādhīti.	546	
PA_tika-s05_01t:547	Sattibalānurūpenettha saṅkhepavaṇṇanā katā, gambhīrañāṇehi pana aṭṭhakathāṭīkānurūpena vitthārato vā gambhīrato vā vibhajitvā gahetabbā.	54	
PA_tika-s05_01t:548_0	14. “Chandasamādhi vīriyasamādhi cittasamādhi vīmaṃsāsamādhī”ti vutto, “evaṃ sati	548	
PA_tika-s05_01t:548_1	vīmaṃsāsamādhiyeva ñāṇamūlako ñāṇapubbaṅgamo ñāṇānuparivatti bhaveyya, aññe tayo	548	
PA_tika-s05_01t:548_2	samādhayo aññāṇamūlakā aññāṇapubbaṅgamā aññāṇapavattiyo bhaveyyu”nti vattabbattā	548	
PA_tika-s05_01t:548_3	sabbe samādhayo ñāṇamūlakādayoyevāti dassetuṃ “sabbo samādhi ñāṇamūlako”tiādi vuttaṃ.	548	
PA_tika-s05_01t:548_4	Tattha sabbo samādhīti chandasamādhi, vīriyasamādhi, cittasamādhi, vīmaṃsāsamādhīti	548	
PA_tika-s05_01t:548_5	catubbidho samādhi. Ñāṇamūlakoti ekāvajjanavīthinānāvajjanavīthīsu pavattaṃ upacārañāṇamūlako.	548	
PA_tika-s05_01t:548_6	Ñāṇapubbaṅgamoti adhigamañāṇaṃ pubbaṅgamaṃ assāti ñāṇapubbaṅgamo. Ñāṇānuparivattīti	548	
PA_tika-s05_01t:548_7	paccavekkhaṇañāṇaṃ anuparivatti assāti ñāṇānuparivatti. Atha vā nānāvajjanūpacārañāṇaṃ	548	
PA_tika-s05_01t:548_8	vā paṭisandhiñāṇaṃ vā mūlaṃ assāti ñāṇamūlako, upacārañāṇaṃ pubbaṅgamaṃ assāti ñāṇapubbaṅgamo,	548	
PA_tika-s05_01t:548_9	appanāñāṇaṃ anuparivatti assāti ñāṇānuparivatti. Sabbaṃ vā upacārañāṇaṃ mūlaṃ assāti	548	
PA_tika-s05_01t:548_10	ñāṇamūlako. Appanāñāṇaṃ pubbaṅgamaṃ assāti ñāṇapubbaṅgamo. Abhiññāñāṇaṃ anuparivatti	5481	
PA_tika-s05_01t:548_11	assāti ñāṇānuparivatti, anuparivattanaṃ vā anuparivatti, ñāṇassa anuparivatti ñāṇānuparivatti,	5481	
PA_tika-s05_01t:548_12	ñāṇānuparivatti assāti ñāṇānuparivatti. Ñāṇaṃ pana pubbe vuttappakārameva.	5481	
PA_tika-s05_01t:549_0	Yathā pure tathā pacchāti yathā chandasamādhiādicatubbidhasamādhissa pubbenivāsānussatiñāṇānuparivattibhāvena	549	
PA_tika-s05_01t:549_1	pure atītāsu jātīsu asaṅkhyeyyesupi saṃvaṭṭavivaṭṭesu attano khandhapaṭibaddhassa,	549	
PA_tika-s05_01t:549_2	paresaṃ khandhapaṭibaddhassa ca suṭṭhu paṭivijjhanameva, na duppaṭivijjhanaṃ tathā	549	
PA_tika-s05_01t:549_3	tathāvuttasamādhissa anāgataṃsañāṇānuparivattibhāvena pacchā anāgatāsu jātīsu asaṅkhyeyyesupi	549	
PA_tika-s05_01t:549_4	saṃvaṭṭavivaṭṭesu attano khandhapaṭibaddhassa, paresaṃ khandhapaṭibaddhassa ca suṭṭhu	549	
PA_tika-s05_01t:549_5	paṭivijjhanameva, na duppaṭivijjhananti attho daṭṭhabbo. Yathā pacchā tathā pureti	549	
PA_tika-s05_01t:549_6	yathā yathāvuttasamādhissa cetopariyañāṇānuparivattibhāvena anāgatesu sattasuyeva	549	
PA_tika-s05_01t:549_7	divasesu parasattānaṃyeva cittassa suṭṭhu paṭivijjhanameva, na duppaṭivijjhanaṃ,	549	
PA_tika-s05_01t:549_8	tathā tathāvuttasamādhissa pure atītesu sattasuyeva divasesu parasattānaṃyeva cittassa	549	
PA_tika-s05_01t:549_9	suṭṭhu paṭivijjhanameva, na duppaṭivijjhananti attho.	549	
PA_tika-s05_01t:550_0	Yathā divā tathā rattinti yathā cakkhumantānaṃ sattānaṃ divasabhāge sūriyālokena	550	
PA_tika-s05_01t:550_1	andhakārassa viddhaṃsitattā āpāthagataṃ cakkhuviññeyyaṃ rūpaṃ manoviññāṇenapi suviññeyyaṃ,	550	
PA_tika-s05_01t:550_2	tathā rattibhāge caturaṅgasamannāgatepi andhakāre vattamāne yathāvuttasamādhissa	550	
PA_tika-s05_01t:550_3	dibbacakkhuñāṇānuparivattibhāvena rūpāyatanassa suṭṭhu paṭivijjhanameva, na duppaṭivijjhanaṃ.	550	
PA_tika-s05_01t:550_4	Yathā rattiṃ tathā divāti yathā rattibhāge caturaṅgasamannāgatepi andhakāre yathāvuttasamādhissa	550	
PA_tika-s05_01t:550_5	dibbacakkhuñāṇānuparivattibhāvena rūpāyatanassa suṭṭhu paṭivijjhanameva, na duppaṭivijjhanaṃ,	550	
PA_tika-s05_01t:550_6	tathā divasabhāge sukhumassa rūpāyatanassa vā kenaci pākārādinā tirohitassa rūpāyatanassa	550	
PA_tika-s05_01t:550_7	vā atidūraṭṭhāne pavattassa rūpāyatanassa vā yathāvuttasamādhissa dibbacakkhuñāṇānuparivattibhāvena	550	
PA_tika-s05_01t:550_8	suṭṭhu paṭivijjhanameva, na duppaṭivijjhananti attho daṭṭhabbo.	550	
PA_tika-s05_01t:551_0	Yathā yathāvuttasamādhissa divasabhāge dibbasotañāṇānuparivattibhāvena sukhumassa	551	
PA_tika-s05_01t:551_1	saddāyatanassa vā kenaci pākārādinā tirohitassa saddāyatanassa vā atidūraṭṭhāne pavattassa	551	
PA_tika-s05_01t:551_2	saddāyatanassa vā suṭṭhu paṭivijjhanameva, na duppaṭivijjhanaṃ, tathā rattibhāgepi	551	
PA_tika-s05_01t:551_3	yathāvuttasamādhissa dibbasotañāṇānuparivattibhāvena sukhumassa saddāyatanassa vā	551	
PA_tika-s05_01t:551_4	kenaci pākārādinā tirohitassa saddāyatanassa vā atidūraṭṭhāne pavattassa saddāyatanassa	551	
PA_tika-s05_01t:551_5	vā suṭṭhu paṭivijjhanameva, na duppaṭivijjhananti ayaṃ nayopi netabbo. Tena vuttaṃ aṭṭhakathāyaṃ –	551	
PA_tika-s05_01t:552_0	“Yathā pureti yathā samādhissa pubbenivāsānussatiñāṇānuparivattibhāvenā”tiādiṃ vatvā	552	
PA_tika-s05_01t:552_1	“yathā ca rūpāyatane vuttaṃ, tathā samādhissa dibbasotañāṇānuparivattitāya saddāyatane ca netabba”nti.	552	
PA_tika-s05_01t:553_0	“Ñāṇamūlakādisamādhinā pubbenivāsānussatiñāṇānuparivattibhāvādisahitena kiṃ bhāvetī”ti	553	
PA_tika-s05_01t:553_1	pucchitabbattā “iti vivaṭenā”tiādi vuttaṃ. Tattha itīti evaṃ vuttappakārena. Apariyonaddhenāti	553	
PA_tika-s05_01t:553_2	nīvaraṇādivigamanena. Sappabhāsaṃ cittanti iddhipādasampayuttaṃ maggacittaṃ bhāveti.	553	
PA_tika-s05_01t:553_3	Iddhipādasampayutte maggacitte uppajjamāne hi maggacittasahabhūni kusalāni saddhindriyavīriyindriyasatindriyasamādhindriyapaññindriyabhūtāni	553	
PA_tika-s05_01t:553_4	pañcindriyāni uppajjanti. Maggacitte nirujjhamāne anuppajjanabhāvena nirujjhanti	553	
PA_tika-s05_01t:553_5	ekacittakkhaṇikattā. Evaṃ maggaviññāṇassa nirodhā paññā ca sati ca nirujjhatīti yojanā.	553	
PA_tika-s05_01t:554_0	“Kassa viññāṇassa nirodhā nāmarūpaṃ nirujjhatī”ti vattabbattā “nāmarūpañcā”tiādi	554	
PA_tika-s05_01t:554_1	vuttaṃ, paṭisandhiviññāṇassa nirodhā nāmarūpañca nirujjhatīti vuttaṃ hoti. Atha vā	554	
PA_tika-s05_01t:554_2	“viññāṇassa nirodhā paññā ca sati cāti vuttāni pañcindriyāni evaṃ nirujjhantī”ti	554	
PA_tika-s05_01t:554_3	vattabbattā nāmarūpañca nirujjhati, nirujjhamānaṃ pana nāmarūpaṃ paṭisandhiviññāṇassa	554	
PA_tika-s05_01t:554_4	nirodhā nirujjhatīti dassetuṃ “nāmarūpañcā”tiādi vuttaṃ. Tattha nāmarūpañcāti maggena	554	
PA_tika-s05_01t:554_5	taṇhāavijjādike anupacchinne uppajjanārahaṃ vedanādikkhandhattayaṃ, bhūtupādārūpañca.	554	
PA_tika-s05_01t:554_6	Viññāṇahetukanti uppajjanārahaṃ paṭisandhiviññāṇaṃ hetu assa nāmarūpassāti viññāṇahetukaṃ.	554	
PA_tika-s05_01t:554_7	Viññāṇapaccayā nibbattanti viññāṇena paccayena nibbattaṃ. Tassāti uppajjanārahassa	554	
PA_tika-s05_01t:554_8	paṭisandhiviññāṇassa. Hetūti taṇhāavijjādiko kileso. Viññāṇanti uppajjanārahaṃ paṭisandhiviññāṇaṃ.	554	
PA_tika-s05_01t:554_9	Anāhāranti appaccayaṃ. Anabhinanditanti kāmataṇhādīhi anabhinanditabbaṃ. Appaṭisandhikanti	554	
PA_tika-s05_01t:554_10	punabbhavābhisandahanarahitaṃ. Nti tādisaṃ viññāṇaṃ. Ahetūti natthi hetusaṅkhātaṃ	5541	
PA_tika-s05_01t:554_11	paṭisandhiviññāṇaṃ imassa nāmarūpassāti ahetu. Appaccayanti sahāyavirahena natthi	5541	
PA_tika-s05_01t:554_12	paccayā saṅkhārā imassāti appaccayaṃ. Evaṃ paṭisandhiviññāṇassa nirodhā nāmarūpañca nirujjhatīti.	5541	
PA_tika-s05_01t:555_0	“Paññāsatīnañceva nāmarūpassa ca vuttappakārena nirujjhanabhāvo kathaṃ amhehi saddahitabbo”ti	555	
PA_tika-s05_01t:555_1	vattabbattā “tenāha bhagavā”tiādi vuttaṃ. Vattabbākārena paññāsatīnañceva nāmarūpassa	555	
PA_tika-s05_01t:555_2	ca nirujjhanabhāvajānanako bhagavā yathānirujjhanabhāvadīpakaṃ “yametaṃ…pe… etthetaṃ	555	
PA_tika-s05_01t:555_3	uparujjhatī”ti gāthāvacanaṃ āha. Tena gāthāvacanena tumhehi mayā vutto nirujjhanabhāvo	555	
PA_tika-s05_01t:555_4	saddahitabboyevāti. Etthāpi paññāsatināmarūpānaṃ nirujjhanaṃ ajānantena tattha vā	555	
PA_tika-s05_01t:555_5	saṃsayantena ajitena pucchitabbattā “adiṭṭhajotanā pucchāti vā diṭṭhasaṃsandanā pucchāti	555	
PA_tika-s05_01t:555_6	vā paññādīnaṃ anekatthattā dhammato vā anekādhiṭṭhānā pucchāti vā dhammādhiṭṭhānā	555	
PA_tika-s05_01t:555_7	pucchā”ti vā iccevamādipucchāvicayo niddhāretabbo. “Sarūpadassanavissajjananti vā	555	
PA_tika-s05_01t:555_8	anekādhiṭṭhānavissajjananti vā dhammādhiṭṭhānavissajjana”nti vā iccevamādivissajjanavicayo niddhāretabbo.	555	
PA_tika-s05_01t:556_0	Evaṃ sattādhiṭṭhānādipucchāvissajjanāni ceva dhammādhiṭṭhānādipucchāvissajjanāni	556	
PA_tika-s05_01t:556_1	ca visuṃ visuṃ dassetvā pucchāvicayo ceva vissajjanavicayo ca ācariyena vibhatto,	556	
PA_tika-s05_01t:556_2	amhehi ca ñāto, “sattādhiṭṭhānadhammādhiṭṭhānesu ekato dassitesu pucchāvissajjanesu	556	
PA_tika-s05_01t:556_3	kathaṃ pucchāvicayo ceva vissajjanavicayo ca amhehi viññātabbo”ti pucchitabbattā	556	
PA_tika-s05_01t:556_4	sattādhiṭṭhānadhammādhiṭṭhānaṃ pucchaṃ nīharitvā tattha vicayaṃ vibhajanto “ye ca	556	
PA_tika-s05_01t:556_5	saṅkhatadhammāse”tiādimāha. Aṭṭhakathāyaṃ pana –	556	
PA_tika-s05_01t:557	“Evaṃ anusandhipucchampi dassetvā heṭṭhā sattādhiṭṭhānā, dhammādhiṭṭhānā ca pucchā visuṃ visuṃ dassitāti idāni tā saha dassetuṃ “ye ca saṅkhatadhammāse’tiādi āraddha”nti –	55	
PA_tika-s05_01t:558_0	Vuttaṃ. Tassāyaṃ attho – idha sāsane ye arahanto saṅkhatadhammā honti, puthū bahūyeva	558	
PA_tika-s05_01t:558_1	satta janā sekkhā sīlādisikkhamānā honti, tesaṃ arahantāvañceva sekkhānañca iriyaṃ	558	
PA_tika-s05_01t:558_2	paṭipattiṃ meṃ mahā puṭṭho nipako tvaṃ bhagavā pabrūhi mārisa iti āyasmā ajito pucchanto āhāti.	558	
PA_tika-s05_01t:559_0	15. Tassaṃ gāthāyaṃ “kittakāni pucchitānī”ti vattabbattā “imānī”tiādi vuttaṃ. Padatthānurūpaṃ	559	
PA_tika-s05_01t:559_1	pucchitabbattā “imāni tīṇi padāni pucchitānī”ti vuttaṃ. “Ye ca …pe… mārisā”ti gāthāyaṃ	559	
PA_tika-s05_01t:559_2	ye pañhā pucchitā, te pañhā tayo honti, “kissa kena kāraṇena tayo hontī”ti pucchitabbattā	559	
PA_tika-s05_01t:559_3	“kissa…pe… yogenā”ti vuttaṃ. Sekkhā ariyā ca asekkhā ariyā ca vipassanāpubbaṅgamaṃ	559	
PA_tika-s05_01t:559_4	pahānañcāti sekhāsekhavipassanāpubbaṅgamappahānāni, tesaṃ yogoti sekhā…pe… yogo,	559	
PA_tika-s05_01t:559_5	tena sekhā…pe… yogena. Evaṃ pucchāvidhinā hi yasmā “ye ca saṅkhatadhammāse…pe… mārisā”ti	559	
PA_tika-s05_01t:559_6	gāthamāha, tasmā tayo pañhā hontīti daṭṭhabbā.	559	
PA_tika-s05_01t:560_0	“Ye ca saṅkhatadhammāse”ti iminā asekkhānaṃ arahattaṃ pucchati, “ye ca sekkhā puthū	560	
PA_tika-s05_01t:560_1	idhā”ti iminā sekkhāsekkhānaṃ sekkhasikkhanaṃ pucchati, “tesaṃ me nipako iriyaṃ,	560	
PA_tika-s05_01t:560_2	puṭṭho pabrūhi mārisā”ti iminā sekkhāsekkhānaṃ vipassanā pubbabhāge tadaṅgappahānaṃ	560	
PA_tika-s05_01t:560_3	pucchati. “Adiṭṭhajotanā pucchāti vā diṭṭhasaṃsandanā pucchāti vā sattādhiṭṭhānā	560	
PA_tika-s05_01t:560_4	pucchāti vā anekādhiṭṭhānā pucchā”ti vā iccevamādipucchāvicayo niddhāretabbo.	560	
PA_tika-s05_01t:561_0	Sattadhammādhiṭṭhānaṃ pucchaṃ nīharitvā pucchāvicayo ācariyena vibhatto, amhehi ca	561	
PA_tika-s05_01t:561_1	ñāto, “tassaṃ pucchāyaṃ katamā vissajjanāgāthā”ti pucchitabbattā “tattha vissajjanā”tiādi	561	
PA_tika-s05_01t:561_2	āraddhaṃ. Tatthāti tassaṃ gāthāyaṃ. “Kāmesu…pe… paribbaje”ti vissajjanāgāthā bhagavatā	561	
PA_tika-s05_01t:561_3	vuttā. Kāmesūti kāmīyantīti kāmā, tesu kāmesu. Vatthukāmesu kilesakāmena paṇḍitehi	561	
PA_tika-s05_01t:561_4	nābhigijjheyya. Manasā nāvilosiyāti āvilabhāvakare byāpādavitakkādayo ceva kāyaduccaritādayo	561	
PA_tika-s05_01t:561_5	ca dhamme pajahanto paṇḍito manasā anāvilo suppasanno bhaveyya. Kusalo sabbadhammānanti	561	
PA_tika-s05_01t:561_6	sabbadhammānaṃ aniccatādinā paritulitattā aniccatādīsu pañcasu khandhesu kusalo cheko.	561	
PA_tika-s05_01t:561_7	Satoti kesādīsu saratīti sato. Bhikkhūti saṅkhatadhamme bhayādito ikkhatīti bhikkhu.	561	
PA_tika-s05_01t:561_8	Paribbajeti tadaṅgavikkhambhanasamucchedappahānabhāvena kilesakāmavatthukāme pari samantato vajjeyya.	561	
PA_tika-s05_01t:562_0	Pucchāgāthāyaṃ “nipako”ti padena pasaṃsitena bhagavatā vissajjanāgāthā vuttā, tassa	562	
PA_tika-s05_01t:562_1	bhagavato yena anāvaraṇañāṇena ukkaṃsagatena pakkabhāvo dassito, taṃ anāvaraṇañāṇaṃ	562	
PA_tika-s05_01t:562_2	tāva kāyakammādibhedehi vibhajitvā dassento “bhagavato sabbaṃ kāyakamma”ntiādimāha.	562	
PA_tika-s05_01t:562_3	Tattha anāvaraṇañāṇena jānitvā kataṃ sabbaṃ kāyakammaṃ ñāṇapubbaṅgamaṃ ñāṇānuparivatti.	562	
PA_tika-s05_01t:562_4	Esa nayo sesesupi. Atīte aṃseti atītabhave saparakkhandhādike koṭṭhāse aññāṇena appaṭihataṃ	562	
PA_tika-s05_01t:562_5	bhagavato ñāṇadassanaṃ. Anāgate aṃseti anāgatabhave saparakkhandhādike koṭṭhāse.	562	
PA_tika-s05_01t:562_6	Paccuppanne aṃseti paccuppanne bhave saparakkhandhādike koṭṭhāse.	562	
PA_tika-s05_01t:563_0	“Ñāṇadassanassa katarasmiṃ paṭighāto”ti pucchitabbattā pucchaṃ ṭhapetvā paṭighātavisayaṃ	563	
PA_tika-s05_01t:563_1	dassetuṃ “ko cā”tiādi vuttaṃ. Atha vā “paccuppannabhave saparakkhandhādike koṭṭhāse	563	
PA_tika-s05_01t:563_2	aññesampi ñāṇadassanaṃ bhaveyya, tadanusārena atītānāgatakoṭṭhāsesupi katarasmiṃ	563	
PA_tika-s05_01t:563_3	aññesaṃ ñāṇadassanassa paṭighāto bhaveyyā”ti pucchitabbattā pucchaṃ ṭhapetvā paṭighātavisayaṃ	563	
PA_tika-s05_01t:563_4	niyametvā dassetuṃ “ko cā”ti vuttaṃ. Tattha ko cāti kva katarasmiṃ samaye aññesaṃ	563	
PA_tika-s05_01t:563_5	ñāṇadassanassa paṭighāto bhaveyyāti pucchi.	563	
PA_tika-s05_01t:564_0	Anicce, dukkhe, anattaniye ca aññesaṃ aññāṇaṃ yaṃ adassanaṃ atthi, aññāṇādassanasaṅkhāto	564	
PA_tika-s05_01t:564_1	sabhāvo ñāṇadassanassa paṭighāto bhavati, na saparakkhandhādidassanamattapaṭighāto.	564	
PA_tika-s05_01t:564_2	Etena aniccato lakkhaṇattaye pavattassa ñāṇadassanassa aññesaṃ durabhisambhavaṃ,	564	
PA_tika-s05_01t:564_3	bhagavato ca ñāṇadassanassa aññehi asādhāraṇataṃ dasseti. Bhagavato hi lakkhaṇattayavibhāvanena	564	
PA_tika-s05_01t:564_4	veneyyā catusaccappaṭivedhaṃ labhanti. “Bhagavato ñāṇadassanapaṭighātābhāvena aññesañca	564	
PA_tika-s05_01t:564_5	ñāṇadassanassa paṭighātabhāvo katamāya upamāya amhākaṃ pākaṭo”ti vattabbabhāvato	564	
PA_tika-s05_01t:564_6	upamāya pākaṭaṃ kātuṃ “yathā idhā”tiādi vuttaṃ. Tattha idha sattaloke cakkhumā puriso	564	
PA_tika-s05_01t:564_7	ākāse tārakāni passeyya, gaṇanasaṅketena “ettakānī”ti no ca jāneyya yathā, evaṃ aññesaṃ	564	
PA_tika-s05_01t:564_8	ñāṇadassanassa paṭighāto ayaṃ aññāṇadassanasabhāvo bhavati.	564	
PA_tika-s05_01t:565_0	Bhagavato pana tathā abhāvato kenaci aññāṇena adassanena appaṭihataṃ ñāṇadassanaṃ	565	
PA_tika-s05_01t:565_1	bhavatīti attho daṭṭhabbo. “Bhagavato ñāṇadassanassa appaṭihatabhāvo kasmā amhehi	565	
PA_tika-s05_01t:565_2	saddahitabbo”ti pucchitabbattā “anāvaraṇañāṇadassanā hi buddhā bhagavanto”ti vuttaṃ.	565	
PA_tika-s05_01t:565_3	“Nipakassa…pe… bhagavato anāvaraṇañāṇaṃ kāyakammādibhedehi ācariyena vibhajitvā dassitaṃ,	565	
PA_tika-s05_01t:565_4	amhehi ca ñātaṃ, pacchā gāthāya ‘iriya’nti padena pucchitā sekkhāsekkhapaṭipadā kathaṃ	565	
PA_tika-s05_01t:565_5	vijānitabbā”ti vattabbattā sekkhāsekkhapaṭipadaṃ dassetuṃ “tattha sekhenā”tiādi vuttaṃ.	565	
PA_tika-s05_01t:565_6	Tattha tatthāti tasmiṃ vissajjane. Sekhenāti sikkhanasīlena puggalena rajanīyesu	565	
PA_tika-s05_01t:565_7	rūpārammaṇādīsu dhammesu gedhā cittaṃ rakkhitabbaṃ, pariyuṭṭhānīyesu āghātavatthūsu	565	
PA_tika-s05_01t:565_8	dosā cittaṃ rakkhitabbaṃ.	565	
PA_tika-s05_01t:566_0	“Tesu gedhadosesu katamaṃ nivārento bhagavā vissajjanagāthāyaṃ katamaṃ padamāhā”ti	566	
PA_tika-s05_01t:566_1	pucchitabbattā “tattha yā icchā”tiādi vuttaṃ. Tattha tatthāti gedhadosesu. Icchāti	566	
PA_tika-s05_01t:566_2	rāgicchā. Mucchāti lobhamohasahagatamohamucchā. Patthanāti rāgapatthanā. Piyāyanāti	566	
PA_tika-s05_01t:566_3	taṇhāpiyāyanāva, na mettāpiyāyanā. Kīḷanāti gedhakīḷanā. Etāni hi gedhapariyāyavacanāni.	566	
PA_tika-s05_01t:566_4	Taṃ gedhasaṅkhātaṃ icchādikaṃ nivārento bhagavā “kāmesu nābhigijjheyyā”ti evaṃ visuṃ visuṃ pakārena āha.	566	
PA_tika-s05_01t:567_0	Pariyuṭṭhānavighātaṃ dosaṃ nivārento bhagavā “manasānāvilo siyā”ti evaṃ visuṃ visuṃ	567	
PA_tika-s05_01t:567_1	pakārena āhāti yojanā. Gedhadosānaṃ visuṃ visuṃ nivārento bhagavā dve padāni āhāti	567	
PA_tika-s05_01t:567_2	vuttaṃ, “taṃ kena atthena saddahitabba”nti vattabbattā “tathā hi sekho”tiādi vuttaṃ.	567	
PA_tika-s05_01t:567_3	Rajanīyesu abhigijjhanto sekho anuppannaṃ lobhapadhānaṃ kilesañca uppādeti, uppannaṃ	567	
PA_tika-s05_01t:567_4	kilesañca phātiṃ abhivaḍḍhanaṃ karoti, pariyuṭṭhānīyesu āvilo sekho anuppannaṃ dosapadhānaṃ	567	
PA_tika-s05_01t:567_5	kilesañca uppādeti, uppannaṃ kilesañca phātiṃ vaḍḍhanaṃ karoti, iti iminā paṭikkhepaatthena	567	
PA_tika-s05_01t:567_6	taṃ mama vacanaṃ saddahitabbanti adhippāyo.	567	
PA_tika-s05_01t:568_0	“Kiṃ pana anabhigijjhanto, anāvilo ca sekkho agedhadosanivāraṇameva karoti, udāhu	568	
PA_tika-s05_01t:568_1	uttaripi paṭipadaṃ pūretī”ti pucchitabbattā uttaripi paṭipadaṃ pūretiyevāti dassento	568	
PA_tika-s05_01t:568_2	“yo pana anāvilasaṅkappo”tiādimāha. Tattha anāvilasaṅkappoti natthi āvilakarā saṅkappā	568	
PA_tika-s05_01t:568_3	byāpādasaṅkappavihiṃsāsaṅkappā etassāti anāvilasaṅkappo, icchādigedhassa abhāvena	568	
PA_tika-s05_01t:568_4	anabhigijjhanto vāyamati kusalavāyāmaṃ pavatteti. “Kathaṃ vāyamatī”ti pucchitabbattā	568	
PA_tika-s05_01t:568_5	“so anuppannāna”ntiādi vuttaṃ. Tattha soti uparibhāvanāmaggabhāvatthāya paṭipajjamāno	568	
PA_tika-s05_01t:568_6	sekkho. Anuppannānantiādīnaṃ attho sakkā aṭṭhakathāvacaneneva jānitunti na vibhatto.	568	
PA_tika-s05_01t:569_0	16. Yenāti asubhādīnaṃ anussaraṇalakkhaṇena indriyena taṇhāmayitavatthūsu kāmataṇhāya	569	
PA_tika-s05_01t:569_1	sahajātaṃ vitakkaṃ vāreti, idaṃ asubhādianussaraṇalakkhaṇaṃ indriyaṃ satindriyaṃ.	569	
PA_tika-s05_01t:569_2	Yena mahaggatabhāvappattena avikkhepena byāpādavitakkaṃ vāreti, idaṃ avikkhepasaṅkhātaṃ	569	
PA_tika-s05_01t:569_3	indriyaṃ samādhindriyaṃ. Yena sammappadhānena vihiṃsāvitakkaṃ vāreti, idaṃ sammappadhānasaṅkhātaṃ	569	
PA_tika-s05_01t:569_4	indriyaṃ vīriyindriyaṃ. Yena sammādiṭṭhisaṅkhātena indriyena uppannuppanne…pe… nādhivāseti,	569	
PA_tika-s05_01t:569_5	idaṃ sammādiṭṭhisaṅkhātaṃ indriyaṃ paññindriyaṃ. Imesu catūsu indriyesu saha uppajjamānā	569	
PA_tika-s05_01t:569_6	yā saddahanā okappanā uppajjati, anāvilabhāvato idaṃ saddahanasaṅkhātaṃ indriyaṃ	569	
PA_tika-s05_01t:569_7	saddhindriyaṃ. Imāni sekkhassa pañcindriyāni.	569	
PA_tika-s05_01t:570_0	Ekasmiṃyeva visaye jeṭṭhakabhāvaṃ na pāpuṇeyyuṃ, attano visaye jeṭṭhakabhāvaṃ pāpuṇituṃ	570	
PA_tika-s05_01t:570_1	arahanti, “katamaṃ indriyaṃ kattha visaye jeṭṭhakabhāvaṃ pavatta”nti pucchitabbabhāvato	570	
PA_tika-s05_01t:570_2	idaṃ indriyaṃ imasmiṃ visaye pavattanti dassento “tattha saddhindriyaṃ kattha daṭṭhabba”ntiādimāha.	570	
PA_tika-s05_01t:570_3	Tattha tatthāti tesu indriyesu catūsu sotāpattiyaṅgesu saddhindriyaṃ jeṭṭhakabhāvaṃ	570	
PA_tika-s05_01t:570_4	pavattanti daṭṭhabbaṃ. Evaṃ sesesupi yojetabbaṃ. Kiṃ nu sekkho paññindriyeva appamatto’ti	570	
PA_tika-s05_01t:570_5	bhagavatā vutto thomito, udāhu sabbehi kusalehi dhammehīti pucchitabbattā sabbehi	570	
PA_tika-s05_01t:570_6	kusalehi dhammehi pañcindriyapamukhehi vutto thomito hotīti dassetuṃ “evaṃ sekho”tiādi	570	
PA_tika-s05_01t:570_7	vuttaṃ. Tattha evaṃ pañcindriyānaṃ nibbattidassanena sekho puggalo sabbehi kusalehi	570	
PA_tika-s05_01t:570_8	dhammehi appamattoti bhagavatā vutto thomito anāvilatāya manasāti yojanā. “Sekkhassa	570	
PA_tika-s05_01t:570_9	anāvilatā kena saddahitabbā”ti vattabbattā “tenāha bhagavā manasānāvilo siyā”ti vuttaṃ.	570	
PA_tika-s05_01t:570_10	Bhagavatā “manasānāvilo siyā”ti vuttattā sekkhassa anāvilatā tumhehi saddahitabbāti.	5701	
PA_tika-s05_01t:571_0	17. Sekkhassa matthakappattā paṭipadā ācariyena vibhattā, amhehi ca ñātā, “kathaṃ	571	
PA_tika-s05_01t:571_1	asekkhassa matthakappattā paṭipadā ñātabbā”ti vattabbattā asekkhassa matthakappattaṃ	571	
PA_tika-s05_01t:571_2	paṭipadaṃ vibhajitvā dassetuṃ “kusalo sabbadhammāna”ntiādimāha. Tattha sabbadhammānanti	571	
PA_tika-s05_01t:571_3	sabbesu dhammesu matthakappattāya paṭipadāya asekkho kusalo chekataroti bhagavatā	571	
PA_tika-s05_01t:571_4	vutto thomito anāvilatāya manasāti. Asekkhassa sabbadhammesu yaṃ kosallaṃ dassetukāmo,	571	
PA_tika-s05_01t:571_5	tassa kosallassa visayabhūte sabbadhamme tāva puggalādhiṭṭhānena vibhajitvā dassetuṃ	571	
PA_tika-s05_01t:571_6	“loko nāmā”tiādimāha. Tattha “sabbadhammāna”nti iminā vuttadhammasaṅkhāto loko nāma	571	
PA_tika-s05_01t:571_7	kilesaloko, bhavaloko, indriyalokoti tividho hotīti yojanā. Tattha parittadhammaṭṭho	571	
PA_tika-s05_01t:571_8	kilesajananaṭṭhena kileso, kusalādipavattanaṭṭhena loko cāti kilesaloko. Mahaggatadhammaṭṭho	571	
PA_tika-s05_01t:571_9	bhavanaṭṭhena bhavo, vuttanayena loko cāti bhavaloko. Saddhindriyādidhammaṭṭho ādhipaccaṭṭhayogavasena	571	
PA_tika-s05_01t:571_10	indriyabhūto hutvā saddhindriyādipattanaṭṭhena loko cāti indriyaloko.	5711	
PA_tika-s05_01t:572_0	“Tīsu lokesu katamena katamo samudāgacchatī”ti pucchitabbattā “tatthā”tiādi vuttaṃ.	572	
PA_tika-s05_01t:572_1	“Saddhādiindriyāni ko nibbattetī”ti pucchitabbattā “so indriyāni nibbattetī”ti vuttaṃ.	572	
PA_tika-s05_01t:572_2	Tattha soti yo puggalo kilesalokasaṅkhāte parittadhamme, bhavalokasaṅkhāte mahaggatadhamme	572	
PA_tika-s05_01t:572_3	ca taṃtaṃsampādanavasena ṭhito, so puggalo saddhindriyādīni indriyāni attasantāne nibbatteti.	572	
PA_tika-s05_01t:573_0	“Indriyesu attasantānesu punappunaṃ nibbattāpanavasena vuḍḍhāpiyamānesu kā paññā	573	
PA_tika-s05_01t:573_1	bhavatī”ti pucchitabbattā “indriyesū”tiādi vuttaṃ. Tattha neyyassāti abhiññeyyassa.	573	
PA_tika-s05_01t:573_2	Pariññāti rūpārūpadhamme salakkhaṇato, paccayato ca pariggahādivasena pavattapaññā.	573	
PA_tika-s05_01t:573_3	“Sā pariññā katividhena upaparikkhitabbā”ti pucchitabbattā “sā duvidhenā”tiādi vuttaṃ.	573	
PA_tika-s05_01t:573_4	Tattha sā pariññā dassanapariññāya ca bhāvanāpariññāya ca duvidhena viññūhi upaparikkhitvā	573	
PA_tika-s05_01t:573_5	gahetabbāti. Dassanapariññāyāti ca dassanamaggapaññājanikāya ñātapariññāyāti attho	573	
PA_tika-s05_01t:573_6	gahetabbo. Tena aṭṭhakathāyaṃ vuttaṃ “dassanapariññāti ñātapariññā”ti. Bhāvanāpariññāyāti	573	
PA_tika-s05_01t:573_7	bhāvanāmaggapaññājanikāya tīraṇapariññāya saddhiṃ pahānapariññāyāti attho.	573	
PA_tika-s05_01t:574_0	“Sā duvidhenā’tiādinā vutto attho atisaṅkhepo na sakkā viññātuṃ, vitthāretvā kathehī”ti	574	
PA_tika-s05_01t:574_1	vattabbattā “yadā hī”tiādi vuttaṃ. Tattha yadāti balavavipassanuppajjanakāle. Sekhoti	574	
PA_tika-s05_01t:574_2	sikkhanasīlatāya kalyāṇaputhujjano ceva sotāpannādiko ca. Ñeyyanti ñātabbaṃ rūpādikaṃ	574	
PA_tika-s05_01t:574_3	saṅkhāraṃ. Parijānātīti pariggahādiñāṇena pariggahetvā jānāti nibbidāñāṇasahagatena.	574	
PA_tika-s05_01t:574_4	Tassāti kalyāṇaputhujjanassa ceva sotāpannādikassa ca. Dve dhammāti kalyāṇaputhujjanassa	574	
PA_tika-s05_01t:574_5	balavavipassanādhammo ceva sotāpannādikassa ca balavavipassanādhammo ca. Yathākkamaṃ	574	
PA_tika-s05_01t:574_6	dassanakosallaṃ sotāpattimaggañāṇañceva bhāvanākosallaṃ sakadāgāmimaggādikañca santāne	574	
PA_tika-s05_01t:574_7	pavattāpanavasena gacchanti.	574	
PA_tika-s05_01t:575_0	“Pubbe yaṃ ñāṇaṃ ‘neyyassa pariññā’ti vuttaṃ, taṃ ñāṇaṃ katividhena veditabba”nti	575	
PA_tika-s05_01t:575_1	pucchitabbattā “taṃ ñāṇaṃ pañcavidhena veditabbaṃ…pe... sacchikiriyā”ti vuttaṃ. “Tāsu	575	
PA_tika-s05_01t:575_2	vipassanābhedena bhinnāsu pañcasu abhiññādīsu katamā abhiññā, katamā pariññā, katamaṃ	575	
PA_tika-s05_01t:575_3	pahānaṃ, katamā bhāvanā, katamā sacchikiriyā”ti pucchitabbattā “tattha katamā”tiādi	575	
PA_tika-s05_01t:575_4	vuttaṃ. Tattha tatthāti abhiññādīsu. Yaṃ dhammānaṃ salakkhaṇe ñāṇanti rūpadhammānaṃ	575	
PA_tika-s05_01t:575_5	kakkhaḷādisalakkhaṇe, arūpadhammānaṃ phusanādisalakkhaṇe ārammaṇakaraṇavasena pavattaṃ	575	
PA_tika-s05_01t:575_6	yaṃ ñāṇaṃ hetuphalajānanahetujānanasaṅkhātā dhammapaṭisambhidā ceva hetuphalajānanasaṅkhātā	575	
PA_tika-s05_01t:575_7	atthapaṭisambhidā ca bhavati. Ayaṃ salakkhaṇena saddhiṃ hetuphalajānanā paññā abhiññā nāma.	575	
PA_tika-s05_01t:576_0	Evanti vuttappakārena. Abhiññāñāṇena abhijānitvā. Yā parijānanātiādīsu “idaṃ anavajjaṃ	576	
PA_tika-s05_01t:576_1	kusalaṃ, idaṃ sāvajjaṃ akusalaṃ, idaṃ akusalavipākajanakaṃ sāvajjaṃ, idaṃ kusalavipākajanakaṃ	576	
PA_tika-s05_01t:576_2	anavajjaṃ, idaṃ saṃkiliṭṭhaṃ kaṇhaṃ, idaṃ asaṃkiliṭṭhaṃ sukkaṃ, idaṃ kusalaṃ anavajjādikaṃ	576	
PA_tika-s05_01t:576_3	sevitabbaṃ, idaṃ akusalaṃ sāvajjādikaṃ na sevitabba”nti evaṃ aniccādito kalāpasammasanādivasena	576	
PA_tika-s05_01t:576_4	gahitā sammasitā ime vipassanāya ārammaṇabhūtā saṅkhatadhammā idaṃ udayabbayañāṇādiphalaṃ	576	
PA_tika-s05_01t:576_5	ānisaṃsaṃ anukkamena nibbattāpenti. Tannibbattavipassanāya uppajjanato upacāraṃ uppādenti,	576	
PA_tika-s05_01t:576_6	evaṃ anukkamena gahitānaṃ pavattitānaṃ tesaṃ udayabbayañāṇādīnaṃ ayaṃ saccānubodhapaṭivedho	576	
PA_tika-s05_01t:576_7	atthoti paricchinditvā yā parijānanā pavattā, sā ayaṃ parijānanā pariññā nāmāti yojetvā,	576	
PA_tika-s05_01t:576_8	evaṃ vuttappakārāya pariññāpaññāya parijānitvā pahātabbā, bhāvetabbā, sacchikātabbā	576	
PA_tika-s05_01t:576_9	ca tayo dhammā avasiṭṭhā bhavanti. “Ye akusalā, te pahātabbā”ti yā parijānanā paññā	576	
PA_tika-s05_01t:576_10	pavattā, idaṃ pahānaṃ pahānañāṇaṃ. “Ye kusalā, te bhāvetabbā”ti yā parijānanā paññā	5761	
PA_tika-s05_01t:576_11	pavattā, sā bhāvanāpaññā. “Yaṃ asaṅkhataṃ, idaṃ sacchikiriya”nti yā parijānanā paññā	5761	
PA_tika-s05_01t:576_12	pavattā, sā sacchikiriyāpaññāti yojetvā aṭṭhakathādhippāyena aviruddho attho gahetabbo.	5761	
PA_tika-s05_01t:577_0	Abhiññādayo pañcavidhā paññā ācariyena vibhattā, amhehi ca ñātā, “tāhi pariññāhi	577	
PA_tika-s05_01t:577_1	jānanto puggalo ‘ki’nti vuccati thomīyatī”ti vattabbattā “yo eva”ntiādi vuttaṃ. Tattha	577	
PA_tika-s05_01t:577_2	yo puggalo evaṃ vuttappakārena jānāti, ayaṃ jānanto puggalo paccayuppannesu dhammesu	577	
PA_tika-s05_01t:577_3	kusalattā chekattā “atthakusalo”ti vuccati thomīyati, paccayadhammesu kusalattā “dhammakusalo”ti	577	
PA_tika-s05_01t:577_4	ca catunnaṃ ekattādīnaṃ nayānaṃ yuttatāya kovidattā “kalyāṇatākusalo”ti ca phalasamāpattīsu	577	
PA_tika-s05_01t:577_5	kovidattā “phalatākusalo”ti ca vaḍḍhīsu kovidattā “āyakusalo”ti ca avaḍḍhīsu kovidattā	577	
PA_tika-s05_01t:577_6	“apāyakusalo”ti ca accāyike kicce vā bhaye vā uppanne sati tassa kiccassa, bhayassa	577	
PA_tika-s05_01t:577_7	vā tikicchanasamatthe ṭhānuppattiyakāraṇe kovidattā “upāyakusalo”ti ca mahantesu	577	
PA_tika-s05_01t:577_8	abhikkamādīsu satisampajaññāya sampannattā “mahatā kosallena samannāgato”ti ca vuccati	577	
PA_tika-s05_01t:577_9	thomīyati. “Tassa asekkhassa atthādīsu kusalabhāvo kathaṃ saddahitabbo”ti vattabbattā	577	
PA_tika-s05_01t:577_10	“tenāhā”tiādi vuttaṃ. “Kusalo sabbadhammāna”nti vuttattā saddahitabboti adhippāyo.	5771	
PA_tika-s05_01t:578_0	“Kusalo sabbadhammāna”nti padassa attho ācariyena vibhatto, amhehi ca ñāto, “sato	578	
PA_tika-s05_01t:578_1	bhikkhu paribbaje”ti padassa attho kathaṃ amhehi vitthārato viññāto”ti vattabbattā	578	
PA_tika-s05_01t:578_2	“sato bhikkhu paribbaje”tiādi vuttaṃ. Atha vā “sato bhikkhu paribbaje”ti bhagavatā	578	
PA_tika-s05_01t:578_3	vuttaṃ, “kattha pavattena satisahitena ñāṇena sampanno sato kimatthaṃ paribbaje”ti	578	
PA_tika-s05_01t:578_4	pucchitabbattā “imesu pavattena satisahitañāṇena sampanno sato imamatthaṃ paribbaje”ti	578	
PA_tika-s05_01t:578_5	niyametvā dassento “sato bhikkhu paribbaje”tiādimāha. Tattha tenāti yo abhikkamādīsu	578	
PA_tika-s05_01t:578_6	pavattena satisahitañāṇena samannāgato sato asekkhabhikkhu, tena asekkhabhikkhunā	578	
PA_tika-s05_01t:578_7	pariniṭṭhitasikkhattā aññapayojanābhāvato diṭṭhadhammasukhavihāratthaṃ abhikkante…pe…	578	
PA_tika-s05_01t:578_8	tuṇhībhāvena satena satisahitena sampajānena ñāṇena vihātabbaṃ catuiriyāpathaparivattanasaṅkhātaṃ	578	
PA_tika-s05_01t:578_9	viharaṇaṃ pavattetabbaṃ.	578	
PA_tika-s05_01t:579_0	“Yā sekkhāsekkhapaṭipadā niddiṭṭhā, imā sekkhāsekkhapaṭipadā saṅkhepato katividhā”ti	579	
PA_tika-s05_01t:579_1	pucchitabbattā imā paṭipadāsaṅkhātā cariyā saṅkhepato puggalavasena dveti dassetuṃ	579	
PA_tika-s05_01t:579_2	“imā dve cariyā”tiādimāha. Tattha yā cariyā bhāvetabbakusalādibhedena vā atthakosallādibhedena	579	
PA_tika-s05_01t:579_3	vā abhikkamādīsu satisampajaññabhedena vā niddiṭṭhā, imā cariyā dveti bhagavatā anuññātā	579	
PA_tika-s05_01t:579_4	anujānanavasena desitā, visuddhānaṃ arahantānaṃ ekā cariyā, visujjhantānaṃ sekkhānaṃ	579	
PA_tika-s05_01t:579_5	ekā cariyāti puggalavasena dveti daṭṭhabbā.	579	
PA_tika-s05_01t:580_0	“Asekkhoyeva kasmā ‘sato abhikkamatī’tiādinā vuccati thomīyati, kalyāṇaputhujjanopi	580	
PA_tika-s05_01t:580_1	‘sato abhikkamatī’tiādinā vuccati thomīyatī”ti vattabbattā “katakiccāni hī”tiādi	580	
PA_tika-s05_01t:580_2	vuttaṃ. Arahato indriyāni katakiccāni, indriyānaṃ katakiccattā yaṃ pucchaṃ pucchitabbaṃ,	580	
PA_tika-s05_01t:580_3	taṃ sabbaṃ catubbidhaṃ dukkhassa pariññābhisamayena bojjhitabbaṃ…pe… nirodhassa sacchikiriyābhisamayena	580	
PA_tika-s05_01t:580_4	bojjhitabbaṃ bhave. Catubbidhaṃ idaṃ bojjhaṃ bojjhitabbaṃ yo asekkho sativepullappattattā	580	
PA_tika-s05_01t:580_5	evaṃ pariññābhisamayādinā jānāti, ayaṃ asekkho nippariyāyena “rāgassa khayāya, dosassa	580	
PA_tika-s05_01t:580_6	khayāya, mohassa khayāya sato abhikkamati, sato paṭikkamatī”ti vuccati thomīyati.	580	
PA_tika-s05_01t:580_7	Sekkhopi yathāvuttaṃ bojjhaṃ bojjhitabbaṃ attano pariññābhisamayādinā jānāti, tasmā	580	
PA_tika-s05_01t:580_8	“sato…pe… mohassā”ti vuccati thomīyatīti veditabbo. Tena vuttaṃ “ke visujjhantā? Sekkhā”ti.	580	
PA_tika-s05_01t:581_0	“Kasmā sekkhāsekkhānaṃ satisampajaññena abhikkamanādibhāvo, rāgādīnañca khayabhāvo	581	
PA_tika-s05_01t:581_1	saddahitabbo”ti vattabbattā vuttaṃ “tenāha bhagavā sato bhikkhu paribbaje”ti. “Bhagavato	581	
PA_tika-s05_01t:581_2	sabbaṃ kāyakammaṃ ñāṇapubbaṅgama’ntiādinā manāpikesu kāmesu nābhigijjhanabhāvo, amanāpikesu	581	
PA_tika-s05_01t:581_3	kāmesu manasā anāvilabhāvo, sabbadhammesu kusalabhāvo, satisampajaññena samannāgatassa	581	
PA_tika-s05_01t:581_4	paribbajanabhāvo ācariyena niddiṭṭho, so nābhigijjhanabhāvādiko kasmā amhehi saddahitabbo”ti	581	
PA_tika-s05_01t:581_5	pucchitabbattā vuttaṃ “tenāha kāmesu…pe… paribbaje”ti. Imissā gāthāyapi pucchāvissajjanavicayo	581	
PA_tika-s05_01t:581_6	pubbe ekādhiṭṭhānādidhammādhiṭṭhānādivasena vuttanayānusārena veditabbo.	581	
PA_tika-s05_01t:582_0	Vicayahāravibhaṅge ajitasuttaṃ nīharitvā pucchāvissajjanavicayo ācariyena vibhatto,	582	
PA_tika-s05_01t:582_1	amhehi ca ñāto, “katamo suttantaresu pucchāvissajjanavicayo”ti pucchitabbattā ajitasutte	582	
PA_tika-s05_01t:582_2	pucchāvissajjanavicayanayānusārena suttantaresupi pucchāvissajjanāni nīharitvā pucchāvicayavissajjanavicayā	582	
PA_tika-s05_01t:582_3	yojetabbāti dassetuṃ “evaṃ pucchitabbaṃ, evaṃ vissajjitabba”nti vuttaṃ. Aṭṭhakathāyaṃ pana –	582	
PA_tika-s05_01t:583_0	Ettāvatā ca mahāthero vicayahāraṃ vibhajanto ajitasuttavasena pucchāvicayaṃ, vissajjanavicayañca	583	
PA_tika-s05_01t:583_1	dassetvā idāni suttantaresupi pucchāvissajjanavicayānaṃ nayaṃ dassento evaṃ pucchitabbaṃ,	583	
PA_tika-s05_01t:583_2	evaṃ vissajjitabba’nti āhā”ti –	583	
PA_tika-s05_01t:584_0	Vuttaṃ. Tattha evanti ajitasutte vuttapucchāvicayānusārena pucchāvasena pavattasuttaṃ	584	
PA_tika-s05_01t:584_1	nīharitvā pucchāvicayo vibhajetabbo, evaṃ ajitasutte vuttavissajjanavicayānusārena	584	
PA_tika-s05_01t:584_2	suttantaresupi vissajjanavasena pavattasuttaṃ nīharitvā vissajjanavicayo vibhajetabbo.	584	
PA_tika-s05_01t:585_0	Pucchāvissajjanavicayā ācariyena vibhattā, amhehi ca ñātā, “katamo suttaanugītivicayo”ti	585	
PA_tika-s05_01t:585_1	pucchitabbattā “suttassa ca anugītī”tiādi vuttaṃ. Tattha suttassāti nīharitasuttassa.	585	
PA_tika-s05_01t:585_2	Anugītīti suttantaradesanāsaṅkhātā anugīti. Atthato ca byañjanato ca samānetabbāti	585	
PA_tika-s05_01t:585_3	tassā anugītiyā atthato, byañjanato ca saṃvaṇṇetabbasuttena samānā sadisī kātabbā,	585	
PA_tika-s05_01t:585_4	tasmiṃ vā saṃvaṇṇiyamānasutte anugīti suttatthato, byañjanato ca samānetabbā. “Atthato	585	
PA_tika-s05_01t:585_5	asamāne ko nāma doso āpajjeyyā”ti pucchitabbattā atthāpagataṃ hi byañjanaṃ samphappalāpaṃ	585	
PA_tika-s05_01t:585_6	bhavatī”ti vuttaṃ. “Atthato asamāne doso vutto, amhehi ca ñāto, byañjanato asamāne	585	
PA_tika-s05_01t:585_7	pana ko nāma doso āpajjatī”ti pucchitabbattā “dunnikkhittassa padabyañjanassa atthopi	585	
PA_tika-s05_01t:585_8	dunnayo bhavatī”ti vuttaṃ. Tasmā sadosattā anugītiyā vā suttena atthabyañjanūpetaṃ saṅgāyitabbaṃ.	585	
PA_tika-s05_01t:586_0	Anugītivicayo ācariyena vibhatto, amhehi ca ñāto, “katamo suttassa vicayo”ti pucchitabbattā	586	
PA_tika-s05_01t:586_1	suttañcā”tiādi vuttaṃ. Tattha suttañcāti niddhāritasuttañca. “Idaṃ niddhāritasuttaṃ	586	
PA_tika-s05_01t:586_2	nāma bhagavatā vuttaṃ āhaccavacanaṃ kiṃ, udāhu saṅgāyantehi vuttaṃ anusandhivacanaṃ	586	
PA_tika-s05_01t:586_3	ki”nti pavicinitabbaṃ, “idaṃ niddhāritasuttaṃ nītatthaṃ kiṃ, udāhu neyyatthaṃ ki”nti	586	
PA_tika-s05_01t:586_4	pavicinitabbaṃ, “idaṃ niddhāritasuttaṃ saṃkilesabhāgiyaṃ kiṃ, udāhu vāsanābhāgiyaṃ	586	
PA_tika-s05_01t:586_5	ki”nti pavicinitabbaṃ, “idaṃ niddhāritasuttaṃ nibbedhabhāgiyaṃ kiṃ, udāhu asekkhabhāgiyaṃ	586	
PA_tika-s05_01t:586_6	ki”nti pavicinitabbaṃ. Evaṃ pavicinitvā yadi āhaccavacanaṃ bhave, evaṃ sati “āhaccavacana”nti	586	
PA_tika-s05_01t:586_7	niddhāretvā gahetabbaṃ. Yadi asekkhasuttaṃ bhave, evaṃ sati “asekkhasutta”nti niddhāretvā	586	
PA_tika-s05_01t:586_8	gahetabbaṃ, ñātanti attho.	586	
PA_tika-s05_01t:587_0	“Suttaṃ pavicinitvā suttassa atthabhūtāni sabbāni saccāni niddhāretvā kattha padese	587	
PA_tika-s05_01t:587_1	passitabbānī”ti pucchitabbattā pucchaṃ ṭhapetvā imasmiṃ padese passitabbānīti dassetuṃ	587	
PA_tika-s05_01t:587_2	“kuhiṃ imassa suttassa sabbāni…pe… pariyosāne”ti vuttaṃ. Tattha imassa suttassāti	587	
PA_tika-s05_01t:587_3	yaṃ suttaṃ vicinituṃ niddhāritaṃ, imassa suttassa catusaccavinimuttassa suttatthassa	587	
PA_tika-s05_01t:587_4	abhāvato sabbāni saccāni tasseva suttassa ādimajjhapariyosāne passitabbānīti attho.	587	
PA_tika-s05_01t:588_0	Yathāvuttaṃ suttavicayaṃ nigamento “evaṃ suttaṃ pavicetabba”nti āha. “Na yathāvuttapucchādīnaṃ	588	
PA_tika-s05_01t:588_1	pavicetabbabhāvo amhehi jānitabbo saddahitabbo”ti vattabbabhāvato “tenāha…pe… anugītī”ti	588	
PA_tika-s05_01t:588_2	vuttaṃ. Tattha tena yathāvuttapucchādīnaṃ vicetabbabhāvena āyasmā mahākaccāno “yaṃ	588	
PA_tika-s05_01t:588_3	pucchitañca…pe… anugītī”tiādikaṃ yaṃ vacanaṃ āha, tena vacanena vicetabbabhāvo tumhehi	588	
PA_tika-s05_01t:588_4	jānitabbo saddahitabbovāti vuttaṃ hoti.	588	
PA_tika-s05_01t:589_0	“Yathāvuttappakāro ca vicayo hāro paripuṇṇo kiṃ, udāhu aññopi niddhāretvā yojetabbo	589	
PA_tika-s05_01t:589_1	atthi ki”nti pucchitabbattā “niyutto vicayo hāro”ti vuttaṃ. Tattha pucchāvicayavissajjanavicayapubbāparavicayaanugītivicayasuttavicayā	589	
PA_tika-s05_01t:589_2	sarūpato vibhattā, tehi avaseso assādādivicayopi yathārahaṃ niddhāretvā yutto yuñjitabboti adhippāyo.	589	
PA_tika-s05_01t:590	Iti vicayahāravibhaṅge sattibalānurūpā racitā	59	
PA_tika-s05_01t:591	Vibhāvanā niṭṭhitā.	59	
PA_tika-s05_01t:592	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	59	
PA_tika-s05_01t:593	3. Yuttihāravibhaṅgavibhāvanā	59	
PA_tika-s05_01t:594_0	18. Yena yena saṃvaṇṇanāvisesabhūtena vicayahāravibhaṅgena padapañhādayo vicitā,	594	
PA_tika-s05_01t:594_1	so saṃvaṇṇanāvisesabhūto vicayahāravibhaṅgo paripuṇṇo, “katamo yuttihāravibhaṅgo”ti	594	
PA_tika-s05_01t:594_2	pucchitabbattā “tattha katamo yuttihāro”tiādi vuttaṃ. Tattha tatthāti tesu niddiṭṭhesu	594	
PA_tika-s05_01t:594_3	soḷasasu hāresu katamo saṃvaṇṇanāviseso yuttihāro yuttihāravibhaṅgoti pucchi. “Sabbesaṃ	594	
PA_tika-s05_01t:594_4	hārāna”ntiādiniddesassa idāni vuccamāno “ayaṃ yuttihāro”tiādiko vitthārasaṃvaṇṇanāviseso	594	
PA_tika-s05_01t:594_5	yuttihāravibhaṅgo nāmāti viññeyyo. Tena vuttaṃ “tattha katamo yuttihārotiādi yuttihāravibhaṅgo”ti.	594	
PA_tika-s05_01t:594_6	Ayaṃ yuttihāro kiṃ nāma suttatthaṃ yuttāyuttivasena yojayatīti yuñjitabbaṃ suttatthaṃ	594	
PA_tika-s05_01t:594_7	pucchati. Suttattho pana duvidho atathākārena gayhamāno, tathākārena gayhamāno atthoti.	594	
PA_tika-s05_01t:594_8	Tattha atathākārena gayhamānova attho yāthāvato yuttiniddhāraṇena yojetabbo, itaro	594	
PA_tika-s05_01t:594_9	pana bhūtakathanamattena yojetabbo. Yasmā panāyaṃ yuttigavesanā nāma saṃvaṇṇanā mahāpadesehi	594	
PA_tika-s05_01t:594_10	vinā na sambhavati, tasmā yuttihāraṃ vibhajanto tassa yuttihārassa lakkhaṇaṃ paṭhamaṃ	5941	
PA_tika-s05_01t:594_11	upadisituṃ “cattāro mahāpadesā”tiādimāha. Tattha mahāpadesāti mahante buddhādayo	5941	
PA_tika-s05_01t:594_12	apadisitvā vuttāni kāraṇāni, mahantāni vā dhammassa apadesāni patiṭṭhānāni. Apadisīyateti	5941	
PA_tika-s05_01t:594_13	apadeso, buddho apadeso etassa kāraṇassāti buddhāpadeso. Sesesupi eseva nayo netabbo.	5941	
PA_tika-s05_01t:594_14	“Buddhassa sammukhā etaṃ suttaṃ mayā suta”nti vatvā ābhatassa ganthassa suttavinayehi	5941	
PA_tika-s05_01t:594_15	saṃsandanaṃ dhammo, asaṃsandanaṃ adhammoti vinicchayakāraṇaṃ mahāpadesoti adhippāyo.	5941	
PA_tika-s05_01t:594_16	“Buddhassa sammukhā mayā ābhataṃ, saṅghassa sammukhā mayā ābhataṃ, sambahulattherānaṃ	5941	
PA_tika-s05_01t:594_17	sammukhā mayā ābhataṃ, ekattherassa sammukhā mayā ābhata”nti vatvā ābhatassa ganthassa	5941	
PA_tika-s05_01t:594_18	yāni byañjanapadaatthapadāni santi, tāni padabyañjanāni bhagavatā desite sutte otarayitabbāni	5941	
PA_tika-s05_01t:594_19	anuppavesitāni, vinaye rāgādivinaye sandassayitabbāni saṃsandetabbāni. Dhammatāyaṃ	5941	
PA_tika-s05_01t:594_20	upanikkhipitabbāni pakkhipitabbāni. Yadi suttatthena, vinayatthena, dhammatāya ca	5942	
PA_tika-s05_01t:594_21	aviruddhāni honti, evaṃ sati tava ābhatapadabyañjanāni yuttānīti vinicchayantehi	5942	
PA_tika-s05_01t:594_22	vatvā gahetabbānīti adhippāyo.	5942	
PA_tika-s05_01t:595_0	Suttavinayadhammatāsu otarayitabbāni sandassayitabbāni upanikkhipitabbānīti ācariyena	595	
PA_tika-s05_01t:595_1	vuttāni, “kattha sutte, kattha vinaye, kattha dhammatāya”nti vattabbattā “katamasmiṃ	595	
PA_tika-s05_01t:595_2	sutte”tiādi vuttaṃ. Tattha catūsu ariyasaccesūti catunnaṃ ariyasaccānaṃ dassanakesu	595	
PA_tika-s05_01t:595_3	suttesu. Rāgo vinassati vūpasamati etena asubhādināti rāgavinayaṃ, kiṃ taṃ? Asubhādinimittaṃ,	595	
PA_tika-s05_01t:595_4	taṃ assa atthīti rāgavinayo, ko so? Asubhādinimittadassanako suttantaviseso. Esa	595	
PA_tika-s05_01t:595_5	nayo dosavinayotiādīsupi. Paṭiccasamuppādo nāma sassatadiṭṭhiucchedadiṭṭhiṃ vivajjetvā	595	
PA_tika-s05_01t:595_6	ekattanayādīnaṃ dīpanena avijjādisaṅkhārādisabhāvadhammānaṃ paccayapaccayuppannabhāvadīpakoti	595	
PA_tika-s05_01t:595_7	vuttaṃ “katamissaṃ dhammatāyaṃ upanikkhipitabbāni? Paṭiccasamuppāde”ti.	595	
PA_tika-s05_01t:596_0	“Suttādīsu avatarante sandissante avilomente kiṃ na janetī”ti vattabbato “catūsū”tiādi	596	
PA_tika-s05_01t:596_1	vuttaṃ. Tattha “buddhādīnaṃ sammukhā mayā ābhata”nti vatvā ābhatagantho catūsu ariyasaccesu	596	
PA_tika-s05_01t:596_2	yadi avatarati, evaṃ sati ābhatagantho āsave na janeti. Rāgādikilesavinaye yadi sandissati,	596	
PA_tika-s05_01t:596_3	evaṃ sati ābhatagantho āsave na janeti. Dhammatañca yadi na vilometi, evaṃ sati ābhatagantho	596	
PA_tika-s05_01t:596_4	āsave na janetīti attho daṭṭhabbo.	596	
PA_tika-s05_01t:597_0	“Kimatthaṃ yuttihāravibhaṅge cattāro mahāpadesā ābhatā”ti vattabbattā “catūhi mahāpadesehī”tiādimāha.	597	
PA_tika-s05_01t:597_1	Tattha ābhataganthe yaṃ yaṃ atthajātaṃ, yaṃ yaṃ dhammajātaṃ vā catūhi mahāpadesehi	597	
PA_tika-s05_01t:597_2	yujjati, taṃ taṃ atthajātaṃ vā taṃ taṃ dhammajātaṃ vā saṃvaṇṇetabbasutte gahetabbaṃ.	597	
PA_tika-s05_01t:597_3	Yena yena kāraṇena ca catūhi mahāpadesehi yujjati, taṃ taṃ kāraṇaṃ saṃvaṇṇanāvasena	597	
PA_tika-s05_01t:597_4	saṃvaṇṇetabbasutte gahetabbaṃ. Yathā yathā pakārena catūhi mahāpadesehi yujjati,	597	
PA_tika-s05_01t:597_5	so so pakāro saṃvaṇṇanāvasena saṃvaṇṇetabbasutte gahetabbo. Evaṃ gāhaṇatthaṃ cattāro	597	
PA_tika-s05_01t:597_6	mahāpadesā ābhatāti attho.	597	
PA_tika-s05_01t:598_0	19. Catūhi mahāpadesehi yuttaṃ aviruddhaṃ taṃ taṃ atthajātaṃ gahetabbanti ācariyena	598	
PA_tika-s05_01t:598_1	vuttaṃ, “kattha kena yuttiniddhāraṇaṃ kātabba”nti vattabbattā “pañhaṃ pucchitenā”tiādi	598	
PA_tika-s05_01t:598_2	vuttaṃ. Pañhe pañhaṃ pucchitena puggalena yuttiniddhāraṇaṃ kātabbanti. Tattha pañhanti	598	
PA_tika-s05_01t:598_3	pañhitabbaṃ sabhāvadhammaṃ. Pucchitenāti vissajjetuṃ samatthena paṇḍitapuggalena.	598	
PA_tika-s05_01t:598_4	Pañheti pucchāvasena pavattapāṭhe. Padāni kati kittakāni hontīti padaso paṭhamaṃ	598	
PA_tika-s05_01t:598_5	pariyogāhitabbaṃ yuttihārena vicetabbaṃ vīmaṃsitabbaṃ. “Kathaṃ vicetabba”nti pucchitabbattā	598	
PA_tika-s05_01t:598_6	“yadi sabbānī”tiādi vuttaṃ. Tattha sabbāni padānīti pucchitapāṭhe niravasesāni padāni	598	
PA_tika-s05_01t:598_7	ekaṃ samānaṃ atthaṃ yadi abhivadanti, evaṃ sati atthavasena eko pañho. Esa nayo sesesupi.	598	
PA_tika-s05_01t:598_8	Tena vuttaṃ “tadatthassekassa ñātuṃ icchitattā”ti.	598	
PA_tika-s05_01t:599_0	Ekanti atthavasena ekavidhaṃ pañhaṃ. Upaparikkhamānena puggalena aññātabbaṃ daḷhaṃ	599	
PA_tika-s05_01t:599_1	jānitabbaṃ. “Ko ājānanākāro”ti pucchitabbattā ājānanākāraṃ dassento “kiṃ ime dhammā”tiādimāha.	599	
PA_tika-s05_01t:599_2	Tattha “ye hi pariyattidhammā saṃvaṇṇetabbā, ime pariyattidhammā nānatthā honti kiṃ,	599	
PA_tika-s05_01t:599_3	nānābyañjanā honti kiṃ, udāhu imesaṃ pariyattidhammānaṃ eko attho hoti, byañjanameva	599	
PA_tika-s05_01t:599_4	nānaṃ hoti ki”nti yuttito vicetvā aññātabbanti yojanā. “Yathāvutto pañho kiṃ bhave”ti	599	
PA_tika-s05_01t:599_5	pucchitabbattā yathāvuttaṃ pañhaṃ ekadesaṃ dassetuṃ “yathā kiṃ bhave”ti pucchitvā	599	
PA_tika-s05_01t:599_6	“yathā sā”tiādimāha.	599	
PA_tika-s05_01t:600_0	Tassaṃ pucchāgāthāyaṃ – coraghātakena manussena coro abbhāhato viya kena dhammena	600	
PA_tika-s05_01t:600_1	sattaloko sadā abbhāhato, māluvalatāya attano nissitarukkho parivārito ajjhotthaṭo	600	
PA_tika-s05_01t:600_2	viya kena dhammena sattaloko sadā parivārito ajjhotthaṭo, visappītakhurappena sallena	600	
PA_tika-s05_01t:600_3	otiṇṇo anupaviṭṭho viya kena sallena sattaloko sadā otiṇṇo anupaviṭṭho, kissa kena	600	
PA_tika-s05_01t:600_4	kāraṇena sattaloko sadā dhūpāyito santāpitoti yojanā.	600	
PA_tika-s05_01t:601_0	“Imāya pucchāgāthāya kittakāni padānī”ti pucchitabbattā “imānī”tiādi vuttaṃ. Tattha	601	
PA_tika-s05_01t:601_1	pucchitānīti pucchitatthāni padāni cattāri honti. “Kittakā pañhā”ti pucchitabbattā	601	
PA_tika-s05_01t:601_2	“te tayo pañhā”ti vuttaṃ.	601	
PA_tika-s05_01t:602	Bhagavā devatāya hi yasmā vissajjeti, iti tasmā vissajjanato “tayopañhā”ti viññāyati. “Katamā vissajjanagāthā”ti pucchitabbattā –	60	
PA_tika-s05_01t:603	“Maccunābbhāhato loko, jarāya parivārito;	60	
PA_tika-s05_01t:604	Taṇhāsallena otiṇṇo, icchādhūpāyito sadā”ti. –	60	
PA_tika-s05_01t:605_0	Vuttaṃ. Tassaṃ vissajjanagāthāyaṃ – coraghātakena manussena coro abbhāhato viya maccunā	605	
PA_tika-s05_01t:605_1	sattaloko sadā abbhāhato, māluvalatāya attano nissitarukkho parivārito ajjhotthaṭo	605	
PA_tika-s05_01t:605_2	viya jarāya sattaloko sadā parivārito ajjhotthaṭo, visappītakhurappena sallena otiṇṇo	605	
PA_tika-s05_01t:605_3	anupaviṭṭho viya taṇhāsallena sattaloko sadā otiṇṇo anupaviṭṭho, icchāya sattaloko	605	
PA_tika-s05_01t:605_4	sadā dhūpāyito santāpitoti yojanā.	605	
PA_tika-s05_01t:606_0	20. “Katamaṃ maccu, katamā jarā”ti pucchitabbattā “tattha jarā”tiādi vuttaṃ. Tattha	606	
PA_tika-s05_01t:606_1	tatthāti tissaṃ vissajjanagāthāyaṃ. Dutiyapade vuttā jarā ca paṭhamapade vuttaṃ maraṇañca	606	
PA_tika-s05_01t:606_2	imāni dve saṅkhatassa khandhapañcakassa saṅkhatalakkhaṇāni honti, saṅkhataṃ khandhapañcakaṃ	606	
PA_tika-s05_01t:606_3	muñcitvā visuṃ na upalabbhatīti attho. “Saṅkhatalakkhaṇānaṃ jarāmaraṇānaṃ kathaṃ	606	
PA_tika-s05_01t:606_4	bhedo jānitabbo”ti vattabbattā “jarāyaṃ ṭhitassā”tiādi vuttaṃ. Tattha jarāyaṃ ṭhitassa	606	
PA_tika-s05_01t:606_5	aññathattanti ṭhitassa khandhappabandhassa yaṃ aññathattaṃ, ayaṃ pākaṭajarā nāma,	606	
PA_tika-s05_01t:606_6	na khaṇaṭṭhitijarā. Maraṇaṃ vayoti sammutimaraṇaṃ cutiyeva hoti, na khaṇikamaraṇaṃ,	606	
PA_tika-s05_01t:606_7	na samucchedamaraṇaṃ. Tena vuttaṃ “uppādo paññāyati, vayo paññāyati, ṭhitassa aññathattaṃ paññāyatī”ti.	606	
PA_tika-s05_01t:607_0	Yadi ṭhitasseva maraṇaṃ siyā, evaṃ sati jarāmaraṇānaṃ nānattaṃ yuttaṃ na siyā, ayutte	607	
PA_tika-s05_01t:607_1	sati “te tayo pañhā”ti vacanampi ayuttamevāti vattabbato “tattha jarāya cā”tiādi	607	
PA_tika-s05_01t:607_2	vuttaṃ. Tattha tatthāti tissaṃ vissajjanagāthāyaṃ vuttāya jarāya ca vuttassa maraṇassa	607	
PA_tika-s05_01t:607_3	ca atthato nānattaṃ yuttaṃ.	607	
PA_tika-s05_01t:608_0	“Kena kāraṇena yuttaṃ, kathaṃ kāraṇena nānattaṃ sampaṭicchitabba”nti vattabbattā	608	
PA_tika-s05_01t:608_1	“gabbhagatāpi hi mīyantī”ti vuttaṃ. Jaraṃ appattā gabbhagatāpi sattā hi yasmā mīyanti,	608	
PA_tika-s05_01t:608_2	tasmā nānattaṃ sampaṭicchitabbaṃ. “Gabbhagatāpi jarappattā bhaveyyu”nti vattabbattā	608	
PA_tika-s05_01t:608_3	“na ca te jiṇṇā bhavantī”ti vuttaṃ. Jarappattāpi ajiṇṇattā jiṇṇajaraṃ appattāva mīyanti,	608	
PA_tika-s05_01t:608_4	evaṃ idhādhippetassa jiṇṇajarāvirahitassa maraṇassa sambhavato aññā jarā, aññaṃ maraṇanti	608	
PA_tika-s05_01t:608_5	ñātabbanti vuttaṃ hoti. “Na gabbhagatānaṃyeva jiṇṇajaraṃ appattaṃ maraṇaṃ atthi,	608	
PA_tika-s05_01t:608_6	aññesampi atthī”ti vattabbabhāvato “atthi ca devānaṃ maraṇa”nti vuttaṃ. “Devāpi cirakālasambhavato	608	
PA_tika-s05_01t:608_7	jaraṃ pattā bhaveyyu”nti vattabbattā “na ca tesaṃ sarīrāni jīrantī”ti vuttaṃ. “Jarāmaraṇānaṃ	608	
PA_tika-s05_01t:608_8	nānatte kāraṇaṃ ettakamevā”ti vattabbattā aññampi atthīti dassetuṃ “sakkate vā”tiādi	608	
PA_tika-s05_01t:608_9	vuttaṃ. Tattha jiṇṇajarāya paṭikammaṃ kātuṃ sakkateva, maraṇassa pana paṭikammassa	608	
PA_tika-s05_01t:608_10	kātuṃ na sakkateva, imināpi kāraṇena jarāmaraṇānaṃ nānattaṃ sampaṭicchitabbamevāti	6081	
PA_tika-s05_01t:608_11	attho. “Na sakkate maraṇassa paṭikammaṃ kātu”nti kasmā vuttaṃ, nanu iddhipādabhāvanāya	6081	
PA_tika-s05_01t:608_12	vasībhāve sati sakkā maraṇassāpi paṭikammaṃ kātunti codanaṃ manasi katvā “aññatreva	6081	
PA_tika-s05_01t:608_13	iddhimantānaṃ iddhivisayā”ti vuttaṃ.	6081	
PA_tika-s05_01t:609_0	Jarāmaraṇānaṃ aññamaññaṃ nānābhāvo ācariyena dassito, amhehi ca ñāto, “kathaṃ pana	609	
PA_tika-s05_01t:609_1	taṇhāya jarāmaraṇehi nānābhāvo”ti vattabbato tehi taṇhāya nānattaṃ dassetuṃ “yaṃ	609	
PA_tika-s05_01t:609_2	panāhā”tiādi vuttaṃ. Taṇhāya avijjamānāyapi jīrantāpi mīyantāpi vītarāgā yasmā dissanti,	609	
PA_tika-s05_01t:609_3	tasmā taṇhāya jarāmaraṇehi nānābhāvo sampaṭicchitabbo.	609	
PA_tika-s05_01t:610_0	“Taṇhāya jīraṇabhijjanalakkhaṇaṃ atthīti tehi taṇhāya anaññatte ko nāma doso siyā”ti	610	
PA_tika-s05_01t:610_1	vattabbato dosaṃ dassetuṃ “yadi cā”tiādi vuttaṃ. Jarāmaraṇaṃ yathā yena jīraṇabhijjanalakkhaṇena	610	
PA_tika-s05_01t:610_2	pākaṭaṃ, evaṃ jīraṇabhijjanalakkhaṇena taṇhāpi pākaṭā. Yadi ca siyā; evaṃ sante yobbanaṭṭhāpi	610	
PA_tika-s05_01t:610_3	sabbe māṇavā vigatataṇhā siyuṃ, na ca vigatataṇhā, tasmā nānābhāvo sampaṭicchitabbo.	610	
PA_tika-s05_01t:610_4	Tato aññopi doso āpajjeyyāti dassetuṃ “yathā ca taṇhā dukkhassā”tiādi vuttaṃ. Tattha	610	
PA_tika-s05_01t:610_5	jarāmaraṇānaṃ taṇhāya anaññatte sati taṇhāya bhavataṇhāya dukkhasamudayo hoti, evaṃ	610	
PA_tika-s05_01t:610_6	jarāmaraṇampi dukkhasamudayo siyā. Yasmā na jarāmaraṇaṃ dukkhasamudayo, tasmā jarāmaraṇehi	610	
PA_tika-s05_01t:610_7	taṇhāya nānattaṃ veditabbaṃ.	610	
PA_tika-s05_01t:611_0	Tehi tāya anaññatte sati evampi doso āpajjeyyāti dassetuṃ “yathā ca taṇhā maggavajjhā”tiādi	611	
PA_tika-s05_01t:611_1	vuttaṃ. Tattha tehi tāya anaññatte sati yathā taṇhā maggavajjhā hoti, evaṃ jarāmaraṇampi	611	
PA_tika-s05_01t:611_2	maggavajjhaṃ siyā. Yathā jarāmaraṇaṃ maggavajjhaṃ na hoti, evaṃ taṇhāpi maggavajjhā	611	
PA_tika-s05_01t:611_3	na siyā, tathā ca na hoti pahātabbāpahātabbabhāvato, tasmāpi jarāmaraṇehi taṇhāya	611	
PA_tika-s05_01t:611_4	nānattaṃ veditabbaṃ.	611	
PA_tika-s05_01t:612_0	“Yadi cātiādinā vuttāya yuttiyā upapattiyā eva jarāmaraṇehi taṇhāya aññattaṃ gavesitabba”nti	612	
PA_tika-s05_01t:612_1	vattabbattā aññehipi kāraṇehi gavesitabbanti dassetuṃ “imāya yuttiyā”tiādi vuttaṃ.	612	
PA_tika-s05_01t:612_2	Tattha imāya yuttiyāti yā yutti “yadi cā”tiādinā vuttāya imāya yuttiyā upapattiyā.	612	
PA_tika-s05_01t:612_3	Aññamaññehi kāraṇehi aññehi aññehi kāraṇabhūtehi upapattīhi jarāmaraṇehi taṇhāya	612	
PA_tika-s05_01t:612_4	aññattaṃ gavesitabbanti attho. “Aññamaññehi kāraṇehi gavesitabba”nti kasmā vuttaṃ,	612	
PA_tika-s05_01t:612_5	nanu yuttiyā, atthato ca aññattaṃ sandissatīti codanaṃ manasi katvā “yadi ca sandissatī”tiādimāha.	612	
PA_tika-s05_01t:612_6	Tattha yuttisamāruḷhaṃ atthato ca maraṇehi taṇhāya ca aññattaṃ yadi ca sandissati,	612	
PA_tika-s05_01t:612_7	byañjanatopi aññattaṃ gavesitabbamevāti attho.	612	
PA_tika-s05_01t:613_0	“Kathaṃ byañjanato aññattaṃ gavesitabba”nti vattabbattā “salloti vā”tiādi vuttaṃ.	613	
PA_tika-s05_01t:613_1	Tattha “sallo”ti vā “dhūpāyana”nti vā dvīhi byañjanehi vuccamānānaṃ imesaṃ icchātaṇhāsaṅkhātānaṃ	613	
PA_tika-s05_01t:613_2	dhammānaṃ atthato ekattaṃ samānattaṃ yujjati, na aññattaṃ. “Sallo”ti vā “dhūpāyana”nti	613	
PA_tika-s05_01t:613_3	vā dvīhi byañjanehi avuccamānānaṃ jarāmaraṇānaṃ taṇhāya ekattaṃ na yujjati. Tamevatthaṃ	613	
PA_tika-s05_01t:613_4	vivarituṃ “na hī”tiādi vuttaṃ. Tattha icchāya ca taṇhāya ca atthato aññattaṃ na yujjati,	613	
PA_tika-s05_01t:613_5	ekattameva yujjatīti yojanā. Icchāya ca taṇhāya ca jīraṇabhijjanasambhavato jarāmaraṇehi	613	
PA_tika-s05_01t:613_6	taṇhāya ekattaṃ siyā, “kasmā aññattaṃ yutta”nti vattabbato “taṇhāya adhippāye”tiādi	613	
PA_tika-s05_01t:613_7	vuttaṃ. Tattha taṇhāya adhippāye aparipūramāne navasu āghātavatthūsu kodho ca uppajjati,	613	
PA_tika-s05_01t:613_8	upanāho ca uppajjati. Jarāmaraṇesu aparipūramānesu navasu āghātavatthūsu kodho ca	613	
PA_tika-s05_01t:613_9	na uppajjati, upanāho ca na uppajjati. Iti imāya yuttiyā jarāya ca maraṇassa ca taṇhāya	613	
PA_tika-s05_01t:613_10	ca atthato aññattaṃ yujjatiyevāti daṭṭhabbaṃ.	6131	
PA_tika-s05_01t:614_0	Yadi icchā taṇhāya atthato ekattaṃ yuttaṃ, evaṃ sati kasmā bhagavatā “maccunābbhāhato	614	
PA_tika-s05_01t:614_1	loko”tiādigāthāyaṃ “taṇhāsallena otiṇṇo, icchādhūpāyito sadā”ti dvidhā vuttāti codanaṃ	614	
PA_tika-s05_01t:614_2	pariharanto “yaṃ panidaṃ bhagavatā”tiādimāha. Tattha “icchā”tipi “taṇhā”tipi dvīhi	614	
PA_tika-s05_01t:614_3	nāmehi yaṃ panidaṃ abhilapitaṃ yaṃ panidaṃ abhilapanaṃ kataṃ, idaṃ abhilapanaṃ bhagavatā	614	
PA_tika-s05_01t:614_4	bāhirānaṃ icchitabbatasitabbānaṃ vatthūnaṃ rūpādiārammaṇānaṃ bhedānaṃ vasena “icchā”tipi	614	
PA_tika-s05_01t:614_5	“taṇhā”tipi dvīhi nāmehi abhilapitaṃ abhilapanavasena katanti ekattaṃ yuttameva,	614	
PA_tika-s05_01t:614_6	na nānattanti attho daṭṭhabbo.	614	
PA_tika-s05_01t:615_0	“Nāmavasena dvidhā vuttānaṃ icchātaṇhādīnaṃ kena ekattaṃ yuttanti saddahitabba”nti	615	
PA_tika-s05_01t:615_1	vattabbattā “sabbāhī”tiādi vuttaṃ. Tattha nānānāmavasena pabhedā sabbā icchādikā	615	
PA_tika-s05_01t:615_2	taṇhā ajjhosānalakkhaṇena ekalakkhaṇā hi yasmā yuttā, tasmā nāmavasena bhinnānampi	615	
PA_tika-s05_01t:615_3	ekalakkhaṇena ekattaṃ yuttanti saddahitabbanti daṭṭhabbaṃ. “Kimiva yutta”nti pucchitabbattā	615	
PA_tika-s05_01t:615_4	“yathā sabbo”tiādi vuttaṃ. Tattha kaṭṭhaggiādivasena aneko sabbo aggi uṇhattalakkhaṇena	615	
PA_tika-s05_01t:615_5	ekalakkhaṇo yathā, evaṃ ajjhosānalakkhaṇena ekalakkhaṇāti yojanā. Sabbassa aggino	615	
PA_tika-s05_01t:615_6	upādānavasena anekāni nāmāni sarūpato dassetuṃ “apicā”tiādi vuttaṃ. Tassattho pākaṭo.	615	
PA_tika-s05_01t:615_7	Ārammaṇavasena taṇhā aññehi aññehi nāmehi bhagavatā abhilapitā, upādānavasena aggi	615	
PA_tika-s05_01t:615_8	aññehi aññehi nāmehi abhilapitoti yojanā kātabbā.	615	
PA_tika-s05_01t:616_0	“Vissajjanagāthāyaṃ āgatanāmehi eva taṇhā abhilapitā”ti pucchitabbattā anekehi nāmehi	616	
PA_tika-s05_01t:616_1	abhilapitāti dassetuṃ “icchāitipī”tiādi vuttaṃ. Tattha icchitabbāni atthāni rūpādīni	616	
PA_tika-s05_01t:616_2	ārammaṇāni sattā icchanti etāyāti icchā. Tasanti etāyāti taṇhā. Sallati pavisati	616	
PA_tika-s05_01t:616_3	visappītaṃ sallaṃ viyāti sallā, santāpaṃ lāti ādadātīti vā sallā, santāpaṃ lāti pavattetīti	616	
PA_tika-s05_01t:616_4	vā sallā. Dhūpāyati santāpeti paridahatīti dhūpāyanā. Sarati ākaḍḍhati avaharati	616	
PA_tika-s05_01t:616_5	sīghasotā saritā viyāti saritā, sarati sallatīti vā saritā. Visaratīti visattikā.	616	
PA_tika-s05_01t:616_6	Pītivasena sinehatīti sineho. Tāsu tāsu gatīsu kilamathaṃ uppādetīti kilamatho. Sattā	616	
PA_tika-s05_01t:616_7	rūpādiārammaṇāni maññanti etāyāti maññanā. Bhavaṃ bandhatīti bandho. Āsīyate patthīyateti	616	
PA_tika-s05_01t:616_8	āsā. Āsiyati patthetīti vā āsā. Pipāsīyateti pipāsā, ārammaṇarasaṃ pipāsatīti vā	616	
PA_tika-s05_01t:616_9	pipāsā. Abhinandīyateti abhinandanā, abhinandatīti vā abhinandanā. Vitthārato aṭṭhakathāvasena veditabbo.	616	
PA_tika-s05_01t:617_0	“Taṇhāya icchādippakāravasena ālapitabhāvo kena saddahitabbo”ti vattabbattā “yathā	617	
PA_tika-s05_01t:617_1	ca vevacane”tiādi vuttaṃ. Vevacanahāravibhaṅge “āsā ca pīhā…pe… vevacana”nti yā taṇhā	617	
PA_tika-s05_01t:617_2	yathā yena pakārena vuttā, tathā tena pakārena vuttāya taṇhāya icchādippakāravasena	617	
PA_tika-s05_01t:617_3	ālapitabhāvo saddahitabbo. “Vevacanavibhaṅge ācariyena vuttopi bhagavatā avutte kena	617	
PA_tika-s05_01t:617_4	saddahitabbo”ti vattabbattā “yathāha bhagavā”tiādi vuttaṃ. Yathā yena pakārena bhagavā	617	
PA_tika-s05_01t:617_5	“rūpe tissā”tiādikaṃ yaṃ vacanamāha, tathā tena pakārena vuttena tena vacanena saddahitabbo	617	
PA_tika-s05_01t:617_6	vāti. Evaṃ yujjatīti evaṃ vuttanayena icchātaṇhānaṃ atthato ekattā, jarāya ca maraṇassa	617	
PA_tika-s05_01t:617_7	ca taṇhāya ca atthato aññattā ca “tayo pañhā”ti yaṃ vacanaṃ vuttaṃ, taṃ vacanaṃ yujjatīti attho gahetabbo.	617	
PA_tika-s05_01t:618_0	21. “Kenassubbhāhato lokotiādigāthāya tayo pañhā vuttā”ti pañhattayabhāve yutti ācariyena	618	
PA_tika-s05_01t:618_1	vibhattā, amhehi ca ñātā. “Tato aññehi pakārehi yutti kathaṃ ñātabbā”ti vattabbabhāvato	618	
PA_tika-s05_01t:618_2	aññehi pakārehipi yuttigavesanaṃ dassento “sabbo dukkhūpacāro”tiādimāha. Tattha sabbo	618	
PA_tika-s05_01t:618_3	dukkhūpacāro kāmataṇhāsaṅkhāramūlakoti yujjati, sabbo nibbidūpacāro kāmataṇhāparikkhāramūlakoti	618	
PA_tika-s05_01t:618_4	na yujjati. Vacanatthato pana dukkhassa upacāro pavattīti dukkhūpacāro. Kāmataṇhāpaccayā	618	
PA_tika-s05_01t:618_5	pavatto saṅkhāro mūlaṃ etassāti kāmataṇhāsaṅkhāramūlako. Nibbidāya upacāro pavattīti	618	
PA_tika-s05_01t:618_6	nibbidūpacāro. Kāmataṇhāya parikkhārabhūto vatthukāmo mūlaṃ etassāti kāmataṇhāparikkhāramūlakoti.	618	
PA_tika-s05_01t:618_7	Tattha anabhiratisaṅkhātā ukkaṇṭhā nibbidā kāmataṇhāparikkhāramūlikā yujjati, ñāṇanibbidā	618	
PA_tika-s05_01t:618_8	kāmataṇhāparikkhāramūlikā na yujjati, tasmā sabbo nibbidūpacāro kāmataṇhāparikkhāramūlakoti	618	
PA_tika-s05_01t:618_9	na pana yujjatīti vuttaṃ.	618	
PA_tika-s05_01t:619_0	“Pañhattayabhāve ceva dukkhūpacāranibbidūpacāre ca yā yutti ācariyena vibhattā, sāva	619	
PA_tika-s05_01t:619_1	yutti sallakkhetabbā kiṃ, udāhu imāya yuttiyā aññāpi yutti gavesitabbā ki”nti vattabbato	619	
PA_tika-s05_01t:619_2	nayaṃ dassetuṃ “imāyā”tiādimāha. Idaṃ vuttaṃ hoti – pañhattayabhāve ceva dukkhūpacāranibbidūpacāre	619	
PA_tika-s05_01t:619_3	ca yā yutti mayā vibhattā, imāya yuttiyā anusārena aññamaññehi kāraṇehi tesu tesu	619	
PA_tika-s05_01t:619_4	pāḷippadesesu yuttipi gavesitabbāti.	619	
PA_tika-s05_01t:620_0	“Idaṃ nayadassanaṃ saṃkhittaṃ, na sakkā vitthārato gavesitu”nti vattabbato taṃ nayadassanaṃ	620	
PA_tika-s05_01t:620_1	vitthārato vibhajitvā dassetuṃ “yathā hi bhagavā”tiādi āraddhaṃ. Asubhassa jigucchanīyabhāvato	620	
PA_tika-s05_01t:620_2	rāguppādo na yutto, tasmā rāgacaritassa puggalassa asubhadesanā rāgavinayāya yuttā.	620	
PA_tika-s05_01t:620_3	Mettāya dosapaṭipakkhattā dosacaritassa puggalassa mettādesanā dosavinayāya yuttā.	620	
PA_tika-s05_01t:620_4	Paṭiccasamuppādassa paññāvisayattā mohacaritassa puggalassa paṭiccasamuppādadesanā	620	
PA_tika-s05_01t:620_5	mohavinayāya yuttā. “Rāgacaritassāpi mettādidesanā yujjeyya sabbasattasādhāraṇattā”ti	620	
PA_tika-s05_01t:620_6	vattabbattā “yadi hi bhagavā”tiādi vuttaṃ. Tibbakilesassa rāgacaritassa adhippetattā	620	
PA_tika-s05_01t:620_7	tādisassa puggalassa mettaṃ cetovimuttiṃ yadi deseyya, evaṃ sati mettāvasenapi rāguppajjanato	620	
PA_tika-s05_01t:620_8	desanā na yujjati. Sukhaṃ paṭipadaṃ vā yadi deseyya, evaṃ sati rāgacaritassa dukkhāpaṭipadāyujjanato	620	
PA_tika-s05_01t:620_9	desanā na yujjati. Vipassanāpubbaṅgamaṃ pahānaṃ vā yadipi deseyya, evaṃ sati rāgacaritassa	620	
PA_tika-s05_01t:620_10	asubhānupassanaṃ vajjetvā vipassanāpubbaṅgamassa pahānassa dukkarato desanā na yujjatīti yojanā.	6201	
PA_tika-s05_01t:621_0	“Bhagavā rāgacaritassā”tiādinā niravasesavasena yutti na vibhattā, nayadassanamevāti	621	
PA_tika-s05_01t:621_1	yo nayo dassito, tena nayena aññāpi gavesitabbāti dassetuṃ “evaṃ yaṃ kiñcī”tiādi	621	
PA_tika-s05_01t:621_2	vuttaṃ. Rāgassa yaṃ kiñci anulomappahānaṃ, dosassa yaṃ kiñci anulomappahānaṃ, mohassa	621	
PA_tika-s05_01t:621_3	yaṃ kiñci anulomappahānaṃ desitaṃ, taṃ sabbaṃ anulomappahānaṃ yattakā pāḷippadesā	621	
PA_tika-s05_01t:621_4	ñāṇassa bhūmi, tattakesu vicayena hārena vicinitvā yuttihārena yojetabbanti yojanā.	621	
PA_tika-s05_01t:622_0	“Rāgādippahānavasena yutti gavesitabbā”ti vattabbabhāvato aññehipi mettādibrahmavihāraphalasamāpattinavānupubbasamāpattivasībhāvehi	622	
PA_tika-s05_01t:622_1	vibhajitvā yuttigavesanaṃ dassetuṃ “mettāvihārissā”tiādi āraddhaṃ. Tattha mettāvihārissa	622	
PA_tika-s05_01t:622_2	mettāvihāralābhino sato saṃvijjamānassa puggalassa mettāya byāpādapaṭipakkhattā byāpādo	622	
PA_tika-s05_01t:622_3	cittaṃ pariyādāya ṭhassatīti desanā na yujjatīti ca, mettāvihārissa sato byāpādo	622	
PA_tika-s05_01t:622_4	pahānaṃ abbhatthaṃ gacchatīti desanā yujjati. Karuṇāvihārissa karuṇāvihāralābhino	622	
PA_tika-s05_01t:622_5	sato saṃvijjamānassa puggalassa karuṇāya vihesāya paṭipakkhattā vihesā cittaṃ pariyādāya	622	
PA_tika-s05_01t:622_6	ṭhassatīti desanā na yujjati, karuṇāvihārissa sato vihesā pahānaṃ abbhatthaṃ gacchatīti	622	
PA_tika-s05_01t:622_7	desanā yujjati. Muditāvihārissa muditāvihāralābhino sato saṃvijjamānassa puggalassa	622	
PA_tika-s05_01t:622_8	muditāya aratiyā paṭipakkhattā arati cittaṃ pariyādāya ṭhassatīti desanā na yujjati,	622	
PA_tika-s05_01t:622_9	muditāvihārissa sato arati pahānaṃ abbhatthaṃ gacchatīti desanā yujjati. Upekkhāvihārissa	622	
PA_tika-s05_01t:622_10	upekkhāvihāralābhino sato saṃvijjamānassa puggalassa upekkhāya rāgassa paṭipakkhattā	6221	
PA_tika-s05_01t:622_11	rāgo cittaṃ pariyādāya ṭhassatīti desanā na yujjati, upekkhāvihārissa sato rāgo pahānaṃ	6221	
PA_tika-s05_01t:622_12	abbhatthaṃ gacchatīti desanā yujjati.	6221	
PA_tika-s05_01t:623_0	Animittavihārissa aniccānupassanāmukhena paṭiladdhaphalasamāpattivihāralābhino sato	623	
PA_tika-s05_01t:623_1	saṃvijjamānassa puggalassa nimittānusāri tena teneva saṅkhāranimittānusāreneva niccādīsu	623	
PA_tika-s05_01t:623_2	pahīnena nimittena viññāṇaṃ pavattatīti desanā na yujjati, animittānupassanāya niccādivipallāsapaṭipakkhattā	623	
PA_tika-s05_01t:623_3	animittavihārissa sato nimittaṃ pahānaṃ abbhatthaṃ gacchatīti desanā yujjati. “Asmī”ti	623	
PA_tika-s05_01t:623_4	maññitaṃ khandhapañcakaṃ attavigataṃ “ayaṃ khandhapañcako ahaṃ asmī”ti na samanupassāmi,	623	
PA_tika-s05_01t:623_5	atha ca pana asamanupassane satipi “me kiṃ asmī”ti “kathaṃ asmī”ti vicikicchā kathaṃkathāsallaṃ	623	
PA_tika-s05_01t:623_6	cittaṃ pariyādāya ṭhassatīti desanā na yujjati, vicikicchāya pahānekaṭṭhabhāvato	623	
PA_tika-s05_01t:623_7	“ayaṃ khandhapañcako ahaṃ asmī”ti asamanupassantassa vicikicchā kathaṃkathāsallaṃ	623	
PA_tika-s05_01t:623_8	pahānaṃ abbhatthaṃ gacchatīti desanā yujjati.	623	
PA_tika-s05_01t:624_0	“Phalasamāpattivaseneva yutti gavesitabbā ki”nti vattabbattā jhānasamāpattivasenapi	624	
PA_tika-s05_01t:624_1	yutti gavesitabbāti dassetuṃ “yathā vā pana paṭhamaṃ jhāna”ntiādi āraddhaṃ. Atha	624	
PA_tika-s05_01t:624_2	vā “phalasamāpattivihārisseva yutti gavesitabbā ki”nti vattabbattā jhānasamāpattivasenapi	624	
PA_tika-s05_01t:624_3	yutti gavesitabbāti dassetuṃ “yathā vā pana paṭhamaṃ jhāna”ntiādi āraddhaṃ. Tattha	624	
PA_tika-s05_01t:624_4	yathā paṭhamaṃ jhānaṃ samāpannassa phalasamāpattivihārissa yutti gavesitabbā, evaṃ	624	
PA_tika-s05_01t:624_5	jhānasamāpattivihārissapi yutti gavesitabbā. Kathaṃ? Paṭhamaṃ jhānaṃ samāpannassa	624	
PA_tika-s05_01t:624_6	paṭhamajjhānasamaṅgino sato saṃvijjamānassa puggalassa nīvaraṇavikkhambhanato kāmarāgabyāpādā	624	
PA_tika-s05_01t:624_7	visesāya dutiyajjhānāya saṃvattantīti desanā na yujjati, kāmarāgabyāpādā jhānassa	624	
PA_tika-s05_01t:624_8	hānāya saṃvattantīti desanā yujjati. Vitakkasahagatā saññāmanasikārā upacāradhammena	624	
PA_tika-s05_01t:624_9	saha dutiyajjhānadhammā jhānassa hānāya saṃvattantīti desanā na yujjati, vitakkasahagatā	624	
PA_tika-s05_01t:624_10	saññāmanasikārā visesāya uparijhānatthāya saṃvattantīti desanā yujjati.	6241	
PA_tika-s05_01t:625_0	Dutiyaṃ jhānaṃ samāpannassa sato saṃvijjamānassa puggalassa vitakkavicārasahagatā	625	
PA_tika-s05_01t:625_1	vā saññāmanasikārā upacāradhammena saha paṭhamajjhānadhammā visesāya uparijhānatthāya	625	
PA_tika-s05_01t:625_2	saṃvattantīti desanā na yujjati, vitakkavicārasahagatā saññāmanasikārā avitakkajhānassa	625	
PA_tika-s05_01t:625_3	hānāya saṃvattantīti desanā yujjati. Upekkhāsahagatā vā saññāmanasikārā upacāradhammena	625	
PA_tika-s05_01t:625_4	saha catutthajjhānadhammā jhānassa hānāya saṃvattantīti desanā na yujjati, upekkhāsahagatā	625	
PA_tika-s05_01t:625_5	saññāmanasikārā visesāya uparijhānatthāya saṃvattantīti desanā yujjati. Sesesupi	625	
PA_tika-s05_01t:625_6	atthānurūpaṃ yojanā kātabbā. Yathāvuttasamāpattīsu vasībhāvena paricitaṃ kallatāparicitaṃ cittaṃ nāma.	625	
PA_tika-s05_01t:626_0	Ettakameva yuttigavesanaṃ na kātabbaṃ, navavidhasuttantesu yathāladdhayuttigavesanampi	626	
PA_tika-s05_01t:626_1	kātabbanti dassetuṃ “evaṃ sabbe”tiādi vuttaṃ. “Sabbesaṃ hārānaṃ yathāvuttabhūmigocarānaṃ	626	
PA_tika-s05_01t:626_2	vicayahārena vicinitvā yuttihārena yojetabbabhāvo kena saddahitabbo”ti vattabbattā	626	
PA_tika-s05_01t:626_3	“tenāhā”tiādi vuttaṃ. Tattha tena yojetabbabhāvena āyasmā mahākaccāno “sabbesa”ntiādikaṃ	626	
PA_tika-s05_01t:626_4	yaṃ vacanaṃ āha, tena vacanena saddahitabboti vuttaṃ hoti.	626	
PA_tika-s05_01t:627	Iti yuttihāravibhaṅge sattibalānurūpā racitā	62	
PA_tika-s05_01t:628	Vibhāvanā niṭṭhitā.	62	
PA_tika-s05_01t:629	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	62	
PA_tika-s05_01t:630	4. Padaṭṭhānahāravibhaṅgavibhāvanā	63	
PA_tika-s05_01t:631_0	22. Yena yena saṃvaṇṇanāvisesabhūtena yuttihāravibhaṅgabhūtena pañhāvissajjanādīnaṃ	631	
PA_tika-s05_01t:631_1	yuttāyuttabhāvo vibhatto, so saṃvaṇṇanāvisesabhūto yuttihāravibhaṅgo paripuṇṇo, “katamo	631	
PA_tika-s05_01t:631_2	padaṭṭhānahāravibhaṅgo”ti pucchitabbattā “tattha katamo padaṭṭhāno hāro”tiādi āraddhaṃ.	631	
PA_tika-s05_01t:631_3	Tattha tatthāti tesu niddiṭṭhesu soḷasasu desanāhārādīsu hāresu katamo saṃvaṇṇanāviseso	631	
PA_tika-s05_01t:631_4	padaṭṭhāno hāro padaṭṭhānahāravibhaṅgoti pucchati. “Dhammaṃ desesi jino”tiādiniddesassa	631	
PA_tika-s05_01t:631_5	idāni mayā vuccamāno “ayaṃ padaṭṭhāno hāro”tiādiko vitthārasaṃvaṇṇanāviseso padaṭṭhānahāravibhaṅgoti	631	
PA_tika-s05_01t:631_6	viññeyyo. Tena vuttaṃ – “tattha katamo padaṭṭhāno hārotiādi padaṭṭhānahāravibhaṅgo”ti.	631	
PA_tika-s05_01t:631_7	“Ayaṃ idāni vuccamāno vitthārabhūto padaṭṭhāno hāro piṭakattaye desitesu dhammesu	631	
PA_tika-s05_01t:631_8	kiṃ nāma dhammaṃ desayati saṃvaṇṇetī”ti pucchaṃ ṭhapetvā “idaṃ āsannakāraṇaṃ imassa	631	
PA_tika-s05_01t:631_9	āsannaphalassa padaṭṭhāna”nti niyametvā vibhajituṃ “ayaṃ padaṭṭhāno”tiādi vuttaṃ.	631	
PA_tika-s05_01t:631_10	Tassattho – sabbesu viññeyyadhammesu yāthāvato asampaṭivedho lakkhaṇaṃ etissā avijjāyāti	6311	
PA_tika-s05_01t:631_11	sabbadhammayāthāvaasampaṭivedhalakkhaṇā, avijjā, tassā avijjāya asubhe “subha”ntiādivipallāsā	6311	
PA_tika-s05_01t:631_12	padaṭṭhānaṃ āsannakāraṇaṃ. Vipallāse sati avijjā vattati uparūpari jāyati na hāyati,	6311	
PA_tika-s05_01t:631_13	tasmā vipallāsā avijjāya padaṭṭhānaṃ āsannakāraṇaṃ bhavanti. Avijjāya vaṭṭamūlakattā	6311	
PA_tika-s05_01t:631_14	taṃ ādiṃ katvā padaṭṭhānaṃ vibhattanti daṭṭhabbaṃ.	6311	
PA_tika-s05_01t:632_0	Taṇhāyapi vaṭṭamūlakattā tadanantaraṃ taṇhāya padaṭṭhānaṃ vibhajituṃ “ajjhosānalakkhaṇā”tiādi	632	
PA_tika-s05_01t:632_1	vuttaṃ. Tattha piyarūpaṃ sātarūpanti piyasabhāvaṃ sātasabhāvaṃ cakkhādidhammajātaṃ.	632	
PA_tika-s05_01t:632_2	Piyanīyasātanīye cakkhādike sati taṇhā vattati uparūpari jāyati, tasmā piyarūpaṃ	632	
PA_tika-s05_01t:632_3	sātarūpaṃ taṇhāya padaṭṭhānaṃ āsannakāraṇaṃ bhavati.	632	
PA_tika-s05_01t:633	Adinnādāne sati lobho vattati, tasmā adinnādānaṃ lobhassa padaṭṭhānaṃ bhavati. Adinnādānañhi ekavāraṃ uppannampi anādīnavadassanato lobhassa āsannakāraṇaṃ bhavatveva.	63	
PA_tika-s05_01t:634	Kesādīsu asubhesu pavattāyapi subhasaññāya nīlādivaṇṇadīghādisaṇṭhānahasanādibyañjanaggahaṇalakkhaṇattā cakkhundriyādīnaṃ asaṃvaro subhasaññāya padaṭṭhānaṃ bhavati.	63	
PA_tika-s05_01t:635	Dukkhadukkhādīsu pavattāyapi sukhasaññāya sāsavaphassūpagamanalakkhaṇattā rūpādīsu assādo sukhasaññāya padaṭṭhānaṃ.	63	
PA_tika-s05_01t:636	Rūpakkhandhādīsu aniccesu pavattāyapi niccasaññāya saṅkhatalakkhaṇānaṃ dhammānaṃ asamanupassanalakkhaṇattā rūpakkhandhādīsu niccaggahaṇaṃ viññāṇaṃ niccasaññāya padaṭṭhānaṃ.	63	
PA_tika-s05_01t:637	Aniccadukkhānattasaṅkhātesu khandhādīsu pavattāyapi attasaññāya aniccasaññādukkhasaññānaṃ asamanupassanalakkhaṇattā ahaṃmamādivasena pavatto nāmakāyo attasaññāya padaṭṭhānaṃ.	63	
PA_tika-s05_01t:638_0	Evaṃ avijjādīnaṃ akusalapakkhānaṃ dhammānaṃ padaṭṭhānaṃ dassetvā idāni tappaṭipakkhānaṃ	638	
PA_tika-s05_01t:638_1	vijjādīnaṃ dhammānaṃ padaṭṭhānaṃ dassetuṃ “sabbadhammasampaṭivedhalakkhaṇā”tiādi	638	
PA_tika-s05_01t:638_2	vuttaṃ. Sabbesu ñeyyadhammesu pavattāya vijjāya sabbadhammasampaṭivedhalakkhaṇattā	638	
PA_tika-s05_01t:638_3	sabbaṃ neyyaṃ vijjāya padaṭṭhānaṃ.	638	
PA_tika-s05_01t:639_0	Samathassa cittavikkhepasaṅkhātauddhaccapaṭisaṃharaṇasaṅkhātavikkhambhanalakkhaṇattā	639	
PA_tika-s05_01t:639_1	paṭibhāganimittabhūtā asubhā samathassa padaṭṭhānaṃ. Asubhāya hi taṇhāpaṭipakkhattā,	639	
PA_tika-s05_01t:639_2	taṇhāya ca abhāve samatho tiṭṭhatīti.	639	
PA_tika-s05_01t:640	Adinnādānā veramaṇivasena pavattassa alobhassa icchāvacarapaṭisaṃharaṇalakkhaṇattā adinnādānā veramaṇī alobhassa padaṭṭhānaṃ.	64	
PA_tika-s05_01t:641	Pāṇātipātā veramaṇivasena pavattassa adosassa abyāpajjalakkhaṇattā pāṇātipātā veramaṇī adosassa padaṭṭhānaṃ.	64	
PA_tika-s05_01t:642	Sammāpaṭipattivasena pavattassa amohassa vatthuavippaṭipattilakkhaṇattā sammāpaṭipatti amohassa padaṭṭhānaṃ.	64	
PA_tika-s05_01t:643_0	Nibbidāvasena pavattāya asubhasaññāya vinīlakavipubbakagahaṇalakkhaṇattā nibbidā	643	
PA_tika-s05_01t:643_1	asubhasaññāya padaṭṭhānaṃ. Nibbidāñāṇena hi anabhirati pavattati, anabhiratiyā ca	643	
PA_tika-s05_01t:643_2	asubhasaññā ṭhitāti.	643	
PA_tika-s05_01t:644	Dukkhavedanāvasena pavattāya dukkhasaññāya sāsavaphassaparijānanalakkhaṇattā vedanā dukkhasaññāya padaṭṭhānaṃ.	64	
PA_tika-s05_01t:645_0	Uppādavayavasena pavattāya aniccasaññāya saṅkhatalakkhaṇānaṃ dhammānaṃ samanupassanalakkhaṇattā	645	
PA_tika-s05_01t:645_1	uppādavayā aniccasaññāya padaṭṭhānaṃ. Uppādavayañhi samanupassitvā aniccasaññā pavattā.	645	
PA_tika-s05_01t:646	Dhammamattasaññāvasena pavattāya anattasaññāya sabbadhammaabhinivesalakkhaṇattā dhammasaññā anattasaññāya padaṭṭhānaṃ.	64	
PA_tika-s05_01t:647	Kāmarāgassa rūpādipañcakāmaguṇārammaṇattā pañca kāmaguṇā kāmarāgassa padaṭṭhānaṃ.	64	
PA_tika-s05_01t:648	Rūpasaṅkhāte kāye ārabbha pavattassa rūparāgassa cakkhādipañcindriyānaṃ anusārena pavattanato pañcindriyāni rūpāni rūparāgassa padaṭṭhānaṃ.	64	
PA_tika-s05_01t:649_0	Bhavanikantivasena pavattassa bhavarāgassa chaḷāyatanaṃ padaṭṭhānaṃ. Nibbattabhavānupassitāti	649	
PA_tika-s05_01t:649_1	“edisaṃ aniṭṭhaṃ rūpaṃ mā nibbattatu, edisaṃ iṭṭhaṃ rūpaṃ nibbattatu edisī dukkhā	649	
PA_tika-s05_01t:649_2	vedanā mā nibbattatu, edisī sukhā vedanā nibbattatū”ti evamādinā pakārena pavattā	649	
PA_tika-s05_01t:649_3	rūpābhinandanā, sā pañcannaṃ upādānakkhandhānaṃ padaṭṭhānaṃ.	649	
PA_tika-s05_01t:650	Kammassakataññāṇassa pubbenivāsānussatiñāṇānugatattā pubbenivāsānussatiñāṇadassanaṃ kammassakataññāṇassa padaṭṭhānaṃ.	65	
PA_tika-s05_01t:651_0	Okappanaṃ lakkhaṇaṃ yassā saddhāyāti okappanalakkhaṇā saddhā. Adhimutti paccupaṭṭhānaṃ	651	
PA_tika-s05_01t:651_1	yassā saddhāyāti adhimuttipaccupaṭṭhānā ca saddhā. Anāvilaṃ lakkhaṇaṃ yassa pasādassāti	651	
PA_tika-s05_01t:651_2	anāvilalakkhaṇoti pasādo. Sampasīdanaṃ paccupaṭṭhānaṃ yassa pasādassāti sampasīdanapaccupaṭṭhāno	651	
PA_tika-s05_01t:651_3	ca pasādo. So pana pasādo saddhāya eva avatthāvisesoti veditabbo. Aveccapasādo abhipatthiyanalakkhaṇāya	651	
PA_tika-s05_01t:651_4	saddhāya padaṭṭhānaṃ, okappanalakkhaṇā saddhā anāvilalakkhaṇassa pasādassa padaṭṭhānaṃ,	651	
PA_tika-s05_01t:651_5	catubbidhaṃ sammappadhānaṃ vīriyaṃ ārambhalakkhaṇassa vīriyassa padaṭṭhānaṃ, kāyādisatipaṭṭhānaṃ	651	
PA_tika-s05_01t:651_6	apilāpanalakkhaṇāya satiyā padaṭṭhānaṃ, jhānasahitassa samādhissa ekaggalakkhaṇattā	651	
PA_tika-s05_01t:651_7	vitakkādijhānāni samādhissa padaṭṭhānaṃ, paññāya kiccapajānanaārammaṇapajānanalakkhaṇattā	651	
PA_tika-s05_01t:651_8	saccāni paññāya padaṭṭhānaṃ.	651	
PA_tika-s05_01t:652_0	“Yesaṃ avijjādīnaṃ padaṭṭhānāni ācariyena vibhattāni, te avijjādayo katamesaṃ dhammānaṃ	652	
PA_tika-s05_01t:652_1	padaṭṭhānānī”ti pucchitabbattā te avijjādayopi imesaṃ dhammānaṃ padaṭṭhānāti dassetuṃ	652	
PA_tika-s05_01t:652_2	“aparo nayo”tiādi vuttaṃ. Avijjā assādamanasikāralakkhaṇassa ayonisomanasikārassa	652	
PA_tika-s05_01t:652_3	padaṭṭhānaṃ. Avijjāya hi ādīnavacchādanato ayonisomanasikāro jātoti. Saccasammohanalakkhaṇā	652	
PA_tika-s05_01t:652_4	avijjā puññāpuññāneñjābhisaṅkhārānaṃ padaṭṭhānaṃ, punabbhavavirohanalakkhaṇā tebhūmakacetanā	652	
PA_tika-s05_01t:652_5	saṅkhārā vipākaviññāṇassa padaṭṭhānaṃ, opapaccayikasaṅkhātena upapattibhavabhāvena	652	
PA_tika-s05_01t:652_6	nibbattilakkhaṇaṃ paṭisandhiviññāṇaṃ nāmarūpassa padaṭṭhānaṃ, nāmakāyarūpakāyasaṅghātalakkhaṇaṃ	652	
PA_tika-s05_01t:652_7	nāmarūpaṃ chaḷāyatanassa padaṭṭhānaṃ sahajātādipaccayabhāvato, cakkhādīnaṃ channaṃ	652	
PA_tika-s05_01t:652_8	indriyānaṃ pavattānaṃ lakkhaṇaṃ chaḷāyatanaṃ chabbidhassa phassassa yathākkamaṃ padaṭṭhānaṃ	652	
PA_tika-s05_01t:652_9	nissayādipaccayabhāvato, cakkhupasādarūpārammaṇaṃ cakkhuviññāṇādisannipātalakkhaṇo	652	
PA_tika-s05_01t:652_10	chabbidho phasso, taṃ vedanāya tena chabbidhena phassena sahajātāya chabbidhāya vedanāya	6521	
PA_tika-s05_01t:652_11	yathākkamaṃ padaṭṭhānaṃ sahajātādipaccayabhāvato, iṭṭhānubhavanaaniṭṭhānubhavanaiṭṭhāniṭṭhānubhavanalakkhaṇā	6521	
PA_tika-s05_01t:652_12	tividhā vedanā, taṃ taṇhāya tāya tividhāya vedanāya vasena pavattāya taṇhāya padaṭṭhānaṃ	6521	
PA_tika-s05_01t:652_13	upanissayādipaccayabhāvato, saparasantānesu ajjhosānalakkhaṇā taṇhā, taṃ upādānassa	6521	
PA_tika-s05_01t:652_14	tāya taṇhāya vasena pavattassa catubbidhassa upādānassa padaṭṭhānaṃ upanissayādipaccayabhāvato.	6521	
PA_tika-s05_01t:652_15	“So vedanāyā”ti ca “sā taṇhāyā”ti ca “sā upādānassā”ti ca pāṭhena bhavitabbaṃ, liṅgavipallāsaniddeso vā siyā.	6521	
PA_tika-s05_01t:653_0	Yaṃ upādānaṃ opapaccayikaṃ upapattikkhandhanibbattakaṃ, taṃ upādānaṃ duvidhassa bhavassa	653	
PA_tika-s05_01t:653_1	padaṭṭhānaṃ. Yo kammabhavo nāmakāyarūpakāyasambhavanalakkhaṇo, so kammabhavo jātiyā	653	
PA_tika-s05_01t:653_2	padaṭṭhānaṃ. Yā upapattibhūtā jāti khandhapātubhāvalakkhaṇā, taṃ sā jāti jarāya padaṭṭhānaṃ.	653	
PA_tika-s05_01t:653_3	Yā jiṇṇajarā upadhikkhandhaparipākalakkhaṇā, taṃ sā jiṇṇajarā maraṇassa padaṭṭhānaṃ.	653	
PA_tika-s05_01t:653_4	Yampi yassa sammutimaraṇaṃ jīvitindriyupacchedalakkhaṇaṃ, tampi tassa sammutimaraṇaṃ	653	
PA_tika-s05_01t:653_5	sokassa padaṭṭhānaṃ. Piyassa maraṇaṃ cintentassa yebhuyyena sokuppajjanato yo soko	653	
PA_tika-s05_01t:653_6	ñātiādipiyesu ussukkakārako, taṃ so soko paridevassa padaṭṭhānaṃ. Yo paridevo lālappakārako,	653	
PA_tika-s05_01t:653_7	taṃ so paridevo kāyikadukkhassa padaṭṭhānaṃ. Yaṃ kāyikaṃ dukkhaṃ kāyasampīḷanalakkhaṇaṃ,	653	
PA_tika-s05_01t:653_8	taṃ kāyikaṃ dukkhaṃ domanassassa padaṭṭhānaṃ. Yaṃ domanassaṃ cittasampīḷanalakkhaṇaṃ,	653	
PA_tika-s05_01t:653_9	taṃ domanassaṃ upāyāsassa padaṭṭhānaṃ. Yo upāyāso odahanakārako avadahanakārako,	653	
PA_tika-s05_01t:653_10	taṃ so upāyāso bhavassa upāyāsassa nissayasantānabhavassa padaṭṭhānaṃ.	6531	
PA_tika-s05_01t:654_0	Bhavassāti vuttabhavaṃ dassetuṃ “imānī”tiādi vuttaṃ. Tattha bhavaṅgāni kileso bhavassa	654	
PA_tika-s05_01t:654_1	aṅgaṃ kāraṇaṃ kammavaṭṭavipākavaṭṭāni bhavasaṅkhātāni aṅgāni avayavāni. Yadā paccuppannādikāle	654	
PA_tika-s05_01t:654_2	samaggāni nibbattāni bhavanti, tadā so kilesavaṭṭakammavaṭṭavipākavaṭṭasaṅkhāto dhammasamūho	654	
PA_tika-s05_01t:654_3	“bhavassā”ti ettha bhavoti daṭṭhabbo. Taṃ bhavasaṅkhātaṃ kilesavaṭṭakammavaṭṭavipākavaṭṭattayaṃ	654	
PA_tika-s05_01t:654_4	saṃsārassa padaṭṭhānaṃ purimaṃ purimaṃ jātinipphannakilesādivaṭṭena saṃsārassa abbocchinnuppajjanato,	654	
PA_tika-s05_01t:654_5	yo ariyamaggo niyyānikalakkhaṇo, taṃ so ariyamaggo nirodhassa nibbānassa padaṭṭhānaṃ	654	
PA_tika-s05_01t:654_6	sampāpakahetubhāvato.	654	
PA_tika-s05_01t:655_0	Bahussuto sabbasissādīnaṃ patiṭṭhānattā titthaṃ viyāti titthaṃ, jānātīti ñū, titthaṃ	655	
PA_tika-s05_01t:655_1	ñūti titthaññū, titthaññuno bhāvo titthaññutā, sammāpayirupāsanā, sā pītaññutāya	655	
PA_tika-s05_01t:655_2	padaṭṭhānaṃ. Bahussutassa hi sammāpayirupāsanāya dhammūpasañhitaṃ pāmojjaṃ jāyati,	655	
PA_tika-s05_01t:655_3	pāmojjena ca kammaṭṭhānabrūhanā jāyatīti sappāyadhammassavanena pītiṃ jānātīti pītaññū,	655	
PA_tika-s05_01t:655_4	pītaññuno bhāvo pītaññutā, kammaṭṭhānassa brūhanā, sā pattaññutāya padaṭṭhānaṃ. Kammaṭṭhānabrūhanāya	655	
PA_tika-s05_01t:655_5	hi bhāvanāpattajānanatā jāyatīti pattaññutā. Bhāvanāpattajānanatā attaññutāya padaṭṭhānaṃ.	655	
PA_tika-s05_01t:655_6	Bhāvanāpattajānanatāya hi pañcahi padhāniyaṅgehi samannāgatassa attano jānanatā jāyatīti	655	
PA_tika-s05_01t:655_7	attaññutā pubbekatapuññatāya padaṭṭhānaṃ.	655	
PA_tika-s05_01t:656_0	Padhāniyaṅgesu samannāgatattajānanatāya hi pubbe puññakaraṇaṃ jātaṃ, pubbekatapuññatā	656	
PA_tika-s05_01t:656_1	patirūpadesavāsassa padaṭṭhānaṃ. Pubbe hi katena puññena patirūpadesavāso laddho,	656	
PA_tika-s05_01t:656_2	patirūpadesavāso sappurisūpanissayassa padaṭṭhānaṃ. Patirūpadesavāsena hi sappurisūpanissayo	656	
PA_tika-s05_01t:656_3	laddho, sappurisūpanissayo attasammāpaṇidhānassa padaṭṭhānaṃ. Sappurisūpanissayena	656	
PA_tika-s05_01t:656_4	hi attasammāpaṇidhānaṃ jātaṃ, attasammāpaṇidhānaṃ sīlānaṃ padaṭṭhānaṃ. Attasammāpaṇidhānena	656	
PA_tika-s05_01t:656_5	hi sīlāni sampatiṭṭhitāni, sīlāni avippaṭisārassa padaṭṭhānaṃ. Attani hi sampatiṭṭhitaṃ	656	
PA_tika-s05_01t:656_6	sīlaṃ paccavekkhantassa vippaṭisāro natthevāti, avippaṭisārena pāmojjaṃ jāyati, tasmā	656	
PA_tika-s05_01t:656_7	avippaṭisāro pāmojjassa padaṭṭhānaṃ. Pāmojjena pīti jāyati, tasmā pāmojjaṃ pītiyā	656	
PA_tika-s05_01t:656_8	padaṭṭhānaṃ. Pītiyā passaddhi jāyati, tasmā pīti passaddhiyā padaṭṭhānaṃ. Passaddhiyā	656	
PA_tika-s05_01t:656_9	sukhaṃ jāyati, tasmā passaddhi sukhassa padaṭṭhānaṃ. Sukhena samādhi jāyati, tasmā	656	
PA_tika-s05_01t:656_10	sukhaṃ samādhissa padaṭṭhānaṃ. Samādhinā yathābhūtañāṇadassanaṃ jāyati, tasmā samādhi	6561	
PA_tika-s05_01t:656_11	yathābhūtañāṇassa padaṭṭhānaṃ. Yathābhūtañāṇadassanena nibbidāñāṇaṃ jāyati, tasmā	6561	
PA_tika-s05_01t:656_12	yathābhūtañāṇadassanaṃ nibbidāya padaṭṭhānaṃ. Nibbidāya virāgo jāyati, tasmā nibbidā	6561	
PA_tika-s05_01t:656_13	virāgassa padaṭṭhānaṃ. Virāgena vimutti jāyati, tasmā virāgo vimuttiyā padaṭṭhānaṃ.	6561	
PA_tika-s05_01t:656_14	Vimuttiyā vimuttiñāṇadassanaṃ jāyati, tasmā vimutti vimuttiñāṇadassanassa padaṭṭhānaṃ.	6561	
PA_tika-s05_01t:656_15	Evaṃ yathāvuttanayena yo koci dhammo upanissayo hoti, yo koci dhammo paccayo hoti,	6561	
PA_tika-s05_01t:656_16	sabbo so dhammo attano paccayuppannassa dhammassa padaṭṭhānanti daṭṭhabbo.	6561	
PA_tika-s05_01t:657_0	“Upanissayadhammassa, paccayadhammassa vā paccayuppannadhammassa padaṭṭhānabhāvo	657	
PA_tika-s05_01t:657_1	kena saddahitabbo”ti vattabbattā “tenāhā”tiādi vuttaṃ. Tattha tenāti yassa kassaci	657	
PA_tika-s05_01t:657_2	upanissayadhammassa, paccayadhammassa ca paccayuppannadhammassa padaṭṭhānabhāvena	657	
PA_tika-s05_01t:657_3	āyasmā mahākaccāno “dhammaṃ deseti jino”tiādikaṃ yaṃ vacanaṃ āha, tena vacanena tesaṃ	657	
PA_tika-s05_01t:657_4	upanissayadhammapaccayadhammānaṃ padaṭṭhānabhāvo saddahitabboti. “Yathāvutto padaṭṭhāno	657	
PA_tika-s05_01t:657_5	hāro paripuṇṇo kiṃ, udāhu añño niddhāretvā yojetabbo atthi ki”nti vattabbattā “niyutto	657	
PA_tika-s05_01t:657_6	padaṭṭhāno hāro”ti vuttaṃ. Idha pāḷiyaṃ avibhattampi yathālābhavasena padaṭṭhāno	657	
PA_tika-s05_01t:657_7	hāro nīharitvā yutto yujjitabbo, vibhajitabbanti vuttaṃ hoti.	657	
PA_tika-s05_01t:658	Iti padaṭṭhānahāravibhaṅge sattibalānurūpā racitā	65	
PA_tika-s05_01t:659	Vibhāvanā niṭṭhitā.	65	
PA_tika-s05_01t:660	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	66	
PA_tika-s05_01t:661	5. Lakkhaṇahāravibhaṅgavibhāvanā	66	
PA_tika-s05_01t:662_0	23. Yena yena saṃvaṇṇanāvisesabhūtena padaṭṭhānavibhaṅgena avijjādīnaṃ padaṭṭhānāni	662	
PA_tika-s05_01t:662_1	vibhattāni, so saṃvaṇṇanāvisesabhūto padaṭṭhānahāravibhaṅgo paripuṇṇo, “katamo lakkhaṇahāravibhaṅgo”ti	662	
PA_tika-s05_01t:662_2	pucchitabbattā “tattha katamo lakkhaṇo hāro”tiādi vuttaṃ. Tattha tattha-saddassa	662	
PA_tika-s05_01t:662_3	attho vuttova. Katamo saṃvaṇṇanāviseso lakkhaṇo hāro lakkhaṇahāravibhaṅgoti pucchati.	662	
PA_tika-s05_01t:662_4	“Vuttamhi ekadhamme”tiādiniddesassa idāni mayā vuccamāno “ye dhammā”tiādiko vitthārasaṃvaṇṇanāviseso	662	
PA_tika-s05_01t:662_5	lakkhaṇo hāro lakkhaṇahāravibhaṅgo nāmāti viññeyyoti. Tena vuttaṃ –“tattha katamo	662	
PA_tika-s05_01t:662_6	lakkhaṇo hārotiādi lakkhaṇahāravibhaṅgo nāmā”ti. Ayaṃ idāni vuccamāno vitthārabhūto	662	
PA_tika-s05_01t:662_7	lakkhaṇo hāro piṭakattaye desitesu dhammesu kiṃ nāma lakkhitabbaṃ dhammaṃ lakkhīyatīti	662	
PA_tika-s05_01t:662_8	pucchitvā pucchite lakkhaṇahāravicaye dhamme saṅkhepena dassetuṃ “ye dhammā”tiādi	662	
PA_tika-s05_01t:662_9	vuttaṃ. Tattha ye dhammāti ye samūhā dhammā. Ekalakkhaṇāti samānalakkhaṇā. Tesaṃ	662	
PA_tika-s05_01t:662_10	dhammānanti samānalakkhaṇānaṃ tesaṃ samūhadhammānaṃ, niddhāraṇe cetaṃ. Ekasmiṃ dhammeti	6621	
PA_tika-s05_01t:662_11	samānalakkhaṇe ekasmiṃ dhamme, pāḷiyaṃ bhagavatā vutte sati vuttadhammato avasiṭṭhasamānalakkhaṇā	6621	
PA_tika-s05_01t:662_12	dhammā samānalakkhaṇena vuttā bhavantīti attho.	6621	
PA_tika-s05_01t:663_0	Lakkhaṇahāravisaye dhamme vitthārato imasmiṃ dhamme vutte ime samānalakkhaṇā dhammāpi	663	
PA_tika-s05_01t:663_1	vuttā bhavantīti niyametvā dassetuṃ “yathā kiṃ bhave”tiādimāha. Tassattho – yathā	663	
PA_tika-s05_01t:663_2	yena pakārena vuttā bhavanti, so pakāro kiṃ bhaveti pucchati. Yathā yena pakārena	663	
PA_tika-s05_01t:663_3	vuttā bhavanti, so pakāro samānalakkhaṇāti bhāvo bhaveti attho. Kinti bhagavā āha?	663	
PA_tika-s05_01t:663_4	“Cakkhuṃ bhikkhave”tiādiṃ bhagavā āha. “Cakkhuṃ, bhikkhave, anavaṭṭhita”ntiādimhi	663	
PA_tika-s05_01t:663_5	vutte “sotaṃ, bhikkhave, anavaṭṭhita”ntiādivacanampi vuttameva bhavati.	663	
PA_tika-s05_01t:664_0	“Anavaṭṭhitādilakkhaṇena samānalakkhaṇattā vā ajjhattikāyatanabhāvena samānalakkhaṇattā	664	
PA_tika-s05_01t:664_1	vāti āyatanavaseneva ekalakkhaṇaṃ vattabba”nti vattabbattā khandhavasenapi ekalakkhaṇaṃ	664	
PA_tika-s05_01t:664_2	dassetuṃ “yathā cāhā”tiādi vuttaṃ. “Atīte, rādha, rūpe anapekkho hoti, anāgataṃ rūpaṃ	664	
PA_tika-s05_01t:664_3	mā abhinandi, paccuppannassa rūpassa nibbidāya virāgāya nirodhāya cāgāya paṭinissaggāya	664	
PA_tika-s05_01t:664_4	paṭipajjā”ti vutte “atītāya, rādha, vedanāya anapekkho hoti, anāgataṃ vedanaṃ mā	664	
PA_tika-s05_01t:664_5	abhinandi, paccuppannāya vedanāya nibbidāya virāgāya nirodhāya cāgāya paṭinissaggāya	664	
PA_tika-s05_01t:664_6	paṭipajjā”tiādi vuttaṃ bhave.	664	
PA_tika-s05_01t:665_0	“Anapekkhanīyalakkhaṇena samānalakkhaṇattā vā khandhalakkhaṇena samānalakkhaṇattā	665	
PA_tika-s05_01t:665_1	vāti khandhāyatanavaseneva ekalakkhaṇadhammā vattabbā”ti vattabbattā satipaṭṭhānavasenāpi	665	
PA_tika-s05_01t:665_2	vattabbāti dassetuṃ “yathāhā”tiādi vuttaṃ. Tattha yathā yena ekalakkhaṇattena ca	665	
PA_tika-s05_01t:665_3	bhagavā āha, tathā ca tena ekalakkhaṇattena ca avuttāpi dhammā vuttā bhavantīti attho.	665	
PA_tika-s05_01t:665_4	Ye vipassakā puggalā pañcasu khandhesu niccaṃ susamāraddhā niccaṃ kāyagatāsatiṃ bhāventi,	665	
PA_tika-s05_01t:665_5	te vipassakā akiccaṃ subhasukhādikaṃ, kasivāṇijjādikammaṃ vā na sevanti, kicce asubhāsukhādike,	665	
PA_tika-s05_01t:665_6	kāyādike vā sātaccakārino hontīti bhagavā āhāti yojanā.	665	
PA_tika-s05_01t:666_0	Itisaddassa cettha ekassa lopo. Iti evaṃ “yesañcā”tiādigāthāya kesādike kāye gatāya	666	
PA_tika-s05_01t:666_1	pavattāya satiyā bhagavatā sarūpena vuttāya vijjamānāya tadavasesā vedanāgatā sati	666	
PA_tika-s05_01t:666_2	ca cittagatā sati ca dhammagatā sati ca satipaṭṭhānabhāvena ekalakkhaṇattena vuttā	666	
PA_tika-s05_01t:666_3	bhavantīti saṅkhepato niccaṃ susamāraddhā niccaṃ vedanāgatā sati ca…pe… niccaṃ cittagatā	666	
PA_tika-s05_01t:666_4	sati ca…pe… niccaṃ dhammagatā satīti vattabbāti.	666	
PA_tika-s05_01t:667_0	“Satipaṭṭhānavaseneva ekalakkhaṇā dhammā vattabbā”ti vattabbattā “tathā yaṃ kiñcī”tiādi	667	
PA_tika-s05_01t:667_1	vuttaṃ. Tattha yaṃ kiñci rūpāyatanaṃ cakkhuviññāṇena diṭṭhaṃ, yaṃ kiñci saddāyatanaṃ	667	
PA_tika-s05_01t:667_2	sotaviññāṇena sutaṃ, yaṃ kiñci gandharasaphoṭṭhabbāyatanaṃ ghānaviññāṇādittayena	667	
PA_tika-s05_01t:667_3	viññāṇena mutaṃ, iti evaṃ diṭṭhādittaye bhagavatā sarūpena vutte sati tadavasesaṃ	667	
PA_tika-s05_01t:667_4	yaṃ kiñci viññātaṃ dhammārammaṇapariyāpannaṃ rūpaṃ bhagavatā ālambitabbabhāvena ekalakkhaṇattā	667	
PA_tika-s05_01t:667_5	vuttaṃ bhavatīti attho. Atha vā yaṃ kiñci rūpāyatanaṃ diṭṭhaṃ bhagavatā vuttaṃ, tasmiṃ	667	
PA_tika-s05_01t:667_6	vutte sati tadavasesaṃ sutādikampi vuttaṃ hotīti ādiattho visuṃ visuṃ yojetabbo.	667	
PA_tika-s05_01t:667_7	Tena vuttaṃ – “diṭṭhaṃ vā sutaṃ vā mutaṃ vā”ti.	667	
PA_tika-s05_01t:668_0	“Kāyagatāya satiyā vuttāya tadavasesā vedanāgatāsatiādayoyeva vattabbā”ti pucchitabbattā	668	
PA_tika-s05_01t:668_1	sattatiṃsabodhipakkhiyadhammāpi vuttā bhavantīti dassetuṃ “yathā cāha bhagavā”tiādi	668	
PA_tika-s05_01t:668_2	vuttaṃ. Tattha yathā yena niyyānikalakkhaṇena ekalakkhaṇattena ca bhagavā āha, tathā	668	
PA_tika-s05_01t:668_3	tena ekalakkhaṇattena ca bhagavā āha, tathā tena ekalakkhaṇattena ca vuttā bhavantīti	668	
PA_tika-s05_01t:668_4	attho. “Tasmā abhijjhādomanassena abhibhūtattā iha mama sāsane, bhikkhu, tvaṃ ātāpī	668	
PA_tika-s05_01t:668_5	sampajāno satimā hutvā loke abhijjhādomanassaṃ tadaṅgappahānena vā vikkhambhanappahānena	668	
PA_tika-s05_01t:668_6	vā vineyya vinayitvā kāye kesādirūpakāye kāyānupassī kesādirūpakāyānupassī hutvā	668	
PA_tika-s05_01t:668_7	viharāhī”ti bhagavatā vutte sati “tasmātiha, tvaṃ bhikkhu, vedanāsu vedanānupassī	668	
PA_tika-s05_01t:668_8	viharāhi ātāpī sampajāno satimā vineyya loke abhijjhādomanassaṃ, tasmātiha, tvaṃ	668	
PA_tika-s05_01t:668_9	bhikkhu, citte cittānupassī viharāhi…pe… domanassaṃ, tasmātiha, tvaṃ bhikkhu, dhammesu	668	
PA_tika-s05_01t:668_10	dhammānupassī viharāhi…pe… domanassa”nti vuttaṃ bhavatīti saṅkhepattho veditabbo.	6681	
PA_tika-s05_01t:668_11	Vitthārattho pana aṭṭhakathāyaṃ bahudhā vuttoti amhehi na vitthārito.	6681	
PA_tika-s05_01t:669_0	“Ekasmiṃ satipaṭṭhāne vutte kasmā cattāro satipaṭṭhānā vuttā bhaveyyu”nti vattabbattā	669	
PA_tika-s05_01t:669_1	“ātāpīti vīriyindriya”ntiādi vuttaṃ. Tattha “ātāpī”ti iminā padena kāyavedanācittadhammesu	669	
PA_tika-s05_01t:669_2	pavattaṃ vīriyindriyaṃ vuttaṃ. “Sampajāno”ti padena kāyavedanācittadhammesu pavattaṃ	669	
PA_tika-s05_01t:669_3	paññindriyaṃ vuttaṃ. “Satimā”ti padena kāyavedanācittadhammesu pavattaṃ satindriyaṃ	669	
PA_tika-s05_01t:669_4	vuttaṃ. “Vineyya loke abhijjhādomanassa”nti padena kāyavedanācittadhammesu pavattaṃ	669	
PA_tika-s05_01t:669_5	samādhindriyaṃ vuttaṃ, na kāyeyeva pavattaṃ. Evaṃ pakārena kāye kāyānupassino yogāvacarassa	669	
PA_tika-s05_01t:669_6	cattāro satipaṭṭhānā bhāvanāpāripūriṃ gacchantīti ce vadeyya, evaṃ sati catunnaṃ	669	
PA_tika-s05_01t:669_7	vīriyapaññāsatisamādhīnaṃ indriyānaṃ catunnaṃ satipaṭṭhānānaṃ sādhakabhāvena ekalakkhaṇattā	669	
PA_tika-s05_01t:669_8	samānalakkhaṇattā pāripūriṃ gacchantīti yojanā. Tena vuttaṃ aṭṭhakathāyaṃ – “catusatipaṭṭhānasādhane	669	
PA_tika-s05_01t:669_9	imesaṃ indriyānaṃ sabhāvabhedābhāvato samānalakkhaṇattā”ti.	669	
PA_tika-s05_01t:670_0	24. “Evaṃ vuttepi cattāro satipaṭṭhānāyeva vattabbā bhaveyyuṃ, kathaṃ sattatiṃsabodhipakkhiyadhammā	670	
PA_tika-s05_01t:670_1	vattabbā”ti vattabbattā “catūsu satipaṭṭhānesū”tiādi vuttaṃ. Tattha catūsu satipaṭṭhānesu	670	
PA_tika-s05_01t:670_2	yena yogāvacarena bhāviyamānesu tassa yogāvacarassa cattāro sammappadhānā bhāvanāpāripūriṃ	670	
PA_tika-s05_01t:670_3	gacchanti. Evaṃ sesesupi yojanā kātabbā. Catunnaṃ saccānaṃ bujjhanaṃ bodhaṃ, ariyamaggañāṇaṃ,	670	
PA_tika-s05_01t:670_4	bodhaṃ gacchantīti bodhaṅgamā. Bodhassa ariyamaggañāṇassa pakkhe bhavāti bodhipakkhiyā.	670	
PA_tika-s05_01t:671_0	“Kusalāyeva dhammā ekalakkhaṇabhāvena nīharitā kiṃ, udāhu akusalāpi dhammā”ti pucchitabbattā	671	
PA_tika-s05_01t:671_1	“evaṃ akusalāpī”tiādi vuttaṃ. Tattha kusalā dhammā ekalakkhaṇattena niddhāritā yathā,	671	
PA_tika-s05_01t:671_2	evaṃ akusalāpi dhammā ekalakkhaṇattena niddhāritabbāyevāti attho. “Kathaṃ niddhāretabbā”ti	671	
PA_tika-s05_01t:671_3	pucchitabbattā pahānekaṭṭhabhāvena niddhāretabbāti dassento “ekalakkhaṇattā pahānaṃ	671	
PA_tika-s05_01t:671_4	abbhatthaṃ gacchantī”ti āha. Tattha ekalakkhaṇattāti pahānekaṭṭhabhāvena samānalakkhaṇattā.	671	
PA_tika-s05_01t:671_5	“Katamaṃ pahānaṃ abbhatthaṃ gacchantī”ti pucchitabbattā “catūsu satipaṭṭhānesū”tiādi vuttaṃ.	671	
PA_tika-s05_01t:672_0	Tattha catūsu…pe… pariññaṃ gacchantīti kāyāgatāsatipaṭṭhāne yogāvacarena bhāviyamāne	672	
PA_tika-s05_01t:672_1	sati tena yogāvacarena asubhe kesādike rūpakāye “subha”nti vipallāso pahīyati, assa	672	
PA_tika-s05_01t:672_2	yogāvacarassa kabaḷīkārāhāro pariññaṃ gacchati, “āhārasamudayā rūpasamudayo”ti vuttattā	672	
PA_tika-s05_01t:672_3	rūpakāye chandarāgaṃ pajahantassa tassa samudaye kabaḷīkārāhārepi chandarāgo pahīyatīti	672	
PA_tika-s05_01t:672_4	attho. Vedanāgatāsatipaṭṭhāne bhāviyamāne sati dukkhe “sukha”nti vipallāso pahīyati,	672	
PA_tika-s05_01t:672_5	assa yogāvacarassa phassāhāro pariññaṃ gacchati, “phassapaccayā vedanā”ti vuttattā	672	
PA_tika-s05_01t:672_6	vedanāya chandarāgaṃ pajahantassa tassa paccaye phassāhāre chandarāgo pahīyati. Cittagatāsatipaṭṭhāne	672	
PA_tika-s05_01t:672_7	bhāviyamāne anicce “nicca”nti vipallāso pahīyati, assa yogāvacarassa viññāṇāhāro	672	
PA_tika-s05_01t:672_8	pariññaṃ gacchati. Dhammagatāsatipaṭṭhāne bhāviyamāne anattani “attā”ti vipallāso	672	
PA_tika-s05_01t:672_9	pahīyati, assa yogāvacarassa manosañcetanāhāro pariññaṃ gacchatīti visuṃ visuṃ yojetvā	672	
PA_tika-s05_01t:672_10	ekekasmiṃ pahātabbe vutte tadavasesā pahātabbā vuttā bhavanti pahātabbabhāvena ekalakkhaṇattāti attho gahetabbo.	6721	
PA_tika-s05_01t:673_0	“Āhārā cassa pariññaṃ gacchantī”ti vacane āhāresu pavattā kāmarāgadosamohā byantīkatā	673	
PA_tika-s05_01t:673_1	hontīti attho gahito. Kabaḷīkārāhārañhi ārabbha pavatte kāmarāge vijjamāne kabaḷīkārāhārassa	673	
PA_tika-s05_01t:673_2	vijānanā nattheva, tasmiṃ kāmarāge pana pahīne parijānanā bhavatīti. Sesāhārajānanampi	673	
PA_tika-s05_01t:673_3	eseva nayo. Yassa yogāvacarassa satipaṭṭhānā bhāvitā, vipallāsā pahīnā, āhāraparijānanā	673	
PA_tika-s05_01t:673_4	uppannā, so yogāvacaro upādānehi anupādāno bhavati. Subhasaññite hi kāye kāmupādānaṃ	673	
PA_tika-s05_01t:673_5	visesena bhavatīti subhasaññito kāyo kāmupādānassa vatthu, kāyagatāya satiyā anusaritabbo	673	
PA_tika-s05_01t:673_6	asubhasaññito kesādi kāmupādānassa vatthu na hotveva. Sukhavedanāya assādavasena	673	
PA_tika-s05_01t:673_7	diṭṭhupādānaṃ bhavatīti sukhasaññitā vedanā diṭṭhupādānassa vatthu, vedanāgatāya	673	
PA_tika-s05_01t:673_8	pana satiyā anupassitabbā vedanā diṭṭhupādānassa vatthu na hotveva. “Cittaṃ nicca”nti	673	
PA_tika-s05_01t:673_9	diṭṭhigahaṇavasena tassa tassa attano sīlavatavasena parisuddhīti parāmasanaṃ hotīti	673	
PA_tika-s05_01t:673_10	cittaṃ sīlabbatupādānassa vatthu, cittagatāya pana satiyā anupassitabbaṃ cittaṃ sīlabbatupādānassa	6731	
PA_tika-s05_01t:673_11	vatthu na hotveva. Dhamme nāmarūpaparicchedena yathābhūtaṃ apassantassa dhammesu	6731	
PA_tika-s05_01t:673_12	attābhiniveso hotīti dhammā attavādupādānassa vatthu, dhammagatāya pana satiyā anupassitabbā	6731	
PA_tika-s05_01t:673_13	dhammā attavādupādānassa vatthu na honti eva. Tasmā catūsu satipaṭṭhānesu bhāviyamānesu	6731	
PA_tika-s05_01t:673_14	upādānehi anupādāno bhavatīti vuttanti adhippāyo gahetabbo.	6731	
PA_tika-s05_01t:674_0	“Yena yogāvacarena satipaṭṭhānā bhāvitā, so yogāvacaro upādānehiyeva anupādāno bhavatī”ti	674	
PA_tika-s05_01t:674_1	pucchitabbattā yogādīhipi visaṃyutto bhavatīti dassetuṃ “yogehi ca visaṃyutto”tiādi	674	
PA_tika-s05_01t:674_2	vuttaṃ. Tattha yogehi cāti kāmayogabhavayogadiṭṭhiyogaavijjāyogehi ca. Visaṃyuttoti	674	
PA_tika-s05_01t:674_3	tadaṅgappahānavikkhambhanappahānasamucchedappahānavasena vigato, vimutto ca bhavatīti	674	
PA_tika-s05_01t:674_4	attho. Subhasaññito hi rūpakāyo kāmarāgassa vatthu hoti, kāyagatāya pana satiyā anupassitabbo	674	
PA_tika-s05_01t:674_5	kāyo kāmarāgassa vatthu na hotveva. “Sukho”ti vā “sukhahetū”ti vā gahaṇīyo bhavo	674	
PA_tika-s05_01t:674_6	bhavarāgassa vatthu hoti, vedanāgatāya pana satiyā anupassitabbo bhavo bhavarāgassa	674	
PA_tika-s05_01t:674_7	vatthu na hoti. “Attā”ti abhinivisitabbaṃ cittaṃ diṭṭhiyogassa vatthu hoti, cittagatāya	674	
PA_tika-s05_01t:674_8	pana satiyā anupassitabbaṃ cittaṃ diṭṭhiyogassa vatthu na hoti. Vinibbhogassa dukkarattā,	674	
PA_tika-s05_01t:674_9	dhammānaṃ dhammamattatāya ca duppaṭivijjhattā avinibbhujitabbā, dhammamattatāya appaṭivijjhitabbā	674	
PA_tika-s05_01t:674_10	dhammā avijjāyogassa vatthu honti, dhammagatāya pana satiyā anupassitabbā dhammā	6741	
PA_tika-s05_01t:674_11	avijjāyogassa vatthu na honti. Tasmā catusatipaṭṭhānānupassako “yogehi ca visaṃyutto”ti	6741	
PA_tika-s05_01t:674_12	vutto. Ayaṃ nayo āsavehi ca anāsavo bhavati, oghehi ca nitthiṇṇo bhavatīti etthāpi yojetabbo.	6741	
PA_tika-s05_01t:675_0	Ganthehi ca vippayutto bhavatīti ettha pana subhasaññito rūpakāyo abhijjhākāyaganthassa	675	
PA_tika-s05_01t:675_1	vatthu, kāyagatāya pana satiyā anupassitabbo rūpakāyo abhijjhākāyaganthassa vatthu	675	
PA_tika-s05_01t:675_2	na hoti. Dukkhadukkhavipariṇāmadukkhasaṅkhāradukkhabhūtā vedanā byāpādakāyaganthassa	675	
PA_tika-s05_01t:675_3	vatthu honti, tena vuttaṃ – “dukkhāya vedanāya paṭighānusayo anusetī”ti. Vedanāgatāya	675	
PA_tika-s05_01t:675_4	pana satiyā anupassitabbā vedanā byāpādakāyaganthassa vatthu na hoti. “Cittaṃ nicca”nti	675	
PA_tika-s05_01t:675_5	abhinivesavasena sassatassa “attano sīlena suddhi, vatena suddhī”ti parāmasanaṃ hoti,	675	
PA_tika-s05_01t:675_6	tasmā “nicca”nti gahitaṃ cittaṃ sīlabbataparāmāsakāyaganthassa vatthu, cittagatāya	675	
PA_tika-s05_01t:675_7	pana satiyā anupassitabbaṃ cittaṃ sīlabbataparāmāsassa vatthu na hoti. Dhammānaṃ	675	
PA_tika-s05_01t:675_8	sappaccayanāmarūpasabhāvassa adassanato bhavadiṭṭhivibhavadiṭṭhi hoti, tasmā “idaṃ	675	
PA_tika-s05_01t:675_9	sacca”nti abhinivisitabbā dhammā idaṃsaccābhinivesakāyaganthassa vatthu, dhammagatāya	675	
PA_tika-s05_01t:675_10	pana satiyā anupassitabbā dhammā idaṃsaccābhinivesakāyaganthassa vatthu na honti,	6751	
PA_tika-s05_01t:675_11	tasmā catusatipaṭṭhānānupassako “ganthehi ca vippayutto”ti vutto.	6751	
PA_tika-s05_01t:676_0	Subhasaññito ca kāyo rāgasallassa vatthu, kāyagatāya pana satiyā anupassitabbo kāyo	676	
PA_tika-s05_01t:676_1	rāgasallassa vatthu na hoti. Sukhasaññitāya vedanāya doso hoti, tasmā vedanā dosasallassa	676	
PA_tika-s05_01t:676_2	vatthu, vedanāgatāya pana satiyā anupassitabbā vedanā dosasallassa vatthu na hoti.	676	
PA_tika-s05_01t:676_3	“Cittaṃ attā”ti gahetvā “attā seyyo”tiādivasena pavattassa mānasallassa cittaṃ vatthu,	676	
PA_tika-s05_01t:676_4	cittagatāya pana satiyā anupassitabbaṃ cittaṃ mānasallassa vatthu na hoti. Dhammānaṃ	676	
PA_tika-s05_01t:676_5	sappaccayanāmarūpasabhāvassa ajānanato dhammā mohasallassa vatthu, dhammagatāya pana	676	
PA_tika-s05_01t:676_6	satiyā anupassitabbā dhammā mohasallassa vatthu na honti, tasmā catusatipaṭṭhānānupassako	676	
PA_tika-s05_01t:676_7	“sallehi ca visallo bhavatī”ti vutto.	676	
PA_tika-s05_01t:677_0	“Āhārā cassa pariññaṃ gacchantī”ti ācariyena vuttaṃ, “kiṃ pana āhārāva assa yogāvacarassa	677	
PA_tika-s05_01t:677_1	pariññaṃ gacchanti, udāhu aññepī”ti pucchitabbattā viññāṇaṭṭhitiyo ca assa yogāvacarassa	677	
PA_tika-s05_01t:677_2	pariññaṃ gacchantīti dassetuṃ “viññāṇaṭṭhitiyo cassa pariññaṃ gacchantī”ti vuttaṃ.	677	
PA_tika-s05_01t:677_3	Yena yogāvacarena cattāro satipaṭṭhānā bhāvitā, tassa yogāvacarassa kāyavedanācittadhammāva	677	
PA_tika-s05_01t:677_4	pariññaṃ gaccheyyuṃ, na viññāṇaṭṭhitiyoti ce vadeyya kāyānupassanādīhi ca kāyavedanācittadhammesu	677	
PA_tika-s05_01t:677_5	pariññātesu saññāyapi pariññātabbabhāvato. Sā hi vedanācittasaṅkhātena dhammesu pariññātesu	677	
PA_tika-s05_01t:677_6	avinābhāvato pariññātāvāti.	677	
PA_tika-s05_01t:678_0	Yena cattāro satipaṭṭhānā bhāvitā, so yogāvacaro upādānehi anupādāno ca, yogehi visaṃyutto	678	
PA_tika-s05_01t:678_1	ca, khandhehi vippayutto ca, āsavehi anāsavo ca, oghehi nitthiṇṇo ca, sallehi visallo	678	
PA_tika-s05_01t:678_2	ca bhavatīti vutto, “kiṃ pana tathāvidhova hoti, udāhu aññathāpī”ti pucchitabbattā	678	
PA_tika-s05_01t:678_3	agatimpi na gacchatīti dassento “agatigamanehi ca na agatiṃ gacchatī”ti āha. Subhādisaññite	678	
PA_tika-s05_01t:678_4	rūpakāye apekkhamāno puggalo chandāgatiṃ gacchatīti subhādisaññito rūpakāyo visesato	678	
PA_tika-s05_01t:678_5	chandāgatiyā vatthu hoti, kāyānupassanāsatipaṭṭhānena pana anupassitabbo assāsapassāsādiko	678	
PA_tika-s05_01t:678_6	kāyo chandāgatiyā vatthu na hoti, tasmā kāyānupassanāsatipaṭṭhānabhāvanaṃ bhāvento	678	
PA_tika-s05_01t:678_7	puggalo chandāgatiṃ na gacchati. Sukhavedanassādavasena vedayamāno tadabhāvena byāpādaṃ	678	
PA_tika-s05_01t:678_8	āgacchatīti sukhavedanā dosāgatiyā vatthu hoti, vedanānupassanāsatipaṭṭhānena pana	678	
PA_tika-s05_01t:678_9	anupassitabbā vedanā dosāgatiyā vatthu na hoti, tasmā vedanāsatipaṭṭhānabhāvanaṃ	678	
PA_tika-s05_01t:678_10	bhāvento puggalo dosāgatiṃ na gacchati. Santatighanavasena “niccaṃ, dhuva”nti gahitaṃ	6781	
PA_tika-s05_01t:678_11	cittaṃ mohassa vatthu hoti, cittānupassanāsatipaṭṭhānena pana anupassitabbaṃ cittaṃ	6781	
PA_tika-s05_01t:678_12	mohassa vatthu na hoti, tasmā cittānupassanāsatipaṭṭhānabhāvanaṃ bhāvento puggalo	6781	
PA_tika-s05_01t:678_13	dosāgatiṃ na gacchati. Vibhajitvā dhammasabhāvaṃ ajānantassa bhayaṃ jāyatīti vibhajitvā	6781	
PA_tika-s05_01t:678_14	ajāniyasabhāvā dhammā bhayassa vatthu honti, dhammānupassanāsatipaṭṭhānena pana anupassitabbā	6781	
PA_tika-s05_01t:678_15	vibhajitvā jānitabbā dhammā rāgassa vatthu na honti, tasmā dhammānupassanāsatipaṭṭhānabhāvanaṃ	6781	
PA_tika-s05_01t:678_16	bhāvento puggalo bhayāgatiṃ na gacchati. Evaṃ pahātabbabhāvena ekalakkhaṇe akusalepi	6781	
PA_tika-s05_01t:678_17	dhamme nīharitvā idāni nigametuṃ “evaṃ akusalāpi dhammā ekalakkhaṇattā pahānaṃ abbhatthaṃ	6781	
PA_tika-s05_01t:678_18	gacchantī”ti puna vuttaṃ.	6781	
PA_tika-s05_01t:679_0	Bhāvetabbesu dhammesu ekadesesu vutte tadavasesāpi bhāvetabbā dhammā ekalakkhaṇattā	679	
PA_tika-s05_01t:679_1	nīharitvā vattabbā, pahātabbesupi dhammesu ekadese vutte tadavasesāpi dhammā pahātabbā	679	
PA_tika-s05_01t:679_2	ekalakkhaṇattā nīharitvā vattabbāti ācariyena vuttā, amhehi ca ñātā, “aññathāpi yadi	679	
PA_tika-s05_01t:679_3	vattabbā siyuṃ, tepi vadathā”ti vattabbabhāvato aññenapi pariyāyena lakkhaṇahārassa	679	
PA_tika-s05_01t:679_4	udāharaṇāni dassetuṃ “yattha vā panā”tiādi vuttaṃ. Tattha yattha yassaṃ rūpekadesadesanāyaṃ	679	
PA_tika-s05_01t:679_5	rūpindriyaṃ ruppanalakkhaṇaṃ cakkhundriyādijīvitindriyapariyosānaṃ aṭṭhavidhaṃ indriyaṃ	679	
PA_tika-s05_01t:679_6	rūpekadesaṃ bhagavatā desitaṃ. Tattheva tassaṃ rūpekadesadesanāyaṃ rūpadhātu ruppanalakkhaṇā	679	
PA_tika-s05_01t:679_7	cakkhudhātādiphoṭṭhabbadhātupariyosānā dasavidhā rūpadhātu ruppanalakkhaṇena ekalakkhaṇattā	679	
PA_tika-s05_01t:679_8	desitā. Sabbo rūpakkhandho ca desito. Rūpāyatanaṃ ruppanalakkhaṇaṃ cakkhāyatanādiphoṭṭhabbāyatanapariyosānaṃ	679	
PA_tika-s05_01t:679_9	dasavidhaṃ āyatanaṃ ruppanalakkhaṇena ekalakkhaṇattā bhagavatā desitaṃ.	679	
PA_tika-s05_01t:680_0	Yattha vā pana yassaṃ vedanekadesadesanāyaṃ sukhā vedanā bhagavatā desitā, tattha	680	
PA_tika-s05_01t:680_1	tassaṃ vedanekadesadesanāyaṃ sukhindriyañca desitaṃ, somanassindriyañca desitaṃ,	680	
PA_tika-s05_01t:680_2	dukkhasamudayo ariyasaccañca desitaṃ sukhavedanābhāvena ekalakkhaṇattā. Yattha vā	680	
PA_tika-s05_01t:680_3	pana yassaṃ vedanekadesadesanāyaṃ dukkhā vedanā bhagavatā desitā, tattha tassaṃ vedanekadesadesanāyaṃ	680	
PA_tika-s05_01t:680_4	dukkhindriyañca desitaṃ domanassindriyañca desitaṃ, dukkhaṃ ariyasaccañca desitaṃ	680	
PA_tika-s05_01t:680_5	dukkhavedanābhāvena ekalakkhaṇattā. Yattha vā pana yassaṃ vedanekadesadesanāyaṃ adukkhamasukhā	680	
PA_tika-s05_01t:680_6	vedanā bhagavatā desitā, tattha tassaṃ vedanekadesadesanāyaṃ upekkhindriyañca desitaṃ,	680	
PA_tika-s05_01t:680_7	sabbo paṭiccasamuppādo ca desitoti yojanā kātabbā.	680	
PA_tika-s05_01t:681_0	Yassaṃ desanāyaṃ adukkhamasukhā vedanā desitā, tassaṃ desanāyaṃ upekkhindriyaṃ desitaṃ	681	
PA_tika-s05_01t:681_1	hotu samānalakkhaṇattā, “kena paṭiccasamuppādo desito bhaveyyā”ti vattabbabhāvato	681	
PA_tika-s05_01t:681_2	“kena kāraṇenā”ti pucchitvā kāraṇaṃ dassetuṃ “adukkhamasukhāyā”tiādi vuttaṃ. Tattha	681	
PA_tika-s05_01t:681_3	adukkhamasukhāya vedanāya hi yasmā avijjā anuseti, tasmā avijjā desitā hoti. Avijjāya	681	
PA_tika-s05_01t:681_4	ca desitāya avijjāmūlako sabbopi paṭiccasamuppādo “avijjāpaccayā saṅkhārā…pe… dukkhakkhandhassa	681	
PA_tika-s05_01t:681_5	samudayo hotī”ti desitova hotīti adhippāyo daṭṭhabbo.	681	
PA_tika-s05_01t:682_0	“Avijjāpaccayā saṅkhārā…pe… samudayo hotī”ti anulomavasena pavatto yo paṭiccasamuppādo	682	
PA_tika-s05_01t:682_1	desitoti ācariyena vutto, “yadi tathā pavatto so ca paṭiccasamuppādo desito, evaṃ	682	
PA_tika-s05_01t:682_2	sati sabbo ca paṭiccasamuppādo desito”ti na vattabboti codanaṃ manasi katvā “so cā”tiādi	682	
PA_tika-s05_01t:682_3	vuttaṃ. Tattha yo ca anulomavasena pavatto, so ca sarāgasadosasamohasaṃkilesapakkhena	682	
PA_tika-s05_01t:682_4	hātabbo. Yo ca paṭilomavasena “avijjāya tveva asesavirāganirodhā saṅkhāranirodho”tiādiko	682	
PA_tika-s05_01t:682_5	pavatto, so ca vītarāgavītadosavītamohaariyadhammehi hātabbo. Yo ca anulomapaṭilomavasena	682	
PA_tika-s05_01t:682_6	pavatto, so ca tadubhayehi hātabbo. Tasmā “sabbo ca paṭiccasamuppādo desito”ti vattabbovāti	682	
PA_tika-s05_01t:682_7	adhippāyo gahetabbo.	682	
PA_tika-s05_01t:683_0	“Ye dhammā ekalakkhaṇā, tesaṃ dhammānaṃ ekasmiṃ dhamme vutte avasiṭṭhā dhammā vuttā	683	
PA_tika-s05_01t:683_1	bhavantītiādinā ācariyena yā lakkhaṇahārayojanā vuttā, sāva kātabbā, na aññathā kātabbā”ti	683	
PA_tika-s05_01t:683_2	pucchitabbabhāvato aññathāpi lakkhaṇahārayojanā kātabbāyevāti dassetuṃ “evaṃ ye dhammā”tiādi	683	
PA_tika-s05_01t:683_3	vuttaṃ. Tattha ye pathavīādayo rūpadhammā, ye phassādayo arūpadhammā sandhāraṇādikiccato	683	
PA_tika-s05_01t:683_4	saṅghaṭṭanādikiccato ekalakkhaṇā, tesaṃ rūpārūpadhammānaṃ ekasmiṃ dhamme vutte avasiṭṭhā	683	
PA_tika-s05_01t:683_5	rūpārūpadhammā vuttā bhavanti. Ye pathavīādayo rūpadhammā, ye phassādayo arūpadhammā	683	
PA_tika-s05_01t:683_6	kakkhaḷādilakkhaṇato phusanādilakkhaṇato ekalakkhaṇā, tesaṃ rūpārūpadhammānaṃ ekasmiṃ	683	
PA_tika-s05_01t:683_7	dhamme vutte avasiṭṭhā rūpārūpadhammā vuttā bhavanti. Ye dhammā ruppanasāmaññato	683	
PA_tika-s05_01t:683_8	namanasāmaññato aniccādisāmaññato vā khandhāyatanādisāmaññato vā ekalakkhaṇā, tesaṃ	683	
PA_tika-s05_01t:683_9	saṅkhatadhammānaṃ ekasmiṃ saṅkhatadhamme vutte avasiṭṭhā dhammā vuttā bhavanti. Ye	683	
PA_tika-s05_01t:683_10	saṅkhatadhammā bhaṅguppādato saṅkhato cutūpapātato samānanirodhuppādasaṅkhatato vā	6831	
PA_tika-s05_01t:683_11	cutūpapātato ekalakkhaṇā, tesaṃ saṅkhatadhammānaṃ ekasmiṃ saṅkhatadhamme vutte avasiṭṭhā	6831	
PA_tika-s05_01t:683_12	saṅkhatadhammā vuttā bhavantīti atthayojanā kātabbā.	6831	
PA_tika-s05_01t:684_0	Kiccato ca lakkhaṇato cātiādīsu ca-saddena sahacaraṇasamānahetutādayo saṅgahitāti	684	
PA_tika-s05_01t:684_1	daṭṭhabbā. Sahacaraṇādīsu ca yaṃ vattabbaṃ, taṃ “nānattakāyanānattasaññino, nānattasaññānaṃ	684	
PA_tika-s05_01t:684_2	amanasikārā”tiādīsu sahacāritāya saññāsahagatā dhammā niddhāritātiādinā vuttameva.	684	
PA_tika-s05_01t:685_0	“Ekasmiṃ dhamme sarūpato vutte ekalakkhaṇādito avasiṭṭhadhammānampi vuttabhāvo kena	685	
PA_tika-s05_01t:685_1	amhehi jānitabbo saddahitabbo”ti vattabbabhāvato “tenā”tiādi vuttaṃ. Tattha tena	685	
PA_tika-s05_01t:685_2	avasiṭṭhadhammānampi vuttabhāvena “vuttamhi ekadhamme”tiādikaṃ yaṃ vacanaṃ āyasmā	685	
PA_tika-s05_01t:685_3	mahākaccāno āha, tena vacanena tumhehi avasiṭṭhānampi vuttabhāvo jānitabbo saddahitabboti vuttaṃ hoti.	685	
PA_tika-s05_01t:686_0	“Ettāvatā ca lakkhaṇahāro paripuṇṇo, añño niyutto natthī”ti vattabbattā “niyutto	686	
PA_tika-s05_01t:686_1	lakkhaṇo hāro”ti vuttaṃ. Tattha yassaṃ pāḷiyaṃ ekasmiṃ dhamme vutte avasiṭṭhadhammāpi	686	
PA_tika-s05_01t:686_2	yena lakkhaṇahārena niddhāritā, tassaṃ pāḷiyaṃ so lakkhaṇo hāro niyutto niddhāretvā	686	
PA_tika-s05_01t:686_3	yojitoti attho daṭṭhabboti.	686	
PA_tika-s05_01t:687	Iti lakkhaṇahāravibhaṅge sattibalānurūpā racitā	68	
PA_tika-s05_01t:688	Vibhāvanā niṭṭhitā.	68	
PA_tika-s05_01t:689	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	68	
PA_tika-s05_01t:690	6. Catubyūhahāravibhaṅgavibhāvanā	69	
PA_tika-s05_01t:691_0	25. Yena yena saṃvaṇṇanāvisesabhūtena lakkhaṇahāravibhaṅgena suttatthehi samānatthā	691	
PA_tika-s05_01t:691_1	vibhattā, so saṃvaṇṇanāvisesabhūto lakkhaṇahāravibhaṅgo paripuṇṇo, “katamo catubyūhahāravibhaṅgo”ti	691	
PA_tika-s05_01t:691_2	pucchitabbattā “tattha katamo catubyūho hāro”tiādi vuttaṃ. Tattha tatthāti tesu niddiṭṭhesu	691	
PA_tika-s05_01t:691_3	soḷasasu desanāhārādīsu. Katamoti katamo saṃvaṇṇanāviseso catubyūho hāro catubyūhahāravibhaṅgo	691	
PA_tika-s05_01t:691_4	nāmāti viññeyyo. Tena vuttaṃ – “tattha katamo catubyūho hāroti catubyūhahāravibhaṅgo”ti.	691	
PA_tika-s05_01t:691_5	“Iminā catubyūhahārena katamassa neruttādayo gavesitabbā”ti pucchitabbattā “byañjanenā”tiādi	691	
PA_tika-s05_01t:691_6	vuttaṃ. Tattha byañjanenāti catubyūhahārassa suttassa visesato byañjanavicayabhāvato	691	
PA_tika-s05_01t:691_7	“byañjanā”ti vohāritena iminā catubyūhahārena suttassa neruttañca, suttassa adhippāyo	691	
PA_tika-s05_01t:691_8	ca, suttassa nidānañca, suttassa pubbāparasandhi ca saṃvaṇṇentehi gavesitabboti attho.	691	
PA_tika-s05_01t:692_0	“Catubyūhahārena gavesitabbesu neruttādīsu katamaṃ suttassa gavesitabbaṃ nerutta”nti	692	
PA_tika-s05_01t:692_1	pucchitabbattā “tattha katamaṃ nerutta”ntiādi vuttaṃ. Tassattho – tattha tesu iminā	692	
PA_tika-s05_01t:692_2	catubyūhahārena gavesitabbesu neruttādīsu katamaṃ suttassa neruttaṃ nibbacanaṃ nāmāti	692	
PA_tika-s05_01t:692_3	ce puccheyya? Suttassa yā nirutti niddhāretvā vuttā sabhāvapaññatti gavesitabbā,	692	
PA_tika-s05_01t:692_4	idaṃ sabhāvaniruttibhūtaṃ nibbacanaṃ neruttaṃ nāmāti. “Yā nirutti neruttaṃ nāmāti	692	
PA_tika-s05_01t:692_5	vuttā, kā pana sā niruttī”ti pucchitabbattā “padasaṃhitā”ti vuttaṃ. Padesu saṃhitā	692	
PA_tika-s05_01t:692_6	yuttā padasaṃhitā. Yathā yathā suttattho vattabbo, tathā tathā yā sabhāvanirutti	692	
PA_tika-s05_01t:692_7	pavattā, sā pavattā sabhāvaniruttiyeva nirutti nāmāti yojanā. “Kā pana sā sabhāvaniruttī”ti	692	
PA_tika-s05_01t:692_8	pucchitabbattā ca “yaṃ dhammānaṃ nāmaso ñāṇa”nti vuttaṃ. Yaṃ yāya kāraṇabhūtāya nāmapaññattiyā	692	
PA_tika-s05_01t:692_9	dhammānaṃ neyyānaṃ nāmaso pathavīnāmādinā vā phassanāmādinā vā khandhanāmādinā vā	692	
PA_tika-s05_01t:692_10	vividhena nāmena atthadhammādīsu kusalassa puggalassa ñāṇaṃ pavattati, sā kāraṇabhūtā	6921	
PA_tika-s05_01t:692_11	nāmapaññatti sabhāvanirutti nāmāti attho. Yanti ca liṅgavipallāso, yāyāti attho.	6921	
PA_tika-s05_01t:692_12	“Liṅgapakatidhammānaṃ nāmaso pavattamānaṃ ñāṇaṃ vivaritvā kathehī”ti vattabbattā	6921	
PA_tika-s05_01t:692_13	“yadā hī”tiādi vuttaṃ. Aṭṭhakathāyaṃ pana “yadā hi bhikkhūtiādinā ‘dhammānaṃ nāmaso	6921	
PA_tika-s05_01t:692_14	ñāṇa’nti padassa atthaṃ vivaratī”ti vuttaṃ. Tassattho aṭṭhakathāyaṃ vibhajitvā vuttovāti na vicārito.	6921	
PA_tika-s05_01t:693_0	26. Neruttaṃ ācariyena vibhattaṃ, amhehi ca ñātaṃ “katamo sutte gavesitabbo bhagavato	693	
PA_tika-s05_01t:693_1	adhippāyo”ti pucchitabbattā “tattha katamo adhippāyo”tiādi vuttaṃ. Tassattho pākaṭo.	693	
PA_tika-s05_01t:693_2	Apica “dhammo have rakkhatī”tiādīsu yena puggalena attanā rakkhitena dhammena rakkhitabbabhāvo	693	
PA_tika-s05_01t:693_3	icchito, so dhammaṃ rakkhissatīti bhagavato adhippāyo. Yo puggalo duggatito muccitukāmo,	693	
PA_tika-s05_01t:693_4	so dhammaṃ rakkhissatīti bhagavato adhippāyo.	693	
PA_tika-s05_01t:694_0	Coro yathā sandhimukhe gahitotiādīsu yo coro ghātanato muccitukāmo, so corakammaṃ	694	
PA_tika-s05_01t:694_1	na karissatīti bhagavato adhippāyo. Yo puggalo apāyādidukkhato muccitukāmo, so pāpakammaṃ	694	
PA_tika-s05_01t:694_2	na karissatīti bhagavato adhippāyo.	694	
PA_tika-s05_01t:695	Sukhakāmānītiādīsu ye puggalā sukhaṃ icchanti, te parahiṃsanato vivajjissantīti bhagavato adhippāyo.	69	
PA_tika-s05_01t:696_0	Middhī yadā hoti mahagghaso cātiādīsu ye puggalā punappunaṃ pavattamānajātijarāmaraṇato	696	
PA_tika-s05_01t:696_1	muccitukāmā, te bhojane mattaññuno bhavissanti, santuṭṭhā bhavissanti, suddhājīvā	696	
PA_tika-s05_01t:696_2	bhavissanti, pātimokkhasaṃvarasīlasampannā bhavissanti, atandino bhavissanti, vipassakā	696	
PA_tika-s05_01t:696_3	bhavissanti, sagāravā sappatissā bhavissantīti bhagavato adhippāyo.	696	
PA_tika-s05_01t:697	Appamādo amatapadantiādīsu ye puggalā maccuno bhāyanti, nibbānamicchanti, te puggalā dānasīlabhāvanākammesu appamattā bhavissantīti bhagavato adhippāyo.	69	
PA_tika-s05_01t:698_0	27. Sutte gavesitabbo adhippāyo ācariyena vibhatto, amhehi ca viññāto, “katamaṃ suttassa	698	
PA_tika-s05_01t:698_1	gavesitabbaṃ nidāna”nti pucchitabbattā “tattha katamaṃ nidāna”ntiādi vuttaṃ. Tattha	698	
PA_tika-s05_01t:698_2	nidānanti phalaṃ nīharitvā detīti nidānaṃ. Kiṃ taṃ? Kāraṇaṃ. Dhaniyoti dhanavaḍḍhanakāraṇe	698	
PA_tika-s05_01t:698_3	niyuttoti dhaniyo. Gopālakoti gāvo issarabhāvena pāleti rakkhatīti gopālako. Upadhīhīti	698	
PA_tika-s05_01t:698_4	puttagoṇādīhi. Narassāti puttimantassa vā gopālakassa vā narassāti ca padaṭṭhānavasena	698	
PA_tika-s05_01t:698_5	vā yebhuyyavasena vā gāthāyaṃ āgatavasena vā vuttaṃ, nāriyāpi upadhīhi nandanā atthevāti daṭṭhabbā.	698	
PA_tika-s05_01t:699_0	Iminā vatthunāti upadhisaṅkhātena imināva puttagavādinā vatthunā. Vasati pavattati	699	
PA_tika-s05_01t:699_1	nandanā ettha puttagoṇādiketi vatthu. Nandanaṃ nīharitvā deti puttagoṇādikanti nidānanti	699	
PA_tika-s05_01t:699_2	atthaṃ gahetvā dhaniyo “upadhīhi narassa nandanā”ti āha. Bhagavā pana “vasati pavattati	699	
PA_tika-s05_01t:699_3	socanā ettha puttagoṇādikehi vatthu, socanaṃ nīharitvā deti puttagoṇādikanti nidāna”nti	699	
PA_tika-s05_01t:699_4	atthaṃ gahetvā “upadhīhi narassa socanā”ti āha. Pariggahīyateti pariggahaṃ. Kiṃ taṃ?	699	
PA_tika-s05_01t:699_5	Puttagoṇādikaṃ, taṃ pariggahaṃ “upadhī”ti āha, na kilesūpadhikāyakhandhūpadhinti.	699	
PA_tika-s05_01t:700	Upadhīsūti khandhasaṅkhātesu kāyesu. Kāyaṃ “upadhī”ti āha, na puttagavādikaṃ, na pariggahaṃ.	70	
PA_tika-s05_01t:701	Bāhiresu vatthūsūti maṇikuṇḍalaputtadārādīsu vatthūsu.	70	
PA_tika-s05_01t:702	Kāmasukhanti kāmanīyesu assādasukhavasena pavattā taṇhā. Bāhiravatthukāya taṇhāyāti kāmanīyesu bāhiravatthūsu assādasukhavasena pavattāya taṇhāya.	70	
PA_tika-s05_01t:703	Ajjhattikavatthukāyāti rūpakāyasaṅkhāte ajjhattikavatthumhi abhinandanavasena pavattāya.	70	
PA_tika-s05_01t:704	Puna ajjhattikavatthukāyāti pañcakkhandhasaṅkhāte ajjhattikavatthumhi sinehavasena pavattāya.	70	
PA_tika-s05_01t:705_0	Gavesitabbaṃ nidānaṃ vibhattaṃ, amhehi ca ñātaṃ, “katamo gavesitabbo pubbāparasandhī”ti	705	
PA_tika-s05_01t:705_1	pucchitabbattā tattha katamo pubbāparasandhī”tiādi vuttaṃ. Tattha tatthāti tesu neruttādhippāyanidānapubbāparasandhīsu.	705	
PA_tika-s05_01t:705_2	Yathāti yena andhakārādinā sabhāvena “kāmandhā…pe… mātara”nti yaṃ kāmataṇhaṃ bhagavā	705	
PA_tika-s05_01t:705_3	āha, ayaṃ kāmataṇhā tathā tena andhakārādinā sabhāvena “kāmandhā…pe… mātara”nti gāthā vuttāti yojanā.	705	
PA_tika-s05_01t:706_0	Gāthāttho pana – kāmetīti kāmo, kāmataṇhā, kāmena atthassa ajānanatāya dhammassa,	706	
PA_tika-s05_01t:706_1	apassanatāya ca andhāti kāmandhā. Kāmataṇhāsaṅkhātena jālena atthadhammānaṃ ajānanāpassanena	706	
PA_tika-s05_01t:706_2	sañchannā paliguṇṭhitāti jālasañchannā. Taṇhāsaṅkhātena chadanena tesaṃyeva atthadhammānaṃ	706	
PA_tika-s05_01t:706_3	ajānanāpassanena chāditā pihitāti taṇhāchadanachāditā. Atthadhammesu pamattasaṅkhātena	706	
PA_tika-s05_01t:706_4	pamādena bandhanena baddhā bandhitabbā puggalā jarāmaraṇaṃ anventi, kumināmukhe pavattā	706	
PA_tika-s05_01t:706_5	macchā maraṇaṃ anventi iva ca, khīrapako vaccho mātaraṃ anveti iva ca, tathā jarāmaraṇaṃ	706	
PA_tika-s05_01t:706_6	anventīti gahetabbo.	706	
PA_tika-s05_01t:707_0	“Kāmandhā…pe… mātara’nti yāya desanāya, gāthāya vā kāmataṇhā vuttā, sā desanā, gāthā	707	
PA_tika-s05_01t:707_1	vā katamena desanābhūtena aparena yujjatī”ti pucchitabbattā tathā pucchitvā imāya	707	
PA_tika-s05_01t:707_2	desanāya, gāthāya vā yujjatīti dassetuṃ “sā katamenā”tiādi vuttaṃ. Tattha sāti “kāmandhā…pe…	707	
PA_tika-s05_01t:707_3	anventī”ti desanā, gāthā vā. Pubbāparenāti tato desanāto pubbena desanāvacanena,	707	
PA_tika-s05_01t:707_4	gāthāvacanena vā aparena desanāvacanena, gāthāvacanena vā. Yujjati yujjanaṃ eti sametīti pucchati.	707	
PA_tika-s05_01t:708_0	Yathāti yena andhakaraṇādinā. “Ratto…pe… nara”nti yaṃ gāthāvacanaṃ bhagavā āha, tena	708	
PA_tika-s05_01t:708_1	gāthāvacanena tathā andhakaraṇādinā yujjatīti yojanā. Gāthāttho pana – ratto rañjanto	708	
PA_tika-s05_01t:708_2	puggalo atthaṃ attahitapayojanaṃ parahitapayojanaṃ na jānāti. Ratto rañjanto dhammaṃ	708	
PA_tika-s05_01t:708_3	yathāvuttassa atthassa hetuṃ paññācakkhunā na passati. Rāgo yaṃ naraṃ yadā sahate,	708	
PA_tika-s05_01t:708_4	tadā tassa narassa andhaṃ andhakāraṃ tamaṃ aññāṇaṃ hotīti gahetabbo.	708	
PA_tika-s05_01t:709_0	Itīti evaṃ. Andhatāya andhakaraṇatāya sañchannatāya sañchannakaraṇatāya. Sāyeva taṇhāti	709	
PA_tika-s05_01t:709_1	“kāmandhā…pe… mātara”nti gāthāvacanena yā kāmataṇhā vuttā, sāyeva kāmataṇhā. Abhilapitāti	709	
PA_tika-s05_01t:709_2	“ratto…pe… nara”nti aparena gāthāvacanena bhagavatā vohāritā voharaṇena ñāpitā, abhilapitassa	709	
PA_tika-s05_01t:709_3	atthassa samānatā pubbadesanā aparadesanāya yujjatīti vuttaṃ hoti.	709	
PA_tika-s05_01t:710_0	“Dvīsu gāthāsu katamehi padehi sāyeva taṇhā abhilapitā”ti pucchitabbattā imehi abhilapitāti	710	
PA_tika-s05_01t:710_1	niyametvā dassetuṃ “yañcāhā”tiādi vuttaṃ. Tattha paṭhamagāthāyaṃ “kāmandhā…pe… chāditā”ti	710	
PA_tika-s05_01t:710_2	yañca padaṃ āha, dutiyagāthāyañca “ratto…pe… na passatī”ti yañca padaṃ āha. Pariyuṭṭhānehi	710	
PA_tika-s05_01t:710_3	pariyuṭṭhānadīpakehi imehi “kāmandhā…pe… passatī”ti padehi sāyeva paṭhamagāthāya	710	
PA_tika-s05_01t:710_4	vuttā kāmataṇhā ca bhagavatā abhilapitā.	710	
PA_tika-s05_01t:711_0	“Yaṃ andhakāraṃ vuttaṃ, katamaṃ taṃ? Yā taṇhā ponobhavikā vuttā, katamā sā”ti pucchitabbattā	711	
PA_tika-s05_01t:711_1	“yaṃ andhakāra”ntiādi vuttaṃ. Tattha andhakāraṃ yaṃ aññāṇaṃ vuttaṃ, ayaṃ dukkhasamudayo	711	
PA_tika-s05_01t:711_2	bhave. Yā ca taṇhā ponobhavikā vuttā, ayañca dukkhasamudayo bhaveti yojanā.	711	
PA_tika-s05_01t:712_0	“Kāmā”ti yañca padaṃ bhagavā āha, tena padena ime kilesakāmā vuttā. “Jālasañchannā”ti	712	
PA_tika-s05_01t:712_1	yañca padaṃ bhagavā āha, tena padena tesaṃyeva kilesakāmānaṃ payogena samudācārena	712	
PA_tika-s05_01t:712_2	pariyuṭṭhānaṃ bhagavā dasseti. Tasmāti yasmā yasmiṃ santāne taṇhā uppannā, taṃ santānaṃ	712	
PA_tika-s05_01t:712_3	saṃsārato nissarituṃ adatvā rūpārammaṇādīhi palobhayamānā hutvā cittaṃ kilesehi pariyādāya	712	
PA_tika-s05_01t:712_4	tiṭṭhati, tasmā taṇhāya cittaṃ pariyādāya santāne tiṭṭhamānattā. Kilesavasenāti vītikkamakilesavasena.	712	
PA_tika-s05_01t:712_5	Pariyuṭṭhānavasenāti vītikkamanaṃ appatvā uppajjamānavasena. Yeti vuttappakārataṇhāsahitapuggalasadisā.	712	
PA_tika-s05_01t:712_6	Teti te taṇhābandhanabaddhā ca edisakā ca puggalā. Jarāmaraṇaṃ anventi jarāmaraṇaṃ	712	
PA_tika-s05_01t:712_7	atikkamituṃ na sakkuṇanti. Ayanti jarāmaraṇānuppavatti “jarāmaraṇamanventī”ti iminā	712	
PA_tika-s05_01t:712_8	vacanena bhagavatā dassitāti yojanā.	712	
PA_tika-s05_01t:713_0	“Kāmandhā”tiādigāthāya ceva “ratto”tiādigāthāya ca pubbāparasandhi ācariyena vibhatto,	713	
PA_tika-s05_01t:713_1	amhehi ca ñāto, “kathaṃ ‘yassa papañcā ṭhitī cā’tiādigāthāsu pubbāparasandhi amhehi	713	
PA_tika-s05_01t:713_2	viññātabbo”ti vattabbattā yassa papañcā”tiādi vuttaṃ. Tassā gāthāya – yassa munino	713	
PA_tika-s05_01t:713_3	papañcā taṇhāmānadiṭṭhī ca natthi, taṇhāmānadiṭṭhīhi abhisaṅkhatā saṅkhārā ca natthi,	713	
PA_tika-s05_01t:713_4	ṭhitī anusayā taṇhā ca natthi, sandānasadisaṃ taṇhāpariyuṭṭhānaṃ natthi, palighasadiso	713	
PA_tika-s05_01t:713_5	moho ca natthi, so muni papañcādikaṃ sabbaṃ vītivatto atikkantoti vuccati. Nittaṇhaṃ	713	
PA_tika-s05_01t:713_6	nimānaṃ nidiṭṭhiṃ nisandānaṃ nipalighaṃ loke carantaṃ taṃ muniṃ sadevako taṇhāsahito	713	
PA_tika-s05_01t:713_7	loko na vijānātīti attho.	713	
PA_tika-s05_01t:714_0	Gāthāyaṃ papañcādayo bhagavatā vuttā, “katame te”ti pucchitabbattā “papañcā nāmā”tiādi	714	
PA_tika-s05_01t:714_1	vuttaṃ. Attano ādhārapuggalaṃ saṃsāre ciraṃ papañcantāpentī taṇhāmānadiṭṭhiyo ca,	714	
PA_tika-s05_01t:714_2	tāhi taṇhāmānadiṭṭhīhi sahajātavasena vā upatthambhanavasena vā abhisaṅkhatā saṅkhārā	714	
PA_tika-s05_01t:714_3	ca papañcā nāma. Santāne appahīnaṭṭhena anusayā taṇhā sattānaṃ tiṭṭhanahetuttā ṭhitī	714	
PA_tika-s05_01t:714_4	nāma. Pavattamānāya taṇhāya yaṃ pariyuṭṭhānañca chattiṃsataṇhāya jāliniyā yāni vicaritāni	714	
PA_tika-s05_01t:714_5	ca vuttāni, idaṃ sabbaṃ attano ādhāraṃ puggalaṃ bandhanaṭṭhena sandānasadisattā sandānaṃ	714	
PA_tika-s05_01t:714_6	nāma. Moho attano ādhārassa puggalassa nibbānanagarappavesanassa paṭisedhakattā palighasadisattā	714	
PA_tika-s05_01t:714_7	paligho nāma. “Yassa papañcādayo natthi, so kiṃ vītivatto”ti pucchitabbattā “ye cā”tiādi	714	
PA_tika-s05_01t:714_8	vuttaṃ. Ye vuttappakārā papañcā saṅkhārā, yā ca vuttappakārā ṭhiti, yaṃ vuttappakāraṃ	714	
PA_tika-s05_01t:714_9	sandānañca, yaṃ vuttappakāraṃ palighañca natthīti vuttā, sabbaṃ etaṃ papañcādikaṃ	714	
PA_tika-s05_01t:714_10	yo muni samatikkanto, ayaṃ muni “nittaṇho”ti vuccatīti daṭṭhabbo.	7141	
PA_tika-s05_01t:715_0	28. “Yassa papañcātiādigāthāyaṃ ye papañcādayo vuttā, tesu taṇhāmānadiṭṭhihetukā	715	
PA_tika-s05_01t:715_1	saṅkhārā kadā katividhaṃ phalaṃ denti, taṃsaṅkhārasampayuttā taṇhā kadā katividhaṃ	715	
PA_tika-s05_01t:715_2	phalaṃ detī”ti pucchitabbattā “tattha pariyuṭṭhānasaṅkhārā”tiādi vuttaṃ. Tattha tatthāti	715	
PA_tika-s05_01t:715_3	tesu papañcasaṅkhārādīsu. Pariyuṭṭhānasaṅkhārāti vītikkamavasena pavattā pariyuṭṭhānā	715	
PA_tika-s05_01t:715_4	akusalasaṅkhārā cetanā. Diṭṭhadhammavedanīyādīti diṭṭhe passitabbe dhamme attabhāve	715	
PA_tika-s05_01t:715_5	vedanīyaṃ phalaṃ detīti diṭṭhadhammavedanīyā, diṭṭhe dhamme phalaṃ vedetīti vā diṭṭhadhammavedanīyā.	715	
PA_tika-s05_01t:715_6	Kā sā? Apadussanīyādīsu atidussanādivasena pavattā paṭhamajavanacetanā. Upapajje	715	
PA_tika-s05_01t:715_7	phalaṃ vedetīti upapajjavedanīyā, sattamajavanacetanā. Aparāpariyāye attabhāve phalaṃ	715	
PA_tika-s05_01t:715_8	vedetīti aparāpariyāyavedanīyā, majjhe pavattā pañca javanacetanā. Tiphaladānavasena	715	
PA_tika-s05_01t:715_9	tividhā saṅkhārā. Evaṃ imāya tividhāya saṅkhāracetanāya sampayuttā tividhā taṇhā	715	
PA_tika-s05_01t:715_10	tividhaṃ phalaṃ diṭṭhe vā dhamme attabhāve, upapajje vā anantarabhave, apare vā pariyāye	7151	
PA_tika-s05_01t:715_11	bhave deti nibbattetīti evaṃ phalanibbattakasaṅkhāraṃ vā taṃsampayuttaṃ taṇhaṃ vā bhagavā āha.	7151	
PA_tika-s05_01t:716_0	“Yāya desanāya, gāthāya vā phalanibbattakaṃ saṅkhāraṃ āha, sā desanā, gāthā vā katamena	716	
PA_tika-s05_01t:716_1	desanābhūtena vā aparena yujjatī”ti pucchitabbattā “yaṃ lobhapakataṃ kammaṃ karotī”tiādi	716	
PA_tika-s05_01t:716_2	vuttaṃ. Yā “yassa…pe… loko”ti desanā ca yā “yaṃ lobhapakataṃ kammaṃ…pe… apare vā	716	
PA_tika-s05_01t:716_3	pariyāye”ti desanā ca vuttā, bhagavato idaṃ desanādvayaṃ aññamaññaṃ pubbāparena pubbaṃ	716	
PA_tika-s05_01t:716_4	aparena aparaṃ pubbena yujjati yujjanaṃ eti sameti, yathā gaṅgodakaṃ yamunodakena,	716	
PA_tika-s05_01t:716_5	yamunodakampi gaṅgodakena saṃsandati sameti. “Yassa…pe… loko”ti desanā “yaṃ lobhapakataṃ…pe…	716	
PA_tika-s05_01t:716_6	pariyāye”ti desanāya saṃsandati sameti, “yaṃ lobhapakataṃ…pe… pariyāye”ti desanāpi	716	
PA_tika-s05_01t:716_7	“yassa…pe… loko”ti desanāya saṃsandati sametīti attho gahetabbo. “Kathaṃ yujjatī”ti	716	
PA_tika-s05_01t:716_8	pucchitabbattā “tattha pariyuṭṭhāna”ntiādi vuttaṃ, diṭṭhadhammavedanīyādiphalattayanibbattakaṭṭhena	716	
PA_tika-s05_01t:716_9	yujjatīti vuttaṃ hoti.	716	
PA_tika-s05_01t:717_0	Yaṃ yaṃ suttaṃ bhagavatā desitaṃ pubbāparena yujjati, taṃ taṃ suttampi nīharitvā	717	
PA_tika-s05_01t:717_1	pubbāparasaṃsandanaṃ dassetuṃ “yathāhā”tiādi vuttaṃ. Saṃsandanākāro vuttanayānusārena	717	
PA_tika-s05_01t:717_2	gahetabbo. Tatthāti tesu pariyuṭṭhānasaṅkhārataṇhāvicaritesu. Pariyuṭṭhānanti rūpārammaṇādīni	717	
PA_tika-s05_01t:717_3	ayonisomanasikārena ārabbha sattasantāne pavattaṃ taṇhācaritaṃ. Paṭisaṅkhānabalenāti	717	
PA_tika-s05_01t:717_4	asubhāniccādidassanabalena tadaṅgappahānavasena pahātabbaṃ. Saṅkhārāti dassanapahātabbā	717	
PA_tika-s05_01t:717_5	saṅkhārā. Dassanabalenāti dassanasaṅkhātapaṭhamamaggañāṇabalena pahātabbā. Chattiṃsa	717	
PA_tika-s05_01t:717_6	taṇhāvicaritānīti dassanena pahātabbataṇhāvicaritehi avasesāni chattiṃsa taṇhāvicaritāni.	717	
PA_tika-s05_01t:717_7	Niggatā taṇhā yassa so nittaṇho, nittaṇhassa bhāvo nittaṇhatā, kā sā? Saupādisesā nibbānadhātu.	717	
PA_tika-s05_01t:718	Papañcasaṅkhārābhinandanattayaṃ yadipi atthato ekaṃ samānaṃ, desanāya pana padakkharādīhi viseso atthīti dassetuṃ “apicā”tiādi vuttaṃ.	71	
PA_tika-s05_01t:719_0	“Yoyaṃ pubbāparasandhi ācariyena vibhatto, soyaṃ katividho”ti pucchitabbattā “so	719	
PA_tika-s05_01t:719_1	cāyaṃ pubbāparo sandhī”tiādi vuttaṃ. Aṭṭhakathāyaṃ pana vuttaṃ – “na kevalaṃ suttantarasaṃsandanameva	719	
PA_tika-s05_01t:719_2	pubbāparasandhi, atha kho aññopi atthīti dassetuṃ ‘so cāya’ntiādi vutta”nti. Tattha	719	
PA_tika-s05_01t:719_3	atthasandhīti kiriyākārakādivasena atthassa atthena sandhi. Padasandhīti nāmapadādikassa	719	
PA_tika-s05_01t:719_4	nāmapadādikantarena sandhi. Desanāsandhīti vuttappakārassa desanantarassa vuttappakārena	719	
PA_tika-s05_01t:719_5	desanantarena sandhi. Niddesasandhīti niddesantarassa niddesantarena sandhi.	719	
PA_tika-s05_01t:720	Sandhi ca nāma atthādayo muñcitvā añño sabhāvadhammo nāma natthi, atthādīnañca chaatthapadādīsu avarodhanato “atthasandhi chappadānī”tiādi vuttaṃ.	72	
PA_tika-s05_01t:721_0	Atthasandhibyañjanasandhayo ācariyena vibhattā, amhehi ca ñātā, “katamā desanāsandhī”ti	721	
PA_tika-s05_01t:721_1	pucchitabbattā “desanāsandhi na ca pathavi”ntiādi vuttaṃ. Tattha na ca pathaviṃ nissāya	721	
PA_tika-s05_01t:721_2	jhāyati jhāyī jhāyati cāti ettha jhāyī jhānasamaṅgī puggalo pathaviṃ nissāya ālambitvā	721	
PA_tika-s05_01t:721_3	na ca jhāyati, sabbasaṅkhāranissaṭaṃ pana nibbānaṃ nissāya ālambitvā phalasamāpattiṃ	721	
PA_tika-s05_01t:721_4	jhāyati samāpajjati evāti attho daṭṭhabbo. Na ca āpantiādīsupi esa nayo yojetabbo.	721	
PA_tika-s05_01t:721_5	Phalasamāpattisamaṅgī puggalo hi pathavīādayo muñcitvā nibbānameva ārabbha phalasamāpattiṃ	721	
PA_tika-s05_01t:721_6	samāpajjatīti. Ettha ca pathavīādīhi mahābhūtehi kāmabhavarūpabhavā gahitā rūpapaṭibaddhavuttitāya.	721	
PA_tika-s05_01t:721_7	Ākāsānañcāyatanādīhipi arūpabhavo gahito, bhavattayaṃ vajjetvā ca jhāyatīti adhippāyo.	721	
PA_tika-s05_01t:721_8	Yadi pathavīādayo nissāya na jhāyī jhāyati ca, evaṃ sati idhalokasaṅkhātaṃ sattasantānaṃ	721	
PA_tika-s05_01t:721_9	vā paralokasaṅkhātaṃ sattasantānaṃ vā anindriyasantānaṃ vā nissāya jhāyī jhāyatīti	721	
PA_tika-s05_01t:721_10	āsaṅkanīyattā taṃ pariharanto “na ca imaṃ loka”ntiādimāha. Tattha imaṃ lokanti idhalokasaṅkhāto	7211	
PA_tika-s05_01t:721_11	diṭṭho attabhāvo sattasantāno vutto, tasmiṃ nissāya na jhāyati jhāyī jhāyati ca.	7211	
PA_tika-s05_01t:721_12	Paralokanti idhalokato añño bhavantarasaṅkhāto sattasantāno vutto, tasmiṃ nissāya	7211	
PA_tika-s05_01t:721_13	na ca jhāyati jhāyī jhāyati ca.	7211	
PA_tika-s05_01t:722_0	Yamidaṃ ubhayantiādīsu idaṃ ubhayaṃ idhalokaparalokadvayaṃ antarena vajjetvā yaṃ	722	
PA_tika-s05_01t:722_1	rūpāyatanaṃ diṭṭhaṃ, taṃ rūpāyatanampi. Yaṃ saddāyatanaṃ sutaṃ, taṃ saddāyatanampi.	722	
PA_tika-s05_01t:722_2	Yaṃ gandhāyatanarasāyatanaphoṭṭhabbāyatanaṃ mutaṃ, taṃ gandhāyatanarasāyatanaphoṭṭhabbāyatanampi.	722	
PA_tika-s05_01t:722_3	Yaṃ āpodhātu ākāsadhātu lakkhaṇarūpaṃ ojāsaṅkhātaṃ dhammāyatanekadesarūpaṃ viññātaṃ,	722	
PA_tika-s05_01t:722_4	taṃ āpodhātādikaṃ dhammāyatanekadesarūpampi. Yaṃ vatthu pariyesitaṃ vā apariyesitaṃ	722	
PA_tika-s05_01t:722_5	vā santike pattaṃ, taṃ vatthumpi. Yaṃ vatthu pattaṃ vā appattaṃ vā pariyesitaṃ pariyesanārahaṃ	722	
PA_tika-s05_01t:722_6	sundaraṃ, taṃ vatthumpi. Yaṃ vatthu vitakkitaṃ vitakkanavasena ālambitabbaṃ, taṃ	722	
PA_tika-s05_01t:722_7	vatthumpi. Yaṃ vatthu vicāritaṃ anumajjanavasena ālambitabbaṃ, taṃ vatthumpi. Yaṃ	722	
PA_tika-s05_01t:722_8	vatthu manasā citteneva anucintitaṃ anucintanavasena ālambitabbaṃ, taṃ vatthumpi	722	
PA_tika-s05_01t:722_9	nissāya na jhāyati jhāyī jhāyati cāti yojanā kātabbā.	722	
PA_tika-s05_01t:723_0	Ettha diṭṭhādikaṃ bahiddhārūpameva gahetabbaṃ anindriyabaddharūpassa adhippetattā.	723	
PA_tika-s05_01t:723_1	Tenāha aṭṭhakathācariyo – “tadubhayavinimutto anindriyabaddho rūpasantāno”ti. “Yadi	723	
PA_tika-s05_01t:723_2	jhāyī puggalo yathāvutte pathavīādayo nissāya na jhāyati jhāyī jhāyati ca, evaṃ sati	723	
PA_tika-s05_01t:723_3	ayaṃ jhāyī puggalo idaṃ nāma nissāya jhāyatīti loke kenaci ñāyati kiṃ, udāhu na ñāyatī”ti	723	
PA_tika-s05_01t:723_4	pucchitabbattā na ñāyatīti dassetuṃ “ayaṃ sadevake loke”tiādimāha. Tattha phalasamāpattijhānena	723	
PA_tika-s05_01t:723_5	jhāyanto ayaṃ khīṇāsavapuggalo sadevake loke…pe… sadevamanussāya pajāya yattha katthacipi	723	
PA_tika-s05_01t:723_6	anissitena cittena jhāyatīti sadevake loke…pe… sadevamanussāya pajāya kenaci na ñāyatīti	723	
PA_tika-s05_01t:723_7	attho gahetabbo. Tena vuttaṃ –	723	
PA_tika-s05_01t:724	“Namo te purisājañña, namo te purisuttama;	72	
PA_tika-s05_01t:725	Yassa te nābhijānāma, kiṃ tvaṃ nissāya jhāyasī”ti. ;	72	
PA_tika-s05_01t:726_0	“Kenaci aviññāyabhāvo kena suttena vibhāvetabbo”ti pucchitabbattā iminā godhikasuttena	726	
PA_tika-s05_01t:726_1	vibhāvetabboti dassetuṃ “yathā māro pāpimā”tiādi vuttaṃ. Aṭṭhakathāyaṃ pana “idāni	726	
PA_tika-s05_01t:726_2	khīṇāsavacittassa katthacipi anissitabhāvaṃ godhikasuttena vakkalisuttena ca vibhāvetuṃ	726	
PA_tika-s05_01t:726_3	‘yathā māro’tiādi vutta”nti vuttaṃ. Tattha dānādipuññakārake, puññe vā māreti nivāretīti	726	
PA_tika-s05_01t:726_4	māro, attahitaparahite māretīti vā māro. Pāpacittuppādavantatāya pāpimā. Pubbattabhāve	726	
PA_tika-s05_01t:726_5	godhassa ghātakattā “godhiko”ti laddhanāmassa parinibbāyantassa kulaputtassa parinibbānato	726	
PA_tika-s05_01t:726_6	uddhaṃ paṭisandhādi viññāṇaṃ samanvesanto na jānāti na passati. “Paracittajānanako	726	
PA_tika-s05_01t:726_7	māro kasmā na jānātī”ti vattabbattā “so hī”tiādi vuttaṃ. So godhiko hi yasmā papañcātīto,	726	
PA_tika-s05_01t:726_8	tasmā taṇhāpahānena diṭṭhinissayopi assa godhikassa yasmā natthi, tasmā ca na jānātīti.	726	
PA_tika-s05_01t:727_0	“Godhikasutteneva vibhāvetabbo”ti pucchitabbattā “yathā cā”tiādi vuttaṃ. “Godhikasuttavakkalisuttehi	727	
PA_tika-s05_01t:727_1	anupādisesāya nibbānadhātuyā anissitabhāvo vibhāvito, evaṃ sati saupādisesanibbānadhātuyā	727	
PA_tika-s05_01t:727_2	anissitabhāvo kena viññāyatīti attho bhaveyyā”ti vattabbattā tadāpi na viññāyatiyevāti	727	
PA_tika-s05_01t:727_3	dassetuṃ “sadevakena lokenā”tiādi vuttaṃ. Tattha saupādisesāya nibbānadhātuyā phalasamāpattijhānena	727	
PA_tika-s05_01t:727_4	jhāyamānā ime khīṇāsavā katthaci anissitacittā jhāyantīti sadevakena lokena na ñāyanti	727	
PA_tika-s05_01t:727_5	samārakena…pe… sadevamanussāya na ñāyantīti yojanā kātabbā. Anissitacittā na ñāyantīti	727	
PA_tika-s05_01t:727_6	ettha hi na-kāro ca “jhāyamānā”ti pade na sambandhitabbo “na jhāyamānā”ti atthassa	727	
PA_tika-s05_01t:727_7	sambhavato. “Na ñāyantī”ti pana sambandhitabbo heṭṭhā aṭṭhakathāyaṃ eva “loke kenacipi	727	
PA_tika-s05_01t:727_8	na ñāyatī”ti vuttattā. Ayaṃ desanāsandhīti godhikasuttavakkalisuttānaṃ aññamaññaṃ	727	
PA_tika-s05_01t:727_9	atthavasena saṃsandanā niddhāritā viya “na ca pathaviṃ nissāyā”tiādidesanāya ca “na	727	
PA_tika-s05_01t:727_10	ca imaṃ loka”ntiādidesanāya ca yāya desanāya atthavasena saṃsandanā niddhāritā, tāya	7271	
PA_tika-s05_01t:727_11	desanāya yattha katthaci yaṃ kiñci nissāya jhāyī na jhāyati, nibbānaṃ nissāya jhāyī	7271	
PA_tika-s05_01t:727_12	jhāyatīti atthavasena niddhāritā, ayaṃ saṃsandanā desanāsandhi nāmāti attho gahetabbo.	7271	
PA_tika-s05_01t:728_0	Desanāsandhi ācariyena vibhattā, amhehi ca ñātā, “katamā niddesasandhī”ti pucchitabbattā	728	
PA_tika-s05_01t:728_1	“tattha katamā niddesasandhīti nissitacittā”tiādi vuttaṃ. Tattha tatthāti tesu catūsu	728	
PA_tika-s05_01t:728_2	atthasandhibyañjanasandhidesanāsandhiniddesasandhīsu yā sandhi “niddesasandhī”ti	728	
PA_tika-s05_01t:728_3	uddiṭṭhā, sā niddesato katamāti pucchatīti attho. Nissitacittāti taṇhādiṭṭhisahajātavasena	728	
PA_tika-s05_01t:728_4	vā upanissayavasena vā nissitaṃ cittaṃ yesaṃ puthujjanānanti nissitacittā, puthujjanā	728	
PA_tika-s05_01t:728_5	puggalā niddisitabbā imāya desanāya puggalādhiṭṭhānattā. Yadi desanā dhammādhiṭṭhānā,	728	
PA_tika-s05_01t:728_6	evaṃ sati nissitaṃ cittaṃ ettha suttappadesesu desitanti nissitacittā nissitacittajānanatthāya	728	
PA_tika-s05_01t:728_7	desitā suttappadesā. Anissitaṃ cittaṃ yesaṃ ariyapuggalānanti anissitacittā, ariyapuggalā	728	
PA_tika-s05_01t:728_8	niddisitabbā imāya desanāya puggalādhiṭṭhānattā. Dhammādhiṭṭhānāya pana anissitaṃ	728	
PA_tika-s05_01t:728_9	cittaṃ yattha suttappadesesu desitanti anissitacittā, anissitacittajānanatthāya desitā suttappadesā.	728	
PA_tika-s05_01t:729_0	“Nissitacittā kena niddesena niddisitabbā, anissitacittā kena niddesena niddisitabbā”ti	729	
PA_tika-s05_01t:729_1	pucchitabbattā “nissitacittā akusalapakkhena niddisitabbā”tiādi vuttaṃ. Akusalapakkhena	729	
PA_tika-s05_01t:729_2	niddesena niddisitabbā. Kusalapakkhenātiādīsupi esa nayo yojetabbo. Akusalapakkhasāmaññakusalapakkhasāmaññehi	729	
PA_tika-s05_01t:729_3	dassetvā akusalavisesakusalavisesehi dassetuṃ “nissitacittā saṃkilesenā”tiādi vuttaṃ.	729	
PA_tika-s05_01t:729_4	Ayaṃ niddesasandhīti akusalapakkhādikassa purimaniddesassa saṃkilesādikena pacchimena	729	
PA_tika-s05_01t:729_5	niddesena nissitacittavasena ayaṃ saṃsandanā ca niddesasandhi nāma. Kusalapakkhādikassa	729	
PA_tika-s05_01t:729_6	purimassa niddesassa vodānādikena pacchimena niddesena anissitacittavasena ayaṃ saṃsandanā	729	
PA_tika-s05_01t:729_7	ca niddesasandhi nāmāti vibhajitvā veditabbā.	729	
PA_tika-s05_01t:730_0	“Catubyūhahārassa neruttamadhippāyanidānapubbāparasandhippabhedena ceva atthabyañjanasandhiniddesasandhidesanāsandhippabhedena	730	
PA_tika-s05_01t:730_1	ca vibhajitabbabhāvo kena amhehi jānitabbo saddahitabbo”ti vattabbabhāvato “tenāhā”tiādi	730	
PA_tika-s05_01t:730_2	vuttaṃ. Tattha tena tathā vibhajitabbabhāvena āyasmā mahākaccāno “neruttamadhippāyo”tiādikaṃ	730	
PA_tika-s05_01t:730_3	yaṃ vacanaṃ āha, tena vacanena tumhehi catubyūhahārassa tathā vibhajitabbabhāvo jānitabbo	730	
PA_tika-s05_01t:730_4	saddahitabboti vuttaṃ hoti.	730	
PA_tika-s05_01t:731_0	“Ettāvatā ca catubyūhahāro paripuṇṇo, añño niyutto natthī”ti vattabbattā “niyutto	731	
PA_tika-s05_01t:731_1	catubyūho hāro”ti vuttaṃ. Tattha yassaṃ yassaṃ pāḷiyaṃ yo yo catubbidho, so so catubyūhahāro	731	
PA_tika-s05_01t:731_2	ca yathālābhavasena yojito, tassaṃ tassaṃ pāḷiyaṃ so so catubbidho catubyūhahāro	731	
PA_tika-s05_01t:731_3	tathā niddhāretvā yutto yojitoti attho daṭṭhabbo.	731	
PA_tika-s05_01t:732	Iti catubyūhahāravibhaṅge sattibalānurūpā racitā	73	
PA_tika-s05_01t:733	Vibhāvanā niṭṭhitā.	73	
PA_tika-s05_01t:734	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	73	
PA_tika-s05_01t:735	7. Āvaṭṭahāravibhaṅgavibhāvanā	73	
PA_tika-s05_01t:736_0	29. Yena yena saṃvaṇṇanāvisesabhūtena catubyūhahāravibhaṅgena neruttādayo vibhattā,	736	
PA_tika-s05_01t:736_1	so…pe… catubyūhahāravibhaṅgo paripuṇṇo, “katamo āvaṭṭo hāravibhaṅgo”ti pucchitabbattā	736	
PA_tika-s05_01t:736_2	tattha katamo āvaṭṭo hāro”tiādi vuttaṃ. Tattha tatthāti tesu niddiṭṭhesu soḷasasu	736	
PA_tika-s05_01t:736_3	desanāhārādīsu katamo saṃvaṇṇanāviseso āvaṭṭo hāro āvaṭṭahāravibhaṅgo nāmāti pucchati.	736	
PA_tika-s05_01t:736_4	“Ekamhi padaṭṭhāne”ntiādiniddesassa idāni mayā vuccamāno “ārambhathā”tiādiko vitthārasaṃvaṇṇanāviseso	736	
PA_tika-s05_01t:736_5	āvaṭṭahāravibhaṅgo nāmāti gahito. “Tattha desanāyaṃ ekasmiṃ padaṭṭhāne desanāruḷhe	736	
PA_tika-s05_01t:736_6	sesakaṃ padaṭṭhānaṃ pariyesati, pariyesitvā kathaṃ paṭipakkhe āvaṭṭetī”ti vattabbattā –	736	
PA_tika-s05_01t:737	“Ārambhatha nikkamatha, yuñjatha buddhasāsane;	73	
PA_tika-s05_01t:738	Dhunātha maccuno senaṃ, naḷāgāraṃva kuñjaro”ti. –	73	
PA_tika-s05_01t:739	Gāthā vuttā. Idha gāthāyaṃ ekasmiṃ padaṭṭhāne desanāruḷhe sesakaṃ padaṭṭhānaṃ pariyesatīti vuttaṃ hoti. Gāthāttho pana aṭṭhakathāyaṃ vutto.	73	
PA_tika-s05_01t:740_0	“Ārambhathā’tiādigāthāyaṃ katarasmiṃ padaṭṭhāne desanāruḷhe katamaṃ sesakaṃ padaṭṭhānaṃ	740	
PA_tika-s05_01t:740_1	pariyesatī”ti vattabbattā “ārambhatha nikkamathāti vīriyassa padaṭṭhāna”ntiādi vuttaṃ.	740	
PA_tika-s05_01t:740_2	Tattha “vīriyassa padaṭṭhāna”nti sāmaññavasena vuttampi ārambhadhātusaṅkhātaṃ vīriyaṃ	740	
PA_tika-s05_01t:740_3	nikkamadhātusaṅkhātassa vīriyassa padaṭṭhānaṃ, nikkamadhātusaṅkhātaṃ vīriyaṃ parakkamadhātusaṅkhātassa	740	
PA_tika-s05_01t:740_4	vīriyassa padaṭṭhānaṃ, parakkamadhātusaṅkhātaṃ vīriyaṃ samathabhāvanāsahitassa vīriyassa	740	
PA_tika-s05_01t:740_5	padaṭṭhānantiādinā pariyesitabbanti gahetabbaṃ. “Yuñjathā”ti iminā vuttaṃ samathabhāvanāsahitaṃ	740	
PA_tika-s05_01t:740_6	vīriyaṃ “buddhasāsane”ti iminā vuttassa mahaggatasamādhissa padaṭṭhānaṃ, desanāruḷhaṃ	740	
PA_tika-s05_01t:740_7	sukhādikaṃ sesakampi padaṭṭhānaṃ pariyesitabbaṃ. “Dhunātha maccuno sena”nti padena	740	
PA_tika-s05_01t:740_8	gahitaṃ vipassanāsahitaṃ vīriyaṃ kilesadhunane samatthāya paññāya padaṭṭhānaṃ, desanāruḷhaṃ	740	
PA_tika-s05_01t:740_9	samādhiādikaṃ sesakampi padaṭṭhānaṃ pariyesitabbaṃ.	740	
PA_tika-s05_01t:741_0	“Yadi ‘ārambhathā’tiādikaṃ vuttaṃ vīriyaṃ sāmaññabhūtānaṃ vīriyasamādhipaññānaṃyeva	741	
PA_tika-s05_01t:741_1	padaṭṭhānaṃ siyā, evaṃ sati kathaṃ vaṭṭamūlaṃ chinditvā vivaṭṭaṃ pāpessantī”ti vattabbattā	741	
PA_tika-s05_01t:741_2	puna “ārambhatha nikkamathāti vīriyindriyassa padaṭṭhāna”ntiādi vuttaṃ. Ādhipaccakiccatāya	741	
PA_tika-s05_01t:741_3	yuttassāpi vīriyādhikassa padaṭṭhānattā ārabhantā yogāvacarapuggalā vaṭṭamūlaṃ chinditvā	741	
PA_tika-s05_01t:741_4	vivaṭṭaṃ pāpentīti vuttaṃ hoti. “Ārambhathā”tiādikā pana yasmā vīriyārambhavatthuādidesanā	741	
PA_tika-s05_01t:741_5	hoti, tasmā ārambhavatthuādīniyeva saṃvaṇṇitāni padaṭṭhānanti codanaṃ manasi katvā	741	
PA_tika-s05_01t:741_6	āha “imāni padaṭṭhānāni desanā”ti. “Ārambhathā”tiādikā yathāvuttapadaṭṭhānāni desanā	741	
PA_tika-s05_01t:741_7	hoti, na vīriyārambhavatthuādīni, tasmā padaṭṭhānaṃyeva saṃvaṇṇitanti daṭṭhabbaṃ.	741	
PA_tika-s05_01t:742_0	Evaṃ “ārambhathā”tiādidesanāya padaṭṭhānavasena attho vibhatto, amhehi ca ñāto, “kathaṃ	742	
PA_tika-s05_01t:742_1	tassāyeva desanāya paṭipakkhavasena attho vibhajitabbo”ti vattabbattā “ayuñjantānaṃ	742	
PA_tika-s05_01t:742_2	vā”tiādi vuttaṃ. Tattha yoge bhāvanāyaṃ ayuñjantānaṃ sattānaṃ aparipakkañāṇānaṃ yoge	742	
PA_tika-s05_01t:742_3	yogahetu vāsanābhāgiyavasena āyatiṃ jānanatthāya “ārambhathā”tiādidesanā āraddhā.	742	
PA_tika-s05_01t:742_4	Yuñjantānaṃ paripakkañāṇānaṃ sattānaṃ ārambhe ārambhahetu diṭṭheva dhamme parijānanatthāya	742	
PA_tika-s05_01t:742_5	“ārambhathā”tiādidesanā āraddhā.	742	
PA_tika-s05_01t:743_0	Tattha tesu yuñjantāyuñjantesu paripakkāparipakkañāṇesu ye aparipakkañāṇā sattā na	743	
PA_tika-s05_01t:743_1	yuñjanti, te aparipakkañāṇā sattā pamādamūlakā hutvā yoge bhāvanāyaṃ yena pamādena	743	
PA_tika-s05_01t:743_2	na yuñjanti, so pamādo taṇhāmūlako pamādo, avijjāmūlako pamādoti dubbidho hoti. Tattha	743	
PA_tika-s05_01t:743_3	tasmiṃ dubbidhe pamāde aññāṇena nivuto avijjāmūlako satto yena pamādena ñeyyaṭṭhānaṃ	743	
PA_tika-s05_01t:743_4	“ime uppādavayadhammā pañcakkhandhā ñeyyaṭṭhānaṃ nāmā”ti nappajānāti, ayaṃ aññāṇahetuko	743	
PA_tika-s05_01t:743_5	pamādo avijjāmūlako pamādā nāma. Yo pamādo taṇhāmūlako, so pamādo tividho anuppannānaṃ	743	
PA_tika-s05_01t:743_6	bhogānaṃ uppādāya pariyesanto taṇhiko satto yaṃ pamādaṃ āpajjati, ayaṃ pamādo ca,	743	
PA_tika-s05_01t:743_7	uppannānaṃ bhogānaṃ ṭhitatthāya rakkhanto taṇhiko satto ārakkhanimittaṃ yaṃ pamādaṃ	743	
PA_tika-s05_01t:743_8	āpajjati, ayaṃ pamādo ca, ṭhitaṃ bhogaṃ paribhuñjanto taṇhiko satto paribhoganimittaṃ	743	
PA_tika-s05_01t:743_9	yaṃ pamādaṃ āpajjati, ayaṃ pamādo cāti tividho hoti. Iti loke ayaṃ pamādo catubbidho	743	
PA_tika-s05_01t:743_10	avijjāpadaṭṭhāno ekavidho pamādo, taṇhāpadaṭṭhāno tividho pamādoti catubbidho hoti.	7431	
PA_tika-s05_01t:743_11	Tattha tāsu avijjātaṇhāsu nāmakāyo phassādināmasamūho avijjāya padaṭṭhānaṃ, rūpakāyo	7431	
PA_tika-s05_01t:743_12	pathavīādirūpasamūho taṇhāya padaṭṭhānaṃ hoti. Idaṃ vuttaṃ hoti – ārambhadhātunikkamadhātusaṅkhātassa	7431	
PA_tika-s05_01t:743_13	vīriyassa paṭipakkho catubbidho pamādo niddhāretabbo, niddhāretvā ekavidhassa pamādassa	7431	
PA_tika-s05_01t:743_14	avijjā padaṭṭhānaṃ, tividhassa pamādassa taṇhā padaṭṭhānaṃ. Avijjāya nāmakāyo padaṭṭhānaṃ,	7431	
PA_tika-s05_01t:743_15	taṇhāya rūpakāyo padaṭṭhānanti paṭipakkhe āvaṭṭetvā padaṭṭhānaṃ pariyesitabbanti.	7431	
PA_tika-s05_01t:744_0	“Kasmā nāmakāyo avijjāya padaṭṭhānaṃ bhavati, rūpakāyo taṇhāya padaṭṭhānaṃ bhavatī”ti	744	
PA_tika-s05_01t:744_1	pucchitabbattā “taṃ kissa hetū”ti pucchitvā “rūpīsu bhavesu ajjhosānaṃ, arūpīsu sammoho”ti	744	
PA_tika-s05_01t:744_2	vuttaṃ. Rūpīsu bhavesu rūpadhammesu ahaṃmamādivasena ajjhosānaṃ taṇhābhiniveso sattesu	744	
PA_tika-s05_01t:744_3	patiṭṭhito yasmā hoti, tasmā rūpakāyo taṇhāya padaṭṭhānaṃ bhavati. Anamatagge hi	744	
PA_tika-s05_01t:744_4	saṃsāre itthipurisā aññamaññarūpābhirāmā bhavanti. Arūpīsu phassādīsu sukhumabhāvato	744	
PA_tika-s05_01t:744_5	sammoho sattesu patiṭṭhito yasmā hoti, tasmā nāmakāyo avijjāya padaṭṭhānaṃ bhavatīti	744	
PA_tika-s05_01t:744_6	yojanā kātabbā. Idaṃ vuttaṃ hoti – rūpakāyanāmakāyesu ārammaṇakaraṇavasena taṇhāya	744	
PA_tika-s05_01t:744_7	ca avijjāya ca uppajjanato rūpakāyo taṇhāya padaṭṭhānaṃ, nāmakāyo avijjāya padaṭṭhānanti nīharitabbāvāti.	744	
PA_tika-s05_01t:745_0	“Katamo rūpakāyo, katamo nāmakāyo”ti pucchitabbattā “tattha rūpakāyo rūpakkhandho,	745	
PA_tika-s05_01t:745_1	nāmakāyo cattāro arūpino khandhā”ti vuttaṃ. Tattha tesu rūpakāyanāmakāyesu rūpakāyo	745	
PA_tika-s05_01t:745_2	rūpasamūho nāma rūpakkhandho hoti, nāmakāyo nāmasamūho nāma cattāro arūpino khandhāti.	745	
PA_tika-s05_01t:745_3	Ime pañcakkhandhā avijjātaṇhānaṃ ārammaṇattā saupādānā bhaveyyuṃ, “katamena upādānena	745	
PA_tika-s05_01t:745_4	saupādānā bhavantī”ti pucchitabbattā tatheva pucchitvā vissajjetuṃ “ime pañcakkhandhā	745	
PA_tika-s05_01t:745_5	katamena upādānena saupādānā? Taṇhāya ca avijjāya cā”ti vuttaṃ. Tattha upādānabhūtāya	745	
PA_tika-s05_01t:745_6	taṇhāya ca upādānabhūtāya avijjāya ca ime pañcakkhandhā saupādānā nāma bhavantīti yojanā kātabbā.	745	
PA_tika-s05_01t:746_0	“Kittakāni upādānāni taṇhā nāma bhavanti, kittakāni upādānāni avijjā nāma bhavantī”ti	746	
PA_tika-s05_01t:746_1	pucchitabbattā “tattha taṇhā dve”tiādi vuttaṃ. Tatthāti tāsu taṇhāavijjāsu. Kāmupādānañca	746	
PA_tika-s05_01t:746_2	sīlabbatupādānañca dve upādānāni taṇhā nāma bhavanti. Taṇhāvasena hi “mama sīlaṃ,	746	
PA_tika-s05_01t:746_3	mama vata”nti parāmasanaṃ bhavati. Diṭṭhupādānañca attavādupādānañca dve upādānāni	746	
PA_tika-s05_01t:746_4	avijjā nāma bhavanti. Avijjāvasena hi sassatadiṭṭhi ceva ahaṃmamādidiṭṭhi ca bhavanti.	746	
PA_tika-s05_01t:746_5	“Imehi catūhi upādānehi saupādānakkhandhā catūsu saccesu kittakaṃ saccaṃ nāmā”ti	746	
PA_tika-s05_01t:746_6	pucchitabbattā “imehī”tiādi vuttaṃ. Ye lokiyakkhandhā saupādānā khandhā bhavanti,	746	
PA_tika-s05_01t:746_7	upādānena hi upādānānipi bhavanti, idaṃ saupādānakkhandhapañcakaṃ dukkhaṃ dukkhasaccaṃ	746	
PA_tika-s05_01t:746_8	nāma. Yāni cattāri upādānāni dukkhakāraṇāni bhavanti, ayaṃ upādānacatukko samudayo	746	
PA_tika-s05_01t:746_9	samudayasaccaṃ nāma bhavati. Pañcakkhandhāti saupādānā pañcakkhandhā dukkhavatthubhāvato	746	
PA_tika-s05_01t:746_10	dukkhaṃ. Tesanti saupādānānaṃ pañcakkhandhānaṃ. Dhammaṃ desetīti “ārambhathā”tiādikaṃ	7461	
PA_tika-s05_01t:746_11	dhammaṃ veneyyānurūpaṃ bhagavā deseti. Sāmaññena pubbe vuttampi atthavasena visesaṃ	7461	
PA_tika-s05_01t:746_12	dassetuṃ puna “dukkhassa pariññāya, samudayassa pahānāyā”ti vuttaṃ.	7461	
PA_tika-s05_01t:747_0	30. Ārambhapaṭipakkhabhūtapamādavasena purimasaccadvayaṃ ācariyena niddhāritaṃ, amhehi	747	
PA_tika-s05_01t:747_1	ca ñātaṃ, “itarasaccadvayaṃ kathaṃ niddhāritabba”nti vattabbattā taṃ dvayampi pamādamukheneva	747	
PA_tika-s05_01t:747_2	niddhāritabbanti dassetuṃ “tattha yo tividho”tiādi vuttaṃ. Tattha tatthāti tesu taṇhāmūlakaavijjāmūlakesu	747	
PA_tika-s05_01t:747_3	pamādesu. Tassāti tividhassa taṇhāmūlakassa pamādassa. Sampaṭivedhenāti assādādīnaṃ	747	
PA_tika-s05_01t:747_4	parijānanena. Rakkhaṇāti attacittassa rakkhaṇasaṅkhātā. Paṭisaṃharaṇāti “tassā”ti	747	
PA_tika-s05_01t:747_5	iminā vuttassa pamādassa paṭipakkhabhūtena appamādānanuyogena saṃharaṇā yā khepanā	747	
PA_tika-s05_01t:747_6	atthi, ayaṃ pamādassa paṭipakkhabhūtena appamādānuyogena pavattā khepanasaṅkhātā	747	
PA_tika-s05_01t:747_7	bhāvanā samatho nāmāti pamādassa paṭipakkhamukhena puna āvaṭṭetvā samatho niddhāritoti.	747	
PA_tika-s05_01t:748_0	“So samatho kathaṃ kena upāyena bhavatī”ti pucchitabbattā tathā pucchitvā upāyaṃ	748	
PA_tika-s05_01t:748_1	dassetuṃ “so katha”ntiādi vuttaṃ. Tattha kathanti kena upāyena. “Kāmentīti kāmā,	748	
PA_tika-s05_01t:748_2	kāmīyantīti vā kāmā”ti vuttānaṃ dvinnaṃ kāmānaṃ paṭicca uppajjamānaṃ assādañca, “appassādā	748	
PA_tika-s05_01t:748_3	kāmā bahudukkhā”tiādi vacanato appassādanīyānaṃ kāmānaṃ paṭicca uppajjamānaṃ ādīnavañca.	748	
PA_tika-s05_01t:748_4	Kāmānanti ca kammatthe sāmivacanaṃ. Tena vuttaṃ –“kāme paṭiccā”ti. “Kāmānametaṃ nissaraṇaṃ,	748	
PA_tika-s05_01t:748_5	yadidaṃ nekkhamma”nti vacanato nissaraṇanti idha paṭhamajjhānaṃ adhippetaṃ. Vokāranti	748	
PA_tika-s05_01t:748_6	ettha va-kāro āgamo, o-kāraṃ lāmakabhāvaṃ. Ānisaṃsanti catupārisuddhisīlādikaṃ. Yadā	748	
PA_tika-s05_01t:748_7	jānāti, tadā tena upāyena samatho bhavatīti attho.	748	
PA_tika-s05_01t:749_0	Samatho ācariyena vibhatto, amhehi ca ñāto, “katamā vipassanā”ti pucchitabbattā vipassanaṃ	749	
PA_tika-s05_01t:749_1	vibhajituṃ “tattha yā vīmaṃsā”tiādi vuttaṃ. Atha vā kāmānaṃ assādādayo yadā jānāti,	749	
PA_tika-s05_01t:749_2	tadā samatho bhavatīti vutto, “tasmiṃ samathe bhavamāne sati katamā bhavatī”ti pucchitabbattā	749	
PA_tika-s05_01t:749_3	“tattha yā vīmaṃsā”tiādi vuttaṃ. Tattha tatthāti tasmiṃ samathe bhavamāne sati assādādīnaṃ	749	
PA_tika-s05_01t:749_4	yā aniccādivīmaṃsā upaparikkhā paññā bhavati, ayaṃ vīmaṃsā upaparikkhā paññā visesena	749	
PA_tika-s05_01t:749_5	passanato vipassanā nāma. Atha vā tividhassa taṇhāmūlakassa pamādassa sampaṭivedhena	749	
PA_tika-s05_01t:749_6	rakkhaṇā paṭisaṃharaṇā, ayaṃ samathoti ācariyena vutto, “katamā vipassanā”ti pucchitabbattā	749	
PA_tika-s05_01t:749_7	“tattha yā vīmaṃsā”tiādi vuttaṃ. Tattha tatthāti tasmiṃ yathāvutte samathe sati yathāvuttassa	749	
PA_tika-s05_01t:749_8	pamādassa aniccādivasena yā vīmaṃsā upaparikkhā paññā uppannā, ayaṃ vīmaṃsā upaparikkhā	749	
PA_tika-s05_01t:749_9	paññā visesena passanato vipassanā nāma. Vīmaṃsāva dubbalā, upaparikkhā balavatīti viseso.	749	
PA_tika-s05_01t:750_0	Samatho ceva vipassanā ca dve dhammā ācariyena niddhāritā, “ime niddhāritā dve dhammā	750	
PA_tika-s05_01t:750_1	kiṃ gacchantī”ti vattabbattā “ime dve”tiādi vuttaṃ. Samatho samathabhāvanāpāripūriṃ	750	
PA_tika-s05_01t:750_2	gacchati, vipassanā vipassanābhāvanāpāripūriṃ gacchati. “Imesu dvīsu dhammesu bhāviyamānesu	750	
PA_tika-s05_01t:750_3	katame yogāvacarena pahīyantī”ti vattabbattā “imesū”tiādi vuttaṃ. Samathe dhamme	750	
PA_tika-s05_01t:750_4	bhāviyamāne taṇhā yogāvacarena pahīyati, vipassanāya bhāviyamānāya avijjā yogāvacarena	750	
PA_tika-s05_01t:750_5	pahīyatīti ime dve pahātabbā dhammā pahīyanti taṇhā ceva avijjā ca. “Imesu dvīsu	750	
PA_tika-s05_01t:750_6	dhammesu pahīyamānesu katame dhammā nirujjhantī”ti pucchitabbattā upādānādayopi nirujjhantīti	750	
PA_tika-s05_01t:750_7	sakalavaṭṭadukkhanirodhaṃ dassento “imesu dvīsu dhammesu pahīnesū”tiādimāha. Tattha	750	
PA_tika-s05_01t:750_8	taṇhāya samathabhāvanāya pahīyamānāya, avijjāya vipassanābhāvanāya pahīyamānāya imesu	750	
PA_tika-s05_01t:750_9	dvīsu dhammesu dvīhi bhāvanāhi pahīnesu kāmupādānādīni cattāri upādānāni vikkhambhanasamucchedavasena	750	
PA_tika-s05_01t:750_10	nirujjhanti, na bhaṅgakkhaṇavasena.	7501	
PA_tika-s05_01t:751_0	Etthāha – “taṇhānirodhā upādānanirodho”ti vuttattā “taṇhāya pahīyamānāya upādānāni	751	
PA_tika-s05_01t:751_1	nirujjhantī”ti vacanaṃ yuttaṃ hotu, kathaṃ avijjāya pahīyamānāya upādānāni nirujjhantīti?	751	
PA_tika-s05_01t:751_2	“Taṇhānirodhā upādānanirodho”ti pāṭhe avijjāsahitataṇhānirodhā upādānanirodhoti atthasambhavato.	751	
PA_tika-s05_01t:751_3	Yathā hi taṇhāsahitāva avijjā saṅkhārānaṃ paccayo, evaṃ avijjāsahitāva taṇhā upādānānaṃ	751	
PA_tika-s05_01t:751_4	paccayo hotīti avijjāsahitataṇhānirodhā upādānanirodhoti attho sambhavatīti gahetabbo.	751	
PA_tika-s05_01t:751_5	Vikkhambhanasamucchedavasena upādānanirodhā tatheva bhavanirodhoti esa nayo sesesupi.	751	
PA_tika-s05_01t:751_6	Evametassa kevalassa dukkhakkhandhassa nirodhoti etthāpi taṇhāsahitaavijjānirodhā	751	
PA_tika-s05_01t:751_7	saṅkhāranirodhotiādiko gahitoti daṭṭhabbo. Itīti evaṃ visabhāgasabhāgadhammānaṃ āvaṭṭanavasena	751	
PA_tika-s05_01t:751_8	niddhāritāni ca purimakāni dve saccāni ca, samatho ca vipassanā ca ime dve dhammā	751	
PA_tika-s05_01t:751_9	maggo ca maggasaccañca, vaṭṭanirodho vaṭṭanirodhasaccañca nibbānanti cattāri saccāni niddhāritāni.	751	
PA_tika-s05_01t:752_0	“Vīriyapaṭipakkhabhūtassa pamādādidhammassa vasena vā sabhāgabhūtassa pamādādidhammassa	752	
PA_tika-s05_01t:752_1	vasena vā āvaṭṭetvā catunnaṃ saccānaṃ niddhāritabbabhāvo amhehi kena saddahitabbo”ti	752	
PA_tika-s05_01t:752_2	vattabbattā “tenāhā”tiādi vuttaṃ. Tena tathā niddhāritabbabhāvena bhagavā “ārambhatha	752	
PA_tika-s05_01t:752_3	nikkamathā”tiādigāthāvacanaṃ āha, tena “ārambhatha nikkamathā”tiādigāthāvacanena	752	
PA_tika-s05_01t:752_4	tathā catunnaṃ saccānaṃ niddhāritabbabhāvo tumhehi saddahitabboti vuttaṃ hoti.	752	
PA_tika-s05_01t:753_0	“Ārambhatha nikkamathā’tiādinā vodānapakkhaṃyeva nikkhipitvā tasseva vodānapakkhassa	753	
PA_tika-s05_01t:753_1	visabhāgadhammasabhāgadhammavaseneva āvaṭṭetvā catusaccaniddhāraṇaṃ kātabba”nti pucchitabbattā	753	
PA_tika-s05_01t:753_2	saṃkilesapakkhampi nikkhipitvā tasseva saṃkilesassa visabhāgadhammasabhāgadhammavasenapi	753	
PA_tika-s05_01t:753_3	āvaṭṭetvā catusaccaniddhāraṇaṃ dassento “yathāpi mūle”tiādigāthāvacanamāha. Aṭṭhakathāyaṃ pana –	753	
PA_tika-s05_01t:754_0	“Evaṃ vodānapakkhaṃ nikkhipitvā tassa visabhāgadhammavasena, sabhāgadhammavasena	754	
PA_tika-s05_01t:754_1	ca āvaṭṭanaṃ dassetvā idāni saṃkilesapakkhaṃ nikkhipitvā tassa visabhāgadhammavasena,	754	
PA_tika-s05_01t:754_2	sabhāgadhammavasena ca āvaṭṭanaṃ dassetuṃ ‘yathāpi mūle’ti gāthamāhā”ti –	754	
PA_tika-s05_01t:755	Vuttaṃ. Gāthātthopi aṭṭhakathāyaṃ vutto. Tathāpi yatipotānaṃ atthāya aṭṭhakathānusāreneva kathayissāma.	75	
PA_tika-s05_01t:756_0	Samūho rukkho mūlati patiṭṭhāti etena avayavena bhūmibhāge ṭhitenāti mūlaṃ, kiṃ taṃ?	756	
PA_tika-s05_01t:756_1	Bhūmibhāge ṭhito mūlasaṅkhāto rukkhāvayavo, tasmiṃ mūle. Natthi upaddavo pharasuchedādiantarāyo	756	
PA_tika-s05_01t:756_2	assa mūlassāti anupaddavo. Daḷheti upaddavābhāvena sabhāvato thire sati. Chindīyatīti	756	
PA_tika-s05_01t:756_3	chinno, ko so? Bhūmiyaṃ patiṭṭhitamūlasahito rukkhāvayavo, na chinditvā gahito rukkhāvayavo.	756	
PA_tika-s05_01t:756_4	Ruhati vaḍḍhatīti rukkho. So ca bhūmiyaṃ patiṭṭhitamūlasahito rukkhāvayavo rukkhoti	756	
PA_tika-s05_01t:756_5	vutto yathā “samuddo diṭṭho”ti. Punareva rūhatīti puna aṅkuruppādanaṃ sandhāya vuttaṃ.	756	
PA_tika-s05_01t:756_6	Taṇhānusayeti attabhāvasaṅkhātassa rukkhassa mūle. Anūhateti arahattamaggañāṇena	756	
PA_tika-s05_01t:756_7	anupacchinne sati idaṃ attabhāvasaṅkhātaṃ dukkhaṃ dukkhahetu punappunaṃ abbocchinnaṃ	756	
PA_tika-s05_01t:756_8	nibbattati na nirujjhatiyevāti gāthāttho.	756	
PA_tika-s05_01t:757_0	“Idha gāthāyaṃ yo taṇhānusayo anūhatabhāvena dukkhassa nibbattanassa mūlanti vutto,	757	
PA_tika-s05_01t:757_1	ayaṃ taṇhānusayo katamassā taṇhāya anusayo”ti pucchati, “taṇhāya kāmataṇhādivasena	757	
PA_tika-s05_01t:757_2	bahuvidhattā bhavataṇhāya anusayo”ti vissajjeti bhavassādataṇhābhāvato. Yo anusayo	757	
PA_tika-s05_01t:757_3	etassa bhavataṇhāsaṅkhātassa dhammassa paccayo hoti, ayaṃ anusayo avijjānusayo hoti.	757	
PA_tika-s05_01t:757_4	“Anusayo bahuvidho, kasmā avijjānusayoti saddahitabbo”ti vattabbattā “avijjāpaccayā	757	
PA_tika-s05_01t:757_5	hi bhavataṇhā”ti vuttaṃ. Avijjāya bhavataṇhāya paccayattā avijjānusayo saddahitabbo.	757	
PA_tika-s05_01t:757_6	Avijjāya hi bhavesu ādīnavassa adassanavasena bhavassādataṇhā bhavatīti. Ime dve	757	
PA_tika-s05_01t:757_7	kilesātiādimhi heṭṭhā vuttanayānusārena cattāri saccāni niddhāretvā visabhāgasabhāgadhammāvaṭṭanaṃ	757	
PA_tika-s05_01t:757_8	viññātabbaṃ, samathavipassanā pana maggasampayuttāva gahetabbā.	757	
PA_tika-s05_01t:758_0	“Sabbapāpassā”tiādikassa anusandhyattho aṭṭhakathāyaṃ vutto. Sabbapāpassāti kammapathabhāvappattāpattassa	758	
PA_tika-s05_01t:758_1	niravasesassa akusalassa. Akaraṇanti saparasantānesu anuppādanaṃ. Kusalassāti kammapathabhāvappattāpattassa	758	
PA_tika-s05_01t:758_2	tebhūmakakusalassa ceva lokuttarakusalassa ca. Upasampadāti santāne uppādanavasena	758	
PA_tika-s05_01t:758_3	sampadā. Sassa attano cittanti sacittaṃ, sacittassa pariyodāpanaṃ vodānaṃ arahattaphaluppattiyāti	758	
PA_tika-s05_01t:758_4	sacittapariyodāpanaṃ. Arahattamagguppādo pana “kusalassa upasampadā”ti padena gahito.	758	
PA_tika-s05_01t:758_5	Etaṃ akaraṇādittayadīpanaṃ buddhānaṃ sammāsambuddhānaṃ sāsanaṃ ovādoti gāthāttho.	758	
PA_tika-s05_01t:759_0	Gāthāyaṃ yassa pāpassa akaraṇaṃ vuttaṃ, taṃ pāpaṃ duccaritakammapathavasena vibhajituṃ	759	
PA_tika-s05_01t:759_1	“sabbapāpaṃ nāmā”tiādi vuttaṃ. Dosasamuṭṭhānanti yebhuyyavasena vuttaṃ, lobhasamuṭṭhānampi	759	
PA_tika-s05_01t:759_2	bhavati. Lobhasamuṭṭhānantipi yebhuyyavasena vuttaṃ, dosasamuṭṭhānampi bhavati. Mohasamuṭṭhānampi	759	
PA_tika-s05_01t:759_3	tatheva vuttaṃ. Lobhasamuṭṭhānadosasamuṭṭhānampi sambhavatīti daṭṭhabbaṃ. Sabbapāpo	759	
PA_tika-s05_01t:759_4	duccaritakammapathappabhedena vibhatto, “ettakeneva vibhajitabbo, udāhu aññena vibhajitabbo”ti	759	
PA_tika-s05_01t:759_5	pucchitabbattā aññena akusalamūlaagatigamanabhedenapi vibhajituṃ “yā abhijjhā”tiādi	759	
PA_tika-s05_01t:759_6	vuttaṃ. Aṭṭhakathāyaṃ pana “evaṃ duccaritaakusalakammapathakammavibhāgena ‘sabbapāpa’nti	759	
PA_tika-s05_01t:759_7	ettha vuttapāpaṃ vibhajitvā idānissa akusalamūlavasena agatigamanavibhāgampi dassetuṃ	759	
PA_tika-s05_01t:759_8	‘akusalamūla’ntiādi vutta”nti anusandhyattho vutto. Mohavasena sabhāvaṃ ajānantassa	759	
PA_tika-s05_01t:759_9	bhayasambhavato yaṃ bhayā ca mohā ca agatiṃ gacchati, idaṃ mohasamuṭṭhānanti vuttaṃ.	759	
PA_tika-s05_01t:760	Sabbapāpo ācariyena vibhatto, amhehi ca ñāto, “katamaṃ sabbapāpassa akaraṇa”nti pucchitabbattā tattha lobho asubhāyā”tiādi vuttaṃ. Aṭṭhakathāyaṃ pana –	76	
PA_tika-s05_01t:761_0	“Ettāvatā ‘sabbapāpassa akaraṇa’nti ettha pāpaṃ dassetvā idāni tassa akaraṇaṃ dassento	761	
PA_tika-s05_01t:761_1	‘lobho…pe… paññāyā’ti tīhi kusalamūlehi tiṇṇaṃ akusalamūlānaṃ pahānavasena sabbapāpassa	761	
PA_tika-s05_01t:761_2	akaraṇaṃ anuppādanamāhā”ti –	761	
PA_tika-s05_01t:762_0	Vuttaṃ. Subhādhimuttavasena pavatto lobho asubhāya asubhabhāvanāya tathāpavattena	762	
PA_tika-s05_01t:762_1	alobhena tadaṅgavikkhambhanappahānena pahīyati, sattesu kujjhanadussanavasena pavatto	762	
PA_tika-s05_01t:762_2	doso mettāya mettābhāvanāya tathāpavattena adosena ca tadaṅgavikkhambhanappahānena	762	
PA_tika-s05_01t:762_3	pahīyati, sattesu ceva saṅkhāresu ca muyhanavasena pavatto moho paññāya vicāraṇapaññāya	762	
PA_tika-s05_01t:762_4	ca bhāvanāmaggapaññāya ca tadaṅgavikkhambhanasamucchedappahānena pahīyati.	762	
PA_tika-s05_01t:763_0	“Yadi tīhi kusalamūleheva akusalamūlāni pahīyanti, evaṃ sati upekkhākaruṇāmuditā	763	
PA_tika-s05_01t:763_1	niratthakā bhaveyyu”nti vattabbattā “tathā lobho upekkhāyā”tiādi vuttaṃ. Upekkhāyāti	763	
PA_tika-s05_01t:763_2	“sabbe sattā kammassakā”tiādinā bhāvitāya upekkhāya. Muditā aratiṃ vūpasametvā aratiyā	763	
PA_tika-s05_01t:763_3	mūlabhūtaṃ mohampi pajahatīti manasi katvā “moho muditāya pahānaṃ abbhatthaṃ gacchatī”ti	763	
PA_tika-s05_01t:763_4	vuttaṃ. “Akusalamūlānaṃ kusalamūlādīhi pahātabbattaṃ kena amhehi saddahitabba”nti	763	
PA_tika-s05_01t:763_5	vattabbattā “tenāhā”tiādi vuttaṃ. Tena tathā pahātabbattena bhagavā “sabbapāpassa	763	
PA_tika-s05_01t:763_6	akaraṇa”nti vacanaṃ āha, tena “sabbapāpassa akaraṇa”nti vacanena tathā pahātabbattaṃ	763	
PA_tika-s05_01t:763_7	tumhehi saddahitabbanti vuttaṃ hoti.	763	
PA_tika-s05_01t:764_0	31. “Ettāvatā ca sabbapāpo vibhatto, tassa akaraṇañca vibhattaṃ siyā, evaṃ sati aṭṭhamicchattānaṃ	764	
PA_tika-s05_01t:764_1	akaraṇaṃ anivāritaṃ siyā”ti vattabbattā “sabbapāpaṃ nāma aṭṭha micchattānī”tiādi	764	
PA_tika-s05_01t:764_2	vuttaṃ. Micchāsatīti aniccādīsu “nicca”nti anussaraṇacintanādivasena pavattaakusalappavatti.	764	
PA_tika-s05_01t:765_0	Sabbapāpassa akaraṇaṃ bahudhā ācariyena vibhattaṃ, amhehi ca viññātaṃ, “kathaṃ kusalassa	765	
PA_tika-s05_01t:765_1	sampadā vibhajitabbā viññātabbā”ti vattabbattā kusalassa sampadaṃ vibhajitvā dassento	765	
PA_tika-s05_01t:765_2	“aṭṭhasu micchattesu pahīnesū”tiādimāha. Aṭṭha sammattānīti sammādiṭṭhi sammāsaṅkappo	765	
PA_tika-s05_01t:765_3	sammāvācā sammākammanto sammāājīvo sammāvāyāmo sammāsati sammāsamādhīti aṭṭhasammattāni	765	
PA_tika-s05_01t:765_4	visabhāgaparivattanadhammavasena sampajjanti. Atītassāti atītena sammāsambuddhena	765	
PA_tika-s05_01t:765_5	desitassa. Vipassino hi bhagavato ayaṃ pātimokkhuddesagāthā. Citte pariyodāpiteti	765	
PA_tika-s05_01t:765_6	cittapaṭibaddhā pañcakkhandhāpi pariyodāpitā bhavanti. “Cittapariyodāpitena pañcannaṃ	765	
PA_tika-s05_01t:765_7	khandhānaṃ pariyodāpitabhāvo kathaṃ amhehi saddahitabbo”ti vattabbattā “evañhī”tiādi	765	
PA_tika-s05_01t:765_8	vuttaṃ. Evaṃ vuttappakārena bhagavā yaṃ “cetovisuddhatthaṃ bhikkhave tathāgate brahmacariyaṃ	765	
PA_tika-s05_01t:765_9	vussatī”ti vacanaṃ āha, tena “ceto…pe… vussatī”ti vacanena tumhehi saddahitabboti	765	
PA_tika-s05_01t:765_10	vuttaṃ hoti. “Pariyodāpanā katividhā bhavantī”ti vattabbattā “duvidhā hī”tiādi vuttaṃ.	7651	
PA_tika-s05_01t:765_11	Samathavipassanāya nīvaraṇappahānañca ariyamaggabhāvanāya anusayasamugghāto cāti	7651	
PA_tika-s05_01t:765_12	pariyodāpanassa duvidhattā pañcakkhandhā pariyodāpitā bhavantīti attho. Pahīnanīvaraṇānusayā	7651	
PA_tika-s05_01t:765_13	hi puggalā pasādanīyavaṇṇā honti.	7651	
PA_tika-s05_01t:766_0	“Pariyodāpanassa kittikā bhūmiyo”ti pucchitabbattā “dve pariyodāpanabhūmiyo”tiādi	766	
PA_tika-s05_01t:766_1	vuttaṃ. “‘Sabbapāpassa akaraṇa’ntiādigāthāya desitesu dhammesu katamaṃ dukkhasaccaṃ,	766	
PA_tika-s05_01t:766_2	katamaṃ samudayasaccaṃ, katamaṃ maggasaccaṃ, katamaṃ nirodhasacca”nti pucchitabbattā	766	
PA_tika-s05_01t:766_3	“tattha yaṃ paṭivedhenā”tiādi vuttaṃ. Tatthāti gāthāya desitesu dhammesu yaṃ khandhapañcakaṃ	766	
PA_tika-s05_01t:766_4	paṭivedhena pariññābhisamayena pariyodāpeti, idaṃ khandhapañcakaṃ dukkhaṃ dukkhasaccaṃ	766	
PA_tika-s05_01t:766_5	bhave. Yato taṇhāsaṃkilesato khandhapañcakaṃ pariyodāpeti, ayaṃ taṇhāsaṃkileso samudayo	766	
PA_tika-s05_01t:766_6	samudayasaccaṃ. Yena ariyamaggaṅgena pariyodāpeti, ayaṃ ariyamaggo maggasaccaṃ. Yaṃ	766	
PA_tika-s05_01t:766_7	asaṅkhatadhātuṃ adhigatena puggalena pariyodāpitaṃ, ayaṃ asaṅkhatadhātudhammo nirodho	766	
PA_tika-s05_01t:766_8	nirodhasaccaṃ bhave. Imāni cattāri saccāni gāthāya desitadhammānaṃ sabhāgavisabhāgadhammāvaṭṭanavasena	766	
PA_tika-s05_01t:766_9	niddhāritāni. “Tenāhā”tiādikassa attho heṭṭhā vuttanayena veditabbo.	766	
PA_tika-s05_01t:767	“Sabbapāpassa akaraṇa”ntiādigāthāya desitānaṃ dhammānaṃ sabhāgavisabhāgadhammāvaṭṭanavasena cattāri saccāni ācariyena niddhāritāni, amhehi ca viññātāni.	76	
PA_tika-s05_01t:768	“‘Dhammo have rakkhati dhammacāriṃ, chattaṃ mahantaṃ yatha vassakāle;	76	
PA_tika-s05_01t:769	Esānisaṃso dhamme suciṇṇe, na duggatiṃ gacchati dhammacārī’ti –	76	
PA_tika-s05_01t:770_0	Gāthāya desitānaṃ dhammānaṃ visabhāgasabhāgadhammānaṃ āvaṭṭanavasena kathaṃ cattāri	770	
PA_tika-s05_01t:770_1	saccāni niddhāritānī”ti vattabbattā “dhammo have”tiādimāha. Tāya gāthāya desite dhamme	770	
PA_tika-s05_01t:770_2	vibhajitvā dassento “dhammo nāmā”tiādimāha. Tattha dhammo nāmāti puññadhammo nāma.	770	
PA_tika-s05_01t:770_3	Indriyasaṃvaroti manacchaṭṭhindriyasaṃvarasīlādiko sabbo saṃvaro. Tena vuttaṃ –“indriyasaṃvarasīsena	770	
PA_tika-s05_01t:770_4	cettha sabbampi sīlaṃ gahitanti daṭṭhabba”nti. Cattāro apāyā dukkaṭakammakārīnaṃ	770	
PA_tika-s05_01t:770_5	gatibhūtattā duggati. Sabbā upapattiyo pana dukkhadukkhasaṅkhāradukkhavipariṇāmadukkhasamaṅgīnaṃ	770	
PA_tika-s05_01t:770_6	gatibhūtattā duggati nāma.	770	
PA_tika-s05_01t:771_0	“Tasmiṃ duvidhe dhamme indriyasaṃvaradhammo kattha ṭhito, kathaṃ suciṇṇo, kuto rakkhatī”ti	771	
PA_tika-s05_01t:771_1	pucchitabbattā “tattha yā saṃvarasīle”tiādi vuttaṃ. Tatthāti tasmiṃ duvidhe dhamme.	771	
PA_tika-s05_01t:771_2	Saṃvarasīle ṭhitā yā akhaṇḍakāritā hoti, ayaṃ akhaṇḍavasena kātabbo saṃvarasīle ṭhito	771	
PA_tika-s05_01t:771_3	suṭṭhu āciṇṇapariciṇṇo puññadhammo catūhi apāyehi attano ādhāraṃ attānaṃ rakkhantaṃ	771	
PA_tika-s05_01t:771_4	puggalaṃ ekantikabhāvena rakkhati, anekantikabhāvena pana rakkhitamatto puññadhammopi	771	
PA_tika-s05_01t:771_5	rakkhatīti attho gahetabbo. Apāyehīti ca padhānavasena vuttaṃ, rogādiantarāyatopi	771	
PA_tika-s05_01t:771_6	rakkhati. Rogādiantarāyo vā ayato apagatattā apāyantogadhoti daṭṭhabbo.	771	
PA_tika-s05_01t:772_0	“Tathā rakkhatīti kena amhehi saddahitabbo”ti vattabbattā “evaṃ bhagavā”tiādi vuttaṃ.	772	
PA_tika-s05_01t:772_1	Evaṃ vuttappakārena lakkhaṇapakāradassanaṃ bhagavā “dvemā, bhikkhave, sīlavato gatiyo	772	
PA_tika-s05_01t:772_2	devā ca manussā cā”ti yaṃ vacanaṃ āha, tena “dvemā…pe… manussā cā”ti vacanena tumhehi	772	
PA_tika-s05_01t:772_3	saddahitabboti vuttaṃ hoti. “Saṃvarasīle ṭhitassa akhaṇḍakātabbassa suciṇṇassa puññadhammassa	772	
PA_tika-s05_01t:772_4	apāyehi rakkhaṇe ekantikabhāvo kena suttena dīpetabbo”ti vattabbattā “evañca nāḷandāya”ntiādi	772	
PA_tika-s05_01t:772_5	vuttaṃ. Tattha evañcāti iminā idāni vuccamānena pakārenapi vuttappakāro attho veditabbo.	772	
PA_tika-s05_01t:772_6	Nāḷandāyanti nāḷandanāmake nigame nisinno asibandhakanāmassa putto gāmaṇi gāmajeṭṭhako	772	
PA_tika-s05_01t:772_7	bhagavantaṃ etaṃ vuccamānaṃ “brāhmaṇā, bhante”tiādivacanaṃ avoca.	772	
PA_tika-s05_01t:773	Brāhmaṇāti bāhirakā brāhmaṇā. Bhanteti bhagavantaṃ gāmaṇi ālapati. Pacchābhūmakāti pacchimadisāya nisinnakā. Uyyāpentīti manussalokato uddhaṃ devalokaṃ yāpenti pāpenti.	77	
PA_tika-s05_01t:774	Idhassāti idhaloke assa bhaveyya. Puriso pāṇātipātī…pe… micchādiṭṭhiko assa bhaveyyāti yojanā. Sesaṃ pāḷito ceva vuttānusārena ca ñeyyaṃ.	77	
PA_tika-s05_01t:775	32. “Visabhāgadhammasabhāgadhammāvaṭṭanavasena catunnaṃ saccānaṃ niddhāritabhāvo kena amhehi saddahitabbo”ti vattabbattā “tenāha mahākaccāno ekamhi padaṭṭhāne”ti vuttaṃ.	77	
PA_tika-s05_01t:776_0	“Ettāvatā ca āvaṭṭo hāro paripuṇṇo, añño niyutto natthī”ti vattabbattā “niyutto āvaṭṭo	776	
PA_tika-s05_01t:776_1	hāro”ti vuttaṃ. Yassaṃ yassaṃ pāḷiyaṃ yo yo āvaṭṭo hāro yathālābhavasena yojito,	776	
PA_tika-s05_01t:776_2	tassaṃ tassaṃ pāḷiyaṃ so so āvaṭṭo hāro tathā niddhāretvā yutto yojitoti attho daṭṭhabbo.	776	
PA_tika-s05_01t:777	Iti āvaṭṭahāravibhaṅge sattibalānurūpā racitā	77	
PA_tika-s05_01t:778	Vibhāvanā niṭṭhitā.	77	
PA_tika-s05_01t:779	Paṇḍitehi pana aṭṭhakathāṭīkānusāreneva gambhīrattho vitthārato vibhajitvā gahetabboti.	77	
PA_tika-s05_01t:780	8. Vibhattihāravibhaṅgavibhāvanā	78	
PA_tika-s05_01t:781_0	33. Yena yena saṃvaṇṇanāvisesabhūtena āvaṭṭahāravibhaṅgena āvaṭṭetabbā padaṭṭhānādayo	781	
PA_tika-s05_01t:781_1	vibhattā, so saṃvaṇṇanāvisesabhūto āvaṭṭahāravibhaṅgo paripuṇṇo, “tattha katamo vibhattihāravibhaṅgo”ti	781	
PA_tika-s05_01t:781_2	pucchitabbattā “tattha katamo vibhattihāro”tiādi vuttaṃ. Tattha tatthāti tesu niddiṭṭhesu	781	
PA_tika-s05_01t:781_3	soḷasasu desanāhārādīsu katamo saṃvaṇṇanāviseso vibhattihāro vibhattihāravibhaṅgo	781	
PA_tika-s05_01t:781_4	nāmāti pucchati. “Dhammañca padaṭṭhānaṃ bhūmiñcā”tiādiniddesassa idāni mayā vuccamāno	781	
PA_tika-s05_01t:781_5	“dve suttānī”tiādiko vitthārabhūto saṃvaṇṇanāviseso vibhattihāro vibhattihāravibhaṅgo	781	
PA_tika-s05_01t:781_6	nāmāti attho gahetabbo.	781	
PA_tika-s05_01t:782_0	“Yesu suttesu vuttā dhammapadaṭṭhānabhūmiyo iminā vibhattihārena vibhattā, tāni suttāni	782	
PA_tika-s05_01t:782_1	kittakānī”ti pucchitabbattā tāni suttāni paṭhamaṃ dassetuṃ “dve suttāni vāsanābhāgiyañca	782	
PA_tika-s05_01t:782_2	nibbedhabhāgiyañcā”ti vuttaṃ. Tattha vāsanābhāgiyanti puññabhāvanā vāsanā nāma, vāsanāya	782	
PA_tika-s05_01t:782_3	bhāgo koṭṭhāso vāsanābhāgo, vāsanābhāge vācakabhāvena niyuttaṃ suttanti vāsanābhāgiyaṃ,	782	
PA_tika-s05_01t:782_4	katamaṃ taṃ? Yasmiṃ sutte tīṇi puññakiriyavatthūni bhagavatā desitāni, taṃ suttaṃ	782	
PA_tika-s05_01t:782_5	vāsanābhāgiyaṃ. Nibbedhabhāgiyanti lobhakkhandhādīnaṃ nibbijjhanaṃ padālanaṃ nibbedho,	782	
PA_tika-s05_01t:782_6	nibbedhassa bhāgo koṭṭhāso nibbedhabhāgo, nibbedhabhāge vācakabhāvena niyuttaṃ suttanti	782	
PA_tika-s05_01t:782_7	nibbedhabhāgiyaṃ, katamaṃ taṃ? Yasmiṃ sutte sekkhāsekkhadhammā bhagavatā desitā,	782	
PA_tika-s05_01t:782_8	taṃ suttaṃ nibbedhabhāgiyaṃ.	782	
PA_tika-s05_01t:783_0	“Tesaṃ suttānaṃ paṭiggāhakā puggalā yāhi paṭipadāhi sampajjanti, tā paṭipadā kittikā”ti	783	
PA_tika-s05_01t:783_1	pucchitabbattā “dve paṭipadā”tiādi vuttaṃ. Dānasīlabhāvanāmayapuññabhāge bhavā paṭipadāti	783	
PA_tika-s05_01t:783_2	puññabhāgiyā. Phalabhāge bhavā paṭipadāti phalabhāgiyā. “Yesu sīlesu ṭhitā paṭiggāhakā	783	
PA_tika-s05_01t:783_3	paṭipajjanti, tāni sīlāni kittakānī”ti pucchitabbattā “dve sīlānī”tiādi vuttaṃ. Saṃvarati	783	
PA_tika-s05_01t:783_4	etena saṃvarenāti saṃvaro, so saṃvaro pātimokkhasaṃvaro, satisaṃvaro, ñāṇasaṃvaro,	783	
PA_tika-s05_01t:783_5	khantisaṃvaro, vīriyasaṃvaroti pañcavidho. Sabbopi pāpasaṃvaraṇato saṃvaro, lokiyalokuttarasampattiṭṭhānattā	783	
PA_tika-s05_01t:783_6	sīlaṃ nāma. Pajahati etena pahātabbeti pahānaṃ, pajahanaṃ vā pahānaṃ, tañca pahānaṃ	783	
PA_tika-s05_01t:783_7	tadaṅgappahānaṃ, vikkhambhanappahānaṃ, samucchedappahānaṃ, paṭipassaddhippahānaṃ,	783	
PA_tika-s05_01t:783_8	nissaraṇappahānanti pañcavidhaṃ. Tattha nissaraṇappahānaṃ vajjetvā catubbidhaṃ pahānaṃ	783	
PA_tika-s05_01t:783_9	vuttanayena sīlaṃ nāma.	783	
PA_tika-s05_01t:784_0	“Tesu suttādīsu bhagavā katamaṃ suttaṃ katamāya paṭipadāya desayati, katarasmiṃ sīle	784	
PA_tika-s05_01t:784_1	ṭhito puggalo katamena sīlena brahmacārī bhavatī”ti pucchitabbattā tathā vibhajitvā	784	
PA_tika-s05_01t:784_2	dassetuṃ “tattha bhagavā”tiādi vuttaṃ. Tattha tesu vāsanābhāgiyādīsu suttesu vāsanābhāgiyaṃ	784	
PA_tika-s05_01t:784_3	suttaṃ tattha tāsu puññabhāgiyādipaṭipadāsu puññabhāgiyāya paṭipadāya bhagavā yassa	784	
PA_tika-s05_01t:784_4	puggalassa desayati, so vāsanābhāgiyasuttapaṭiggāhako puggalo tattha saṃvarasīlādīsu	784	
PA_tika-s05_01t:784_5	saṃvarasīle ṭhito hutvā tena saṃvarasīlasaṅkhātena brahmacariyena seṭṭhacariyena	784	
PA_tika-s05_01t:784_6	brahmacārī seṭṭhācārapūrako bhavati. Tattha tesu vāsanābhāgiyādīsu suttesu nibbedhabhāgiyaṃ	784	
PA_tika-s05_01t:784_7	suttaṃ tattha tāsu puññabhāgiyādipaṭipadāsu phalabhāgiyāya paṭipadāya yassa puggalassa	784	
PA_tika-s05_01t:784_8	bhagavā desayati, so nibbedhabhāgiyasuttapaṭiggāhako puggalo tattha saṃvarasīlādīsu	784	
PA_tika-s05_01t:784_9	pahānasīle samucchedappassaddhippahānavasena ṭhito hutvā tena pahānasīlasaṅkhātena	784	
PA_tika-s05_01t:784_10	visesabhūtena maggasaṅkhātena brahmacariyena brahmacārī bhavatīti yojanā kātabbā.	7841	
PA_tika-s05_01t:785_0	“Vāsanābhāgiyasuttādīsu katamaṃ vāsanābhāgiyaṃ sutta”nti pucchitabbattā “tattha katama”ntiādi	785	
PA_tika-s05_01t:785_1	vuttaṃ. Tattha tatthāti tesu vāsanābhāgiyasuttādīsu. Dānakathāti sappurisadānadānaphalaasappurisadānadānaphalakathā.	785	
PA_tika-s05_01t:785_2	Sīlakathāti pañcasīlādisīlaphalakathā. Saggakathāti saggasampattisukhakathā ceva	785	
PA_tika-s05_01t:785_3	sagge nibbattāpakapuññakathā ca. Ādīnavoti ādīnavadassako suttanto. Ānisaṃsoti ānisaṃsadassako	785	
PA_tika-s05_01t:785_4	suttanto. Vāsanābhāgiyaṃ suttaṃ nāmāti yojanā.	785	
PA_tika-s05_01t:786_0	“Tattha katama”ntiādīsu anusandhyattho vuttanayova. Yā desanā catusaccappakāsanā,	786	
PA_tika-s05_01t:786_1	sā desanā nibbedhabhāgiyaṃ suttaṃ nāmāti yojanā. Evañca sati vāsanābhāgiyasuttassapi	786	
PA_tika-s05_01t:786_2	nibbedhabhāgiyasuttabhāvo āpajjeyya catusaccappakāsanatoti codanaṃ manasi katvā “vāsanābhāgiye	786	
PA_tika-s05_01t:786_3	sutte”tiādi vuttaṃ. Vāsanābhāgiye sutte pajānanā vuṭṭhānagāminivipassanā ariyamaggapadaṭṭhānabhūtā	786	
PA_tika-s05_01t:786_4	paññā natthi, maggo ariyamaggo natthi, phalaṃ ariyaphalaṃ natthi. Nibbedhabhāgiye	786	
PA_tika-s05_01t:786_5	sutte pana pajānanādayo atthi, vāsanābhāgiye sutte natthi. “Pajānanā”tiādinā catusaccappakāsanā	786	
PA_tika-s05_01t:786_6	dānakathādikā nibbedhabhāgiye sutte antogadhā, itaraṃyeva vāsanābhāgiyasuttanti nāmāti	786	
PA_tika-s05_01t:786_7	dasseti. Yesu suttesu vuttā dhammapadaṭṭhānabhūmiyo vibhattā, tāni suttāni dveyeva	786	
PA_tika-s05_01t:786_8	na honti, kasmā “dveyeva suttāni niddhāritānī”ti ce vadeyyuṃ? Asaṅkarato sutte vuttānaṃ	786	
PA_tika-s05_01t:786_9	dhammapadaṭṭhānabhūmīnaṃ vibhajitabbānaṃ suviññeyyattā. “Yadi evaṃ saṃkilesabhāgiyaasekkhabhāgiyasuttānipi	786	
PA_tika-s05_01t:786_10	niddhāritāni asaṅkarattā”ti ce vadeyyuṃ? No niddhāritāni, vāsanābhāgiyasutte niddhārite	7861	
PA_tika-s05_01t:786_11	saṃkilesabhāgiyasuttampi niddhāritaṃ, saṃkilesadhammato nissaṭṭhadhammānaṃyeva vāsanābhāgiyadhammattā	7861	
PA_tika-s05_01t:786_12	nibbedhabhāgiyasutte ca niddhārite asekkhabhāgiyasuttampi niddhāritaṃ anaññattā.	7861	
PA_tika-s05_01t:787_0	“Yesu suttesu vuttā dhammapadaṭṭhānabhūmiyo vibhattihārena vibhattā, tāni suttāni	787	
PA_tika-s05_01t:787_1	katamena phalena yojayitabbānī”ti pucchitabbattā “imāni cattāri suttānī”tiādi vuttaṃ.	787	
PA_tika-s05_01t:787_2	Tattha imāni cattāri suttānīti yathāniddhāritāni vāsanābhāgiyanibbedhabhāgiyasuttāni	787	
PA_tika-s05_01t:787_3	ceva taṃniddhāraṇena niddhāritāni saṃkilesabhāgiyaasekkhabhāgiyasuttāni cāti cattāri	787	
PA_tika-s05_01t:787_4	suttāni imesaṃyeva catunnaṃ suttānaṃ desanāya nayena nītena phalena sabbato sabbabhāgena	787	
PA_tika-s05_01t:787_5	saṃvarasīlappahānasīlena brahmacariyena yojayitabbāni. Yojentena ca sabbato sabbabhāgena	787	
PA_tika-s05_01t:787_6	ca padādivicayena hārena saṃvarasīlādikaṃ phalaṃ vicinitvā yuttihārena yuttaṃ phalaṃ	787	
PA_tika-s05_01t:787_7	gavesitvā “idaṃ phalaṃ imassa puggalassa phalaṃ, idaṃ phalaṃ imassa suttassa phala”nti	787	
PA_tika-s05_01t:787_8	suttāni visuṃ visuṃ phalena yojayitabbānīti attho gahetabbo.	787	
PA_tika-s05_01t:788_0	“Kittakena phalena brahmacariyena yojetabbānī”ti pucchitabbattā “yāvatikā ñāṇassa	788	
PA_tika-s05_01t:788_1	bhūmī”ti vuttaṃ. Bhagavatā desitena vāsanābhāgiyasuttena siddhā yāvatikā puññabhāgiyā	788	
PA_tika-s05_01t:788_2	paṭipadādayo vibhajanañāṇassa bhūmi ārammaṇā bhavitumarahanti, tāvatikāhi bhūmīhi	788	
PA_tika-s05_01t:788_3	vāsanābhāgiyasuttaṃ yojayitabbaṃ. Nibbedhabhāgiyasuttena siddhā yāvatikā phalabhāgiyā	788	
PA_tika-s05_01t:788_4	paṭipadādayo vibhajanañāṇassa bhūmi ārammaṇā bhavitumarahanti, tāvatikāhi bhūmīhi	788	
PA_tika-s05_01t:788_5	nibbedhabhāgiyasuttaṃ yojetabbaṃ. Itaradvayampi suttaṃ yathāsambhavaṃ yojetabbaṃ.	788	
PA_tika-s05_01t:788_6	Etena ñāṇassa bhūmīnaṃ suttatthānaṃ bahuvidhattaṃ dasseti.	788	
PA_tika-s05_01t:789_0	34. Vāsanābhāgiyasuttādīsu vuttā dhammā vāsanābhāgiyanibbedhabhāgiyabhāvehi ācariyena	789	
PA_tika-s05_01t:789_1	vibhattā, amhehi ca ñātā, “kathaṃ saṃkilesabhāgiyaasekkhābhāgiyabhāvehi asādhāraṇāsādhāraṇabhāvehi	789	
PA_tika-s05_01t:789_2	vibhajitabbā”ti pucchitabbattā “tattha katame dhammā sādhāraṇā”tiādi āraddhaṃ. Aṭṭhakathāya pana –	789	
PA_tika-s05_01t:790_0	“Evaṃ vāsanābhāgiyanibbedhabhāgiyabhāvehi dhamme ekadesena vibhajitvā idāni tesaṃ	790	
PA_tika-s05_01t:790_1	kilesabhāgiyaasekkhabhāgiyabhāvehi sādhāraṇāsādhāraṇabhāvehi vibhajituṃ ‘tattha katame	790	
PA_tika-s05_01t:790_2	dhammā sādhāraṇā’tiādi āraddha”nti –	790	
PA_tika-s05_01t:791_0	Vuttaṃ. Tattha tatthāti ye dhammā sutte vuttā vibhattihārena vibhajitabbā, tesu dhammesu	791	
PA_tika-s05_01t:791_1	katame dhammā sādhāraṇāti pucchati, dve dhammā sādhāraṇāti vissajjeti. Te dve dhamme	791	
PA_tika-s05_01t:791_2	sarūpato dassetuṃ “nāmasādhāraṇā, vatthusādhāraṇā cā”ti vuttaṃ. Tattha nāmasādhāraṇāti	791	
PA_tika-s05_01t:791_3	nāmena nāmapaññattiyā sādhāraṇā samānā, “kusalā”ti nāmena ekavīsati cittuppādā samānā,	791	
PA_tika-s05_01t:791_4	“akusalā”tyādināmena dvādasa cittuppādā samānā, kusalādināmapaññattivacanena vacanīyā	791	
PA_tika-s05_01t:791_5	atthā kusalādināmasādhāraṇāti vuttā. Tena ṭīkāyaṃ –	791	
PA_tika-s05_01t:792_0	“Nāmaṃ nāmapaññatti, taṃmukheneva saddato tadatthāvagamo. Saddena ca sāmaññarūpeneva	792	
PA_tika-s05_01t:792_1	tathārūpassa atthassa gahaṇaṃ, na visesarūpena. Tasmā saddavacanīyā atthā sādhāraṇarūpanāmāyattagahaṇīyatāya	792	
PA_tika-s05_01t:792_2	nāmasādhāraṇā vuttā”ti –	792	
PA_tika-s05_01t:793_0	Vuttaṃ. Vatthusādhāraṇāti patiṭṭhānabhūtena vatthunā sādhāraṇā. Yasmiṃ patiṭṭhānabhūte	793	
PA_tika-s05_01t:793_1	santāne vā cittuppādādimhi vā ye dhammā pavattanti, te dhammā tena santānena vā vatthunā	793	
PA_tika-s05_01t:793_2	tena cittuppādādinā vā sādhāraṇā samānāti attho. Ekasantāne patitattā phusanādisabhāvato	793	
PA_tika-s05_01t:793_3	bhinnāpi vatthusādhāraṇā samānavatthukāyeva bhavantīti vibhattihārena vibhajitvāti vuttaṃ hoti.	793	
PA_tika-s05_01t:794_0	“Kiṃ nāmasādhāraṇavatthusādhāraṇāyeva vibhajitabbā, aññaṃ vibhajitabbaṃ natthī”ti	794	
PA_tika-s05_01t:794_1	pucchitabbattā “yaṃ vā panā”tiādi vuttaṃ. Nāmasādhāraṇavatthusādhāraṇehi aññaṃ yaṃ	794	
PA_tika-s05_01t:794_2	vā pana kiccasādhāraṇapaccayasādhāraṇapaṭipakkhādisādhāraṇampi dhammajātaṃ evaṃjātiyaṃ	794	
PA_tika-s05_01t:794_3	sādhāraṇajātiyaṃ, tampi sabbaṃ vicayahārena vicinitvā yuttihārena gavesitvā yuttaṃ	794	
PA_tika-s05_01t:794_4	sādhāraṇaṃ vibhattihārena vibhajitabbanti adhippāyo. “Tesu nāmasādhāraṇādīsu katame	794	
PA_tika-s05_01t:794_5	nāmasādhāraṇā, katame vatthusādhāraṇā”ti pucchitabbattā “micchattaniyatānaṃ sattāna”ntiādi	794	
PA_tika-s05_01t:794_6	vuttaṃ. Mātughātakādīnaṃ channaṃ micchattaniyatakammakarānaṃ sattānañca duggatiahetukasugatiahetukaduhetukatihetukānaṃ	794	
PA_tika-s05_01t:794_7	catunnaṃ puthujjanānaṃ aniyatakammakarānaṃ sattānañca santāne pavattā dassanapahātabbā	794	
PA_tika-s05_01t:794_8	kilesā dassanapahātabbanāmasādhāraṇā samānā bhavanti sakkāyadiṭṭhivicikicchāsīlabbataparāmasanavasena	794	
PA_tika-s05_01t:794_9	bhinnasabhāvānampi dassanapahātabbanāmanātivattanato. Vuttappakārānaṃ niyatāniyatasattānaṃ	794	
PA_tika-s05_01t:794_10	dassanapahātabbānaṃ kilesānaṃ patiṭṭhānavatthubhāvato vatthusādhāraṇā ca samānavatthukāti	7941	
PA_tika-s05_01t:794_11	attho. Puthujjanassa duggatiahetukādicatubbidhasattassa, sotāpannassa ca santāne	7941	
PA_tika-s05_01t:794_12	pavattā kāmarāgabyāpādā kilesā kāmarāgabyāpādanāmasādhāraṇā samānā bhavanti sakadāgāmimaggappahātabbaanāgāmimaggappahātabbavasena	7941	
PA_tika-s05_01t:794_13	bhinnasabhāvānampi kāmarāgabyāpādanāmanātivattanato. Vuttappakārassa puthujjanassa,	7941	
PA_tika-s05_01t:794_14	sotāpannassa ca kāmarāgabyāpādānaṃ patiṭṭhānavatthubhāvato vatthusādhāraṇā samānavatthukāti	7941	
PA_tika-s05_01t:794_15	attho ca gahetabbo. Puthujjanassa, anāgāmissa ca santāne pavattā uddhaṃbhāgiyā saṃyojanā	7941	
PA_tika-s05_01t:794_16	uddhambhāgiyanāmasādhāraṇā samānā bhavanti rūparāgādivasena bhinnasabhāvānampi uddhaṃbhāgiyanāmanātivattanato.	7941	
PA_tika-s05_01t:794_17	Puthujjanassa, anāgāmissa ca uddhaṃbhāgiyānaṃ patiṭṭhānavatthubhāvato vatthusādhāraṇā	7941	
PA_tika-s05_01t:794_18	samānavatthukāti attho ca gahetabbo. Tena vuttaṃ ṭīkāyaṃ – “dassanapahātabbānañhi	7941	
PA_tika-s05_01t:794_19	yathā micchattaniyatasattā pavattiṭṭhānaṃ, evaṃ aniyatāpī”ti vuttaṃ. Saṅkhepato pana	7941	
PA_tika-s05_01t:794_20	saṃkilesapakkhe pahānekaṭṭhā kilesā nāmasādhāraṇā honti, sahajekaṭṭhā kilesā vatthusādhāraṇāti daṭṭhabbā.	7942	
PA_tika-s05_01t:795_0	Saṃkilesapakkhe sādhāraṇā ācariyena vibhattā, amhehi ca ñātā, “kathaṃ vodānapakkhe	795	
PA_tika-s05_01t:795_1	sādhāraṇā vibhattā”ti pucchitabbattā “yaṃ kiñci ariyasāvako”tiādi vuttaṃ. Tattha	795	
PA_tika-s05_01t:795_2	yaṃ kiñcīti sāmaññavasena vuttā paṭhamajjhānasamāpattiādikā lokiyā samāpattiyeva	795	
PA_tika-s05_01t:795_3	gahitā. Ariyasāvakoti ariyassa bhagavato sāvako ariyasāvakoti vattabbo, jhānalābhī	795	
PA_tika-s05_01t:795_4	ca phalaṭṭho ca puggalo, na maggaṭṭho. Maggaṭṭho hi lokiyaṃ yaṃ kiñci samāpattiṃ	795	
PA_tika-s05_01t:795_5	na samāpajjati. Sabbā sā lokiyasamāpatti rūpāvacarā arūpāvacarā dibbavihāro brahmavihāro	795	
PA_tika-s05_01t:795_6	paṭhamajjhānasamāpattīti evamādīhi pariyāyehi sādhāraṇā taṃsamaṅgīhi vītarāgāvītarāgehi	795	
PA_tika-s05_01t:795_7	sādhāraṇā lokiyasamāpattināmanātivattanato ca vītarāgāvītarāgehi samāpajjitabbato	795	
PA_tika-s05_01t:795_8	ca. “Ariyasāvako ca lokiyaṃ samāpattiṃ samāpajjanto odhiso odhiso samāpajjati, evaṃ	795	
PA_tika-s05_01t:795_9	sati kathaṃ vītarāgehi sādhāraṇāti saddahitabbā”ti vattabbattā “sādhāraṇā hi dhammā”tiādi	795	
PA_tika-s05_01t:795_10	vuttaṃ. Aṭṭhakathāyaṃ pana – “kathaṃ te odhiso gahitā, atha odhiso gahetabbā, kathaṃ	7951	
PA_tika-s05_01t:795_11	sādhāraṇāti anuyogaṃ manasi katvā taṃ visodhento āha – ‘sādhāraṇā hi dhammā evaṃ	7951	
PA_tika-s05_01t:795_12	aññamañña’ntiādī”ti vuttaṃ.	7951	
PA_tika-s05_01t:796_0	Tattha evaṃ vītarāgāvītarāgehi odhiso odhiso samāpajjitabbā dhammā paraṃ paraṃ pacchā	796	
PA_tika-s05_01t:796_1	pacchā pavattiyamānaṃ dhammajātaṃ sakaṃ sakaṃ pubbe pubbe jātaṃ “lokiyasamāpattī”ti	796	
PA_tika-s05_01t:796_2	nāmaṃ niyatavisayaṃ aññamaññaṃ hutvā hi yasmā nātivattanti, tasmā sādhāraṇāti saddahitabbā	796	
PA_tika-s05_01t:796_3	gahetabbāti attho. “Paraṃ paraṃ samāpajjanto kathaṃ nātivattatī”ti vattabbattā nātivattanaṃ	796	
PA_tika-s05_01t:796_4	pākaṭaṃ kātuṃ “yopī”tiādi vuttaṃ. Yo ariyasāvako vā avītarāgo vā. Imehi lokiyasamāpattidhammehi	796	
PA_tika-s05_01t:796_5	samannāgato, so ariyasāvako vā avītarāgo vā paraṃ paraṃ samāpajjantopi taṃ dhammaṃ	796	
PA_tika-s05_01t:796_6	lokiyaṃ samāpattidhammaṃ nātivattati, aññaṃ upagantvā nātikkamatīti attho. Yehi lokiyasamāpattidhammehi	796	
PA_tika-s05_01t:796_7	samannāgato, ime lokiyasamāpatti dhammā sādhāraṇāvāti daṭṭhabbā.	796	
PA_tika-s05_01t:797_0	“Vāsanābhāgiyādisuttesu vuttā ye dhammā iminā vibhattihārena vibhattā, yesu dhammesu	797	
PA_tika-s05_01t:797_1	katame dhammā asādhāraṇā”ti pucchitabbattā “tattha katame dhammā asādhāraṇā”tiādi	797	
PA_tika-s05_01t:797_2	vuttaṃ. Tattha tesu vibhajitabbesu dhammesu katame dhammā asādhāraṇāti pucchati,	797	
PA_tika-s05_01t:797_3	pucchitvā yāva desanaṃ upādāya asādhāraṇā dhammā gavesitabbā, “sekkhāsekkhā”ti vā	797	
PA_tika-s05_01t:797_4	gavesitabbā, “bhabbābhabbā”ti vā gavesitabbā. Atha vā yāva “sekkhāsekkhā bhabbābhabbā”ti	797	
PA_tika-s05_01t:797_5	desanā vuttā, tāva desanaṃ upādāya asādhāraṇā gavesitabbā. Kathaṃ gavesitabbā? Ariyesu	797	
PA_tika-s05_01t:797_6	sekkhāsekkhadhammavasena “sekkhā”ti nāmaṃ asekkhena asādhāraṇaṃ, “asekkhā”ti nāmaṃ	797	
PA_tika-s05_01t:797_7	sekkhena asādhāraṇanti vā, anariyesu “bhabbā”ti nāmaṃ abhabbena asādhāraṇaṃ, “abhabbā”ti	797	
PA_tika-s05_01t:797_8	nāmaṃ bhabbena asādhāraṇanti vā gavesitabbā. Kāmarāgabyāpādā saṃyojanā appahīnattā	797	
PA_tika-s05_01t:797_9	anusayabhāvena uppajjanārahattā aṭṭhamakassa sotāpattimaggaṭṭhassa ca sotāpannassa	797	
PA_tika-s05_01t:797_10	phalaṭṭhassa ca sādhāraṇā bhavanti, dhammatā dhammasabhāvo asādhāraṇo. Idaṃ vuttaṃ	7971	
PA_tika-s05_01t:797_11	hoti – “aṭṭhamakassa sotāpattimaggaṭṭhatā sotāpannassa asādhāraṇā, sotāpannassa sotāpannaphalaṭṭhatā	7971	
PA_tika-s05_01t:797_12	ca aṭṭhamakassa sotāpattimaggaṭṭhassa asādhāraṇā. Aṭṭhamakassa vā pahīyamānakilesatā	7971	
PA_tika-s05_01t:797_13	sotāpannassa asādhāraṇā, sotāpannassa pahīnakilesatā ca aṭṭhamakassa asādhāraṇā”ti.	7971	
PA_tika-s05_01t:798_0	Uddhambhāgiyā saṃyojanā appahīnattā anusayabhāvena uppajjanārahattā aṭṭhamakassa	798	
PA_tika-s05_01t:798_1	maggaṭṭhabhāvena aṭṭhamakasadisassa anāgāmimaggaṭṭhassa ca anāgāmissa phalaṭṭhassa	798	
PA_tika-s05_01t:798_2	ca sādhāraṇā, dhammatā dhammasabhāvo asādhāraṇā. Idaṃ vuttaṃ hoti – “aṭṭhamakassa	798	
PA_tika-s05_01t:798_3	anāgāmimaggaṭṭhatā anāgāmissa phalaṭṭhassa asādhāraṇā, anāgāmissa anāgāmiphalaṭṭhatā	798	
PA_tika-s05_01t:798_4	ca aṭṭhamakassa asādhāraṇā. Aṭṭhamakassa vā pahīyamānakilesatā anāgāmissa asādhāraṇā,	798	
PA_tika-s05_01t:798_5	anāgāmissa phalaṭṭhassa pahīnakilesatā ca aṭṭhamakassa asādhāraṇā”ti. “Maggaṭṭhatā	798	
PA_tika-s05_01t:798_6	phalaṭṭhatāya asādhāraṇā, phalaṭṭhatā ca maggaṭṭhatāya asādhāraṇā”tipi vattuṃ vaṭṭati.	798	
PA_tika-s05_01t:798_7	Sabbesaṃ sattannaṃ sekkhānaṃ puggalānaṃ nāmaṃ “sekkhā”ti nāmaṃ sādhāraṇaṃ. Dhammatā	798	
PA_tika-s05_01t:798_8	asādhāraṇāti catunnaṃ maggaṭṭhānaṃ taṃtaṃmaggaṭṭhatā aññamaññaṃ maggaṭṭhānaṃ asādhāraṇā.	798	
PA_tika-s05_01t:798_9	Heṭṭhimaphalattayaṭṭhānañca asādhāraṇā, heṭṭhimaphalattayaṭṭhānaṃ taṃtaṃphalaṭṭhatā	798	
PA_tika-s05_01t:798_10	ca aññamaññaṃ phalaṭṭhānaṃ asādhāraṇā, catunnaṃ maggaṭṭhānañca asādhāraṇāti attho.	7981	
PA_tika-s05_01t:798_11	“Sekkhānaṃ taṃtaṃmaggaṭṭhatā taṃtaṃphalaṭṭhatāya asādhāraṇā, taṃtaṃphalaṭṭhatā ca	7981	
PA_tika-s05_01t:798_12	taṃtaṃmaggaṭṭhatāya asādhāraṇā”ti vattumpi vaṭṭati. Sabbesaṃ paṭipannakānanti phalatthāya	7981	
PA_tika-s05_01t:798_13	paṭipajjantīti paṭipannakā, tesaṃ maggasamaṅgīnaṃ catunnaṃ puggalānaṃ nāmaṃ “paṭipannakā”ti	7981	
PA_tika-s05_01t:798_14	nāmaṃ sādhāraṇaṃ, dhammatā taṃtaṃmaggaṭṭhatā asādhāraṇā. Sabbesaṃ sekkhānaṃ sattannaṃ	7981	
PA_tika-s05_01t:798_15	puggalānaṃ sekkhānaṃ sīlaṃ sādhāraṇaṃ, dhammatā taṃtaṃmaggaṭṭhaphalaṭṭhatā asādhāraṇāti.	7981	
PA_tika-s05_01t:798_16	Vāsanābhāgiyasaṃkilesabhāgiyasuttesu vuttā dassanenapahātabbādayo ceva nibbedhabhāgiyaasekkhabhāgiyasuttesu	7981	
PA_tika-s05_01t:798_17	vuttā sekkhādayo ca dhammā sādhāraṇāsādhāraṇabhedena vibhattihārena vibhajitabbāti	7981	
PA_tika-s05_01t:798_18	adhippāyo veditabbo.	7981	
PA_tika-s05_01t:799_0	“Aṭṭhamakassā”tiādinā ariyesu puggalesu asādhāraṇā ācariyena vibhattā, amhehi ca	799	
PA_tika-s05_01t:799_1	ñātā, “kathaṃ anariyesu asādhāraṇā vibhattā”ti pucchitabbattā ariyesu vuttanayānusārena	799	
PA_tika-s05_01t:799_2	anariyesupi vibhajitvā gavesitabbāti dassetuṃ “evaṃ visesānupassinā”tiādi vuttaṃ.	799	
PA_tika-s05_01t:799_3	Aṭṭhakathāyaṃ pana – “evaṃ ‘aṭṭhamakassā’tiādinā ariyapuggalesu asādhāraṇadhammaṃ	799	
PA_tika-s05_01t:799_4	dassetvā itaresu nayadassanatthaṃ ‘evaṃ visesānupassinā’tiādi vutta”nti vuttaṃ. Evaṃ	799	
PA_tika-s05_01t:799_5	ariyesu vuttanayānusārena bhabbābhabbesu anariyesu visesānupassinā asādhāraṇato visesaṃ	799	
PA_tika-s05_01t:799_6	asādhāraṇaṃ anupassinā gavesakena paṇḍitena bhabbābhabbesupi hīnukkaṭṭhamajjhimaṃ	799	
PA_tika-s05_01t:799_7	upādāya gavesitabbaṃ. Kathaṃ? Mātughātādivasena pavattānaṃ paṭighasampayuttadiṭṭhisampayuttasattamajavanacittuppādānaṃ	799	
PA_tika-s05_01t:799_8	micchattaniyatānaṃ taṃsamaṅgīnaṃ vā tathāpavattā paṭhamajavanacittupādādayo aniyatā	799	
PA_tika-s05_01t:799_9	dhammā paṭighasampayuttādibhāvena sādhāraṇā, micchattaniyatā dhammā ekacittuppādattā	799	
PA_tika-s05_01t:799_10	asādhāraṇā. Yathā hi cittaṃ “cittasaṃsaṭṭha”nti na vattabbaṃ, evaṃ micchattaniyatāpi	7991	
PA_tika-s05_01t:799_11	“micchattaniyatasādhāraṇā”ti na vattabbā. Micchattaniyatesupi niyatamicchādiṭṭhikānaṃ	7991	
PA_tika-s05_01t:799_12	diṭṭhisampayuttasattamajavanacittuppādasamaṅgīnaṃ aniyatā diṭṭhisampayuttapaṭhamajavanacittuppādādayo	7991	
PA_tika-s05_01t:799_13	dhammā diṭṭhisampayuttādibhāvena sādhāraṇā, niyatamicchādiṭṭhi ekacittuppādasamaṅgībhāvato	7991	
PA_tika-s05_01t:799_14	asādhāraṇā. Tenāha aṭṭhakathācariyo –	7991	
PA_tika-s05_01t:800_0	“Micchattaniyatānaṃ aniyatā dhammā sādhāraṇa, micchattaniyatā dhammā asādhāraṇā.	800	
PA_tika-s05_01t:800_1	Micchattaniyatesupi niyatamicchādiṭṭhikānaṃ aniyatā dhammā sādhāraṇā, niyatamicchādiṭṭhi	800	
PA_tika-s05_01t:800_2	asādhāraṇāti iminā nayena visesānupassinā veditabbā”ti.	800	
PA_tika-s05_01t:801_0	Tattha “iminā nayenā”ti iminā micchattaniyatānaṃ uppajjituṃ bhabbā aniyatā dhammā	801	
PA_tika-s05_01t:801_1	sādhāraṇā, uppajjituṃ abhabbā aniyatā dhammā asādhāraṇāti gahitā. Tena vuttaṃ “bhabbābhabbā”ti.	801	
PA_tika-s05_01t:801_2	Tathā hīnassa hīno hīnabhāvena sādhāraṇo, majjhimukkaṭṭhā asādhāraṇā. Majjhimassa	801	
PA_tika-s05_01t:801_3	majjhimo sādhāraṇo, hīnukkaṭṭhā asādhāraṇā. Ukkaṭṭhassa ukkaṭṭho ukkaṭṭhabhāvena	801	
PA_tika-s05_01t:801_4	sādhāraṇo, hīnamajjhimā asādhāraṇātipi gavesitabbā. Tenāha – “hīnukkaṭṭhamajjhimaṃ	801	
PA_tika-s05_01t:801_5	upādāya gavesitabba”nti.	801	
PA_tika-s05_01t:802_0	“Tattha katame dhammā sādhāraṇā”tiādinā nānāvidhena vibhattihāranayena dhammā vibhajitvā	802	
PA_tika-s05_01t:802_1	dassitā, amhehi ca ñātā, “kathaṃ bhūmipadaṭṭhānāni vibhattihāranayena vibhajitvā	802	
PA_tika-s05_01t:802_2	dassitānī”ti pucchitabbabhāvato dhammavibhajanānantaraṃ bhūmipadaṭṭhānāni vibhajitvā	802	
PA_tika-s05_01t:802_3	dassento “dassanabhūmī”tiādimāha. Tattha dassanabhūmīti dassanaṃ bhavati ettha paṭhamamaggeti	802	
PA_tika-s05_01t:802_4	dassanabhūmi, sotāpattimaggo. Niyāmāvakkantiyāti niyamanaṃ niyāmo, ko so? Sampattaniyāmo,	802	
PA_tika-s05_01t:802_5	avakkanaṃ avakkanti, sotāpattiphalaṃ, niyāmassa avakkanti niyāmāvakkanti, tāya. Dassanabhūmināmako	802	
PA_tika-s05_01t:802_6	sotāpattimaggo niyāmāvakkantināmakassa sotāpattiphalassa pattiyā padaṭṭhānaṃ. Paṭhamamaggasamaṅgī	802	
PA_tika-s05_01t:802_7	puggalo hi niyāmaṃ okkamanto nāma, phalasamaṅgī pana niyāmaṃ okkanto nāma hoti, tasmā	802	
PA_tika-s05_01t:802_8	niyāmāvakkantisaddena paṭhamaphaluppatti gahitā. Bhāvanābhūmīti uparimaggattayaṃ.	802	
PA_tika-s05_01t:802_9	Uttarikānanti tassa tassa maggassa uparipavattānaṃ taṃtaṃphalānaṃ pattiyā padaṭṭhānanti	802	
PA_tika-s05_01t:802_10	paccekaṃ yojetabbaṃ.	8021	
PA_tika-s05_01t:803_0	Dukkhā paṭipadā dandhābhiññā mandapaññassa uppajjanato samathaṃ āvahantī hutvā samathassa	803	
PA_tika-s05_01t:803_1	padaṭṭhānaṃ hoti, sukhāpaṭipadā khippābhiññā ñāṇādhikassa uppajjanato vipassanāvahantī	803	
PA_tika-s05_01t:803_2	hutvā vipassanāya padaṭṭhānaṃ, avasesā dve paṭipadāpi nātipaññassa uppajjanato samathassa	803	
PA_tika-s05_01t:803_3	padaṭṭhānanti gahetabbā. Tena aṭṭhakathāyaṃ vuttaṃ – “itarā pana tissopi paṭipadā	803	
PA_tika-s05_01t:803_4	samathaṃ āvahantī”tiādi. Dānamayaṃ puññakiriyavatthu sayameva ekantena dhammassavanassa	803	
PA_tika-s05_01t:803_5	padaṭṭhānaṃ na hoti, vandanayācanapañhāpucchanādayopi padaṭṭhānaṃ honti, tasmā tehi	803	
PA_tika-s05_01t:803_6	kāraṇehi sādhāraṇaṃ hutvā paratoghosassa padaṭṭhānaṃ hoti, paratoghoso ca dhammassavanapañhāvissajjanādivasena	803	
PA_tika-s05_01t:803_7	pavatto. Dātabbavatthupariccajanavandanayācanakālesu hi yebhuyyena dhammaṃ desenti,	803	
PA_tika-s05_01t:803_8	pañhāpucchanādikālesu ca vissajjenti, paṭipucchasākacchādīni vā karonti. Sīlamayaṃ	803	
PA_tika-s05_01t:803_9	puññakiriyavatthu pāmojjapītipassaddhisukhasamādhīhi padaṭṭhānabhāvena sādhāraṇaṃ	803	
PA_tika-s05_01t:803_10	hutvā cintāmayiyā paññāya padaṭṭhānaṃ hoti. Sīlavantassa hi sīlaṃ paccavekkhantassa	8031	
PA_tika-s05_01t:803_11	pāmojjādayo honti, samāhito ca dhammacintane samattho hoti.	8031	
PA_tika-s05_01t:804_0	Bhāvanāmayaṃ puññakiriyavatthūti purimā purimā samathabhāvanā ceva vipassanābhāvanā	804	
PA_tika-s05_01t:804_1	ca puññakiriyavatthudānasīlādīhi kāraṇehi sādhāraṇaṃ hutvā bhāvanāmayiyā paññāya	804	
PA_tika-s05_01t:804_2	pacchimāya pacchimāya samathabhāvanāya ceva vipassanābhāvanāya ca padaṭṭhānaṃ. Tena	804	
PA_tika-s05_01t:804_3	vuttaṃ aṭṭhakathāyaṃ – “sādhāraṇanti na bījaṃ viya aṅkurassa, dassanabhūmiādayo viya	804	
PA_tika-s05_01t:804_4	niyāmāvakkantiādīnaṃ āveṇikaṃ, atha kho sādhāraṇaṃ tadaññakāraṇehipī”ti. “Dānamayasīlamayabhāvanāmayapuññakiriyavatthūnaṃ	804	
PA_tika-s05_01t:804_5	paratoghosacintāmayibhāvanāmayipaññānaṃ padaṭṭhānabhāvo ācariyena vibhatto, evaṃ	804	
PA_tika-s05_01t:804_6	sati tesaṃ dānamayādīnaṃ yathākkamaṃ pariyattibāhusaccakammaṭṭhānānuyogamaggasammādiṭṭhīnaṃ	804	
PA_tika-s05_01t:804_7	padaṭṭhānabhāvo na bhaveyyā”ti vattabbattā tathāpavattaṃ padaṭṭhānabhāvampi dassetuṃ	804	
PA_tika-s05_01t:804_8	“dānamayaṃ puññakiriyavatthu parato ca ghosassa sutamayiyā ca paññāyā”tiādi vuttaṃ.	804	
PA_tika-s05_01t:804_9	Aṭṭhakathāyaṃ pana –	804	
PA_tika-s05_01t:805_0	“Idāni yasmā dānaṃ, sīlaṃ, lokiyabhāvanā ca na kevalaṃ yathāvuttaparatoghosādīnaṃyeva,	805	
PA_tika-s05_01t:805_1	atha kho yathākkamaṃ pariyattibāhusaccakammaṭṭhānānuyogamaggasammādiṭṭhīnampi paccayā	805	
PA_tika-s05_01t:805_2	honti, tasmā tampi nayaṃ dassetuṃ puna ‘dānamaya’ntiādinā desanaṃ vaḍḍhesī”ti –	805	
PA_tika-s05_01t:806_0	Vuttaṃ. Tattha dānamayapuññakiriyavatthuno paratoghosassa sādhāraṇapadaṭṭhānabhāvo	806	
PA_tika-s05_01t:806_1	heṭṭhā vuttanayena ñātabbo. Dānaṃ pana datvā desanaṃ sutvā sutānusārena vitthāretvā	806	
PA_tika-s05_01t:806_2	cintentassa pavattamānāya sutamayiyā paññāya vandanayācanādīhi sādhāraṇaṃ hutvā padaṭṭhānaṃ	806	
PA_tika-s05_01t:806_3	hoti. Sīlamayapuññakiriyavatthunopi cintāmayiyā paññāya sādhāraṇapadaṭṭhānabhāvo	806	
PA_tika-s05_01t:806_4	vuttoyeva. Parisuddhasīlaṃ pana nissāya “jhānaṃ nibbattessāmi, maggaphalaṃ nibbattessāmī”tiādinā	806	
PA_tika-s05_01t:806_5	paccavekkhantassa pavattamānassa yonisomanasikārassa pāmojjādīhi sādhāraṇaṃ hutvā	806	
PA_tika-s05_01t:806_6	padaṭṭhānaṃ hoti. Bhāvanāmayapuññakiriyavatthuno bhāvanāmayiyā paññāya sādhāraṇapadaṭṭhānabhāvopi	806	
PA_tika-s05_01t:806_7	vuttoyeva. Samathabhāvanāsaṅkhātaṃ pana jhānaṃ pādakaṃ katvā vā paripākaṃ vipassanābhāvaṃyeva	806	
PA_tika-s05_01t:806_8	vā nissāya pavattamānāya sammādiṭṭhiyā parisuddhasīlādīhi sādhāraṇaṃ hutvā padaṭṭhānaṃ hoti.	806	
PA_tika-s05_01t:807_0	Dānamayapuññakiriyavatthuādīnaṃ paratoghosādīnaṃ padaṭṭhānabhāvo punappunaṃ ācariyena	807	
PA_tika-s05_01t:807_1	vibhatto, amhehi ca ñāto, “patirūpadesavāsādayopi imesaṃ dhammānaṃ padaṭṭhānānīti	807	
PA_tika-s05_01t:807_2	yathā vibhajitabbā, amhehi ca viññātabbā, tathā vibhajitvā dassethā”ti vattabbattā	807	
PA_tika-s05_01t:807_3	tepi vibhajitvā dassetuṃ “patirūpadesavāso”tiādimāha. Aṭṭhakathāyaṃ pana “tathā patirūpadesavāsādayo	807	
PA_tika-s05_01t:807_4	kāyavivekacittavivekādīnaṃ kāraṇaṃ hontīti imaṃ nayaṃ dassetuṃ ‘patirūpadesavāso’tiādimāhā”ti	807	
PA_tika-s05_01t:807_5	vuttaṃ. Patirūpadesaṃ nissāya vasantassa kāyavivekacittavivekavaḍḍhanato, samādhivaḍḍhanato	807	
PA_tika-s05_01t:807_6	ca patirūpadesavāso kāyacittavivekassa ca upacārasamādhiappanāsamādhissa ca sīlādīhi	807	
PA_tika-s05_01t:807_7	sādhāraṇaṃ hutvā padaṭṭhānaṃ. Sappurisūpanissayoti sappurisasantāne pavatto payirupāsato	807	
PA_tika-s05_01t:807_8	ālambitabbo pasādo, tato vā upanissayaṃ labhitvā payirupāsantānaṃ santāne pavatto	807	
PA_tika-s05_01t:807_9	pubbapasādo yathāvidho sappurisūpanissayo payirupāsantassa saddhāsampannassa ratanattaye	807	
PA_tika-s05_01t:807_10	tiṇṇaṃ aveccappasādānaṃ ratanattayaguṇādīhi sādhāraṇaṃ hutvā padaṭṭhānaṃ, samathassa	8071	
PA_tika-s05_01t:807_11	labhananimittadāyakaṃ sappurisaṃ payirupāsitvā tena dinnanaye ṭhatvā pavattetabbassa	8071	
PA_tika-s05_01t:807_12	samathassa sappurisūpanissayo sīlapāmojjapītādīhi sādhāraṇaṃ hutvā padaṭṭhānaṃ. Attasammāpaṇihitassa	8071	
PA_tika-s05_01t:807_13	pāpajigucchādīnaṃ sambhavato attasammāpaṇidhānaṃ jātivayādipaccavekkhaṇena sādhāraṇaṃ	8071	
PA_tika-s05_01t:807_14	hutvā hiriyā ca padaṭṭhānaṃ, attasammāpaṇihitassa nibbidādīnaṃ sambhavato sīlādīhi	8071	
PA_tika-s05_01t:807_15	sādhāraṇaṃ hutvā vipassanāya ca padaṭṭhānaṃ.	8071	
PA_tika-s05_01t:808_0	Tadaṅgādivasena akusalapariccāgo nibbidāñāṇādīhi sādhāraṇaṃ hutvā kusalavīmaṃsāya	808	
PA_tika-s05_01t:808_1	paṭisaṅkhānupassanāya paññāya ca ariyamaggasamādhindriyassa ca padaṭṭhānaṃ. Dhammasvākkhātatā	808	
PA_tika-s05_01t:808_2	svākkhātadhammassavanānusārena pavattakusalamūlakā lokiyalokuttarasampatti kusalamūlaropanā	808	
PA_tika-s05_01t:808_3	nāma, tāya ca tathāvidhakusalamūlakāya phalasamāpattiyā ca padaṭṭhānaṃ. Saṅghasuppaṭipannatā	808	
PA_tika-s05_01t:808_4	saṅghasuṭṭhutāya saṅghassa upaṭṭhākānaṃ suṭṭhubhāvāya sappatissavāya vacanasampaṭicchanabhāvāya	808	
PA_tika-s05_01t:808_5	padaṭṭhānaṃ. Satthusampadā satthari ceva dhammādīsu ca guṇaajānanatāya appasannānañca	808	
PA_tika-s05_01t:808_6	pasādāya pasannānañca appamattakapasādānañca bhiyyobhāvāya vaḍḍhanāya padaṭṭhānaṃ.	808	
PA_tika-s05_01t:808_7	Appaṭihatapātimokkhatā saṅghamajjhe vā parisamajjhe vā dummaṅkūnaṃ dummukhānaṃ dussīlānaṃ	808	
PA_tika-s05_01t:808_8	puggalānaṃ niggahāya, pesalānaṃ pātimokkhasaṃvarādisīlasampannānaṃ puggalānaṃ phāsuvihārāya	808	
PA_tika-s05_01t:808_9	ca padaṭṭhānaṃ hoti. Honto pana yathānurūpehi aññehi kāraṇehi sādhāraṇaṃ hutvā hotīti veditabbo.	808	
PA_tika-s05_01t:809_0	“Vāsanābhāgiyasuttādīsu vuttadhammabhūmipadaṭṭhānānaṃ vibhattihārena vibhajitabbabhāvo	809	
PA_tika-s05_01t:809_1	amhehi kena jānitabbo saddahitabbo”ti pucchitabbattā “tenāhā”tiādi vuttaṃ. Tassattho	809	
PA_tika-s05_01t:809_2	vuttanayānusārena veditabbo.	809	
PA_tika-s05_01t:810_0	“Ettāvatā ca vibhattihāro paripuṇṇo, añño niyutto natthī”ti vattabbattā “niyutto	810	
PA_tika-s05_01t:810_1	vibhattihāro”ti vuttaṃ. Yattha yattha sutte ye ye dhammādayo vuttā, tattha tattha	810	
PA_tika-s05_01t:810_2	sutte vuttesu tesu tesu dhammādīsu yathālābhavasena yo yo vibhattihāro yojito, so	810	
PA_tika-s05_01t:810_3	so vibhattihāro niddhāretvā yutto yojitoti attho daṭṭhabbo.	810	
PA_tika-s05_01t:811	Iti vibhattihāravibhaṅge sattibalānurūpā racitā	81	
PA_tika-s05_01t:812	Vibhāvanā niṭṭhitā.	81	
PA_tika-s05_01t:813	Paṇḍitehi pana aṭṭhakathāṭīkānusāreneva gambhīrattho vitthārato vibhajitvā gahetabboti.	81	
PA_tika-s05_01t:814	9. Parivattanahāravibhaṅgavibhāvanā	81	
PA_tika-s05_01t:815_0	35. Yena yena saṃvaṇṇāvisesabhūtena vibhattihāravibhaṅgena sutte vuttā dhammādayo	815	
PA_tika-s05_01t:815_1	vibhattā, so saṃvaṇṇāvisesabhūto vibhaṅgo paripuṇṇo, “katamo parivattanahāravibhaṅgo”ti	815	
PA_tika-s05_01t:815_2	pucchitabbattā “tattha katamo parivattano hāro”tiādi vuttaṃ. Tattha tatthāti tesu	815	
PA_tika-s05_01t:815_3	niddiṭṭhesu soḷasasu desanāhārādīsu katamo saṃvaṇṇanāviseso parivattano hāro parivattanahāravibhaṅgo	815	
PA_tika-s05_01t:815_4	nāmāti pucchati. “Kusalākusale dhamme”tiādiniddesassa idāni mayā vuccamāno “sammādiṭṭhissa	815	
PA_tika-s05_01t:815_5	purisapuggalassā”tiādiko vitthārasaṃvaṇṇanāviseso parivattano hāro parivattanahāravibhaṅgo	815	
PA_tika-s05_01t:815_6	nāmāti attho gahetabbo.	815	
PA_tika-s05_01t:816_0	“Saṃvaṇṇiyamāne sutte niddiṭṭhassa katamassa bhāvitabbassa kusalassa katamo paṭipakkho,	816	
PA_tika-s05_01t:816_1	kathaṃ parivattetabbo”ti pucchitabbattā imassa bhāvitabbassa kusalassa ayaṃ paṭipakkho,	816	
PA_tika-s05_01t:816_2	evaṃ pahātabbabhāvavasena parivattetabboti dassento “sammādiṭṭhissa purisapuggalassā”tiādimāha.	816	
PA_tika-s05_01t:816_3	Aṭṭhakathāyaṃ pana –	816	
PA_tika-s05_01t:817_0	“Tattha yasmā saṃvaṇṇiyamāne sutte yathāniddiṭṭhānaṃ kusalākusaladhammānaṃ paṭipakkhabhūte	817	
PA_tika-s05_01t:817_1	akusalakusaladhamme pahātabbabhāvādivasena niddhāraṇaṃ paṭipakkhato parivattanaṃ,	817	
PA_tika-s05_01t:817_2	tasmā ‘sammādiṭṭhissa purisapuggalassa micchādiṭṭhi nijjiṇṇā bhavatī’tiādi āraddha”nti –	817	
PA_tika-s05_01t:818_0	Vuttaṃ. Pahāyakassa hi dhammassa pahātabbabhāvavasena niddhāraṇaṃ, pahātabbassa ca	818	
PA_tika-s05_01t:818_1	dhammassa pahāyakabhāvavasena niddhāraṇaṃ paṭipakkhato parivattanaṃ nāma hoti. Tattha	818	
PA_tika-s05_01t:818_2	sammādiṭṭhissāti sammā sundarā pasatthā diṭṭhi yassa puggalassāti sammādiṭṭhi. Puggalapadaṭṭhānā	818	
PA_tika-s05_01t:818_3	hi ayaṃ desanā. Tena vuttaṃ “purisapuggalassā”ti. Sā pana sammādiṭṭhi kammakammaphalādisaddahanavasena	818	
PA_tika-s05_01t:818_4	vā aniccādivipassanāvasena vā maggasammādassanavasena vā pavattā niravasesāva gahitā.	818	
PA_tika-s05_01t:818_5	“Yāya bhāvitāya sammādiṭṭhiyā pahātabbā micchādiṭṭhi nijjiṇṇā bhavati, yadi kevalā	818	
PA_tika-s05_01t:818_6	micchādiṭṭhiyeva nijjiṇṇā bhavati, evaṃ sati tadavasesā akusalā dhammā ajiṇṇā	818	
PA_tika-s05_01t:819_0	Bhaveyyu”nti vattabbattā “ye cassa micchādiṭṭhipaccayā”tiādi vuttaṃ. Micchādiṭṭhipaccayā	819	
PA_tika-s05_01t:819_1	aneke pāpakā akusalāyeva dhammā ca uppajjeyyuṃ uppajjanārahā bhaveyyuṃ, te ca akusalā	819	
PA_tika-s05_01t:819_2	dhammā assa sammādiṭṭhisampannassa purisapuggalassa nijjiṇṇā pahātabbārahā anuppajjanasabhāvā	819	
PA_tika-s05_01t:819_3	honti. Tenāha bhagavā – “upādānanirodhā bhavanirodho”ti.	819	
PA_tika-s05_01t:820_0	“Yadi sammādiṭṭhissa purisapuggalassa micchādiṭṭhi, tappaccayā akusaladhammāyeva	820	
PA_tika-s05_01t:820_1	nijjiṇṇā bhavanti, evaṃ sati sammādiṭṭhipaccayā kusalā dhammā na sambhaveyyu”nti	820	
PA_tika-s05_01t:820_2	vattabbattā “sammādiṭṭhipaccayā cā”tiādi vuttaṃ. Assa sammādiṭṭhisampannassa purisapuggalassa	820	
PA_tika-s05_01t:820_3	uppajjanārahā sammādiṭṭhipaccayā aneke kusalā samathavipassanā vā bodhipakkhiyā vā	820	
PA_tika-s05_01t:820_4	dhammā sambhavanti, uppannā ca te dhammā assa sammādiṭṭhisampannassa purisapuggalassa	820	
PA_tika-s05_01t:820_5	santāne punappunaṃ pavattanavasena bhāvanāpāripūriṃ gacchanti.	820	
PA_tika-s05_01t:821_0	Sammādiṭṭhiyā paṭipakkhānaṃ micchādiṭṭhiyā, tappaccayānaṃ akusalānaṃ dhammānaṃ parivattanabhāvo	821	
PA_tika-s05_01t:821_1	ācariyena vibhatto, amhehi ca ñāto, “sammāsaṅkappassa dhammassa paṭipakkho dhammo	821	
PA_tika-s05_01t:821_2	kathaṃ parivattetabbo”ti vattabbattā “sammāsaṅkappassa purisapuggalassā”tiādi vuttaṃ.	821	
PA_tika-s05_01t:821_3	Yojanattha ādayo vuttanayānusārena veditabbā. Sammā sundarā pasatthā vācā yassa puggalassāti	821	
PA_tika-s05_01t:821_4	sammāvāco, tassa sammāvācassa. “Purisapuggalassā”tiādīnaṃ atthopi vuttanayena veditabbo.	821	
PA_tika-s05_01t:821_5	Ayaṃ pana visesatthosammā aviparītato vimuttiñāṇadassanaṃ yassa puggalassāti sammāvimuttiñāṇadassano,	821	
PA_tika-s05_01t:821_6	tassa sammāvimuttiñāṇadassanassa paccavekkhaṇañāṇadassanasampannassa purisapuggalassa	821	
PA_tika-s05_01t:821_7	“avimuttāva samānā vimuttā maya”nti micchābhinivesavasena pavattaṃ micchāvimuttiñāṇadassanaṃ	821	
PA_tika-s05_01t:821_8	nijjiṇṇaṃ vigataṃ bhavati. “Ye cassā”tiādīnaṃ anusandhyādiko vuttanayānusārena veditabbo.	821	
PA_tika-s05_01t:822_0	36. “Sammādiṭṭhissātiādinā sammādiṭṭhiādīnaṃ kusalānaṃ paṭipakkhā micchādiṭṭhādikāyeva	822	
PA_tika-s05_01t:822_1	akusalā pahātabbabhāvena parivattetabbā”ti pucchitabbattā pāṇātipātāveramaṇiādīnaṃ	822	
PA_tika-s05_01t:822_2	kusalānaṃ paṭipakkhā pāṇātipātādikāpi akusalā pahātabbabhāvena parivattetabbāti dassetuṃ	822	
PA_tika-s05_01t:822_3	“yassa vā pāṇātipātā paṭiviratassā”tiādi vuttaṃ. Aṭṭhakathāyaṃ pana “evaṃ sammādiṭṭhiādimukhena	822	
PA_tika-s05_01t:822_4	micchādiṭṭhiādiṃ dassetvā puna pāṇātipātaadinnādānakāmesumicchācārādito veramaṇiyādīhi	822	
PA_tika-s05_01t:822_5	pāṇātipātādīnaṃ parivattanaṃ dassetuṃ ‘yassā’tiādi āraddha”nti vuttaṃ. Tadaṅgādivasenapahīno	822	
PA_tika-s05_01t:822_6	hoti. Kālavādissāti vaditabbakāle vaditabbaṃ vadati sīlenāti kālavādī, tassa.	822	
PA_tika-s05_01t:823_0	“Yathāvuttappakāreneva parivattetabbā”ti pucchitabbattā aññena pakārenapi parivattetabbāti	823	
PA_tika-s05_01t:823_1	dassetuṃ “ye ca kho kecī”tiādi vuttaṃ. Aṭṭhakathāyaṃ pana “ye ca kho kecītiādinā	823	
PA_tika-s05_01t:823_2	sammādiṭṭhiādimukheneva micchādiṭṭhiādīhi eva parivattanaṃ pakārantarena dassetī”ti	823	
PA_tika-s05_01t:823_3	vuttaṃ. Tattha keci micchādiṭṭhikamicchāsaṅkappādikāyeva puggalā paresaṃ ariyānaṃ	823	
PA_tika-s05_01t:823_4	ariyaṃ aṭṭhaṅgikaṃ maggaṃ garahanti. Sandiṭṭhikā sandiṭṭhe niyuttā, sahadhammikā	823	
PA_tika-s05_01t:823_5	saha dhammena kāraṇena ye vattanti sahadhammikā. Gārayhā garahitabbākāre yuttā. Vādā	823	
PA_tika-s05_01t:823_6	ca anuvādā ca vādānuvādā, te bhavanto sammādiṭṭhiñca dhammaṃ garahanti. Tena garahaṇena.	823	
PA_tika-s05_01t:823_7	Pujjā pūjitabbā ca na bhavanti, pāsaṃsā pasaṃsitabbā ca na bhavanti. Evantiādīsu	823	
PA_tika-s05_01t:823_8	sammāsaṅkappaṃ vā sammāvācādikaṃ vā visuṃ visuṃ sammāsaṅkappañca te bhavanto dhammaṃ	823	
PA_tika-s05_01t:823_9	garahanti. Tena hi ye micchāsaṅkappikā, te bhavanto na pujjā ca pāsaṃsā ca…pe… sammāvimuttiñca	823	
PA_tika-s05_01t:823_10	te bhavanto dhammaṃ garahanti. Tena hi ye micchādiṭṭhivācikā, te bhavanto na pujjā	8231	
PA_tika-s05_01t:823_11	ca pāsaṃsā ca. Sammāvimuttiñāṇadassanañca te bhavanto dhammaṃ garahanti. Tena hi	8231	
PA_tika-s05_01t:823_12	ye micchāvimuttikā, te bhavanto na pujjā ca pāsaṃsā ca. Sammāvimuttiñāṇadassanañca	8231	
PA_tika-s05_01t:823_13	te bhavanto dhammaṃ garahanti. Tena hi ye micchāvimuttiñāṇadassanikā, te bhavanto	8231	
PA_tika-s05_01t:823_14	na pujjā ca pāsaṃsā cāti yojanā kātabbā. “Micchāvimuttiñāṇadassanā”tipi pāṭho atthi.	8231	
PA_tika-s05_01t:824_0	“Ariyamaggasammādiṭṭhādīnaṃ garahavaseneva micchādiṭṭhādayo ca parivattetabbā, nāvasesānaṃ	824	
PA_tika-s05_01t:824_1	pasaṃsāvasenā”ti vattabbattā kāmādīnaṃ pasaṃsāvasenapi kāmānaṃ paṭipakkhā veramaṇiyādayopi	824	
PA_tika-s05_01t:824_2	parivattetabbāti dassetuṃ “ye ca kho keci evamāhaṃsū”tiādi vuttaṃ. Tattha bhuñjitabbā	824	
PA_tika-s05_01t:824_3	kāmā, paribhuñjitabbā kāmā, āsevitabbā kāmā, nisevitabbā kāmāti ettha kāmīyanteti	824	
PA_tika-s05_01t:824_4	kāmāti kammasādhanavasena vatthukāmā gahitā, nātipaṇītā kāmā bhuñjitabbā, atipaṇītā	824	
PA_tika-s05_01t:824_5	kāmā pari samantato bhuñjitabbā. Atipaṇītatarā kāmā ā bhuso sevitabbā, niyatā sevitabbā.	824	
PA_tika-s05_01t:824_6	Bhāvayitabbā kāmā, bahulīkātabbā kāmāti ettha pana kāmentīti kāmāti kattusādhanavasena	824	
PA_tika-s05_01t:824_7	kilesakāmā gahitā, punappunaṃ uppādanavasena bhāvayitabbā vaḍḍhāpetabbā pavattetabbā	824	
PA_tika-s05_01t:824_8	kilesakāmā, bahūnaṃ punappunaṃ uppādanavasena kātabbā vaḍḍhāpetabbā kilesakāmāti	824	
PA_tika-s05_01t:824_9	ye ca kāmavasikā puthujjanā keci evamāhaṃsu tesaṃ kāmavasikānaṃ puthujjanānaṃ kesañci	824	
PA_tika-s05_01t:824_10	tādisehi kāmehi veramaṇī kusalacetanā paṭipakkhavasena adhammo asevitabbo nāma āpajjeyyāti	8241	
PA_tika-s05_01t:824_11	adhippāyo gahetabbo.	8241	
PA_tika-s05_01t:825_0	Antadvayavasena parivattanaṃ dassetuṃ “ye vā pana kecī”tiādi vuttaṃ. Attakilamathānuyogo	825	
PA_tika-s05_01t:825_1	dhammoti niyyānikoti ye vā pana pañcātapādipaṭipannakā tatthiyā evamāhaṃsu, tesaṃ	825	
PA_tika-s05_01t:825_2	pañcātapādipaṭipannakānaṃ niyyāniko dhammo majjhimāpaṭipadāsaṅkhāto vipassanāsahito	825	
PA_tika-s05_01t:825_3	ariyamaggo adhammo aniyyāniko abhāvetabbo nāma āpajjeyyāti. Sukhadukkhavasenapi parivattanaṃ	825	
PA_tika-s05_01t:825_4	dassetuṃ “ye ca kho”tiādi vuttaṃ. “Pāpaṃ nijjarāpessāmā”ti attahiṃsanādivasena paṭipannakānaṃ	825	
PA_tika-s05_01t:825_5	pavatto sarīratāpano dukkho dhammo niyyānikoti.	825	
PA_tika-s05_01t:826	Ye ca tathāpaṭipannakā keci evamāhaṃsu, tesaṃ tathāpaṭipannakānaṃ anavajjapaccayaparibhogavasena pavatto sarīradukkhūpasamo sukho dhammo adhammo appavattetabbo āpajjeyyāti.	82	
PA_tika-s05_01t:827_0	Antadvayādivasena parivattanaṃ ācariyena vibhattaṃ, amhehi ca ñātaṃ, “kathaṃ asubhasaññādivasena	827	
PA_tika-s05_01t:827_1	parivattetabbo”ti pucchitabbattā evaṃ asubhasaññādivasena subhasaññādikā parivattetabbāti	827	
PA_tika-s05_01t:827_2	dassetuṃ “yathā vā panā”tiādi vuttaṃ. Aṭṭhakathāyaṃ pana “idāni asubhasaññādimukhena	827	
PA_tika-s05_01t:827_3	subhasaññādiparivattanaṃ dassetuṃ ‘yathā vā panā’tiādi vutta”nti vuttaṃ. Sabbasaṅkhāresūti	827	
PA_tika-s05_01t:827_4	tebhūmakasaṅkhāresu. Āraddhavipassakassa hi tebhūmakā dhammā kilesāsucipaggharaṇakattā	827	
PA_tika-s05_01t:827_5	asubhato upaṭṭhahanti.	827	
PA_tika-s05_01t:828_0	“Yadi sarūpatoyeva imesaṃ ime paṭipakkhāti aparivattetabbā siyuṃ, evaṃ sati niravasesā	828	
PA_tika-s05_01t:828_1	ca paṭipakkhā na sakkā parivattetuṃ, kathaṃ sakkā parivattetu”nti vattabbattā parivattanalakkhaṇaṃ	828	
PA_tika-s05_01t:828_2	dassento “yaṃ yaṃ vā panā”tiādimāha. Tattha kusalaṃ vā akusalaṃ vā yaṃ yaṃ dhammaṃ	828	
PA_tika-s05_01t:828_3	parivattetukāmo ācariyo cittena rocayati diṭṭhiyā upagacchati, kusalassa vā akusalassa	828	
PA_tika-s05_01t:828_4	vā tassa tassa rucikassa upagatassa dhammassa yo paṭipakkho, so paṭipakkhadhammo	828	
PA_tika-s05_01t:828_5	asaddhammo assa dhammassa aniṭṭhato paccanīkato ajjhāpanno pariññāto. Iṭṭhaṃ vā aniṭṭhaṃ	828	
PA_tika-s05_01t:828_6	vā yaṃ yaṃ dhammaṃ parivattetukāmo ācariyo cittena rocayati diṭṭhiyā upagacchati,	828	
PA_tika-s05_01t:828_7	iṭṭhassa vā aniṭṭhassa vā tassa tassa rucikassa dhammassa yo paṭipakkho, so paṭipakkhadhammo	828	
PA_tika-s05_01t:828_8	assa dhammassa aniṭṭhato paccanīkadhammato ajjhāpanno pariññāto bhavatīti parivattetukāmena	828	
PA_tika-s05_01t:828_9	icchitabbadhammānurūpapaṭipakkhavasena parivattanaṃ kātabbanti parivattane paṭipakkhalakkhaṇaṃ	828	
PA_tika-s05_01t:828_10	vuttaṃ. Tena aṭṭhakathāyaṃ vuttaṃ – “paṭipakkhassa lakkhaṇaṃ vibhāvetī”ti.	8281	
PA_tika-s05_01t:829	“Evaṃ vuttappakāraṃ parivattanaṃ amhehi kathaṃ saddahitabba”nti vattabbatā “tenāhā”tiādi vuttaṃ.	82	
PA_tika-s05_01t:830_0	“Ettāvatā parivatto hāro paripuṇṇo, añño niyutto natthī”ti vattabbattā “niyutto parivattano	830	
PA_tika-s05_01t:830_1	hāro”ti vuttaṃ. Yasmiṃ sutte kusalākusale niddiṭṭhe paṭipakkhavasena nīharitvā yathāsambhavaṃ	830	
PA_tika-s05_01t:830_2	yo yo parivattano hāro niyutto, tasmiṃ sutte niddiṭṭhe paṭipakkhavasena nīharitvā	830	
PA_tika-s05_01t:830_3	so so parivattano hāro niyutto niddhāretvā yutto yojitoti attho gahetabboti.	830	
PA_tika-s05_01t:831	Iti parivattanahāravibhaṅge sattibalānurūpā racitā	83	
PA_tika-s05_01t:832	Vibhāvanā niṭṭhitā.	83	
PA_tika-s05_01t:833	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	83	
PA_tika-s05_01t:834	10. Vevacanahāravibhaṅgavibhāvanā	83	
PA_tika-s05_01t:835_0	37. Yena yena saṃvaṇṇanāvisesabhūtena pavattanahāravibhaṅgena parivattetabbā suttatthā	835	
PA_tika-s05_01t:835_1	vibhattā, so saṃvaṇṇanāvisesabhūto parivattanahāravibhaṅgo paripuṇṇo, “katamo vevacanahāravibhaṅgo”ti	835	
PA_tika-s05_01t:835_2	pucchitabbattā “tattha katamo vevacano hāro”tiādi vuttaṃ. Tattha tatthāti tesu niddiṭṭhesu	835	
PA_tika-s05_01t:835_3	soḷasasu desanāhārādīsu katamo saṃvaṇṇanāviseso vevacano hāro vevacanahāravibhaṅgo	835	
PA_tika-s05_01t:835_4	nāmāti pucchati. “Vevacanāni bahūnī”tiādiniddesassa idāni mayā vuccamāno “ekaṃ bhagavā	835	
PA_tika-s05_01t:835_5	dhamma”ntiādiko vitthārasaṃvaṇṇanāviseso vevacano hāro vevacanahāravibhaṅgo nāmāti	835	
PA_tika-s05_01t:835_6	attho gahetabbo. “Yāni vevacanāni niddhāritāni, katamāni tāni vevacanānī”ti pucchitabbattā	835	
PA_tika-s05_01t:835_7	“yathā eka”ntiādi vuttaṃ. Ekaṃ viññātabbaṃ dhammaṃ sabhāvadhammaṃ paññāpetabbaṃ vā	835	
PA_tika-s05_01t:835_8	dhammaṃ aññamaññehi yathā yehi pakārehi ceva vevacanehi ca bhagavā niddisati, tathāpakārāni	835	
PA_tika-s05_01t:835_9	vevacanāni viññātabbānīti attho. “Tāni vevacanāni kinti bhagavā āhā”ti vattabbattā	835	
PA_tika-s05_01t:835_10	“yathāha bhagavā”tiādi vuttaṃ. Yathā yaṃyaṃpakārāni vevacanāni –	8351	
PA_tika-s05_01t:836	“Āsā ca pihā ca abhinandanā ca, anekadhātūsu sarā patiṭṭhitā;	83	
PA_tika-s05_01t:837	Aññāṇamūlappabhavā pajappitā, sabbā mayā byantikatā samūlikā”ti. –	83	
PA_tika-s05_01t:838	Bhagavā āha, taṃtaṃpakārāni vevacanāni viññātabbānīti attho.	83	
PA_tika-s05_01t:839_0	Ekasseva dhammassa anekehi pariyāyabhūtehi vevacanehi niddisane phalaṃ aṭṭhakathāyaṃ	839	
PA_tika-s05_01t:839_1	bahudhā vuttaṃ, tasmā amhehi na dassitaṃ. “Katamā āsā, katamā pihādī”ti pucchitabbattā	839	
PA_tika-s05_01t:839_2	“āsā nāma vuccatī”tiādi vuttaṃ. Yā bhavissassa atthassa āsīsanā avassaṃ āgamissatīti	839	
PA_tika-s05_01t:839_3	yā āsā assa āsīsantassa puggalassa uppajjati, tassa āsīsanā “āsā nāmā”ti vuccati.	839	
PA_tika-s05_01t:839_4	Vattamānassa yā patthanā assa patthayantassa uppajjati, seyyataraṃ vā aññaṃ disvā	839	
PA_tika-s05_01t:839_5	“ediso ahaṃ bhaveyya”nti yā pihā assa pihayantassa uppajjati, sā patthanā “pihā nāmā”ti	839	
PA_tika-s05_01t:839_6	vuccati. Anāgatatthaṃ ārabbha pavattā taṇhā “āsā”ti vuccati, anāgatapaccuppannatthaṃ	839	
PA_tika-s05_01t:839_7	ārabbha pavattā taṇhā “pihā”ti vuccati, tathāpi taṇhābhāvena ekattā eko dhammova	839	
PA_tika-s05_01t:839_8	atthassa icchitassa nipphatti atthanipphatti, paṭipāleti etāya taṇhāyāti paṭipālanā,	839	
PA_tika-s05_01t:839_9	atthanipphattiyā paṭipālanāti atthanipphattipaṭipālanā. Yā taṇhā assa pālayantassa	839	
PA_tika-s05_01t:839_10	puggalassa uppajjati, sā taṇhā “abhinandanā”ti vuccati.	8391	
PA_tika-s05_01t:840_0	“Yā atthanipphatti taṇhāya paṭipāletabbā, katamā sā atthanipphattī”ti pucchitabbattā	840	
PA_tika-s05_01t:840_1	taṃ atthanipphattiṃ sattato vā saṅkhārato vā vibhajitvā dassento “piyaṃ vā ñātiṃ,	840	
PA_tika-s05_01t:840_2	piyaṃ vā dhamma”ntiādimāha. Tattha “ñāti”nti iminā mittabandhavādayopi gahitā. Dhammaṃ	840	
PA_tika-s05_01t:840_3	pana piyarūpārammaṇādikaṃ chabbidhampi yāya taṇhāya taṇhiko abhinandati, sā taṇhā	840	
PA_tika-s05_01t:840_4	“abhinandanā nāmā”ti vuccati. Paṭikkūlaṃ ñātiṃ vā dhammaṃ vā vipallāsavasena appaṭikkūlaṃ	840	
PA_tika-s05_01t:840_5	ñātiṃ vā dhammaṃ vā sabhāvavasena appaṭikkūlato yāya taṇhāya taṇhiko abhinandati,	840	
PA_tika-s05_01t:840_6	sā taṇhā vā “abhinandanā nāmā”ti vuccatīti yojetvā attho gahetabbo.	840	
PA_tika-s05_01t:841	“Yāsu anekāsu dhātūsu vuttappakārā taṇhā ‘sarā’ti bhagavatā vuttā, katamā tā dhātuyo”ti pucchitabbattā tā dhātuyo sarūpato dassetuṃ “cakkhudhātū”tiādi vuttaṃ.	84	
PA_tika-s05_01t:842_0	“Tāsu dhātūsu katamāya dhātuyā katamā sarā patiṭṭhitā pavattā”ti pucchitabbattā imāya	842	
PA_tika-s05_01t:842_1	dhātuyā ayaṃ sarā patiṭṭhitā pavattāti niyametvā dassetuṃ “sarāti keci rūpādhimuttā”tiādi	842	
PA_tika-s05_01t:842_2	vuttaṃ. Tattha kecīti sarāsaṅkhātāya rūpataṇhāya taṇhikā puggalā. Rūpādhimuttāti	842	
PA_tika-s05_01t:842_3	rūpadhātusaṅkhāte ārammaṇe adhimuttā ajjhositā. Iminā padena rūpataṇhāsaṅkhātā sarā	842	
PA_tika-s05_01t:842_4	rūpadhātuyā patiṭṭhitā pavattāti gahitā, “keci saddādhimuttā”tiādīhipi saddataṇhāsaṅkhātādayo	842	
PA_tika-s05_01t:842_5	sarā saddadhātuyādīsu patiṭṭhitā pavattā sarāva gahitā. Keci dhammādhimuttāti ettha	842	
PA_tika-s05_01t:842_6	dhammaggahaṇena cakkhudhātusotadhātughānadhātujivhādhātukāyadhātusattaviññāṇadhātudhammadhātuyo	842	
PA_tika-s05_01t:842_7	gahitā, tasmā aṭṭhārasa dhātuyo patiṭṭhānabhāvena gahitāpi chabbidhāva gahitāti daṭṭhabbā.	842	
PA_tika-s05_01t:842_8	“Rūpādhimuttādīsu kittakāni padāni taṇhāpakkhe taṇhāya vevacanā”ti pucchitabbattā	842	
PA_tika-s05_01t:842_9	etādisāni ettakāni padāni taṇhāpakkhe taṇhāvevacanānīti niyametvā dassetuṃ “tattha	842	
PA_tika-s05_01t:842_10	yāni cha gehasitānī”tiādi vuttaṃ. Tatthāti tesu chasu rūpādīsu. Cha gehasitāni domanassānīti	8421	
PA_tika-s05_01t:842_11	chasu rūpādīsu pavattaṃ taṇhāpemaṃ nissāya pavattāni cha domanassāni. Esa nayo sesesupi.	8421	
PA_tika-s05_01t:842_12	“Cha upekkhā gehasitāpi bhagavatā vuttā, kasmā na gahitā”ti vattabbattā “yā cha upekkhā	8421	
PA_tika-s05_01t:842_13	gehasitā, ayaṃ diṭṭhipakkho”ti vuttaṃ, diṭṭhipakkhattā na gahitāti attho.	8421	
PA_tika-s05_01t:843_0	38. “Kathaṃ vuttappakārā taṇhā eva gahitā”ti vattabbattā “sāyeva patthanākārenā”tiādi	843	
PA_tika-s05_01t:843_1	vuttaṃ. Sā vuttappakārā eva taṇhā patthanākārena pavattanato āsādipariyāyena vuttā,	843	
PA_tika-s05_01t:843_2	rūpādiārammaṇadhammesu nandanato “dhammanandī”ti pariyāyena vuttā, rūpādiārammaṇadhammesu	843	
PA_tika-s05_01t:843_3	gilitvā pariniṭṭhapeti viya ajjhosāya tiṭṭhanato “dhammajjhosāna”nti pariyāyena vuttā,	843	
PA_tika-s05_01t:843_4	tasmā taṇhāya vevacanāni honti.	843	
PA_tika-s05_01t:844_0	Taṇhāya vevacanāni ācariyena niddiṭṭhāni, amhehi ca ñātāni, “katamāni cittassa vevacanānī”ti	844	
PA_tika-s05_01t:844_1	pucchitabbattā “cittaṃ mano”tiādi vuttaṃ. “Ārammaṇaṃ cintetīti cittaṃ. Manati jānātīti	844	
PA_tika-s05_01t:844_2	mano. Vijānātīti viññāṇa”ntiādinā attho pakaraṇesu vuttova, tasmā amhehi na vitthārito.	844	
PA_tika-s05_01t:844_3	Vevacanāniyeva imāni imassa vevacanānīti ettakāniyeva kathayissāma. “Paññindriyaṃ	844	
PA_tika-s05_01t:844_4	paññābala”ntiādīni paññāvevacanāni.	844	
PA_tika-s05_01t:845_0	“Arahaṃ sammāsambuddho”tiādīni buddhassa vevacanāni. “Tāni kattha desitānī”ti pucchitabbattā	845	
PA_tika-s05_01t:845_1	“yathā ca buddhānussatiyaṃ vutta”ntiādi vuttaṃ. Buddhānussatidesanāyaṃ yathā ca yaṃyaṃpakāraṃ	845	
PA_tika-s05_01t:845_2	vevacanaṃ bhagavatā “itipi so bhagavā arahaṃ…pe… bhagavato”ti vuttaṃ, etaṃpakāraṃ	845	
PA_tika-s05_01t:845_3	vevacanaṃ buddhānussatiyā vevacanaṃ buddhassa vevacananti daṭṭhabbaṃ. “Yathā ca dhammānussatiyaṃ	845	
PA_tika-s05_01t:845_4	vutta”ntiādīsupi evameva yojanā kātabbā.	845	
PA_tika-s05_01t:846	“Tenāhā”tiādyānusandhyādiattho ceva “niyutto vevacano hāro”tiānusandhyādiattho ca vuttanayānusārena veditabbo.	84	
PA_tika-s05_01t:847	Iti vevacanahāravibhaṅge sattibalānurūpā racitā	84	
PA_tika-s05_01t:848	Vibhāvanā niṭṭhitā.	84	
PA_tika-s05_01t:849	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	84	
PA_tika-s05_01t:850	11. Paññattihāravibhaṅgavibhāvanā	85	
PA_tika-s05_01t:851_0	39. Yena yena saṃvaṇṇanāvisesabhūtena vibhaṅgena vevacanāni vibhattāni, so saṃvaṇṇanāvisesabhūto	851	
PA_tika-s05_01t:851_1	vibhaṅgo paripuṇṇo, “katamo paññattihāravibhaṅgo”ti pucchitabbattā “tattha katamo	851	
PA_tika-s05_01t:851_2	paññattihāro”tiādi vuttaṃ. Tattha tatthāti tesu niddiṭṭhesu soḷasasu desanāhārādīsu	851	
PA_tika-s05_01t:851_3	katamo saṃvaṇṇanāviseso paññattihāro paññattihāravibhaṅgo nāmāti pucchati. “Ekaṃ	851	
PA_tika-s05_01t:851_4	bhagavā dhammaṃ paññattīhi vividhāhi desetī”tiādiniddesassa idāni mayā vuccamāno	851	
PA_tika-s05_01t:851_5	“yā pakatikathāya desanā”tiādiko vitthārasaṃvaṇṇanāviseso paññattihāro paññattihāravibhaṅgo nāmāti gahetabbo.	851	
PA_tika-s05_01t:852_0	“Yāhi vividhāhi paññattīhi ekaṃ dhammaṃ bhagavā deseti, katamā tā vividhā paññattiyo”ti	852	
PA_tika-s05_01t:852_1	pucchitabbattā “yā pakatikathāyā”tiādi vuttaṃ. Tattha pakatikathāyāti assādādipadatthavisesaṃ	852	
PA_tika-s05_01t:852_2	aniddhāretvā atthasabhāvena pavattāya kathāya sādhukaṃ manasikāradhammakathāya yā	852	
PA_tika-s05_01t:852_3	desanā yathādhippetamatthaṃ veneyyasantāne nikkhipati patiṭṭhapeti pakārena ñāpeti,	852	
PA_tika-s05_01t:852_4	tasmā nikkhepapaññatti, tāya paññattiyā dhammaṃ desetīti attho. “Yā paññatti ‘pakatikathāya	852	
PA_tika-s05_01t:852_5	desanā’ti vuttā, katamā sā”ti pucchitabbattā tathā pucchitvā vitthārato dassetuṃ	852	
PA_tika-s05_01t:852_6	“kā ca pakatikathāya desanā”tiādi vuttaṃ. Aṭṭhakathāyaṃ pana –“iti ‘pakatikathāya	852	
PA_tika-s05_01t:852_7	desanā’ti saṅkhepena vuttamatthaṃ vitthārena vibhajituṃ ‘kā ca pakatikathāya desanā’ti	852	
PA_tika-s05_01t:852_8	pucchitvā ‘cattāri saccānī’tiādimāhā”ti vuttaṃ. Tattha desanādesetabbassa bhedabhāvepi	852	
PA_tika-s05_01t:852_9	abhedopacārena “desanā cattāri saccānī”ti vuttaṃ, catunnaṃ saccānaṃ paññatti desanā nāmāti attho.	852	
PA_tika-s05_01t:853_0	“Kathaṃ taṃ saccapaññattiṃ bhagavā āhā”ti pucchitabbattā “yathā bhagavā āhā”ti vuttaṃ.	853	
PA_tika-s05_01t:853_1	Yathā yena pakārena bhagavā yaṃ yaṃ paññattiṃ āha, tathā tena pakārena sā paññatti	853	
PA_tika-s05_01t:853_2	jānitabbā. “Idaṃ dukkha”nti yaṃ paññattiṃ bhagavā āha, ayaṃ “idaṃ dukkha”nti paññatti	853	
PA_tika-s05_01t:853_3	pañcannaṃ khandhānaṃ nikkhepapaññatti, channaṃ dhātūnaṃ nikkhepapaññatti, aṭṭhārasannaṃ	853	
PA_tika-s05_01t:853_4	dhātūnaṃ nikkhepapaññatti, dvādasannaṃ āyatanānaṃ nikkhepapaññatti, dasannaṃ indriyānaṃ	853	
PA_tika-s05_01t:853_5	nikkhepapaññattīti yojanā kātabbā. Khandhadhātuāyatanindriyāni ca lokiyāneva. Pīḷanasaṅkhatasantāpavipariṇāmatthatāsāmaññena	853	
PA_tika-s05_01t:853_6	ekattaṃ upanetvā “idaṃ dukkha”nti vuttā. Dasannaṃ indriyānanti cakkhusotaghānajivhākāyaitthipurisajīvitamanavedanindriyānaṃ	853	
PA_tika-s05_01t:853_7	dasannaṃ. Anubhavanalakkhaṇena ekalakkhaṇattā vedanindriyaṃ ekanti gahitaṃ, saddhindriyādīni	853	
PA_tika-s05_01t:853_8	pana maggapariyāpannattā na gahitāni.	853	
PA_tika-s05_01t:854_0	Kabaḷīkāreti ṭhānūpacārena voharite ojāsaṅkhāte āhāre, rāgo ariyamaggena appahātabbattā	854	
PA_tika-s05_01t:854_1	anusayavasena, āsāvasena vā patthanāvasena vā atthi nandī. Atthi taṇhāti etthāpi	854	
PA_tika-s05_01t:854_2	eseva nayo. Patiṭṭhitaṃ viruḷhanti paṭisandhiākaḍḍhanasamatthatāpattiyā patiṭṭhitattā	854	
PA_tika-s05_01t:854_3	patiṭṭhitañceva viruḷhañcāti gahetabbaṃ. Saṅkhārānanti punabbhavanibbattakassa bhavassa	854	
PA_tika-s05_01t:854_4	abhinibbattihetukānaṃ saṅkhārānaṃ. Jātijarāmaraṇanti abhinibbattanalakkhaṇā jāti,	854	
PA_tika-s05_01t:854_5	na uppādova, paripākalakkhaṇā jarā, na ṭhitiyeva, bhedanalakkhaṇaṃ maraṇaṃ, na bhaṅgameva.	854	
PA_tika-s05_01t:854_6	Tena vuttaṃ “sasokaṃ sadaraṃ saupāyāsa”nti.	854	
PA_tika-s05_01t:855_0	“Phasse ce, bhikkhave, āhāre…pe… manosañcetanāya ce, bhikkhave, āhāre…pe… viññāṇe	855	
PA_tika-s05_01t:855_1	ce, bhikkhave, āhāre atthi rāgo…pe… vadāmī”ti ayaṃ paññatti dukkhassa ca samudayassa	855	
PA_tika-s05_01t:855_2	ca pabhavassa paññāpanato pabhavapaññatti nāma.	855	
PA_tika-s05_01t:856_0	Vaṭṭavasena paññattibhedo ācariyena vibhatto, amhehi ca ñāto, “kathaṃ vivaṭṭavasena	856	
PA_tika-s05_01t:856_1	paññattibhedo vibhatto”ti vattabbattā “kabaḷīkāre ce, bhikkhave, āhāre natthi rāgo”tiādi	856	
PA_tika-s05_01t:856_2	vuttaṃ. “Kabaḷīkāre…pe… anupāyāsanti vadāmī”ti ayaṃ paññatti dukkhassa pariññāya	856	
PA_tika-s05_01t:856_3	ca paññāpanato pariññāpaññatti nāma, samudayassa pahānassa ca paññāpanato pahānapaññatti	856	
PA_tika-s05_01t:856_4	nāma, maggassa bhāvanāya ca paññāpanato bhāvanāpaññatti nāma, nirodhassa sacchikiriyāya	856	
PA_tika-s05_01t:856_5	ca paññāpanato sacchikiriyāpaññatti nāma.	856	
PA_tika-s05_01t:857_0	40. Vivaṭṭavasena paññattibhedo ācariyena vibhatto, amhehi ca ñāto, “kathaṃ sammasanavasena	857	
PA_tika-s05_01t:857_1	paññattibhedo vibhatto”ti vattabbattā “samādhiṃ, bhikkhave, bhāvethā”tiādi vuttaṃ.	857	
PA_tika-s05_01t:857_2	“Samādhiṃ, bhikkhave, bhāvetha…pe… yathābhūtaṃ pajānātī”ti ayaṃ paññatti maggassa	857	
PA_tika-s05_01t:857_3	bhāvanāya ca paññāpanato bhāvanāpaññatti nāma, dukkhassa pariññāya ca paññāpanato	857	
PA_tika-s05_01t:857_4	pariññāpaññatti nāma, samudayassa pahānassa ca paññāpanato pahānapaññatti nāma, nirodhassa	857	
PA_tika-s05_01t:857_5	sacchikiriyāya ca paññāpanato sacchikiriyāpaññatti nāma.	857	
PA_tika-s05_01t:858_0	Sammasanavasena paññattibhedo ācariyena vibhatto, amhehi ca ñāto, “kathaṃ upādānakkhandhavasena	858	
PA_tika-s05_01t:858_1	paññattibhedo vibhatto”ti vattabbattā “rūpaṃ, rādha, vikirathā”tiādi vuttaṃ. “Rūpaṃ,	858	
PA_tika-s05_01t:858_2	rādha, vikiratha…pe… nibbāna”nti ayaṃ paññatti taṇhāsaṅkhātassa rodhassa nirodhassa	858	
PA_tika-s05_01t:858_3	ca paññāpanato nirodhapaññatti nāma, assādassa nibbidāya ca paññāpanato nibbidāpaññatti	858	
PA_tika-s05_01t:858_4	nāma, dukkhassa pariññāya ca paññāpanato pariññāpaññatti nāma, samudayassa pahānassa	858	
PA_tika-s05_01t:858_5	ca paññāpanato pahānapaññatti nāma, maggassa bhāvanāya ca paññāpanato bhāvanāpaññatti	858	
PA_tika-s05_01t:858_6	nāma, nirodhassa sacchikiriyāya ca paññāpanato sacchikiriyāpaññatti nāma.	858	
PA_tika-s05_01t:859_0	“Rūpavedanāsaññāsaṅkhāraviññāṇāni vikiranto viddhaṃsento vikīḷaniyaṃ karonto paññāya	859	
PA_tika-s05_01t:859_1	taṇhākkhayāya paṭipajjanto kiṃ pajānātī”ti pucchitabbattā “so ‘idaṃ dukkha’nti yathābhūtaṃ	859	
PA_tika-s05_01t:859_2	pajānātī”tiādi vuttaṃ. “So ‘idaṃ dukkha’nti yathābhūtaṃ pajānātīti…pe… nirodhagāminipaṭipadāti	859	
PA_tika-s05_01t:859_3	yathābhūtaṃ pajānātī”ti ayaṃ paññatti saccānaṃ paṭivedhassa paññāpanato paṭivedhapaññatti	859	
PA_tika-s05_01t:859_4	nāma, dassanabhūmiyā nikkhepassa ca paññāpanato nikkhepapaññatti nāma, maggassa bhāvanāya	859	
PA_tika-s05_01t:859_5	ca paññāpanato bhāvanāpaññatti nāma, sotāpattiphalassa sacchikiriyāya ca paññāpanato	859	
PA_tika-s05_01t:859_6	sacchikiriyāpaññatti nāma. “So ‘ime āsavā’ti yathābhūtaṃ pajānāti…pe… ‘āsavā asesaṃ	859	
PA_tika-s05_01t:859_7	nirujjhantī’ti yathābhūtaṃ pajānātī”ti ayaṃ paññatti khayeñāṇassa uppādassa ca paññāpanato	859	
PA_tika-s05_01t:859_8	uppādapaññatti nāma, anuppādeñāṇassa okāsassa ca paññāpanato okāsapaññatti nāma,	859	
PA_tika-s05_01t:859_9	maggassa bhāvanāya ca paññāpanato bhāvanāpaññatti nāma, dukkhassa pariññāya ca paññāpanato	859	
PA_tika-s05_01t:859_10	pariññāpaññatti nāma, samudayassa pahānassa ca paññāpanato pahānapaññatti nāma, vīriyindriyassa	8591	
PA_tika-s05_01t:859_11	ārambhassa ca paññāpanato ārambhapaññatti nāma, āsāṭikānaṃ āhaṭanāya ca paññāpanato	8591	
PA_tika-s05_01t:859_12	āhaṭanāpaññatti nāma, bhāvanābhūmiyā nikkhepassa ca paññāpanato nikkhepapaññatti	8591	
PA_tika-s05_01t:859_13	nāma, pāpakānaṃ akusalānaṃ dhammānaṃ abhinighātassa ca paññāpanato abhinighātapaññatti nāma.	8591	
PA_tika-s05_01t:860_0	41. Vaṭṭavasena vā vivaṭṭavasena vā dhammasammasanavasena vā upādānakkhandhavasena	860	
PA_tika-s05_01t:860_1	vā pajānanavasena vā saccesu nānāvidho paññattibhedo ācariyena vibhatto, amhehi ca	860	
PA_tika-s05_01t:860_2	ñāto, “kathaṃ teparivaṭṭavasena saccesu paññattibhedo vibhatto”ti vattabbattā teparivaṭṭavasena	860	
PA_tika-s05_01t:860_3	saccesu paññattibhedaṃ dassetuṃ “idaṃ dukkhanti me, bhikkhave”tiādi āraddhaṃ. Aṭṭhakathāyaṃ	860	
PA_tika-s05_01t:860_4	pana – “evaṃ vaṭṭavivaṭṭamukhena sammasanaupādānakkhandhamukheneva saccesu paññattivibhāgaṃ	860	
PA_tika-s05_01t:860_5	dassetvā idāni teparivaṭṭavasena dassetuṃ ‘idaṃ dukkhanti me bhikkhave’tiādi āraddha”nti	860	
PA_tika-s05_01t:860_6	vuttaṃ. Tattha pubbe parijānanato paṭṭhāya. Ananussutesūti parijānanavasena ananussutesu	860	
PA_tika-s05_01t:860_7	catūsu saccadhammesu. Cakkhunti paṭhamaṃ nibbānadassanaṭṭhena cakkhu nāma. Yathāsabhāvato	860	
PA_tika-s05_01t:860_8	kiccaparijānanaṭṭhena sacchikiriyaparijānanaṭṭhena ñāṇaṃ nāma. Yathāsabhāvato kiccaparijānanādīnaṃ	860	
PA_tika-s05_01t:860_9	paṭivijjhitvā pajānanaṭṭhena paññā nāma. Tathā viditakaraṇaṭṭhena vijjā nāma. Ālokobhāsakaraṇaṭṭhena	860	
PA_tika-s05_01t:860_10	āloko nāma. Idaṃ cakkhādikaṃ sabbaṃ paññāvevacanameva. “Idaṃ dukkhanti me bhikkhave…pe…	8601	
PA_tika-s05_01t:860_11	udapādī”ti ayaṃ paññatti saccānaṃ desanāya paññāpanato desanāpaññatti nāma, sutamayiyā	8601	
PA_tika-s05_01t:860_12	paññāya nikkhepassa ca paññāpanato nikkhepapaññatti nāma, anaññātaññassāmītindriyassa	8601	
PA_tika-s05_01t:860_13	sacchikiriyāya ca paññāpanato sacchikiriyāpaññatti nāma, dhammacakkassa pavattanāya	8601	
PA_tika-s05_01t:860_14	ca paññāpanato pavattanāpaññatti nāma.	8601	
PA_tika-s05_01t:861_0	“Taṃ kho panidaṃ dukkhaṃ pariññeyyaṃ…pe… udapādī”ti ayaṃ paññatti maggassa bhāvanāya	861	
PA_tika-s05_01t:861_1	paññāpanato bhāvanāpaññatti nāma, cintāmayiyā paññāya nikkhepassa ca paññāpanato	861	
PA_tika-s05_01t:861_2	nikkhepapaññatti nāma, aññindriyassa sacchikiriyāya ca paññāpanato sacchikiriyāpaññatti nāma.	861	
PA_tika-s05_01t:862_0	“Taṃ kho panidaṃ dukkhaṃ pariññātaṃ…pe… udapādī”ti ayaṃ paññatti maggassa bhāvanāya	862	
PA_tika-s05_01t:862_1	paññāpanato bhāvanāpaññatti nāma, bhāvanāmayiyā paññāya nikkhepassa ca paññāpanato	862	
PA_tika-s05_01t:862_2	nikkhepapaññatti nāma, aññātāvino indriyassa sacchikiriyāya ca paññāpanato sacchikiriyāpaññatti	862	
PA_tika-s05_01t:862_3	nāma, dhammacakkassa pavattanāya ca paññāpanato pavattanāpaññatti nāma.	862	
PA_tika-s05_01t:863_0	Teparivaṭṭavasena saccesu nānāvidho paññattibhedo ācariyena vibhatto, amhehi ca ñāto,	863	
PA_tika-s05_01t:863_1	“kathaṃ kusalākusalādivasena desitadhammassa paññattibhedo vibhatto”ti vattabbattā	863	
PA_tika-s05_01t:863_2	“tulamatulañca sambhava”ntiādi vuttaṃ. Atha vā dhammacakkasutte paññattibhedo ācariyena	863	
PA_tika-s05_01t:863_3	vibhatto, amhehi ca ñāto, “tulamatulañcātiādigāthāya kathaṃ paññattibhedo vibhatto”ti	863	
PA_tika-s05_01t:863_4	vattabbattā “tulamatulañcā”tiādi vuttaṃ. Tulīyati paricchijjīyatīti tulaṃ, kāmāvacarakammaṃ,	863	
PA_tika-s05_01t:863_5	natthi tulaṃ sadisaṃ aññaṃ lokiyakammaṃ assa mahaggatakammassāti atulaṃ, rūpārūpāvacarakammaṃ.	863	
PA_tika-s05_01t:863_6	Punabbhavaṃ sambhavati etena saṅkhārenāti sambhavo, taṃ sambhavaṃ. Punabbhavaṃ saṅkharotīti	863	
PA_tika-s05_01t:863_7	bhavasaṅkhāro. Ajjhatte vipassanāvasena ramatīti ajjhattarato. Samathavasena samādhiyatīti	863	
PA_tika-s05_01t:863_8	samāhito. Attani sambhavatīti attasambhavo, taṃ attasambhavaṃ. Muni sambuddho sambhavaṃ	863	
PA_tika-s05_01t:863_9	bhavasaṅkhāraṃ tulañca atulañca avassaji, ajjhattarato samāhito kavacaṃ abhindi iva,	863	
PA_tika-s05_01t:863_10	evaṃ attasambhavaṃ abhindi padālayīti yojanā kātabbā. Atha vā muni sambuddho “pañcakkhandhā	8631	
PA_tika-s05_01t:863_11	aniccā dukkhā anattā vipariṇāmadhammā, nibbānaṃ pana niccaṃ sukhaṃ asaṅkhataṃ avipariṇāmadhamma”nti	8631	
PA_tika-s05_01t:863_12	tulaṃ tulayanto atulaṃ nibbānaṃ disvā sambhavaṃ bhavasaṅkhāraṃ ariyamaggena avassaji.	8631	
PA_tika-s05_01t:863_13	Kathaṃ avassaji? So hi muni vipassanāvasena ajjhattarato ca hutvā, samathavasena	8631	
PA_tika-s05_01t:863_14	upacārappanāsu samāhito ca hutvā kavacaṃ abhindi iva, evaṃ attasambhavaṃ attani sañjātaṃ	8631	
PA_tika-s05_01t:863_15	kilesaṃ abhindi padālayi, kilesābhāvena kammañca jahīti gāthāttho gahetabbo.	8631	
PA_tika-s05_01t:864_0	“Tulamatulañca sambhava”nti paññatti sabbadhammānaṃ abhiññāya paññāpanato abhiññāpaññatti	864	
PA_tika-s05_01t:864_1	nāma, dhammapaṭisambhidāya nikkhepassa ca paññāpanato nikkhepapaññatti nāma, “bhavasaṅkhāramavassaji	864	
PA_tika-s05_01t:864_2	munī”ti paññatti samudayassa pariccāgassa ca paññāpanato pariccāgapaññatti nāma,	864	
PA_tika-s05_01t:864_3	dukkhassa pariññāya ca paññāpanato pariññāpaññatti nāma, “ajjhattarato samāhito”ti	864	
PA_tika-s05_01t:864_4	paññatti kāyagatāya satiyā bhāvanāya ca paññāpanato bhāvanāpaññatti nāma, cittekaggatāya	864	
PA_tika-s05_01t:864_5	ṭhitiyā ca paññāpanato ṭhitipaññatti nāma, “abhindi kavacamivattasambhava”nti paññatti	864	
PA_tika-s05_01t:864_6	cittassa abhinibbidāya ca paññāpanato abhinibbidāpaññatti nāma, sabbaññutāya upādānassa	864	
PA_tika-s05_01t:864_7	ca paññāpanato upādānapaññatti nāma, avijjāṇḍakosānaṃ padālanāya ca paññāpanato padālapaññatti	864	
PA_tika-s05_01t:864_8	nāma, “yathāvutto paññattippabhedo kena saddahitabbo”ti vattabbattā “tenāhā”tiādi	864	
PA_tika-s05_01t:864_9	vuttaṃ. Tathāvuttassa paññattippabhedassa sambhavato bhagavā yaṃ “tulamatula”ntiādigāthamāha,	864	
PA_tika-s05_01t:864_10	tathāsambhavato yathāvuttāya gāthāya yathāvutto paññattippabhedo saddahitabboti.	8641	
PA_tika-s05_01t:865	“Tulamatulañcā”tiādigāthāyaṃ paññattippabhedo ācariyena vibhatto, amhehi ca ñāto.	86	
PA_tika-s05_01t:866	‘Yo dukkhamaddakkhi yatonidānaṃ, kāmesu so jantu kathaṃ nameyya;	86	
PA_tika-s05_01t:867	Kāmā hi loke saṅgoti ñatvā, tesaṃ satīmā vinayāya sikkhe’ti. –	86	
PA_tika-s05_01t:868_0	Gāthāyaṃ pana kathaṃ paññattibhedo vibhatto”ti vattabbattā “yo dukkhamaddakkhī”tiādi	868	
PA_tika-s05_01t:868_1	vuttaṃ. Yo āraddhavipassako jantu yatonidānaṃ sabbaṃ tebhūmakaṃ hetuphalaṃ dukkhaṃ	868	
PA_tika-s05_01t:868_2	addakkhi, so āraddhavipassako jantu kāmesu kathaṃ nameyya nametuṃ nārahati. Kāmā	868	
PA_tika-s05_01t:868_3	loke “saṅgo”ti hi yasmā passitabbā, tasmā nametuṃ nārahati, iti etaṃ dukkhabhāvaṃ	868	
PA_tika-s05_01t:868_4	dukkhahetubhāvaṃ ñatvā tesaṃ kāmānaṃ vinayāya vūpasamāya satimā kāyagatāsatisampanno	868	
PA_tika-s05_01t:868_5	tīṇi sikkhāni sikkhe sikkheyyāti gāthāttho saṅkhepena viññātabbo. Aṭṭhakathāyaṃ pana	868	
PA_tika-s05_01t:868_6	vitthārena saṃvaṇṇito.	868	
PA_tika-s05_01t:869_0	“Yo dukkha”nti paññatti dukkhassa vevacanassa ca pariññāya ca paññāpanato vevacanapaññatti,	869	
PA_tika-s05_01t:869_1	pariññāpaññatti ca hoti. “Yatonidāna”nti paññatti samudayassa pabhavassa ca pahānassa	869	
PA_tika-s05_01t:869_2	ca paññāpanato pabhavapaññatti ceva pahānapaññatti ca hoti. “Addakkhī”ti paññatti	869	
PA_tika-s05_01t:869_3	ñāṇacakkhussa vevacanassa ca paṭivedhassa ca paññāpanato vevacanapaññatti ceva paṭivedhapaññatti	869	
PA_tika-s05_01t:869_4	ca hoti. “Kāmesu so jantu kathaṃ nameyyā”ti paññatti kāmataṇhāya vevacanassa ca anabhinivisassa	869	
PA_tika-s05_01t:869_5	ca paññāpanato vevacanapaññatti ceva anabhinivesapaññatti ca hoti. “Kāmā hi loke	869	
PA_tika-s05_01t:869_6	saṅgoti ñatvā”ti paññatti kāmānaṃ paccatthikato dassanassa ca paññāpanato dassanapaññatti	869	
PA_tika-s05_01t:869_7	nāma. Kāmā hi anatthajānanato paccatthikasadisā.	869	
PA_tika-s05_01t:870_0	“Kīdisā hutvā anatthajanakā”ti pucchitabbattā “kāmā hī”tiādi vuttaṃ. Kāmā rāgaggiādīhi	870	
PA_tika-s05_01t:870_1	antodayhanato aṅgārakāsūpamā ca, pūtibhāvāpajjanato maṃsapesūpamā ca, bahi aññena	870	
PA_tika-s05_01t:870_2	dayhanato pāvakakappā jalitaggikkhandhūpamā ca, patiṭṭhānābhāvato papātūpamā ca,	870	
PA_tika-s05_01t:870_3	visasadisehi dosādīhi parahiṃsanato uragopamā ca. “Tesaṃ satīmā”ti paññatti pahānāya	870	
PA_tika-s05_01t:870_4	apacayassa ca paññāpanato apacayapaññatti nāma, kāyagatāya satiyā nikkhepassa ca	870	
PA_tika-s05_01t:870_5	paññāpanato nikkhepapaññatti nāma, maggassa bhāvanāya ca paññāpanato bhāvanāpaññatti	870	
PA_tika-s05_01t:870_6	nāma. “Vinayāya sikkhe”ti paññattirāgavinayassa dosavinayassa mohavinayassa paṭivedhassa	870	
PA_tika-s05_01t:870_7	ca paññāpanato paṭivedhapaññatti nāma. “Jantū”ti paññatti yogissa vevacanassa ca	870	
PA_tika-s05_01t:870_8	paññāpanato vevacanapaññatti nāma.	870	
PA_tika-s05_01t:871_0	“Jantūti sāmaññasattavācako saddo kasmā yogivācakoti viññātabbo”ti vattabbattā “yadā	871	
PA_tika-s05_01t:871_1	hī”tiādi vuttaṃ. Yogī yadā yasmiṃ kāle kāmā saṅgoti pajānāti, tadā tasmiṃ kāle so	871	
PA_tika-s05_01t:871_2	yogī kāmānaṃ anuppādāya kusale dhamme kāyagatāsatiādīhi uppādayati, so kusale dhamme	871	
PA_tika-s05_01t:871_3	uppādento yogī anuppannānaṃ kusalānaṃ dhammānaṃ uppādāya vāyamati kusalavīriyaṃ karoti,	871	
PA_tika-s05_01t:871_4	tasmā yogīvācako jantusaddoti viññātabbo. “Jantū”ti ayaṃ paññatti appattassa kusalassa	871	
PA_tika-s05_01t:871_5	jhānadhammādikassa pattiyā vāyāmassa ca paññāpanato vāyāmapaññatti nāma, oramattikāya	871	
PA_tika-s05_01t:871_6	asantuṭṭhiyā nikkhepassa ca paññāpanato nikkhepapaññatti nāma. “So anuppannānaṃ kusalānaṃ	871	
PA_tika-s05_01t:871_7	dhammānaṃ uppādāya vāyamatī”ti ayaṃ paññatti vāyāmapaññatti, “hetuso uppannānaṃ kusalānaṃ	871	
PA_tika-s05_01t:871_8	dhammānaṃ ṭhitiyā vāyamatīti paññatti katamā paññattī”ti pucchitabbattā “tattha so	871	
PA_tika-s05_01t:871_9	uppannāna”ntiādi vuttaṃ. Tattha tasmiṃ “anuppannāna”ntiādimhi. “So uppannānaṃ kusalānaṃ	871	
PA_tika-s05_01t:871_10	dhammānaṃ ṭhitiyā vāyamatī”ti ayaṃ paññatti bhāvanāya appamādassa ca paññāpanato	8711	
PA_tika-s05_01t:871_11	appamādapaññatti nāma, vīriyindriyassa nikkhepassa ca paññāpanato nikkhepapaññatti	8711	
PA_tika-s05_01t:871_12	nāma, kusalānaṃ dhammānaṃ ārakkhassa ca paññāpanato ārakkhapaññatti nāma, adhicittasikkhāya	8711	
PA_tika-s05_01t:871_13	ṭhitiyā ca paññāpanato ṭhitipaññatti nāma. “Kena yathāvuttappakāro paññattippabhedo	8711	
PA_tika-s05_01t:871_14	saddahitabbo”ti vattabbattā “tenāhā”tiādi vuttaṃ.	8711	
PA_tika-s05_01t:872	“Yo dukkhamaddakkhi yatonidāna”ntiādigāthāya paññattippabhedo ācariyena vibhatto, amhehi ca ñāto.	87	
PA_tika-s05_01t:873	“Mohasambandhano loko, bhabbarūpova dissati;	87	
PA_tika-s05_01t:874	Upadhibandhano bālo, tamasā parivārito;	87	
PA_tika-s05_01t:875	Assirī viya khāyati, passato natthi kiñcananti. –	87	
PA_tika-s05_01t:876_0	Gāthāyaṃ pana kathaṃ paññattippabhedo vibhatto”ti vattabbattā “mohasambandhano”tiādi	876	
PA_tika-s05_01t:876_1	vuttaṃ. Tattha mohasambandhanoti mohahetukehi saṃyojanehi sambandho. Lokoti appahīnasaṃyojano	876	
PA_tika-s05_01t:876_2	sattaloko. Bhabbarūpova dissatīti abhabbopi attā bhabbarūpova bhabbajātiko viya bālānaṃ	876	
PA_tika-s05_01t:876_3	avipassakānaṃ dissati. Upadhibandhanoti kilesūpadhīhi bandhitabbo. Yu-paccayo hi	876	
PA_tika-s05_01t:876_4	kammatthe vihito. Upadhīsu vā kilesānaṃ bandhanaṃ yassa bālassāti upadhibandhano.	876	
PA_tika-s05_01t:876_5	Dve avaḍḍhiyo lāti gaṇhātīti bālo. Tamasā sammohena parivārito paṭicchādito paṇḍitānaṃ	876	
PA_tika-s05_01t:876_6	vipassakānaṃ assirī viya sirīvirahito viya khāyati upaṭṭhāti. Passato paññācakkhunā	876	
PA_tika-s05_01t:876_7	passantassa paṇḍitassa kiñcanaṃ natthīti saṅkhepattho daṭṭhabbo.	876	
PA_tika-s05_01t:877_0	“Mohasambandhano loko”ti paññatti mohasīsena gahitānaṃ vipallāsānaṃ desanāya paññāpanato	877	
PA_tika-s05_01t:877_1	desanāpaññatti nāma. “Bhabbarūpova dissatī”ti paññatti lokassa viparītassa viparītākārena	877	
PA_tika-s05_01t:877_2	upaṭṭhahantassa paññāpanato viparītapaññatti nāma. “Upadhibandhano bālo”ti paññatti	877	
PA_tika-s05_01t:877_3	pāpakānaṃ icchāvacarānaṃ pabhavassa paññāpanato pabhavapaññatti nāma. “Upadhibandhano	877	
PA_tika-s05_01t:877_4	bālo”ti paññatti pariyuṭṭhānānaṃ akusalānaṃ dhammānaṃ bandhanakiccassa paññāpanato	877	
PA_tika-s05_01t:877_5	kiccapaññatti nāma. “Upadhibandhano bālo”ti paññatti kilesānaṃ bandhanabalamūhanabalānaṃ	877	
PA_tika-s05_01t:877_6	paññāpanato balapaññatti nāma. “Upadhibandhano bālo”ti paññatti saṅkhārānaṃ viruhanāya	877	
PA_tika-s05_01t:877_7	paññāpanato viruhanāpaññatti nāma. “Tamasā parivārito”ti paññatti avijjandhakārassa	877	
PA_tika-s05_01t:877_8	desanāya paññāpanato desanāpaññatti nāma, avijjandhakārassa vevacanassa ca paññāpanato	877	
PA_tika-s05_01t:877_9	vevacanapaññatti nāma. “Assirī viya khāyatī”ti paññatti dibbacakkhussa dassanakiriyāya	877	
PA_tika-s05_01t:877_10	paññāpanato dassanapaññatti nāma. “Assirī viya khāyatī”ti paññatti paññācakkhussa	8771	
PA_tika-s05_01t:877_11	nikkhepassa paññāpanato nikkhepapaññatti nāma. “Passato natthi kiñcana”nti paññatti	8771	
PA_tika-s05_01t:877_12	sattānaṃ ariyānaṃ paṭivedhassa paññāpanato paṭivedhapaññatti nāma.	8771	
PA_tika-s05_01t:878_0	“Katamaṃ kiñcana”nti pucchitabbattā “rāgo kiñcana”ntiādi vuttaṃ. “Yathāvutto paññattippabhedo	878	
PA_tika-s05_01t:878_1	kathaṃ amhehi saddahitabbo”ti vattabbattā “tenāhā”tiādi vuttaṃ. Yathāvuttassa paññattippabhedassa	878	
PA_tika-s05_01t:878_2	sambhavato bhagavā yaṃ “mohasambandhano”tiādimāha, tathāsambhavato tāya gāthāya yathāvutto	878	
PA_tika-s05_01t:878_3	paññattippabhedo gāthānusārena saddahitabbo.	878	
PA_tika-s05_01t:879_0	“Mohasambandhano loko”tiādigāthāya paññattippabhedo ācariyena vibhatto, amhehi ca	879	
PA_tika-s05_01t:879_1	ñāto, “atthi, bhikkhave, ajāta’ntiādipāṭhassa paññattippabhedo kathaṃ vibhatto”ti	879	
PA_tika-s05_01t:879_2	pucchitabbattā “atthi bhikkhave”tiādipāḷimāha. “Sā pana pāḷi kimatthaṃ bhagavatā	879	
PA_tika-s05_01t:879_3	vuttā”ti ce puccheyya? Paramatthato avijjamānattā nibbānaṃ natthi, tasmā “atthi nibbāna”nti	879	
PA_tika-s05_01t:879_4	vacanaṃ sasavisāṇavacanaṃ viya anatthaṃ, vohāramattametanti vadantānaṃ micchāvādaṃ	879	
PA_tika-s05_01t:879_5	bhañjituṃ bhagavatā vuttāti daṭṭhabbā.	879	
PA_tika-s05_01t:880_0	Kutocipi ajātattā abhūtattā ajātaṃ abhūtaṃ. Paccayehi akatattā akataṃ. Saṅkhatābhāvato	880	
PA_tika-s05_01t:880_1	asaṅkhataṃ nibbānaṃ atthi. Etaṃ ajātādikaṃ nibbānaṃ no ce abhavissa, evaṃ sati nissaraṇaṃ	880	
PA_tika-s05_01t:880_2	na paññāyetha, nibbānassa ca ariyamaggaphalānaṃ ārammaṇattā, maggaphalānañca kilesānaṃ	880	
PA_tika-s05_01t:880_3	samucchindanato paṭippassambhanato, samucchindanena ca tividhassa vaṭṭassa apavaṭṭanato	880	
PA_tika-s05_01t:880_4	ajātādikaṃ nibbānaṃ atthiyevāti daṭṭhabbaṃ.	880	
PA_tika-s05_01t:881_0	“Atthi, bhikkhave, ajātaṃ…pe… asaṅkhata”nti ayaṃ paññatti nibbānassa desanāpaññatti	881	
PA_tika-s05_01t:881_1	ca nibbānassa vevacanapaññatti ca hoti. “Nayidha jātassa…pe… paññāyethā”ti ayaṃ paññatti	881	
PA_tika-s05_01t:881_2	saṅkhatassa vevacanapaññatti ca saṅkhatassa upanayanapaññatti ca hoti. “Yasmā ca…pe…	881	
PA_tika-s05_01t:881_3	asaṅkhata”nti ayaṃ paññatti nibbānassa vevacanapaññatti ca nibbānassa jotanāpaññatti	881	
PA_tika-s05_01t:881_4	ca hoti. “Yasmā jātassa…pe… paññāyatī”ti ayaṃ paññatti nibbānassa vevacanapaññatti	881	
PA_tika-s05_01t:881_5	ca maggassa saṃsārato niyyānikapaññatti ca nissaraṇapaññatti ca hotīti paññattiviseso	881	
PA_tika-s05_01t:881_6	paṇḍitehi niddhāretvā gahetabbo.	881	
PA_tika-s05_01t:882_0	“Yathāvutto nibbānassa paññattippabhedo kena saddahitabbo”ti vattabbattā “tenāha	882	
PA_tika-s05_01t:882_1	bhagavā”tiādi vuttaṃ. “Tenāha āyasmā”tiādyānusandhyādiattho ceva “niyutto paññattihāro”ti	882	
PA_tika-s05_01t:882_2	anusandhyādiattho ca vuttanayānusārena veditabbo.	882	
PA_tika-s05_01t:883	Iti paññattihāravibhaṅge sattibalānurūpā racitā	88	
PA_tika-s05_01t:884	Vibhāvanā niṭṭhitā.	88	
PA_tika-s05_01t:885	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	88	
PA_tika-s05_01t:886	12. Otaraṇahāravibhaṅgavibhāvanā	88	
PA_tika-s05_01t:887_0	42. Yena yena saṃvaṇṇanāvisesabhūtena paññattihāravibhaṅgena paññattiyo vibhattā,	887	
PA_tika-s05_01t:887_1	so saṃvaṇṇanāvisesabhūto vibhaṅgo paripuṇṇo, “katamo otaraṇo hāravibhaṅgo”ti pucchitabbattā	887	
PA_tika-s05_01t:887_2	“tattha katamo otaraṇo hāro”tiādi vuttaṃ. Tattha tatthāti tesu niddiṭṭhesu soḷasasu	887	
PA_tika-s05_01t:887_3	desanāhārādīsu katamo saṃvaṇṇanāviseso otaraṇo hāro otaraṇahāravibhaṅgo nāmāti pucchati.	887	
PA_tika-s05_01t:887_4	“Yo ca paṭiccuppādo”tiādiniddesassa idāni mayā vuccamāno “uddhaṃ adho sabbadhi vippamutto”tiādiko	887	
PA_tika-s05_01t:887_5	vitthārasaṃvaṇṇanāviseso otaraṇo hāro otaraṇahāravibhaṅgo nāmāti gahetabbo.	887	
PA_tika-s05_01t:888_0	Tattha pāṭhe “katame paṭiccasamuppādādayo niddhāretvā katamehi niddhāritehi dhammehi	888	
PA_tika-s05_01t:888_1	otaratī”ti pucchitabbattā imasmiṃ pāṭhe ime paṭiccasamuppādādayo niddhāretvā imehi	888	
PA_tika-s05_01t:888_2	niddhāritehi dhammehi otaratīti dassetuṃ “uddhaṃ adho sabbadhi vippamutto”tiādi vuttaṃ.	888	
PA_tika-s05_01t:888_3	Tattha uddhanti kāmadhātuto uddhaṃ uparibhāge pavattāya rūpadhātuarūpadhātuyā. Adhoti	888	
PA_tika-s05_01t:888_4	rūpadhātuto heṭṭhābhāge pavattāya kāmadhātuyā. Sabbadhīti sabbasmiṃ kāmarūpaarūpadhātumhi.	888	
PA_tika-s05_01t:888_5	Vippamuttoti paṭisandhivasena appavattanato vippamutto asekkho. Ayaṃ sekkho dassanamaggena	888	
PA_tika-s05_01t:888_6	sakkāyadiṭṭhiyā samugghātattā “ahaṃ asmī”ti anānupassī viharati. Evaṃ sekkhāya vimuttiyā	888	
PA_tika-s05_01t:888_7	ceva asekkhāya vimuttiyā ca sekkho ceva asekkho ca atiṇṇapubbaṃ oghaṃ apunabbhavāya	888	
PA_tika-s05_01t:888_8	vimutto udatārīti gāthāttho gahetabbo.	888	
PA_tika-s05_01t:889_0	Tasmiṃ gāthāpāṭhe “katame niddhāretvā katamehi otaratī”ti pucchitabbattā “uddhanti	889	
PA_tika-s05_01t:889_1	rūpadhātū”tiādi vuttaṃ. Uddhanti manussalokato uddhaṃ cātumahārājikādayopi gahitāti	889	
PA_tika-s05_01t:889_2	atthasambhavato taṃ nivattetuṃ “rūpadhātu arūpadhātū”ti vuttaṃ. Adhoti manussabhavato	889	
PA_tika-s05_01t:889_3	adho cattāro apāyabhūmiyo ca gahitāti atthasambhavato taṃ nivattetuṃ “kāmadhātū”ti	889	
PA_tika-s05_01t:889_4	vuttaṃ. Sabbadhīti catubhūmiketi atthasambhavato “tedhātuke”ti vuttaṃ. Ayaṃ asekkhā	889	
PA_tika-s05_01t:889_5	vimuttīti vimuttassa asekkhassa yā virāgatā atthi, ayampi virāgatā asekkhaphalavimutti.	889	
PA_tika-s05_01t:889_6	“Uddhaṃ adho sabbadhi vippamutto”ti pāṭhe vuttappakārā ayaṃ asekkhā vimutti niddhāritāti	889	
PA_tika-s05_01t:889_7	attho. Niddhāritāya asekkhāya vimuttiyā yāni saddhādipañcindriyāni niddhāritāni,	889	
PA_tika-s05_01t:889_8	tāniyeva asekkhāni pañcindriyāni bhavanti. Ayaṃ vuttappakārā otaraṇā indriyehi vimuttiyā	889	
PA_tika-s05_01t:889_9	otaraṇā nāma pavesanā nāma.	889	
PA_tika-s05_01t:890_0	Tāniyeva asekkhāni pañcindriyāni vijjāya upakārakattā, paññāpadaṭṭhānattā vā vijjā	890	
PA_tika-s05_01t:890_1	bhavanti. Vijjuppādā tādisāya vijjāya uppādā uppādahetuto avijjānirodho avijjāya	890	
PA_tika-s05_01t:890_2	nirodho hoti…pe… dukkhakkhandhassa nirodho hoti, ayaṃ vuttappakārā otaraṇā paṭiccasamuppādehi otaraṇā nāma.	890	
PA_tika-s05_01t:891	Tāniyeva asekkhāni pañcindriyāni tīhi khandhehi saṅgahitāni saddhāvīriyehi sīlasambhavato, satiyā ca paññānuvattakattā. Sesā vuttanayānusārena veditabbā.	89	
PA_tika-s05_01t:892_0	“Uddhaṃ adho sabbadhi vippamutto”ti pāṭhe niddhāretvā otaraṇā ācariyena vibhattā,	892	
PA_tika-s05_01t:892_1	amhehi ca ñātā, “ayaṃ ahasmīti anānupassī”ti pāṭhe “katame niddhāretvā katamehi otaraṇehi	892	
PA_tika-s05_01t:892_2	otaratī”ti vattabbattā “ayaṃ ahasmīti anānupassīti ayaṃ sakkāyadiṭṭhiyā”tiādi vuttaṃ.	892	
PA_tika-s05_01t:892_3	Yo ayaṃ sekkho “ahamasmī”ti nānupassī, tassa sekkhassa sakkāyadiṭṭhiyā yo samugghāto	892	
PA_tika-s05_01t:892_4	atthi, yā samugghātasaṅkhātā samugghātavimutti sekkhā vimutti hoti, tassā sekkhāya	892	
PA_tika-s05_01t:892_5	vimuttiyā yāni saddhādipañcindriyāni niddhāritāni, tāniyeva sekkhāni pañcindriyāni	892	
PA_tika-s05_01t:892_6	bhavanti. Ayaṃ vuttappakārā otaraṇā indriyehi otaraṇā nāma. Sesā vuttanayānusārena veditabbā.	892	
PA_tika-s05_01t:893_0	43. “Uddhaṃ adho”tiādigāthāyaṃ otaraṇā ācariyena vibhattā, amhehi ca ñātā, “nissitassa	893	
PA_tika-s05_01t:893_1	calita”ntiādipāṭhe “katame niddhāretvā katamehi otaratī”ti pucchitabbattā “nissitassa	893	
PA_tika-s05_01t:893_2	calitaṃ, anissitassa calitaṃ natthī”tiādi vuttaṃ. Nissitassa puggalassa calitaṃ calanaṃ	893	
PA_tika-s05_01t:893_3	atthi, anissitassa puggalassa calitaṃ calanaṃ natthi. Calite calane asati passaddhi	893	
PA_tika-s05_01t:893_4	bhavati, passaddhiyā sati vijjamānāya nati na hoti, natiyā asati avijjamānāya āgatigati	893	
PA_tika-s05_01t:893_5	na hoti, āgatigatiyā asati avijjamānāya cutūpapāto na hoti, cutūpapāte asati avijjamāne	893	
PA_tika-s05_01t:893_6	idha chasu ajjhattikāyatanesu attānaṃ neva passati, huraṃ vā chasu bāhirāyatanesu	893	
PA_tika-s05_01t:893_7	attānaṃ na passati, ubhayaṃ antarena vajjetvā phassādisamudāyesu dhammesu attānaṃ	893	
PA_tika-s05_01t:893_8	na passati, esova paṭiccasamuppādo “avijjānirodhā”tiādiko dukkhassa anto avasānaṃ karotīti attho.	893	
PA_tika-s05_01t:894_0	Nissitassa calitanti ettha “nissayo katividho”ti pucchitabbattā “nissitassa calitanti	894	
PA_tika-s05_01t:894_1	nissayo nāmā”tiādi vuttaṃ. Tatthāti tesu duvidhesu taṇhānissayadiṭṭhinissayesu yā	894	
PA_tika-s05_01t:894_2	cetanā rattassa puggalassa niddhāritā, ayaṃ cetanādhammo taṇhānissayo nāma. Yā cetanā	894	
PA_tika-s05_01t:894_3	mūḷhassa puggalassa niddhāritā. Ayaṃ cetanādhammo diṭṭhinissayo nāma. Sā duvidhā	894	
PA_tika-s05_01t:894_4	cetanā pana saṅkhārā nāma. Saṅkhārapaccayā viññāṇaṃ…pe… sabbo paṭiccasamuppādo niddhārito.	894	
PA_tika-s05_01t:894_5	Ayaṃ vuttappakārā otaraṇā paṭiccasamuppādehi otaraṇā nāma.	894	
PA_tika-s05_01t:895_0	Tatthāti tasmiṃ taṇhānissayadiṭṭhinissaye yā vedanā rattassa puggalassa niddhāritā,	895	
PA_tika-s05_01t:895_1	ayaṃ sukhā vedanā. Yā cetanā sammūḷhassa puggalassa niddhāritā, ayaṃ adukkhamasukhā	895	
PA_tika-s05_01t:895_2	vedanā. Yebhuyyena sesā vuttanayānusārena veditabbā.	895	
PA_tika-s05_01t:896	44. “Nissitassa calita”ntiādipāṭhe otaraṇā ācariyena vibhattā, amhehi ca ñātā.	89	
PA_tika-s05_01t:897	“Ye keci sokā paridevitā vā…pe…	89	
PA_tika-s05_01t:898	Piyaṃ na kayirātha kuhiñci loke”ti. –	89	
PA_tika-s05_01t:899_0	Gāthāpāṭhe “katame niddhāretvā katamehi otaratī”ti pucchitabbattā “ye keci sokā”tiādi	899	
PA_tika-s05_01t:899_1	vuttaṃ. Ye keci sokā vā yā kāci paridevitā vā anekarūpā yā kāci dukkhā vā lokasmiṃ	899	
PA_tika-s05_01t:899_2	sambhavanti. Ete sokādayo piyaṃ paṭicca pabhavanti, piye asante ete sokādayo na bhavanti.	899	
PA_tika-s05_01t:899_3	Tasmā piye asante sokādīnaṃ abhāvato yesaṃ vītasokānaṃ kuhiñci lokepi natthi, te	899	
PA_tika-s05_01t:899_4	vītasokā sukhino bhavanti. Tasmā vītasokānaṃ sukhasampannattā asokaṃ virajaṃ patthayāno	899	
PA_tika-s05_01t:899_5	sappuriso kuhiñci loke piyaṃ na kayirāthāti gāthāttho.	899	
PA_tika-s05_01t:900	“Ye keci sokā paridevitā vā, dukkhā ca lokasmimanekarūpā piyaṃ paṭicca pabhavanti ete”ti ettha pāṭhe yā vedanā niddhāritā, ayaṃ dukkhā vedanā. Sesā vuttanayānusārena veditabbā.	90	
PA_tika-s05_01t:901_0	“Ye keci sokā”tiādigāthāpāṭhe otaraṇā ācariyena vibhattā, amhehi ca ñātā, “kāmaṃ	901	
PA_tika-s05_01t:901_1	kāmayamānassā”tiādigāthāpāṭhe “katame niddhāretvā katamehi otaratī”ti vattabbattā	901	
PA_tika-s05_01t:901_2	“kāmaṃ kāmayamānassā”tiādi vuttaṃ. Tassaṃ gāthāyaṃ attho heṭṭhā vuttova.	901	
PA_tika-s05_01t:902_0	Tatthāti tasmiṃ “pītimano hotī”ti pāṭhe yā pītimanatā vuttā niddhāritā, ayaṃ pītimanatā	902	
PA_tika-s05_01t:902_1	anunayo hoti. “Sallaviddhova ruppatī”ti pāṭhe yaṃ ruppanaṃ āha, idaṃ ruppanaṃ paṭighaṃ	902	
PA_tika-s05_01t:902_2	hoti, anunayo ca paṭighañca niddhāritāti attho.	902	
PA_tika-s05_01t:903_0	“Anunaye ca paṭighe ca niddhārite katamo dhammo niddhārito”ti vattabbattā “anunayo	903	
PA_tika-s05_01t:903_1	paṭighañca pana taṇhāpakkho”ti vuttaṃ. Taṇhāpakkhoti taṇhāpakkhattā taṇhā niddhāritā.	903	
PA_tika-s05_01t:903_2	“Anunayo taṇhāpakkho hotu, paṭighaṃ pana taṇhāpakkhaṃ na siyā”ti ce vadeyya? Paṭighassa	903	
PA_tika-s05_01t:903_3	attasinehavasena pavattanato paṭighampi taṇhāpakkhaṃ hoti. “Taṇhāya niddhāritāya	903	
PA_tika-s05_01t:903_4	katamo niddhārito”ti vattabbattā “taṇhāya ca panā”tiādi vuttaṃ. Dasannaṃ rūpāyatanānaṃ	903	
PA_tika-s05_01t:903_5	taṇhāya padaṭṭhānattā dasa rūpāni āyatanāni niddhāritāni. Ayaṃ vuttappakārā otaraṇā	903	
PA_tika-s05_01t:903_6	āyatanehi otaraṇā nāma. Sutte āgatā paṭiccasamuppādādayo tena saṃvaṇṇanāvisesena	903	
PA_tika-s05_01t:903_7	nayena niddhāritā, suttatthamukhena vā niddhāritā, tena…pe… nayena niddhāritesu paṭiccasamuppādādīsu	903	
PA_tika-s05_01t:903_8	yo saṃvaṇṇanānayaviseso tadatthavācakavasena vā tadatthañāpakavasena vā otarati pavisati	903	
PA_tika-s05_01t:903_9	samosarati, so saṃvaṇṇanānayaviseso otaraṇo hāro nāmāti adhippāyo daṭṭhabbo. Sesesupi	903	
PA_tika-s05_01t:903_10	vuttanayānusārena otaraṇā gahetabbā. “Tenāha āyasmā”tiādyānusandhyādiattho ceva “niyutto	9031	
PA_tika-s05_01t:903_11	otaraṇo hāro”ti anusandhyādiattho ca vuttanayānusārena veditabbo.	9031	
PA_tika-s05_01t:904	Iti otaraṇahāravibhaṅge sattibalānurūpā racitā	90	
PA_tika-s05_01t:905	Vibhāvanā niṭṭhitā.	90	
PA_tika-s05_01t:906	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	90	
PA_tika-s05_01t:907	13. Sodhanahāravibhaṅgavibhāvanā	90	
PA_tika-s05_01t:908_0	45. Yena yena saṃvaṇṇanāvisesabhūtena otaraṇahāravibhaṅgena otaretabbā suttatthā	908	
PA_tika-s05_01t:908_1	vibhattā, so saṃvaṇṇanāvisesabhūto vibhaṅgo paripuṇṇo, “katamo sodhanahāravibhaṅgo”ti	908	
PA_tika-s05_01t:908_2	pucchitabbattā “tattha katamo sodhano hāro”tiādi vuttaṃ. Tattha tatthāti tesu niddiṭṭhesu	908	
PA_tika-s05_01t:908_3	soḷasasu desanāhārādīsu katamo saṃvaṇṇanāviseso sodhano hāro sodhanahāravibhaṅgo	908	
PA_tika-s05_01t:908_4	nāmāti pucchati. “Vissajjitamhi pañhe”tiādiniddesassa idāni mayā vuccamāno “yathā	908	
PA_tika-s05_01t:908_5	āyasmā ajito”tiādiko vitthārasaṃvaṇṇanāviseso sodhanahāravibhaṅgo nāmāti gahetabbo.	908	
PA_tika-s05_01t:908_6	“Kathaṃ tattha pañhe sodhano hāro viññātabbo”ti vattabbattā “yathā āyasmā”tiādi vuttaṃ.	908	
PA_tika-s05_01t:908_7	Yathā yena pakārena āyasmā ajito pārāyane bhagavantaṃ pañhaṃ pucchati, tathā tena	908	
PA_tika-s05_01t:908_8	pakārena vissajjitamhi pañhe ayaṃ sodhano hāro viññātabboti. “Niyametvā vibhajehī”ti	908	
PA_tika-s05_01t:908_9	vattabbattā niyametvā vibhajituṃ “kenassū”tiādi vuttaṃ. Gāthāttho vuttova.	908	
PA_tika-s05_01t:909	“Kenassu nivuto loko, kenassu nappakāsati;	90	
PA_tika-s05_01t:910	Kissābhilepanaṃ brūsi, kiṃsu tassa mahabbhaya”nti. –	91	
PA_tika-s05_01t:911	Pucchāvasena pavattagāthāyañca –	91	
PA_tika-s05_01t:912	“Avijjāya nivuto loko, (ajitāti bhagavā,)	91	
PA_tika-s05_01t:913	Vivicchā pamādā nappakāsati;	91	
PA_tika-s05_01t:914	Jappābhilepanaṃ brūmi, dukkhamassa mahabbhaya”nti. –	91	
PA_tika-s05_01t:915_0	Vissajjanavasena pavattagāthāyañcāti imāsu dvīsu gāthāsu “kenassu nivuto loko”ti	915	
PA_tika-s05_01t:915_1	iminā padena pañhe pucchite “avijjāya nivuto loko”ti iminā padena bhagavā “kenassu	915	
PA_tika-s05_01t:915_2	nivuto loko”ti padaṃ tadatthe aññāṇasaṃsayādimalānaṃ apanayanena sodheti. Tadatthe	915	
PA_tika-s05_01t:915_3	hi vissajjite aññāṇasaṃsayādīnaṃ abhāvato attho sodhito nāma, atthe ca sodhite padampi	915	
PA_tika-s05_01t:915_4	sodhitaṃyeva. Tenāha aṭṭhakathāyaṃ – “tadatthassa vissajjanato”ti, ṭīkāyañca “tabbisayaaññāṇasaṃsayādimalāpanayanena	915	
PA_tika-s05_01t:915_5	sodhetī”ti vuttaṃ. No ca ārambhanti pucchituṃ ārabhitabbaṃ sabbagāthāpadaṃ, gāthātthaṃ	915	
PA_tika-s05_01t:915_6	vā, ñātuṃ icchitassa sabbassa atthassa vissajjanavasena apariyositattā bhagavā “avijjāya	915	
PA_tika-s05_01t:915_7	nivuto loko”ti ettakeneva padena sodheti. Sesesupi esa nayo.	915	
PA_tika-s05_01t:916	“Kiṃsu tassa mahabbhaya”nti iminā padena pañhe pucchite “dukkhamassa mahabbhaya”nti padena bhagavatā ārambho ñātuṃ icchito attho suddho sodhito hoti. Sesagāthāsupi eseva nayo.	91	
PA_tika-s05_01t:917_0	Yattha pañhe evaṃ niravasesavissajjanavasena ārambho suddho sodhito bhavati, so pañho	917	
PA_tika-s05_01t:917_1	vissajjito sodhito bhavati. Yattha pañhe evaṃ niravasesavissajjanavasena ārambho	917	
PA_tika-s05_01t:917_2	yāva asuddho asodhito bhavati, tāva so pañho vissajjito sodhito na bhavatīti yojanā.	917	
PA_tika-s05_01t:917_3	“Tenāhā”tiādyānusandhyādyattho ceva “niyutto sodhano hāro”ti anusandhyādyattho ca	917	
PA_tika-s05_01t:917_4	vuttanayānusārena veditabbo.	917	
PA_tika-s05_01t:918	Iti sodhanahāravibhaṅge sattibalānurūpā racitā	91	
PA_tika-s05_01t:919	Vibhāvanā niṭṭhitā.	91	
PA_tika-s05_01t:920	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	92	
PA_tika-s05_01t:921	14. Adhiṭṭhānahāravibhaṅgavibhāvanā	92	
PA_tika-s05_01t:922_0	46. Yena yena saṃvaṇṇanāvisesabhūtena vibhaṅgena pañhādayo sodhitā, so saṃvaṇṇanāvisesabhūto	922	
PA_tika-s05_01t:922_1	paripuṇṇo, “katamo adhiṭṭhānahāravibhaṅgo”ti pucchitabbattā “tattha katamo adhiṭṭhāno	922	
PA_tika-s05_01t:922_2	hāro”tiādi vuttaṃ. Tattha tatthāti tesu niddiṭṭhesu soḷasasu desanāhārādīsu katamo	922	
PA_tika-s05_01t:922_3	saṃvaṇṇanāviseso paṭiniddesato adhiṭṭhāno hāro adhiṭṭhānahāravibhaṅgo nāmāti pucchati.	922	
PA_tika-s05_01t:922_4	“Ekattatāya dhammā, yepi ca vemattatāya niddiṭṭhā”tiādiniddesassa idāni mayā vuccamāno	922	
PA_tika-s05_01t:922_5	“ye tattha niddiṭṭhā, tathā te dhārayitabbā”tiādiko vitthārasaṃvaṇṇanāviseso adhiṭṭhānahāravibhaṅgo nāmāti gahetabbo.	922	
PA_tika-s05_01t:923_0	“Ye dhammā suttesu ekattatāya ca vemattatāya ca niddiṭṭhā, te dhammā kiṃ pana tatheva	923	
PA_tika-s05_01t:923_1	dhārayitabbā, udāhu aññathāpi vikappayitabbā”ti pucchitabbattā “ye tatthā”tiādi vuttaṃ.	923	
PA_tika-s05_01t:923_2	Tattha tesu suttantesu ye dukkhasaccādayo dhammā ekattatāya ca vemattatāya ca niddiṭṭhā,	923	
PA_tika-s05_01t:923_3	te dukkhasaccādayo dhammā tathā ekattatāya ca vemattatāya ca dhārayitabbā upalakkhitabbā,	923	
PA_tika-s05_01t:923_4	na aññathā vikappayitabbā.	923	
PA_tika-s05_01t:924_0	“Sāmaññakappanāya vohārabhāvena anavaṭṭhānato katamā ekattatā, katamā vemattatā”ti	924	
PA_tika-s05_01t:924_1	pucchitabbattā “dukkhanti ekattatā”tiādi vuttaṃ. Dukkhanti jātiādivisesamanapekkhitvā	924	
PA_tika-s05_01t:924_2	yā dukkhasāmaññatā vuttā, sā ayaṃ dukkhasāmaññatā dukkhassa ekattatā nāma. “Tattha	924	
PA_tika-s05_01t:924_3	katamaṃ dukkha”nti pucchitā “jāti dukkhā, jarā dukkhā…pe... viññāṇaṃ dukkha”nti jātiādivisesamapekkhitvā	924	
PA_tika-s05_01t:924_4	yā dukkhavisesatā vuttā, sā ayaṃ dukkhavisesatā dukkhassa vemattatā nāma. Tatthāti	924	
PA_tika-s05_01t:924_5	ye dukkhādayo dhammā sutte vuttā, tattha tesu dukkhādīsu atthesu.	924	
PA_tika-s05_01t:925_0	Dukkhasamudayoti “taṇhā ponobhavikā”ti visesamanapekkhitvā yā samudayasāmaññatā vuttā,	925	
PA_tika-s05_01t:925_1	sā ayaṃ samudayasāmaññatā samudayassa ekattatā nāma. “Tattha katamo samudayo”ti pucchitvā	925	
PA_tika-s05_01t:925_2	“yāyaṃ taṇhā…pe… vibhavataṇhā”ti visesaṃ apekkhitvā yā samudayavisesatā vuttā, sā	925	
PA_tika-s05_01t:925_3	ayaṃ samudayavisesatā samudayassa vemattatā nāma.	925	
PA_tika-s05_01t:926_0	Dukkhanirodhoti “tassāyeva taṇhāya asesavirāganirodho”ti visesamanapekkhitvā yā nirodhasāmaññatā	926	
PA_tika-s05_01t:926_1	vuttā, sā ayaṃ nirodhasāmaññatā nirodhassa ekattatā nāma. “Tattha katamo dukkhanirodho”ti	926	
PA_tika-s05_01t:926_2	pucchitvā “yo tassāyeva taṇhāya asesavirāganirodho cāgo paṭinissaggo mutti anālayo”ti	926	
PA_tika-s05_01t:926_3	visesamapekkhitvā yā nirodhavisesatā vuttā, sā ayaṃ nirodhavisesatā nirodhassa vemattatā nāma.	926	
PA_tika-s05_01t:927_0	Dukkhanirodhagāminī paṭipadāti? Paṭipadāti sammādiṭṭhiādivisesamanapekkhitvā yā nirodhagāminipaṭipadāsāmaññatā	927	
PA_tika-s05_01t:927_1	vuttā, sā ayaṃ nirodhagāminipaṭipadāsāmaññatā maggassa ekattatā nāma. “Tattha katamā	927	
PA_tika-s05_01t:927_2	dukkhanirodhagāminī paṭipadā”ti pucchitvā “ayameva ariyo…pe… sammāsamādhī”ti sammādiṭṭhiādivisesamapekkhitvā	927	
PA_tika-s05_01t:927_3	yā visesadukkhanirodhagāminipaṭipadatā vuttā, sā ayaṃ visesadukkhanirodhagāminipaṭipadatā	927	
PA_tika-s05_01t:927_4	maggassa vemattatā nāma.	927	
PA_tika-s05_01t:928_0	Maggoti nirayagāmimaggādivisesamanapekkhitvā yā sāmaññamaggatā vuttā, sā ayaṃ sāmaññamaggatā	928	
PA_tika-s05_01t:928_1	maggassa ekattatā nāma. “Tattha katamo maggo”ti pucchitvā “nirayagāmī maggo…pe… nibbānagāmī	928	
PA_tika-s05_01t:928_2	maggo”ti nirayagāmimaggādivisesaṃ apekkhitvā yā visesamaggatā vuttā, sā ayaṃ visesamaggatā	928	
PA_tika-s05_01t:928_3	maggassa vemattatā nāma.	928	
PA_tika-s05_01t:929_0	Nirodhoti paṭisaṅkhānirodhādivisesaṃ anapekkhitvā yā sāmaññanirodhatā vuttā, sā ayaṃ	929	
PA_tika-s05_01t:929_1	sāmaññanirodhatā nirodhassa ekattatā nāma. “Tattha katamo nirodho”ti pucchitvā “paṭisaṅkhānirodho…pe…	929	
PA_tika-s05_01t:929_2	sabbakilesanirodho”ti paṭisaṅkhānirodhādivisesaṃ apekkhitvā yā visesanirodhatā vuttā,	929	
PA_tika-s05_01t:929_3	sā ayaṃ visesanirodhatā nirodhassa vemattatā nāma.	929	
PA_tika-s05_01t:930_0	Rūpanti cātumahābhūtikādivisesamanapekkhitvā yā sāmaññarūpatā vuttā, sā ayaṃ sāmaññarūpatā	930	
PA_tika-s05_01t:930_1	rūpassa ekattatā nāma. “Tattha katamaṃ rūpa”nti pucchitvā “cātumahābhūtikaṃ…pe… vāyodhātuyā	930	
PA_tika-s05_01t:930_2	cittaṃ virājetī”ti cātumahābhūtikādivisesamapekkhitvā yā visesarūpatā vuttā, sā ayaṃ	930	
PA_tika-s05_01t:930_3	visesarūpatā rūpassa vemattatā nāma.	930	
PA_tika-s05_01t:931_0	48. Avijjāti dukkheaññāṇādivisesamanapekkhitvā yā avijjāsāmaññatā vuttā, sā ayaṃ	931	
PA_tika-s05_01t:931_1	avijjāsāmaññatā avijjāya ekattatā nāma. “Tattha katamā avijjā”ti pucchitvā “dukkhe	931	
PA_tika-s05_01t:931_2	aññāṇaṃ, dukkhasamudaye aññāṇaṃ…pe… avijjālaṅghī moho akusalamūla”nti dukkheaññāṇādivisesamapekkhitvā	931	
PA_tika-s05_01t:931_3	yā avijjāvisesatā vuttā, sā ayaṃ avijjāvisesatā avijjāya vemattatā nāma.	931	
PA_tika-s05_01t:932_0	Vijjāti dukkheñāṇādivisesamanapekkhitvā yā vijjāsāmaññatā vuttā, sā ayaṃ vijjāsāmaññatā	932	
PA_tika-s05_01t:932_1	vijjāya ekattatā nāma. “Tattha katamā vijjā”ti pucchitvā “dukkhe ñāṇaṃ, dukkhasamudaye	932	
PA_tika-s05_01t:932_2	ñāṇaṃ…pe… dhammavicayasambojjhaṅgo maggaṅgaṃ maggapariyāpanna”nti dukkheñāṇādivisesamapekkhitvā	932	
PA_tika-s05_01t:932_3	yā vijjāvisesatā vuttā, sā ayaṃ vijjāvisesatā vijjāya vemattatā nāma.	932	
PA_tika-s05_01t:933_0	Samāpattīti saññāsamāpatyādivisesaṃ anapekkhitvā yā sāmaññasamāpattitā vuttā, sā	933	
PA_tika-s05_01t:933_1	sāmaññasamāpattitā samāpattiyā ekattatā nāma. “Tattha katamā samāpattī”ti pucchitvā	933	
PA_tika-s05_01t:933_2	“saññāsamāpatti asaññāsamāpatti…pe… nirodhasamāpattī”ti saññāsamāpatyādivisesaṃ apekkhitvā	933	
PA_tika-s05_01t:933_3	yā visesasamāpattitā vuttā, sā ayaṃ visesasamāpattitā samāpattiyā vemattatā nāma.	933	
PA_tika-s05_01t:934_0	Jhāyīti sekkhajhāyīādivisesaṃ anapekkhitvā yā jhāyīsāmaññatā vuttā, sā jhāyīsāmaññatā	934	
PA_tika-s05_01t:934_1	jhāyino ekattatā nāma. “Tattha katamo jhāyī”ti pucchitvā “atthi sekkho jhāyī, atthi	934	
PA_tika-s05_01t:934_2	asekkho jhāyī…pe… paññuttaro jhāyī”ti sekkhajhāyīasekkhajhāyīādivisesamapekkhitvā	934	
PA_tika-s05_01t:934_3	yā jhāyīvisesatā vuttā, sā ayaṃ jhāyīvisesatā jhāyino vemattatā nāma.	934	
PA_tika-s05_01t:935_0	Samādhīti saraṇasamādhyādivisesamanapekkhitvā yā samādhisāmaññatā vuttā, sā ayaṃ	935	
PA_tika-s05_01t:935_1	samādhisāmaññatā samādhino ekattatā nāma. “Tattha katamo samādhī”ti pucchitvā “saraṇo	935	
PA_tika-s05_01t:935_2	samādhi, araṇo samādhi…pe… micchāsamādhi, sammāsamādhī”ti saraṇasamādhyādivisesamapekkhitvā	935	
PA_tika-s05_01t:935_3	yā samādhivisesatā vuttā, sā ayaṃ samādhivisesatā samādhino vemattatā nāma.	935	
PA_tika-s05_01t:936_0	Paṭipadāti āgāḷhapaṭipadādivisesamanapekkhitvā yā paṭipadāsāmaññatā vuttā, ayaṃ paṭipadāsāmaññatā	936	
PA_tika-s05_01t:936_1	paṭipadāya ekattatā nāma. “Tattha katamā paṭipadā”ti pucchitvā “āgāḷhapaṭipadā, nijjhāmapaṭipadā…pe…	936	
PA_tika-s05_01t:936_2	sukhā paṭipadā khippābhiññā”ti āgāḷhapaṭipadādivisesamapekkhitvā yā paṭipadāvisesatā	936	
PA_tika-s05_01t:936_3	vuttā, sā ayaṃ paṭipadāvisesatā paṭipadāya vemattatā nāma.	936	
PA_tika-s05_01t:937_0	Kāyoti nāmakāyādivisesamanapekkhitvā yā kāyasāmaññatā vuttā, sā ayaṃ kāyasāmaññatā	937	
PA_tika-s05_01t:937_1	kāyassa ekattatā nāma. “Tattha katamo kāyo”ti pucchitvā “nāmakāyo rūpakāyo…pe… ayaṃ	937	
PA_tika-s05_01t:937_2	nāmakāyo”ti nāmakāyādivisesamapekkhitvā yā kāyavisesatā vuttā, sā ayaṃ kāyavisesatā	937	
PA_tika-s05_01t:937_3	kāyassa vemattatā nāmāti yojanā kātabbā. Padatthādiko viseso aṭṭhakathāyaṃ vitthārato vutto.	937	
PA_tika-s05_01t:938_0	Vuttappakārassa dukkhasamudayādikassa dhammassa ekattatādilakkhaṇaṃ nigamanavasena	938	
PA_tika-s05_01t:938_1	dassetuṃ “evaṃ yo dhammo”tiādi vuttaṃ. Tattha evanti iminā mayā vuttena “dukkhanti	938	
PA_tika-s05_01t:938_2	ekattatā. Tattha katamaṃ dukkhaṃ? Jāti dukkhā, jarā dukkhā”tiādivacanena. Yo dhammoti	938	
PA_tika-s05_01t:938_3	yo koci jātijarābyādhyādivisesadhammo. Yassa dhammassāti tato jātiādivisesadhammato	938	
PA_tika-s05_01t:938_4	aññassa jarādivisesadhammassa. Samānabhāvoti jātiādivisesadhammena jarādivisesadhammassa	938	
PA_tika-s05_01t:938_5	dukkhabhāvena samānabhāvo. Tassa dhammassāti jarādivisesadhammassa. Ekattatāyāti	938	
PA_tika-s05_01t:938_6	dukkhasamudayatādisamānatāya dukkhasamudayādibhāvānaṃ ekībhāvena. Ekībhavatīti jātiādivisesabhedena	938	
PA_tika-s05_01t:938_7	anekopi “dukkhasamudayo”tiādinā ekasaddābhidheyyatāya ekībhavati. Yena yena vā pana	938	
PA_tika-s05_01t:938_8	vilakkhaṇo, tena tena vemattaṃ gacchati. Yassa jātiādidhammassa yena yena abhinibbattanaparipācanādisabhāvena	938	
PA_tika-s05_01t:938_9	yo jātiādidhammo jarādidhammena vilakkhaṇo visadiso hoti, tassa jātiādidhammassa	938	
PA_tika-s05_01t:938_10	tena tena abhinibbattanaparipācanādisabhāvena so jātiādidhammo jarādidhammena vemattataṃ	9381	
PA_tika-s05_01t:938_11	visadisattaṃ gacchati, dukkhasamudayādibhāvena samānopi jātiādidhammo jarādidhammassa	9381	
PA_tika-s05_01t:938_12	visiṭṭhataṃ gacchatīti attho daṭṭhabbo.	9381	
PA_tika-s05_01t:939_0	Dukkhasamudayādidhammassa ekattavemattatā ācariyena vibhattā, amhehi ca ñātā, “tāya	939	
PA_tika-s05_01t:939_1	ekattavemattatāya kattha pucchite sati adhiṭṭhānaṃ vīmaṃsitabba”nti pucchitabbattā	939	
PA_tika-s05_01t:939_2	suttādike pucchite sati vīmaṃsitabbanti dassetuṃ “evaṃ sutte vā”tiādi vuttaṃ. Tattha	939	
PA_tika-s05_01t:939_3	evaṃ iminā vuttappakārena sutte vā pucchite, veyyākaraṇe vā pucchite, gāthāyaṃ vā	939	
PA_tika-s05_01t:939_4	pucchitāyaṃ sati adhiṭṭhānaṃ vīmaṃsitabbaṃ. “Kiṃ vīmaṃsitabba”nti puccheyya “ekattatāya	939	
PA_tika-s05_01t:939_5	pucchati kiṃ, udāhu vemattatāya pucchati ki”nti vīmaṃsitabbanti yojanā. Aṭṭhakathāyaṃ	939	
PA_tika-s05_01t:939_6	pana – “idāni tāva ekattavemattatāvisaye niyojetvā dassetuṃ ‘sutte vā veyyākaraṇe	939	
PA_tika-s05_01t:939_7	vā’tiādi vutta”nti vuttaṃ. “Kathaṃ pucchitaṃ, kathaṃ vissajjitabba”nti vattabbattā	939	
PA_tika-s05_01t:939_8	“yadi ekattatāyā”tiādi vuttaṃ. “Tenāhā”tiādyānusandhyādiko ca “niyutto adhiṭṭhāno	939	
PA_tika-s05_01t:939_9	hāro”ti imassa anusandhyādiko ca vuttanayānusārena veditabbo.	939	
PA_tika-s05_01t:940	Iti adhiṭṭhānahāravibhaṅge sattibalānurūpā racitā	94	
PA_tika-s05_01t:941	Vibhāvanā niṭṭhitā.	94	
PA_tika-s05_01t:942	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	94	
PA_tika-s05_01t:943	15. Parikkhārahāravibhaṅgavibhāvanā	94	
PA_tika-s05_01t:944_0	49. Yena yena saṃvaṇṇanāvisesabhūtena vibhaṅgena dukkhasaccādīnaṃ ekattatādayo vibhattā,	944	
PA_tika-s05_01t:944_1	so saṃvaṇṇanāvisesabhūto paripuṇṇo, “katamo parikkhārahāravibhaṅgo nāmā”ti pucchitabbattā	944	
PA_tika-s05_01t:944_2	“tattha katamo parikkhāro hāro”tiādi vuttaṃ. Tattha tatthāti tesu niddiṭṭhesu soḷasasu	944	
PA_tika-s05_01t:944_3	desanāhārādīsu katamo saṃvaṇṇanāviseso parikkhāro hāro parikkhārahāravibhaṅgo nāmāti	944	
PA_tika-s05_01t:944_4	pucchati. “Ye dhammā yaṃ dhammaṃ janayantī”tiādiniddesassa idāni mayā vuccamāno “yo	944	
PA_tika-s05_01t:944_5	dhammo yaṃ dhammaṃ janayati, tassa so parikkhāro”tiādiko parikkhārabhūtassa hetuno	944	
PA_tika-s05_01t:944_6	ceva paccayassa ca vitthārasaṃvaṇṇanāviseso parikkhāravibhaṅgo nāma.	944	
PA_tika-s05_01t:945_0	“Katamo saṃvaṇṇetabbo parikkhāro”ti pucchitabbattā “yo dhammo”tiādi vuttaṃ. Tattha	945	
PA_tika-s05_01t:945_1	yo hetupaccayappakāro dhammo yaṃ phalabhūtaṃ dhammaṃ janayati janeti, tassa phaladhammassa	945	
PA_tika-s05_01t:945_2	so hetupaccayappakāro dhammo parikkhāro nāma. “Kiṃlakkhaṇo parikkhāro”ti pucchitabbattā	945	
PA_tika-s05_01t:945_3	tathā pucchitvā lakkhaṇavisesaṃ dassetuṃ “kiṃlakkhaṇo”tiādi vuttaṃ. Aṭṭhakathāyaṃ	945	
PA_tika-s05_01t:945_4	pana – “tattha ‘yo dhammo yaṃ dhammaṃ janayati, tassa so parikkhāro’ti saṅkhepato	945	
PA_tika-s05_01t:945_5	parikkhāralakkhaṇaṃ vatvā taṃ vibhāgena dassetuṃ ‘kiṃlakkhaṇo’tiādi vutta”nti vuttaṃ.	945	
PA_tika-s05_01t:945_6	“Kittakā dhammā janayantī”ti pucchitabbattā “dve dhammā janayanti hetu ca paccayo	945	
PA_tika-s05_01t:945_7	cā”ti vuttaṃ. “Hetupi kāraṇaṃ, paccayopi kāraṇaṃ, tasmā kāraṇāyeva kena lakkhaṇena	945	
PA_tika-s05_01t:945_8	dvidhā vuttā”ti vattabbattā “tattha kiṃlakkhaṇo”tiādi vuttaṃ. Janitabbaphalato aññehi	945	
PA_tika-s05_01t:945_9	phalehi asādhāraṇalakkhaṇo hetu, sabbaphalehi sādhāraṇalakkhaṇo paccayo, iminā visesalakkhaṇena	945	
PA_tika-s05_01t:945_10	dvidhā vattabbāti attho. “Sādhāraṇāsādhāraṇaviseso kīdiso bhave”ti pucchitabbattā	9451	
PA_tika-s05_01t:945_11	“yathā kiṃ bhave”ti pucchitvā “yathā aṅkurassā”tiādi vuttaṃ. Yathā yo sādhāraṇāsādhāraṇaviseso	9451	
PA_tika-s05_01t:945_12	atthi, tathā so sādhāraṇāsādhāraṇaviseso kiṃ viya bhaveti attho. Aṅkurassa nibbattiyā	9451	
PA_tika-s05_01t:945_13	bījaṃ asādhāraṇaṃ yathā, tathā hetu phalassa nibbattiyā asādhāraṇo bhave. Pathavī	9451	
PA_tika-s05_01t:945_14	ca āpo ca aṅkurassa nibbattiyā sādhāraṇā bhavanti yathā, tathā paccayo phalassa nibbattiyā	9451	
PA_tika-s05_01t:945_15	sādhāraṇo bhave. Sabbaphalassa paccayattā aṅkurassa bījaṃ asādhāraṇaṃ janakaṃ hetu.	9451	
PA_tika-s05_01t:945_16	“Kathaṃ pathavī, āpo ca sādhāraṇā janakāti saddahitabbā”ti pucchitabbattā “aṅkurassa	9451	
PA_tika-s05_01t:945_17	hī”tiādi vuttaṃ. Samaṃ samānaṃ phalaṃ bhavāpetīti sabhāvo, ko so? Bījaṃ hetuyeva.	9451	
PA_tika-s05_01t:945_18	“Kiṃ hetupaccayānaṃ viseso bījaṅkuropamāyeva dassetabbo, udāhu aññūpamāyapi dassetabbo”ti	9451	
PA_tika-s05_01t:945_19	vattabbattā aññāya upamāyapi visesaṃ dassetuṃ “yathā vā panā”tiādi vuttaṃ. Imāya	9451	
PA_tika-s05_01t:945_20	upamāyapi hetupaccayānaṃ viseso vijānitabboti adhippāyo.	9452	
PA_tika-s05_01t:946_0	Bījaṅkurādīsu bāhiresu parikkhārabhūtānaṃ hetupaccayānaṃ viseso ācariyena vibhatto,	946	
PA_tika-s05_01t:946_1	amhehi ca ñāto, “kathaṃ ajjhattikesu vibhatto”ti pucchitabbattā “ayañhi saṃsāro”tiādi	946	
PA_tika-s05_01t:946_2	vuttaṃ. Atha vā “bāhiresu parikkhārabhūto hetupaccayo yutto hotu, kathaṃ ajjhattikesu	946	
PA_tika-s05_01t:946_3	yutto”ti vattabbattā “ayañhi saṃsāro”tiādi vuttaṃ. Aṭṭhakathāyaṃ pana – “evaṃ bāhiraṃ	946	
PA_tika-s05_01t:946_4	hetupaccayavibhāgaṃ dassetvā idāni ajjhattikaṃ dassetuṃ ‘ayañhi saṃsāro’tiādi vutta”nti	946	
PA_tika-s05_01t:946_5	vuttaṃ. Hetupaccayehi saha saṃsāro bhavatīti sahetupaccayo. Ayaṃ saṃsāro hi yasmā	946	
PA_tika-s05_01t:946_6	sahetupaccayo hutvā nibbatto, tasmā ajjhattikepi parikkhārabhūto hetupaccayo yuttoyevāti	946	
PA_tika-s05_01t:946_7	daṭṭhabboti adhippāyo.	946	
PA_tika-s05_01t:947_0	So imassa saṃsārassa sahetupaccayattaṃ yadi bhagavatā vuttaṃ, evaṃ sati amhehi saddahitabbaṃ,	947	
PA_tika-s05_01t:947_1	“kathaṃ saddahitabba”nti vattabbattā “evañhī”tiādi vuttaṃ. Evanti iminā avijjādinā	947	
PA_tika-s05_01t:947_2	hetupaccayena sabbo paṭiccasamuppādo saṃsāroti nibbattoti bhagavatā saṃsārassa sahetupaccayattaṃ	947	
PA_tika-s05_01t:947_3	vuttaṃ, tasmā saddahitabbaṃ. Avijjādayo saṅkhārādīnaṃ paccayo hotu, “katamo avijjāya	947	
PA_tika-s05_01t:947_4	hetū”ti pucchitabbattā “iti avijjā avijjāya hetū”ti vuttaṃ. “Katamo avijjāya paccayo”ti	947	
PA_tika-s05_01t:947_5	pucchitabbattā “ayoniso manasikāro paccayo”ti vuttaṃ. “Katamā avijjā katamāya avijjāya	947	
PA_tika-s05_01t:947_6	hetū”ti pucchitabbattā “purimikā avijjā pacchimikāya avijjāya hetū”ti vuttaṃ. “Katamā	947	
PA_tika-s05_01t:947_7	purimikā avijjā katamā pacchimikā avijjā”ti pucchitabbattā “tatthā”tiādi vuttaṃ.	947	
PA_tika-s05_01t:947_8	“Avijjāpariyuṭṭhānassa hetubhūto purimo avijjānusayo samanantarova kiṃ, udāhu paramparahetupi	947	
PA_tika-s05_01t:947_9	hotī”ti pucchitabbattā “bījaṅkuro viyā”tiādi vuttaṃ. Bījaṅkuroti bījānaṃ aṅkuroti	947	
PA_tika-s05_01t:947_10	bījaṅkuro, bījānaṃ samanantarahetutāya aṅkuro nibbattati viya. Yattha rukkhādike	9471	
PA_tika-s05_01t:947_11	yaṃ phalaṃ nibbattati, tasmiṃ rukkhādike nibbattassa assa phalassa idaṃ bījaṃ pana	9471	
PA_tika-s05_01t:947_12	paramparahetutāya hetubhūtaṃ bhavati.	9471	
PA_tika-s05_01t:948_0	“Bījaṃ pana ekaṃyeva hoti, kathaṃ dvidhā vattabba”nti vattabbattā “duvidho hī”tiādi	948	
PA_tika-s05_01t:948_1	vuttaṃ, samanantarakālaparamparakālabhedena hetupi duvidho hotiyevāti attho. Bījabhūto	948	
PA_tika-s05_01t:948_2	hetu duvidho yathā, evaṃ avijjāya hetubhūto avijjānusayopi samanantarahetu ca paramparahetu	948	
PA_tika-s05_01t:948_3	cāti kālabhedena duvidho bhavati, samanantaro avijjānusayo samanantarassa avijjāpariyuṭṭhānassa	948	
PA_tika-s05_01t:948_4	samanantarahetu hoti. Purimataro avijjānusayo pacchimatarassa avijjāpariyuṭṭhānassa	948	
PA_tika-s05_01t:948_5	paramparahetu hoti. Iti bījabhūto asādhāraṇo hetu, pathavīāpādiko sādhāraṇo paccayoti	948	
PA_tika-s05_01t:948_6	viseso pākaṭo yathā, evaṃ avijjānusayo asādhāraṇo hetu, ayonisomanasikāro sādhāraṇo	948	
PA_tika-s05_01t:948_7	paccayoti viseso daṭṭhabbo.	948	
PA_tika-s05_01t:949_0	“Ettakeneva hetupaccayānaṃ viseso vattabbo”ti vattabbattā “yathā vā pana thālakañcā”tiādi	949	
PA_tika-s05_01t:949_1	vuttaṃ. Aṭṭhakathāyaṃ pana – “yathā vā panātiādināpi hetupaccayavibhāgameva dassetī”ti	949	
PA_tika-s05_01t:949_2	vuttaṃ. Tattha padīpassa paccayabhūtaṃ thālakañca vaṭṭi ca telañca padīpassa sabhāvahetu	949	
PA_tika-s05_01t:949_3	samānahetu na hotīti yojanā. “Padīpassa paccayabhūtampi thālakādikaṃ sabhāvahetu	949	
PA_tika-s05_01t:949_4	na hotīti kasmā saddahitabba”nti vattabbattā “na hi sakkā”tiādi vuttaṃ. Padīpassa	949	
PA_tika-s05_01t:949_5	paccayabhūtaṃ anaggikaṃ aggirahitaṃ thālakañca vaṭṭiñca telañca dīpetuṃ jāletuṃ hi	949	
PA_tika-s05_01t:949_6	yasmā na sakkā, tasmā purimo padīpo pacchimassa padīpassa sabhāvahetu hoti viya,	949	
PA_tika-s05_01t:949_7	evaṃ thālakādikaṃ sabhāvahetu na hoti. Iti evaṃpakāro sabhāvo samāno padīpo hetu	949	
PA_tika-s05_01t:949_8	hoti yathā, parabhāvo asamāno thālakādiko paccayo hoti yathā ca, tathā ajjhattiko	949	
PA_tika-s05_01t:949_9	sabhāvo hetu hoti, bāhiro asamāno paccayo hoti. Janako avijjānusayo avijjāpariyuṭṭhānassa	949	
PA_tika-s05_01t:949_10	hetu hoti, pariggāhako upatthambhako paccayo hoti. Aññehi phalehi asādhāraṇo hetu	9491	
PA_tika-s05_01t:949_11	hoti, sabbehi phalehi sādhāraṇo paccayo hotīti yojetvā padīpopamāyapi hetupaccayānaṃ	9491	
PA_tika-s05_01t:949_12	pākaṭo viseso daṭṭhabboti adhippāyo.	9491	
PA_tika-s05_01t:950_0	Hetupaccayappabhedaṃ kāraṇaṃ parikkhāroti ācariyena vuttaṃ, tassa kāraṇassa kāraṇabhāvo	950	
PA_tika-s05_01t:950_1	ca phalāpekkho hoti, tasmā “yo kāraṇabhāvo yenākārena hoti, katamo so kāraṇabhāvo,	950	
PA_tika-s05_01t:950_2	katamo so ākāro”ti pucchitabbattā ca “yaṃ phalaṃ yena visesena hoti, katamaṃ taṃ	950	
PA_tika-s05_01t:950_3	phalaṃ, katamo so viseso”ti pucchitabbattā ca “kāraṇaphalānaṃ yo sambandho hoti,	950	
PA_tika-s05_01t:950_4	katamo so sambandho”ti pucchitabbattā ca taṃ sabbaṃ vibhāvetuṃ “avupacchedattho”tiādi	950	
PA_tika-s05_01t:950_5	vuttaṃ. Ayamanusandhyattho ca aṭṭhakathāyaṃ “idāni yasmā kāraṇaṃ ‘parikkhāro’ti vuttaṃ,	950	
PA_tika-s05_01t:950_6	kāraṇabhāvo ca phalāpekkhāya, tasmā kāraṇassa yo kāraṇabhāvo yathā ca so hoti, yañca	950	
PA_tika-s05_01t:950_7	phalaṃ, yo ca tassa viseso, yo ca kāraṇaphalānaṃ sambandho, taṃ sabbaṃ vibhāvetuṃ	950	
PA_tika-s05_01t:950_8	‘avupacchedattho’tiādi vutta”nti iminā vuttoti daṭṭhabbo.	950	
PA_tika-s05_01t:951_0	Tattha avupacchinnassa hetupaccayasaṅkhātassa kāraṇassa yo anupacchedattho atthi,	951	
PA_tika-s05_01t:951_1	so anupacchedattho santatiattho hoti phalena sambandhattā, yañca kāraṇaṃ attano phalassa	951	
PA_tika-s05_01t:951_2	janakaṃ upatthambhakaṃ hutvā nirujjhati, so anupacchinno eva nāma hotīti. Yañca phalaṃ	951	
PA_tika-s05_01t:951_3	aññassa kāraṇaṃ hutvā nirujjhati, tasmiṃ anupacchinne tassa ca santatiattho hoti.	951	
PA_tika-s05_01t:951_4	Yaṃ pana phalaṃ aññassa phalassa kāraṇaṃ ahutvā nirujjhati, taṃ upacchinnaṃ hoti,	951	
PA_tika-s05_01t:951_5	yathā taṃ arahato cuticittanti. Kāraṇato nibbattassa phalassa yo nibbattiattho atthi,	951	
PA_tika-s05_01t:951_6	so nibbattiattho phalattho hoti. Paṭisandhikkhandhānaṃ yo paṭisandhiattho paṭisandahanattho	951	
PA_tika-s05_01t:951_7	atthi, so paṭisandhiattho punabbhavattho punabbhavanattho hoti. Kilesānaṃ yo palibodhattho	951	
PA_tika-s05_01t:951_8	santāne uppajjanattho atthi, so palibodhattho pariyuṭṭhānattho hoti. Kilesānaṃ maggena	951	
PA_tika-s05_01t:951_9	yo asamugghātattho atthi, so asamugghātattho anusayattho hoti. Avijjāya catunnaṃ	951	
PA_tika-s05_01t:951_10	saccānaṃ yo asampaṭivedhattho atthi, so asampaṭivedhattho avijjattho hoti. Arahattamaggena	9511	
PA_tika-s05_01t:951_11	yo apariññātattho atthi, so apariññātattho viññāṇassa paṭisandhiviññāṇassa bījattho hoti.	9511	
PA_tika-s05_01t:952_0	Ettāvatā kāraṇabhāvo ca kāraṇākāro ca phalañca phalaviseso ca ācariyena vibhatto,	952	
PA_tika-s05_01t:952_1	amhehi ca ñāto, “katamo paramparahetupaccayattho, katamo ca sambandhattho”ti pucchitabbattā	952	
PA_tika-s05_01t:952_2	“yattha avupacchedo”tiādi vuttaṃ. Yattha yassaṃ rūpārūpapavattiyaṃ avupacchinnassa	952	
PA_tika-s05_01t:952_3	hetupaccayappabhedassa kāraṇassa yo avupacchedo atthi, so avupacchedo tattha tissaṃ	952	
PA_tika-s05_01t:952_4	rūpārūpapavattiyaṃ santati hoti. Yattha yassaṃ rūpārūpapavattiyaṃ yā santati atthi,	952	
PA_tika-s05_01t:952_5	sā santatitattha rūpārūpapavattiyaṃ nibbatti hotītiādinā yojetvā paramparahetuādiko viññātabbo.	952	
PA_tika-s05_01t:953_0	Sīlakkhandhoti parisuddhasīlakkhandho. Samādhikkhandhassāti mahaggatakkhandhassa,	953	
PA_tika-s05_01t:953_1	samādhipaṭṭhāno hi mahaggatadhammo. Paññākkhandhoti maggaphalapaññāpadhānakkhandho.	953	
PA_tika-s05_01t:953_2	So hi vimuttiñāṇadassanasaṅkhātassa paccavekkhaṇañāṇakkhandhassa paccayo hoti. Titthaññutādīnaṃ	953	
PA_tika-s05_01t:953_3	attho padaṭṭhānahāravibhaṅgavaṇṇanāyaṃ vuttova.	953	
PA_tika-s05_01t:954_0	Sabhāvo hetūti ācariyena vutto, “kīdiso so sabhāvo hetū”ti pucchitabbattā “yathā	954	
PA_tika-s05_01t:954_1	vā pana cakkhuñca paṭiccā”tiādi vuttaṃ. Cakkhuviññāṇaṃ cakkhuñca cakkhundriyañca	954	
PA_tika-s05_01t:954_2	paṭicca nissayaṃ katvā rūpe paṭicca ārammaṇaṃ katvā uppajjati. Tattha cakkhādīsu	954	
PA_tika-s05_01t:954_3	cakkhundriyaṃ ādhipateyyapaccayatāya indriyapaccayatāya cakkhuviññāṇassa paccayo,	954	
PA_tika-s05_01t:954_4	rūpārammaṇaṃ purejātārammaṇapaccayatāya paccayo, āloko sannissayatāya upanissayatāya	954	
PA_tika-s05_01t:954_5	paccayo hoti. So paccayo honto phalena cakkhuviññāṇena asamānattā sabhāvo hetu na	954	
PA_tika-s05_01t:954_6	hoti, paccayo ca hoti manasikāro. Kiriyamanodhātu pana phalena cakkhuviññāṇena viññāṇabhāvena	954	
PA_tika-s05_01t:954_7	samānattā sabhāvo hetu hoti yathā, evaṃ saṅkhārā nāmakkhandhabhāvena samānattā viññāṇassa	954	
PA_tika-s05_01t:954_8	paccayā hontā sabhāvo hetu honti. Viññāṇaṃ nāmarūpena ekasantativasena samānattā	954	
PA_tika-s05_01t:954_9	nāmarūpassa paccayo hontaṃ sabhāvo hetu hoti. Iminā nayena “nāmarūpaṃ saḷāyatanassā”tiādīsupi	954	
PA_tika-s05_01t:954_10	attho veditabbo. Evaṃ vuttappakāro hetu, paccayo janako, upatthambhako ca yo koci	9541	
PA_tika-s05_01t:954_11	upanissayo balavapaccayo hoti, sabbo so hetupaccayo janakaupatthambhako janitabbupatthambhiyassa	9541	
PA_tika-s05_01t:954_12	phalassa parikkharaṇato abhisaṅkharaṇato nippariyāyato parikkhāro nāma.	9541	
PA_tika-s05_01t:955_0	“Vuttappakāro hetupaccayo parikkhāro nāmāti kena amhehi saddahitabbo”ti vattabbattā	955	
PA_tika-s05_01t:955_1	“tenāhā”tiādi vuttaṃ. Tena kāraṇabhūtena sabbassa hetupaccayassa parikkhārabhāvena	955	
PA_tika-s05_01t:955_2	āyasmā mahākaccāno “ye dhammā yaṃ dhammaṃ janayantī”ti yaṃ vacanaṃ āha, tena vacanena	955	
PA_tika-s05_01t:955_3	saddahitabbo, “ye dhammā yaṃ dhammaṃ janayantī”ti vacanaṃ nissāya tumhehi sallakkhetabboti adhippāyo.	955	
PA_tika-s05_01t:956	“Ettakova parikkhāro hāro yuñjitabbo”ti vattabbattā “niyutto parikkhāro hāro”ti vuttaṃ, yo yo parikkhāro hāro yuñjitabbo, so so parikkhāro hāro nīharitvā yutto yuñjitabboti.	95	
PA_tika-s05_01t:957	Iti parikkhārahāravibhaṅge sattibalānurūpā racitā	95	
PA_tika-s05_01t:958	Vibhāvanā niṭṭhitā.	95	
PA_tika-s05_01t:959	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	95	
PA_tika-s05_01t:960	16. Samāropanahāravibhaṅgavibhāvanā	96	
PA_tika-s05_01t:961_0	50. Yena yena saṃvaṇṇanāvisesabhūtena parikkhārahāravibhaṅgena suttatthānaṃ hetupaccayo	961	
PA_tika-s05_01t:961_1	vibhatto, so…pe… vibhaṅgo paripuṇṇo, “katamo samāropanahāravibhaṅgo”ti pucchitabbattā	961	
PA_tika-s05_01t:961_2	“tattha katamo samāropano hāro”tiādi vuttaṃ. Tattha tesu niddiṭṭhesu soḷasasu desanāhārādīsu	961	
PA_tika-s05_01t:961_3	katamo saṃvaṇṇanāviseso samāropano hāro samāropanahāravibhaṅgo nāmāti pucchati. “Ye	961	
PA_tika-s05_01t:961_4	dhammā yaṃmūlā”tiādiniddesassa idāni mayā vuccamāno “ekasmiṃ padaṭṭhāne yattakāni	961	
PA_tika-s05_01t:961_5	padaṭṭhānāni otarantī”tiādiko vitthārasaṃvaṇṇanāviseso samāropanahāravibhaṅgo nāma.	961	
PA_tika-s05_01t:962_0	“Kittake padaṭṭhāne sutte vutte kittakāni padaṭṭhānāni samāropayitabbānī”ti pucchitabbattā	962	
PA_tika-s05_01t:962_1	“ekasmiṃ padaṭṭhāne”tiādi vuttaṃ. Ekasmiṃ padaṭṭhāne sutte vutte sati avuttāni yattakāni	962	
PA_tika-s05_01t:962_2	padaṭṭhānāni otaranti samosaranti, sabbāni tāni avuttāni padaṭṭhānāni sutte vuttāni	962	
PA_tika-s05_01t:962_3	viya niddhāraṇavasena ānetvā desanāya āropayitabbāni. “Kāni viya samāropayitabbānī”ti	962	
PA_tika-s05_01t:962_4	vattabbattā “yathā āvaṭṭe”tiādi vuttaṃ. Āvaṭṭe hāre ekasmiṃ padaṭṭhāne sutte vutte	962	
PA_tika-s05_01t:962_5	sati sutte avuttāni bahukāni padaṭṭhānāni otaranti, tāni bahukāni padaṭṭhānāni pariyesitabbāni	962	
PA_tika-s05_01t:962_6	yathā, evaṃ samāropane hārepi bahukāni padaṭṭhānāni desanāya samāropayitabbānīti attho.	962	
PA_tika-s05_01t:963_0	“Kevalaṃ pana padaṭṭhānavaseneva samāropanā kātabbā kiṃ, udāhu aññavasenāpi samāropanā	963	
PA_tika-s05_01t:963_1	kātabbā ki”nti vattabbattā aññavasenāpi samāropanā kātabbā; tasmā samāropanā catubbidhā	963	
PA_tika-s05_01t:963_2	kātabbāti dassento “tattha samāropanā catubbidhā”tiādimāha. Tattha tatthāti tāsu	963	
PA_tika-s05_01t:963_3	samāropayitabbasamāropanāsu padaṭṭhānaṃ padaṭṭhānasamāropanā, vevacanaṃ vevacanasamāropanā,	963	
PA_tika-s05_01t:963_4	bhāvanā bhāvanāsamāropanā, pahānaṃ pahānasamāropanā, iti iminā pabhedena samāropanā catubbidhā kātabbā.	963	
PA_tika-s05_01t:964_0	“Tāsu catubbidhāsu samāropanāsu katamā padaṭṭhānasamāropanā”ti pucchitabbattā tathā	964	
PA_tika-s05_01t:964_1	pucchitvā padaṭṭhānasamāropanaṃ dassetuṃ “tattha katamā”tiādi vuttaṃ. Sutte vuttena	964	
PA_tika-s05_01t:964_2	padaṭṭhānena sutte avuttānaṃ padaṭṭhānānaṃ samāropanā katamāti pucchati.	964	
PA_tika-s05_01t:965_0	Sabbapāpassa akusalassa yaṃ akaraṇaṃ akaraṇahetu sāsanaṃ atthi, etaṃ sāsanaṃ buddhānaṃ	965	
PA_tika-s05_01t:965_1	sāsanaṃ ovādo hoti, atha vā akaraṇaṃ akaraṇatthāya yaṃ sāsanaṃ atthi, etaṃ buddhānaṃ	965	
PA_tika-s05_01t:965_2	sāsanaṃ ovādo hoti, na yassa kassaci sāsananti attho. Akaraṇanti hi sampadānatthe	965	
PA_tika-s05_01t:965_3	pavattaṃ paccattavacanaṃ yathā “kissa atthāya kimattha”nti. Kusalassa sampadā sampadāya	965	
PA_tika-s05_01t:965_4	yaṃ sāsanaṃ atthi, etaṃ buddhānaṃ sāsanaṃ. Sacittapariyodāpanaṃ sacittapariyodāpanatthaṃ	965	
PA_tika-s05_01t:965_5	yaṃ sāsanaṃ atthi, etaṃ buddhānaṃ sāsanaṃ hoti.	965	
PA_tika-s05_01t:966_0	Iti evaṃpakārena vuttassa tassa sāsanassa kiṃ padaṭṭhānanti visesassa visesapadaṭṭhānaṃ	966	
PA_tika-s05_01t:966_1	puna pucchati. Idaṃ sucaritattayaṃ sāsanassa ovādassa padaṭṭhānaṃ sucaritattayena	966	
PA_tika-s05_01t:966_2	hetunā sāsanattāti daṭṭhabbaṃ yathā “annena vasatī”tiādi. “Sucaritattaye padaṭṭhāne	966	
PA_tika-s05_01t:966_3	vutte katamaṃ padaṭṭhānaṃ samāropayitabba”nti pucchitabbattā “tattha yaṃ kāyikañcā”tiādi	966	
PA_tika-s05_01t:966_4	vuttaṃ. Idaṃ khandhattayaṃ sāsanassa padaṭṭhānaṃ samāropayitabbaṃ, “khandhattaye	966	
PA_tika-s05_01t:966_5	padaṭṭhāne samāropayite katamaṃ samāropayitabba”nti pucchitabbattā “tattha sīlakkhandho	966	
PA_tika-s05_01t:966_6	cā”tiādi vuttaṃ. Idaṃ samathavipassanādvayaṃ sāsanassa padaṭṭhānaṃ samāropayitabbaṃ.	966	
PA_tika-s05_01t:966_7	“Samathavipassanādvaye padaṭṭhāne samāropayite katamaṃ padaṭṭhānaṃ samāropayitabba”nti	966	
PA_tika-s05_01t:966_8	pucchitabbattā “tattha samathassa phala”ntiādi vuttaṃ. Idaṃ phaladvayaṃ sāsanassa	966	
PA_tika-s05_01t:966_9	padaṭṭhānaṃ samāropayitabbaṃ.	966	
PA_tika-s05_01t:967_0	Sāsanassa padaṭṭhānāni samāropayitabbānīti ācariyena niddhāretvā vibhattāni, amhehi	967	
PA_tika-s05_01t:967_1	ca ñātāni, “idāni katamassa katamaṃ padaṭṭhānaṃ samāropayitabba”nti pucchitabbattā	967	
PA_tika-s05_01t:967_2	“vanaṃ vanathassā”tiādi vuttaṃ. Idaṃ kāmaguṇapañcakaṃ vanaṃ taṇhābhūtassa vanathassa	967	
PA_tika-s05_01t:967_3	padaṭṭhānaṃ taṇhāvatthubhāvato, “itthī”ti vā “puriso”ti vā nimittaggāhasaṅkhātaṃ	967	
PA_tika-s05_01t:967_4	idaṃ vanaṃ “aho cakkhu, aho sotaṃ, aho ghānaṃ, aho jivhā, aho kāyo”ti tesaṃ tesaṃ	967	
PA_tika-s05_01t:967_5	aṅgapaccaṅgānaṃ anubyañjanaggāhasaṅkhātassa vanathassa padaṭṭhānaṃ samāropayitabbaṃ.	967	
PA_tika-s05_01t:967_6	Apariññātaṃ dvādasāyatanasaṅkhātaṃ idaṃ vanaṃ saṃyojanasaṅkhātassa vanathassa padaṭṭhānaṃ	967	
PA_tika-s05_01t:967_7	samāropayitabbaṃ, āyatanaṃ paṭicca saṃyojanuppajjanato anusayasaṅkhātaṃ idaṃ vanaṃ	967	
PA_tika-s05_01t:967_8	pariyuṭṭhānasaṅkhātassa vanathassa padaṭṭhānaṃ samāropayitabbaṃ. “Pañcakāmaguṇādīnaṃ	967	
PA_tika-s05_01t:967_9	vanabhāvo ca taṇhādīnaṃ vanathabhāvo ca kena amhehi saddahitabbo”ti vattabbattā “tenāha	967	
PA_tika-s05_01t:967_10	bhagavā”tiādi vuttaṃ. Tena pañcakāmaguṇādīnaṃ vanabhāvena ca taṇhādīnaṃ vanathabhāvena	9671	
PA_tika-s05_01t:967_11	ca bhagavā “chetvā vanañca vanathañcā”ti yaṃ vacanaṃ āha, tena bhagavato vacanena	9671	
PA_tika-s05_01t:967_12	vacanānusārena saddahitabboti. Ayanti ayaṃ “ekasmiṃ padaṭṭhāne”tiādisaṃvaṇṇanā. Padaṭṭhānenāti	9671	
PA_tika-s05_01t:967_13	ekekena padaṭṭhānena. Samāropanāti tadaññapadaṭṭhānānaṃ samāropanā. Samāropenti samāropayitabbāni	9671	
PA_tika-s05_01t:967_14	etāya saṃvaṇṇanāyāti samāropanāti viggahoti. (1)	9671	
PA_tika-s05_01t:968_0	51. Padaṭṭhānena samāropanā ācariyena niddiṭṭhā, amhehi ca ñātā, “katamā vevacanena	968	
PA_tika-s05_01t:968_1	samāropanā”ti pucchitabbattā “tattha katamā vevacanenā”tiādi vuttaṃ. Tatthāti tāsu	968	
PA_tika-s05_01t:968_2	catūsu padaṭṭhānasamāropanādīsu samāropanāsu vevacanena ekekena rotadaññavevacanānaṃ	968	
PA_tika-s05_01t:968_3	samāropanā katamāti pucchati. “Rāgavirāgā”ti ca “cetovimuttī”ti ca “sekkhaphala”nti	968	
PA_tika-s05_01t:968_4	ca idaṃ vacanattayaṃ anāgāmiphalatthattā anāgāmiphalassa vevacanaṃ. “Avijjāvirāgā”ti	968	
PA_tika-s05_01t:968_5	ca “paññāvimuttī”ti ca “asekkhaphala”nti ca idaṃ vacanattayaṃ arahattaphalatthattā	968	
PA_tika-s05_01t:968_6	arahattaphalassa vevacanaṃ. Iminā nayena sesesu yojanā kātabbā. (2)	968	
PA_tika-s05_01t:969_0	Vevacanena samāropanā ācariyena niddiṭṭhā, amhehi ca ñātā, “katamā bhāvanāya samāropanā”ti	969	
PA_tika-s05_01t:969_1	pucchitabbattā “tattha katamā bhāvanāyā”tiādi vuttaṃ. Tatthāti tāsu catūsu padaṭṭhānasamāropanādīsu	969	
PA_tika-s05_01t:969_2	katamāya desitāya bhāvanāya katamesānaṃ adesitānaṃ bhāvanāropanā katamāti pucchati.	969	
PA_tika-s05_01t:969_3	Yathā yena pakārena yaṃ bhāvanaṃ bhagavā “tasmātiha, tvaṃ bhikkhu, kāye kāyānupassī	969	
PA_tika-s05_01t:969_4	viharati, ātāpī sampajāno satimā vineyya loke abhijjhādomanassa”nti āha, tathā tena	969	
PA_tika-s05_01t:969_5	pakārena tāya bhāvanāya tadaññabhāvanāpi samāropayitabbāti attho.	969	
PA_tika-s05_01t:970_0	“Tasmātihā”tiādipāṭhe “kiṃ bhāvanaṃ bhagavā āhā”ti pucchitabbattā “ātāpī”tiādi vuttaṃ.	970	
PA_tika-s05_01t:970_1	“Ātāpī”ti vacanena vīriyindriyaṃ bhagavā āha. “Sampajāno”ti vacanena paññindriyaṃ	970	
PA_tika-s05_01t:970_2	bhagavā āha. “Satimā”ti vacanena satindriyaṃ āha. “Vineyya loke abhijjhādomanassa”nti	970	
PA_tika-s05_01t:970_3	vacanena samādhindriyaṃ āha. “Evaṃ vutte katamā bhāvanā samāropayitabbā”ti pucchitabbattā	970	
PA_tika-s05_01t:970_4	“evaṃ kāye kāyānupassino viharato cattāro satipaṭṭhānā bhāvanāpāripūriṃ gacchantī”ti	970	
PA_tika-s05_01t:970_5	vuttaṃ. Evaṃ vuttāya vīriyindriyādibhāvanāya cattāro satipaṭṭhānā samāropayitabbāti	970	
PA_tika-s05_01t:970_6	attho. Kena kāraṇena bhāvanāpāripūriṃ gacchantīti pucchati. Catunnaṃ indriyānaṃ indriyabhāvena,	970	
PA_tika-s05_01t:970_7	bhāvetabbabhāvena vā ekalakkhaṇattā bhāvanāpāripūriṃ gacchantīti vissajjeti. “Tesu	970	
PA_tika-s05_01t:970_8	samāropitesu katame samāropayitabbā”ti pucchitabbattā “catūsū”tiādi vuttaṃ. Catūsu	970	
PA_tika-s05_01t:970_9	satipaṭṭhānesu bhāviyamānesu samāropayitabbesu cattāro sammappadhānā bhāvanāpāripūriṃ	970	
PA_tika-s05_01t:970_10	gacchantīti samāropayitabbāti attho. Sesesupi evameva samāropayitabbā.	9701	
PA_tika-s05_01t:971_0	Bhāvanāya samāropanā ācariyena vibhattā, amhehi ca ñātā, “katamā pahānena samāropanā”ti	971	
PA_tika-s05_01t:971_1	pucchitabbattā “tattha katamā”tiādi vuttaṃ. Tatthāti tāsu catūsu padaṭṭhānasamāropanādīsu	971	
PA_tika-s05_01t:971_2	katamena desitena pahānena katamesaṃ adesitānaṃ pahānānaṃ katamā samāropanāti pucchati.	971	
PA_tika-s05_01t:971_3	“Kāye kāyānupassī viharanto asubhe ‘subha’nti vipallāsaṃ pajahatī”ti desitena “subha”nti	971	
PA_tika-s05_01t:971_4	vipallāsappahānena kabaḷīkārāhārapariññāya paribandhakilesakāmupādānappahānādayopi samāropayitabbā.	971	
PA_tika-s05_01t:972_0	“Vedanāsu vedanānupassī viharanto dukkhe ‘sukha’nti vipallāsaṃ pajahatī”ti desitena	972	
PA_tika-s05_01t:972_1	“sukha”nti vipallāsappahānena phassāhārapariññāya paribandhakilesabhavupādānappahānādayopi samāropayitabbā.	972	
PA_tika-s05_01t:973_0	“Citte cittānupassī viharanto anicce ‘nicca’nti vipallāsaṃ pajahatī”ti desitena “nicca”nti	973	
PA_tika-s05_01t:973_1	vipallāsappahānena viññāṇāhārapariññāya paribandhakilesadiṭṭhupādānappahānādayopi samāropayitabbā.	973	
PA_tika-s05_01t:974_0	“Dhammesu dhammānupassī viharanto anattani ‘attā’ti vipallāsaṃ pajahatī”ti desitena	974	
PA_tika-s05_01t:974_1	“attā”ti vipallāsappahānena manosañcetanāhārapariññāya? Manosañcetanāhārapariññāya	974	
PA_tika-s05_01t:974_2	paribandhakilesaattavādupādānappahānādayopi samāropayitabbāti adhippāyo. (4)	974	
PA_tika-s05_01t:975	Pahānahāro pana lakkhaṇahāravibhaṅgavaṇṇanāyaṃ vuttoyevāti idha na vadāma.	97	
PA_tika-s05_01t:976_0	“Sutte desitena ekekena padaṭṭhānādikena adesitānaṃ padaṭṭhānādīnaṃ samāropanabhāvo	976	
PA_tika-s05_01t:976_1	kena amhehi vijānitabbo saddahitabbo”ti vattabbattā “tenāha āyasmā”tiādimāha. Tena	976	
PA_tika-s05_01t:976_2	tathā samāropanabhāvena āyasmā mahākaccāno –	976	
PA_tika-s05_01t:977	“Ye dhammā yaṃmūlā, ye cekatthā pakāsitā muninā;	97	
PA_tika-s05_01t:978	Te samāropayitabbā, esa samāropano hāro”ti –	97	
PA_tika-s05_01t:979	Yaṃ vacanaṃ āha, tena vacanena vacanānusārena tathā samāropanabhāvo tumhehi vijānitabbo saddahitabboti vuttaṃ hoti.	97	
PA_tika-s05_01t:980_0	“Kiṃ pana ettāvatā samāropano hāro paripuṇṇo, añño niyutto natthī”ti vattabbattā	980	
PA_tika-s05_01t:980_1	“niyutto samāropano hāro”ti vuttaṃ. Sutte desitena nayena padaṭṭhānādikena adesitāni	980	
PA_tika-s05_01t:980_2	padaṭṭhānāni samāropayitabbāni bhavanti, tena tena padaṭṭhānādikena adesitānaṃ padaṭṭhānādīnaṃ	980	
PA_tika-s05_01t:980_3	samāropano hāro niyutto niddhāretvā yuñjitabboti attho daṭṭhabbo.	980	
PA_tika-s05_01t:981	Iti samāropanahāravibhaṅge sattibalānurūpā racitā	98	
PA_tika-s05_01t:982	Vibhāvanā niṭṭhitā.	98	
PA_tika-s05_01t:983	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabbo.	98	
PA_tika-s05_01t:984	Ime yathāvuttā soḷasa saṃvaṇṇanāvisesā saṃvaṇṇetabbatthesu aññāṇasaṃsayānaṃ haraṇato apanayanato hārā nāmāti.	98	
PA_tika-s05_01t:985	Niṭṭhitā hāravibhaṅgavāravibhāvanā.	98	
PA_tika-s05_01t:986	1. Desanāhārasampātavibhāvanā	98	
PA_tika-s05_01t:987	52. Yena yena saṃvaṇṇanāvisesabhūtena desanāhāravibhaṅgādihāravibhaṅgena assādādayo nānāsuttatthā vibhattā, so saṃvaṇṇanāvisesabhūto desanāhāravibhaṅgādihāravibhaṅgo paripuṇṇo.	98	
PA_tika-s05_01t:988	“Soḷasa hārā paṭhamaṃ, disālocanato disā viloketvā;	98	
PA_tika-s05_01t:989	Saṅkhipiya aṅkusena hi, nayehi tīhi niddise sutta”nti. –	98	
PA_tika-s05_01t:990_0	Gāthā niddesavāre ācariyena vuttā, tassā gāthāya niddeso hāravibhaṅgavārassa ādimhi	990	
PA_tika-s05_01t:990_1	na vibhatto, “kuhiñci vibhatto, hārasampāte vā vibhatto kiṃ, udāhu nayasamuṭṭhānahāre	990	
PA_tika-s05_01t:990_2	vā vibhatto ki”nti pucchitabbattā “hārasampāte vibhatto”ti tumhehi daṭṭhabboti viññāpanatthaṃ	990	
PA_tika-s05_01t:990_3	“soḷasa hārā paṭhama”ntiādi vuttaṃ.	990	
PA_tika-s05_01t:991_0	Atha vā suparikammakatabhūmisadisesu saṃvaṇṇetabbesu nānāsuttappadesesu nānāvaṇṇasugandhapupphasadise	991	
PA_tika-s05_01t:991_1	soḷasa hāre saṃvaṇṇanābhāvena yojetvā soḷasa hārā ācariyena vibhattā, tathā susikkhitasippācariyasuvicāritajambunadābharaṇasadisesu	991	
PA_tika-s05_01t:991_2	saṃvaṇṇetabbesu nānāsuttappadesesu nānāvidharaṃsijālavividhamaṇiratanasadise soḷasa	991	
PA_tika-s05_01t:991_3	hāre saṃvaṇṇanābhāvena yojetvāva soḷasa hārā vibhattā, mahāpathaviṃ parivattetvā	991	
PA_tika-s05_01t:991_4	pappaṭakojassa khādāpanaṃ atidukkaraṃ viya, nānāvidhesu saṃvaṇṇetabbesu suttappadesesu	991	
PA_tika-s05_01t:991_5	paramatthojāya soḷasahi hārehi atidukkarakhādāpanasadisaṃ viññāpanaṃ karontena ca	991	
PA_tika-s05_01t:991_6	yojanikamadhugaṇḍaṃ pīḷetvā sumadhurasassa pāyāpanaṃ atidukkaraṃ viya nānāvidhesu	991	
PA_tika-s05_01t:991_7	saṃvaṇṇetabbesu suttappadesesu paramatthamadhurasassa soḷasahi hārehi atidukkaraṃ	991	
PA_tika-s05_01t:991_8	pāyāpanasadisaṃ viññāpanaṃ karontena ca ācariyena anekesu saṃvaṇṇetabbasuttappadesesu	991	
PA_tika-s05_01t:991_9	soḷasa hāre saṃvaṇṇanābhāvena yojetvā soḷasa hārā vibhattā, amhehi ca ñātā, “nānāvidhasuttappadesesu	991	
PA_tika-s05_01t:991_10	te saṃvaṇṇanābhāvena yojetvā soḷasa hārā vibhattā kiṃ, udāhu ekasmimpi saṃvaṇṇetabbasuttappadese	9911	
PA_tika-s05_01t:991_11	saṃvaṇṇanābhāvena yojetvā soḷasa hārā vibhattā ki”nti vattabbattā ekasmimpi saṃvaṇṇetabbasuttappadese	9911	
PA_tika-s05_01t:991_12	saṃvaṇṇanābhāvena yojetvā soḷasa hārā vibhattāyevāti tathā vibhajanto “soḷasa hārā	9911	
PA_tika-s05_01t:991_13	paṭhama”ntiādikaṃ hārasampātavāraṃ āha.	9911	
PA_tika-s05_01t:992_0	Nanu hārasampātavāraṃ kathetukāmena ācariyena “tattha katamo desanāhārasampāto”tiādivacanaṃ	992	
PA_tika-s05_01t:992_1	vattabbaṃ, atha kasmā “soḷasa hārā paṭhama”ntiādi vattabbanti ce? Niddese vuttaṃ	992	
PA_tika-s05_01t:992_2	“soḷasa hārā paṭhama”ntiādikaṃ gāthaṃ hāravibhaṅgavāro nappayojeti vippakiṇṇavisayattā	992	
PA_tika-s05_01t:992_3	ca nayavicārassa ca antaritattā. Hārasampātavāro pana taṃ gāthaṃ payojeti avikiṇṇavisayattā.	992	
PA_tika-s05_01t:992_4	Tasmā taṃ gāthaṃ paccāmasitvā hārasampātavāre tassā gāthāya niddeso daṭṭhabboti viññāpanatthaṃ	992	
PA_tika-s05_01t:992_5	“soḷasa hārā paṭhama”ntiādi vattabbaṃyevāti. Aṭṭhakathāyaṃ pana –	992	
PA_tika-s05_01t:993_0	Evaṃ suparikammakatāya bhūmiyā nānāvaṇṇāni muttapupphāni pakiranto viya, susikkhitasippācariyavicāritesu	993	
PA_tika-s05_01t:993_1	surattasuvaṇṇālaṅkāresu nānāvidharaṃsijālasamujjalāni vividhāni maṇiratanāni bandhanto	993	
PA_tika-s05_01t:993_2	viya, mahāpathaviṃ parivattetvā pappaṭakojaṃ khādāpento viya, yojanikamadhugaṇḍaṃ	993	
PA_tika-s05_01t:993_3	pīḷetvā sumadhurasaṃ pāyento viya ca āyasmā mahākaccāno nānāsuttappadese udāharanto	993	
PA_tika-s05_01t:993_4	soḷasa hāre vibhajitvā idāni te ekasmiṃyeva sutte yojetvā dassento hārasampātavāraṃ	993	
PA_tika-s05_01t:993_5	ārabhi. Ārabhanto ca yāyaṃ niddesavāre –	993	
PA_tika-s05_01t:994	“Soḷasa hārā paṭhamaṃ, disālocanato disā viloketvā;	99	
PA_tika-s05_01t:995	Saṅkhipiya aṅkusena hi, nayehi tīhi niddise sutta”nti. –	99	
PA_tika-s05_01t:996_0	Gāthā vuttā. Yasmā taṃ hāravibhaṅgavāro nappayojeti vippakiṇṇavisayattā, nayavicārassa	996	
PA_tika-s05_01t:996_1	ca antaritattā. Anekehi suttappadesehi hārānaṃ vibhāgadassanameva hi hāravibhaṅgavāro.	996	
PA_tika-s05_01t:996_2	Hārasampātavāro pana taṃ payojeti ekasmiṃyeva suttappadese soḷasa hāre yojetvāva	996	
PA_tika-s05_01t:996_3	tadanantaraṃ nayasamuṭṭhānassa kathitattā. Tasmā “soḷasa hārā paṭhama”nti gāthaṃ	996	
PA_tika-s05_01t:996_4	paccāmasitvā “tassā niddeso kuhiṃ daṭṭhabbo? Hārasampāteti āhā”ti –	996	
PA_tika-s05_01t:997_0	Vuttaṃ. Gāthāttho niddesavibhāvanāyaṃ vuttova. “Soḷasa…pe… sutta”nti yā gāthā niddese	997	
PA_tika-s05_01t:997_1	ācariyena vuttā, tassā gāthāya niddeso kuhiṃ daṭṭhabbo, hāravibhaṅgassa ādimhi ācariyena	997	
PA_tika-s05_01t:997_2	na vibhatto, hārasampāte vā paccāmasitvā vibhattoti daṭṭhabbo kiṃ, udāhu nayasamuṭṭhāne	997	
PA_tika-s05_01t:997_3	vā paccāmasitvā vibhattoti daṭṭhabbo kinti pucchati. Hārasampāte paccāmasitvā vibhattoti	997	
PA_tika-s05_01t:997_4	daṭṭhabboti vissajjanā.	997	
PA_tika-s05_01t:998_0	Hārasampāte tassā gāthāya niddeso daṭṭhabboti ācariyena vutto, so hārasampāto desanāhārasampātabhedena	998	
PA_tika-s05_01t:998_1	soḷasavidho, “tattha katamo hārasampāto desanāhārasampāto”ti pucchitabbattā imasmiṃ	998	
PA_tika-s05_01t:998_2	sutte saṃvaṇṇetabbe saṃvaṇṇanābhāvena mayā vibhajiyamāno hārasampātabhūto saṃvaṇṇanāviseso	998	
PA_tika-s05_01t:998_3	desanāhārasampāto nāmāti tathā vibhajituṃ “tattha katamo desanāhārasampāto”tiādi	998	
PA_tika-s05_01t:998_4	vuttaṃ. Tatthāti tasmiṃ soḷasavidhe desanāhārasampātādike hārasampāte. Katamo hārasampātabhūto	998	
PA_tika-s05_01t:998_5	saṃvaṇṇanāviseso desanāhārasampāto nāmāti pucchati.	998	
PA_tika-s05_01t:999	“Arakkhitena cittena, micchādiṭṭhihatena ca;	99	
PA_tika-s05_01t:1000	Thinamiddhābhibhūtena, vasaṃ mārassa gacchatī”ti. –	100	
PA_tika-s05_01t:1001_0	Sutte “arakkhitena cittenāti kiṃdesayatī”ti pucchitvā “pamādaṃ desayatī”tiādisaṃvaṇṇanāviseso	1001	
PA_tika-s05_01t:1001_1	desanāhārasampāto nāmāti vuttaṃ hoti. Gāthāttho aṭṭhakathāyaṃ vibhatto. Yojanattho	1001	
PA_tika-s05_01t:1001_2	pana arakkhitena cittena arakkhitacittasamaṅgī puggalo mārassa maccuno vasaṃ gacchati.	1001	
PA_tika-s05_01t:1001_3	Micchādiṭṭhihatena vipallāsena vipallāsasamaṅgī puggalo mārassa vasaṃ gacchati. Thinamiddhābhibhūtena	1001	
PA_tika-s05_01t:1001_4	sasaṅkhārikacittena kusītacittena taṃcittasamaṅgī puggalo mārassa kilesādimārassa vasaṃ gacchatīti.	1001	
PA_tika-s05_01t:1002_0	“Arakkhitena cittenā’ti padena desitaṃ taṃ pamādadhammajātaṃ kassa pada”nti vattabbattā	1002	
PA_tika-s05_01t:1002_1	“taṃ maccuno pada”nti vuttaṃ. “Arakkhitena cittenā”ti iminā suttappadesena desito	1002	
PA_tika-s05_01t:1002_2	attho ācariyena vibhatto, amhehi ca ñāto, “micchādiṭṭhihatena cāti suttappadesena	1002	
PA_tika-s05_01t:1002_3	desito attho kathaṃ vibhatto”ti vattabbattā “micchādiṭṭhihatena cā”tiādi vuttaṃ.	1002	
PA_tika-s05_01t:1002_4	Yena vipallāsena yadā anicce “nicca”nti passati, tadā pavatto so vipallāso “micchādiṭṭhihataṃ	1002	
PA_tika-s05_01t:1002_5	nāmā”ti vuccati. “So pana vipallāso kiṃlakkhaṇo”ti pucchitabbattā tathā pucchitvā	1002	
PA_tika-s05_01t:1002_6	“viparītaggāhalakkhaṇo vipallāso”ti vuttaṃ.	1002	
PA_tika-s05_01t:1003_0	Viparītaggāhalakkhaṇoti asubhādīnaṃyeva subhādiviparītaggāhalakkhaṇo vipallāso “vipallāsayatī”ti	1003	
PA_tika-s05_01t:1003_1	kāritatthasambhavato. Kiṃ vipallāso viparītaggāhalakkhaṇo? So vipallāso saññaṃ vipallāsayati,	1003	
PA_tika-s05_01t:1003_2	cittampi vipallāsayati, diṭṭhimpi vipallāsayati. Iti tayo dhamme vipallāsayatīti	1003	
PA_tika-s05_01t:1003_3	vipallāsetabbānaṃ tividhattā vipallāsāpi tividhā honti. Tesu saññāvipallāso muduko	1003	
PA_tika-s05_01t:1003_4	dubbalo subhādivasena upaṭṭhitākāraggahaṇamattattā, cittavipallāso saññāvipallāsato	1003	
PA_tika-s05_01t:1003_5	balavā subhādivasena upaṭṭhahantānaṃ rūpakkhandhādīnaṃ subhādivasena sanniṭṭhānaṃ	1003	
PA_tika-s05_01t:1003_6	katvā gahaṇato. Diṭṭhivipallāso saññāvipallāsacittavipallāsehi balavataro, yaṃ yaṃ	1003	
PA_tika-s05_01t:1003_7	ārammaṇaṃ subhādiākārena upaṭṭhāti. Taṃ taṃ ārammaṇaṃ sassatādivasena abhinivisitvā	1003	
PA_tika-s05_01t:1003_8	gahaṇato. Tasmā saññāvipallāso paṭhamaṃ vutto, tadanantaraṃ cittavipallāso, tadanantaraṃ	1003	
PA_tika-s05_01t:1003_9	diṭṭhivipallāso vutto. Vitthārato pana ekekassa subhasukhaattaniccaggahaṇavasena	1003	
PA_tika-s05_01t:1003_10	catubbidhattā dvādasavidhā honti.	10031	
PA_tika-s05_01t:1004_0	Vipallāsā ācariyena vibhattā, amhehi ca ñātā, “katame vipallāsapavattiṭṭhānavisayā”ti	1004	
PA_tika-s05_01t:1004_1	pucchitabbattā imāni attabhāvavatthūni vipallāsapavattiṭṭhānavisayānīti dassetuṃ	1004	
PA_tika-s05_01t:1004_2	“so kuhiṃ vipallāsayati catūsu attabhāvavatthūsū”ti vuttaṃ. Catūsu rūpakāyavedanācittadhammasaṅkhātesu	1004	
PA_tika-s05_01t:1004_3	attabhāvavatthūsu so sabbo vipallāso saññācittadiṭṭhiyo vipallāsayati. “Kathaṃ samanupassantassa	1004	
PA_tika-s05_01t:1004_4	vipallāsayatī”ti pucchitabbattā “rūpaṃ attato samanupassatī”tiādi vuttaṃ. Yo puggalo	1004	
PA_tika-s05_01t:1004_5	rūpaṃ vā attato samanupassati, rūpavantaṃ attānaṃ vā attato samanupassati, attani	1004	
PA_tika-s05_01t:1004_6	rūpaṃ vā attato samanupassati. Rūpasmiṃ attānaṃ vā attato samanupassati, evaṃ tassa	1004	
PA_tika-s05_01t:1004_7	samanupassantassa puggalassa vipallāso rūpakāye saññācittadiṭṭhiyo vipallāsayati.	1004	
PA_tika-s05_01t:1004_8	Eseva nayo vedanādīsupi.	1004	
PA_tika-s05_01t:1005_0	“Tesu rūpakāyādīsu katamaṃ katamassa vipallāsassa vatthū”ti pucchitabbattā evaṃ pavattamānassa	1005	
PA_tika-s05_01t:1005_1	vipallāsassa idaṃ imassa vatthūti vibhajituṃ “tattha rūpa”ntiādi vuttaṃ. Tatthāti	1005	
PA_tika-s05_01t:1005_2	tesu rūpādīsu catūsu paṭhamaṃ vipallāsavatthu rūpaṃ “asubhe subha”nti evaṃ pavattamānassa	1005	
PA_tika-s05_01t:1005_3	vipallāsassa vatthu hotīti vibhajitvā gahetabbaṃ. Esa nayo sesesupi. Evaṃ “asubhe	1005	
PA_tika-s05_01t:1005_4	subha”ntiādippakārena vipallāsā catubbidhā bhavanti.	1005	
PA_tika-s05_01t:1006_0	Idaṃ imassa vatthūti ācariyena vibhajitvā dassitā, amhehi ca ñātā, “tesaṃ vipallāsānaṃ	1006	
PA_tika-s05_01t:1006_1	katame mūlakāraṇadhammā”ti pucchitabbattā “dve dhammā”tiādi vuttaṃ. Cittassa saṃkilesā,	1006	
PA_tika-s05_01t:1006_2	taṇhā ca avijjā ca – ime dve dhammā vipallāsānaṃ mūlakāraṇabhūtā bhavanti.	1006	
PA_tika-s05_01t:1007_0	“Ime dve dhammā ekato vipallāsānaṃ mūlakāraṇaṃ kiṃ honti, udāhu visuṃ visu”nti vattabbattā	1007	
PA_tika-s05_01t:1007_1	visuṃ visuṃ vibhajituṃ “taṇhānivuta”ntiādi vuttaṃ. Avijjārahitā taṇhā nāma natthi,	1007	
PA_tika-s05_01t:1007_2	tasmā “taṇhāavijjānivuta”nti vattabbanti? Na, taṇhāya sātisayapaccayattā. Sātisayāya	1007	
PA_tika-s05_01t:1007_3	hi taṇhāya asubhepi “subha”nti, dukkhepi “sukha”nti samanupassanti. “Taṇhā ca avijjā	1007	
PA_tika-s05_01t:1007_4	cā”ti vuttattā “avijjānivuta”nti vattabbaṃ, kasmā “diṭṭhinivuta”nti vuttanti? Avijjāya	1007	
PA_tika-s05_01t:1007_5	diṭṭhi bhavatīti diṭṭhisīsena avijjaṃ gahetvā “diṭṭhinivuta”nti vuttaṃ, avijjānivutanti	1007	
PA_tika-s05_01t:1007_6	attho gahetabbo. “Avijjānivuta”nti vutte pana diṭṭhirahitā avijjāpi gahitā siyā,	1007	
PA_tika-s05_01t:1007_7	diṭṭhisahitāya hi avijjāya aniccepi “nicca”nti, anattaniyepi “attā”ti samanupassanti.	1007	
PA_tika-s05_01t:1008_0	“Kathaṃ taṇhāmūlako vipallāso pavatto, kathaṃ diṭṭhisahitāvijjāmūlako vipallāso pavatto”ti	1008	
PA_tika-s05_01t:1008_1	vattabbattā “tattha yo diṭṭhivipallāso”tiādi vuttaṃ. Tatthāti tesu taṇhāmūlakadiṭṭhisahitāvijjāmūlakesu.	1008	
PA_tika-s05_01t:1008_2	Diṭṭhivipallāsoti diṭṭhisahitāvijjāmūlakavipallāso. Atītaṃ rūpaṃ attato samanupassatīti	1008	
PA_tika-s05_01t:1008_3	adabbabhūtopi dabbabhūto viya vutto. Taṇhāvipallāsoti diṭṭhisahitataṇhāmūlako vipallāso	1008	
PA_tika-s05_01t:1008_4	anāgataṃ rūpaṃ diṭṭhibhinandanavasena abhinandatīti. Evaṃ atītasamanupassanaanāgatābhinandanabhedena	1008	
PA_tika-s05_01t:1008_5	pavattiviseso daṭṭhabbo. “Cittassa saṃkileso taṇhāavijjāyeva dve dhammā na honti,	1008	
PA_tika-s05_01t:1008_6	atha kho dasa kilesāpi, kasmā dveyeva vuttā”ti vattabbattā “dve dhammā cittassa upakkilesā”tiādi	1008	
PA_tika-s05_01t:1008_7	vuttaṃ. Taṇhā ca avijjā ca – ime dveyeva dhammā paramasāvajjassa vipallāsassa mūlakāraṇattā.	1008	
PA_tika-s05_01t:1008_8	Tāhi taṇhāavijjāhi visujjhantaṃ cittaṃ sabbehi kilesehi visujjhati, tasmā ca visesato	1008	
PA_tika-s05_01t:1008_9	cittassa upakkilesā hontīti dve dhammā vuttā. Na hi tāsu taṇhāavijjāsu arahattamaggena	1008	
PA_tika-s05_01t:1008_10	pahīnāsu koci saṃkileso appahīno nāma natthīti.	10081	
PA_tika-s05_01t:1009_0	“Vuttappakārā taṇhāavijjā vuttappakārānaṃ vipallāsānaṃyeva mūlakāraṇaṃ honti kiṃ,	1009	
PA_tika-s05_01t:1009_1	udāhu sakalassa vaṭṭassāpi mūlakāraṇaṃ honti ki”nti vattabbattā vuttappakārā taṇhāavijjā	1009	
PA_tika-s05_01t:1009_2	vuttappakārānaṃ mūlakāraṇaṃ honti yathā, evaṃ sakalassa vaṭṭassāpi mūlakāraṇaṃ hontīti	1009	
PA_tika-s05_01t:1009_3	dassetuṃ “tesa”ntiādi vuttaṃ. Tattha yesaṃ puggalānaṃ cittaṃ arakkhitaṃ, micchādiṭṭhihatañca	1009	
PA_tika-s05_01t:1009_4	hoti, tesaṃ puggalānaṃ. Yesaṃ avijjānīvaraṇānaṃ taṇhāsaṃyojanānaṃ pubbakoṭi na paññāyati,	1009	
PA_tika-s05_01t:1009_5	tehi avijjānīvaraṇehi taṇhāsaṃyojanehi saṃsāre sandhāvantānaṃ saṃsarantānaṃ puggalānaṃ	1009	
PA_tika-s05_01t:1009_6	sakiṃ nirayaṃ māravasagamanena sandhāvanaṃ saṃsaraṇaṃ hoti, sakiṃ tiracchānayoniṃ	1009	
PA_tika-s05_01t:1009_7	sandhāvanaṃ saṃsaraṇaṃ hoti, sakiṃ pettivisayaṃ sandhāvanaṃ saṃsaraṇaṃ hoti, sakiṃ	1009	
PA_tika-s05_01t:1009_8	asurakāyaṃ sandhāvanaṃ saṃsaraṇaṃ hoti, sakiṃ deve sandhāvanaṃ saṃsaraṇaṃ hoti, sakiṃ	1009	
PA_tika-s05_01t:1009_9	manusse sandhāvanaṃ saṃsaraṇaṃ hotīti attho.	1009	
PA_tika-s05_01t:1010_0	“Micchādiṭṭhihatena cā”ti suttappadesena desito attho ācariyena vibhatto, amhehi	1010	
PA_tika-s05_01t:1010_1	ca ñāto, “thinamiddhābhibhūtenāti suttappadesena desito attho kathaṃ vibhatto”ti	1010	
PA_tika-s05_01t:1010_2	vattabbattā “thinamiddhābhibhūtenā”tiādi vuttaṃ. Cittassa viññāṇakkhandhassa yā akallatā	1010	
PA_tika-s05_01t:1010_3	akammaniyatā atthi, idaṃ akallattaṃ akammaniyattaṃ thinaṃ nāma. Yaṃ kāyassa līnattaṃ	1010	
PA_tika-s05_01t:1010_4	vedanādikkhandhattayalīnattaṃ atthi, idaṃ kāyassa līnattaṃ middhaṃ nāmāti thinamiddhasarūpameva	1010	
PA_tika-s05_01t:1010_5	vuttaṃ. Tehi thinamiddhehi cittassa abhibhūtabhāvādiko pana suviññeyyattā na vutto,	1010	
PA_tika-s05_01t:1010_6	avuttepi yesaṃ puggalānaṃ cittaṃ thinamiddhehi abhibhūtaṃ, tesaṃ puggalānaṃ tena	1010	
PA_tika-s05_01t:1010_7	cittena cittasīsena saṃyojanena saṃsāre māravasagamanena sandhāvanaṃ saṃsaraṇaṃ pariyosānasabhāvo	1010	
PA_tika-s05_01t:1010_8	vitthāretvā gahetabbo.	1010	
PA_tika-s05_01t:1011_0	“Vasaṃ mārassa gacchatīti suttappadesena desito attho kathaṃ vibhatto”ti vattabbattā	1011	
PA_tika-s05_01t:1011_1	“vasaṃ mārassa gacchatī”ti vuttaṃ. Tattha kilesamārassāti kileso dānādipuññe māreti	1011	
PA_tika-s05_01t:1011_2	nivāretīti atthena māroti kilesamāro. Iminā kilesamāraṃ nissāya pavattattā abhisaṅkhāramārakhandhamāramaccumārā	1011	
PA_tika-s05_01t:1011_3	ca gahitā, ca-saddena vā gahitāti veditabbā. Sattamārassāti devaputtamārassa. Atha	1011	
PA_tika-s05_01t:1011_4	vā “devaputtamārassā”ti avatvā “sattamārassā”ti vuttattā yo yo rājacorādiko dānādīni	1011	
PA_tika-s05_01t:1011_5	vā issariyabhogādīni vā māreti, so so rājacorādikopi gahito, tasmā yassa kassaci	1011	
PA_tika-s05_01t:1011_6	sattamārassāti attho. Vasanti icchaṃ lobhaṃ adhippāyaṃ ruciṃ ākaṅkhaṃ āṇaṃ āṇattiṃ.	1011	
PA_tika-s05_01t:1011_7	Gacchatīti upagacchati upeti anuvattati anugacchati nātikkamatīti attho. “Kasmā vasaṃ	1011	
PA_tika-s05_01t:1011_8	gacchatī”ti vattabbattā “so hī”tiādi vuttaṃ. Yo satto arakkhitacittena ca micchādiṭṭhihatacittena	1011	
PA_tika-s05_01t:1011_9	ca thinamiddhābhibhūtacittena ca samannāgato hoti, so satto avijjānīvaraṇādīhi nivuto	1011	
PA_tika-s05_01t:1011_10	hutvā saṃsārābhimukho hi yasmā hoti, na visaṅkhārābhimukho, tasmā mārassa vasaṃ gacchatīti attho.	10111	
PA_tika-s05_01t:1012_0	“Arakkhitenātiādikassa yassa suttassa attho vibhatto, tena ‘arakkhitenā’tiādikena	1012	
PA_tika-s05_01t:1012_1	suttena kittakāni saccāni desitānī”tivattabbattā “imāni bhagavatā”tiādi vuttaṃ. “Arakkhitenā”tiādisuttena	1012	
PA_tika-s05_01t:1012_2	bhagavatā imāni dve saccāni desitāni dukkhaṃ, samudayo cāti. Kathaṃ desitāni? Abhidhammanissitāya	1012	
PA_tika-s05_01t:1012_3	kathāya ceva suttantanissitāya kathāya ca desitāni. Tāsu kathāsu abhidhammanissitāya	1012	
PA_tika-s05_01t:1012_4	kathāya desite sati “arakkhitena cittenā”ti iminā padena arakkhitaṃ rattampi cittaṃ,	1012	
PA_tika-s05_01t:1012_5	arakkhitaṃ duṭṭhampi cittaṃ, arakkhitaṃ mūḷhampi cittaṃ bhagavatā desitaṃ ñāpitaṃ.	1012	
PA_tika-s05_01t:1012_6	Tattha rattacittaṃ lobhasahagatacittuppādavasena aṭṭhavidhaṃ, duṭṭhacittaṃ paṭighasampayuttacittuppādavasena	1012	
PA_tika-s05_01t:1012_7	dubbidhaṃ, mūḷhacittaṃ momūhacittuppādavasena dubbidhanti veditabbaṃ. Imesañhi cittuppādānaṃ	1012	
PA_tika-s05_01t:1012_8	vasena yā cakkhundriyādīnaṃ agutti anārakkhā uppannā, tāya aguttiyā anārakkhāya cittaṃ	1012	
PA_tika-s05_01t:1012_9	arakkhitaṃ hoti phalūpacārenāti.	1012	
PA_tika-s05_01t:1013_0	“Micchādiṭṭhihatenā”ti iminā padena micchādiṭṭhisaṃsaṭṭhaṃ cittaṃ desitaṃ, taṃ diṭṭhisampayuttacittuppādavasena	1013	
PA_tika-s05_01t:1013_1	catubbidhanti veditabbaṃ. Tañhi micchādiṭṭhiyā saṃsaṭṭhabhāvena micchādiṭṭhivasānugatattā	1013	
PA_tika-s05_01t:1013_2	micchādiṭṭhihataṃ nāmāti. “Thinamiddhābhibhūtenā”ti iminā padena thinamiddhena saṃsaṭṭhaṃ	1013	
PA_tika-s05_01t:1013_3	cittaṃ desitaṃ, taṃ sasaṅkhārikacittuppādavasena pañcavidhanti veditabbaṃ. Tañhi	1013	
PA_tika-s05_01t:1013_4	thinamiddhena saṃsaṭṭhabhāvena thinamiddhavasānugatattā thinamiddhābhibhūtaṃ nāmāti	1013	
PA_tika-s05_01t:1013_5	evaṃ ye dvādasākusalā cittuppādakaṇḍe “katame dhammā akusalā? Yasmiṃ samaye akusalaṃ	1013	
PA_tika-s05_01t:1013_6	cittaṃ uppannaṃ hotī”tiādinā vitthārato vattabbā, te dvādasākusalacittuppādā tīhi	1013	
PA_tika-s05_01t:1013_7	padehi bhagavatā desitāti veditabbā. “Mārassā”ti padena pañca mārā gahitā. Tesu kilesamāro	1013	
PA_tika-s05_01t:1013_8	“cattāro āsavā, cattāro oghā, cattāro yogā, cattāro ganthā, cattāri upādānāni, aṭṭha	1013	
PA_tika-s05_01t:1013_9	nīvaraṇā, dasa kilesā”ti desito. Abhisaṅkhāramāro pana “kusalā cetanā akusalā cetanā	1013	
PA_tika-s05_01t:1013_10	kusalaṃ kammaṃ akusalaṃ kamma”ntiādinā desito. Khandhamāro pana “attabhāvo pañcakkhandhā”tiādinā	10131	
PA_tika-s05_01t:1013_11	desito. Maccumāro pana “cuti cavanatā”tiādinā desito. Evaṃ tāvettha abhidhammanissitāya	10131	
PA_tika-s05_01t:1013_12	kathāya desito attho daṭṭhabbo.	10131	
PA_tika-s05_01t:1014_0	Suttantanissitāya pana kathāya desite sati “cakkhunā rūpaṃ disvā nimittaggāhī hoti	1014	
PA_tika-s05_01t:1014_1	anubyañjanaggāhī, yatvādhikaraṇamenaṃ cakkhundriyaṃ asaṃvutaṃ viharantaṃ abhijjhādomanassā	1014	
PA_tika-s05_01t:1014_2	pāpakā akusalā dhammā anvāssaveyyuṃ, tassa saṃvarāya na paṭipajjati, na rakkhati	1014	
PA_tika-s05_01t:1014_3	cakkhundriyaṃ, cakkhundriye na saṃvaraṃ āpajjati…pe… sotindriye na saṃvaraṃ āpajjati…	1014	
PA_tika-s05_01t:1014_4	ghānindriye na saṃvaraṃ āpajjati… jivhindriye na saṃvaraṃ āpajjati… kāyindriye na	1014	
PA_tika-s05_01t:1014_5	saṃvaraṃ āpajjati… manindriye na saṃvaraṃ āpajjatī”ti evaṃ puggalādhiṭṭhānena yaṃ	1014	
PA_tika-s05_01t:1014_6	chadvārikacittaṃ vuttaṃ, taṃ chadvārikacittaṃ “arakkhitena cittenā”ti iminā padena	1014	
PA_tika-s05_01t:1014_7	desitaṃ. Yā micchādiṭṭhiyo pubbantakappanavasena vā aparantakappanavasena vā pubbantāparantakappanavasena	1014	
PA_tika-s05_01t:1014_8	vā micchā abhinivisantassa ayoniso ummujjantassa “sassato loko”ti vā “asassato loko”ti	1014	
PA_tika-s05_01t:1014_9	vā “na hoti tathāgato paraṃ maraṇā”ti vā uppannā, tāhi diṭṭhīhi vā, yā ca diṭṭhiyo	1014	
PA_tika-s05_01t:1014_10	“imā cattāro sassatavādā…pe… paramadiṭṭhadhammanibbānavādā”ti brahmajālasuttādīsu	10141	
PA_tika-s05_01t:1014_11	vuttā, tāhi diṭṭhīhi vā sampayuttaṃ yaṃ cittaṃ “micchādiṭṭhihatena cā”ti iminā padena desitaṃ.	10141	
PA_tika-s05_01t:1015_0	“Thinaṃ nāma cittassa akammaññatā, middhaṃ nāma vedanādikkhandhattayassa akammaññatā”ti	1015	
PA_tika-s05_01t:1015_1	vā “thinaṃ anussāhasaṃsīdanaṃ, middhaṃ ussāhasattivighāto”ti vā yāni thinamiddhāni	1015	
PA_tika-s05_01t:1015_2	vuttāni, tehi thinamiddhehi yaṃ cittaṃ abhibhūtaṃ ajjhotthaṭaṃ, taṃ cittaṃ “thinamiddhābhibhūtenā”ti	1015	
PA_tika-s05_01t:1015_3	iminā padena desitaṃ.	1015	
PA_tika-s05_01t:1016_0	“Vaso nāma icchā lobho adhippāyo ruci ākaṅkhā āṇā āṇattī”ti yo vaso vutto, so vaso	1016	
PA_tika-s05_01t:1016_1	“vasa”nti iminā padena desito. “Pañca mārā – khandhamāro abhisaṅkhāramāro maccumāro	1016	
PA_tika-s05_01t:1016_2	devaputtamāro kilesamāro”ti yo māro vutto, so māro “mārassā”ti iminā desito. “Gacchati,	1016	
PA_tika-s05_01t:1016_3	upagacchati, upeti, anuvattati, anugacchati, nātikkamatī”ti yo puggalo vutto, so	1016	
PA_tika-s05_01t:1016_4	puggalo “gacchatī”ti iminā desitoti. Evaṃ desitesu dhammesu akusalā samudayasaccaṃ,	1016	
PA_tika-s05_01t:1016_5	“vasaṃ mārassa gacchatī”ti iminā padena ye pañcupādānakkhandhe upādāya paññatto puggalo	1016	
PA_tika-s05_01t:1016_6	vutto, te pañcupādānakkhandhā dukkhasaccanti dve saccāni desitāni. “Kimatthāya dve	1016	
PA_tika-s05_01t:1016_7	saccāni desitānī”ti pucchitabbattā “tesaṃ bhagavā”tiādi vuttaṃ. Tesaṃ dvinnaṃ saccānaṃ	1016	
PA_tika-s05_01t:1016_8	pariññāya ca pahānāya ca “arakkhitenā”tiādi dhammaṃ bhagavā deseti, tāni dve saccāni	1016	
PA_tika-s05_01t:1016_9	“arakkhitenā”tiādikena ñāpetīti attho.	1016	
PA_tika-s05_01t:1017_0	“Tesu dvīsu saccesu kassa saccassa pariññāya, kassa saccassa pahānāya desetī”ti pucchitabbattā	1017	
PA_tika-s05_01t:1017_1	“dukkhassa pariññāya, samudayassa pahānāyā”ti vuttaṃ. “Pariññāpahānehi katamāni saccāni	1017	
PA_tika-s05_01t:1017_2	desitānī”ti vattabbattā “yena cā”tiādi vuttaṃ. Yena arahattamaggena parijānāti, yena	1017	
PA_tika-s05_01t:1017_3	arahattamaggena pajahati ca, ayaṃ arahattamaggo maggasaccaṃ nāma. Yaṃ nibbānadhammaṃ	1017	
PA_tika-s05_01t:1017_4	ārabbha taṇhāya, avijjāya ca pahānaṃ jātaṃ, ayaṃ nibbānadhammo nirodho nirodhasaccaṃ	1017	
PA_tika-s05_01t:1017_5	nāmāti. Evaṃ cattāri saccāni bhagavatā desitāni.	1017	
PA_tika-s05_01t:1018_0	“Catunnaṃ saccānaṃ desitabhāvo kena viññātabbo”ti vattabbattā “tenāhā”tiādi vuttaṃ.	1018	
PA_tika-s05_01t:1018_1	Tesu catūsu saccesu samudayasaccena assādo gahito, dukkhasaccena ādīnavo gahito,	1018	
PA_tika-s05_01t:1018_2	maggasaccanirodhasaccehi nissaraṇaṃ gahitaṃ, samudayappahānavasena sabbagatipajahanaṃ	1018	
PA_tika-s05_01t:1018_3	jātaṃ, sabbagatipajahanaṃ phalanti gahitaṃ. Yena rakkhitacittatādikena sabbagatipajahanaṃ	1018	
PA_tika-s05_01t:1018_4	jātaṃ, so rakkhitacittatādiko upāyoti gahito, arakkhitacittatādikassa paṭisedhanamukhena	1018	
PA_tika-s05_01t:1018_5	rakkhitacittatādikassa niyojanaṃ bhagavato āṇattīti gahitanti desanāhārena nānāsuttesu	1018	
PA_tika-s05_01t:1018_6	dassitā assādādayo “arakkhitenā”tiādike ekasmiṃyeva sutte nīharitvā dassitā.	1018	
PA_tika-s05_01t:1019_0	“Assādādīnaṃ nīharitvā dassitabhāvo kena viññātabbo saddahitabbo”ti vattabbattā “tenāhā”tiādi	1019	
PA_tika-s05_01t:1019_1	vuttaṃ. Ettha ca yena saṃvaṇṇanāvisesena nānāsuttesu assādādayo nīharitvā dassitā,	1019	
PA_tika-s05_01t:1019_2	so saṃvaṇṇanāviseso desanāhāravibhaṅgo nāma. Yena saṃvaṇṇanāvisesena ekasmiṃyeva	1019	
PA_tika-s05_01t:1019_3	sutte assādādayo nīharitvā dassitā, so saṃvaṇṇanāviseso desanāhārasampāto nāmāti viseso daṭṭhabbo.	1019	
PA_tika-s05_01t:1020_0	“Ettakova desanāhārasampāto paripuṇṇo”ti vattabbattā “niyutto desanāhārasampāto”ti	1020	
PA_tika-s05_01t:1020_1	vuttaṃ. Ekekasmiṃyeva sutte assādādayo yena yena saṃvaṇṇanāvisesabhūtena desanāhārasampātena	1020	
PA_tika-s05_01t:1020_2	nīharitvā yathārahaṃ dassitā, so so saṃvaṇṇanāvisesabhūto desanāhārasampāto niyutto	1020	
PA_tika-s05_01t:1020_3	yathārahaṃ niddhāretvā yujjitabboti attho gahito.	1020	
PA_tika-s05_01t:1021	Iti desanāhārasampāte sattibalānurūpā racitā	102	
PA_tika-s05_01t:1022	Vibhāvanā niṭṭhitā.	102	
PA_tika-s05_01t:1023	Paṇḍitehi pana…pe… gahetabboti.	102	
PA_tika-s05_01t:1024	2. Vicayahārasampātavibhāvanā	102	
PA_tika-s05_01t:1025_0	53. Yena desanāhārasampātena assādādayo ācariyena vibhattā, amhehi ca ñātā, so desanāhārasampāto	1025	
PA_tika-s05_01t:1025_1	paripuṇṇo, “katamo vicayahārasampāto”ti pucchitabbattā “tattha katamo vicayo hārasampāto”tiādi	1025	
PA_tika-s05_01t:1025_2	vuttaṃ. Tatthāti tesu desanāhārasampātādīsu soḷasasu hārasampātesu katamo saṃvaṇṇanāviseso	1025	
PA_tika-s05_01t:1025_3	vicayahārasampāto nāmāti pucchati. Imesu dhammesu ayaṃ dhammo yena saṃvaṇṇanāvisesena	1025	
PA_tika-s05_01t:1025_4	vicayitabbo, so saṃvaṇṇanāviseso vicayahārasampāto nāmāti niyametvā vibhajituṃ “tattha	1025	
PA_tika-s05_01t:1025_5	taṇhā”tiādi vuttaṃ. Aṭṭhakathāyaṃ pana –	1025	
PA_tika-s05_01t:1026_0	“Evaṃ desanāhārasampātaṃ dassetvā idāni vicayahārasampātaṃ dassento yasmā desanāhārapadatthavicayo	1026	
PA_tika-s05_01t:1026_1	vicayahāro, tasmā desanāhāre vipallāsahetubhāvena niddhāritāya taṇhāya kusalādivibhāgapavicayamukhena	1026	
PA_tika-s05_01t:1026_2	vicayahārasampātaṃ dassetuṃ ‘tattha taṇhā duvidhā’tiādi āraddha”nti –	1026	
PA_tika-s05_01t:1027_0	Vuttaṃ. Tattha tatthāti tasmiṃ “arakkhitena cittenā”tiādisuttatthe desanāhārasampātena	1027	
PA_tika-s05_01t:1027_1	saṃvaṇṇite akusaladhamme “taṇhā”ti niddhāritā sabbataṇhā. Kusalāpīti catubhūmake	1027	
PA_tika-s05_01t:1027_2	kusale uddissa pavattā taṇhāpi. Akusalāpīti akusaladhamme uddissa pavattā taṇhāpīti	1027	
PA_tika-s05_01t:1027_3	duvidhā hotīti vicayitabbā. Tena vuttaṃ ṭīkāyaṃ – “kusaladhammārammaṇāti kusaladhamme	1027	
PA_tika-s05_01t:1027_4	uddissa pavattamattaṃ sandhāya vuttaṃ, na tesaṃ ārammaṇapaccayataṃ, idha ‘kusalā	1027	
PA_tika-s05_01t:1027_5	dhammā’ti lokuttaradhammānampi adhippetattā”ti.	1027	
PA_tika-s05_01t:1028_0	“Kusalā taṇhā kiṃgāminī, akusalā taṇhā kiṃ gāminī”ti pucchitabbattā “akusalā saṃsāragāminī”tiādi	1028	
PA_tika-s05_01t:1028_1	vuttaṃ. Atha vā “katamo kusalākusalataṇhānaṃ viseso”ti pucchitabbattā “akusalā saṃsāragāminī”tiādi	1028	
PA_tika-s05_01t:1028_2	vuttaṃ. “Taṇhā nāma saṃsāragāminī hotu, kathaṃ apacayagāminī”ti vattabbattā “pahānataṇhā”ti	1028	
PA_tika-s05_01t:1028_3	vuttaṃ, pahānassa hetubhūtā taṇhā pahānataṇhāti attho, pahātabbataṇhaṃ āgamma yaṃ	1028	
PA_tika-s05_01t:1028_4	pahānaṃ pavattetabbaṃ, tena pavattetabbena pahānena apacayaṃ gacchatīti vuttaṃ hoti.	1028	
PA_tika-s05_01t:1029_0	“Kiṃ pana taṇhāyeva kusalākusalāti dubbidhā, udāhu aññopi kusalākusalāti dubbidho”ti	1029	
PA_tika-s05_01t:1029_1	vattabbattā “mānopī”tiādi vuttaṃ. “Katamo māno kusalo, katamo māno akusalo”ti pucchitabbattā	1029	
PA_tika-s05_01t:1029_2	“yaṃ mānaṃ nissāya mānaṃ pajahati, ayaṃ māno kusalo. Yo pana māno dukkhaṃ nibbattayati,	1029	
PA_tika-s05_01t:1029_3	ayaṃ māno akusalo”ti vuttaṃ. Tattha yaṃ mānaṃ…pe… kusaloti yaṃ mānaṃ nissāya upanissāya	1029	
PA_tika-s05_01t:1029_4	pahānaṃ pavattitaṃ, tena pahānena santāne uppajjanārahaṃ mānaṃ pajahati, ayaṃ upanissayapaccayabhūto	1029	
PA_tika-s05_01t:1029_5	māno phalūpacārena kusalo. Yo pana…pe… akusaloti yo pana māno parahiṃsanādivasena	1029	
PA_tika-s05_01t:1029_6	pavattamāno hutvā attano ca parassa ca dukkhaṃ nibbattayati, ayaṃ māno akusaloti	1029	
PA_tika-s05_01t:1029_7	vicayitvā veditabbo.	1029	
PA_tika-s05_01t:1030_0	“Saṃsārāpacayagāminīsu tāsu taṇhāsu katamā apacayagāminī taṇhā kusalā”ti pucchitabbattā	1030	
PA_tika-s05_01t:1030_1	“kusalā”ti vuttāya taṇhāya sarūpaṃ dassetuṃ “tattha yaṃ nekkhammasita”ntiādi vuttaṃ.	1030	
PA_tika-s05_01t:1030_2	Tatthāti tāsu saṃsārāpacayagāminīsu taṇhābhūtāsu kusalākusalāsu. Ayaṃ taṇhā kusalāti	1030	
PA_tika-s05_01t:1030_3	sambandho. “Ariyā puggalā santaṃ āyatanaṃ yaṃ ariyaphaladhammaṃ sacchikatvā upasampajja	1030	
PA_tika-s05_01t:1030_4	viharanti, taṃ āyatanaṃ ariyaphaladhammaṃ ahaṃ kudāssu sacchikatvā viharissa”nti	1030	
PA_tika-s05_01t:1030_5	patthayantassa tassa kulaputtassa tasmiṃ ariyaphale pihā uppajjati, pihāpaccayā yaṃ	1030	
PA_tika-s05_01t:1030_6	domanassaṃ uppajjati, idaṃ domanassaṃ “nekkhammasita”nti vuccati. Ayaṃ ariyaphale	1030	
PA_tika-s05_01t:1030_7	pihāsaṅkhātā taṇhā kusalā anavajjā anavajjaariyaphaladhammaṃ uddissa pavattattāti vicayitabbaṃ.	1030	
PA_tika-s05_01t:1031_0	“Kathaṃ pavattā”ti vattabbattā “rāgavirāgā”tiādi vuttaṃ. Yā rāgavirāgā cetovimutti	1031	
PA_tika-s05_01t:1031_1	pattabbā. Tadārammaṇā taṃ cetovimuttiṃ āgamma pavattā taṇhā kusalā anavajjā, yā avijjāvirāgā	1031	
PA_tika-s05_01t:1031_2	paññāvimutti pattabbā, tadārammaṇā taṃ paññāvimuttiṃ āgamma pavattā taṇhā kusalā	1031	
PA_tika-s05_01t:1031_3	anavajjāti vicayitabbā. Tāya paññāvimuttiyā vasena bhagavatā –	1031	
PA_tika-s05_01t:1032	“Tasmā rakkhitacittassa, sammāsaṅkappagocaro;	103	
PA_tika-s05_01t:1033	Sammādiṭṭhipurekkhāro, ñatvāna udayabbayaṃ;	103	
PA_tika-s05_01t:1034	Thinamiddhābhibhū bhikkhu, sabbā duggatiyo jahe”ti. –	103	
PA_tika-s05_01t:1035_0	Gāthāyaṃ “sabbā duggatiyo jahe”ti padaṃ vuttaṃ, “tassā paññāvimuttiyā yo pavicayo	1035	
PA_tika-s05_01t:1035_1	kātabbo, katamo so pavicayo”ti pucchitabbattā “tassā ko pavicayo”tiādi vuttaṃ. Tassā	1035	
PA_tika-s05_01t:1035_2	paññāvimuttiyā ko pavicayoti ce puccheyya “aṭṭha maggaṅgāni – sammādiṭṭhi sammāsaṅkappo	1035	
PA_tika-s05_01t:1035_3	sammāvācā sammākammanto sammāājīvo sammāvāyāmo sammāsati sammāsamādhī”ti pavicayo	1035	
PA_tika-s05_01t:1035_4	veditabbo. “So pavicayo kattha daṭṭhabbo”ti pucchitabbattā “so katthā”tiādi vuttaṃ.	1035	
PA_tika-s05_01t:1035_5	So paññāvimuttiyā pavicayo kattha kasmiṃ dhamme daṭṭhabboti pucchati. Catutthe jhāne	1035	
PA_tika-s05_01t:1035_6	pāramitāya ukkaṃsagatāya catutthajjhānabhāvanāya so pavicayo daṭṭhabbo.	1035	
PA_tika-s05_01t:1036_0	“Catutthe jhāne pāramitāyā”ti vuttamatthaṃ vivarituṃ “catutthe hi jhāne”tiādi vuttaṃ.	1036	
PA_tika-s05_01t:1036_1	Yo so catutthajjhānalābhī puggalo catutthe jhāne parisuddhaṃ pariyodātaṃ anaṅgaṇaṃ	1036	
PA_tika-s05_01t:1036_2	vigatūpakkilesaṃ mudu kammaniyaṃ ṭhitaṃ āneñjappattaṃ, iti aṭṭhaṅgasamannāgataṃ cittaṃ	1036	
PA_tika-s05_01t:1036_3	bhāvayati, so catutthajjhānalābhī puggalo tattha catutthe jhāne aṭṭhavidhaṃ vijjācaraṇaṃ	1036	
PA_tika-s05_01t:1036_4	adhigacchati. Katamaṃ aṭṭhavidhaṃ? Cha abhiññā, dve ca visese vā adhigacchatīti yojanā.	1036	
PA_tika-s05_01t:1036_5	Iddhividhādayo pañca, lokiyābhiññā ceva arahattamaggapaññā cāti cha abhiññā. Manomayiddhi	1036	
PA_tika-s05_01t:1036_6	ceva vipassanāñāṇañcāti dve ca visesā honti.	1036	
PA_tika-s05_01t:1037_0	“Taṃ catutthajjhānacittaṃ kuto parisuddhaṃ…pe… kuto āneñjappatta”nti pucchitabbattā	1037	
PA_tika-s05_01t:1037_1	“taṃ cittaṃ yato parisuddha”ntiādi vuttaṃ. Taṃ cittaṃ yato upekkhāsatipārisuddhibhāvato	1037	
PA_tika-s05_01t:1037_2	parisuddhaṃ, tato upekkhāsatipārisuddhibhāvato pariyodātaṃ hoti. Sukhādīnaṃ paccayaghātena	1037	
PA_tika-s05_01t:1037_3	yato vītarāgādianaṅgaṇabhāvato anaṅgaṇaṃ, tato vītarāgādianaṅgaṇabhāvato vigatūpakkilesaṃ.	1037	
PA_tika-s05_01t:1037_4	Yato subhāvitabhāvato mudu, tato subhāvitabhāvato kammaniyaṃ. Yato parisuddhādīsu	1037	
PA_tika-s05_01t:1037_5	ṭhitabhāvato ṭhitaṃ, tato parisuddhādīsu ṭhitabhāvato āneñjappattaṃ hotītipi yojanā	1037	
PA_tika-s05_01t:1037_6	yuttā aṭṭhakathāyaṃ yugaḷato āgatattā. Saddhāvīriyasatisamādhipaññāobhāsehi pariggahitabhāvato	1037	
PA_tika-s05_01t:1037_7	āneñjappattaṃ. Saddhāya hi pariggahitaṃ cittaṃ paṭipakkhe assaddhiye na iñjati na	1037	
PA_tika-s05_01t:1037_8	calati, vīriyena pariggahitaṃ cittaṃ paṭipakkhe kosajje na iñjati, satiyā pariggahitaṃ	1037	
PA_tika-s05_01t:1037_9	cittaṃ paṭipakkhe pamāde na iñjati, samādhinā pariggahitaṃ cittaṃ paṭipakkhe uddhacce	1037	
PA_tika-s05_01t:1037_10	na iñjati, paññāya pariggahitaṃ cittaṃ paṭipakkhāya avijjāya na iñjati, obhāsagataṃ	10371	
PA_tika-s05_01t:1037_11	cittaṃ kilesandhakāre na iñjati. Iti imehi chahi dhammehi pariggahitaṃ catutthajjhānacittaṃ	10371	
PA_tika-s05_01t:1037_12	āneñjappattaṃ hoti. Evaṃ aṭṭhaṅgasamannāgatattā catutthajjhānacittaṃ channaṃ abhiññāñāṇānañca	10371	
PA_tika-s05_01t:1037_13	manomayiddhivipassanāñāṇānañca adhigamūpāyo hoti, tasmā so paññāvimuttiparicayo catutthajjhāne	10371	
PA_tika-s05_01t:1037_14	daṭṭhabboyevāti saṅkhepattho. Vitthārato pana aṭṭhakathāyaṃ “tattha upekkhāsatipārisuddhibhāvenā”tiādinā	10371	
PA_tika-s05_01t:1037_15	vā “aparo nayo”tiādinā vā vuttoyevāti amhehi na vutto.	10371	
PA_tika-s05_01t:1038_0	“Yesaṃ rāgādiaṅgaṇānaṃ abhāvena anaṅgaṇaṃ, yesaṃ abhijjhādiupakkilesānaṃ abhāvena	1038	
PA_tika-s05_01t:1038_1	vigatūpakkilesaṃ, yāya cittassa ṭhitiyā abhāvena ṭhitaṃ, iñjanāya abhāvena āneñjappattaṃ,	1038	
PA_tika-s05_01t:1038_2	te rāgādiaṅgaṇādayo katamāya pakkhā”ti pucchitabbattā “tattha aṅgaṇā”tiādi vuttaṃ.	1038	
PA_tika-s05_01t:1038_3	Tatthāti tesu rāgādiaṅgaṇādīsu aṅgaṇā ca rāgādiaṅgaṇā ca upakkilesā abhijjhādiupakkilesā	1038	
PA_tika-s05_01t:1038_4	ca santi, tadubhayaṃ rāgādiaṅgaṇaabhijjhādiupakkilesadvayaṃ taṇhāpakkho rāgādiaṅgaṇānaṃ	1038	
PA_tika-s05_01t:1038_5	taṇhāsabhāvattā, abhijjhādiupakkilesānañca taṇhāya anulomattā. Yā iñjanā phandanā	1038	
PA_tika-s05_01t:1038_6	yā ca cittassa aṭṭhiti anavaṭṭhānaṃ atthi, ayaṃ iñjanā aṭṭhiti diṭṭhipakkho iñjanāya	1038	
PA_tika-s05_01t:1038_7	ca aṭṭhitiyā ca micchābhinivesahetubhāvatoti pavicayo kātabbo.	1038	
PA_tika-s05_01t:1039_0	“Kiṃ pana catutthajjhānacittaṃ aṭṭhaṅgasamannāgatattāyeva channaṃ abhiññāñāṇānañca	1039	
PA_tika-s05_01t:1039_1	manomayiddhivipassanāñāṇānañca adhigamūpāyo hotī”ti pucchitabbattā “cattāri indriyānī”ti	1039	
PA_tika-s05_01t:1039_2	vuttaṃ. “Tassa catutthajjhānalābhino, dukkhindriyaṃ domanassindriyaṃ sukhindriyaṃ	1039	
PA_tika-s05_01t:1039_3	somanassindriyaṃ iti cattārindriyāni catutthajjhāne nirujjhanti, tassa catutthajjhānalābhino	1039	
PA_tika-s05_01t:1039_4	upekkhindriyaṃ avasiṭṭhaṃ bhavati, tasmāpi catutthajjhānacittaṃ vuttappakārānaṃ aṭṭhannaṃ	1039	
PA_tika-s05_01t:1039_5	ñāṇānaṃ adhigamūpāyo hoti, so ca adhigamūpāyabhāvo ciṇṇavasībhāvasseva bhaveyya,	1039	
PA_tika-s05_01t:1039_6	kathaṃ catutthajjhānamattalābhino ciṇṇavasībhāvo siyā”ti vattabbattā so catutthajjhānalābhī	1039	
PA_tika-s05_01t:1039_7	catutthajjhāneyeva aṭṭhatvā arūpasamāpattiyopi evaṃ katvā nibbatteti bhāveti, tasmā	1039	
PA_tika-s05_01t:1039_8	ciṇṇavasībhāvo hotīti dassetuṃ “so uparimaṃ samāpatti”ntiādi vuttaṃ. Tassattho aṭṭhakathāyaṃ	1039	
PA_tika-s05_01t:1039_9	vitthārato vutto, tasmā yojanamattaṃ karissāma.	1039	
PA_tika-s05_01t:1040_0	So rūpāvacaracatutthajjhānalābhī yogāvacaro rūpāvacaracatutthajjhānasamāpattito uparimaṃ	1040	
PA_tika-s05_01t:1040_1	ākāsānañcāyatanasamāpattiṃ santato santatarato manasi karoti. Yathāvuttaṃ uparimaṃ	1040	
PA_tika-s05_01t:1040_2	samāpattiṃ santato manasi karoto tassa catutthajjhānalābhino yogāvacarassa catutthajjhāne	1040	
PA_tika-s05_01t:1040_3	saññā saññāpadhānā samāpatti oḷārikā viya hutvā saṇṭhahati, paṭighasaññā ca ukkaṇṭhā	1040	
PA_tika-s05_01t:1040_4	anabhirati hutvā saṇṭhahati, so yathāvuttena vidhinā manasi karonto yogāvacaro sabbaso	1040	
PA_tika-s05_01t:1040_5	niravasesato rūpasaññānaṃ samatikkamā paṭighasaññānaṃ atthaṅgamā nānattasaññānaṃ	1040	
PA_tika-s05_01t:1040_6	amanasikārā “ākāsaṃ ananta”nti manasi katvā pavattamānaṃ ākāsānañcāyatanasamāpattiṃ	1040	
PA_tika-s05_01t:1040_7	sacchikatvā upasampajja viharati. Rūpasaññā rūpāvacarasaññā pañcavidhaabhiññābhinīhāro	1040	
PA_tika-s05_01t:1040_8	hoti. Nānattasaññā nānārammaṇesu vokāro akusalo pavattati. Evaṃ rūpāvacarajjhāne	1040	
PA_tika-s05_01t:1040_9	ādīnavadassī hutvā tā rūpasaññānānattasaññāyo ārammaṇe samatikkamati, assa yogāvacarassa	1040	
PA_tika-s05_01t:1040_10	paṭighasaññā ca abbhatthaṃ gacchati. Evaṃ iminā vuttanayena samatikkamena samāhitassa,	10401	
PA_tika-s05_01t:1040_11	santavuttinā arūpāvacarasamādhinā samāhitassa yogāvacarassa obhāso rūpāvacarajjhānobhāso	10401	
PA_tika-s05_01t:1040_12	antaradhāyati. Rūpānaṃ kasiṇarūpānaṃ jhānacakkhunā dassanañca antaradhāyatīti yojanā.	10401	
PA_tika-s05_01t:1041_0	“Yena samādhinā samāhitassa, samāhitassa obhāso ca rūpānaṃ dassanañca antaradhāyati,	1041	
PA_tika-s05_01t:1041_1	so samādhi kittakehi aṅgehi samannāgato, kathaṃ paccavekkhitabbo”ti pucchitabbattā	1041	
PA_tika-s05_01t:1041_2	“so samādhī”tiādi vuttaṃ. So samādhīti yena rūpārūpāvacarasamādhinā samāhito, so	1041	
PA_tika-s05_01t:1041_3	duvidhopi samādhi anabhijjhābyāpādavīriyārambhehi tīhi upakārakaṅgehi ca passaddhisatīhi	1041	
PA_tika-s05_01t:1041_4	dvīhi parikkhāraṅgehi ca avikkhittena ekena sabhāvaṅgena ca chahi aṅgehi samannāgatoti	1041	
PA_tika-s05_01t:1041_5	paccavekkhitabbo punappunaṃ cintetabbo sallakkhetabbo. “Kathaṃ kattha paccavekkhitabbo”ti	1041	
PA_tika-s05_01t:1041_6	pucchitabbattā “anabhijjhāsahagataṃ me mānasaṃ sabbaloke”tiādi vuttaṃ. “Tesu chasu	1041	
PA_tika-s05_01t:1041_7	aṅgesu kittako samatho, kittakā vipassanā”ti pucchitabbattā ettako samatho, ettakā	1041	
PA_tika-s05_01t:1041_8	vipassanāti vibhajituṃ “tattha yañcā”tiādi vuttaṃ.	1041	
PA_tika-s05_01t:1042_0	54. “Paññāvimuttī”ti vuttassa arahattaphalassa samādhissa samathavipassanāsaṅkhātā	1042	
PA_tika-s05_01t:1042_1	pubbabhāgapaṭipadā samādhimukhena ācariyena vibhattā, “tāya paṭipadāya labhitabbo	1042	
PA_tika-s05_01t:1042_2	arahattaphalasamādhi kittakena veditabbo”ti pucchitabbattā “so samādhi pañcavidhena	1042	
PA_tika-s05_01t:1042_3	veditabbo”ti vuttaṃ. Yo arahattaphalasamādhi samathavipassanāpaṭipadāya labhitabbo,	1042	
PA_tika-s05_01t:1042_4	so arahattaphalasamādhi pañcavidhena ñāṇadassanena veditabbo.	1042	
PA_tika-s05_01t:1043_0	“Kathaṃ pañcavidhañāṇadassanaṃ paccupaṭṭhitaṃ bhavatī”ti vattabbattā “ayaṃ samādhī”tiādi	1043	
PA_tika-s05_01t:1043_1	vuttaṃ. Ayaṃ arahattaphalasamādhi appitappitakkhaṇe phalasamāpattisukhattā paccuppannasukho	1043	
PA_tika-s05_01t:1043_2	hoti, iti paccavekkhantassa assa arahato paccattameva ñāṇadassanaṃ paccupaṭṭhitaṃ	1043	
PA_tika-s05_01t:1043_3	bhavati. Ayaṃ arahattaphalasamādhi āyatiṃ samāpajjitabbassa arahattaphalasamādhissa	1043	
PA_tika-s05_01t:1043_4	upanissayapaccayattā āyatiṃ sukhavipāko hoti, iti paccavekkhantassa…pe… bhavati.	1043	
PA_tika-s05_01t:1043_5	Ayaṃ arahattaphalasamādhi kilesaarīhi ārakattā ariyo, kāmāmisavaṭṭāmisalokāmisānaṃ	1043	
PA_tika-s05_01t:1043_6	abhāvato nirāmiso ca hoti, iti paccavekkhantassa…pe… bhavati. Ayaṃ arahattaphalasamādhi	1043	
PA_tika-s05_01t:1043_7	akāpurisehi sammāsambuddhapaccekabuddhasāvakabuddhehi sevitabbattā akāpurisasevito	1043	
PA_tika-s05_01t:1043_8	hoti, iti paccavekkhantassa…pe… bhavati. Ayaṃ arahattaphalasamādhi aṅgasantakilesadarathasantattā	1043	
PA_tika-s05_01t:1043_9	santo ceva divasampi samāpajjantassa atittikaraṇato paṇīto ca paṭippassaddhakilesena	1043	
PA_tika-s05_01t:1043_10	arahatā puggalena laddhattā paṭippassaddhiladdho ca arahattamaggasamādhisaṅkhātena	10431	
PA_tika-s05_01t:1043_11	ekodibhāvena adhigatattā ekodibhāvādhigato ca sasaṅkhārena sapayogena adhigatattā,	10431	
PA_tika-s05_01t:1043_12	nīvaraṇādipaccanīkadhamme niggayha anadhigatattā, aññe kilese vāretvā anadhigatattā,	10431	
PA_tika-s05_01t:1043_13	arahattamaggaphalabhāveneva pavattattā nasasaṅkhāraniggayhavāritagato hoti, iti paccavekkhantassa	10431	
PA_tika-s05_01t:1043_14	assa arahato paccattameva ñāṇadassanaṃ paccupaṭṭhitaṃ bhavatīti pañcavidhena ñāṇadassanena	10431	
PA_tika-s05_01t:1043_15	so arahattaphalasamādhi vicayitvā veditabboti.	10431	
PA_tika-s05_01t:1044_0	“Paccuppannasukhādīsu samādhīsu kittako samatho, kittakā vipassanā”ti pucchitabbattā	1044	
PA_tika-s05_01t:1044_1	“tattha yo ca samādhi paccuppannasukho”tiādi vuttaṃ. Samatho, vipassanāti ca arahattaphalasamathavipassanāva	1044	
PA_tika-s05_01t:1044_2	adhippetā, na pubbabhāgasamathavipassanāti. Arahattaphalasamādhi pañcavidhena veditabboti	1044	
PA_tika-s05_01t:1044_3	ācariyena vutto, “tassa arahattaphalasamādhissa pubbabhāgapaṭipadāyaṃ vutto samādhi	1044	
PA_tika-s05_01t:1044_4	kittakena veditabbo”ti pucchitabbattā “so samādhi pañcavidhena veditabbo”ti vuttaṃ.	1044	
PA_tika-s05_01t:1044_5	Yo rūpāvacaracatutthajjhānasamādhi pubbabhāgapaṭipadāyaṃ vutto, so rūpāvacaracatutthajjhānasamādhi	1044	
PA_tika-s05_01t:1044_6	pañcavidhena pakārena veditabbo. “Katamenā”ti pucchitabbattā “pītipharaṇatā”tiādi	1044	
PA_tika-s05_01t:1044_7	vuttaṃ. Paṭhamadutiyajjhānesu paññā pītipharaṇatā hoti. Paṭhamadutiyatatiyajjhānesu	1044	
PA_tika-s05_01t:1044_8	paññā sukhapharaṇatā hoti. Catutthajjhāne cetopariyapaññā cetopharaṇatā hoti. Dibbacakkhupaññā	1044	
PA_tika-s05_01t:1044_9	ālokapharaṇatā hoti. Jhānaṃ paccavekkhitvā pavattamānapaññā paccavekkhaṇānimittaṃ	1044	
PA_tika-s05_01t:1044_10	hoti. Iti pañcavidhena paññāpakārena vicayitvā veditabboti. “Tesu pañcavidhesu pakāresu	10441	
PA_tika-s05_01t:1044_11	kittako samatho, kittakā vipassanā”ti pucchitabbattā “tattha yo ca pītipharaṇo”tiādi vuttaṃ.	10441	
PA_tika-s05_01t:1045_0	55. Sampayogavasena samādhi ācariyena vibhatto, amhehi ca ñāto, “kathaṃ ārammaṇavasena	1045	
PA_tika-s05_01t:1045_1	vibhatto”ti pucchitabbattā “dasa kasiṇāyatanānī”tiādi vuttaṃ. Imehi dasahi ārammaṇehi	1045	
PA_tika-s05_01t:1045_2	kasiṇehipi samādhi vicinitvā veditabboti. “Tesu dasasu kittako samatho, kittakā vipassanā”ti	1045	
PA_tika-s05_01t:1045_3	pucchitabbattā “tattha yañcā”tiādi vuttaṃ. Kasiṇanti ca kasiṇamaṇḍalampi parikammampi	1045	
PA_tika-s05_01t:1045_4	paṭibhāganimittampi tasmiṃ paṭibhāganimitte uppannajjhānampi vuccati, idha pana sasampayuttajjhānameva adhippetaṃ.	1045	
PA_tika-s05_01t:1046_0	“Kiṃ pana vuttappakāro samādhiyeva samathavipassanāya yojetabbo, udāhu aññopi yojetabbo”ti	1046	
PA_tika-s05_01t:1046_1	vattabbattā satipaṭṭhānādipubbabhāgapaṭipadābhedena anekabhedabhinno niravaseso ariyamaggopi	1046	
PA_tika-s05_01t:1046_2	vicayitvā yojetabboti dassetuṃ “evaṃ sabbo”tiādi vuttaṃ. Tattha evanti mayā vuttanayena	1046	
PA_tika-s05_01t:1046_3	vuttanayānusārena sabbo niravaseso satipaṭṭhānādipubbabhāgapaṭipadābhedena anekabhedabhinno	1046	
PA_tika-s05_01t:1046_4	ariyo maggo yojetabbo. Kathaṃ? Yena yena anabhijjhādiākārena paccuppannasukhatādiākārena	1046	
PA_tika-s05_01t:1046_5	samādhi mayā vutto, tena tena anabhijjhādiākārena paccuppannasukhatādiākārena yo	1046	
PA_tika-s05_01t:1046_6	yo ariyamaggo samathena yojetuṃ sambhavati, so so ariyamaggo samathena vicayitvā	1046	
PA_tika-s05_01t:1046_7	yojayitabbo. Yo yo ariyamaggo vipassanāya yojetuṃ sambhavati, so so ariyamaggo vipassanāya	1046	
PA_tika-s05_01t:1046_8	yojayitvā yojayitabboti attho gahetabbo.	1046	
PA_tika-s05_01t:1047_0	“Yehi samathādhiṭṭhānehi vipassanādhammehi yojayitabbo, te samathādhiṭṭhānā vipassanādhammā	1047	
PA_tika-s05_01t:1047_1	katamehi dhammehi saṅgahitā”ti pucchitabbattā “te tīhi dhammehi saṅgahitā aniccatāya	1047	
PA_tika-s05_01t:1047_2	dukkhatāya anattatāyā”ti vuttaṃ, te samathādhiṭṭhānā vipassanādhammā “aniccatāya	1047	
PA_tika-s05_01t:1047_3	paññāya dukkhatāya paññāya anattatāya paññāyā”ti tīhi anupassanādhammehi saṅgahitā	1047	
PA_tika-s05_01t:1047_4	gaṇhitāti attho. Aniccatādinā sahacaraṇato anupassanāpaññāpi “aniccatā dukkhatā anattatā”ti vuccati.	1047	
PA_tika-s05_01t:1048	“Yo yogī puggalo samathādhiṭṭhānaṃ vipassanaṃ bhāvayamāno hoti, so yogī puggalo kiṃ bhāvayatī”ti pucchitabbattā “so samathavipassanaṃ bhāvayamāno”tiādi vuttaṃ.	104	
PA_tika-s05_01t:1049_0	Samathavipassanādīni bhāvayamāno puggalo rāgacarito dosacarito mohacaritoti tividho,	1049	
PA_tika-s05_01t:1049_1	“tattha katamo puggalo katamena katamena vimokkhamukhena niyyāti, katamāyaṃ katamāyaṃ	1049	
PA_tika-s05_01t:1049_2	sikkhanto, katamaṃ katamaṃ pajahanto, katamaṃ katamaṃ anupagacchanto, katamaṃ katamaṃ	1049	
PA_tika-s05_01t:1049_3	parijānanto, katamaṃ katamaṃ pavāhento, katamaṃ katamaṃ niddhunanto, katamaṃ katamaṃ	1049	
PA_tika-s05_01t:1049_4	vamento, katamaṃ katamaṃ nibbāpento, katamaṃ katamaṃ uppāṭento, katamaṃ katamaṃ vijaṭento	1049	
PA_tika-s05_01t:1049_5	niyyātī”ti pucchitabbattā “rāgacarito puggalo”tiādi vuttaṃ. Aṭṭhakathāyaṃ pana “idāni	1049	
PA_tika-s05_01t:1049_6	yesaṃ puggalānaṃ yattha sikkhantānaṃ visesato niyyānamukhāni, yesañca kilesānaṃ paṭipakkhabhūtāni	1049	
PA_tika-s05_01t:1049_7	tīṇi vimokkhamukhāni, tehi saddhiṃ tāni dassetuṃ ‘rāgacarito’tiādi vutta”nti vuttaṃ.	1049	
PA_tika-s05_01t:1049_8	Tassatthopi aṭṭhakathāyaṃ vuttoyeva.	1049	
PA_tika-s05_01t:1050_0	“Kasmā tīṇi vimokkhamukhāni bhāvayanto tayo khandhe bhāvayatī”ti vattabbattā “tattha	1050	
PA_tika-s05_01t:1050_1	suññatavimokkhamukha”ntiādi vuttaṃ. Tatthāti tesu tīsu vimokkhamukhesu. Suññatavimokkhamukhaṃ	1050	
PA_tika-s05_01t:1050_2	paññākkhandho anattānupassanāya paññāpadhānattā. Animittavimokkhamukhaṃ samādhikkhandho	1050	
PA_tika-s05_01t:1050_3	aniccānupassanāya samādhipadhānattā. Appaṇihitavimokkhamukhaṃ sīlakkhandho dukkhānupassanāya	1050	
PA_tika-s05_01t:1050_4	sīlapadhānattā. Iti tīhi vimokkhamukhehi tiṇṇaṃ khandhānaṃ saṅgahitattā tīṇi vimokkhamukhāni	1050	
PA_tika-s05_01t:1050_5	bhāvayanto so yogī puggalo tayo khandhe bhāvayatiyevāti paññāpadhānādibhāvo aṭṭhakathāyaṃ	1050	
PA_tika-s05_01t:1050_6	vutto. Tayo khandhe bhāvayanto ariyaṃ aṭṭhaṅgikaṃ maggaṃ bhāvayati. “Kasmā bhāvayatī”ti	1050	
PA_tika-s05_01t:1050_7	vattabbattā kāraṇaṃ dassetuṃ “tattha yā”tiādi vuttaṃ.	1050	
PA_tika-s05_01t:1051_0	Tiṇṇaṃ khandhānaṃ ariyaaṭṭhaṅgikamaggabhāvo vibhatto, amhehi ca jānito, “kathaṃ samathavipassanābhāvo	1051	
PA_tika-s05_01t:1051_1	jānitabbo”ti vattabbattā tiṇṇaṃ khandhānaṃ samathavipassanābhāvaṃ dassetuṃ “tattha	1051	
PA_tika-s05_01t:1051_2	sīlakkhandho cā”tiādi vuttaṃ. “Yo yogī puggalo samathavipassanaṃ bhāveti, tassa yogino	1051	
PA_tika-s05_01t:1051_3	puggalassa bhavaṅgāni katamaṃ bhāvanaṃ gacchantī”ti pucchitabbattā “yo samathavipassanaṃ	1051	
PA_tika-s05_01t:1051_4	bhāveti, tassā”tiādi vuttaṃ. Kāyo ca cittañca dve bhavaṅgāni upapattibhavassa aṅgāni	1051	
PA_tika-s05_01t:1051_5	bhāvanaṃ vaḍḍhanaṃ gacchanti. Sīlañca samādhi ca dve padāni dve pādā bhavanirodhagāminī	1051	
PA_tika-s05_01t:1051_6	paṭipadā bhāvanaṃ vaḍḍhanaṃ gacchanti.	1051	
PA_tika-s05_01t:1052_0	“Kathaṃ gacchantī”ti vattabbattā “so hoti bhikkhū”tiādi vuttaṃ. Bhāvitakāyoti bhāvito	1052	
PA_tika-s05_01t:1052_1	kāyo kāyaābhisamācāriko, kāyasaṃvaro vā yena bhikkhunāti bhāvitakāyo. Sesesupi esa	1052	
PA_tika-s05_01t:1052_2	nayo. Kāye kāyaābhisamācārike, kāyasaṃvare vā bhāviyamāne sati sammākammanto, sammāvāyāmo	1052	
PA_tika-s05_01t:1052_3	ca dve dhammā bhāvanaṃ gacchanti kāyasamācārasīlattā. Sīle vācāsaṃvaraājīvasaṃvaravasena	1052	
PA_tika-s05_01t:1052_4	pavatte sīle bhāviyamāne sati sammāvācā ca sammāājīvo ca dve dhammā bhāvanaṃ gacchanti	1052	
PA_tika-s05_01t:1052_5	vācādisaṃvarasīlattā. Citte cittasaṃvaravasena pavatte citte bhāviyamāne sati sammāsati	1052	
PA_tika-s05_01t:1052_6	ca sammāsamādhi ca dve dhammā bhāvanaṃ gacchanti cittasaṃvarasīlattā. Paññāya bhāviyamānāya	1052	
PA_tika-s05_01t:1052_7	sati sammādiṭṭhi ca sammāsaṅkappo ca dve dhammā bhāvanaṃ gacchanti samānattā, upakārakattā	1052	
PA_tika-s05_01t:1052_8	ca. Sammāsaṅkappena hi punappunaṃ saṅkappantassa paññā vaḍḍhatīti.	1052	
PA_tika-s05_01t:1053_0	“Sammākammanto ca sammāvāyāmo ca dve dhammā kāyavaseneva vibhattā vicetabbā kiṃ,	1053	
PA_tika-s05_01t:1053_1	udāhu cittavasena vibhattā vicetabbā ki”nti pucchitabbattā “tattha yo ca sammākammanto”tiādi	1053	
PA_tika-s05_01t:1053_2	vuttaṃ. Kāyasucaritacetanābhūto yo ca sammākammanto, taṃsahito yo ca sammāvāyāmo	1053	
PA_tika-s05_01t:1053_3	siyā kāyiko, viratibhūto yo ca sammākammanto, taṃsahito yo ca sammāvāyāmo siyā cetasiko,	1053	
PA_tika-s05_01t:1053_4	tattha tesu kāyikacetasikabhūtesu sammākammantasammāvāyāmesu yo sammākammantasammāvāyāmo	1053	
PA_tika-s05_01t:1053_5	kāyasaṅgaho, so sammākammantasammāvāyāmo kāye kāyaābhisamācārike, kāyasaṃvare vā	1053	
PA_tika-s05_01t:1053_6	bhāvite sati bhāvanaṃ gacchati. Yo sammākammantasammāvāyāmo cittasaṅgaho, so sammākammantasammāvāyāmo	1053	
PA_tika-s05_01t:1053_7	citte cittasaṃvare bhāvite sati bhāvanaṃ gacchatīti yojanā.	1053	
PA_tika-s05_01t:1054_0	“Samathavipassanaṃ bhāvayanto so yogī puggalo kittakaṃ adhigamaṃ gacchatī”ti vicayitabbattā	1054	
PA_tika-s05_01t:1054_1	“so samathavipassanaṃ bhāvayanto”tiādi vuttaṃ. Pañcavidhaṃ ariyamaggādhigamaṃ dassetuṃ	1054	
PA_tika-s05_01t:1054_2	“khippādhigamo cā”tiādi vuttaṃ. Tassattho aṭṭhakathāyaṃ vibhatto. “Kena katamo adhigamo	1054	
PA_tika-s05_01t:1054_3	hotī”ti pucchitabbattā “tattha samathenā”tiādi vuttaṃ.	1054	
PA_tika-s05_01t:1055_0	56. “Arakkhitena cittenā”tiādisuttattho veneyyānaṃ arahattaphalavimuttimukhena ācariyena	1055	
PA_tika-s05_01t:1055_1	vicayito vibhatto, amhehi ca ñāto, “desakassa dasabalasamannāgatassa dasa balāni	1055	
PA_tika-s05_01t:1055_2	kathaṃ vicayitabbānī”ti pucchitabbattā “tattha yo desayati, so dasabalasamannāgato”tiādi	1055	
PA_tika-s05_01t:1055_3	vuttaṃ. Aṭṭhakathāyaṃ pana –	1055	
PA_tika-s05_01t:1056_0	“Iti mahāthero ‘tasmā rakkhitacittassā’ti gāthāya vasena arahattaphalavimuttimukhena	1056	
PA_tika-s05_01t:1056_1	vicayahārasampātaṃ niddisanto, desanākusalatāya anekehi suttappadesehi tassā pubbabhāgapaṭipadāya	1056	
PA_tika-s05_01t:1056_2	bhāvanāvisesānaṃ bhāvanānisaṃsānañca vibhajanavasena nānappakārato vicayahāraṃ dassetvā,	1056	
PA_tika-s05_01t:1056_3	idāni dasannaṃ tathāgatabalānampi vasena taṃ dassetuṃ ‘tattha yo desayatī’tiādimāhā”ti –	1056	
PA_tika-s05_01t:1057_0	Vuttaṃ. Tattha tatthāti tesu samathavipassanaṃ bhāvayantesu sāsitabbasāsakesu. Dasabalasamannāgato	1057	
PA_tika-s05_01t:1057_1	yo desako satthā “arakkhitena cittenā”tiādidhammaṃ deseti, ovādena sāvake na visaṃvādayati,	1057	
PA_tika-s05_01t:1057_2	tassa desakassa satthuno dasa balāni vicayitabbānīti yojanā.	1057	
PA_tika-s05_01t:1058_0	“Kinti desetī”ti pucchitabbattā “so tividha”ntiādi vuttaṃ. Tesu dasasu tathāgatabalesu	1058	
PA_tika-s05_01t:1058_1	ṭhānāṭṭhānañāṇaṃ paṭhamaṃ tathāgatabalaṃ nāma, “taṃ balaṃ kathaṃ vicayitabba”nti	1058	
PA_tika-s05_01t:1058_2	pucchitabbattā “so tathā ovadito”tiādi vuttaṃ. Attho aṭṭhakathāyaṃ vutto, pāḷivasenapi	1058	
PA_tika-s05_01t:1058_3	pākaṭo. “Etaṃ ṭhānaṃ na vijjatī”ti jānanaṃ aṭṭhānañāṇaṃ nāma, “etaṃ ṭhānaṃ vijjatī”ti	1058	
PA_tika-s05_01t:1058_4	jānanaṃ ṭhānañāṇaṃ nāmāti ṭhānāṭṭhānānaṃ jānanañāṇaṃ paṭhamaṃ tathāgatabalaṃ vicayitabbanti	1058	
PA_tika-s05_01t:1058_5	adhippāyo veditabbo. (1)	1058	
PA_tika-s05_01t:1059_0	57. Ṭhānāṭṭhānañāṇaṃ paṭhamaṃ tathāgatabalaṃ ācariyena vicayitaṃ vibhattaṃ amhehi	1059	
PA_tika-s05_01t:1059_1	ca ñātaṃ, “kathaṃ sabbatthagāminipaṭipadāñāṇaṃ dutiyatathāgatabalaṃ vicayitabba”nti	1059	
PA_tika-s05_01t:1059_2	pucchitabbattā “iti ṭhānāṭṭhānatā”ti vuttaṃ. “Ayaṃ paṭipadā imasmiṃ bhave gāminī,	1059	
PA_tika-s05_01t:1059_3	ayaṃ paṭipadā imasmiṃ bhave gāminī”ti sabbattha gāminiyā paṭipadāya jānanañāṇaṃ sabbatthagāminipaṭipadāñāṇaṃ	1059	
PA_tika-s05_01t:1059_4	nāmāti sabbatthagāminipaṭipadāñāṇaṃ dutiyaṃ tathāgatabalaṃ vicayitabbanti adhippāyo. (2)	1059	
PA_tika-s05_01t:1060_0	59. Sabbatthagāminipaṭipadāñāṇaṃ dutiyaṃ tathāgatabalaṃ ācariyena vicayitaṃ, amhehi	1060	
PA_tika-s05_01t:1060_1	ca ñātaṃ, “kathaṃ anekadhātunānādhātuñāṇaṃ tatiyaṃ tathāgatabalaṃ vicayitabba”nti	1060	
PA_tika-s05_01t:1060_2	pucchitabbattā “iti sabbatthagāminī paṭipadā”tiādi vuttaṃ. “Ayaṃ dhātu ca ayaṃ dhātu	1060	
PA_tika-s05_01t:1060_3	ca anekadhātu nāma, ayaṃ dhātu ca ayaṃ dhātu ca nānādhātu nāmā”ti anekadhātunānādhātūnaṃ	1060	
PA_tika-s05_01t:1060_4	jānanañāṇaṃ anekadhātunānādhātuñāṇaṃ nāmāti anekadhātunānādhātuñāṇaṃ tatiyaṃ tathāgatabalaṃ vicayitabbanti. (3)	1060	
PA_tika-s05_01t:1061_0	60. Anekadhātunānādhātuñāṇaṃ tatiyaṃ tathāgatabalaṃ ācariyena vicayitaṃ vibhattaṃ,	1061	
PA_tika-s05_01t:1061_1	amhehi ca ñātaṃ, “kathaṃ sattānaṃ nānādhimuttikatāñāṇaṃ catutthaṃ tathāgatabalaṃ	1061	
PA_tika-s05_01t:1061_2	vicayitabba”nti pucchitabbattā “iti anekadhātunānādhātukassa lokassā”tiādi vuttaṃ.	1061	
PA_tika-s05_01t:1061_3	“Ime sattā evaṃ adhimuttā, ime sattā evaṃ adhimuttā”ti sattānaṃ adhimuccanānaṃ jānanañāṇaṃ	1061	
PA_tika-s05_01t:1061_4	sattānaṃ nānādhimuttikatāñāṇaṃ nāmāti sattānaṃ nānādhimuttikatāñāṇaṃ catutthaṃ tathāgatabalaṃ vicayitabbanti. (4)	1061	
PA_tika-s05_01t:1062_0	Sattānaṃ nānādhimuttikatāñāṇaṃ catutthaṃ tathāgatabalaṃ ācariyena vibhattaṃ, amhehi	1062	
PA_tika-s05_01t:1062_1	ca ñātaṃ, “kathaṃ vipākavemattatāñāṇaṃ pañcamaṃ tathāgatabalaṃ vicayitabba”nti pucchitabbattā	1062	
PA_tika-s05_01t:1062_2	“iti te yathādhimuttā cā”tiādi vuttaṃ. “Evaṃ adhimuttānaṃ sattānaṃ idaṃ kammaṃ kaṇhaṃ,	1062	
PA_tika-s05_01t:1062_3	imassa kaṇhakammassa ayaṃ vipāko. Idaṃ kammaṃ sukkaṃ, imassa sukkakammassa ayaṃ vipāko”ti	1062	
PA_tika-s05_01t:1062_4	evamādīhi vipākānaṃ nānattajānanañāṇaṃ vipākavemattatāñāṇaṃ nāmāti vipākavemattatāñāṇaṃ	1062	
PA_tika-s05_01t:1062_5	pañcamaṃ tathāgatabalaṃ vicayitabbanti.	1062	
PA_tika-s05_01t:1063_0	62. Vipākavemattatāñāṇaṃ pañcamaṃ tathāgatabalaṃ ācariyena vicayitaṃ, amhehi ca ñātaṃ,	1063	
PA_tika-s05_01t:1063_1	“kathaṃ jhānānaṃ saṃkilesavodānavuṭṭhānañāṇaṃ chaṭṭhaṃ tathāgatabalaṃ vicayitabba”nti	1063	
PA_tika-s05_01t:1063_2	pucchitabbattā “iti tathā samādinnāna”ntiādi vuttaṃ. “Evaṃ samādinnānaṃ kammānaṃ	1063	
PA_tika-s05_01t:1063_3	jhānānaṃ vimokkhānaṃ samādhīnaṃ samāpattīnaṃ ayaṃ saṃkileso, idaṃ vodānaṃ, idaṃ vuṭṭhānaṃ,	1063	
PA_tika-s05_01t:1063_4	evaṃ saṃkilissati, evaṃ vodāyati, evaṃ vuṭṭhahatī”ti jhānānaṃ saṃkilesavodānavuṭṭhānānaṃ	1063	
PA_tika-s05_01t:1063_5	anāvaraṇañāṇaṃ jhānānaṃ saṃkilesavodānavuṭṭhānañāṇaṃ nāmāti jhānānaṃ saṃkilesavodānavuṭṭhānañāṇaṃ	1063	
PA_tika-s05_01t:1063_6	chaṭṭhaṃ tathāgatabalaṃ vicayitabbanti. (5)	1063	
PA_tika-s05_01t:1064_0	63. Jhānānaṃ saṃkilesañāṇaṃ chaṭṭhaṃ tathāgatabalaṃ ācariyena vicayitaṃ, “kathaṃ	1064	
PA_tika-s05_01t:1064_1	indriyaparopariyattavemattatāñāṇaṃ sattamaṃ tathāgatabalaṃ vicayitabba”nti pucchitabbattā	1064	
PA_tika-s05_01t:1064_2	“iti tasseva samādhissā”tiādi vuttaṃ. “Evaṃ ādhipateyyaṭṭhena indriyāni, evaṃ akampiyaṭṭhena	1064	
PA_tika-s05_01t:1064_3	balānī”ti jānanena saha “ayaṃ mudindriyo, ayaṃ majjhindriyo, ayaṃ tikkhindriyo”ti	1064	
PA_tika-s05_01t:1064_4	parasattānaṃ parapuggalānaṃ indriyabalānaṃ amudumajjhādhimattatājānanañāṇaṃamudumajjhādhimattatājānanañāṇaṃ	1064	
PA_tika-s05_01t:1064_5	indriyaparopariyattavemattatāñāṇaṃ nāmāti indriyaparopariyattavemattatāñāṇaṃ sattamaṃ	1064	
PA_tika-s05_01t:1064_6	tathāgatabalaṃ vicayitabbanti. (6)	1064	
PA_tika-s05_01t:1065_0	64. Indriyaparopariyattañāṇaṃ sattamaṃ tathāgatabalaṃ ācariyena vicayitaṃ, “kathaṃ	1065	
PA_tika-s05_01t:1065_1	pubbenivāsānussatiñāṇaṃ aṭṭhamaṃ tathāgatabalaṃ vicayitabbaṃ, kathaṃ dibbacakkhuñāṇaṃ	1065	
PA_tika-s05_01t:1065_2	navamaṃ tathāgatabalaṃ vicayitabba”nti pucchitabbattā “iti tattha yaṃ anekavihita”ntiādi	1065	
PA_tika-s05_01t:1065_3	vuttaṃ. “Ekaṃ jāti”ntiādinā jātivasena vā “evaṃnāmo”tiādinā nāmagottavaṇṇāhārasukhadukkhapaṭisaṃvedanāya	1065	
PA_tika-s05_01t:1065_4	pariyantavasena vā sākārassa sauddesassa anekavihitapubbenivāsassa taṃtaṃbhavassa	1065	
PA_tika-s05_01t:1065_5	asesato jānanañāṇaṃ pubbenivāsānussatiñāṇaṃ nāmāti pubbenivāsānussatiñāṇaṃ aṭṭhamaṃ	1065	
PA_tika-s05_01t:1065_6	tathāgatabalaṃ vicayitabbanti. (7)	1065	
PA_tika-s05_01t:1066_0	Cavamānaupapajjamānahīnapaṇītasuvaṇṇadubbaṇṇasugataduggatayathākammūpagānaṃ sattānaṃ	1066	
PA_tika-s05_01t:1066_1	asesato cutūpapātānaṃ jānanañāṇaṃ dibbacakkhuñāṇaṃ nāmāti dibbacakkhuñāṇaṃ navamaṃ	1066	
PA_tika-s05_01t:1066_2	tathāgatabalaṃ vicayitabbanti. (8-9)	1066	
PA_tika-s05_01t:1067_0	Pubbenivāsādiaṭṭhamanavamaṃ tathāgatabalaṃ ācariyena vicayitaṃ vibhattaṃ, “kathaṃ	1067	
PA_tika-s05_01t:1067_1	sabbāsavakkhayañāṇaṃ dasamaṃ tathāgatabalaṃ vicayitabba”nti pucchitabbattā “iti tattha	1067	
PA_tika-s05_01t:1067_2	ya”ntiādi vuttaṃ. Bodhimūle saṃkilesamāranihanaṃ ñāṇaṃ uppannaṃ, idaṃ kilesamāranihanaṃ	1067	
PA_tika-s05_01t:1067_3	ñāṇaṃ sabbāsavakkhayañāṇaṃ nāmāti sabbāsavakkhayañāṇaṃ dasamaṃ tathāgatabalaṃ vicayitabbanti	1067	
PA_tika-s05_01t:1067_4	ayaṃ saṅkhepattho. Vitthārato pana pāḷito ca aṭṭhakathāto ca yatipotānampi pākaṭo	1067	
PA_tika-s05_01t:1067_5	bhaveyyāti maññitvā na dassito.(10)	1067	
PA_tika-s05_01t:1068_0	“Ettakova vicayahārasampāto paripuṇṇo”ti vattabbattā “niyutto vicayo hārasampāto”ti	1068	
PA_tika-s05_01t:1068_1	vuttaṃ. Ye ye suttappadesatthā vuttā, te te suttappadesatthā yena yena saṃvaṇṇanāvisesabhūtena	1068	
PA_tika-s05_01t:1068_2	vicayahārasampātena vicayitabbā, so so saṃvaṇṇanāvisesabhūto vicayahārasampāto niyutto	1068	
PA_tika-s05_01t:1068_3	yathārahaṃ nīharitvā yujjitabboti attho gahetabboti.	1068	
PA_tika-s05_01t:1069	Iti vicayahārasampāte sattibalānurūpā racitā	106	
PA_tika-s05_01t:1070	Vibhāvanā niṭṭhitā.	107	
PA_tika-s05_01t:1071	Paṇḍitehi pana…pe… gahetabboti.	107	
PA_tika-s05_01t:1072	3. Yuttihārasampātavibhāvanā	107	
PA_tika-s05_01t:1073_0	65. Yena yena vicayahārasampātena suttappadesatthā ācariyena vicayitabbā, amhehi	1073	
PA_tika-s05_01t:1073_1	ca ñātā, so vicayahārasampāto paripuṇṇo, “katamo yuttihārasampāto”ti pucchitabbattā	1073	
PA_tika-s05_01t:1073_2	“tattha katamo yuttihārasampāto”tiādi vuttaṃ. Aṭṭhakathāyaṃ pana – “evaṃ nānānayehi	1073	
PA_tika-s05_01t:1073_3	vicayahārasampātaṃ vitthāretvā idāni yuttihārasampātādīni dassetuṃ ‘tattha katamo	1073	
PA_tika-s05_01t:1073_4	yuttihārasampāto’tiādi āraddha”nti vuttaṃ. Tatthāti tesu desanāhārasampātādīsu soḷasasu	1073	
PA_tika-s05_01t:1073_5	hārasampātesu katamo saṃvaṇṇanāviseso yuttihārasampāto nāmāti pucchati, pucchitvā	1073	
PA_tika-s05_01t:1073_6	yasmiṃ suttappadese vuttānaṃ atthānaṃ yuttibhāvo vicāretabbo, taṃ suttappadesaṃ nīharituṃ –	1073	
PA_tika-s05_01t:1074	“Tasmā rakkhitacittassa, sammāsaṅkappagocaro;	107	
PA_tika-s05_01t:1075	Sammādiṭṭhipurekkhāro, ñatvāna udayabbayaṃ;	107	
PA_tika-s05_01t:1076	Thinamiddhābhibhū bhikkhu, sabbā duggatiyo jahe”ti. –	107	
PA_tika-s05_01t:1077_0	Vuttaṃ. Tassaṃ gāthāyaṃ tasmā arakkhitacittassa māravasānugatattā satisaṃvaraindriyasaṃvarādivasena	1077	
PA_tika-s05_01t:1077_1	bhikkhu rakkhitacitto assa bhaveyya, tasmā kāmavitakkādimicchāsaṅkappagocarassa māravasānugatattā	1077	
PA_tika-s05_01t:1077_2	nekkhammasaṅkappādivasena bhikkhu sammāsaṅkappagocaro assa bhaveyya, tasmā micchādiṭṭhihatacittassa	1077	
PA_tika-s05_01t:1077_3	māravasānugatattā yonisomanasikārena bhikkhu udayabbayaṃ ñatvāna sammādiṭṭhipurekkhāro	1077	
PA_tika-s05_01t:1077_4	assa bhaveyya, tasmā thinamiddhena hatacittassa māravasānugatattā vīriyavasena bhikkhu	1077	
PA_tika-s05_01t:1077_5	thinamiddhābhibhū assa bhaveyya, tādiso bhikkhu sabbā duggatiyo jahe jahissatīti attho veditabbo.	1077	
PA_tika-s05_01t:1078_0	“Tassaṃ gāthāyaṃ kathaṃ yuttibhāvo vicāretabbo”ti vattabbattā “tasmā rakkhitacittassā”tiādi	1078	
PA_tika-s05_01t:1078_1	vuttaṃ. Rakkhitacittassa sammāsaṅkappagocaro bhavissatīti attho yujjati eva, no na	1078	
PA_tika-s05_01t:1078_2	yujjati. Micchāsaṅkappānampi jahitattā sammādiṭṭhipurekkhāro hutvā viharanto udayabbayaṃ	1078	
PA_tika-s05_01t:1078_3	paṭivijjhissatīti attho yujjati sammādiṭṭhipurekkhārassa udayabbayānupassanāsambhavato.	1078	
PA_tika-s05_01t:1078_4	Udayabbayaṃ paṭivijjhanto sabbā duggatiyo jahissatīti attho yujjati udayabbayānupassanānukkamena	1078	
PA_tika-s05_01t:1078_5	ariyamaggasambhavato. Sabbā duggatiyo jahanto sabbāni duggativinipātabhayāni samatikkamissatīti	1078	
PA_tika-s05_01t:1078_6	attho yujjati sabbesaṃ duggativinipātabhayānaṃ anuppajjanato.	1078	
PA_tika-s05_01t:1079_0	“Ettakova yuttihārasampāto paripuṇṇo”ti vattabbattā “niyutto yuttihārasampāto”ti	1079	
PA_tika-s05_01t:1079_1	vuttaṃ. Yena yena saṃvaṇṇanāvisesabhūtena yuttihārasampātena suttappadesatthānaṃ	1079	
PA_tika-s05_01t:1079_2	yuttibhāvo vicāretabbo, so so saṃvaṇṇanāvisesabhūto yuttihārasampāto niyutto yathārahaṃ	1079	
PA_tika-s05_01t:1079_3	niddhāretvā yujjitabboti attho gahetabboti.	1079	
PA_tika-s05_01t:1080	Iti yuttihārasampāte sattibalānurūpā racitā	108	
PA_tika-s05_01t:1081	Vibhāvanā niṭṭhitā.	108	
PA_tika-s05_01t:1082	Paṇḍitehi pana…pe… gahetabboti.	108	
PA_tika-s05_01t:1083	4. Padaṭṭhānahārasampātavibhāvanā	108	
PA_tika-s05_01t:1084_0	66. Yena yena yuttihārasampātena suttappadesatthānaṃ yuttibhāvo ācariyena vibhāvito,	1084	
PA_tika-s05_01t:1084_1	amhehi ca ñāto, so yuttihārasampāto paripuṇṇo, “katamo padaṭṭhānahārasampāto”ti pucchitabbattā	1084	
PA_tika-s05_01t:1084_2	“tattha katamo padaṭṭhāno hārasampāto”ti pucchati.	1084	
PA_tika-s05_01t:1085_0	Pucchitvā yasmiṃ suttappadese vuttāni padaṭṭhānāni nīharitāni, taṃ suttappadesaṃ	1085	
PA_tika-s05_01t:1085_1	nīharituṃ “tasmā rakkhitacittassa, sammāsaṅkappagocaroti gāthā”ti vuttā. Gāthāttho	1085	
PA_tika-s05_01t:1085_2	vuttova. “Katame gāthātthā katamesaṃ dhammānaṃ padaṭṭhānānī”ti pucchitabbattā “tasmā	1085	
PA_tika-s05_01t:1085_3	rakkhitacittassā”tiādi vuttaṃ. “Tasmā rakkhitacittassā”ti suttappadesassa atthabhūtā	1085	
PA_tika-s05_01t:1085_4	indriyesu guttadvāratā tiṇṇaṃ sucaritānaṃ padaṭṭhānaṃ nāma sucaritapāripūriyā āsannakāraṇattā.	1085	
PA_tika-s05_01t:1085_5	“Sammāsaṅkappagocaro”ti suttappadesassa atthabhūtā nekkhammasaṅkappādayo sammāsaṅkappā	1085	
PA_tika-s05_01t:1085_6	samathassa padaṭṭhānaṃ nāma kāmacchandaādinīvaraṇavikkhambhanassa āsannakāraṇattā.	1085	
PA_tika-s05_01t:1085_7	“Sammādiṭṭhipurekkhāro”ti suttappadesassa atthabhūtā kammassakatāsammādiṭṭhi ca sappaccayanāmarūpadassanasammādiṭṭhi	1085	
PA_tika-s05_01t:1085_8	ca vipassanāya padaṭṭhānaṃ nāma aniccānupassanādīnaṃ visesakāraṇattā. “Ñatvāna udayabbaya”nti	1085	
PA_tika-s05_01t:1085_9	suttappadesassa atthabhūtā udayabbayānupassanāpaññā dassanabhūmiyā padaṭṭhānaṃ nāma	1085	
PA_tika-s05_01t:1085_10	paṭhamamaggādhigamassa āsannakāraṇattā. “Thinamiddhābhibhū bhikkhū”ti suttappadesassa	10851	
PA_tika-s05_01t:1085_11	atthabhūtaṃ thinamiddhābhibhavanaṃ vīriyassa padaṭṭhānaṃ nāma āsannakāraṇattā. “Sabbā	10851	
PA_tika-s05_01t:1085_12	duggatiyo jahe”ti suttappadesassa atthabhūtā pahātabbajahanabhāvanāya ariyamaggabhāvanāya	10851	
PA_tika-s05_01t:1085_13	padaṭṭhānaṃ nāma pahātabbappahānena ariyamaggabhāvanāpāripūrisambhavato.	10851	
PA_tika-s05_01t:1086_0	“Ettakova padaṭṭhānahārasampāto paripuṇṇo”ti vattabbattā “niyutto padaṭṭhāno hārasampāto”ti	1086	
PA_tika-s05_01t:1086_1	vuttaṃ. Yena yena saṃvaṇṇanāvisesabhūtena padaṭṭhānahārasampātabhūtena suttappadesatthāni	1086	
PA_tika-s05_01t:1086_2	padaṭṭhānāni nīharitāni, so so saṃvaṇṇanāvisesabhūto padaṭṭhānahārasampāto niyutto	1086	
PA_tika-s05_01t:1086_3	yathārahaṃ niddhāretvā yujjitabboti attho gahetabboti.	1086	
PA_tika-s05_01t:1087	Iti padaṭṭhānahārasampāte sattibalānurūpā racitā	108	
PA_tika-s05_01t:1088	Vibhāvanā niṭṭhitā.	108	
PA_tika-s05_01t:1089	Paṇḍitehi pana…pe… gahetabboti.	108	
PA_tika-s05_01t:1090	5. Lakkhaṇahārasampātavibhāvanā	109	
PA_tika-s05_01t:1091_0	67. Yena yena padaṭṭhānahārasampātena suttappadesatthāni padaṭṭhānāni ācariyena niddhāritāni,	1091	
PA_tika-s05_01t:1091_1	amhehi ca ñātāni, so padaṭṭhānahārasampāto paripuṇṇo, “katamo lakkhaṇahārasampāto”ti	1091	
PA_tika-s05_01t:1091_2	pucchitabbattā “tattha katamo lakkhaṇo hārasampāto”tiādi vuttaṃ. Tattha tesu desanāhārasampātādīsu	1091	
PA_tika-s05_01t:1091_3	soḷasasu hārasampātesu katamo saṃvaṇṇanāviseso lakkhaṇahārasampāto nāmāti pucchati.	1091	
PA_tika-s05_01t:1092_0	“Katamehi suttatthehi samānalakkhaṇā katame dhammā gahitā”ti pucchitabbattā “tasmā”tiādi	1092	
PA_tika-s05_01t:1092_1	vuttaṃ. “Tasmā rakkhitacittassa, sammāsaṅkappagocaro”ti suttappadesena vuttaṃ idaṃ	1092	
PA_tika-s05_01t:1092_2	rakkhaṇaṃ satindriyaṃ gahitaṃ, satindriye gahite saddhādipañcindriyāni gahitāni bhavanti	1092	
PA_tika-s05_01t:1092_3	indriyaṭṭhena samānalakkhaṇattā. “Sammādiṭṭhipurekkhāro”ti suttappadesena vuttā sammādiṭṭhi	1092	
PA_tika-s05_01t:1092_4	gahitā, sammādiṭṭhiyā gahitāya ariyo aṭṭhaṅgiko maggo gahito bhavati. Taṃ kissa hetūti	1092	
PA_tika-s05_01t:1092_5	kāraṇaṃ pucchati. Pucchitvā kāraṇamāha “sammādiṭṭhito hī”tiādinā. Sammādiṭṭhihetuto	1092	
PA_tika-s05_01t:1092_6	sammāsaṅkappo hi yasmā pabhavati, tasmā, sammāsaṅkappato sammāvācā hi yasmā pabhavati,	1092	
PA_tika-s05_01t:1092_7	tasmā, sammāvācāto sammākammanto hi yasmā pabhavati, tasmā, sammākammantato sammāājīvo	1092	
PA_tika-s05_01t:1092_8	hi yasmā pabhavati, tasmā, sammāājīvato sammāvāyāmo hi yasmā pabhavati, tasmā, sammāvāyāmato	1092	
PA_tika-s05_01t:1092_9	sammāsatihi yasmā pabhavati, tasmā, sammāsatito sammāsamādhi hi yasmā pabhavati,	1092	
PA_tika-s05_01t:1092_10	tasmā, sammāsamādhito sammāvimutti hi yasmā pabhavati, tasmā, sammāvimuttito sammāvimuttiñāṇadassanaṃ	10921	
PA_tika-s05_01t:1092_11	hi yasmā pabhavati, tasmā, ariyo aṭṭhaṅgiko maggo gahito bhavatīti.	10921	
PA_tika-s05_01t:1093_0	“Ettakova lakkhaṇahārasampāto paripuṇṇo”ti vattabbattā “niyutto lakkhaṇo hārasampāto”ti	1093	
PA_tika-s05_01t:1093_1	vuttaṃ. Yena yena saṃvaṇṇanāvisesabhūtena lakkhaṇahārasampātena suttappadesatthā	1093	
PA_tika-s05_01t:1093_2	samānalakkhaṇena gahitā bhavanti, so so saṃvaṇṇanāvisesabhūto lakkhaṇahārasampāto	1093	
PA_tika-s05_01t:1093_3	niyutto yathārahaṃ niddhāretvā yujjitabboti attho gahitoti.	1093	
PA_tika-s05_01t:1094	Iti lakkhaṇahārasampāte sattibalānurūpā racitā	109	
PA_tika-s05_01t:1095	Vibhāvanā niṭṭhitā.	109	
PA_tika-s05_01t:1096	Paṇḍitehi pana…pe… gahetabboti.	109	
PA_tika-s05_01t:1097	6. Catubyūhahārasampātavibhāvanā	109	
PA_tika-s05_01t:1098_0	68. Yena yena lakkhaṇahārasampātena suttappadesatthā samānalakkhaṇena gahitā, so	1098	
PA_tika-s05_01t:1098_1	lakkhaṇahārasampāto paripuṇṇo, “katamo catubyūhahārasampāto”ti pucchitabbattā “tattha	1098	
PA_tika-s05_01t:1098_2	katamo catubyūho hārasampāto”tiādi vuttaṃ. Tattha tesu desanāhārasampātādīsu soḷasasu	1098	
PA_tika-s05_01t:1098_3	hārasampātesu katamo saṃvaṇṇanāviseso catubyūhahārasampāto nāmāti pucchati.	1098	
PA_tika-s05_01t:1099_0	“Katamasmiṃ sutte katame nirutyādhippāyanidānapubbāparānusandhayo niddhāritā”ti pucchitabbattā	1099	
PA_tika-s05_01t:1099_1	“tasmā”tiādi vuttaṃ. “Tasmā rakkhitacittassā”ti suttappadese “rakkhīyate rakkhita”nti	1099	
PA_tika-s05_01t:1099_2	niruttiṃ “paripālīyatī”ti iminā pariyāyena dasseti, itisaddassa ādyatthattā “cintetīti	1099	
PA_tika-s05_01t:1099_3	cittaṃ, attano santānaṃ cinotīti cittaṃ, paccayehi citanti cittaṃ, cittavicittaṭṭhena	1099	
PA_tika-s05_01t:1099_4	cittaṃ, cittakaraṇaṭṭhena cittaṃ, rakkhitaṃ cittaṃ yassāti rakkhitacitto. Sammā saṅkappetīti	1099	
PA_tika-s05_01t:1099_5	sammāsaṅkappo, gāvo caranti etthāti gocaro, gocaro viyāti gocaro, sammāsaṅkappo gocaro	1099	
PA_tika-s05_01t:1099_6	assāti sammāsaṅkappagocaro. Sammā passatīti sammādiṭṭhi, sammādiṭṭhi purekkhāro assāti	1099	
PA_tika-s05_01t:1099_7	sammādiṭṭhipurekkhāro. Jānātīti ñatvāna. Udayo ca vayo ca udayabbayaṃ. Thinañca middhañca	1099	
PA_tika-s05_01t:1099_8	thinamiddhaṃ, abhibhavatīti abhibhū, thinamiddhaṃ abhibhūti thinamiddhābhibhū. Bhikkhatīti	1099	
PA_tika-s05_01t:1099_9	bhikkhū”ti niruttipi nīharitā. Tenāha – “iti-saddo ādyattho”ti. Esā vuttappakārā	1099	
PA_tika-s05_01t:1099_10	paññatti nirutti nāmāti nīharitā.	10991	
PA_tika-s05_01t:1100_0	Idha suttappadese bhagavato ko adhippāyoti ce puccheyya, ye sappurisā sabbāhi duggatīhi	1100	
PA_tika-s05_01t:1100_1	parimuccitukāmā bhavissanti, te sappurisā dhammacārino rakkhitacittā bhavissantīti	1100	
PA_tika-s05_01t:1100_2	ayaṃ adhippāyo. Ettha “tasmā rakkhitacittassā”tiādisuttappadese bhagavato adhippāyoti nīharitabbo.	1100	
PA_tika-s05_01t:1101_0	“Katamaṃ nidāna”nti ce puccheyya, kokāliko sāriputtamoggallānesu theresu cittaṃ arakkhitvā	1101	
PA_tika-s05_01t:1101_1	padosayitvā mahāpadumaniraye yasmā upapanno, yasmā bhagavā ca satiārakkhena samannāgato	1101	
PA_tika-s05_01t:1101_2	sabbā duggatiyo jahati, tasmā ca sabbā duggatiyo jahitukāmo bhikkhu sappuriso rakkhitacitto	1101	
PA_tika-s05_01t:1101_3	assa bhaveyyāti nidānaṃ nīharitabbaṃ.	1101	
PA_tika-s05_01t:1102_0	“Katamo pubbāparasandhī”ti ce puccheyya, suttamhi “satiyā cittaṃ rakkhitabba”nti	1102	
PA_tika-s05_01t:1102_1	yaṃ vacanaṃ vuttaṃ, tena pubbavacanena ayaṃ “tasmā rakkhitacittassa…pe… sabbā duggatiyo	1102	
PA_tika-s05_01t:1102_2	jahe”ti suttappadeso anusandhi saṃsandati sametīti pubbaparānusandhi niddhāritabboti.	1102	
PA_tika-s05_01t:1103_0	“Ettakova catubyūhahārasampāto paripuṇṇo”ti vattabbattā “niyutto catubyūho hārasampāto”ti	1103	
PA_tika-s05_01t:1103_1	vuttaṃ. Yena yena saṃvaṇṇanāvisesabhūtena catubyūhahārasampātena nirutyādhippāyanidānapubbāparānusandhi	1103	
PA_tika-s05_01t:1103_2	niddhāritabbo, so so saṃvaṇṇanāvisesabhūto catubyūhahārasampāto niyutto yathārahaṃ	1103	
PA_tika-s05_01t:1103_3	niddhāretvā yujjitabboti attho gahetabboti.	1103	
PA_tika-s05_01t:1104	Iti catubyūhahārasampāte sattibalānurūpā racitā	110	
PA_tika-s05_01t:1105	Vibhāvanā niṭṭhitā.	110	
PA_tika-s05_01t:1106	Paṇḍitehi pana…pe… gahetabboti.	110	
PA_tika-s05_01t:1107	7. Āvaṭṭahārasampātavibhāvanā	110	
PA_tika-s05_01t:1108_0	69. Yena yena catubyūhahārasampātena nirutyādhippāyanidānapubbāparānusandhayo vibhattā,	1108	
PA_tika-s05_01t:1108_1	so catubyūhahārasampāto paripuṇṇo, “katamo āvaṭṭahārasampāto”ti pucchitabbattā “tattha	1108	
PA_tika-s05_01t:1108_2	katamo āvaṭṭo hārasampāto”tiādi vuttaṃ. Tattha katamo saṃvaṇṇanāviseso āvaṭṭahārasampāto nāmāti pucchati.	1108	
PA_tika-s05_01t:1109_0	“Katame suttatthā kathaṃ āvaṭṭetabbā”ti pucchitabbattā “tasmā”tiādi vuttaṃ. Nekkhammasaṅkappasaṅkhātasammāsaṅkappabahulo	1109	
PA_tika-s05_01t:1109_1	kasiṇādivasena, avihiṃsāsaṅkappasaṅkhātasammāsaṅkappabahulo mettādivasena adhigatāya	1109	
PA_tika-s05_01t:1109_2	cittekaggatāya cittaṃ ṭhapento saṃkilesato rakkhitacitto nāma hoti, “tasmā rakkhitacittassa,	1109	
PA_tika-s05_01t:1109_3	sammāsaṅkappagocaro”ti iminā rakkhitacitte vutte sati yā ekaggatā āvaṭṭetabbā, sā	1109	
PA_tika-s05_01t:1109_4	ayaṃ ekaggatā samatho. “Sammādiṭṭhipurekkhāro”ti iminā sammādiṭṭhipurekkhāre vutte	1109	
PA_tika-s05_01t:1109_5	sati yā paññā āvaṭṭetabbā, sā ayaṃ paññā vipassanā. “Ñatvāna udayabbaya”nti iminā	1109	
PA_tika-s05_01t:1109_6	udayabbayañāṇasamannāgate vutte sati yā dukkhaparijānanā āvaṭṭetabbā, sā ayaṃ dukkhaparijānanā	1109	
PA_tika-s05_01t:1109_7	dukkhapariññā. “Thinamiddhābhibhū bhikkhū”ti iminā puggalādhiṭṭhānena yaṃ thinamiddhābhibhavanaṃ	1109	
PA_tika-s05_01t:1109_8	vuttaṃ, idaṃ thinamiddhābhibhavanaṃ samudayappahānaṃ. “Sammā duggatiyo jahe”ti iminā	1109	
PA_tika-s05_01t:1109_9	yo sabbaduggatijahanasaṅkhāto anuppādo vutto, so ayaṃ anuppādo nirodho. Iti dukkhapariññāya	1109	
PA_tika-s05_01t:1109_10	pariññetabbaṃ dukkhasaccaṃ āvaṭṭetabbaṃ, samudayappahānena pahātabbaṃ samudayasaccaṃ	11091	
PA_tika-s05_01t:1109_11	āvaṭṭetabbaṃ, nirodhena nirodhasaccaṃ āvaṭṭetabbaṃ, samathavipassanāhi maggasaccaṃ	11091	
PA_tika-s05_01t:1109_12	āvaṭṭetabbanti imāni cattāri saccāni āvaṭṭetabbānīti.	11091	
PA_tika-s05_01t:1110_0	“Ettakova āvaṭṭo hārasampāto paripuṇṇo”ti vattabbattā “niyutto āvaṭṭo hārasampāto”ti	1110	
PA_tika-s05_01t:1110_1	vuttaṃ. Yena yena saṃvaṇṇanāvisesabhūtena āvaṭṭahārasampātena samathādayo āvaṭṭetabbā,	1110	
PA_tika-s05_01t:1110_2	so so saṃvaṇṇanāvisesabhūto āvaṭṭahārasampāto niyutto yathārahaṃ niddhāretvā yujjitabboti attho gahetabboti.	1110	
PA_tika-s05_01t:1111	Iti āvaṭṭahārasampāte sattibalānurūpā racitā	111	
PA_tika-s05_01t:1112	Vibhāvanā niṭṭhitā.	111	
PA_tika-s05_01t:1113	Paṇḍitehi pana…pe… gahetabboti.	111	
PA_tika-s05_01t:1114	8. Vibhattihārasampātavibhāvanā	111	
PA_tika-s05_01t:1115_0	70. Yena yena āvaṭṭahārasampātena suttatthā āvaṭṭetabbā, so āvaṭṭahārasampāto paripuṇṇo,	1115	
PA_tika-s05_01t:1115_1	“katamo vibhattihārasampāto”ti pucchitabbattā “tattha katamo vibhattihārasampāto”tiādi	1115	
PA_tika-s05_01t:1115_2	vuttaṃ. Tattha katamo saṃvaṇṇanāviseso vibhattihārasampāto nāmāti pucchati.	1115	
PA_tika-s05_01t:1116_0	“Katame suttatthā kattha vibhattā”ti pucchitabbattā “tasmā rakkhitacittassā”tiādi	1116	
PA_tika-s05_01t:1116_1	vuttaṃ. Yā “tasmā…pe… gocaro”ti gāthā vuttā, tissaṃ gāthāyaṃ vutto kusalapakkho dhammo	1116	
PA_tika-s05_01t:1116_2	kusalapakkhena dhammena satisaṃvaro dhammo niddisitabbo vibhajitabbo, akusalapakkhena	1116	
PA_tika-s05_01t:1116_3	dhammena niddisitabbo vibhajitabbo.	1116	
PA_tika-s05_01t:1117_0	Kathaṃ? “Rakkhitacittassā”ti padena vutto kusalapakkho satisaṃvaro dhammo “cakkhudvārasaṃvaro…pe…	1117	
PA_tika-s05_01t:1117_1	manodvārasaṃvaro”ti chabbidhena kusalapakkhena dhammena niddisitabbo vibhajitabbo.	1117	
PA_tika-s05_01t:1117_2	“Sammāsaṅkappo”ti padena vutto kusalapakkho sammāsaṅkappo dhammo “nekkhammasaṅkappo	1117	
PA_tika-s05_01t:1117_3	abyāpāda-saṅkappo avihiṃsāsaṅkappo”ti tividhena kusalapakkhena dhammena vibhajitabbo.	1117	
PA_tika-s05_01t:1117_4	“Sammādiṭṭhipurekkhāro”ti padena vuttā kusalapakkhā dhammajāti “dukkhe ñāṇaṃ, dukkhasamudaye	1117	
PA_tika-s05_01t:1117_5	ñāṇaṃ, dukkhanirodhe ñāṇaṃ, dukkhanirodhagāminipaṭipadāya ñāṇaṃ, pubbante ñāṇaṃ,	1117	
PA_tika-s05_01t:1117_6	aparante ñāṇaṃ, pubbantāparante ñāṇaṃ, idappaccayatāpaṭiccasamuppannesu dhammesu	1117	
PA_tika-s05_01t:1117_7	ñāṇa”nti aṭṭhavidhena kusalapakkhena dhammena vibhajitabbā. “Ñatvāna udayabbaya”nti	1117	
PA_tika-s05_01t:1117_8	padena vuttaṃ kusalapakkhaudayabbayañāṇaṃ dhammajātaṃ paññāsavidhena udayabbayañāṇena	1117	
PA_tika-s05_01t:1117_9	kusalapakkhena vibhajitabbaṃ. “Thinamiddhābhibhū”ti padena vuttaṃ thinamiddhābhibhavanaṃ	1117	
PA_tika-s05_01t:1117_10	kusalapakkhaṃ dhammajātaṃ “sotāpattimaggābhibhavanaṃ sakadāgāmimaggābhibhavanaṃ anāgāmimaggābhibhavanaṃ	11171	
PA_tika-s05_01t:1117_11	arahattamaggābhibhavana”nti catubbidhena kusalapakkhena vibhajitabbaṃ.	11171	
PA_tika-s05_01t:1118_0	Satisaṃvaro kusalapakkho “lokiyo satisaṃvaro, lokuttaro satisaṃvaro”ti dubbidhena	1118	
PA_tika-s05_01t:1118_1	vibhajitabboti. Lokiyo satisaṃvaro kāmāvacarovāti ekavidhena vibhajitabbo. Lokuttarā	1118	
PA_tika-s05_01t:1118_2	satisaṃvaro “dassanabhūmi, bhāvanābhūmī”ti dubbidhena vibhajitabbo. Kāmāvacaro satisaṃvaro	1118	
PA_tika-s05_01t:1118_3	“kāyānupassanāsatisaṃvaro vedanānupassanāsatisaṃvaro cittānupassanāsatisaṃvaro dhammānupassanāsatisaṃvaro”ti	1118	
PA_tika-s05_01t:1118_4	catubbidhena vibhajitabbo. Lokuttaro satisaṃvaropi tathā catubbidhena vibhajitabbo.	1118	
PA_tika-s05_01t:1118_5	Sammāsaṅkappasammādiṭṭhiyopi lokiyalokuttaravasena dubbidhādibhedena vibhajitabbā.	1118	
PA_tika-s05_01t:1118_6	Padaṭṭhānenapi padaṭṭhānahārasampāte vuttanayena vibhajitabbā.	1118	
PA_tika-s05_01t:1119_0	Akusalapakkhena “arakkhitena cittenā”ti padena vutto asaṃvaro “cakkhuasaṃvaro …pe…	1119	
PA_tika-s05_01t:1119_1	kāyaasaṃvaro, copanakāyaasaṃvaro, vācāasaṃvaro, manoasaṃvaro”ti aṭṭhavidhena vibhajitabbo.	1119	
PA_tika-s05_01t:1119_2	“Micchādiṭṭhihatenā”ti padena gahito micchāsaṅkappo “kāmavitakko byāpādavitakko vihiṃsāvitakko”ti	1119	
PA_tika-s05_01t:1119_3	tividhena vibhajitabbo. “Micchādiṭṭhī”ti padena vuttā micchādiṭṭhi “dukkhe aññāṇaṃ…pe…idappaccayatāpaṭiccasamuppannesu	1119	
PA_tika-s05_01t:1119_4	dhammesu aññāṇa”nti aṭṭhavidhena vibhajitabbā, dvāsaṭṭhidiṭṭhividhenapi vibhajitabbā.	1119	
PA_tika-s05_01t:1119_5	Thinamiddhaṃ pañcavidhena sasaṅkhārikavidhena vibhajitabbaṃ.	1119	
PA_tika-s05_01t:1120_0	“Ettakova vibhattihārasampāto paripuṇṇo”ti vattabbattā “niyutto vibhattihārasampāto”ti	1120	
PA_tika-s05_01t:1120_1	vuttaṃ. Yena yena saṃvaṇṇanāvisesabhūtena vibhattihārasampātena suttappadesatthā	1120	
PA_tika-s05_01t:1120_2	vibhattā, so so saṃvaṇṇanāvisesabhūto vibhattihārasampāto niyuttoti yathāraha niddhāretvā	1120	
PA_tika-s05_01t:1120_3	yujjitabboti attho gahetabboti.	1120	
PA_tika-s05_01t:1121	Iti vibhattihārasampāte sattibalānurūpā racitā	112	
PA_tika-s05_01t:1122	Vibhāvanā niṭṭhitā.	112	
PA_tika-s05_01t:1123	Paṇḍitehi pana…pe… gahetabboti.	112	
PA_tika-s05_01t:1124	9. Parivattanahārasampātavibhāvanā	112	
PA_tika-s05_01t:1125_0	71. Yena yena vibhattihārasampātena suttappadesatthā vibhattā, so vibhattihārasampāto	1125	
PA_tika-s05_01t:1125_1	paripuṇṇo, “katamo parivattanahārasampāto”ti pucchitabbattā “tattha katamo parivattano	1125	
PA_tika-s05_01t:1125_2	hārasampāto”tiādi vuttaṃ.	1125	
PA_tika-s05_01t:1126_0	“Katame suttappadesatthā kathaṃ parivattetabbā”ti pucchitabbattā “tasmā”tiādi vuttaṃ.	1126	
PA_tika-s05_01t:1126_1	Yā “tasmā…pe… gocaro”ti gāthā vuttā, tāya gāthāya yā samathavipassanā niddhāritā,	1126	
PA_tika-s05_01t:1126_2	tāya samathavipassanāya bhāvitāya akusalānaṃ nirodho phalaṃ payojanaṃ hoti, pariññātaṃ	1126	
PA_tika-s05_01t:1126_3	dukkhaṃ hoti, samudayo pahīno hoti, maggo bhāvito hotīti parivattetabbo. Paṭipakkhena	1126	
PA_tika-s05_01t:1126_4	pana samathavipassanāya abhāvitāya akusalānaṃ anirodho, apariññātaṃ dukkhaṃ, samudayo	1126	
PA_tika-s05_01t:1126_5	appahīno, maggo abhāvito hotīti parivattetabbo.	1126	
PA_tika-s05_01t:1127_0	“Ettakova parivattanahārasampāto paripuṇṇo”ti vattabbattā “niyutto parivattano hārasampāto”ti	1127	
PA_tika-s05_01t:1127_1	vuttaṃ. Yena yena saṃvaṇṇanāvisesabhūtena parivattanahārasampātena suttappadesatthā	1127	
PA_tika-s05_01t:1127_2	parivattetabbā, so so saṃvaṇṇanāvisesabhūto parivattanahārasampāto niyutto yathārahaṃ	1127	
PA_tika-s05_01t:1127_3	nīharitvā yujjitabboti attho gahetabboti.	1127	
PA_tika-s05_01t:1128	Iti parivattanahārasampāte sattibalānurūpā racitā	112	
PA_tika-s05_01t:1129	Vibhāvanā niṭṭhitā.	112	
PA_tika-s05_01t:1130	Paṇḍitehi pana…pe… gahetabboti.	113	
PA_tika-s05_01t:1131	10. Vevacanahārasampātavibhāvanā	113	
PA_tika-s05_01t:1132_0	72. Yena yena parivattanahārasampātena suttappadesatthā parivattetabbā, so parivattano	1132	
PA_tika-s05_01t:1132_1	hārasampātoti paripuṇṇo, “katamo vevacano hārasampāto”ti pucchitabbattā “tattha katamo	1132	
PA_tika-s05_01t:1132_2	vevacano hārasampāto”tiādi vuttaṃ.	1132	
PA_tika-s05_01t:1133_0	“Katamesaṃ suttappadesatthānaṃ, suttapadānaṃ vā katamāni vevacanānī”ti pucchitabbattā	1133	
PA_tika-s05_01t:1133_1	“tasmā”tiādi vuttaṃ. Yā “tasmā…pe… gocaro”ti gāthā vuttā, tāya gāthāya “rakkhitacittassā”ti	1133	
PA_tika-s05_01t:1133_2	padena vuttassa cittassa, “rakkhitacittassā”ti ettha cittassa padassa vā “cittaṃ…pe…	1133	
PA_tika-s05_01t:1133_3	vijānitatta”nti yaṃ vacanaṃ vuttaṃ, idaṃ vacanaṃ vevacanaṃ, “mānasaṃ hadaya”ntiādivacanampi	1133	
PA_tika-s05_01t:1133_4	cittassa vevacanaṃ. “Sammāsaṅkappagocaro”ti ettha sammāsaṅkappassa “nekkhammasaṅkappo	1133	
PA_tika-s05_01t:1133_5	abyāpādasaṅkappo avihiṃsāsaṅkappo”ti yaṃ vacanaṃ vuttaṃ, idaṃ vacanaṃ vevacanaṃ,	1133	
PA_tika-s05_01t:1133_6	“takko vitakko”tiādi vacanampi sammāsaṅkappassa vevacanaṃ. “Sammādiṭṭhipurekkhāro”ti	1133	
PA_tika-s05_01t:1133_7	ettha sammādiṭṭhipadassa “sammādiṭṭhi nāma paññāsatthaṃ paññākhaggo paññāratanaṃ	1133	
PA_tika-s05_01t:1133_8	paññāpatodo paññāpāsādo”ti yaṃ vacanaṃ vuttaṃ, idaṃ vacanaṃ vevacanaṃ, “paññā pajānanā	1133	
PA_tika-s05_01t:1133_9	vicayo”tiādi vacanampi sammādiṭṭhipadassa vevacanaṃ. “Thinaṃ thiyanā thiyitattaṃ	1133	
PA_tika-s05_01t:1133_10	cittassa, cittassa akallatā akammaññatā onāho pariyonāho antosaṅkoco”ti yaṃ vacanaṃ	11331	
PA_tika-s05_01t:1133_11	vuttaṃ, idaṃ vacanaṃ thinassa vevacanaṃ. “Kāyassa akallatā akammaññatā kāyālasiyaṃ	11331	
PA_tika-s05_01t:1133_12	soppaṃ supanā suppitatta”nti yaṃ vacanaṃ vuttaṃ, idaṃ vacanaṃ middhassa vevacanaṃ.	11331	
PA_tika-s05_01t:1133_13	“Bhikkhako bhikkhū”tiādikaṃ yaṃ vacanaṃ vuttaṃ, idaṃ vacanaṃ bhikkhupadassa vevacanaṃ.	11331	
PA_tika-s05_01t:1133_14	“Duggati apāyo vinipāto vaṭṭadukkhaṃ saṃsāro”tiādikaṃ yaṃ vacanaṃ vuttaṃ, idaṃ vacanaṃ	11331	
PA_tika-s05_01t:1133_15	duggatipadassa vevacanaṃ. Iti vevacanāni nīharitāni.	11331	
PA_tika-s05_01t:1134_0	“Ettakova vevacanahārasampāto paripuṇṇo”ti vattabbattā “niyutto vevacano hārasampāto”ti	1134	
PA_tika-s05_01t:1134_1	vuttaṃ. Yena yena saṃvaṇṇanāvisesabhūtena vevacanahārasampātena vevacanāni nīharitāni,	1134	
PA_tika-s05_01t:1134_2	so so saṃvaṇṇanāvisesabhūto vevacanahārasampāto niyutto yathāsambhavaṃ nīharitvā	1134	
PA_tika-s05_01t:1134_3	yujjitabboti attho gahitoti.	1134	
PA_tika-s05_01t:1135	Iti vevacanahārasampāte sattibalānurūpā racitā	113	
PA_tika-s05_01t:1136	Vibhāvanā niṭṭhitā.	113	
PA_tika-s05_01t:1137	Paṇḍitehi pana…pe… gahetabboti.	113	
PA_tika-s05_01t:1138	11. Paññattihārasampātavibhāvanā	113	
PA_tika-s05_01t:1139_0	73. Yena yena vevacanahārasampātena vevacanāni niddhāritāni, so vevacanahārasampāto	1139	
PA_tika-s05_01t:1139_1	paripuṇṇo, “katamo paññattihārasampāto”ti pucchitabbattā “tattha katamo paññattihārasampāto”tiādi vuttaṃ.	1139	
PA_tika-s05_01t:1140_0	“Katamā suttappadesabhūtā paññatti katamesaṃ dhammānaṃ paññattī”ti pucchitabbattā	1140	
PA_tika-s05_01t:1140_1	“tasmā”tiādi vuttaṃ. “Tasmā rakkhitacittassā”ti paññatti satiyā padaṭṭhānassa rakkhitabbassa	1140	
PA_tika-s05_01t:1140_2	cittassa paññāpanato satiyā padaṭṭhānapaññatti nāma. Satiyā hi rakkhitabbaṃ cittaṃ	1140	
PA_tika-s05_01t:1140_3	satiyā padaṭṭhānaṃ adhiṭṭhānaṃ nāma. Tenāha aṭṭhakathāyaṃ – “adhiṭṭhahitvā rakkhantiyā	1140	
PA_tika-s05_01t:1140_4	satiyā rakkhiyamānaṃ cittaṃ tassā adhiṭṭhānaṃ viya hotī”ti. “Sammāsaṅkappagocaro”ti	1140	
PA_tika-s05_01t:1140_5	paññatti samathassa bhāvanāya paññāpanato samathassa bhāvanāpaññatti nāma. “Sammādiṭṭhipurekkhāro,	1140	
PA_tika-s05_01t:1140_6	ñatvāna udayabbaya”nti paññatti dassanabhūmiyā nikkhepassa paññāpanato nikkhepapaññatti	1140	
PA_tika-s05_01t:1140_7	nāma. “Thinamiddhābhibhū bhikkhū”ti samudayassa anavasesappahānassa paññāpanato anavasesappahānapaññatti	1140	
PA_tika-s05_01t:1140_8	nāma. “Sabbā duggatiyo jahe”ti paññatti maggassa ariyamaggassa bhāvanāya paññāpanato	1140	
PA_tika-s05_01t:1140_9	bhāvanāpaññatti nāma.	1140	
PA_tika-s05_01t:1141_0	“Ettakova paññattihārasampāto paripuṇṇo”ti vattabbattā “niyutto paññattihārasampāto”ti	1141	
PA_tika-s05_01t:1141_1	vuttaṃ. Yena yena saṃvaṇṇanāvisesabhūtena paññattihārasampātena paññattippabhedā	1141	
PA_tika-s05_01t:1141_2	niddhāritā, so so saṃvaṇṇanāvisesabhūto paññattihārasampāto niyutto yathārahaṃ niddhāretvā	1141	
PA_tika-s05_01t:1141_3	yujjitabboti attho gahetabboti.	1141	
PA_tika-s05_01t:1142	Iti paññattihārasampāte sattibalānurūpā racitā	114	
PA_tika-s05_01t:1143	Vibhāvanā niṭṭhitā.	114	
PA_tika-s05_01t:1144	Paṇḍitehi pana…pe… gahetabboti.	114	
PA_tika-s05_01t:1145	12. Otaraṇahārasampātavibhāvanā	114	
PA_tika-s05_01t:1146_0	74. Yena yena paññattihārasampātena paññattippabhedā niddhāritā, so paññattihārasampāto	1146	
PA_tika-s05_01t:1146_1	paripuṇṇo, “katamo otaraṇo hārasampāto”ti pucchitabbattā “tattha katamo otaraṇo hārasampāto”tiādimāha.	1146	
PA_tika-s05_01t:1147_0	“Tattha tissaṃ gāthāyaṃ katamāni indriyāni niddhāretvā katamehi niddhāritehi dhammehi	1147	
PA_tika-s05_01t:1147_1	otaratī”ti pucchitabbattā “tasmā”tiādi vuttaṃ. Yā “tasmā rakkhitacittassā”tiādigāthā	1147	
PA_tika-s05_01t:1147_2	vuttā, tissaṃ gāthāyaṃ “tasmā…pe… purekkhāro”ti suttappadesena sammādiṭṭhi gahitā,	1147	
PA_tika-s05_01t:1147_3	sammādiṭṭhiyā gahitāya pañcindriyāni saddhādipañcindriyāni gahitāni bhavanti.	1147	
PA_tika-s05_01t:1148_0	Tāniyeva saddhādipañcindriyāni vijjāya upakārattā vā padaṭṭhānattā vā vijjā bhavanti,	1148	
PA_tika-s05_01t:1148_1	vijjuppādā tādisāya vijjāya uppādā uppādahetuto avijjānirodho sambhavati, avijjānirodhā	1148	
PA_tika-s05_01t:1148_2	saṅkhāranirodho sambhavati…pe… jātinirodhā jarāmaraṇanirodho sambhavatīti. Ayaṃ otaraṇā	1148	
PA_tika-s05_01t:1148_3	paṭiccasamuppādena pañcindriyānaṃ otaraṇā nāma.	1148	
PA_tika-s05_01t:1149_0	Tāniyeva pañcindriyāni sīlakkhandhena samādhikkhandhena paññākkhandhena tīhi khandhehi	1149	
PA_tika-s05_01t:1149_1	saṅgahitāni bhavanti saddhāvīriyehi sīlasambhavato, satiyā ca paññānuvattakattā.	1149	
PA_tika-s05_01t:1149_2	Ayaṃ otaraṇā khandhehi pañcindriyānaṃ otaraṇā nāma.	1149	
PA_tika-s05_01t:1150_0	Tāniyeva pañcindriyāni saṅkhārapariyāpannāni bhavanti. Ye saṅkhārā anāsavā bhavanti,	1150	
PA_tika-s05_01t:1150_1	bhavaṅgā bhavahetū no bhavanti, te anāsavā saṅkhārā dhammadhātusaṅgahitā bhavanti	1150	
PA_tika-s05_01t:1150_2	dhammadhātuyā antogadhattā. Ayaṃ otaraṇā dhātūhi pañcindriyānaṃ otaraṇā nāma.	1150	
PA_tika-s05_01t:1151	Sā anāsavā dhammadhātu dhammāyatanapariyāpannā bhavati, yaṃ āyatanaṃ anāsavaṃ bhavati, bhavaṅgaṃ bhavahetu no bhavati. Ayaṃ otaraṇā āyatanehi dhammadhātuyā otaraṇā nāma.	115	
PA_tika-s05_01t:1152_0	“Ettakova otaraṇo hārasampāto paripuṇṇo”ti vattabbattā “niyutto otaraṇo hārasampāto”ti	1152	
PA_tika-s05_01t:1152_1	vuttaṃ. Yena yena saṃvaṇṇanāvisesabhūtena otaraṇahārasampātena suttappadesatthā otaritabbā,	1152	
PA_tika-s05_01t:1152_2	so so saṃvaṇṇanāvisesabhūto otaraṇo hārasampāto niyutto yathārahaṃ niddhāretvā yujjitabboti attho gahetabboti.	1152	
PA_tika-s05_01t:1153	Iti otaraṇahārasampāte sattibalānurūpā racitā	115	
PA_tika-s05_01t:1154	Vibhāvanā niṭṭhitā.	115	
PA_tika-s05_01t:1155	Paṇḍitehi pana…pe… gahetabboti.	115	
PA_tika-s05_01t:1156_0	Ito paṭṭhāya “tattha katamo”tiādianusandhyattho ca pariyosāne “niyutto”tiādianusandhyattho	1156	
PA_tika-s05_01t:1156_1	ca vuttanayānusāreneva viññātabbo. Katthaci katthaci pāṭhe apākaṭaṃyeva yathābalaṃ kathayissāma.	1156	
PA_tika-s05_01t:1157	13. Sodhanahārasampātavibhāvanā	115	
PA_tika-s05_01t:1158_0	75. Yatthāti yasmiṃ pañhe. Ārambho attho suddho paripuṇṇo, so pañho niravasesato	1158	
PA_tika-s05_01t:1158_1	vissajjito bhavati. Yattha pañhe pana ārambho attho na suddho aparipuṇṇo koci vissajjetabbo	1158	
PA_tika-s05_01t:1158_2	avasiṭṭho, so pañho tāva vissajjito na bhavati.	1158	
PA_tika-s05_01t:1159	15. Parikkhārahārasampātavibhāvanā	115	
PA_tika-s05_01t:1160_0	77. “Tasmā rakkhitacittassā”ti padena yo satisaṃvaro vutto, ayaṃ satisaṃvaro samathassa	1160	
PA_tika-s05_01t:1160_1	parikkhāro. “Sammāsaṅkappagocaro”ti padena yo sammāsaṅkappo vutto, so sammāsaṅkappo	1160	
PA_tika-s05_01t:1160_2	vipassanāya parikkhāroti vibhajitvā yojetabbo.	1160	
PA_tika-s05_01t:1161	16. Samāropanahārasampātavibhāvanā	116	
PA_tika-s05_01t:1162_0	78. “Tasmā rakkhitacittassā”ti padena yaṃ rakkhitacittaṃ vuttaṃ, taṃ rakkhitacittaṃ	1162	
PA_tika-s05_01t:1162_1	tiṇṇaṃ sucaritānaṃ kammānaṃ padaṭṭhānaṃ. Sammādiṭṭhiyā bhāvitāya ariyo aṭṭhaṅgiko	1162	
PA_tika-s05_01t:1162_2	maggo bhāvito bhavati ekato bhāvitabbattā, padaṭṭhānakāraṇattā ca. Tena vuttaṃ –	1162	
PA_tika-s05_01t:1162_3	“sammādiṭṭhito hī”tiādi. Yassa arahato samādhivimutti bhavati, ayaṃ arahā anupādiseso	1162	
PA_tika-s05_01t:1162_4	puggalo, ayaṃ samādhivimutti anupādisesā nibbānadhātu.	1162	
PA_tika-s05_01t:1163_0	“Desanāhārasampātādiko hārasampāto yena soḷasappabhedabhāvena suttappadesatthe niddhāretvā	1163	
PA_tika-s05_01t:1163_1	yujjito, soḷasappabhedabhāvo kena amhehi saddahitabbo”ti vattabbattā “tenāhā”tiādi	1163	
PA_tika-s05_01t:1163_2	vuttaṃ. Tena soḷasappabhedabhāvena āyasmā mahākaccāno “soḷasa…pe… sutta”nti yaṃ vacanaṃ	1163	
PA_tika-s05_01t:1163_3	āha, tena vacanena soḷasappabhedabhāvo tumhehi saddahitabbo.	1163	
PA_tika-s05_01t:1164_0	“Ettakova hārasampāto paripuṇṇo”ti vattabbattā “niyutto hārasampāto”ti vuttaṃ. Yena	1164	
PA_tika-s05_01t:1164_1	yena saṃvaṇṇanāvisesabhūtena desanāhārasampātena suttappadesatthā niddhāritā, so	1164	
PA_tika-s05_01t:1164_2	so saṃvaṇṇanāvisesabhūto desanāhārasampātādihārasampāto niyutto yathārahaṃ niddhāretvā	1164	
PA_tika-s05_01t:1164_3	yujjitabboti attho gahetabbo, aṭṭhakathāyañca tathā niddhāretvā yujjitoti.	1164	
PA_tika-s05_01t:1165	Iti desanāhārasampātādihārasampāte sattibalānurūpā	116	
PA_tika-s05_01t:1166	Racitā vibhāvanā niṭṭhitā.	116	
PA_tika-s05_01t:1167	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	116	
PA_tika-s05_01t:1168	Nayasamuṭṭhānavibhāvanā	116	
PA_tika-s05_01t:1169_0	79. Yena yena saṃvaṇṇanāvisesabhūtena desanāhārasampātādinā hārasampātena ekasuttappadesatthā	1169	
PA_tika-s05_01t:1169_1	niddhāretvā vibhattā, so saṃvaṇṇanāvisesabhūto desanāhārasampātādihārasampāto paripuṇṇo,	1169	
PA_tika-s05_01t:1169_2	“katamaṃ nayasamuṭṭhāna”nti pucchitabbattā “tattha katamaṃ nayasamuṭṭhāna”ntiādi	1169	
PA_tika-s05_01t:1169_3	āraddhaṃ. Aṭṭhakathāyaṃ pana –“evaṃ nānāsuttavasena, ekasuttavasena ca hāravicāraṃ	1169	
PA_tika-s05_01t:1169_4	dassetvā idāni nayavicāraṃ dassetuṃ ‘tattha katamaṃ nayasamuṭṭhāna’ntiādi āraddha”nti	1169	
PA_tika-s05_01t:1169_5	vuttaṃ. “Tattha katamo nandiyāvaṭṭanayo”tiādiṃ anārabhitvā “tattha katamaṃ nayasamuṭṭhāna”ntiādiārambhane	1169	
PA_tika-s05_01t:1169_6	kāraṇaṃ aṭṭhakathāyaṃ vuttameva. Tattha tatthāti tesu hārādīsu yo atthanayo saṃvaṇṇanānayena	1169	
PA_tika-s05_01t:1169_7	niddiṭṭho, tasseva atthanayassa samuṭṭhānaṃ bhūmiṃ pucchati “katamaṃ nayasamuṭṭhāna”nti.	1169	
PA_tika-s05_01t:1170_0	Kiñcāpi saṃvaṇṇanānayā niddiṭṭhā, tathāpi atthanayasaṃvaṇṇanānayānaṃ visesassa pākaṭaṃ	1170	
PA_tika-s05_01t:1170_1	kātuṃ puna kathayissāma. Taṇhāavijjāhi saṃkilesapakkhassa suttatthassa catusaccayojanamukhena	1170	
PA_tika-s05_01t:1170_2	nayanalakkhaṇo saṃvaṇṇanāviseso ceva samathavipassanāhi vodānapakkhassa suttatthassa	1170	
PA_tika-s05_01t:1170_3	catusaccayojanamukhena nayanalakkhaṇo saṃvaṇṇanāviseso ca nandiyāvaṭṭo nayo nāma.	1170	
PA_tika-s05_01t:1170_4	Tīhi akusalamūlehi lobhādīhi saṃkilesapakkhassa suttatthassa catusaccayojanamukhena	1170	
PA_tika-s05_01t:1170_5	nayanalakkhaṇo saṃvaṇṇanāviseso ceva tīhi kusalamūlehi alobhādīhi vodānapakkhassa	1170	
PA_tika-s05_01t:1170_6	suttatthassa catusaccayojanamukhena nayanalakkhaṇo saṃvaṇṇanāviseso ca tipukkhalo	1170	
PA_tika-s05_01t:1170_7	nayo nāma. Catūhi subhasaññādīhi vipallāsehi sakalasaṃkilesapakkhassa suttatthassa	1170	
PA_tika-s05_01t:1170_8	catusaccayojanamukhena nayanalakkhaṇo saṃvaṇṇanāviseso ceva catūhi asubhasaññādīhi	1170	
PA_tika-s05_01t:1170_9	avipallāsehi satipaṭṭhānehi, saddhindriyehi vā vodānapakkhassa suttatthassa catusaccayojanamukhena	1170	
PA_tika-s05_01t:1170_10	nayanalakkhaṇo saṃvaṇṇanāviseso ca sīhavikkīḷito nayo nāmāti vuttā nayā saṃvaṇṇanānayā	11701	
PA_tika-s05_01t:1170_11	nāma. Tesaṃ saṃvaṇṇanānayānaṃ samuṭṭhānaṃ pucchati “katamaṃ nayasamuṭṭhāna”nti.	11701	
PA_tika-s05_01t:1171_0	Nayā pana nānāsuttato niddhāritehi taṇhāavijjādīhi mūlapadehi catusaccayojanāya nayato	1171	
PA_tika-s05_01t:1171_1	anubujjhiyamāno dukkhādiattho. So hi maggañāṇaṃ nayati sampāpetīti “nayo”ti vutto,	1171	
PA_tika-s05_01t:1171_2	so atthanayo nāma. Tasseva atthanayassa samuṭṭhānaṃ pucchati “katamaṃ nayasamuṭṭhāna”nti?	1171	
PA_tika-s05_01t:1171_3	Tasmā catusaccayojanāya nayaggāhato nīyati anupucchīyatīti nayo, ko so? Suttatthabhūto	1171	
PA_tika-s05_01t:1171_4	dukkhādiko attho. Nayati maggañāṇaṃ pāpetīti vā nayo, dukkhādiko atthova. Tenāha	1171	
PA_tika-s05_01t:1171_5	– “anubujjhiyamāno dukkhādiattho. So hi maggañāṇaṃ nayati sampāpetīti nayo”ti. Samuṭṭhahanti	1171	
PA_tika-s05_01t:1171_6	nayā etenāti samuṭṭhānaṃ, kiṃ taṃ? Avijjātaṇhādikāraṇaṃ, taṃdīpanā saṃvaṇṇanā ca.	1171	
PA_tika-s05_01t:1171_7	Avijjātaṇhādinā hi dukkhādiatthanayā sambhavanti. Atha vā avijjātaṇhādīhi catusaccayojanā	1171	
PA_tika-s05_01t:1171_8	samuṭṭhānaṃ nāma. Tena vuttaṃ – “kiṃ pana taṃ? Taṃtaṃmūlapadehi catusaccayojanā”ti.	1171	
PA_tika-s05_01t:1171_9	Evaṃ atthe gayhamāne sati saṃvaṇṇanānayāpi gahitā honti, nayānaṃ samuṭṭhānaṃ nayasamuṭṭhānaṃ,	1171	
PA_tika-s05_01t:1171_10	tasmiṃ nayasamuṭṭhāne.	11711	
PA_tika-s05_01t:1172_0	“Katamaṃ nandiyāvaṭṭanayasamuṭṭhāna”nti pucchitabbattā paṭhamaṃ nandiyāvaṭṭanayasamuṭṭhānaṃ	1172	
PA_tika-s05_01t:1172_1	dassetuṃ “pubbā koṭi na paññāyatī”tiādi vuttaṃ. Nandiyāvaṭṭanayasamuṭṭhānabhūtāya	1172	
PA_tika-s05_01t:1172_2	avijjāya ca taṇhāya ca pubbā koṭi “asukassa buddhassa bhagavato uppajjanakāle uppannā,	1172	
PA_tika-s05_01t:1172_3	asukassa cakkavattino uppajjanakāle uppannā”ti na paññāyati koṭiyā abhāvatoti yojanā.	1172	
PA_tika-s05_01t:1172_4	“Avijjātaṇhāsu katamā nīvaraṇaṃ, katamā saṃyojana”nti pucchitabbattā “tattha avijjā	1172	
PA_tika-s05_01t:1172_5	nīvaraṇaṃ taṇhā saṃyojana”nti vuttaṃ. Tatthāti tāsu avijjātaṇhāsu. Ādīnavapaṭicchādikattā	1172	
PA_tika-s05_01t:1172_6	avijjā nīvaraṇaṃ. Bhavesu saṃyojanato taṇhā saṃyojanaṃ. “Avijjānīvaraṇā sattā kathaṃ	1172	
PA_tika-s05_01t:1172_7	vicaranti, kathaṃ vuccanti, taṇhāsaṃyojanā sattā kathaṃ vicaranti kathaṃ vuccantī”ti	1172	
PA_tika-s05_01t:1172_8	pucchitabbattā “avijjānīvaraṇā sattā”tiādi vuttaṃ. Avijjānīvaraṇametesamatthīti avijjānīvaraṇā.	1172	
PA_tika-s05_01t:1172_9	Avijjāya saṃyuttā viya pavattā avijjāya abhinivisavatthūsu saṃyuttā viya pavattā	1172	
PA_tika-s05_01t:1172_10	sattā avijjāpakkhena vipallāsena niccādiabhinivesavatthubhūte rūpādiārammaṇe vicaranti	11721	
PA_tika-s05_01t:1172_11	vividhā caranti pavattanti, te niccādiabhinivisantā vicarantā sattā “diṭṭhicaritā”ti	11721	
PA_tika-s05_01t:1172_12	vuccanti. Taṇhāsaṃyojanametesanti taṇhāsaṃyojanā. Taṇhāya saṃyuttā viya pavattā,	11721	
PA_tika-s05_01t:1172_13	taṇhāya vā ārammaṇabhūte vatthukāme saṃyuttā viya pavattā sattā taṇhāpakkhena aṭṭhasatataṇhāvicaritena	11721	
PA_tika-s05_01t:1172_14	ārammaṇabhūte vatthusmiṃ vicaranti pavattantīti attho.	11721	
PA_tika-s05_01t:1173_0	“Diṭṭhicaritā sattā kaṃ paṭipattiṃ anuyuttā viharanti, taṇhācaritā sattā kaṃ paṭipattiṃ	1173	
PA_tika-s05_01t:1173_1	anuyuttā viharantī”ti pucchitabbattā “diṭṭhicaritā”tiādi vuttaṃ. Diṭṭhicaritā sattā	1173	
PA_tika-s05_01t:1173_2	ito sāsanato bahiddhā pabbajitā hontāpi “sukhena adhigantabbaṃ sukhaṃ natthi, dukkhena	1173	
PA_tika-s05_01t:1173_3	adhigantabbaṃ sukhaṃ pana atthī”ti manasi karontā attakilamathānuyogaṃ pañcātapādipaṭipattiṃ	1173	
PA_tika-s05_01t:1173_4	anuyuttā viharanti. Taṇhācaritā sattā ito sāsanato bahiddhā pabbajitā hontāpi “kāme	1173	
PA_tika-s05_01t:1173_5	paṭisevantā lokaṃ vaḍḍhāpentā bahuṃ puññaṃ vaḍḍhāpentī”ti manasi karontā kāmesu kāmasukhallikānuyogaṃ	1173	
PA_tika-s05_01t:1173_6	paṭipattiṃ anuyuttā viharanti.	1173	
PA_tika-s05_01t:1174_0	“Kasmā diṭṭhicaritā tathāvidhaṃ paṭipattiṃ anuyuttā viharanti, kasmā taṇhācaritā	1174	
PA_tika-s05_01t:1174_1	tathāvidhaṃ paṭipattiṃ anuyuttā viharantī”ti pucchitabbattā “tattha kiṃ kāraṇa”ntiādi	1174	
PA_tika-s05_01t:1174_2	vuttaṃ. Tatthāti tattha tesu diṭṭhicaritataṇhācaritesu. Yaṃ yasmā kāraṇā viharanti,	1174	
PA_tika-s05_01t:1174_3	taṃ kāraṇaṃ kinti pucchati. Ito sāsanato bahiddhā yesaṃ puggalānaṃ saccavavatthānaṃ	1174	
PA_tika-s05_01t:1174_4	natthi, catusaccappakāsanā kuto ca atthi, samathavipassanākosallaṃ vā upasamasukhappatti	1174	
PA_tika-s05_01t:1174_5	vā kuto atthi, te puggalā upasamasukhassa anabhiññā viparītacetā hutvā evaṃ āhaṃsu	1174	
PA_tika-s05_01t:1174_6	“sukhena adhigantabbaṃ sukhaṃ natthi, dukkhena adhigantabbaṃ sukhaṃ nāma atthī”ti.	1174	
PA_tika-s05_01t:1174_7	Te evaṃsaññī evaṃdiṭṭhī dukkhena sukhaṃ patthayamānā hutvā attakilamathānuyogamanuyuttā	1174	
PA_tika-s05_01t:1174_8	viharanti. Ito sāsanato bahiddhā yesaṃ puggalānaṃ saccavavatthānaṃ natthi, catusaccappakāsanā	1174	
PA_tika-s05_01t:1174_9	kuto ca atthi, samathavipassanākosallaṃ vā upasamasukhappatti vā kuto atthi, te puggalā	1174	
PA_tika-s05_01t:1174_10	upasamasukhassa anabhiññā viparītacetā hutvā evamāhaṃsu “yo kāme paṭisevati, so lokaṃ	11741	
PA_tika-s05_01t:1174_11	vaḍḍhayati, yo lokaṃ vaḍḍhayati, so bahuṃ puññaṃ pasavatī”ti. Te evaṃsaññī evaṃdiṭṭhī	11741	
PA_tika-s05_01t:1174_12	kāmesu sukhasaññī hutvā kāmasukhallikānuyogaṃ anuyuttā ca viharantīti yojanā kātabbā.	11741	
PA_tika-s05_01t:1175_0	“Tathā viharantā kiṃ vaḍḍhayantī”ti pucchitabbattā “te tadabhiññā santā rogameva	1175	
PA_tika-s05_01t:1175_1	vaḍḍhayantī”ti vuttaṃ. “Tathā vaḍḍhayantā rogādīnaṃ bhesajjaṃ samathavipassanaṃ vaḍḍhayanti	1175	
PA_tika-s05_01t:1175_2	ki”nti pucchitabbattā “te rogābhitunnā gaṇḍapaṭipīḷitā sallānuviddhā nirayatiracchānayonipetāsuresu	1175	
PA_tika-s05_01t:1175_3	ummujjanimujjāni karontā ugghātanigghātaṃ paccanubhontā rogagaṇḍasallabhesajjaṃ na	1175	
PA_tika-s05_01t:1175_4	vindantī”ti vuttaṃ. Attho pana aṭṭhakathāyaṃ vutto. “Katame saṃkilesavodānā, katame	1175	
PA_tika-s05_01t:1175_5	rogādayo, katamaṃ bhesajja”nti pucchitabbattā “tattha attakilamathānuyogo”tiādi vuttaṃ.	1175	
PA_tika-s05_01t:1175_6	Tatthāti tesu saṃkilesavodānarogabhesajjādīsu. Attakilamathānuyogo ca kāmasukhallikānuyogo	1175	
PA_tika-s05_01t:1175_7	ca saṃkileso hoti, samathavipassanā vodānaṃ hoti, attakilamathānuyogo ca rogo hoti,	1175	
PA_tika-s05_01t:1175_8	samathavipassanā roganigghātakabhesajjaṃ…pe... samathavipassanā salluddhāraṇabhesajjaṃ hoti.	1175	
PA_tika-s05_01t:1176_0	“Katamo katamaṃ sacca”nti pucchitabbattā “tattha saṃkileso dukkha”ntiādi vuttaṃ.	1176	
PA_tika-s05_01t:1176_1	Tatthāti tesu saṃkilesādīsu saṃkileso ekadesavasena dukkhaṃ dukkhasaccaṃ hoti. Tadabhisaṅgoti	1176	
PA_tika-s05_01t:1176_2	tasmiṃ saṃkilese abhisaṅgo viya pavatto lokiyadhammo niravasesavasena dukkhasaccaṃ	1176	
PA_tika-s05_01t:1176_3	hoti. Atha vā tasmiṃ dukkhe abhisaṅgo viya pavattā taṇhā dukkhasamudayo samudayasaccaṃ	1176	
PA_tika-s05_01t:1176_4	hoti. Taṇhānirodho dukkhanirodho nirodhasaccaṃ hoti. Samathavipassanā dukkhanirodhagāminī	1176	
PA_tika-s05_01t:1176_5	paṭipadā maggasaccaṃ hoti. Imāni cattāri saccāni niddhāretvā yojetabbāni. “Tesu catūsu	1176	
PA_tika-s05_01t:1176_6	saccesu katamaṃ pariññeyyaṃ, katamo pahātabbo, katamo bhāvetabbo, katamo sacchikātabbo”ti	1176	
PA_tika-s05_01t:1176_7	pucchitabbattā “dukkhaṃ pariññeyya”ntiādi vuttaṃ.	1176	
PA_tika-s05_01t:1177_0	80. Diṭṭhicaritataṇhācaritānaṃ attakilamathānuyogādivasena cattāri saccāni niddhāritāni,	1177	
PA_tika-s05_01t:1177_1	“kathaṃ diṭṭhicaritataṇhācaritānaṃ sakkāyadassane pavattibhedavasena cattāri saccāni	1177	
PA_tika-s05_01t:1177_2	niddhāritānī”ti pucchitabbattā “tattha diṭṭhicaritā”tiādi vuttaṃ. Atha vā “diṭṭhicaritataṇhācaritānaṃ	1177	
PA_tika-s05_01t:1177_3	sakkāyadassane katamo pavattibhedo”ti pucchitabbattā imesaṃ sakkāyadassane ayaṃ pavattibhedoti	1177	
PA_tika-s05_01t:1177_4	vibhajitvā dassetuṃ “tattha diṭṭhicaritā”tiādi vuttaṃ. Tena vuttaṃ – “idāni diṭṭhicaritataṇhācaritānaṃ	1177	
PA_tika-s05_01t:1177_5	sakkāyadiṭṭhidassane pavattibhedaṃ dassetuṃ ‘diṭṭhicaritā’tiādi vutta”nti. Tatthāti	1177	
PA_tika-s05_01t:1177_6	tesu diṭṭhicaritataṇhācaritesu. Diṭṭhicaritā puggalā rūpaṃ “attā”ti attato upagacchanti…pe…	1177	
PA_tika-s05_01t:1177_7	viññāṇaṃ “attā”ti attato upagacchanti diṭṭhicaritānaṃ attābhinivesassa balavabhāvato,	1177	
PA_tika-s05_01t:1177_8	taṇhācaritā pana rūpaṃ vā “attā”ti rūpavantaṃ attānaṃ upagacchanti attani vā rūpaṃ,	1177	
PA_tika-s05_01t:1177_9	rūpasmiṃ vā “attā”ti attānaṃ upagacchanti…pe… viññāṇasmiṃ vā “attā”ti attānaṃ upagacchanti	1177	
PA_tika-s05_01t:1177_10	taṇhācaritānaṃ attaniyābhinivesassa balavabhāvato. Pañcasu upādānakkhandhesu ekekaṃ	11771	
PA_tika-s05_01t:1177_11	nissāya catubbidhattā vīsativatthukā ayaṃ micchādiṭṭhi “sakkāyadiṭṭhī”ti vuccati.	11771	
PA_tika-s05_01t:1177_12	Evaṃ diṭṭhicaritataṇhācaritānaṃ sakkāyadassane pavattibhedo viññātabboti attho.	11771	
PA_tika-s05_01t:1178_0	“Sakkāyadiṭṭhiyā katamo paṭipakkho”ti pucchitabbattā “tassā paṭipakkho”tiādi vuttaṃ.	1178	
PA_tika-s05_01t:1178_1	Tassā sakkāyadiṭṭhiyā pajahanavasena lokuttarā sammādiṭṭhi paṭipakkho, tassā sammādiṭṭhiyā	1178	
PA_tika-s05_01t:1178_2	anvāyikā anuguṇabhāvena pavattanakā dhammā ca sakkāyadiṭṭhiyā pajahanavasena paṭipakkhā	1178	
PA_tika-s05_01t:1178_3	bhavanti. “Katame dhammā anvāyikā”ti pucchitabbattā “sammāsaṅkappo”tiādi vuttaṃ.	1178	
PA_tika-s05_01t:1178_4	Sammāsaṅkappo…pe… sammāsamādhi ime dhammā anvāyikā honti. Ayaṃ sammādiṭṭhiādiko ariyo	1178	
PA_tika-s05_01t:1178_5	aṭṭhaṅgiko maggo tassā sakkāyadiṭṭhiyā paṭipakkho hoti pahāyakattā. “Te sammādiṭṭhiyādayo	1178	
PA_tika-s05_01t:1178_6	dhammā khandhato kittakā hontī”ti pucchitabbattā “te tayo khandhā”tiādi vuttaṃ. “Katamo	1178	
PA_tika-s05_01t:1178_7	khandho samatho, katamo khandho vipassanā”ti pucchitabbattā “sīlakkhandho samādhikkhandho	1178	
PA_tika-s05_01t:1178_8	ca samatho, paññākkhandho vipassanā”ti vuttaṃ. “Sakkāyādīsu katamo katamaṃ saccaṃ,	1178	
PA_tika-s05_01t:1178_9	katamo katamaṃ sacca”nti pucchitabbattā “tattha sakkāyo”tiādi vuttaṃ.	1178	
PA_tika-s05_01t:1179_0	“Diṭṭhicaritataṇhācaritānaṃ sakkāyadiṭṭhitappaṭipakkhavasena cattāri saccāni niddhāritāni,	1179	
PA_tika-s05_01t:1179_1	kathaṃ antadvayamajjhimapaṭipadā niddhāritā”ti vattabbattā “tattha ye rūpaṃ attato”tiādi	1179	
PA_tika-s05_01t:1179_2	vuttaṃ. Tatthāti tesu diṭṭhicaritataṇhācaritesu ye diṭṭhicaritā puggalā rūpaṃ “attā”ti	1179	
PA_tika-s05_01t:1179_3	attato upagacchanti…pe… viññāṇaṃ “attā”ti attato upagacchanti. Ime diṭṭhicaritā puggalā	1179	
PA_tika-s05_01t:1179_4	“rūpādayo ca attā, rūpādīnañca aniccattā, attassāpi aniccattā attā ucchijjati, attā	1179	
PA_tika-s05_01t:1179_5	vinassati, attā paraṃ maraṇā na hotī”ti abhinivisanato “ucchedavādino”ti vuccanti.	1179	
PA_tika-s05_01t:1179_6	Ye taṇhācaritā puggalā rūpaṃ vā “attā”ti rūpavantaṃ attānaṃ upagacchanti…pe… viññāṇaṃ	1179	
PA_tika-s05_01t:1179_7	vā “attā”ti viññāṇavantaṃ attānaṃ upagacchanti. Attani vā viññāṇaṃ, viññāṇasmiṃ vā	1179	
PA_tika-s05_01t:1179_8	attānaṃ upagacchanti. Ime taṇhācaritā puggalā “rūpādīhi attā añño aññattā attā nicco	1179	
PA_tika-s05_01t:1179_9	sassato”ti abhinivisanato “sassatavādino”ti vuccanti.	1179	
PA_tika-s05_01t:1180_0	Tattha tesu ucchedavādīsassatavādīpuggalesu pavattā ucchedavādasassatavādā ubho antā	1180	
PA_tika-s05_01t:1180_1	antadvayapaṭipadā honti. Ayaṃ antadvayapaṭipadā saṃsārapavattanassa hetubhāvato saṃsārapavatti	1180	
PA_tika-s05_01t:1180_2	hoti, tassa antadvayassa paṭipajjanassa pajahanavasena majjhimapaṭipadāsaṅkhātova	1180	
PA_tika-s05_01t:1180_3	ariyo aṭṭhaṅgiko maggo paṭipakkho hoti pahāyakattā. Ayaṃ maggo saṃsāranivattanassa	1180	
PA_tika-s05_01t:1180_4	hetubhāvato saṃsāranivatti hoti. Tattha saṃsārapavattisaṃsāranivattīsu pavatti saṃsārapavatti	1180	
PA_tika-s05_01t:1180_5	dukkhaṃ dukkhasaccaṃ, tadabhisaṅgo tasmiṃ dukkhe abhisaṅgo taṇhā samudayo samudayasaccaṃ,	1180	
PA_tika-s05_01t:1180_6	taṇhānirodho dukkhanirodho nirodhasaccaṃ, ariyo aṭṭhaṅgiko maggo dukkhanirodhagāminī	1180	
PA_tika-s05_01t:1180_7	paṭipadā maggasaccaṃ, iti imāni cattāri saccāni niddhāritāni. “Dukkhaṃ pariññeyya”ntiādimhi vuttanayova attho.	1180	
PA_tika-s05_01t:1181_0	“Ucchedasassatassa kittako pabhedo, maggassa kittako”ti pucchitabbattā “tattha ucchedasassata”ntiādi	1181	
PA_tika-s05_01t:1181_1	vuttaṃ. Tattha ucchedasassataariyamaggesu ucchedasassatadassanaṃ samāsato saṅkhepato	1181	
PA_tika-s05_01t:1181_2	vīsativatthukā sakkāyadiṭṭhi. Ucchedo pañcupādānakkhandhe nissāya pavattattā pañcavidho,	1181	
PA_tika-s05_01t:1181_3	sassatadassanaṃ ekekasmiṃ tidhā uppajjanato pannarasavidhanti vīsatividhaṃ hoti.	1181	
PA_tika-s05_01t:1181_4	Vitthārato dvāsaṭṭhi diṭṭhigatāni. Katamāni? Cattāro sassatavādā, cattāro ekaccasassatavādā,	1181	
PA_tika-s05_01t:1181_5	cattāro antānantavādā, cattāro amarāvikkhepavādā, dve adhiccasamuppannavādā, soḷasa	1181	
PA_tika-s05_01t:1181_6	saññīvādā, aṭṭha asaññīvādā, aṭṭha nevasaññīnāsaññīvādā, satta ucchedavādā, pañca	1181	
PA_tika-s05_01t:1181_7	diṭṭhadhammanibbānavādāti dvāsaṭṭhi diṭṭhigatāni veditabbāni. Vitthārato pana brahmajālasutte	1181	
PA_tika-s05_01t:1181_8	āgatāni. Tesaṃ ucchedasassatadassanānaṃ tecattālīsaṃ bodhipakkhiyadhammā paṭipakkho	1181	
PA_tika-s05_01t:1181_9	maggo. Katame tecattālīsaṃ? “Aniccasaññā dukkhasaññā anattasaññā”ti tisso saññā ca	1181	
PA_tika-s05_01t:1181_10	“pahānasaññā virāgasaññā nirodhasaññā”ti tisso saññā cāti cha saññā ca “cattāro satipaṭṭhānā,	11811	
PA_tika-s05_01t:1181_11	cattāro sammappadhānā, cattāro iddhipādā, pañcindriyāni, pañca balāni, satta bojjhaṅgā,	11811	
PA_tika-s05_01t:1181_12	aṭṭha maggaṅgānī”ti tecattālīsaṃ bodhipakkhiyadhammā vipassanāvasena paṭipakkho maggo nāma.	11811	
PA_tika-s05_01t:1182_0	“Samathavasena katamo paṭipakkho”ti vattabbattā “aṭṭha vimokkhā”tiādi vuttaṃ. Aṭṭha	1182	
PA_tika-s05_01t:1182_1	vimokkhā pākaṭā. Dasa kasiṇāyatanāni samathavasena paṭipakkho maggo nāma. “Katamaṃ	1182	
PA_tika-s05_01t:1182_2	ñāṇaṃ katamassa dhammassa padālana”nti pucchitabbattā “dvāsaṭṭhi diṭṭhigatānī”tiādi	1182	
PA_tika-s05_01t:1182_3	vuttaṃ. Diṭṭhicarite pavattāni diṭṭhigatāni, moho. Taṇhācarite pavattāni diṭṭhigatāni,	1182	
PA_tika-s05_01t:1182_4	jālaṃ. Anādivasena pavatto moho. Anidhanavasena pavattaṃ jālaṃ. Aṭṭha samāpattiyo	1182	
PA_tika-s05_01t:1182_5	samāpajjitvā tejetvā tikkhaṃ vipassanāñāṇañca ariyamaggañāṇañcañāṇavajiraṃ nāma bodhipakkhiyadhammānaṃ	1182	
PA_tika-s05_01t:1182_6	ñāṇapadaṭṭhānattā. Moho ca jālañca mohajālaṃ. Padāletīti padālanaṃ, kattari yupaccayo,	1182	
PA_tika-s05_01t:1182_7	mohajālassa padālananti mohajālapadālanaṃ. Padālanañhi duvidhaṃ vikkhambhanapadālanaṃ	1182	
PA_tika-s05_01t:1182_8	samucchedapadālananti. Pubbabhāge samathavipassanāvasena vikkhambhanapadālanaṃ, maggakkhaṇe	1182	
PA_tika-s05_01t:1182_9	samucchedapadālanaṃ eva daṭṭhabbaṃ. Tatthāti tasmiṃ mohajāle avijjā moho, bhavataṇhā	1182	
PA_tika-s05_01t:1182_10	jālaṃ. Attano ādhāraṃ puggalaṃ dukkhādīsu aṭṭhasu ṭhānesu mohetīti moho. Paṭhamaṃ	11821	
PA_tika-s05_01t:1182_11	jālaṃ jaṭaṃ lāyitvā jaṭāvasena lāti pavattatīti jālaṃ, attani jātaṃ macchasakuṇādikaṃ	11821	
PA_tika-s05_01t:1182_12	lāti gaṇhāti, lāpeti gaṇhāpetīti vā jālaṃ, jālaṃ viyāti jālaṃ. Tena vuttaṃ – “atītādibhedabhinnesu	11821	
PA_tika-s05_01t:1182_13	rūpādīsu, sakaattabhāvādīsu ca saṃsibbanavasena pavattanato jālaṃ bhavataṇhā”ti.	11821	
PA_tika-s05_01t:1182_14	“Avijjātaṇhāhi attakilamathānuyogādīnaṃ kilesapakkhānaṃ niddhāraṇaṃ kataṃ kathaṃ	11821	
PA_tika-s05_01t:1182_15	kena saddahitabba”nti vattabbattā “tena vuccati ‘pubbā koṭi na paññāyati avijjāya	11821	
PA_tika-s05_01t:1182_16	ca bhavataṇhāya cā’ti” vuttaṃ.	11821	
PA_tika-s05_01t:1183_0	81. “Ito sāsanato bahiddhā diṭṭhicaritataṇhācaritānaṃ paṭipadādayo niddhāritā, sāsane	1183	
PA_tika-s05_01t:1183_1	diṭṭhicaritataṇhācaritānaṃ paṭipadādayo kathaṃ niddhāritabbā”ti vattabbattā “saṃkilesapakkhā	1183	
PA_tika-s05_01t:1183_2	suttatthā ācariyena dassitā, vodānapakkhasuttatthā kathaṃ dassitabbā”ti vattabbattā	1183	
PA_tika-s05_01t:1183_3	vā “tattha diṭṭhicarito asmiṃ sāsane”tiādi vuttaṃ. Tatthāti tesu diṭṭhicaritataṇhācaritesu.	1183	
PA_tika-s05_01t:1183_4	Diṭṭhicarito puggalo asmiṃ sāsane pabbajito hutvā catūsu paccayesu sallekhānusantatavutti	1183	
PA_tika-s05_01t:1183_5	bhavati. Kasmā? Yasmā sallekhe tibbagāravo, tasmā sallekhe tibbagāravattā. Taṇhācarito	1183	
PA_tika-s05_01t:1183_6	puggalo asmiṃ sāsane pabbajito hutvā sikkhānusantatavutti bhavati. Kasmā? Yasmā sikkhāya	1183	
PA_tika-s05_01t:1183_7	tibbagāravo, tasmā sikkhāya tibbagāravattā. Diṭṭhicarito puggalo sammattaniyāmaṃ	1183	
PA_tika-s05_01t:1183_8	okkamanto hutvā dhammānusārī puggalo bhavati. Kasmā? Diṭṭhiyā diṭṭhivisaye paññāsadisapavattanato.	1183	
PA_tika-s05_01t:1183_9	Taṇhācarito puggalo sammattaniyāmaṃ okkamanto hutvā saddhānusārī bhavati. Kasmā?	1183	
PA_tika-s05_01t:1183_10	Taṇhāvasena micchādhimokkhattā. Diṭṭhicarito puggalo sukhāya paṭipadāya, dandhābhiññāya	11831	
PA_tika-s05_01t:1183_11	ca niyyāti, sukhāya paṭipadāya, khippābhiññāya ca niyyāti sukhena kilesehi vikkhambhituṃ	11831	
PA_tika-s05_01t:1183_12	samatthattā. Taṇhācarito puggalo dukkhāya paṭipadāya, dandhābhiññāya ca niyyāti,	11831	
PA_tika-s05_01t:1183_13	dukkhāya paṭipadāya, khippābhiññāya ca niyyāti dukkhena kilesehi vikkhambhituṃ samatthattā.	11831	
PA_tika-s05_01t:1184_0	“Tathā kasmā niyyātī”ti pucchitabbattā “tattha kiṃ kāraṇaṃ ya”ntiādi vuttaṃ. Yaṃ	1184	
PA_tika-s05_01t:1184_1	yena kāraṇena niyyāti, taṃ kāraṇaṃ kinti pucchati. Tassa taṇhācaritassa kāmā sukhena	1184	
PA_tika-s05_01t:1184_2	apariccattā hi yasmā bhavanti, tasmā kāmānaṃ sukhena apariccattattā tathā niyyāti.	1184	
PA_tika-s05_01t:1184_3	So taṇhācarito kāmehi vatthukāmakilesakāmehi viveciyamāno dukkhena paṭinissarati,	1184	
PA_tika-s05_01t:1184_4	dandhañca dhammaṃ catusaccadhammaṃ ājānāti. Yo pana ayaṃ puggalo diṭṭhicarito hoti,	1184	
PA_tika-s05_01t:1184_5	so ayaṃ diṭṭhicarito puggalo ādito ādimhiyeva kāmehi kilesakāmavatthukāmehi anatthiko	1184	
PA_tika-s05_01t:1184_6	bhavati. So diṭṭhicarito tato tehi kāmehi viveciyamāno khippañca sukhena paṭinissarati,	1184	
PA_tika-s05_01t:1184_7	khippañca dhammaṃ ājānāti.	1184	
PA_tika-s05_01t:1185_0	“Taṇhācarito dukkhāya paṭipadāya dandhābhiññāya niyyāti, diṭṭhicarito sukhāya paṭipadāya	1185	
PA_tika-s05_01t:1185_1	khippābhiññāya niyyātīti ekekāya paṭipadāya bhavitabba”nti vattabbattā “dukkhāpi	1185	
PA_tika-s05_01t:1185_2	paṭipadā duvidhā dandhābhiññā ca khippābhiññā ca, sukhāpi paṭipadā duvidhā dandhābhiññā	1185	
PA_tika-s05_01t:1185_3	ca khippābhiññā cā”ti vuttaṃ. “Evaṃ sati ekova dvīhi dvīhi paṭipadāhi niyyātīti āpajjatī”ti	1185	
PA_tika-s05_01t:1185_4	vattabbattā “sattāpī”tiādi vuttaṃ. Taṇhācaritā sattāpi duvidhā mudindriyāpi tikkhindriyāpi,	1185	
PA_tika-s05_01t:1185_5	diṭṭhicaritā sattāpi duvidhā mudindriyāpi tikkhindriyāpīti yojanā kātabbā. Ye taṇhācaritadiṭṭhicaritā	1185	
PA_tika-s05_01t:1185_6	mudindriyā bhavanti, te taṇhācaritadiṭṭhicaritā dandhañca paṭinissaranti, dandhañca	1185	
PA_tika-s05_01t:1185_7	dhammaṃ ājānanti. Ye taṇhācaritadiṭṭhicaritā tikkhindriyā bhavanti, te taṇhācaritadiṭṭhicaritā	1185	
PA_tika-s05_01t:1185_8	khippañca paṭinissaranti, khippañca dhammaṃ ājānanti, tasmā ekekasseva ekekā paṭipadā	1185	
PA_tika-s05_01t:1185_9	yuttāvāti. “Imāhi paṭipadāhi niyyantiyeva, na niyyiṃsu niyyissantīti āpajjeyya vattamānavibhattiyā	1185	
PA_tika-s05_01t:1185_10	niddiṭṭhattā”ti vattabbattā “imā catasso”tiādi vuttaṃ. Atītepi imāhi catūhi paṭipadāhi	11851	
PA_tika-s05_01t:1185_11	niyyiṃsu, paccuppannesupi niyyanti, anāgatepi niyyissantīti attho gahetabbo yathā	11851	
PA_tika-s05_01t:1185_12	“pabbato tiṭṭhatī”ti.	11851	
PA_tika-s05_01t:1186_0	Evanti evaṃ vuttappakārena. Ariyapuggalā catukkamaggaṃ paṭipadaṃ paññāpenti. “Kimatthaṃ	1186	
PA_tika-s05_01t:1186_1	paññāpentī”ti vattabbattā “abudhajanasevitāyā”tiādi vuttaṃ. Ayaṃ vuccati nandiyāvaṭṭassa	1186	
PA_tika-s05_01t:1186_2	nayassa bhūmīti taṇhāavijjānaṃ vasena saṃkilesapakkhe dvidisā catusaccayojanāpi samathavipassanānaṃ	1186	
PA_tika-s05_01t:1186_3	vasena vodānapakkhe dvidisā catusaccayojanāpi dassitā. Ayaṃ catubbidhā catusaccayojanā	1186	
PA_tika-s05_01t:1186_4	nandiyāvaṭṭassa nayassa samuṭṭhānaṃ bhūmi samuṭṭhānabhāvatoti. “Tathāvidhāya catusaccayojanāya	1186	
PA_tika-s05_01t:1186_5	nandiyāvaṭṭassa nayassa samuṭṭhānabhūmibhāvo kena saddahitabbo”ti vattabbattā “tenāhā”tiādi vuttaṃ.	1186	
PA_tika-s05_01t:1187_0	82. “Nandiyāvaṭṭassa nayassa samuṭṭhānabhūtā bhūmi dassitā, tassa nandiyāvaṭṭassa	1187	
PA_tika-s05_01t:1187_1	nayassa kattha katamā disā kittakena upaparikkhitabbā”ti vattabbattā “veyyākaraṇesu	1187	
PA_tika-s05_01t:1187_2	hī”tiādi vuttaṃ. Hi-saddo pakkhantarattho. Ye disābhūtā āhārādayo dhammā veyyākaraṇesu	1187	
PA_tika-s05_01t:1187_3	“kusalākusalā”ti vuttaṃ, te disābhūtā āhārādayo dhammā duvidhena “ime akusalā dhammā	1187	
PA_tika-s05_01t:1187_4	saṃkilesadhammā, ime kusalā vodānadhammā”ti duvidhena upaparikkhitabbā ālocitabbā.	1187	
PA_tika-s05_01t:1187_5	“Katamena duvidhenā”ti pucchitabbattā “lokavaṭṭānusārī ca lokavivaṭṭānusārī cā”ti	1187	
PA_tika-s05_01t:1187_6	vuttaṃ. “Katamaṃ vaṭṭaṃ, katamaṃ vivaṭṭa”nti pucchitabbattā “vaṭṭaṃ nāma saṃsāro,	1187	
PA_tika-s05_01t:1187_7	vivaṭṭaṃ nibbāna”nti vuttaṃ. “Saṃsārassa katamo hetū”ti pucchitabbattā “kammakilesā	1187	
PA_tika-s05_01t:1187_8	hetu saṃsārassā”ti vuttaṃ. “Katamaṃ kammaṃ nāma, cetanāyeva kammaṃ nāma kiṃ, udāhu	1187	
PA_tika-s05_01t:1187_9	cetasikañca phaladānasamatthāsamatthampi kammaṃ ki”nti pucchitabbattā “tattha kamma”ntiādi	1187	
PA_tika-s05_01t:1187_10	vuttaṃ. Tatthāti tesu kammakilesesu. “Taṃ kammaṃ kathaṃ kena pakārena daṭṭhabba”nti	11871	
PA_tika-s05_01t:1187_11	ce vadeyya, yathā yena upacayena kataṃ kammaṃ phaladānasamatthaṃ hoti, tasmiṃ upacaye	11871	
PA_tika-s05_01t:1187_12	taṃ kammaṃ daṭṭhabbaṃ. “Te kilesā katamehi dhammehi niddisitabbā”ti ce puccheyya,	11871	
PA_tika-s05_01t:1187_13	sabbepi kilesā catūhi vipallāsehi niddisitabbā. “Te kilesā kattha daṭṭhabbā”ti ce	11871	
PA_tika-s05_01t:1187_14	puccheyya, dasavatthuke kilesapuñje te kilesā daṭṭhabbā.	11871	
PA_tika-s05_01t:1188_0	“Katamāni dasa vatthūnī”ti ce puccheyya, cattāro āhārā, cattāro vipallāsā, cattāri	1188	
PA_tika-s05_01t:1188_1	upādānāni, cattāro yogā, cattāro ganthā, cattāro āsavā, cattāro oghā, cattāro sallā,	1188	
PA_tika-s05_01t:1188_2	catasso viññāṇaṭṭhitiyo, cattāri agatigamanānīti dasa vatthūnīti veditabbāni catunnaṃ	1188	
PA_tika-s05_01t:1188_3	kiccavasena ekattā. Ettha ca kilesānaṃ paccayo vatthukāmopi kilesopi kilesavatthu	1188	
PA_tika-s05_01t:1188_4	hoti purimānaṃ purimānaṃ kilesānaṃ pacchimānaṃ pacchimānaṃ kilesānaṃ paccayabhāvato.	1188	
PA_tika-s05_01t:1189_0	“Katamo katamo katamassa katamassa vatthū”ti pucchitabbattā “paṭhame āhāre”tiādi	1189	
PA_tika-s05_01t:1189_1	vuttaṃ. Ālambitabbe paṭhame kabaḷīkārāhāre paṭhamo “rūpaṃ subha”nti vipallāso ārammaṇakaraṇavasena	1189	
PA_tika-s05_01t:1189_2	pavattati. Ālambitabbe dutiye phassāhāre dutiyo “phassapaccayā vedanā sukhā”ti vipallāso	1189	
PA_tika-s05_01t:1189_3	pavattati. Ālambitabbe tatiye cittāhāre tatiyo “cittaṃ nicca”nti vipallāso pavattati,	1189	
PA_tika-s05_01t:1189_4	ālambitabbe catutthe manosañcetanāhāre “dhammo attā”ti vipallāso ārammaṇakaraṇavasena	1189	
PA_tika-s05_01t:1189_5	pavattati. Ālambitabbe paṭhame “rūpaṃ subha”nti vipallāso paṭhamaṃ kāmupādānaṃ ārammaṇakaraṇavasena	1189	
PA_tika-s05_01t:1189_6	pavattati. Sesesupi yathārahaṃ nayānusārena yojetvā attho veditabbo.	1189	
PA_tika-s05_01t:1190_0	83. “Tesu āhārādīsu katamo katamassa puggalassa upakkileso”ti vattabbattā “tattha	1190	
PA_tika-s05_01t:1190_1	yo cā”tiādi vuttaṃ. Tatthāti tesu āhārādīsu, taṇhācaritadiṭṭhicaritesu vā. Taṇhācaritassa	1190	
PA_tika-s05_01t:1190_2	rūpavedanāsu tibbacchandarāgassa uppajjanato yo ca kabaḷīkāro āhāro, yo ca phassāhāro	1190	
PA_tika-s05_01t:1190_3	pavattati, ime kabaḷīkārāhāraphassāhārā taṇhācaritassa puggalassa upakkilesā bhavanti.	1190	
PA_tika-s05_01t:1190_4	Diṭṭhicaritassa dhammacittesu balavaattaniccābhinivesassa uppajjanato yo ca manosañcetanāhāro,	1190	
PA_tika-s05_01t:1190_5	yo ca viññāṇāhāro pavattati, ime manosañcetanāhāraviññāṇāhārā diṭṭhicaritassa puggalassa	1190	
PA_tika-s05_01t:1190_6	upakkilesā bhavanti. “Tattha yo ca asubhe subha”ntiādīsupi vuttanayānusārena attho	1190	
PA_tika-s05_01t:1190_7	gahetabboti. Purimānaṃ dvinnaṃ dvinnaṃ taṇhāpadhānattā ceva taṇhāsabhāvattā ca, pacchimānaṃ	1190	
PA_tika-s05_01t:1190_8	dvinnaṃ dvinnaṃ diṭṭhipadhānattā ceva diṭṭhisabhāvattā cāti.	1190	
PA_tika-s05_01t:1191_0	84. “Katamasmiṃ paṭhamādike āhāre katamo paṭhamādiko vipallāso pavattatī”ti pucchitabbattā	1191	
PA_tika-s05_01t:1191_1	“tattha kabaḷīkāre āhāre”tiādinā nāmavasena niyametvā pubbe vuttatthameva dasseti.	1191	
PA_tika-s05_01t:1191_2	“Katamasmiṃ vipallāse ṭhito katamaṃ upādiyatī”ti pucchitabbattā “paṭhame vipallāse	1191	
PA_tika-s05_01t:1191_3	ṭhito”tiādi vuttaṃ. Paṭhame vipallāse ṭhito puggalo kāme yena upādānena upādiyati,	1191	
PA_tika-s05_01t:1191_4	idaṃ upādānaṃ “kāmupādānaṃ nāmā”ti vuccati. Sesesu iminā nayena yojanā kātabbā.	1191	
PA_tika-s05_01t:1192	“Yena kāmupādānena kāmehi puggalo saṃyujjati, ayaṃ kāmupādānadhammo ‘kāmayogo’ti vuccatī”tiādinā yojanā kātabbā. Sesānaṃ yojanatthādayo pāḷito, aṭṭhakathāto ca pākaṭā.	119	
PA_tika-s05_01t:1193_0	85. “Āhārādīsu katame katamā disā”ti pucchitabbattā “tattha imā catasso disā”tiādi	1193	
PA_tika-s05_01t:1193_1	vuttaṃ. Tattha tesu āhāracatukkādīsu dasasu catukkesu paṭhamo paṭhamo kabaḷīkārāhārādiko	1193	
PA_tika-s05_01t:1193_2	paṭhamā disā, dutiyo dutiyo phassāhārādiko dutiyā disā, tatiyo tatiyo viññāṇāhārādiko	1193	
PA_tika-s05_01t:1193_3	tatiyā disā, catuttho catuttho manosañcetanāhārādiko catutthā disāti veditabbā.	1193	
PA_tika-s05_01t:1194_0	“Tāsu catūsu disāsu tesu kabaḷīkārāhārādīsu dhammesu katame dhammā katamassa upakkilesā”ti	1194	
PA_tika-s05_01t:1194_1	pucchitabbattā ime āhārādayo dhammā imassa puggalassa upakkilesāti vibhattāti dassetuṃ	1194	
PA_tika-s05_01t:1194_2	“tattha yo ca kabaḷīkāro āhāro…pe… ime diṭṭhicaritassa udattassa upakkilesā”ti vuttaṃ.	1194	
PA_tika-s05_01t:1194_3	Aṭṭhakathāyaṃ pana – “kabaḷīkārāhāro āhārotiādi āhārādīsu ye yassa puggalassa upakkilesā,	1194	
PA_tika-s05_01t:1194_4	taṃ vibhajitvā dassetuṃ āraddha”nti vuttaṃ. Dasannaṃ suttānanti ekadesabhūtānaṃ dasannaṃ	1194	
PA_tika-s05_01t:1194_5	suttānaṃ. Atthoti sabhāvadhammo. Saddattho hi asamānoti. “Byañjanameva nāna”nti etena	1194	
PA_tika-s05_01t:1194_6	ca saddatthassa nānattaṃ dasseti.	1194	
PA_tika-s05_01t:1195	“Kabaḷīkārāhārādīsu katame āhārādayo katamena vimokkhamukhena pariññaṃ pahānaṃ gacchantī”ti pucchitabbattā “tattha yo ca kabaḷīkāro”tiādi vuttaṃ.	119	
PA_tika-s05_01t:1196_0	Itīti evaṃ vuttappakārā. Sabbeti sabbe āhārādayo dhammā lokavaṭṭānusārino bhavanti.	1196	
PA_tika-s05_01t:1196_1	Teti te sabbe āhārādayo dhammā. Lokāti lokato vaṭṭato. Tīhi vimokkhamukhehi aniccānupassanādīhi niyyanti.	1196	
PA_tika-s05_01t:1197_0	86. Saṃkilesapakkhe disābhūtā āhāracatukkādayo dasa catukkā dhammā ācariyena niddhāretvā	1197	
PA_tika-s05_01t:1197_1	dassitā, amhehi ca ñātā, “vodānapakkhe katame disābhūtā dhammā”ti pucchitabbattā	1197	
PA_tika-s05_01t:1197_2	vodānapakkhe disābhūte dhamme dassetuṃ “catasso paṭipadā”tiādi vuttaṃ. Cattāro vihārāti	1197	
PA_tika-s05_01t:1197_3	dibbavihārā brahmavihārā ariyavihārā āneñjavihārāti cattāro vihārā. Tesu rūpāvacarasamāpattiyo	1197	
PA_tika-s05_01t:1197_4	dibbavihārā, catasso appamaññāyo brahmavihārā, catasso phalasamāpattiyo ariyavihārā,	1197	
PA_tika-s05_01t:1197_5	catasso arūpasamāpattiyo āneñjavihārā cattāro acchariyā abbhutā dhammāti mānapahānaṃ	1197	
PA_tika-s05_01t:1197_6	ālayasamugghāto avijjāpahānaṃ bhavūpasamoti cattāro acchariyaabbhutadhammā. Cattāri	1197	
PA_tika-s05_01t:1197_7	adhiṭṭhānānīti saccādhiṭṭhānaṃ cāgādhiṭṭhānaṃ paññādhiṭṭhānaṃ upasamādhiṭṭhānanti	1197	
PA_tika-s05_01t:1197_8	cattāri adhiṭṭhānāni. Catasso samādhibhāvanāti chandasamādhibhāvanā vīriyasamādhibhāvanā	1197	
PA_tika-s05_01t:1197_9	cittasamādhibhāvanā vīmaṃsāsamādhibhāvanāti catasso samādhibhāvanā. Cattāro sukhabhāgiyāti	1197	
PA_tika-s05_01t:1197_10	indriyasaṃvaro tapo bojjhaṅgo sabbūpadhipaṭinissaggoti cattāro sukhabhāgiyā. Avasesā pākaṭā.	11971	
PA_tika-s05_01t:1198_0	“Catūsu catūsu paṭipadādīsu katamo paṭipadādiko paṭhamo satipaṭṭhānādiko bhavatī”ti	1198	
PA_tika-s05_01t:1198_1	pucchitabbattā “paṭhamā paṭipadā paṭhamaṃ satipaṭṭhāna”ntiādi vuttaṃ. “Paṭipadādayo	1198	
PA_tika-s05_01t:1198_2	paññāpadaṭṭhānādikā, satipaṭṭhānādayo pana satipadaṭṭhānādikā, tasmā ‘paṭhamā paṭipadā	1198	
PA_tika-s05_01t:1198_3	paṭhamaṃ satipaṭṭhāna’ntiādiyojanā kātabbā”ti vattabbattā “paṭhamā paṭipadā bhāvitā	1198	
PA_tika-s05_01t:1198_4	bahulīkatā paṭhamaṃ satipaṭṭhānaṃ pūretī”tiādi vuttaṃ, pūrakapūretabbabhāvato tathā	1198	
PA_tika-s05_01t:1198_5	yojanā kātabbāti adhippāyo. Atha vā “bhāvitā bahulīkatā katame paṭipadādayo katame	1198	
PA_tika-s05_01t:1198_6	satipaṭṭhānādike pūrentī”ti pucchitabbattā “paṭhamā paṭipadā bhāvitā bahulīkatā paṭhamaṃ	1198	
PA_tika-s05_01t:1198_7	satipaṭṭhānaṃ pūretī”tiādi vuttaṃ.	1198	
PA_tika-s05_01t:1199_0	87. “Tesu dasasu paṭipadācatukkādīsu katame dhammā katamā disā, katame dhammā katamā	1199	
PA_tika-s05_01t:1199_1	disā”ti pucchitabbattā “tattha imā catasso disā paṭhamā paṭipadā, paṭhamo satipaṭṭhāno”tiādi	1199	
PA_tika-s05_01t:1199_2	vuttaṃ. Tatthāti tesu dasasu paṭipadācatukkādīsu. Imā mayā vuccamānā paṭhamā paṭipadādayo	1199	
PA_tika-s05_01t:1199_3	disā catasso disā bhavanti.	1199	
PA_tika-s05_01t:1200_0	“Tesu catūsu disābhūtesu paṭipadācatukkādīsu katamo disābhūto attho katamassa puggalassa	1200	
PA_tika-s05_01t:1200_1	bhesajja”nti pucchitabbattā “tattha paṭhamā paṭipadā…pe… diṭṭhicaritassa udattassa	1200	
PA_tika-s05_01t:1200_2	bhesajja”nti vuttaṃ.	1200	
PA_tika-s05_01t:1201_0	“Tesu dasasu paṭipadādicatukkesu dhammesu katamo katamo katamaṃ katamaṃ vimokkhamukha”nti	1201	
PA_tika-s05_01t:1201_1	pucchitabbattā “tattha dukkhā ca paṭipadā”tiādi vuttaṃ. Attho pana ṭīkāyaṃ vitthārena	1201	
PA_tika-s05_01t:1201_2	vutto pākaṭo. Saṃkilesapakkhe disābhūtā āhāracatukkādayo dasa catukkā samatikkamitabbapahātabbabhāvena	1201	
PA_tika-s05_01t:1201_3	niddhāritā, vodānapakkhe pana disābhūtā paṭipadācatukkādayo dasa catukkā samatikkamapahāyakabhāvena niddhāritā.	1201	
PA_tika-s05_01t:1202_0	“Tesaṃ āhāracatukkādīnaṃ dasannaṃ catukkānaṃ samatikkamanapahānasaṅkhātaṃ yaṃ vikkīḷitañca	1202	
PA_tika-s05_01t:1202_1	tesaṃ paṭipadācatukkādīnaṃ dasannaṃ catukkānaṃ bhāvanāsaṅkhātaṃ yaṃ vikkīḷitañca	1202	
PA_tika-s05_01t:1202_2	sacchikiriyāsaṅkhātaṃ yaṃ vikkīḷitañca atthi, taṃ tividhaṃ vikkīḷitaṃ katamesaṃ puggalānaṃ	1202	
PA_tika-s05_01t:1202_3	vikkīḷitaṃ bhavatī”ti pucchitabbattā “tesaṃ vikkīḷita”nti vuttaṃ. Atha vā “yathāvuttappakārehi	1202	
PA_tika-s05_01t:1202_4	vimokkhamukhehi ye buddhapaccekabuddhasāvakā vimucciṃsu, tesu buddhasseva vikkīḷitaṃ	1202	
PA_tika-s05_01t:1202_5	bhavati kiṃ, paccekabuddhasseva vikkīḷitaṃ bhavati kiṃ, sāvakasseva vikkīḷitaṃ bhavati	1202	
PA_tika-s05_01t:1202_6	kiṃ, udāhu sabbesaṃ buddhapaccekabuddhasāvakānaṃ vikkīḷitaṃ bhavati ki”nti vicāraṇāya	1202	
PA_tika-s05_01t:1202_7	sambhavato “tesaṃ vikkīḷita”nti vuttaṃ. Yathāvuttappakārehi vimokkhamukhehi ye buddhapaccekabuddhasāvakā	1202	
PA_tika-s05_01t:1202_8	mucciṃsu, tesaṃ buddhapaccekabuddhasāvakānaṃ vikkīḷitaṃ. Yaṃ āhāracatukkādīnaṃ dasannaṃ	1202	
PA_tika-s05_01t:1202_9	catukkānaṃ saparasantāne samatikkamanapahānañca yā paṭipadācatukkādīnaṃ dasannaṃ	1202	
PA_tika-s05_01t:1202_10	catukkānaṃ saparasantāne bhāvanāsampādanā, sacchikiriyāsampādanā ca atthi, idaṃ sabbaṃ	12021	
PA_tika-s05_01t:1202_11	vikkīḷitaṃ nāma bhavatīti attho.	12021	
PA_tika-s05_01t:1203_0	“Sabbesaṃ āhāracatukkādīnaṃ dasannaṃ catukkānaṃ sabbe paṭipadācatukkādayo dasa catukkā	1203	
PA_tika-s05_01t:1203_1	paṭipakkhā honti kiṃ, udāhu yathākkamaṃ catukkānaṃ catukkā paṭipakkhā honti ki”nti	1203	
PA_tika-s05_01t:1203_2	vicāraṇāya sambhavato yathākkamaṃ catukkānaṃ catukkā paṭipakkhā honti pahātabbapahāyakabhāvenāti	1203	
PA_tika-s05_01t:1203_3	dassento “cattāro āhārā tesaṃ paṭipakkho catasso paṭipadā”tiādimāha. Aṭṭhakathāyaṃ	1203	
PA_tika-s05_01t:1203_4	pana – “idāni āhārādīnaṃ paṭipadādīhi yena samatikkamanaṃ, taṃ nesaṃ paṭipakkhabhāvaṃ	1203	
PA_tika-s05_01t:1203_5	dassento ‘cattāro āhārā tesaṃ paṭipakkho catasso paṭipadā’tiādimāhā”ti vuttaṃ. Tattha	1203	
PA_tika-s05_01t:1203_6	saṃkilesapakkhe cattāro ye āhārā niddhāritā, tesaṃ catunnaṃ āhārānaṃ vodānapakkhe	1203	
PA_tika-s05_01t:1203_7	yā catasso paṭipadā niddhāritā, tā catasso paṭipadā paṭipakkho āhārānaṃ pahātabbattā,	1203	
PA_tika-s05_01t:1203_8	paṭipadānaṃ pana pahāyakattā. Satipi āhārānaṃ appahātabbabhāve vipassanārammaṇattā	1203	
PA_tika-s05_01t:1203_9	āhārapaṭibaddhachandarāgappahānavasena pahātabbabhāvo vuttoti evamādiyojanā kātabbā.	1203	
PA_tika-s05_01t:1204_0	Sīhāti sīhasadisā buddhā ca sīhasadisā paccekabuddhā ca sīhasadisā sāvakā cāti sīhasadisā	1204	
PA_tika-s05_01t:1204_1	visuṃ visuṃ yojetabbā. Sāvakā pana ahatarāgadosamohāpi santi, tepi “sīhā”ti maññeyyunti	1204	
PA_tika-s05_01t:1204_2	taṃ nivattāpanatthaṃ “hatarāgadosamohā”ti vuttaṃ. Hanitabbāti hatā, rāgo ca doso	1204	
PA_tika-s05_01t:1204_3	ca moho ca rāgadosamohā, hatā rāgadosamohā etehi sāvakehīti hatarāgadosamohā, sāvakāti	1204	
PA_tika-s05_01t:1204_4	yojanā kātabbā sāvakānaṃyeva byabhicārasambhavatoti. Tesaṃ sīhānaṃ buddhānaṃ, tesaṃ	1204	
PA_tika-s05_01t:1204_5	sīhānaṃ paccekabuddhānaṃ, tesaṃ sīhānaṃ sāvakānaṃ bhāvanā vodānapakkhe bhāvitabbānaṃ	1204	
PA_tika-s05_01t:1204_6	bodhipakkhiyadhammānaṃ bhāvanā vaḍḍhanā ca, sacchikiriyā vodānapakkheyeva sacchikātabbānaṃ	1204	
PA_tika-s05_01t:1204_7	phalanibbānānaṃ sacchikiriyā ca, byantīkiriyā saṃkilesapakkhe pahātabbānaṃ pahānasaṅkhātā	1204	
PA_tika-s05_01t:1204_8	byantīkiriyā ca vikkīḷitaṃ nāma bhavati.	1204	
PA_tika-s05_01t:1205_0	Indriyādhiṭṭhānanti saddhindriyādīnaṃ indriyānaṃ adhiṭṭhānaṃ pavattanaṃ bhāvanā,	1205	
PA_tika-s05_01t:1205_1	sacchikiriyā ca. Vipariyāsānadhiṭṭhānanti vipallāsānaṃ adhiṭṭhānaṃ pahānavasena appavattanaṃ,	1205	
PA_tika-s05_01t:1205_2	anuppādanañca saṅkhepato vikkīḷitaṃ nāmāti gahitaṃ. Indriyāni saddhindriyādīni saddhammagocaro	1205	
PA_tika-s05_01t:1205_3	saddhammassa vodānapakkhassa gocaro pavattanahetūti adhippetāni. Vipariyāsā vipallāsā	1205	
PA_tika-s05_01t:1205_4	kilesagocaro saṃkilesapakkhassa gocaro pavattihetūti adhippetā.	1205	
PA_tika-s05_01t:1206_0	“Cattāro āhārātiādinā saṃkilesapakkhe āhāracatukkādīnaṃ dasannaṃ catukkānaṃ taṇhācaritādīnaṃ	1206	
PA_tika-s05_01t:1206_1	catunnaṃ puggalānaṃ upakkilesavibhāvanāmukhena yā niddhāraṇā ācariyena katā, ‘catasso	1206	
PA_tika-s05_01t:1206_2	paṭipadā’tiādinā ca vodānapakkhe paṭipadācatukkādīnaṃ dasannaṃ catukkānaṃ taṇhācaritādīnaṃ	1206	
PA_tika-s05_01t:1206_3	catunnaṃ puggalānaṃ vodānavibhāvanāmukhena yā niddhāraṇā ācariyena katā, sā ayaṃ	1206	
PA_tika-s05_01t:1206_4	niddhāraṇā katamassa nayassa samuṭṭhānaṃ bhūmīti vuccatī”ti pucchitabbattā “ayaṃ	1206	
PA_tika-s05_01t:1206_5	vuccati sīhavikkīḷitassa nayassa bhūmī”ti vuttaṃ. Tattha ayanti yā ayaṃ vuttanayena	1206	
PA_tika-s05_01t:1206_6	dvippakārā niddhāraṇā katā, sā ayaṃ dvippakārā niddhāraṇā sīhavikkīḷitassa nayassa	1206	
PA_tika-s05_01t:1206_7	bhūmi pavattiṭṭhānaṃ samuṭṭhānanti nayasamuṭṭhānakosallehi puggalehi vuccatīti yojanā kātabbāti.	1206	
PA_tika-s05_01t:1207_0	“Vuttappakārāya niddhāritāya nayassa bhūmibhāvo kasmā viññāyatī”ti vattabbattā “tenāhā”tiādi	1207	
PA_tika-s05_01t:1207_1	vuttaṃ. Tena vuttappakārāya niddhāraṇāya nayabhūmibhāvena “yo neti…pe… kusalāti cā”ti	1207	
PA_tika-s05_01t:1207_2	yaṃ vacanaṃ ācariyo āha, tena vacanena viññāyatīti.	1207	
PA_tika-s05_01t:1208_0	Sīhavikkīḷitanayabhūmi ācariyena vibhāvitā, amhehi ca ñātā, “katamā tipukkhalanayabhūmī”ti	1208	
PA_tika-s05_01t:1208_1	pucchitabbattā tipukkhalanayabhūmiṃ vibhāvetukāmo “tattha ye dukkhāya paṭipadāyā”tiādimāha.	1208	
PA_tika-s05_01t:1208_2	Evaṃ sati “ayaṃ saṃkileso, tīṇi akusalamūlānī”tiādivacanameva ācariyena vattabbaṃ,	1208	
PA_tika-s05_01t:1208_3	kasmā pana “tattha ye dukkhāya paṭipadāyā”tiādivacanaṃ vattabbanti? Saccaṃ, tipukkhalanayabhūmibhāvanā	1208	
PA_tika-s05_01t:1208_4	pana ugghaṭitaññuādipuggalattayavasena pavattā, tasmā ugghaṭitaññuādipuggalattayaṃ	1208	
PA_tika-s05_01t:1208_5	vibhāvetuṃ “tattha ye dukkhāya paṭipadāyā”tiādivacanaṃ vuttaṃ. Evamapi “tattha yo	1208	
PA_tika-s05_01t:1208_6	sukhāya paṭipadāya khippābhiññāya niyyāti, ayaṃ ugghaṭitaññū”tiādivacanameva vattabbaṃ,	1208	
PA_tika-s05_01t:1208_7	kasmā pana “tattha ye dukkhāya paṭipadāyā”tiādivacanaṃ vattabbanti? Saccaṃ, ugghaṭitaññuādipuggalattayaṃ	1208	
PA_tika-s05_01t:1208_8	pana sīhavikkīḷitanayato tipukkhalanayassa niggacchanato nikkhamanato sīhavikkīḷitanayabhūmivibhāvanāyaṃ	1208	
PA_tika-s05_01t:1208_9	paṭipadāvibhāgato vibhāvitapuggalacatukkato niddhāritaṃ, sīhavikkīḷitanayabhūmivibhāvanāyaṃ	1208	
PA_tika-s05_01t:1208_10	paṭipadāvibhāgato vibhāvitaṃ puggalacatukkaṃ paṭhamaṃ vibhāvetuṃ “tattha ye dukkhāya	12081	
PA_tika-s05_01t:1208_11	paṭipadāyā”tiādi vuttaṃ. Tatthāti yo paṭipadācatukko sīhavikkīḷitanayabhūmivibhāvanāyaṃ	12081	
PA_tika-s05_01t:1208_12	niddhārito, tasmiṃ paṭipadācatukke. Yeti ye dandhaudattā diṭṭhicaritapuggalā yathākkamaṃ	12081	
PA_tika-s05_01t:1208_13	sukhāya paṭipadāya dandhābhiññāya ca sukhāya paṭipadāya khippābhiññāya ca niyyanti,	12081	
PA_tika-s05_01t:1208_14	iti niyyakā dve puggalā ca niddhāritā. “Tesaṃ catunnaṃ puggalānaṃ katamo saṃkileso”ti	12081	
PA_tika-s05_01t:1208_15	pucchitabbattā “tesaṃ catunnaṃ puggalānaṃ ayaṃ saṃkileso”ti vissajjetuṃ “tesaṃ catunnaṃ	12081	
PA_tika-s05_01t:1208_16	puggalānaṃ ayaṃ saṃkileso”tiādi vuttaṃ. Cattāro āhārā niddhāritā…pe… cattāri agatigamanāni	12081	
PA_tika-s05_01t:1208_17	niddhāritāni, iti ayaṃ dasavidho āhāracatukkādicatukko tesaṃ catunnaṃ puggalānaṃ	12081	
PA_tika-s05_01t:1208_18	saṃkileso hoti. Tesaṃ catunnaṃ puggalānaṃ saṃkileso ācariyena niddhārito, “katamaṃ	12081	
PA_tika-s05_01t:1208_19	vodāna”nti pucchitabbattā “tesaṃ catunnaṃ puggalānaṃ idaṃ vodāna”ntiādi vuttaṃ. Catasso	12081	
PA_tika-s05_01t:1208_20	paṭipadā niddhāritā, catasso appamāṇā niddhāritā, iti idaṃ dasavidhaṃ paṭipadācatukkādicatukkabhūtaṃ	12082	
PA_tika-s05_01t:1208_21	dhammajātaṃ tesaṃ catunnaṃ puggalānaṃ vodānaṃ hoti.	12082	
PA_tika-s05_01t:1209_0	88. “Tesu catūsu puggalesu katamo puggalo ugghaṭitaññū, katamo puggalo vipañcitaññū,	1209	
PA_tika-s05_01t:1209_1	katamo puggalo neyyo”ti pucchitabbattā “tattha ye”tiādi vuttaṃ. “Pubbepi ‘tattha	1209	
PA_tika-s05_01t:1209_2	ye’tiādinā cattāro puggalā niddhāritā, kasmā pana puna “tattha ye’tiādinā cattāro	1209	
PA_tika-s05_01t:1209_3	puggalā niddhāritā”ti ce vadeyya? Pubbe saṃkilesavodānaṃ sāmibhāvena niddhāritā,	1209	
PA_tika-s05_01t:1209_4	pacchā pana ugghaṭitaññuādīnaṃ avayavānaṃ samūhabhāvena niddhāritāti visesattho gahetabbo.	1209	
PA_tika-s05_01t:1209_5	Tattha ye…pe… ime dve puggalāti ettha yojanattho heṭṭhā vuttasadisova. Tatthāti tesu	1209	
PA_tika-s05_01t:1209_6	catūsu puggalesu. Yoti udatto diṭṭhicarito. Ayanti ayaṃ niyato udatto diṭṭhicarito.	1209	
PA_tika-s05_01t:1209_7	Puna yoti udattova taṇhācarito ca mando diṭṭhicarito ca. Sādhāraṇāyāti dukkhāya paṭipadāya	1209	
PA_tika-s05_01t:1209_8	khippābhiññāya ca sukhāya paṭipadāya dandhābhiññāya ca.	1209	
PA_tika-s05_01t:1210_0	“Ugghaṭitaññuādayo tayo puggalā ācariyena niddhāritā, tesu tīsu puggalesu katamassa	1210	
PA_tika-s05_01t:1210_1	katamassa katamaṃ katamaṃ bhagavā upadisatī”ti pucchitabbattā “tattha bhagavā”tiādi	1210	
PA_tika-s05_01t:1210_2	vuttaṃ. Atha vā “paṭipadābhedena puggalabhedo ācariyena vibhāvito, kathaṃ desanābhedena	1210	
PA_tika-s05_01t:1210_3	puggalabhedo vibhāvito”ti vattabbattā desanābhedenapi puggalabhedaṃ vibhāvetuṃ “tattha	1210	
PA_tika-s05_01t:1210_4	bhagavā”tiādi vuttaṃ. Tatthāti tesu tīsu ugghaṭitaññuādīsu puggalesu. “Samathadesanāvipassanādesanābhedeneva	1210	
PA_tika-s05_01t:1210_5	puggalabhedo vibhāvito”ti vattabbattā mududhammadesanātikkhadhammadesanābhedenapi	1210	
PA_tika-s05_01t:1210_6	puggalabhedaṃ vibhāvetuṃ “tattha bhagavā”tiādi vuttaṃ. Sesesupi evameva anusandhyattho vattabbo.	1210	
PA_tika-s05_01t:1211_0	Visuṃ visuṃ paṭipadābhedena cattāro hutvā visuṃ ca sampiṇḍitā ca paṭipadābhedena	1211	
PA_tika-s05_01t:1211_1	ceva desanābhedena ca tayo hontīti vibhāvetuṃ “tattha ye”tiādiṃ puna vatvā “iti kho	1211	
PA_tika-s05_01t:1211_2	cattāri hutvā tīṇi bhavantī”ti vuttaṃ. Tattha cattāri tīṇīti liṅgavipallāsaniddeso,	1211	
PA_tika-s05_01t:1211_3	“cattāro tayo”ti pana pakatiliṅganiddeso kātabbova.	1211	
PA_tika-s05_01t:1212_0	“Tesaṃ tiṇṇaṃ puggalānaṃ katamo saṃkileso”ti pucchitabbattā “tesaṃ tiṇṇaṃ puggalānaṃ	1212	
PA_tika-s05_01t:1212_1	ayaṃ saṃkileso”tiādi vuttaṃ. Tattha ayaṃ saṃkilesoti “tīṇi akusalamūlāni…pe… sīlavipatti	1212	
PA_tika-s05_01t:1212_2	diṭṭhivipatti ācāravipattī”ti niddhāritānaṃ akusalānaṃ dhammānaṃ iti ayaṃ samūho	1212	
PA_tika-s05_01t:1212_3	saṃkileso hoti. “Tesaṃ tiṇṇaṃ puggalānaṃ saṃkileso ācariyena niddhārito, kathaṃ vodānaṃ	1212	
PA_tika-s05_01t:1212_4	niddhāritabba”nti vattabbattā “tesaṃ tiṇṇaṃ puggalānaṃ idaṃ vodāna”ntiādi vuttaṃ.	1212	
PA_tika-s05_01t:1212_5	Tattha idaṃ vodānanti “tīṇi kusalamūlāni…pe… tīṇi vimokkhamukhāni suññataṃ animittaṃ	1212	
PA_tika-s05_01t:1212_6	appaṇihita”nti niddhāritānaṃ kusaladhammānaṃ samūhabhūtaṃ iti idaṃ dhammajātaṃ vodānaṃ hoti.	1212	
PA_tika-s05_01t:1213_0	“Vuttappakārena cattāro hutvā tayo puggalā bhavantīti ācariyena vibhāvitā, tayo hutvā	1213	
PA_tika-s05_01t:1213_1	kittakā puggalā bhavantī”ti vattabbabhāvato “iti kho cattāri hutvā tīṇi bhavanti,	1213	
PA_tika-s05_01t:1213_2	tīṇi hutvā dve bhavanti taṇhācarito ca diṭṭhicarito cā”tiādi vuttaṃ. Itīti heṭṭhā	1213	
PA_tika-s05_01t:1213_3	vuttappakārena cattāri cattāro hutvā tīṇi tayo bhavanti. Tīṇi tayo hutvā taṇhācarito	1213	
PA_tika-s05_01t:1213_4	ca diṭṭhicarito cāti dve puggalā bhavanti.	1213	
PA_tika-s05_01t:1214_0	“Tesaṃ dvinnaṃ puggalānaṃ katamo saṃkileso”ti vattabbabhāvato “tesaṃ dvinnaṃ puggalānaṃ	1214	
PA_tika-s05_01t:1214_1	ayaṃ saṃkileso”tiādi vuttaṃ. Tattha ayaṃ saṃkilesoti “taṇhā ca avijjā ca…pe… sassatadiṭṭhi	1214	
PA_tika-s05_01t:1214_2	ca ucchedadiṭṭhi cā”ti niddhāritānaṃ akusaladhammānaṃ iti ayaṃ samūho saṃkileso hoti.	1214	
PA_tika-s05_01t:1215_0	“Tesaṃ dvinnaṃ puggalānaṃ saṃkileso ācariyena niddhārito, kathaṃ vodāna”nti vattabbabhāvato	1215	
PA_tika-s05_01t:1215_1	“tesaṃ dvinnaṃ puggalānaṃ idaṃ vodāna”ntiādi vuttaṃ. Idaṃ vodānanti “samatho ca vipassanā	1215	
PA_tika-s05_01t:1215_2	ca…pe… saupādisesā ca nibbānadhātu, anupādisesā ca nibbānadhātū”ti niddhāritānaṃ	1215	
PA_tika-s05_01t:1215_3	kusaladhammānaṃ samūhabhūtaṃ iti idaṃ dhammajātaṃ vodānaṃ hoti.	1215	
PA_tika-s05_01t:1216_0	“Tīṇi akusalamūlānī”tiādinā saṃkilesapakkhe akusalamūlatikādīnaṃ dvinnaṃ dvādasannaṃ	1216	
PA_tika-s05_01t:1216_1	tikānaṃ, tiṇṇaṃ ugghaṭitaññuādipuggalānaṃ saṃkilesavibhāvanāmukhena yā niddhāraṇā	1216	
PA_tika-s05_01t:1216_2	katā, “tīṇi kusalamūlānī”tiādinā vodānapakkhe kusalamūlatikādīnaṃ dvinnaṃ dvādasannaṃ	1216	
PA_tika-s05_01t:1216_3	tikānaṃ, tiṇṇaṃ ugghaṭitaññuādipuggalānaṃ vodānavibhāvanāmukhena yā niddhāraṇā katā,	1216	
PA_tika-s05_01t:1216_4	ayaṃ vuttappakāraniddhāraṇā tipukkhalassa ca nayassa, aṅkusassa ca nayassa bhūmi	1216	
PA_tika-s05_01t:1216_5	samuṭṭhānaṃ pavattihetu nāmāti yojetvā “taṇhā ca avijjā cā”tiādinā saṃkilesapakkhe	1216	
PA_tika-s05_01t:1216_6	taṇhāavijjādukādīnaṃ pannarasannaṃ dukānaṃ, dvinnaṃ taṇhācaritadiṭṭhicaritānaṃ puggalānaṃ	1216	
PA_tika-s05_01t:1216_7	vodānavibhāvanāmukhena yā niddhāraṇā katā, “samatho ca vipassanā cā”tiādinā vodānapakkhe	1216	
PA_tika-s05_01t:1216_8	samathavipassanādukādīnaṃ ekūnavīsatidukānaṃ, dvinnaṃ taṇhācaritadiṭṭhicaritānaṃ	1216	
PA_tika-s05_01t:1216_9	puggalānaṃ vodānavibhāvanāmukhena yā niddhāraṇā katā, ayaṃ vuttappakārā nandiyāvaṭṭassa	1216	
PA_tika-s05_01t:1216_10	nayassa bhūmītipi nīharitvā yojetabbā. Puggalādhiṭṭhānavasena hi nandiyāvaṭṭanayato	12161	
PA_tika-s05_01t:1216_11	sīhavikkīḷitanayassa sambhavo, sīhavikkīḷitanayato ca tipukkhalanayassa sambhavo	12161	
PA_tika-s05_01t:1216_12	hoti. Dhammādhiṭṭhānavasena pana sīhavikkīḷitanayato tipukkhalanayassa sambhavo,	12161	
PA_tika-s05_01t:1216_13	tipukkhalanayato ca nandiyāvaṭṭanayassa sambhavo hoti. Tenāha aṭṭhakathāyaṃ “ante	12161	
PA_tika-s05_01t:1216_14	‘taṇhā ca avijjā cā’tiādinā samathassa nayassa bhūmi dassitā. Teneva hi ‘cattāri	12161	
PA_tika-s05_01t:1216_15	hutvā tīṇi bhavanti, tīṇi hutvā dve bhavantī’ti vutta”nti.	12161	
PA_tika-s05_01t:1217_0	“Kasmā pana ayaṃ vuttappakārāya niddhāraṇāya tipukkhalassa ca nayassa, aṅkusassa	1217	
PA_tika-s05_01t:1217_1	ca nayassa bhūmibhāvo viññāyatī”ti vattabbabhāvato “tenāhā”tiādi vuttaṃ. Tena yathāvuttassa	1217	
PA_tika-s05_01t:1217_2	niddhāraṇāya bhūmibhāvena ācariyo “yo akusale…pe… disālocanenāti cā”ti yaṃ vacanaṃ	1217	
PA_tika-s05_01t:1217_3	āha, tena vacanena vuttappakārāya niddhāraṇāya tipukkhala…pe… yassa bhūmibhāvo viññāyatīti attho.	1217	
PA_tika-s05_01t:1218_0	“Ettāvatā nayasamuṭṭhānaṃ paripuṇṇaṃ hoti, aññaṃ natthī”ti vattabbattā “niyuttaṃ	1218	
PA_tika-s05_01t:1218_1	nayasamuṭṭhāna”nti vuttaṃ. Yena yena nayasamuṭṭhānena saṃkilesapakkhe vā akusalā	1218	
PA_tika-s05_01t:1218_2	dhammā niddhāritā, vodānapakkhe vā kusalā dhammā niddhāritā, taṃ taṃ nayasamuṭṭhānaṃ	1218	
PA_tika-s05_01t:1218_3	niyuttaṃ yathārahaṃ niddhāretvā yujjitabbanti attho gahetabbo.	1218	
PA_tika-s05_01t:1219_0	Nayakkamena pana saṅkhepato dassayissāmi – dve puggalā, tayo puggalā, cattāro puggalāti	1219	
PA_tika-s05_01t:1219_1	puggalā tikoṭṭhāsā bhavanti, catudisā, chadisā, aṭṭhadisāti disāpi tikoṭṭhāsā bhavanti.	1219	
PA_tika-s05_01t:1219_2	Tattha dve puggalāti taṇhācarito puggalo, diṭṭhicarito puggaloti dve puggalā bhavanti.	1219	
PA_tika-s05_01t:1219_3	Tayo puggalāti ugghaṭitaññupuggalo, vipañcitaññupuggalo, neyyapuggaloti tayo puggalā	1219	
PA_tika-s05_01t:1219_4	bhavanti. Cattāro puggalāti dukkhāpaṭipadādandhābhiññādibhedena bhinnā mudindriyo	1219	
PA_tika-s05_01t:1219_5	taṇhācarito puggalo, mudindriyo diṭṭhicarito puggalo, tikkhindriyo taṇhācarito puggalo,	1219	
PA_tika-s05_01t:1219_6	tikkhindriyo diṭṭhicarito puggaloti cattāro puggalā bhavanti. Catudisāti saṃkilesapakkhe	1219	
PA_tika-s05_01t:1219_7	dve dve disā, vodānapakkhe dve dve disāti catudisā bhavanti. Chadisāti saṃkilesapakkhe	1219	
PA_tika-s05_01t:1219_8	tisso tisso disā, vodānapakkhe tisso tisso disāti chadisā bhavanti. Aṭṭhadisāti saṃkilesapakkhe	1219	
PA_tika-s05_01t:1219_9	catasso catasso disā, vodānapakkhe catasso catasso disāti aṭṭhadisā bhavanti. Tesu	1219	
PA_tika-s05_01t:1219_10	dve dve taṇhācaritadiṭṭhicarite puggale, catudisā ca nissāya nandiyāvaṭṭanayasamuṭṭhānaṃ	12191	
PA_tika-s05_01t:1219_11	bhavati. Tayo ugghaṭitaññuvipañcitaññuneyyapuggale ca chadisā ca nissāya tipukkhalanayasamuṭṭhānaṃ	12191	
PA_tika-s05_01t:1219_12	bhavati. Dukkhāpaṭipadādandhābhiññādibhedena bhinne cattāro mudindriyataṇhācaritatikkhindriyataṇhācaritamudindriyadiṭṭhicaritatikkhindriyadiṭṭhicarite	12191	
PA_tika-s05_01t:1219_13	puggale ca aṭṭhadisā ca nissāya sīhavikkīḷitanayasamuṭṭhānaṃ bhavati. Ekekasmiṃ nayasamuṭṭhāne	12191	
PA_tika-s05_01t:1219_14	vibhajite disālocanaaṅkusanayasamuṭṭhānānipi vibhajitāni bhavanti.	12191	
PA_tika-s05_01t:1220_0	“Kathaṃ nandiyāvaṭṭanayasamuṭṭhānaṃ bhavatī”ti ce vadeyya? “Taṇhā ca avijjā ca ahirikañca	1220	
PA_tika-s05_01t:1220_1	anottappañca assati ca asampajaññañca ayonisomanasikāro ca kosajjañca dovacassañca	1220	
PA_tika-s05_01t:1220_2	ahaṃkāro ca mamaṃkāro ca assaddhā ca pamādo ca asaddhammassavanañca asaṃvaro ca abhijjhā	1220	
PA_tika-s05_01t:1220_3	ca byāpādo ca nīvaraṇañca saṃyojanañca kodho ca upanāho ca makkho ca paḷāso ca issā	1220	
PA_tika-s05_01t:1220_4	ca maccherañca māyā ca sāṭheyyañca sassatadiṭṭhi ca ucchedadiṭṭhi cā”ti dukadukavasena	1220	
PA_tika-s05_01t:1220_5	desito ayaṃ disābhūto akusaladhammasamūho dvinnaṃ taṇhācaritadiṭṭhicaritānaṃ puggalānaṃ	1220	
PA_tika-s05_01t:1220_6	saṃkileso hotīti saṃkilesapakkhe saṃkilesasāmaññabhāvena yojetvā “imesu pannarasasu	1220	
PA_tika-s05_01t:1220_7	dukadukavasena desitesu disābhūtesu akusaladhammesu katamo akusaladhammo katamassa	1220	
PA_tika-s05_01t:1220_8	puggalassa disā”ti manasāva disādhammabhāvena oloketvā “ayaṃ ayaṃ paṭhamo paṭhamo	1220	
PA_tika-s05_01t:1220_9	akusaladhammo taṇhācaritassa puggalassa saṃkilesapakkhe paṭhamā disā nāma, ayaṃ ayaṃ	1220	
PA_tika-s05_01t:1220_10	dutiyo dutiyo akusaladhammo diṭṭhicaritassa puggalassa saṃkilesapakkhe dutiyā disā	12201	
PA_tika-s05_01t:1220_11	nāmā”ti visuṃ visuṃ yojetvā samudayasaccadukkhasaccāni yathārahaṃ nīharitvā vibhajitabbadhammasabhāvo	12201	
PA_tika-s05_01t:1220_12	ca yena saṃvaṇṇanāvisesena dassito, so saṃvaṇṇanāviseso ca nandiyāvaṭṭanayasamuṭṭhānaṃ	12201	
PA_tika-s05_01t:1220_13	bhavati, tassa olokanā ca yena saṃvaṇṇanāvisesena dassitā, so saṃvaṇṇanāviseso ca	12201	
PA_tika-s05_01t:1220_14	disālocananayasamuṭṭhānaṃ bhavati, tathā oloketvā disāvisesabhūtassa dhammavisesassa	12201	
PA_tika-s05_01t:1220_15	puggalānaṃ nayanañca yena saṃvaṇṇanāvisesena nayati, so saṃvaṇṇanāviseso ca aṅkusanayasamuṭṭhānaṃ bhavati.	12201	
PA_tika-s05_01t:1221_0	“Samatho ca vipassanā ca, hirī ca ottappañca, sati ca sampajaññañca, yonisomanasikāro	1221	
PA_tika-s05_01t:1221_1	ca vīriyārambho ca, sovacassañca dhamme ñāṇañca anvaye ñāṇañca, khaye ñāṇañca anuppāde	1221	
PA_tika-s05_01t:1221_2	ñāṇañca, saddhā ca appamādo ca, saddhammassavanañca saṃvaro ca, anabhijjhā ca abyāpādo	1221	
PA_tika-s05_01t:1221_3	ca, rāgavirāgā ca cetovimutti, avijjāvirāgā ca paññāvimutti, abhisamayo ca appicchatā	1221	
PA_tika-s05_01t:1221_4	ca, santuṭṭhi ca akkodho ca, anupanāho ca amakkho ca, apaḷāso ca issāpahānañca macchariyappahānañca	1221	
PA_tika-s05_01t:1221_5	vijjā ca, vimutti ca saṅkhatārammaṇo ca vimokkho, asaṅkhatārammaṇo ca vimokkho, saupādisesā	1221	
PA_tika-s05_01t:1221_6	ca nibbānadhātu, anupādisesā ca nibbānadhātū”ti tikadukavasena desitaṃ idaṃ disābhūtaṃ	1221	
PA_tika-s05_01t:1221_7	kusalasamūhadhammajātaṃ dvinnaṃ taṇhācaritadiṭṭhicaritānaṃ puggalānaṃ vodānaṃ hotīti	1221	
PA_tika-s05_01t:1221_8	vodānapakkhe vodānasāmaññabhāvena yojetvā “imesu ekūnavīsatiyā dukadukavasena vā	1221	
PA_tika-s05_01t:1221_9	desitesu disābhūtesu dhammesu katamo katamo kusaladhammo katamassa katamassa puggalassa	1221	
PA_tika-s05_01t:1221_10	disā”ti manasāva disādhammabhāvena oloketvā “ayaṃ paṭhamo paṭhamo kusaladhammo taṇhācaritassa	12211	
PA_tika-s05_01t:1221_11	puggalassa vodānapakkhe paṭhamā disā nāma, ayaṃ dutiyo dutiyo kusaladhammo diṭṭhicaritassa	12211	
PA_tika-s05_01t:1221_12	puggalassa vodānapakkhe dutiyā disā nāmā”ti visuṃ visuṃ yojetvā maggasaccanirodhasaccāni	12211	
PA_tika-s05_01t:1221_13	yathārahaṃ nīharitvā vibhajitabbadhammabhāvo ca yena saṃvaṇṇanāvisesena dassito,	12211	
PA_tika-s05_01t:1221_14	so saṃvaṇṇanāviseso ca nandiyāvaṭṭanayasamuṭṭhānaṃ bhavati, tassa olokanā ca yena	12211	
PA_tika-s05_01t:1221_15	saṃvaṇṇanāvisesena dassitā, so saṃvaṇṇanāviseso ca disālocananayasamuṭṭhānaṃ bhavati,	12211	
PA_tika-s05_01t:1221_16	tathā oloketvā disāvisesabhūtassa dhammavisesassa puggalānaṃ nayanañca yena saṃvaṇṇanāvisesena	12211	
PA_tika-s05_01t:1221_17	nayati, so saṃvaṇṇanāviseso ca aṅkusanayasamuṭṭhānaṃ bhavati.	12211	
PA_tika-s05_01t:1222_0	“Kathaṃ tipukkhalanayasamuṭṭhānaṃ bhavatī”ti ce puccheyya, “tīṇi akusalamūlāni –	1222	
PA_tika-s05_01t:1222_1	lobho akusalamūlaṃ, doso akusalamūlaṃ, moho akusalamūlaṃ. Tīṇi duccaritāni – kāyaduccaritaṃ,	1222	
PA_tika-s05_01t:1222_2	vacīduccaritaṃ, manoduccaritaṃ. Tayo akusalavitakkā – kāmavitakko, byāpādavitakko,	1222	
PA_tika-s05_01t:1222_3	vihiṃsāvitakko. Tisso akusalasaññā – kāmasaññā, byāpādasaññā, vihiṃsāsaññā. Tisso	1222	
PA_tika-s05_01t:1222_4	viparītasaññā – niccasaññā, sukhasaññā, attasaññā. Tisso vedanā – sukhā vedanā, dukkhā	1222	
PA_tika-s05_01t:1222_5	vedanā, adukkhamasukhā vedanā. Tisso dukkhatā – dukkhadukkhatā, saṅkhāradukkhatā,	1222	
PA_tika-s05_01t:1222_6	vipariṇāmadukkhatā. Tayo aggī – rāgaggi, dosaggi, mohaggi. Tayo sallā – rāgasallo,	1222	
PA_tika-s05_01t:1222_7	dosasallo, mohasallo. Tisso jaṭā – rāgajaṭā, dosajaṭā, mohajaṭā. Tisso akusalūpaparikkhā	1222	
PA_tika-s05_01t:1222_8	– akusalaṃ kāyakammaṃ, akusalaṃ vacīkammaṃ, akusalaṃ manokammaṃ. Tisso vipattiyo	1222	
PA_tika-s05_01t:1222_9	– sīlavipatti, diṭṭhivipatti, ācāravipattī”ti tikavasena desito ayaṃ disābhūto akusaladhammasamūho	1222	
PA_tika-s05_01t:1222_10	tiṇṇaṃ ugghaṭitaññuvipañcitaññuneyyapuggalānaṃ saṃkileso hotīti saṃkilesapakkhe saṃkilesasāmaññabhāvena	12221	
PA_tika-s05_01t:1222_11	yojetvā “imesu dvādasasu tikatikavasena desitesu disābhūtesu akusaladhammesu katamo	12221	
PA_tika-s05_01t:1222_12	katamo akusalo dhammo katamassa katamassa puggalassa disā”ti manasāva disādhammabhāvena	12221	
PA_tika-s05_01t:1222_13	oloketvā “ayaṃ ayaṃ paṭhamo paṭhamo akusaladhammo ugghaṭitaññupuggalassa saṃkilesapakkhe	12221	
PA_tika-s05_01t:1222_14	paṭhamā disā nāma. Ayaṃ ayaṃ dutiyo dutiyo akusaladhammo vipañcitaññupuggalassa saṃkilesapakkhe	12221	
PA_tika-s05_01t:1222_15	dutiyā disā nāma. Ayaṃ ayaṃ tatiyo tatiyo akusaladhammo neyyassa puggalassa saṃkilesapakkhe	12221	
PA_tika-s05_01t:1222_16	tatiyā disā nāmā”ti visuṃ visuṃ yojetvā samudayasaccadukkhasaccāni yathārahaṃ nīharitvā	12221	
PA_tika-s05_01t:1222_17	vibhajitabbadhammasabhāvo ca yena saṃvaṇṇanāvisesena dassito. So saṃvaṇṇanāviseso	12221	
PA_tika-s05_01t:1222_18	ca tipukkhalanayasamuṭṭhānaṃ bhavati. Tassa olokanā ca yena saṃvaṇṇanāvisesena dassitā,	12221	
PA_tika-s05_01t:1222_19	so saṃvaṇṇanāviseso ca disālocananayasamuṭṭhānaṃ bhavati tathā oloketvā disāvisesabhūtassa	12221	
PA_tika-s05_01t:1222_20	dhammavisesassa puggalānaṃ nayanañca yena saṃvaṇṇanāvisesena nayati, so saṃvaṇṇanāviseso	12222	
PA_tika-s05_01t:1222_21	aṅkusanayasamuṭṭhānaṃ bhavati.	12222	
PA_tika-s05_01t:1223_0	“Tīṇi kusalamūlāni – alobho kusalamūlaṃ, adoso kusalamūlaṃ, amoho kusalamūlaṃ. Tīṇi	1223	
PA_tika-s05_01t:1223_1	sucaritāni – kāyasucaritaṃ, vacīsucaritaṃ, manosucaritaṃ. Tayo kusalavitakkā – nekkhammavitakko,	1223	
PA_tika-s05_01t:1223_2	abyāpādavitakko, avihiṃsāvitakko. Tayo samādhī – savitakko savicāro samādhi, avitakko	1223	
PA_tika-s05_01t:1223_3	vicāramatto samādhi, avitakko avicāro samādhi. Tisso kusalasaññā – nekkhammasaññā,	1223	
PA_tika-s05_01t:1223_4	abyāpādasaññā, avihiṃsāsaññā. Tisso aviparītasaññā – aniccasaññā, dukkhasaññā, anattasaññā.	1223	
PA_tika-s05_01t:1223_5	Tisso kusalūpaparikkhā – kusalaṃ kāyakammaṃ, kusalaṃ vacīkammaṃ, kusalaṃ manokammaṃ.	1223	
PA_tika-s05_01t:1223_6	Tīṇi soceyyāni – kāyasoceyyaṃ, vacīsoceyyaṃ, manosoceyyaṃ. Tisso sampattiyo – sīlasampatti,	1223	
PA_tika-s05_01t:1223_7	samādhisampatti, paññāsampatti. Tisso sikkhā – adhisīlasikkhā, adhicittasikkhā, adhipaññāsikkhā.	1223	
PA_tika-s05_01t:1223_8	Tayo khandhā – sīlakkhandho, samādhikkhandho, paññākkhandho. Tīṇi vimokkhamukhāni	1223	
PA_tika-s05_01t:1223_9	– suññataṃ, animittaṃ, appaṇihita”nti tikatikavasena desitaṃ idaṃ disābhūtaṃ kusalasamūhadhammajātaṃ	1223	
PA_tika-s05_01t:1223_10	tiṇṇaṃ ugghaṭitaññuvipañcitaññuneyyapuggalānaṃ vodānaṃ hotīti vodānapakkhe vodānasāmaññabhāvena	12231	
PA_tika-s05_01t:1223_11	yojetvā “imesu dvīsu dvādasasu tikatikavasena desitesu disābhūtesu kusaladhammesu	12231	
PA_tika-s05_01t:1223_12	katamo katamo kusaladhammo katamassa katamassa puggalassa disā”ti manasāva disādhammabhāvena	12231	
PA_tika-s05_01t:1223_13	oloketvā “ayaṃ ayaṃ paṭhamo paṭhamo kusaladhammo ugghaṭitaññupuggalassa vodānapakkhe	12231	
PA_tika-s05_01t:1223_14	paṭhamā disā nāma. Ayaṃ ayaṃ dutiyo dutiyo kusalo dhammo vipañcitaññupuggalassa vodānapakkhe	12231	
PA_tika-s05_01t:1223_15	dutiyā disā nāma. Ayaṃ ayaṃ tatiyo tatiyo kusaladhammo neyyapuggalassa vodānapakkhe	12231	
PA_tika-s05_01t:1223_16	tatiyā disā nāmā”ti visuṃ visuṃ disābhāvena yojetvā maggasaccanirodhasaccāni yathārahaṃ	12231	
PA_tika-s05_01t:1223_17	nīharitvā vibhajitabbadhammasabhāvo ca yena saṃvaṇṇanāvisesena dassito. So saṃvaṇṇanāviseso	12231	
PA_tika-s05_01t:1223_18	ca tipukkhalanayasamuṭṭhānaṃ bhavati. Tassa olokanā ca yena saṃvaṇṇanāvisesena dassitā,	12231	
PA_tika-s05_01t:1223_19	so saṃvaṇṇanāviseso ca disālocananayasamuṭṭhānaṃ bhavati. Tathā oloketvā disāvisesabhūtassa	12231	
PA_tika-s05_01t:1223_20	dhammassa puggalānaṃ nayanañca yena saṃvaṇṇanāvisesena nayati, so saṃvaṇṇanāviseso	12232	
PA_tika-s05_01t:1223_21	ca aṅkusanayasamuṭṭhānaṃ bhavati.	12232	
PA_tika-s05_01t:1224_0	“Kathaṃ sīhavikkīḷitanayasamuṭṭhāna”nti ce puccheyya, “cattāro āhārā, cattāro vipallāsā,	1224	
PA_tika-s05_01t:1224_1	cattāri upādānāni, cattāro yogā, cattāro ganthā, cattāro āsavā, cattāro oghā, cattāro	1224	
PA_tika-s05_01t:1224_2	sallā, catasso viññāṇaṭṭhitiyo, cattāri agatigamanānī”ti catukkacatukkavasena desito	1224	
PA_tika-s05_01t:1224_3	ayaṃ disābhūto catukko catukko akusaladhammo “dukkhāya paṭipadāya dandhābhiññāya	1224	
PA_tika-s05_01t:1224_4	niyyakassa mudindriyassa taṇhācaritassa ca dukkhāya paṭipadāya khippābhiññāya niyyakassa	1224	
PA_tika-s05_01t:1224_5	tikkhindriyassa taṇhācaritassa ca sukhāya paṭipadāya dandhābhiññāya niyyakassa mudindriyassa	1224	
PA_tika-s05_01t:1224_6	diṭṭhicaritassa ca sukhāya paṭipadāya khippābhiññāya niyyakassa tikkhindriyassa diṭṭhicaritassa	1224	
PA_tika-s05_01t:1224_7	cā”ti catunnaṃ puggalānaṃ saṃkilesoti saṃkilesapakkhe saṃkilesasāmaññabhāvena yojetvā	1224	
PA_tika-s05_01t:1224_8	“imesu catukkacatukkavasena desitesu dasasu catukkesu dhammesu katamo katamo akusaladhammo	1224	
PA_tika-s05_01t:1224_9	katamassa katamassa puggalassa disā”ti manasāva saṃkilesapakkhe disādhammabhāvena	1224	
PA_tika-s05_01t:1224_10	oloketvā “ayaṃ ayaṃ paṭhamo paṭhamo akusaladhammo dukkhāya paṭipadāya dandhābhiññāya	12241	
PA_tika-s05_01t:1224_11	niyyakassa mudindriyassa taṇhācaritassa puggalassa paṭhamā disā nāma. Ayaṃ ayaṃ dutiyo	12241	
PA_tika-s05_01t:1224_12	dutiyo akusaladhammo dukkhāya paṭipadāya khippābhiññāya niyyakassa tikkhindriyassa	12241	
PA_tika-s05_01t:1224_13	taṇhācaritassa puggalassa dutiyā disā nāma. Ayaṃ ayaṃ tatiyo tatiyo akusaladhammo	12241	
PA_tika-s05_01t:1224_14	sukhāya paṭipadāya dandhābhiññāya niyyakassa mudindriyassa diṭṭhicaritassa puggalassa	12241	
PA_tika-s05_01t:1224_15	tatiyā disā nāma. Ayaṃ ayaṃ catuttho catuttho akusaladhammo sukhāya paṭipadāya khippābhiññāya	12241	
PA_tika-s05_01t:1224_16	niyyakassa tikkhindriyassa diṭṭhicaritassa puggalassa catutthā disā nāmā”ti visuṃ	12241	
PA_tika-s05_01t:1224_17	visuṃ disābhāvena yojetvā, samudayasaccadukkhasaccāni yathārahaṃ nīharitvā, vibhajitabbadhammasabhāvo	12241	
PA_tika-s05_01t:1224_18	ca yena saṃvaṇṇanāvisesena dassito. So saṃvaṇṇanāviseso ca sīhavikkīḷitanayasamuṭṭhānaṃ	12241	
PA_tika-s05_01t:1224_19	bhavati. Tassa olokanā ca yena saṃvaṇṇanāvisesena dassitā, so saṃvaṇṇanāviseso ca	12241	
PA_tika-s05_01t:1224_20	disālocananayasamuṭṭhānaṃ bhavati. Tathā oloketvā disāvisesabhūtassa dhammassa puggalānaṃ	12242	
PA_tika-s05_01t:1224_21	nayanañca yena saṃvaṇṇanāvisesena nayati, so saṃvaṇṇanāviseso ca aṅkusanayasamuṭṭhānaṃ bhavati.	12242	
PA_tika-s05_01t:1225_0	“Catasso paṭipadā, cattāro satipaṭṭhānā, cattāri jhānāni, cattāro vihārā, cattāro	1225	
PA_tika-s05_01t:1225_1	sammappadhānā, cattāro acchariyā abbhutā dhammā, cattāri adhiṭṭhānāni, catasso samādhibhāvanā,	1225	
PA_tika-s05_01t:1225_2	cattāro sukhabhāgiyā dhammā, catasso appamāṇā”ti catukkacatukkavasena desitaṃ idaṃ	1225	
PA_tika-s05_01t:1225_3	disābhūtaṃ kusalasamūhadhammajātaṃ “dukkhāya paṭipadāya dandhābhiññāya niyyakassa	1225	
PA_tika-s05_01t:1225_4	mudindriyassa taṇhācaritassa ca dukkhāya paṭipadāya khippābhiññāya niyyakassa tikkhindriyassa	1225	
PA_tika-s05_01t:1225_5	taṇhācaritassa ca sukhāya paṭipadāya dandhābhiññāya niyyakassa mudindriyassa diṭṭhicaritassa	1225	
PA_tika-s05_01t:1225_6	sa sukhāya paṭipadāya khippābhiññāya niyyakassa tikkhindriyassa diṭṭhicaritassa cā”ti	1225	
PA_tika-s05_01t:1225_7	catunnaṃ puggalānaṃ vodānaṃ hotīti vodānapakkhe vodānasāmaññabhāvena yojetvā “imesu	1225	
PA_tika-s05_01t:1225_8	catukkacatukkavasena desitesu dasasu catukkesu kusaladhammesu katamo katamo kusaladhammo	1225	
PA_tika-s05_01t:1225_9	katamassa katamassa puggalassa disā”ti manasāva disādhammabhāvena oloketvā, “ayaṃ	1225	
PA_tika-s05_01t:1225_10	ayaṃ paṭhamo paṭhamo kusaladhammo dukkhāya paṭipadāya dandhābhiññāya niyyakassa mudindriyassa	12251	
PA_tika-s05_01t:1225_11	taṇhācaritassa puggalassa paṭhamā disā nāma. Ayaṃ ayaṃ dutiyo dutiyo kusaladhammo	12251	
PA_tika-s05_01t:1225_12	dukkhāya paṭipadāya khippābhiññāya niyyakassa tikkhindriyassa taṇhācaritassa puggalassa	12251	
PA_tika-s05_01t:1225_13	dutiyā disā nāma. Ayaṃ ayaṃ tatiyo tatiyo kusaladhammo sukhāya paṭipadāya dandhābhiññāya	12251	
PA_tika-s05_01t:1225_14	niyyakassa mudindriyassa diṭṭhicaritassa puggalassa tatiyā disā nāma. Ayaṃ ayaṃ catuttho	12251	
PA_tika-s05_01t:1225_15	catuttho kusaladhammo sukhāya paṭipadāya khippābhiññāya niyyakassa tikkhindriyassa	12251	
PA_tika-s05_01t:1225_16	diṭṭhicaritassa puggalassa catutthā disā nāmā”ti visuṃ visuṃ disābhāvena yojetvā,	12251	
PA_tika-s05_01t:1225_17	maggasaccanirodhasaccāni yathārahaṃ nīharitvā, vibhajitabbadhammasabhāvo ca yena	12251	
PA_tika-s05_01t:1225_18	saṃvaṇṇanāvisesena dassito. So saṃvaṇṇanāviseso ca sīhavikkīḷitanayasamuṭṭhānaṃ bhavati.	12251	
PA_tika-s05_01t:1225_19	Tassa olokanā ca yena saṃvaṇṇanāvisesena dassitā. So saṃvaṇṇanāviseso ca disālocananayasamuṭṭhānaṃ	12251	
PA_tika-s05_01t:1225_20	bhavati. Tathā oloketvā disāvisesassa dhammassa puggalānaṃ nayanañca yena saṃvaṇṇanāvisesena	12252	
PA_tika-s05_01t:1225_21	nayati, so saṃvaṇṇanāviseso ca aṅkusanayasamuṭṭhānaṃ bhavatīti nayakkamena saṅkhepato	12252	
PA_tika-s05_01t:1225_22	nayasamuṭṭhānaṃ bhavatīti viññātabbanti.	12252	
PA_tika-s05_01t:1226	Iti nayasamuṭṭhāne sattibalānurūpā racitā	122	
PA_tika-s05_01t:1227	Vibhāvanā niṭṭhitā.	122	
PA_tika-s05_01t:1228	Paṇḍitehi pana aṭṭhakathāṭīkānusārena gambhīrattho vitthārato vibhajitvā gahetabboti.	122	
PA_tika-s05_01t:1229	Sāsanapaṭṭhānavibhāvanā	122	
PA_tika-s05_01t:1230_0	89. “Tattha katamaṃ nayasamuṭṭhāna”ntiādinā ācariyena sabbathā nayasamuṭṭhānaṃ ṭhapitaṃ,	1230	
PA_tika-s05_01t:1230_1	amhehi ca ñātaṃ, “soḷasahārapañcanayaaṭṭhārasamūlapadesu aṭṭhārasa mūlapadā kathaṃ	1230	
PA_tika-s05_01t:1230_2	vibhattā, kuhiṃ amhehi daṭṭhabbā”ti vattabbabhāvato “tattha aṭṭhārasa mūlapadā kuhiṃ	1230	
PA_tika-s05_01t:1230_3	daṭṭhabbā”tiādi vuttaṃ. Tatthāti tesu soḷasahārapañcanayaaṭṭhārasamūlapadesu aṭṭhārasa	1230	
PA_tika-s05_01t:1230_4	mūlapadā kena padena ācariyena vibhattā, kuhiṃ amhehi vitthārato daṭṭhabbāti pucchati.	1230	
PA_tika-s05_01t:1230_5	Aṭṭhārasa mūlapadā sāsanapaṭṭhāne mayā vibhattā, tumhehi ca vitthārato sāsanapaṭṭhāne	1230	
PA_tika-s05_01t:1230_6	daṭṭhabbāti vissajjeti. Vibhattāyeva hi aṭṭhārasa mūlapadā daṭṭhabbā bhavanti. Aṭṭhakathāyaṃ pana –	1230	
PA_tika-s05_01t:1231_0	“Evaṃ sabbathā nayasamuṭṭhānaṃ vibhajitvā idāni sāsanapaṭṭhānaṃ vibhajanto yasmā	1231	
PA_tika-s05_01t:1231_1	saṅgahavārādīsu mūlapadeheva paṭṭhānaṃ saṅgahetvā sarūpato na dassitaṃ, tasmā yathā	1231	
PA_tika-s05_01t:1231_2	mūlapadehi paṭṭhānaṃ niddhāretabbaṃ, evaṃ paṭṭhānatopi mūlapadāni niddhāretabbānīti	1231	
PA_tika-s05_01t:1231_3	dassanatthaṃ ‘aṭṭhārasa mūlapadā kuhiṃ daṭṭhabbā? Sāsanapaṭṭhāne’ti āhā”ti –	1231	
PA_tika-s05_01t:1232_0	Vuttaṃ. Sāsanapaṭṭhāne aṭṭhārasa mūlapadā daṭṭhabbāti ācariyena vuttā, “katamaṃ taṃ	1232	
PA_tika-s05_01t:1232_1	sāsanapaṭṭhāna”nti pucchitabbattā “tattha katamaṃ sāsanapaṭṭhāna”ntiādi vuttaṃ. Tatthāti	1232	
PA_tika-s05_01t:1232_2	tesu aṭṭhārasamūlapadasāsanapaṭṭhānesu katamaṃ taṃ sāsanapaṭṭhānanti idāni mayā niddhāriyamānaṃ	1232	
PA_tika-s05_01t:1232_3	bhagavatā desitaṃ saṃkilesabhāgiyādisuttaṃ sāsanapaṭṭhānaṃ nāmāti vissajjeti. Sāsananti	1232	
PA_tika-s05_01t:1232_4	pariyattisāsanaṃ. Paṭṭhānanti tassa pariyattisāsanassa saṃkilesabhāgiyatādīhi pakārehi	1232	
PA_tika-s05_01t:1232_5	ṭhānaṃ pavattanaṃ paṭṭhānaṃ, taṃdīpanasuttaṃ pana idha paṭṭhānaṃ nāma. Tena vuttaṃ	1232	
PA_tika-s05_01t:1232_6	– “saṃkilesabhāgiyaṃ sutta”ntiādi. Atha vā sāsananti adhisīlaadhicittaadhipaññāsikkhattayaṃ	1232	
PA_tika-s05_01t:1232_7	sāsanaṃ nāma, taṃ sikkhattayaṃ patiṭṭhahati etena saṃkilesādināti paṭṭhānaṃ, sikkhattayassa	1232	
PA_tika-s05_01t:1232_8	sāsanassa paṭṭhānanti sāsanapaṭṭhānaṃ. Tadādhārabhūtaṃ suttampi ṭhānyūpacārato sāsanapaṭṭhānaṃ	1232	
PA_tika-s05_01t:1232_9	nāma. Taṃ sāsanapaṭṭhānasuttaṃ sarūpato dassetuṃ –	1232	
PA_tika-s05_01t:1233_0	“Saṃkilesabhāgiyaṃ suttaṃ, vāsanābhāgiyaṃ suttaṃ, nibbedhabhāgiyaṃ suttaṃ, asekkhabhāgiyaṃ	1233	
PA_tika-s05_01t:1233_1	suttaṃ, saṃkilesabhāgiyañca vāsanābhāgiyañca suttaṃ, saṃkilesabhāgiyañca nibbedhabhāgiyañca	1233	
PA_tika-s05_01t:1233_2	suttaṃ, saṃkilesabhāgiyañca asekkhabhāgiyañca suttaṃ, saṃkilesabhāgiyañca nibbedhabhāgiyañca	1233	
PA_tika-s05_01t:1233_3	asekkhabhāgiyañca suttaṃ, saṃkilesabhāgiyañca vāsanābhāgiyañca nibbedhabhāgiyañca	1233	
PA_tika-s05_01t:1233_4	suttaṃ, vāsanābhāgiyañca nibbedhabhāgiyañca suttaṃ, taṇhāsaṃkilesabhāgiyaṃ suttaṃ,	1233	
PA_tika-s05_01t:1233_5	diṭṭhisaṃkilesabhāgiyaṃ suttaṃ, duccaritasaṃkilesabhāgiyaṃ suttaṃ, taṇhāvodānabhāgiyaṃ	1233	
PA_tika-s05_01t:1233_6	suttaṃ, diṭṭhivodānabhāgiyaṃ suttaṃ, duccaritavodānabhāgiyaṃ sutta”nti –	1233	
PA_tika-s05_01t:1234_0	Vuttaṃ. “Tesu suttesu ye saṃkilesādayo bhagavatā vuttā, tesu saṃkilesādīsu saṃkileso	1234	
PA_tika-s05_01t:1234_1	kittako”ti pucchitabbattā “tattha saṃkileso tividho taṇhāsaṃkileso diṭṭhisaṃkileso	1234	
PA_tika-s05_01t:1234_2	duccaritasaṃkileso”ti vuttaṃ. Tatthāti tesu suttantesu saṃkilesādīsu dhammesu. “Tividhe	1234	
PA_tika-s05_01t:1234_3	tasmiṃ saṃkilese taṇhāsaṃkileso katamena kusalena visujjhatī”ti pucchitabbattā “tattha	1234	
PA_tika-s05_01t:1234_4	taṇhāsaṃkileso samathena visujjhatī”ti vuttaṃ. Tatthāti tasmiṃ tividhe taṇhāsaṃkilesādike.	1234	
PA_tika-s05_01t:1234_5	“So samatho khandhesu katamo khandho”ti pucchitabbattā “so samatho samādhikkhandho”ti	1234	
PA_tika-s05_01t:1234_6	vuttaṃ. “Diṭṭhisaṃkileso kena visujjhatī”ti pucchitabbattā “diṭṭhisaṃkileso vipassanāya	1234	
PA_tika-s05_01t:1234_7	visujjhatī”ti vuttaṃ. “Sā vipassanā katamo khandho”ti vattabbattā “sā vipassanā paññākkhandho”ti	1234	
PA_tika-s05_01t:1234_8	vuttaṃ. “Duccaritasaṃkileso kena visujjhatī”ti vattabbattā “duccaritasaṃkileso sucaritena	1234	
PA_tika-s05_01t:1234_9	visujjhatī”ti vuttaṃ. “Taṃ sucaritaṃ katamo khandho”ti vattabbattā “taṃ sucaritaṃ	1234	
PA_tika-s05_01t:1234_10	sīlakkhandho”ti vuttaṃ. “Tasmiṃ sīle ṭhitassa puggalassa kiṃ bhavatī”ti vattabbattā	12341	
PA_tika-s05_01t:1234_11	“tassa sīle patiṭṭhitassā”tiādi vuttaṃ. Sīle sucaritasaṅkhāte sīlakkhandhe patiṭṭhitassa	12341	
PA_tika-s05_01t:1234_12	tassa sīlavantassa puggalassa bhavesu kāmabhavarūpārūpabhavesu āsatti bhavapatthanā	12341	
PA_tika-s05_01t:1234_13	yadi uppajjati, evaṃsāyanti evaṃ assa ayanti padacchedo. Evaṃ sati assa sīle patiṭṭhitassa	12341	
PA_tika-s05_01t:1234_14	ayaṃ āsatti bhavapatthanā samathavipassanābhāvanāmayapuññakiriyavatthu ca bhavati,	12341	
PA_tika-s05_01t:1234_15	ca-saddena dānamayasīlamayapuññakiriyavatthu ca bhavatīti attho saṅgahito. Tatrāti	12341	
PA_tika-s05_01t:1234_16	tesu kāmabhavarūpārūpabhavesu upapattiyā saṃvattatīti.	12341	
PA_tika-s05_01t:1235_0	“Saṃkilesādayo yehi suttehi dassitā, tāni suttāni kittakānī”ti vattabbattā “imāni	1235	
PA_tika-s05_01t:1235_1	cattāri suttānī”tiādi vuttaṃ. Asādhāraṇāni saṃkilesabhāgiyasuttavāsanābhāgiyasuttanibbedhabhāgiyasuttaasekkhabhāgiyasuttāni	1235	
PA_tika-s05_01t:1235_2	cattāri suttāni bhavanti, sādhāraṇāni saṃkilesabhāgiyavāsanābhāgiyasutta, saṃkilesabhāgiyanibbedhabhāgiyasutta,	1235	
PA_tika-s05_01t:1235_3	saṃkilesabhāgiyaasekkhabhāgiyasutta, vāsanābhāgiyanibbedhabhāgiyasuttāni katāni missitāni	1235	
PA_tika-s05_01t:1235_4	cattāri bhavanti. Iti aṭṭha suttāni bhavanti. Tāniyeva vuttappakārāni aṭṭha suttāni	1235	
PA_tika-s05_01t:1235_5	bhavanti. Sādhāraṇāni vāsanābhāgiyaasekkhabhāgiyasuttanibbedhabhāgiyaasekkhabhāgiyasutta-	1235	
PA_tika-s05_01t:1235_6	saṃkilesabhāgiyavāsanābhāgiyanibbedhabhāgiyasuttasaṃkilesa- bhāgiyavāsanābhāgiyaasekkhabhāgiyasutta-	1235	
PA_tika-s05_01t:1235_7	saṃkilesabhāgiyanibbedhabhāgiyaasekkhabhāgiyasutta- vāsanābhāgiyanibbedhabhāgiyaasekkhabhāgiyasutta-	1235	
PA_tika-s05_01t:1235_8	saṃkilesabhāgiyavāsanābhāgiyanibbedhabhāgiyaasekkhabhāgiyasutta- nevasaṃkilesabhāgiyanavāsanā-	1235	
PA_tika-s05_01t:1235_9	bhāgiyananibbedhabhāgiyanaasekkhabhāgiyasuttāni katāni missitāni aṭṭha suttāni bhavantīti	1235	
PA_tika-s05_01t:1235_10	soḷasa suttāni bhavanti. Tesu soḷasasuttesu cattāri ekakāni suttāni ca cattāri dukāni	12351	
PA_tika-s05_01t:1235_11	suttāni ca dve tikāni ca pāḷiyaṃ āgatāni, dve dukāni suttāni ca dve tikāni ca dve	12351	
PA_tika-s05_01t:1235_12	catukkāni suttāni ca aṭṭhakathāyaṃ āgatāni.	12351	
PA_tika-s05_01t:1236_0	“Yadi paṭṭhānanayena vuttappakārāni soḷasa suttāniyeva vibhattāni, evaṃ sati suttageyyādinavavidhaṃ	1236	
PA_tika-s05_01t:1236_1	sakalaṃ pariyattisāsanaṃ paṭṭhānanayena avibhattaṃ bhaveyyā”ti vattabbattā “imehi	1236	
PA_tika-s05_01t:1236_2	soḷasahi suttehī”tiādi vuttaṃ. Paṭṭhānanayena vibhattehi soḷasahi imehi suttehi navavidhaṃ	1236	
PA_tika-s05_01t:1236_3	sakalaṃ pariyattisuttaṃ paṭṭhānanayena vibhattaṃyeva hutvā bhinnaṃ bhavati. Saṃkilesabhāgiyādipabhedāya	1236	
PA_tika-s05_01t:1236_4	gāthāya gāthā anuminitabbā, saṃkilesabhāgiyādipabhedena veyyākaraṇena veyyākaraṇaṃ	1236	
PA_tika-s05_01t:1236_5	anuminitabbaṃ. Saṃkilesabhāgiyādipabhedena suttena suttaṃ anuminitabbaṃ bhavatiyevāti.	1236	
PA_tika-s05_01t:1237_0	90. “Tesu soḷasasu saṃkilesabhāgiyādīsu suttesu katamaṃ saṃkilesabhāgiyaṃ sutta”nti	1237	
PA_tika-s05_01t:1237_1	pucchitabbattā “tattha katamaṃ saṃkilesabhāgiyaṃ sutta”ntiādi vuttaṃ. Tatthāti tesu	1237	
PA_tika-s05_01t:1237_2	soḷasasu saṃkilesabhāgiyādīsu suttesu katamaṃ suttaṃ saṃkilesabhāgiyaṃ suttaṃ nāmāti pucchati.	1237	
PA_tika-s05_01t:1238	“Kāmandhā jālasañchannā, taṇhāchadanachāditā;	123	
PA_tika-s05_01t:1239	Pamattabandhanābaddhā, macchāva kumināmukhe;	123	
PA_tika-s05_01t:1240	Jarāmaraṇamanventi, vaccho khīrapakova mātara”nti. –	124	
PA_tika-s05_01t:1241_0	Idaṃ suttaṃ saṃkilesabhāge vācakañāpakabhāvena pavattanato saṃkilesabhāgiyaṃ suttaṃ	1241	
PA_tika-s05_01t:1241_1	nāma. Ye sattā kāmandhā kāmena andhā jālasañchannā taṇhāchadanena chāditā, pamattabandhanāya	1241	
PA_tika-s05_01t:1241_2	baddhā bandhitabbā, te satte jarāmaraṇaṃ anveti, yathā taṃ kumināmukhe ye macchā	1241	
PA_tika-s05_01t:1241_3	gahitā, te macche jarāmaraṇaṃ anveti iva, evaṃ te satte jarāmaraṇaṃ anveti. Khīrapako	1241	
PA_tika-s05_01t:1241_4	vaccho mātaraṃ anveti iva, evaṃ te satte jarāmaraṇaṃ anvetīti yojanā kātabbā. Atha	1241	
PA_tika-s05_01t:1241_5	vā khīrapako vaccho mātaraṃ anveti iva, kumināmukhe gahitā macchā jarāmaraṇaṃ anventi	1241	
PA_tika-s05_01t:1241_6	iva ca, evaṃ ye sattā kāmandhā pamattabandhanāya bandhitabbā, te sattā jarāmaraṇaṃ anventīti yojanā.	1241	
PA_tika-s05_01t:1242	“Idaṃ suttaṃyevā”ti vattabbattā –	124	
PA_tika-s05_01t:1243_0	“Cattārimāni, bhikkhave, agatigamanāni. Katamāni cattāri? Chandāgatiṃ gacchati, dosāgatiṃ	1243	
PA_tika-s05_01t:1243_1	gacchati, mohāgatiṃ gacchati, bhayāgatiṃ gacchati, imāni kho, bhikkhave, cattāri	1243	
PA_tika-s05_01t:1243_2	agatigamanāni. Idamavoca bhagavā, idaṃ vatvāna sugato, athāparaṃ etadavoca satthā –	1243	
PA_tika-s05_01t:1244	“Chandā dosā bhayā mohā, yo dhammaṃ ativattati;	124	
PA_tika-s05_01t:1245	Nihīyati tassa yaso, kāḷapakkheva candimā”ti. –	124	
PA_tika-s05_01t:1246	Idaṃ saṃkilesabhāgiyaṃ suttanti –	124	
PA_tika-s05_01t:1247_0	Vuttaṃ. Chandā chandahetunā dosā dosahetunā bhayā bhayahetunā mohā mohahetunā yo	1247	
PA_tika-s05_01t:1247_1	rājādiko yo vinayadharādiko vā dhammaṃ sappurisadhammaṃ ativattati atikkamitvā vattati,	1247	
PA_tika-s05_01t:1247_2	tassa rājādino vā tassa vinayadharādino vā yaso kitti ca parivāro ca bhogo ca nihīyati.	1247	
PA_tika-s05_01t:1247_3	Candimā kāḷapakkhe pabhāya nihīyati iva, evaṃ nihīyatīti yojanā.	1247	
PA_tika-s05_01t:1248	“Ettakaṃyevā”ti vattabbattā “manopubbaṅgamā dhammā…pe… cakkaṃva vahato padanti idaṃ saṃkilesabhāgiyaṃ sutta”nti vuttaṃ. Attho pākaṭo. Aṭṭhakathāyampi vibhatto.	124	
PA_tika-s05_01t:1249	“Middhī yadā hoti mahagghaso ca, niddāyitā samparivattasāyī;	124	
PA_tika-s05_01t:1250	Mahāvarāhova nivāpapuṭṭho, punappunaṃ gabbhamupeti mando”ti. –	125	
PA_tika-s05_01t:1251_0	Idaṃ suttampi saṃkilesabhāge visaye vācakañāpakabhāvena pavattanato saṃkilesabhāgiyaṃ	1251	
PA_tika-s05_01t:1251_1	suttaṃ nāma. Nivāpapuṭṭho mahāvarāho gāmasūkaro niddāyitā supanasīlo samparivattasāyī	1251	
PA_tika-s05_01t:1251_2	hoti iva, evaṃ yo mando satto yadā mahagghaso hoti, so mando satto middhī thinamiddhābhibhūto	1251	
PA_tika-s05_01t:1251_3	hutvā niddāyitā muduphassasayane muduhatthehi parāmasito samparivattasāyī punappunaṃ	1251	
PA_tika-s05_01t:1251_4	gabbhaṃ upetīti yojanā.	1251	
PA_tika-s05_01t:1252	“Ayasāva malaṃ samuṭṭhitaṃ, tatuṭṭhāya tameva khādati;	125	
PA_tika-s05_01t:1253	Evaṃ atidhonacārinaṃ, sāni kammāni nayanti duggati”nti. –	125	
PA_tika-s05_01t:1254_0	Idaṃ suttampi saṃkilesabhāgiyaṃ suttaṃ nāma. Ayasā ayato samuṭṭhitaṃ jātamalaṃ tatuṭṭhāya	1254	
PA_tika-s05_01t:1254_1	tato ayato uṭṭhahitvā tameva ayaṃ khādati iva, evaṃ atidhonacārinaṃ atikkamitvā dhonacāripuggalaṃ	1254	
PA_tika-s05_01t:1254_2	sāni sayaṃ katāni akusalakammāni duggatiṃ nayantīti yojanā.	1254	
PA_tika-s05_01t:1255	“Coro yathā sandhimukhe gahīto, sakammunā haññati bajjhate ca;	125	
PA_tika-s05_01t:1256	Evaṃ ayaṃ pecca pajā parattha, sakammunā haññati bajjhate cā”ti. –	125	
PA_tika-s05_01t:1257_0	Idaṃ suttampi saṃkilesabhāgiyaṃ suttaṃ nāma. Sandhimukhe rājapurisādīhi gahito coro	1257	
PA_tika-s05_01t:1257_1	sakammunā attanā katena corakammena haññati ca bajjhate ca yathā, evaṃ ayaṃ pāpakārinī	1257	
PA_tika-s05_01t:1257_2	pajā parattha paraloke pecca sakammunā sayaṃ katena akusalakammunā satthādīhi haññati	1257	
PA_tika-s05_01t:1257_3	ca addubandhanādīhi bajjhate cāti yojanā.	1257	
PA_tika-s05_01t:1258	“Sukhakāmāni bhūtāni, yo daṇḍena vihiṃsati;	125	
PA_tika-s05_01t:1259	Attano sukhamesāno, pecca so na labhate sukha”nti. –	125	
PA_tika-s05_01t:1260_0	Idaṃ suttampi saṃkilesabhāgiyaṃ suttaṃ nāma. Attano sukhaṃ esāno esamāno yo satto	1260	
PA_tika-s05_01t:1260_1	aññāni sukhakāmāni bhūtāni daṇḍena vihiṃsati, so hiṃsako satto paraloke pecca sukhaṃ	1260	
PA_tika-s05_01t:1260_2	na labhatīti yojanā.	1260	
PA_tika-s05_01t:1261	“Gunnaṃ ce taramānānaṃ, jimhaṃ gacchati puṅgavo;	126	
PA_tika-s05_01t:1262	Sabbā tā jimhaṃ gacchanti, nette jimhaṃ gate sati.	126	
PA_tika-s05_01t:1263	“Evameva manussesu, yo hoti seṭṭhasammato;	126	
PA_tika-s05_01t:1264	So ce adhammaṃ carati, pageva itarā pajā;	126	
PA_tika-s05_01t:1265	Sabbaṃ raṭṭhaṃ dukkhaṃ seti, rājā ce hoti adhammiko”ti. –	126	
PA_tika-s05_01t:1266_0	Idaṃ suttampi saṃkilesabhāgiyaṃ suttaṃ nāma. Nadiṃ taramānānaṃ gunnaṃ puṅgavo jimhaṃ	1266	
PA_tika-s05_01t:1266_1	ce gacchati, evaṃ nette jimhaṃ gate sati sabbā tā gāviyo jimhaṃ gacchanti yathā,	1266	
PA_tika-s05_01t:1266_2	evameva manussesu yo rājā seṭṭhasammato, so rājā adhammaṃ carati, evaṃ raññe adhammaṃ	1266	
PA_tika-s05_01t:1266_3	carante sati itarā pajā pageva paṭhamameva adhammaṃ carati. Rājā adhammiko ce hoti,	1266	
PA_tika-s05_01t:1266_4	evaṃ raññe adhammike sati sabbaṃ raṭṭhaṃ dukkhaṃ setīti yojanā.	1266	
PA_tika-s05_01t:1267	“Sukiccharūpā vatime manussā, karonti pāpaṃ upadhīsu rattā;	126	
PA_tika-s05_01t:1268	Gacchanti te bahujanasannivāsaṃ, nirayaṃ avīciṃ kaṭukaṃ bhayānaka”nti. –	126	
PA_tika-s05_01t:1269_0	Idaṃ suttampi saṃkilesabhāgiyaṃ suttaṃ nāma. Ye manussā upadhīsu kāmaguṇūpadhīsu	1269	
PA_tika-s05_01t:1269_1	rattā rāgābhibhūtā hutvā pāpaṃ akusalakammaṃ karonti, ime pāpakammakarā manussā sukiccharūpā	1269	
PA_tika-s05_01t:1269_2	vata suṭṭhu kicchāpannarūpā vata bhavanti, te pāpakammakarā manussā kaṭukaṃ bhayānakaṃ	1269	
PA_tika-s05_01t:1269_3	bahujanasannivāsaṃ nirayaṃ avīciṃ gacchantīti yojanā.	1269	
PA_tika-s05_01t:1270	“Phalaṃ ve kadaliṃ hanti, phalaṃ veḷuṃ phalaṃ naḷaṃ;	127	
PA_tika-s05_01t:1271	Sakkāro kāpurisaṃ hanti, gabbho assatariṃ yathā”ti. –	127	
PA_tika-s05_01t:1272_0	Idaṃ suttampi saṃkilesabhāgiyaṃ suttaṃ nāma. Phalaṃ kadaliyā phalaṃ kadaliṃ ve ekantena	1272	
PA_tika-s05_01t:1272_1	hanti yathā, phalaṃ veḷuṃ ve ekantena hanti yathā, phalaṃ naḷaṃ ve ekantena hanti	1272	
PA_tika-s05_01t:1272_2	yathā, gabbho assatariṃ mātaraṃ ve ekantena hanti yathā, evaṃ sakkāro kāpurisaṃ ve	1272	
PA_tika-s05_01t:1272_3	ekantena hantīti yojanā.	1272	
PA_tika-s05_01t:1273	“Kodhamakkhagaru bhikkhu, lābhasakkāragāravo;	127	
PA_tika-s05_01t:1274	Sukhette pūtibījaṃva, saddhamme na virūhatī”ti. –	127	
PA_tika-s05_01t:1275_0	Idaṃ suttampi saṃkilesabhāgiyaṃ suttaṃ nāma. Sukhette sundare khettepi khittaṃ pūtibījaṃ	1275	
PA_tika-s05_01t:1275_1	na ruhati iva, evaṃ yo bhikkhu lābhasakkāragāravo kodhaṃ kujjhanalakkhaṇaṃ kodhaṃ,	1275	
PA_tika-s05_01t:1275_2	makkhaṃ paraguṇasīlamakkhanalakkhaṇaṃ makkhañca garuṃ katvā carati, so caranto bhikkhu	1275	
PA_tika-s05_01t:1275_3	saddhammasmiṃ na ruhatīti yojanā.	1275	
PA_tika-s05_01t:1276_0	91. “Idhāhaṃ, bhikkhave, ekaccaṃ puggalaṃ paduṭṭhacittaṃ evaṃ cetasā ceto paricca	1276	
PA_tika-s05_01t:1276_1	pajānāmi…pe… iti me suta”nti idaṃ suttampi saṃkilesabhāgiyaṃ suttaṃ nāma. Bhikkhave	1276	
PA_tika-s05_01t:1276_2	idha sāsane, loke vā ahaṃ ekaccaṃ puggalaṃ paduṭṭhacittaṃ mama cetasā tassa ceto	1276	
PA_tika-s05_01t:1276_3	cittaṃ paricca paricchinditvā buddhacakkhunā evaṃ pajānāmi. “Kathaṃ pajānāmī”ti ce	1276	
PA_tika-s05_01t:1276_4	puccheyya, yañca paṭipadaṃ paṭipanno, yañca maggaṃ samāruḷho ayaṃ puggalo yathā yāya	1276	
PA_tika-s05_01t:1276_5	duppaṭipadāya yena dummaggena iriyati pavattati, tāya duppaṭipadāya tena dummaggena	1276	
PA_tika-s05_01t:1276_6	imamhi imasmiṃ samaye duppaṭipajjanakāle ayaṃ duppaṭipannaṃ paṭipanno dummaggasamāruḷho	1276	
PA_tika-s05_01t:1276_7	puggalo ce kālaṃ kareyya, evaṃ sati ābhataṃ vatthu nikkhittaṃ yathā, evaṃ niraye	1276	
PA_tika-s05_01t:1276_8	nikkhitto. Taṃ kissa hetu? Bhikkhave assa puggalassa cittaṃ paduṭṭhaṃ padositaṃ hi	1276	
PA_tika-s05_01t:1276_9	yasmā hoti, tasmā nikkhitto. Evaṃ idha sāsane, loke vā cetopadosahetu ca pana ekacce	1276	
PA_tika-s05_01t:1276_10	sattā puggalā kāyassa bhedā paraṃ maraṇā apāyaṃ duggatiṃ vinipātaṃ upapajjantīti	12761	
PA_tika-s05_01t:1276_11	pajānāmīti. Etamatthaṃ bhagavā avoca. Tattha tasmiṃ sutte etaṃ “paduṭṭhacittaṃ ñatvāna…pe…	12761	
PA_tika-s05_01t:1276_12	nirayaṃ so upapajjatī”ti gāthāvacanaṃ iti evaṃ vuccati.	12761	
PA_tika-s05_01t:1277_0	Satthā idha sāsane, loke vā paduṭṭhacittaṃ ekaccaṃ puggalaṃ ñatvāna bhikkhūnaṃ santike	1277	
PA_tika-s05_01t:1277_1	etamatthaṃ byākāsi. Imamhi imasmiṃ samaye ayaṃ puggalo ce kālaṃ kayirātha, evaṃ sati	1277	
PA_tika-s05_01t:1277_2	paduṭṭhacittasamaṅgī hi nirayasmiṃ upapajjeyya, puggalassa cittaṃ padūsitaṃ hi yasmā	1277	
PA_tika-s05_01t:1277_3	hoti, tasmā upapajjeyya, cetopadosahetu sattā duggatiṃ gacchanti ābhataṃ vatthuṃ	1277	
PA_tika-s05_01t:1277_4	nikkhipeyya yathā, evamevaṃ tathāvidho duppañño so padosacitto puggalo kāyassa bhedā	1277	
PA_tika-s05_01t:1277_5	paraṃ maraṇā nirayaṃ upapajjatīti ayampi attho bhagavatā vutto, iti me mayā sutanti yojanā.	1277	
PA_tika-s05_01t:1278	“Sace bhāyatha dukkhassa, sace vo dukkhamappiyaṃ;	127	
PA_tika-s05_01t:1279	Mākattha pāpakaṃ kammaṃ, āvi vā yadi vā raho.	127	
PA_tika-s05_01t:1280	“Sace ca pāpakaṃ kammaṃ, karissatha karotha vā;	128	
PA_tika-s05_01t:1281	Na vo dukkhā pamutyatthi, upeccapi palāyata”nti. –	128	
PA_tika-s05_01t:1282_0	Idaṃ suttampi saṃkilesabhāgiyaṃ suttaṃ nāma. Sappurisā tumhe dukkhassa jātidukkhajarādukkhabyādhidukkhamaraṇadukkhaapāyadukkha-	1282	
PA_tika-s05_01t:1282_1	atītavaṭṭamūlakadukkhaanāgatavaṭṭamūlakadukkhapaccuppannāhāramūlakadukkhāti aṭṭhavidhassa	1282	
PA_tika-s05_01t:1282_2	dukkhassa sace bhāyatha, vo tumhehi dukkhaṃ tathā aṭṭhavidhaṃ dukkhaṃ sace appiyaṃ,	1282	
PA_tika-s05_01t:1282_3	evaṃ sati āvi vā yadi raho vā pāpakaṃ kammaṃ mākattha mā akattha. Sappurisā tumhe	1282	
PA_tika-s05_01t:1282_4	āvi vā yadi raho vā pāpakaṃ kammaṃ sace karissatha vā sace karotha vā, evaṃ sati	1282	
PA_tika-s05_01t:1282_5	upeccapi sañciccāpi palāyataṃ palāyantānaṃ vo tumhākaṃ dukkhā aṭṭhavidhā dukkhato	1282	
PA_tika-s05_01t:1282_6	pamutti muccanaṃ natthevāti yojanā.	1282	
PA_tika-s05_01t:1283	“Adhammena dhanaṃ laddhā, musāvādena cūbhayaṃ;	128	
PA_tika-s05_01t:1284	Mameti bālā maññanti, taṃ kathaṃ nu bhavissati.	128	
PA_tika-s05_01t:1285	“Antarāyā su bhavissanti, sambhatassa vinassati;	128	
PA_tika-s05_01t:1286	Matā saggaṃ na gacchanti, nanu ettāvatā hatā”ti. –	128	
PA_tika-s05_01t:1287_0	Idaṃ suttampi saṃkilesabhāgiyaṃ suttaṃ nāma. Ye bālā adhammena ca musāvādena ca dhanaṃ	1287	
PA_tika-s05_01t:1287_1	saviññāṇāviññāṇaṃ sabbaṃ labhitabbaṃ dhanaṃ laddhā ubhayaṃ dhanaṃ “mama dhana”nti	1287	
PA_tika-s05_01t:1287_2	maññanti, tesaṃ bālānaṃ taṃ ubhayaṃ dhanaṃ kathaṃ kena nu pakārena bhavissati, adhammena	1287	
PA_tika-s05_01t:1287_3	sambhatattā ciraṭṭhitikaṃ na hoti. Antarāyā rājantarāyādayo antarāyā tesaṃ bālānaṃ	1287	
PA_tika-s05_01t:1287_4	bhavissanti. Yena adhammavohārādikena yaṃ dhanaṃ sambhataṃ, assa adhammavohārādikassa	1287	
PA_tika-s05_01t:1287_5	taṃ sambhataṃ dhanaṃ vinassati. Matā marantā te bālā saggaṃ sugatiṃ na gacchanti.	1287	
PA_tika-s05_01t:1287_6	Sugati hi sobhanehi bhogehi aggoti “saggo”ti adhippetā. Ettāvatā ettakena diṭṭhadhammikasamparāyikānaṃ	1287	
PA_tika-s05_01t:1287_7	attahitānaṃ hāyanena te bālā hatā vinaṭṭhā bhavanti nanūti yojanā.	1287	
PA_tika-s05_01t:1288	“Kathaṃ khaṇati attānaṃ, kathaṃ mittehi jīrati;	128	
PA_tika-s05_01t:1289	Kathaṃ vivaṭṭate dhammā, kathaṃ saggaṃ na gacchati”.	128	
PA_tika-s05_01t:1290	“Lobhā khaṇati attānaṃ, luddho mittehi jīrati;	129	
PA_tika-s05_01t:1291	Lobhā vivaṭṭate dhammā, lobhā saggaṃ na gacchatī”ti. –	129	
PA_tika-s05_01t:1292	Idaṃ suttampi saṃkilesabhāgiyaṃ suttaṃ nāma. Yojanattho pākaṭo.	129	
PA_tika-s05_01t:1293	“Caranti bālā dummedhā, amitteneva attanā;	129	
PA_tika-s05_01t:1294	Karontā pāpakaṃ kammaṃ, yaṃ hoti kaṭukapphalaṃ.	129	
PA_tika-s05_01t:1295	“Na taṃ kammaṃ kataṃ sādhu, yaṃ katvā anutappati;	129	
PA_tika-s05_01t:1296	Yassa assumukho rodaṃ, vipākaṃ paṭisevatī”ti. –	129	
PA_tika-s05_01t:1297_0	Idaṃ suttampi saṃkilesabhāgiyaṃ suttaṃ nāma. Dummedhā nippaññā bālā amittena pāpakaṃ	1297	
PA_tika-s05_01t:1297_1	kammaṃ kataṃ iva, evaṃ attanā kaṭukapphalaṃ yaṃ kammaṃ kataṃ hoti, taṃ pāpakaṃ kataṃ	1297	
PA_tika-s05_01t:1297_2	kammaṃ karontā caranti. Yaṃ kammaṃ katvā karonto pacchā anutappati, taṃ kataṃ kammaṃ	1297	
PA_tika-s05_01t:1297_3	na sādhu. Yassa kammassa vipākaṃ rodaṃ rudanto assumukho paṭisevati, taṃ kataṃ kammaṃ na sādhūti yojanā.	1297	
PA_tika-s05_01t:1298	“Dukkaraṃ duttitikkhañca…pe… avītarāgo”ti idaṃ suttampi saṃkilesabhāgiyaṃ suttaṃ nāma. Suttattho aṭṭhakathāyaṃ vitthārato vutto.	129	
PA_tika-s05_01t:1299	“Appameyyaṃ paminanto, kodha vidvā vikappaye;	129	
PA_tika-s05_01t:1300	Appameyyaṃ pamāyinaṃ, nivutaṃ taṃ maññe akissava”nti. –	130	
PA_tika-s05_01t:1301_0	Idaṃ suttampi saṃkilesabhāgiyaṃ suttaṃ nāma. Idha sāsane appameyyaṃ appameyyaguṇaṃ	1301	
PA_tika-s05_01t:1301_1	khīṇāsavaṃ puggalaṃ “ayaṃ khīṇāsavo puggalo ettakasīlo ettakasamādhi ettakapañño”ti	1301	
PA_tika-s05_01t:1301_2	paminanto ko puthujjano vikappaye. Appameyyaṃ khīṇāsavapuggalaṃ pamāyinaṃ pamāyantaṃ	1301	
PA_tika-s05_01t:1301_3	taṃ puthujjanaṃ ayaṃ nivutaṃ avakujjapaññaṃ akissavaṃ apaññanti maññe maññāmīti yojanā.	1301	
PA_tika-s05_01t:1302	“Purisassa hi jātassa, kuṭhārī jāyate mukhe;	130	
PA_tika-s05_01t:1303	Yāya chindati attānaṃ, bālo dubbhāsitaṃ bhaṇaṃ.	130	
PA_tika-s05_01t:1304	“Na hi satthaṃ sunisitaṃ, visaṃ halāhalaṃ iva;	130	
PA_tika-s05_01t:1305	Evaṃ viraddhaṃ pāteti, vācā dubbhāsitā yathā”ti. –	130	
PA_tika-s05_01t:1306_0	Idaṃ suttampi saṃkilesabhāgiyaṃ suttaṃ nāma. Dubbhāsitaṃ ariyūpavādasaṅkhātaṃ pharusavācaṃ	1306	
PA_tika-s05_01t:1306_1	bhaṇaṃ bhaṇanto bālo duṭṭho puriso yāya kuṭhārīsadisiyā dubbhāsitavācāya attānaṃ	1306	
PA_tika-s05_01t:1306_2	chindati, sā kuṭhārīsadisī dubbhāsitavācā jātassa purisassa mukhe jāyate jāyati,	1306	
PA_tika-s05_01t:1306_3	sā dubbhāsitavācā mukhe jāyati iva, evaṃ sunisitaṃ satthaṃ mukhe na jāyati, yathā	1306	
PA_tika-s05_01t:1306_4	halāhalaṃ visaṃ mukhe na jāyati, dubbhāsitā vācā apāyesu viraddhaṃ puggalaṃ pāteti	1306	
PA_tika-s05_01t:1306_5	yathā, evaṃ sunisitaṃ satthaṃ apāyesu na pāteti, halāhalaṃ visaṃ apāyesu na pātetīti yojanā.	1306	
PA_tika-s05_01t:1308	“Yo nindiyaṃ pasaṃsati, taṃ vā nindati yo pasaṃsiyo;	130	
PA_tika-s05_01t:1309	Vicināti mukhena so kaliṃ, kalinā tena sukhaṃ na vindati.	130	
PA_tika-s05_01t:1310	“Appamatto ayaṃ kali, yo akkhesu dhanaparājayo;	131	
PA_tika-s05_01t:1311	Sabbassāpi sahāpi attanā, ayameva mahantataro kali;	131	
PA_tika-s05_01t:1312	Yo sugatesu manaṃ padosaye.	131	
PA_tika-s05_01t:1313	“Sataṃ sahassānaṃ nirabbudānaṃ, chattiṃsatī pañca ca abbudāni;	131	
PA_tika-s05_01t:1314	Yamariyagarahī nirayaṃ upeti, vācaṃ manañca paṇidhāya pāpaka”nti. –	131	
PA_tika-s05_01t:1315_0	Idaṃ suttampi saṃkilesabhāgiyaṃ suttaṃ nāma. Yo puggalo nindiyaṃ duccaraṃ dussīlaṃ	1315	
PA_tika-s05_01t:1315_1	puggalaṃ pasaṃsati, so pasaṃsako puggalo mukhena kaliṃ vicināti upacināti, tena kalinā	1315	
PA_tika-s05_01t:1315_2	sukhaṃ na vindati. Yo sucārī sīlavā puggalo pasaṃsiyo hoti, taṃ vā sucāriṃ vā sīlavantaṃ	1315	
PA_tika-s05_01t:1315_3	puggalaṃ yo puggalo nindati, so nindanto puggalo mukhena kaliṃ vicināti upacināti,	1315	
PA_tika-s05_01t:1315_4	tena kalinā sukhaṃ na vindati.	1315	
PA_tika-s05_01t:1316_0	Attanā sahāpi sabbassa dhanassa vasenapi akkhesu yo dhanaparājayo bhavati, ayaṃ kali	1316	
PA_tika-s05_01t:1316_1	ayaṃ dhanaparājayo appamatto hoti. Yo puggalo sugatesu manaṃ padosaye, tassa puggalassa	1316	
PA_tika-s05_01t:1316_2	yo kali bhavati, ayameva kali mahantataro hoti.	1316	
PA_tika-s05_01t:1317_0	Kasmā? Vācañca manañca paṇidhāya ariyagarahī puggalo yaṃ kālaṃ pāpakaṃ nirayaṃ upeti,	1317	
PA_tika-s05_01t:1317_1	so kālo “sataṃ sahassānaṃ nirabbudānañca chattiṃsa nirabbudāni ca pañca abbudāni	1317	
PA_tika-s05_01t:1317_2	ca yasmiṃ kāle gaṇīyantī”ti tena kālena samo hoti, tasmā mahantataro hotīti yojanā.	1317	
PA_tika-s05_01t:1318	“Yo lobhaguṇe anuyutto…pe…	131	
PA_tika-s05_01t:1319	Gacchasi kho papataṃ ciraratta”nti. –	131	
PA_tika-s05_01t:1320_0	Idaṃ suttampi saṃkilesabhāgiyaṃ suttaṃ nāma. Yo puggalo lobhaguṇe anuyutto anu punappunaṃ	1320	
PA_tika-s05_01t:1320_1	yutto hoti, so puggalo aññe puggale vacasā paribhāsati, assaddho kadariyo avadaññū	1320	
PA_tika-s05_01t:1320_2	buddhānaṃ ovādaññū na hoti, maccharī pesuṇiyaṃ pesuṇiyasmiṃ anuyutto hoti.	1320	
PA_tika-s05_01t:1321_0	Mukhadugga mukhavisama vibhūta vigatabhūta anariya bhūnahu buddhivināsaka pāpaka	1321	
PA_tika-s05_01t:1321_1	dukkaṭakāri purisanta purisalāmaka kali alakkhi avajātaputta tvaṃ nerayiko asi. Idha	1321	
PA_tika-s05_01t:1321_2	idāni bahubhāṇī mā hohi.	1321	
PA_tika-s05_01t:1322_0	Ahitāya rajaṃ attani mā ākirasi mā pakkhipasi. Kibbisakāri tvaṃ sante khīṇāsave puggale	1322	
PA_tika-s05_01t:1322_1	garahasi, bahūni duccaritāni kammāni carasi, caritvā tvaṃ cirarattaṃ racanavirahitaṃ	1322	
PA_tika-s05_01t:1322_2	papataṃ narakaṃ nirayaṃ gacchasi kho ekaṃsenāti yojanā.	1322	
PA_tika-s05_01t:1323_0	Nānāvidhaṃ saṃkilesabhāgiyaṃ suttaṃ ācariyena niddhāritaṃ, amhehi ca ñātaṃ, “katamaṃ	1323	
PA_tika-s05_01t:1323_1	vāsanābhāgiyaṃ sutta”nti pucchitabbattā “tattha katamaṃ vāsanābhāgiyaṃ sutta”ntiādi	1323	
PA_tika-s05_01t:1323_2	vuttaṃ. Tatthāti tesu soḷasasu saṃkilesabhāgiyādīsu suttesu katamaṃ suttaṃ vāsanābhāgiyaṃ	1323	
PA_tika-s05_01t:1323_3	suttaṃ nāmāti pucchati. “Manopubbaṅgamā dhammā…pe… chāyāva anapāyinī”ti idaṃ vāsanābhāge	1323	
PA_tika-s05_01t:1323_4	puññabhāge visaye vācakañāpakabhāvena pavattanato vāsanābhāgiyaṃ suttaṃ nāma. Attho pākaṭo.	1323	
PA_tika-s05_01t:1324_0	93. “Mahānāmo sakko bhagavantaṃ etadavoca…pe… apāpikā kālaṅkiriyā”ti idaṃ suttampi	1324	
PA_tika-s05_01t:1324_1	vāsanābhāge puññabhāge visaye vācakañāpakabhāvena pavattanato vāsanābhāgiyaṃ suttaṃ nāma. Attho pākaṭo.	1324	
PA_tika-s05_01t:1325	“Sukhakāmāni bhūtāni, yo daṇḍena na hiṃsati;	132	
PA_tika-s05_01t:1326	Attano sukhamesāno, pecca so labhate sukha”nti. –	132	
PA_tika-s05_01t:1327	Idaṃ suttampi vāsanābhāgiyaṃ suttaṃ nāma. Attho pākaṭo.	132	
PA_tika-s05_01t:1328	“Gunnaṃ ce taramānānaṃ…pe… rājā ce hoti dhammiko”ti idaṃ suttampi vāsanābhāgiyaṃ suttaṃ nāma. Attho pākaṭo.	132	
PA_tika-s05_01t:1329	94. “Bhagavā sāvatthiyaṃ viharati…pe… evaṃ pajānātī”ti idaṃ suttampi vāsanā…pe… suttaṃ nāma. Attho pākaṭo.	132	
PA_tika-s05_01t:1330_0	“Kasmā bhagavā janapadacārikaṃ caratī”ti puccheyya, sattahi kāraṇehi buddhā bhagavanto	1330	
PA_tika-s05_01t:1330_1	janapadacārikaṃ caranti. Katamehi sattahi? Desantaragatānaṃ veneyyānaṃ vinayanatthaṃ,	1330	
PA_tika-s05_01t:1330_2	tatra ṭhitānaṃ ussukkasamuppādanatthaṃ, sāvakānaṃ ekasmiṃ ṭhāne nibaddhavāsanivāraṇatthaṃ,	1330	
PA_tika-s05_01t:1330_3	attano ca tattha nibaddhavāse anāsaṅgadassanatthaṃ, sambuddhavasitaṭṭhānatāya desānaṃ	1330	
PA_tika-s05_01t:1330_4	cetiyabhāvasampādanatthaṃ, bahūnaṃ sattānaṃ dassanūpasaṅkamanādīhi puññoghappasavanatthaṃ,	1330	
PA_tika-s05_01t:1330_5	avuṭṭhiādiupaddavūpasamanatthañcāti imehi sattahi kāraṇehi buddhā bhagavanto janapadacārikaṃ	1330	
PA_tika-s05_01t:1330_6	carantīti janapadacaraṇakāraṇaṃ veditabbaṃ.	1330	
PA_tika-s05_01t:1331	“Ekapupphaṃ cajitvāna, sahassaṃ kappakoṭiyo;	133	
PA_tika-s05_01t:1332	Deve ceva manusse ca, sesena parinibbuto”ti. –	133	
PA_tika-s05_01t:1333	Idaṃ suttampi vāsanābhāgiyaṃ suttaṃ nāma. Sahassaṃ kappakoṭiyoti sahassaṃ attabhāvato koṭiyo.	133	
PA_tika-s05_01t:1334	“Assatthe haritobhāse, saṃvirūḷhamhi pādape;	133	
PA_tika-s05_01t:1335	Ekaṃ buddhagataṃ saññaṃ, alabhiṃhaṃ patissato.	133	
PA_tika-s05_01t:1336	“Ajja tiṃsaṃ tato kappā, nābhijānāmi duggatiṃ;	133	
PA_tika-s05_01t:1337	Tisso vijjā sacchikatā, tassā saññāya vāsanā”ti. –	133	
PA_tika-s05_01t:1338	Idaṃ suttampi vāsanābhāgiyaṃ suttaṃ nāma. Haritobhāseti haritaobhāse. Alabhiṃhanti ahaṃ alabhiṃ.	133	
PA_tika-s05_01t:1339_0	“Piṇḍāya kosalaṃ puraṃ…pe… vipāko hoti acintiyo”ti idaṃ suttampi vāsanābhāgiyaṃ suttaṃ	1339	
PA_tika-s05_01t:1339_1	nāma. Aggapuggalo anukampako taṇhānighātako muni sambuddho purebhattaṃ piṇḍāya piṇḍaṃ	1339	
PA_tika-s05_01t:1339_2	paṭiggaṇhituṃ kosalaṃ puraṃ pāvisi.	1339	
PA_tika-s05_01t:1340_0	Yassa purisassa hatthe sabbapupphehi alaṅkato vaṭaṃsako pupphavaṭaṃsakova atthi,	1340	
PA_tika-s05_01t:1340_1	so ayaṃ puriso rājamaggena kosalapuraṃ pavisantaṃ bhikkhusaṅghapurakkhataṃ devamānusapūjitaṃ	1340	
PA_tika-s05_01t:1340_2	sambuddhaṃ addasa, disvā haṭṭho cittaṃ pasādesi; pasādetvā sambuddhaṃ upasaṅkami.	1340	
PA_tika-s05_01t:1341	Upasaṅkamitvā so ayaṃ pasanno hutvā surabhiṃ vaṇṇavantaṃ manoramaṃ taṃ vaṭaṃsakaṃ sambuddhassa sehi pāṇībhi upanāmesi.	134	
PA_tika-s05_01t:1342_0	Tato buddhassa lapanantarā lapanassa vadanassa antarā aggisikhā vaṇṇā sahassaraṃsi	1342	
PA_tika-s05_01t:1342_1	okkā pabhā nikkhami, abbhā vijju nikkhamati iva, evaṃ ānanā sahassaraṃsi nikkhamitvā	1342	
PA_tika-s05_01t:1342_2	ādiccabandhuno sīse tikkhattuṃ padakkhiṇaṃ karitvāna parivaṭṭetvā muddhani antaradhāyatha.	1342	
PA_tika-s05_01t:1343	Ānando acchariyaṃ abbhutaṃ lomahaṃsanaṃ idaṃ pāṭihāriyaṃ disvā cīvaraṃ ekaṃsaṃ karitvā etaṃ abravi – “mahāmuni, sitakammassa hetu ko? Taṃ hetuṃ byākarohi, dhammāloko bhavissatī”ti.	134	
PA_tika-s05_01t:1344_0	Yassa bhagavato sabbadhammesu ñāṇaṃ sadā pavattati, kaṅkhāvitaraṇo muni so bhagavā	1344	
PA_tika-s05_01t:1344_1	kaṅkhiṃ vematikaṃ ānandaṃ theraṃ etaṃ abravi. Ānanda, yo sopuriso mayi cittaṃ pasādayi,	1344	
PA_tika-s05_01t:1344_2	so puriso caturāsītikappāni duggatiṃ na gamissati, devesu devasobhaggaṃ dibbaṃ rajjaṃ	1344	
PA_tika-s05_01t:1344_3	pasāsitvā manujesu raṭṭhe sakalaraṭṭhe manujindo rājā bhavissati. So puriso carimaṃ	1344	
PA_tika-s05_01t:1344_4	pabbajitvā, dhammataṃ sacchikatvā ca dhutarāgo vaṭaṃsako nāma paccekabuddho bhavissati.	1344	
PA_tika-s05_01t:1345	Tathāgate vā sammāsambuddhe vā paccekasambuddhe vā tassa tathāgatassa sāvake vā citte pasannamhi dakkhiṇā appakā nāma natthi.	134	
PA_tika-s05_01t:1346_0	Buddhā evaṃ ettakāti acintiyā bhavanti. Buddhadhammā buddhaguṇā evaṃ ettakāti acintiyā	1346	
PA_tika-s05_01t:1346_1	bhavanti, acintiye pasannānaṃ vipāko puññavipāko evaṃ ettakoti acintiyo hotīti etaṃ abravīti yojanā.	1346	
PA_tika-s05_01t:1347_0	96. “Idhāhaṃ, bhikkhave, ekaccaṃ puggalaṃ…pe… ayampi attho vutto bhagavatā iti me	1347	
PA_tika-s05_01t:1347_1	suta”nti idaṃ suttampi vāsanābhāgiyaṃ suttaṃ nāma. Bhikkhave, idha imasmiṃ sāsane	1347	
PA_tika-s05_01t:1347_2	ahaṃ ekaccaṃ puggalaṃ evaṃ mama cetasā ekaccassa puggalassa ceto cittaṃ paricca buddhacakkhunā	1347	
PA_tika-s05_01t:1347_3	evaṃ pajānāmi, yathā yena pakārena ayaṃ puggalo yañca dānādipaṭipadaṃ paṭipanno,	1347	
PA_tika-s05_01t:1347_4	yañca dassanādimaggaṃ samāruḷho hutvā taṃ paṭipadaṃ, maggañca iriyati pavatteti,	1347	
PA_tika-s05_01t:1347_5	imamhi imasmiñca samaye ayaṃ puggalo ce kālaṃ kareyya, evaṃ sati ābhataṃ vatthuṃ	1347	
PA_tika-s05_01t:1347_6	nikkhipati yathā, evaṃ tāya paṭipadāya tena maggena sagge attanikkhitto bhave. Taṃ	1347	
PA_tika-s05_01t:1347_7	kissa hetu? Bhikkhave, assa puggalassa cittaṃ hi yasmā pasannaṃ pasāditaṃ, tasmā	1347	
PA_tika-s05_01t:1347_8	nikkhitto bhave. Idha sāsane, loke vā ekacce sattā puggalā kāyassa bhedā paraṃ maraṇā	1347	
PA_tika-s05_01t:1347_9	sugatiṃ saggaṃ lokaṃ cetopasādahetu kho pana upapajjantīti evaṃ ahaṃ pajānāmīti bhagavā	1347	
PA_tika-s05_01t:1347_10	etamatthaṃ avoca. Tattha tasmiṃ atthe saṅgahavasena pavattaṃ etaṃ “pasannacittaṃ	13471	
PA_tika-s05_01t:1347_11	ñatvāna…pe… saggaṃ so upapajjatī”ti gāthāvacanaṃ vuccati. Ayampi attho bhagavatā	13471	
PA_tika-s05_01t:1347_12	vutto, iti me mayā sutanti yojanā.	13471	
PA_tika-s05_01t:1348_0	“Suvaṇṇacchadanaṃ nāvaṃ…pe… etādisaṃ katapuññā labhi”nti idaṃ suttampi vāsanābhāgiyaṃ	1348	
PA_tika-s05_01t:1348_1	suttaṃ nāma. Nāri devadhītā suvaṇṇacchadanaṃ suvaṇṇālaṅkārehi chāditaṃ nāvaṃ āruyha	1348	
PA_tika-s05_01t:1348_2	tiṭṭhasi, pokkharaṇiṃ devapokkharaṇiṃ ogāhasi, padumaṃ pāṇinā chindasi.	1348	
PA_tika-s05_01t:1349_0	Devate kena kammena te tava tādiso vaṇṇo tādiso ānubhāvo tādisī juti bhavati, devate	1349	
PA_tika-s05_01t:1349_1	te tava ye keci bhogā manasā icchitā bhavanti, te bhogā ca kena kammena uppajjanti.	1349	
PA_tika-s05_01t:1349_2	Devate me pucchitā tvaṃ saṃsa saṃsāhi idaṃ sabbaṃ kissa kammassa ca phalanti sakko pucchati.	1349	
PA_tika-s05_01t:1350_0	Devarājena pucchitā sā devadhītā attamanā hutvā pañhaṃ puṭṭhā sakkassa byākāsi. Devarājā	1350	
PA_tika-s05_01t:1350_1	addhānaṃ dīghamaggaṃ paṭipannā ahaṃ yasassino kassapassa bhagavato manoramaṃ thūpaṃ	1350	
PA_tika-s05_01t:1350_2	addassaṃ, disvā tattha thūpe cittaṃ pasādesiṃ. Pasannāhaṃ sehi pāṇīhi padumapupphehi	1350	
PA_tika-s05_01t:1350_3	pūjesiṃ. Tasseva kammassa idaṃ sabbaṃ phalaṃ vipāko bhave. Katapuññāhaṃ etādisaṃ	1350	
PA_tika-s05_01t:1350_4	phalaṃ alabhinti sakkassa byākāsi. Iti me sutanti mahāmoggallāno vadatīti yojanā.	1350	
PA_tika-s05_01t:1351_0	“Yathāniddhāritasuttāniyeva vāsanābhāgiyasuttāni paripuṇṇānī”ti vattabbattā “dānakathā	1351	
PA_tika-s05_01t:1351_1	sīlakathā saggakathā puññakathā puññavipākakathāti idaṃ vāsanābhāgiya”ntiādi vuttaṃ.	1351	
PA_tika-s05_01t:1351_2	Tattha yāya desanāya dānañca dānaphalañca dassitaṃ, sā desanā dānakathā nāma. Yāya	1351	
PA_tika-s05_01t:1351_3	desanāya sīlañca sīlaphalañca dassitaṃ, sā desanā sīlakathā nāma. Yāya desanāya saggā	1351	
PA_tika-s05_01t:1351_4	ca saggesu nibbattāpakañca kammaṃ dassitaṃ, sā saggakathā nāma. Yāya desanāya dānasīlabhāvanādivasena	1351	
PA_tika-s05_01t:1351_5	dasavidhaṃ puññakammaṃ dassitaṃ, sā puññakathā nāma. Yāya desanāya tādisassa puññakammassa	1351	
PA_tika-s05_01t:1351_6	vividho ayaṃ vipāko imassa puññassa vipākoti niyametvā dassito, sā puññavipākakathā nāma.	1351	
PA_tika-s05_01t:1352_0	Dasabaladharānaṃ sammāsambuddhānaṃ uddissakatesu sarīradhātuṃ abbhantare ṭhapetvā	1352	
PA_tika-s05_01t:1352_1	paṃsūhi katesu thūpesu ye narā pasannā, te narā tattha thūpe kāraṃ puññaṃ katvā saggesu	1352	
PA_tika-s05_01t:1352_2	uppajjitvā pamodantīti yojanā. Idaṃ suttaṃ vā…pe… suttaṃ.	1352	
PA_tika-s05_01t:1353_0	97. Devaputtasarīravaṇṇā devaputtasarīrasadisavaṇṇā subhagasaṇṭhiti sobhaggayuttasaṇṭhānā	1353	
PA_tika-s05_01t:1353_1	sabbe janā udakena paṃsuṃ temetvā thūpaṃ vaḍḍhetha, so ayaṃ thūpo kassa puggalassa thūpoti pucchati.	1353	
PA_tika-s05_01t:1354_0	Sugatte sundaragatte devate tasmiṃ thūpe pasannā ime devamanujā kāraṃ puññaṃ karontā	1354	
PA_tika-s05_01t:1354_1	hutvā jarāmaraṇato pamuccare. So ayaṃ thūpo mahesino dasabaladhammadhārino sugatassa	1354	
PA_tika-s05_01t:1354_2	thūpoti veditabboti āhāti yojanā. Idaṃ suttaṃ vā…pe… suttaṃ.	1354	
PA_tika-s05_01t:1355_0	Yāhaṃ yā ahaṃ mahesino thūpaṃ cattāri uppalāni ca mālañca abhiropayiṃ, tena mayā	1355	
PA_tika-s05_01t:1355_1	kataṃ taṃ puññaṃ uḷāraṃ vata āsi ahosi. Tato kappato ajja kappā tiṃsaṃ dharanti satthuno	1355	
PA_tika-s05_01t:1355_2	thūpaṃ pūjetvā tattakāni duggatiṃ na jānāmi, vinipātaṃ na gacchāmīti yojanā. Idaṃ	1355	
PA_tika-s05_01t:1355_3	suttaṃ vā…pe… suttaṃ.	1355	
PA_tika-s05_01t:1356_0	Ahaṃ bāttiṃsalakkhaṇadharassa bāttiṃsalakkhaṇadharena sampannassa vijitavijayassa	1356	
PA_tika-s05_01t:1356_1	lokanāthassa thūpaṃ apūjesiṃ, pūjetvā satasahassaṃ kappe āyukappe pamudito āsiṃ.	1356	
PA_tika-s05_01t:1356_2	Mayā yaṃ puññaṃ pasutaṃ, tena puññena vinipātaṃ anāgantuna anāgantvā devasobhaggaṃ	1356	
PA_tika-s05_01t:1356_3	sampattiṃ ca devarajjāni ca tāni akāriṃ. Atha vā devasobhaggañca mayā kāritaṃ, rajjāni ca mayā kāritāni.	1356	
PA_tika-s05_01t:1357_0	Adantadamakassa sāsane yaṃ cakkhu paññācakkhu paṇihitaṃ, tathā cittaṃ yaṃ vimuttacittaṃ	1357	
PA_tika-s05_01t:1357_1	paṇihitaṃ, taṃ sabbaṃ paññācakkhu vimuttacittaṃ me mayā laddhaṃ, ahaṃ vidhutalatāsaṅkhātataṇhā	1357	
PA_tika-s05_01t:1357_2	hutvā vimuttacittā phalavimuttacittasampannā amhīti avocāti yojanā. Idaṃ suttaṃ vā…pe… suttaṃ.	1357	
PA_tika-s05_01t:1358_0	98. Vimuttacitte phalavimuttacittasampanne akhile pañcacetokhīlarahite anāsave araṇavihārimhi	1358	
PA_tika-s05_01t:1358_1	araṇavihārasīle asaṅgamānase alaggamānase paccekabuddhasmiṃ sāmākapatthodanamattameva dakkhiṇaṃ adāsiṃ.	1358	
PA_tika-s05_01t:1359_0	Tasmiṃ paccekabuddhe uttamaṃ dhammaṃ paccekabodhidhammaṃ okappayiṃ “so uttamo dhammo	1359	
PA_tika-s05_01t:1359_1	atthī”ti saddahiṃ. Evaṃ ariyavihārena vihārīhi paccekabuddhehi me mama saṅgamo kato	1359	
PA_tika-s05_01t:1359_2	siyā bhave, kudāsupi ca ahaṃ apekkhavā mā bhaveyyanti mānasaṃ tasmiñca dhamme paṇidhesiṃ	1359	
PA_tika-s05_01t:1359_3	“iminā paccekabuddhena laddhadhammaṃ ahampi sacchikareyya”nti cittaṃ paṇidahiṃ.	1359	
PA_tika-s05_01t:1360_0	Tasseva paccekabuddhe katasseva kammassa vipākato ahaṃ dīghāyukesu amamesu “mama	1360	
PA_tika-s05_01t:1360_1	pariggaho”ti pariggahābhāvena apariggahesu visesagāmīsu ahīnagāmīsu kurūsu uttarakurūsu	1360	
PA_tika-s05_01t:1360_2	pāṇīsu sattesu sahassakkhattuṃ upapajjatha upapajjiṃ.	1360	
PA_tika-s05_01t:1361	Tasseva kammassa vipākato vicitramālābharaṇānulepīsu yasassīsu parivāravantesu tidaso devo ahaṃ visiṭṭhakāyūpagato hutvā sahassakkhattuṃ upapajjatha.	136	
PA_tika-s05_01t:1362_0	Tasseva kammassa vipākato ahaṃ vimuttacitto akhīlo anāsavo hutvā hitāhitāsīhi kusalākusalavītivattehi	1362	
PA_tika-s05_01t:1362_1	antimadehadhāribhi imehi paccekabuddhehi, buddhasāvakehi vā me mama samāgamo āsi.	1362	
PA_tika-s05_01t:1363_0	“Sīlavato yaṃ icchitaṃ, taṃ samijjhate”ti imaṃ vacanaṃ tathāgato jino paccakkhaṃ	1363	
PA_tika-s05_01t:1363_1	katvā avaca kho, yathā yathā yena yena pakārena me manasā vicintitaṃ, tathā tathā	1363	
PA_tika-s05_01t:1363_2	tena tena pakārena samiddhaṃ bhavati. Ayaṃ bhavo antimo bhavoti yojanā. Idaṃ suttaṃ vā…pe… suttaṃ.	1363	
PA_tika-s05_01t:1364_0	Ekatiṃsamhi kappamhi jino anejo anantadassī “sikhī”ti itināmako uppajji. Tassāpi	1364	
PA_tika-s05_01t:1364_1	bhagavato rājā bhātā sikhiddhe ca sikhī itināmake buddhe ca tassa bhagavato dhamme	1364	
PA_tika-s05_01t:1364_2	ca abhippasanno lokavināyakamhi parinibbute sati devātidevassa naruttamassa mahesino	1364	
PA_tika-s05_01t:1364_3	vipulaṃ mahantaṃ samantato gāvutikaṃ thūpaṃ akāsiṃ.	1364	
PA_tika-s05_01t:1365_0	Tasmiṃ thūpe baliṃ pūjābaliṃ abhihārī manusso jātisumanaṃ paggayha pahaṭṭho pūjesi.	1365	
PA_tika-s05_01t:1365_1	Assa manussassa ekaṃ pupphaṃ vātena paharitaṃ hutvā patitaṃ. Ahaṃ taṃ patitaṃ ekaṃ	1365	
PA_tika-s05_01t:1365_2	pupphaṃ gahetvā tasseva pupphasāmikassa adāsiṃ.	1365	
PA_tika-s05_01t:1366_0	So manusso pupphasāmiko abhippasannacitto hutvā maṃ “tvameva etaṃ ekaṃ pupphaṃ pūjā”ti	1366	
PA_tika-s05_01t:1366_1	adāsi. Dadāsīti ettha da-kāro āgamo. Ahaṃ taṃ ekaṃ pupphaṃ gahetvā buddhaṃ buddhaguṇaṃ	1366	
PA_tika-s05_01t:1366_2	punappunaṃ anussaranto yasmiṃ kappe abhiropayiṃ, tato kappato ajja kappā tiṃsaṃ ahesuṃ.	1366	
PA_tika-s05_01t:1366_3	Tesu kappesu duggatiṃ nābhijānāmi, vinipātañca na gacchāmi, idaṃ phalaṃ thūpapūjāya	1366	
PA_tika-s05_01t:1366_4	phalanti avocāti yojanā. Idaṃ suttaṃ vā…pe… suttaṃ.	1366	
PA_tika-s05_01t:1367_0	Brahmadattassa brahmadattanāmakassa rājino kapilaṃ nāma nagaraṃ suvibhattaṃ bhāgato	1367	
PA_tika-s05_01t:1367_1	suṭṭhu vibhattaṃ, mahāpathaṃ mahāpathasampannaṃ ākiṇṇaṃ, nānājātikehi manussehi paripuṇṇaṃ,	1367	
PA_tika-s05_01t:1367_2	iddhaṃ phītañca āsi.	1367	
PA_tika-s05_01t:1368_0	Pañcālānaṃ tattha puruttame ahaṃ kummāsaṃ vikkiṇiṃ, so ahaṃ yasassinaṃ upariṭṭhaṃ	1368	
PA_tika-s05_01t:1368_1	upasamīpe ṭhitaṃ ariṭṭhaṃ nāma sambuddhaṃ paccekabuddhaṃ addasiṃ, disvā haṭṭho cittaṃ	1368	
PA_tika-s05_01t:1368_2	pasādetvā naruttamaṃ ariṭṭhaṃ me gehasmiṃ yaṃ dhuvabhattaṃ vijjatha vijji, tena dhuvabhattena nimantesiṃ.	1368	
PA_tika-s05_01t:1369_0	Yato ca yasmiṃ kāle ca kattiko yassaṃ pannarasīpuṇṇo, sā puṇṇamāsī pannarasī upaṭṭhitā,	1369	
PA_tika-s05_01t:1369_1	tato ca tasmiṃ kāle ca ahaṃ navaṃ dussayugaṃ gayha ariṭṭhassa ariṭṭhanāmakassa paccekabuddhassa upanāmesiṃ.	1369	
PA_tika-s05_01t:1370	Naruttamo anukampako kāruṇiko taṇhānighātako muni paccekabuddho pasannacittaṃ maṃ ñatvāna paṭiggaṇhi.	137	
PA_tika-s05_01t:1371	Ahaṃ kalyāṇaṃ buddhavaṇṇitaṃ kammaṃ karitvāna deve ca manusse ca sandhāvitvā tato cuto bārāṇasiyaṃ nagare aḍḍhe kulasmiṃ seṭṭhissa ekaputtako uppajjiṃ, pāṇehi ca piyataro āsiṃ.	137	
PA_tika-s05_01t:1372	Tato ca tasmiṃ kāle viññutaṃ patto hutvā devaputtena codito ahaṃ pāsādā oruhitvāna sambuddhaṃ bhagavantaṃ gotamaṃ upasaṅkamiṃ.	137	
PA_tika-s05_01t:1373_0	So sambuddho bhagavā gotamo anukampāya me dhammaṃ adesesi. Dukkhaṃ dukkhasaccañca	1373	
PA_tika-s05_01t:1373_1	dukkhasamuppādaṃ samudayasaccañca dukkhassa atikkamaṃ nirodhasaccañca ariyaṃ aṭṭhaṅgikaṃ	1373	
PA_tika-s05_01t:1373_2	dukkhūpasamagāminaṃ maggaṃ maggasaccañca iti cattāri saccāni desitāni, taduppādakaṃ	1373	
PA_tika-s05_01t:1373_3	dhammaṃ muni bhagavā gotamo adesayi.	1373	
PA_tika-s05_01t:1374	Ahaṃ tassa bhagavato gotamassa vacanaṃ sutvā sāsane rato hutvā vihariṃ, ahaṃ rattindivaṃ atandito hutvā samathaṃ paṭivijjhiṃ.	137	
PA_tika-s05_01t:1375	Ajjhattañca ye āsavā, bahiddhā ca ye āsavā maggena samucchinnā āsuṃ, sabbe te āsavā me mama vijjiṃsu, puna na ca uppajjare.	137	
PA_tika-s05_01t:1376_0	Dukkhaṃ “pariyantakataṃ yassa dukkhassā”ti pariyantakataṃ āsi, ayaṃ samussayo jātimaraṇasaṃsāro	1376	
PA_tika-s05_01t:1376_1	carimo antimo āsi, idāni imassa attabhāvassa anantaraṃ punabbhavo mama natthīti avocāti	1376	
PA_tika-s05_01t:1376_2	yojanā. Yaṃ nānāvidhaṃ vāsanābhāgiyaṃ suttaṃ udāharaṇavasena niddhāritaṃ, idaṃ nānāvidhaṃ	1376	
PA_tika-s05_01t:1376_3	suttaṃ vāsanābhāge puññakoṭṭhāse visaye vācakañāpakabhāvena pavattanato vāsanābhāgiyaṃ suttaṃ nāma.	1376	
PA_tika-s05_01t:1377_0	Nānāvidhaṃ vāsanābhāgiyaṃ suttaṃ ācariyena niddhāritaṃ, amhehi ca ñātaṃ, “katamaṃ	1377	
PA_tika-s05_01t:1377_1	nibbedhabhāgiyaṃ sutta”nti pucchitabbattā “tattha katamaṃ nibbedhabhāgiyaṃ sutta”ntiādi	1377	
PA_tika-s05_01t:1377_2	vuttaṃ. Tattha tesu soḷasasu saṃkilesabhāgiyādīsu suttesu katamaṃ suttaṃ nibbedhabhāgiyaṃ	1377	
PA_tika-s05_01t:1377_3	suttaṃ nāmāti pucchati.	1377	
PA_tika-s05_01t:1378_0	Uddhaṃ brahmaloke adho kāmāvacare bhave sabbadhi sabbesu bhavesu vippamutto arahā	1378	
PA_tika-s05_01t:1378_1	“ayaṃ nāma dhammo ahaṃ asmī”ti anānupassī, evaṃ vimutto arahā atiṇṇapubbaṃ oghaṃ	1378	
PA_tika-s05_01t:1378_2	apunabbhavāya udatāri uttiṇṇoti yojanā. Idaṃ suttaṃ nibbedhabhāge sekkhadhamme visaye	1378	
PA_tika-s05_01t:1378_3	vācakañāpakabhāvena pavattanato nibbedhabhāgiyaṃ suttaṃ nāma.	1378	
PA_tika-s05_01t:1379_0	“Ettakamevā”ti vattabbattā “sīlavato”tiādi vuttaṃ. Ānanda, sīlavato puggalassa “kinti	1379	
PA_tika-s05_01t:1379_1	me mama avippaṭisāro jāyeyya pavatteyyā”ti cetanā na karaṇīyā na kātabbā. Ānanda,	1379	
PA_tika-s05_01t:1379_2	sīlavato avippaṭisāro yaṃ jāyeyya pavatteyya, esā avippaṭisārassa jāyanā pavattanā	1379	
PA_tika-s05_01t:1379_3	dhammatā bhavati. Ānanda, avippaṭisārinā puggalena “kinti me mama pāmojjaṃ jāyeyya	1379	
PA_tika-s05_01t:1379_4	pavatteyyā”ti cetanā na karaṇīyā, ānanda, avippaṭisārino puggalassa pāmojjaṃ yaṃ	1379	
PA_tika-s05_01t:1379_5	jāyeyya pavatteyya, esā pāmojjassa jāyanā pavattanā dhammatā. Sesesupi imassa yojanānayānusārena	1379	
PA_tika-s05_01t:1379_6	yojanānayo gahetabbo. Idaṃ suttampi nibbedhabhāgiyaṃ suttaṃ nāma.	1379	
PA_tika-s05_01t:1380_0	Ātāpino kilesānaṃ ātāpena sammappadhānena samannāgatassa jhāyato jhāyantassa brāhmaṇassa	1380	
PA_tika-s05_01t:1380_1	bāhitapāpassa khīṇāsavassa dhammā anulomapaccayākārapaṭivedhasādhakā bodhipakkhiyadhammā	1380	
PA_tika-s05_01t:1380_2	yadā yasmiṃ kāle have ekantena pātubhavanti uppajjanti. Atha vā dhammā catuariyasaccadhammā	1380	
PA_tika-s05_01t:1380_3	pātubhavanti pakāsayanti abhisamayavasena pākaṭā honti. Atha vā pātubhavanakāle assa	1380	
PA_tika-s05_01t:1380_4	ātāpino jhāyato brāhmaṇassa khīṇāsavassa sabbā kaṅkhā vapayanti apagacchanti nirujjhanti.	1380	
PA_tika-s05_01t:1380_5	Kasmā? Sahetudhammaṃ avijjādikena hetunā saha pavattaṃ saṅkhārādikaṃ sukhena asammissaṃ	1380	
PA_tika-s05_01t:1380_6	dukkhakkhandhadhammaṃ yato yasmā pajānāti aññāsi paṭivijjhati, tato tasmā vapayanti	1380	
PA_tika-s05_01t:1380_7	apagacchanti nirujjhantīti yojanā. Idaṃ suttaṃ nibbedhabhāgiyaṃ suttaṃ nāma.	1380	
PA_tika-s05_01t:1381	Dutiyagāthāyaṃ pana paccayānaṃ khayaṃ khayasaṅkhātaṃ nibbānaṃ yato yasmā avedi aññāsi paṭivijjhi, tato tasmā sabbāpi kaṅkhā vapayantīti yojanā. Idaṃ suttaṃ nibbedhabhāgiyaṃ suttaṃ.	138	
PA_tika-s05_01t:1382_0	Tissa, tvaṃ kiṃ nu kujjhasi? Mā kujjhi, tissa, te tava akkodho akujjhanaṃ varaṃ uttamaṃ,	1382	
PA_tika-s05_01t:1382_1	hi saccaṃ, tissa, tayā kodhamānamakkhavinayatthaṃ brahmacariyaṃ vussati nūti bhagavā avocāti yojanā.	1382	
PA_tika-s05_01t:1383_0	Āraññaṃ āraññakaṃ paṃsukūlikaṃ aññātuñchena aññātaanabhilakkhitagharapaṭipāṭiyā ṭhatvā	1383	
PA_tika-s05_01t:1383_1	uñchena piṇḍapātacaraṇavīriyena laddhena missakabhojanena yāpentaṃ nandaṃ kadā kāle	1383	
PA_tika-s05_01t:1383_2	ahaṃ passeyyanti avocāti yojanā. Idaṃ suttaṃ nibbedhabhāgiyaṃ suttaṃ.	1383	
PA_tika-s05_01t:1384_0	Gotama, kiṃsu katamaṃ chetvā vadhitvā vadhanto kodhapariḷāhena aparidayhamāno hutvā	1384	
PA_tika-s05_01t:1384_1	sukhaṃ seti sayati, kiṃsu katamaṃ chetvā vadhitvā vadhanto kodhavināsena vinaṭṭhadomanasso	1384	
PA_tika-s05_01t:1384_2	hutvā na socati, gotama, tvaṃ kissa ekadhammassa vadhaṃ vadhanaṃ rocesīti brāhmaṇo pucchati.	1384	
PA_tika-s05_01t:1385_0	Brāhmaṇa, kodhaṃ kujjhanaṃ chetvā vadhitvā vadhanto kodhapariḷāhena aparidayhamāno	1385	
PA_tika-s05_01t:1385_1	hutvā sukhaṃ seti sayati, kodhaṃ kujjhanaṃ chetvā vadhitvā vadhanto kodhavināsena	1385	
PA_tika-s05_01t:1385_2	vinaṭṭhadomanasso hutvā na socati, visamūlassa visasadisassa dukkhassa mūlabhūtassa	1385	
PA_tika-s05_01t:1385_3	madhuraggassa madhurasaṅkhātassa sukhapariyosānassa kodhassa kujjhanassa vadhaṃ vadhanaṃ	1385	
PA_tika-s05_01t:1385_4	ariyā buddhādayo puggalā pasaṃsanti. Hi saccaṃ taṃ kodhaṃ kujjhanaṃ chetvā vadhitvā	1385	
PA_tika-s05_01t:1385_5	vadhanto kodhavināsena vinaṭṭhadomanasso hutvā seti sayatīti yojanā. Madhuraggassāti	1385	
PA_tika-s05_01t:1385_6	ca madhuraṃ cetasikasukhaṃ assādaaggaṃ pariyosānaṃ assa kodhassāti madhuraggoti samāso	1385	
PA_tika-s05_01t:1385_7	veditabbo. Kujjhantassa hi akkositvā paribhāsitvā paharitvā pariyosāne cetasikasukhassādo	1385	
PA_tika-s05_01t:1385_8	uppajjatīti. Idaṃ suttaṃ nibbedhabhāgiyaṃ suttaṃ.	1385	
PA_tika-s05_01t:1386_0	Gotama, hananto dhīro uppatitaṃ kiṃsu katamaṃ hane haneyya. Vinodento dhīro jātaṃ	1386	
PA_tika-s05_01t:1386_1	kiṃsu katamaṃ vinodaye vinodayeyya. Pajahanto dhīro kiṃ ca katamaṃ pajahe pajaheyya.	1386	
PA_tika-s05_01t:1386_2	Dhīrassa kissa dhammassa abhisamayo sukhoti devatā pucchati.	1386	
PA_tika-s05_01t:1387_0	Devaputta, hananto dhīro uppatitaṃ kodhaṃ kujjhanaṃ hane haneyya. Vinodento dhīro	1387	
PA_tika-s05_01t:1387_1	jātaṃ rāgaṃ vinodaye vinodayeyya. Pajahanto dhīro avijjaṃ pajahe pajaheyya. Saccadhammassa	1387	
PA_tika-s05_01t:1387_2	abhisamayo sukhoti bhagavā avocāti yojanā. Idaṃ suttaṃ nibbedhabhāgiyaṃ suttaṃ.	1387	
PA_tika-s05_01t:1388_0	101. Bhagavā sattiyā omaṭṭho uparito yāva heṭṭhā viddho puriso sattippahānāya vīriyaṃ	1388	
PA_tika-s05_01t:1388_1	ārabhati viya, agginā matthake ḍayhamāno ādittasiro puriso agginibbāpanatthāya vīriyaṃ	1388	
PA_tika-s05_01t:1388_2	ārabhati iva, evaṃ kāmarāgena ḍayhamāno bhikkhu kāmarāgappahānāya kāmarāgavikkhambhanāya	1388	
PA_tika-s05_01t:1388_3	appamatto vāyamamāno sato satisampanno hutvā paribbaje vihareyyāti devatā kathesi.	1388	
PA_tika-s05_01t:1389_0	Bhagavā pana “samucchedappahānāya vīriyaṃ ārabhīyatī”ti dassetuṃ “sattiyā viya omaṭṭho”tiādimāha.	1389	
PA_tika-s05_01t:1389_1	Devaputta, sattiyā omaṭṭho puriso sattippahānāya vīriyaṃ ārabhati viya, agginā matthake	1389	
PA_tika-s05_01t:1389_2	ḍayhamāno ādittasiro puriso agginibbāpanatthāya vīriyaṃ ārabhati iva, evaṃ sakkāyadiṭṭhiyā	1389	
PA_tika-s05_01t:1389_3	abhibhūto bhikkhu sakkāyadiṭṭhiyā pahānāya maggena samucchedappahānāya appamatto	1389	
PA_tika-s05_01t:1389_4	vāyamamāno sato satisampanno hutvā paribbaje vihareyyāti bhagavā avocāti yojanā.	1389	
PA_tika-s05_01t:1389_5	Idaṃ suttaṃ nibbedhabhāgiyaṃ suttaṃ nāma.	1389	
PA_tika-s05_01t:1390_0	Sabbe nicayā bhogā khayantā khayapariyosānā bhavanti, sabbe samussayā dhammā patanantā	1390	
PA_tika-s05_01t:1390_1	patanapariyosānā bhavanti, sabbesaṃ sattānaṃ maraṇamāgamma sabbesaṃ sattānaṃ jīvitaṃ	1390	
PA_tika-s05_01t:1390_2	addhuvaṃ bhavati, iti etaṃ vuttappakāraṃ bhayaṃ bhayahetuṃ maraṇaṃ sammutimaraṇaṃ	1390	
PA_tika-s05_01t:1390_3	apekkhamāno paṇḍito sukhāvahāni diṭṭhadhammikasamparāyikasukhāvahāni puññāni dānasīlabhāvanāmayapuññāni	1390	
PA_tika-s05_01t:1390_4	kayirāthāti devatā avoca.	1390	
PA_tika-s05_01t:1391_0	Devaputta, sabbe nicayā bhogā khayantā khayapariyosānā, sabbe samussayā dhammā patanantā	1391	
PA_tika-s05_01t:1391_1	patanapariyosānā, sabbesaṃ sattānaṃ maraṇamāgamma sabbesaṃ sattānaṃ jīvitaṃ addhuvaṃ,	1391	
PA_tika-s05_01t:1391_2	iti etaṃ vuttappakāraṃ bhayaṃ bhayahetuṃ maraṇaṃ apekkhamāno santipekkho sabbasaṅkhārupasamaṃ	1391	
PA_tika-s05_01t:1391_3	nibbānaṃ apekkhamāno paṇḍito lokāmisaṃ kāmaguṇaṃ pajahe pajaheyyāti bhagavā avocāti	1391	
PA_tika-s05_01t:1391_4	yojanā. Idaṃ suttaṃ nibbedhabhāgiyaṃ suttaṃ nāma.	1391	
PA_tika-s05_01t:1392_0	Māvidha yesaṃ munīnaṃ cittaṃ jhānarataṃ jhāne rataṃ hoti, te munayo sukhaṃ sayanti	1392	
PA_tika-s05_01t:1392_1	na socanti. Paññavā maggapaññavā susamāhito āraddhavīriyo pahitatto nibbānaṃ pesitacitto	1392	
PA_tika-s05_01t:1392_2	puggalo duttaraṃ oghaṃ saṃsāroghaṃ tarati.	1392	
PA_tika-s05_01t:1393_0	Kāmasaññāya virato vigatacitto yo khīṇāsavo sabbasaṃyojanātīto arahattamaggena sabbe	1393	
PA_tika-s05_01t:1393_1	saṃyojane atīto nandibhavaparikkhīṇo ahosi, so khīṇāsavo gambhīre saṃsāraṇṇave na	1393	
PA_tika-s05_01t:1393_2	sīdatīti yojanā. Nandisaṅkhātā taṇhā ca kāmabhavarūpabhavaarūpabhavā ca nandibhavā,	1393	
PA_tika-s05_01t:1393_3	nandibhavā parikkhīṇā yassa khīṇāsavassāti nandibhavaparikkhīṇoti samāso veditabbo.	1393	
PA_tika-s05_01t:1393_4	Idaṃ suttaṃ nibbedhabhāgiyaṃ suttaṃ nāma.	1393	
PA_tika-s05_01t:1394_0	Arahataṃ arahantānaṃ buddhapaccekabuddhasāvakānaṃ dhammaṃ sucaritādibhedañca sattatiṃsabodhipakkhiyabhedañca	1394	
PA_tika-s05_01t:1394_1	dhammaṃ yo paṇḍito saddahāno saddahanto hutvā nibbānappattiyā appamatto vicakkhaṇo	1394	
PA_tika-s05_01t:1394_2	hutvā sussūsaṃ sussūsanto bhave, so paṇḍito paññaṃ lokiyalokuttarapaññaṃ labhate labhati.	1394	
PA_tika-s05_01t:1395_0	Yo vīriyavā puggalo patirūpadesakārī desakālādīni ahāpetvā lokiyalokuttaradhammapatirūpaṃ	1395	
PA_tika-s05_01t:1395_1	adhigamūpāyaṃ karoti, dhuravā cetasikavīriyena anikkhittadhuro uṭṭhātā kāyikavīriyavasena	1395	
PA_tika-s05_01t:1395_2	uṭṭhānasampanno hoti, so vīriyavā puggalo dhanaṃ lokiyalokuttaradhanaṃ vindate adhigacchati.	1395	
PA_tika-s05_01t:1395_3	Saccena vacīsaccena ca paramatthasaccena ca buddhādiko saccadhamme ṭhito sappuriso	1395	
PA_tika-s05_01t:1395_4	kittiṃ pappoti. Dadaṃ dadanto yaṃ kiñci icchitaṃ patthitaṃ catusaṅgahavatthuṃ dadanto	1395	
PA_tika-s05_01t:1395_5	saṅgahanto sappuriso mittāni ekantamittāni ganthati sampādeti, evaṃ catūhi saccadhammadhiticāgehi	1395	
PA_tika-s05_01t:1395_6	samannāgato so sappuriso asmā lokā paraṃ lokaṃ pecca gantvā ekantena sokakāraṇassa	1395	
PA_tika-s05_01t:1395_7	abhāvato na socatīti yojanā.	1395	
PA_tika-s05_01t:1396_0	Gotama, sabbaganthappahīno tīhi bhavehi vippamutto sato satisampanno tvaṃ, samaṇo,	1396	
PA_tika-s05_01t:1396_1	aññaṃ devamanussādikaṃ yaṃ anusāsasi yaṃ anusāsanaṃ karosi, taṃ anusāsanaṃ sabbaganthappahīnassa	1396	
PA_tika-s05_01t:1396_2	tīhi bhavehi vippamuttassa samaṇassa te tava na sādhūti sakkanāmako mārapakkhiko	1396	
PA_tika-s05_01t:1396_3	yakkho gāthāya ajjhabhāsi.	1396	
PA_tika-s05_01t:1397_0	“Sakka sakkanāmaka yakkha anukampitena purisena saddhiṃ yena kenaci vaṇṇena kāraṇena	1397	
PA_tika-s05_01t:1397_1	saṃvāso ekasmiṃ ṭhāne sahavāso jāyati, taṃ anukampitabbaṃ sahavāsagataṃ purisaṃ sappañño	1397	
PA_tika-s05_01t:1397_2	manasā anukampituṃ na arahati anukampituṃyeva arahati. Yā anukampā karuṇā, yā anuddayā	1397	
PA_tika-s05_01t:1397_3	mettā, muditā ca uppannā, tāya anukampāya karuṇāya, tāya anuddayāya mettāya muditāya	1397	
PA_tika-s05_01t:1397_4	ca samussāhitena pasannena manasā yo sappañño sappuriso aññaṃ devamanussādikaṃ yaṃ	1397	
PA_tika-s05_01t:1397_5	anusāsati yaṃ anusāsanaṃ karoti, so sappañño sappuriso tena anusāsanena saṃyutto	1397	
PA_tika-s05_01t:1397_6	kāmacchandādīnaṃ saṃyojanānaṃ vasena ananulomasaṃyogena saṃyutto na hotīti bhagavā avocāti yojanā.	1397	
PA_tika-s05_01t:1398_0	102. Samaṇa, rāgo ca doso ca ime dve dhammā kutonidānā, kiṃnidānā, kiṃpaccayā bhavanti,	1398	
PA_tika-s05_01t:1398_1	arati ca rati ca lomahaṃso ca ime tayo kutojā kuto bhavanti? Kumārakā dhaṅkaṃ kākaṃ	1398	
PA_tika-s05_01t:1398_2	gahetvā pāde dīghasuttakena bandhitvā suttakoṭiṃ aṅguliyaṃ veṭhetvā osajanti iva,	1398	
PA_tika-s05_01t:1398_3	evaṃ manovitakkā kuto samuṭṭhāya cittaṃ osajantīti sūcilomayakkho bhagavantaṃ pucchi.	1398	
PA_tika-s05_01t:1399_0	Rāgo ca doso ca ime dve dhammā itonidānā ito attabhāvato nidānā jāyanti; arati ca	1399	
PA_tika-s05_01t:1399_1	rati ca lomahaṃso ca ime tayo itojā ito attato bhavanti; kumārakā dhaṅkaṃ kākaṃ gahetvā	1399	
PA_tika-s05_01t:1399_2	pāde dīghasuttakena bandhitvā suttakoṭiṃ aṅguliyaṃ veṭhetvā osajanti iva, evaṃ manovitakkā	1399	
PA_tika-s05_01t:1399_3	ito attabhāvato samuṭṭhāya cittaṃ osajanti.	1399	
PA_tika-s05_01t:1400_0	Nigrodhassa khandhajā pārohā sākhāsu jāyanti iva, vane rukkhaṃ nissāya jātā māluvā	1400	
PA_tika-s05_01t:1400_1	latā taṃ rukkhaṃ ajjhottharitvā vitatā otatavitatā tiṭṭhati iva, evaṃ, yakkha, tvaṃ	1400	
PA_tika-s05_01t:1400_2	suṇohi snehajā taṇhāsnehato jātā attasambhūtā attani sambhūtā puna anekappakārā manovitakkā	1400	
PA_tika-s05_01t:1400_3	pāpamanovitakkā ceva taṃsampayuttakilesā ca kāmesu vatthukāmesu visattā laggā saṃsibbitā ṭhitā.	1400	
PA_tika-s05_01t:1401_0	Ye paṇḍitā “yaṃ nidānaṃ assa attabhāvassā”ti yatonidānaṃ naṃ kilesagahanaṃ samudayasaccaṃ	1401	
PA_tika-s05_01t:1401_1	pajānanti, te paṇḍitā attabhāvasaṅkhātassa dukkhasaccassa nidānabhūtaṃ naṃ kilesagahanaṃ	1401	
PA_tika-s05_01t:1401_2	samudayasaccaṃ maggasaccena vinodenti. Apunabbhavāya apunabhavasaṅkhātāya nirodhasaccatthāya	1401	
PA_tika-s05_01t:1401_3	atiṇṇapubbaṃ anamatagge saṃsāre supinenāpi atiṇṇapubbaṃ duttaraṃ imaṃ oghaṃ catubbidhaṃ	1401	
PA_tika-s05_01t:1401_4	saṃkilesoghaṃ tarantīti bhagavā avocāti yojanā.	1401	
PA_tika-s05_01t:1402_0	“Bhagavā, samaṇadhammassa karaṇaṃ nāma dukkaraṃ, bhagavā, samaṇadhammassa karaṇaṃ	1402	
PA_tika-s05_01t:1402_1	nāma sudukkaraṃ suṭṭhutaraṃ dukkara”nti eko kulaputto pabbajitvā samaṇadhammaṃ katvā	1402	
PA_tika-s05_01t:1402_2	ariyabhūmiṃ appatvā kālaṃ katvā devaloke nibbatto, so devaputto bhagavantaṃ upasaṅkamitvā	1402	
PA_tika-s05_01t:1402_3	āha. Kāmada, sīlasamāhitā ṭhitattā ṭhitasabhāvā satta sekkhā puggalā dukkaraṃ vāpi	1402	
PA_tika-s05_01t:1402_4	samaṇadhammaṃ karonti. Anagāriyupetassa anagāriyaṃ niggehabhāvaṃ upagatassa pabbajitassa	1402	
PA_tika-s05_01t:1402_5	tuṭṭhi catupaccayasantoso sukhāvahā hotī”ti bhagavā avoca.	1402	
PA_tika-s05_01t:1403_0	“Bhagavā, yadidaṃ yā esā tuṭṭhi sukhāvahā, esā tuṭṭhi dullabhā”ti so devaputto āha.	1403	
PA_tika-s05_01t:1403_1	“Kāmada, yesaṃ sekkhānaṃ mano divā ca ratto ca bhāvanāya rato cittavūpasame rato,	1403	
PA_tika-s05_01t:1403_2	te sekkhā dullabhaṃ vāpi tussanaṃ labhantī”ti bhagavā avoca.	1403	
PA_tika-s05_01t:1404_0	“Bhagavā, yadidaṃ yaṃ idaṃ cittaṃ bhāvanāya rataṃ, taṃ cittaṃ dussamādaha”nti so	1404	
PA_tika-s05_01t:1404_1	devaputto āha. “Kāmada, ye ariyā indriyūpasame rattindivaṃ ratā, te ariyā dussamādahaṃ	1404	
PA_tika-s05_01t:1404_2	vāpi cittaṃ samādahanti, kāmada, te ariyā maccuno jālaṃ kilesajālaṃ chetvā maggaṃ	1404	
PA_tika-s05_01t:1404_3	gacchantī”ti bhagavā avoca.	1404	
PA_tika-s05_01t:1405_0	“Bhagavā, yo maggo pubbabhāgapaṭipadāvasena visamo, so maggo duggamo”ti so devaputto	1405	
PA_tika-s05_01t:1405_1	āha. “Kāmada, ariyā duggame visame vāpi maggaṃ gacchanti, anariyā visame magge avaṃsirā	1405	
PA_tika-s05_01t:1405_2	papatanti, ariyānaṃ so maggo samova bhave, na asamo. Hi saccaṃ visame visattakāye	1405	
PA_tika-s05_01t:1405_3	ariyā samā bhavantī”ti bhagavā avocāti yojanā.	1405	
PA_tika-s05_01t:1406	103. Yaṃ jetavanaṃ isisaṅghanisevitaṃ dhammarājena āvutthaṃ, idaṃ taṃ jetavanaṃ mama pītisañjananaṃ pītiyā sañjananaṃ karaṃ hi karaṃ eva.	140	
PA_tika-s05_01t:1407_0	Kammaṃ maggacetanākammañca vijjā maggapaññā ca dhammo samādhi ceva samādhipakkhiko	1407	
PA_tika-s05_01t:1407_1	ca dhammo sīlaṃ, sīle ṭhitassa jīvitaṃ uttamaṃ, etena aṭṭhaṅgikena maggena sattā	1407	
PA_tika-s05_01t:1407_2	sujjhanti, gottena vā dhanena vā sattā na sujjhanti.	1407	
PA_tika-s05_01t:1408_0	Tasmā maggeneva sattānaṃ visujjhanato attano atthaṃ sampassaṃ passanto paṇḍito poso	1408	
PA_tika-s05_01t:1408_1	yoniso upāyena dhammaṃ bodhipakkhiyadhammaṃ vicine vicineyya, evaṃ vicinane sati	1408	
PA_tika-s05_01t:1408_2	tattha ariyamagge vicinanto puggalo sujjhati.	1408	
PA_tika-s05_01t:1409_0	Sāriputto sīlena ca upasamena ca pāraṅgato iva, evaṃ yopi bhikkhu sīlena ca upasamena	1409	
PA_tika-s05_01t:1409_1	ca pāraṅgato, so bhikkhu etāva paramo sāriputtasadisova siyāti anāthapiṇḍikanāmo	1409	
PA_tika-s05_01t:1409_2	devaputto bhagavantaṃ upasaṅkamitvā āhāti yojanā. Idaṃ suttaṃ nibbedhabhāgiyaṃ suttaṃ nāma.	1409	
PA_tika-s05_01t:1410_0	Atītaṃ atītakkhandhapañcakaṃ taṇhādiṭṭhīhi nānvāgameyya, anāgataṃ anāgatakkhandhapañcakaṃ	1410	
PA_tika-s05_01t:1410_1	taṇhādiṭṭhīhi nappaṭikaṅkhe na pattheyya. Yaṃ yasmā atītaṃ pahīnaṃ niruddhaṃ atthaṅgataṃ,	1410	
PA_tika-s05_01t:1410_2	tasmā atītassa pahīnattā niruddhattā atthaṅgatattā nānvāgameyya. Yaṃ yasmā anāgataṃ	1410	
PA_tika-s05_01t:1410_3	appattaṃ, tasmā na paṭikaṅkhe.	1410	
PA_tika-s05_01t:1411_0	Paccuppannaṃ khandhapañcakaṃ vayadhammaṃ yattha yattha santāne vā, yattha yattha	1411	
PA_tika-s05_01t:1411_1	araññādīsu vā uppannaṃ, tattha tattha santāne vā, tattha tattha araññādīsu vā naṃ	1411	
PA_tika-s05_01t:1411_2	paccuppannadhammaṃ yāhi aniccānupassanādīhi vipassati, tāhi aniccānupassanādīhi nibbānaṃ	1411	
PA_tika-s05_01t:1411_3	rāgādīhi asaṃhīraṃ asaṃkuppaṃ bhavati, taṃ nibbānaṃ vipassako puggalo vidvā nibbānārammaṇaṃ	1411	
PA_tika-s05_01t:1411_4	phalasamāpattiṃ appento hutvā anubrūhaye vaḍḍheyya.	1411	
PA_tika-s05_01t:1412_0	Ātappaṃ saṃkilesānaṃ ātapantaṃ vīriyaṃ ajjeva kiccaṃ kātabbaṃ, suve jīvitaṃ vā maraṇaṃ	1412	
PA_tika-s05_01t:1412_1	vā ko jaññā jāneyya, “suve vā dānādipuññaṃ jānissāmī”ti cittaṃ anuppādetvā “ajjeva	1412	
PA_tika-s05_01t:1412_2	karissāmī”ti evaṃ vīriyaṃ kātabbaṃ. Hi saccaṃ maraṇakāraṇabhāvatāya ahivicchikavisasatthādianekāya	1412	
PA_tika-s05_01t:1412_3	senāya vasena mahāsenena tena maccunā saddhiṃ mittasanthavākārena vā lañjadānena	1412	
PA_tika-s05_01t:1412_4	vā saṅgaraṃ natthīti.	1412	
PA_tika-s05_01t:1413	Evaṃ manasi katvā vihāriṃ viharantaṃ ātāpiṃ ahorattaṃ atanditaṃ analasaṃ uṭṭhāhakaṃ sappurisaṃ “bhaddekaratto”ti santo muni ve ekantena ācikkhate ācikkhatiyevāti yojanā.	141	
PA_tika-s05_01t:1414	“Cattārimāni bhikkhave”tyādisuttaṃ pāḷito ca aṭṭhakathāto ca pākaṭaṃ.	141	
PA_tika-s05_01t:1415_0	104. Nānāvidhaṃ nibbedhabhāgiyaṃ suttaṃ ācariyena niddhāritaṃ, amhehi ca ñātaṃ, “katamaṃ	1415	
PA_tika-s05_01t:1415_1	asekkhabhāgiyaṃ sutta”nti pucchitabbattā “tattha katamaṃ asekkhabhāgiyaṃ sutta”ntiādi	1415	
PA_tika-s05_01t:1415_2	vuttaṃ. Tatthāti tesu soḷasasu saṃkilesabhāgiyādīsu suttesu katamaṃ suttaṃ asekkhabhāgiyaṃ	1415	
PA_tika-s05_01t:1415_3	suttaṃ nāmāti pucchati.	1415	
PA_tika-s05_01t:1416_0	Yassa uttamapurisassa cittaṃ selūpamaṃ ṭhitaṃ lokadhammavātehi nānukampati, rajanīyesu	1416	
PA_tika-s05_01t:1416_1	lābhādīsu virattaṃ bhave, so uttamapuriso kopaneyye alābhādike na kuppati, tassa	1416	
PA_tika-s05_01t:1416_2	uttamapurisassa cittaṃ evaṃ aniccatādinā bhāvitaṃ, naṃ bhāvitacittaṃ uttamapurisaṃ	1416	
PA_tika-s05_01t:1416_3	vītikkantalokadhammahetukaṃ dukkhaṃ kuto essatīti yojanā. Idaṃ suttaṃ asekkhabhāge	1416	
PA_tika-s05_01t:1416_4	visaye vācakañāpakabhāvena pavattanato asekkhabhāgiyaṃ suttaṃ nāma. Esa nayo ito paresupi veditabbo.	1416	
PA_tika-s05_01t:1417	“Asekkhabhāgiyaṃ suttaṃ idamevā”ti vattabbabhāvato “āyasmato cā”tiādi vuttaṃ.	141	
PA_tika-s05_01t:1418_0	Yo brāhmaṇo bāhitapāpadhammattā bāhitapāpadhammo bhave, so brāhmaṇo niggatahuṃhuṃkattā	1418	
PA_tika-s05_01t:1418_1	nihuṃhuṅko bhave, niggatakilesakasāvattā nikkasāvo bhave, sīlasaṃvarena saṃyatacittatāya	1418	
PA_tika-s05_01t:1418_2	yatatto bhave, yo brāhmaṇo catumaggañāṇavedehi antaṃ nibbānaṃ gatattā vedantagū bhave,	1418	
PA_tika-s05_01t:1418_3	dhammena vusitabrahmacariyattā vusitabrahmacariyo bhave. Yassa brāhmaṇassa kuhiñci	1418	
PA_tika-s05_01t:1418_4	loke ussadā rāgussado dosussado mohussado mānussado diṭṭhussado natthi, so brāhmaṇo	1418	
PA_tika-s05_01t:1418_5	brahmavādaṃ “ahaṃ brāhmaṇomhī”ti vācaṃ vadeyyāti bhagavā avocāti yojanā.	1418	
PA_tika-s05_01t:1419	Ye buddhā pāpake akusale dhamme bāhitvā sadā caranti satā satisampannā khīṇasaṃyojanā, te buddhā lokasmiṃ brāhmaṇāti ve ekantena kathīyantīti avocāti yojanā.	141	
PA_tika-s05_01t:1420_0	Yattha nibbāne āpo ca pathavī ca tejo ca vāyo ca na gādhati na patiṭṭhahati, tattha	1420	
PA_tika-s05_01t:1420_1	nibbāne sukkā gahā ceva tārakā ca na jotanti, tattha nibbāne ādicco nappakāsati,	1420	
PA_tika-s05_01t:1420_2	tattha nibbāne candimā na bhāti, tattha nibbāne tamo na vijjati.	1420	
PA_tika-s05_01t:1421_0	Yo brāhmaṇo attanā sayaṃ muni monena yadā taṃ nibbānaṃ avedi vindati paṭilabhati	1421	
PA_tika-s05_01t:1421_1	paṭivijjhati, atha paṭivijjhanakkhaṇe so brāhmaṇo rūpā rūpadhammato ca arūpā arūpadhammato	1421	
PA_tika-s05_01t:1421_2	ca sukhadukkhā sukhadukkhato ca pamuccatīti avocāti yojanā.	1421	
PA_tika-s05_01t:1422_0	Yakkha, yo brāhmaṇo sakesu sakaattabhāvesu dhammesu upādānakkhandhesu saccesu, dhammesu	1422	
PA_tika-s05_01t:1422_1	ca pāragū hoti, atha pāragamanakkhaṇe so brāhmaṇo etaṃ ajakalāpakaṃ tayā vuttaṃ etaṃ	1422	
PA_tika-s05_01t:1422_2	pisācaṃ kilesapisācañca, tayā kataṃ akkulañca akkulaṃ, pakkulakaraṇaṃ ativattatīti avocāti yojanā.	1422	
PA_tika-s05_01t:1423_0	Yo bhikkhu āyantiṃ āgacchantiṃ purāṇadutiyikaṃ bhariyaṃ vā, aññaṃ āgacchantiṃ itthiṃ	1423	
PA_tika-s05_01t:1423_1	vā cittena na abhinandati, pakkamantiṃ purāṇadutiyikaṃ bhariyaṃ vā, aññaṃ pakkamantiṃ	1423	
PA_tika-s05_01t:1423_2	itthiṃ vā cittena na socati, saṅgā pañcavidhatopi saṅgato muttaṃ saṅgāmajiṃ taṃ bhikkhuṃ	1423	
PA_tika-s05_01t:1423_3	“brāhmaṇa”nti ahaṃ vadāmīti avocāti yojanā.	1423	
PA_tika-s05_01t:1424_0	Ettha nadiyaṃ bahujano nhāyati, so bahujano nhāyako udakena udakanhānena sucī na	1424	
PA_tika-s05_01t:1424_1	hoti. Yamhi puggale saccaṃ, saccato sesadhammo ca atthi, so puggalo sucī ca hoti,	1424	
PA_tika-s05_01t:1424_2	so puggalo brāhmaṇo ca hotīti avocāti yojanā; suciasucibhāvo ṭīkāyaṃ vitthārato vuttova.	1424	
PA_tika-s05_01t:1425_0	Ātāpino jhāyato yassa brāhmaṇassa dhammā saccadhammā yadā have ekantena pātubhavanti,	1425	
PA_tika-s05_01t:1425_1	tadā dhammānaṃ pātubhavanakkhaṇe so brāhmaṇo mārasenaṃ vidhūpayaṃ vidhūpayanto tiṭṭhati.	1425	
PA_tika-s05_01t:1425_2	“Kimivā”ti vattabbattā “sūriyova obhāsayamantalikkha”nti vuttaṃ. Sūriyo antalikkhaṃ	1425	
PA_tika-s05_01t:1425_3	obhāsayanto tiṭṭhati iva, evaṃ tiṭṭhatīti yojanā.	1425	
PA_tika-s05_01t:1426_0	Yo paṃsukūliko bhikkhu sabbāni cattāri yogāni upātivatto sakiñcane loke akiñcano	1426	
PA_tika-s05_01t:1426_1	iriyati catubbidhairiyāpathaṃ vatteti. Apahānadhammaṃ kenaci maggena appahānasabhāvaṃ	1426	
PA_tika-s05_01t:1426_2	appattakāyena appattaṃ tevijjapattaṃ, iriyamānaṃ santindriyaṃ taṃ paṃsukūlikaṃ bhikkhuṃ tumhe passatha.	1426	
PA_tika-s05_01t:1427_0	Ājāniyaṃ purisaājānīyaṃ jātibalanisedhaṃ “ahaṃ jātibrāhmaṇo”ti jātimattakena pavattamānabalanisedhakaṃ	1427	
PA_tika-s05_01t:1427_1	taṃ paṃsukūlikaṃ bhikkhuṃ sambahulā uḷārā devatā brahmaṃ vimānaṃ upasaṅkamitvā idha	1427	
PA_tika-s05_01t:1427_2	sāsane, brahmavimāne vā pasannacittā hutvā namassanti. Nidhāti ca ettha na-kāro āgamo.	1427	
PA_tika-s05_01t:1428	Purisājañña te tava amhākaṃ namo atthu, purisuttama te tava amhākaṃ namo atthu, yassa te tava nissayaṃ mayaṃ nābhijānāma, so tvaṃ kiṃ puggalaṃ nissāya jhāyasīti avocunti yojanā.	142	
PA_tika-s05_01t:1429	Ye bhikkhū kālena kālaṃ dhammassavanavasena cirarattaṃ sametikā bhavanti, ime bhikkhū sahāyā honti vata. Nesaṃ sahāyānaṃ bhikkhūnaṃ dhamme buddhappavedite dhamme saddhammo sameti.	142	
PA_tika-s05_01t:1430	Kappinena ariyappavedite dhamme suvinītā te sahāyakā bhikkhū savāhiniṃ māraṃ jetvā antimaṃ dehaṃ attabhāvaṃ dhārentīti avocāti yojanā.	143	
PA_tika-s05_01t:1431	Sithilaṃ vīriyaṃ ārabbha sabbadukkhappamocanaṃ idaṃ nibbānaṃ yogāvacarena na adhigantabbaṃ, appena appakena thāmasā idaṃ nibbānaṃ na adhigantabbaṃ.	143	
PA_tika-s05_01t:1432_0	Ayañca yogāvacaro bhikkhu daharo, yo puriso savāhiniṃ māraṃ jetvā antimaṃ dehaṃ attabhāvaṃ	1432	
PA_tika-s05_01t:1432_1	dhāreti, so ayaṃ puriso so uttamapurisovāti avocāti yojanā. “Puriso”ti vattabbe chandānurakkhaṇavasena “poriso”ti vuttaṃ.	1432	
PA_tika-s05_01t:1433_0	Mogharāja, dubbaṇṇako lūkhacīvaro sadā sato satisampanno khīṇāsavo ca visaṃyutto	1433	
PA_tika-s05_01t:1433_1	ca katakicco ca anāsavo ca tevijjo ca iddhippatto ca cetopariyāyakovido ca so bhikkhu	1433	
PA_tika-s05_01t:1433_2	savāhiniṃ māraṃ jetvā antimaṃ dehaṃ dhāretīti avocāti yojanā.	1433	
PA_tika-s05_01t:1434	105. “Tathāgato”tiādīsu yojanā pākaṭā. Idaṃ suttaṃ asekkhabhāge visaye vācakañāpakabhāvena pavattanato asekkhabhāgiyaṃ suttaṃ nāma.	143	
PA_tika-s05_01t:1435_0	106. Nānāvidhaṃ asekkhabhāgiyaṃ suttaṃ ācariyena niddhāritaṃ, amhehi ca ñātaṃ, “katamaṃ	1435	
PA_tika-s05_01t:1435_1	saṃkilesabhāgiyañca vāsanābhāgiyañca sutta”nti vattabbattā “tattha katamaṃ saṃkilesabhāgiyañca	1435	
PA_tika-s05_01t:1435_2	vāsanābhāgiyañca sutta”ntiādi vuttaṃ. Tatthāti tesu soḷasasu saṃkilesabhāgiyādīsu	1435	
PA_tika-s05_01t:1435_3	suttesu katamaṃ suttaṃ saṃkilesabhāgiyañca vāsanābhāgiyañca suttaṃ nāmāti pucchati.	1435	
PA_tika-s05_01t:1436_0	Channaṃ āpattiṃ āpajjitvā channaṃ chādentaṃ bhikkhuṃ dukkaṭādivasso ativassati, vivaṭaṃ	1436	
PA_tika-s05_01t:1436_1	āpattiṃ āpajjitvā vivaṭaṃ desentaṃ ācikkhantaṃ bhikkhuṃ dukkaṭādivasso nātivassati,	1436	
PA_tika-s05_01t:1436_2	tasmā channassa ativassanato ca vivaṭassa nātivassanato ca channaṃ chāditabbaṃ āpattiṃ	1436	
PA_tika-s05_01t:1436_3	vivaretha desetha ārocetha, evaṃ vivaraṇe sati taṃ vivarantaṃ bhikkhuṃ dukkaṭādivasso	1436	
PA_tika-s05_01t:1436_4	nātivassatīti yojanā.	1436	
PA_tika-s05_01t:1437_0	“Imasmiṃ sutte kittakena saṃkileso dassito, kittakena vāsanā dassitā”ti pucchitabbattā	1437	
PA_tika-s05_01t:1437_1	“channamativassatī”ti saṃkileso, ‘vivaṭaṃ nātivassatī’ti vāsanā, ‘tasmā channaṃ vivaretha,	1437	
PA_tika-s05_01t:1437_2	evaṃ taṃ nātivassatī’ti ayaṃ saṃkileso ca vāsanā cā”ti vuttaṃ. “Channamativassatī”ti	1437	
PA_tika-s05_01t:1437_3	ettakena saṃkileso dassito. “Vivaṭaṃ nātivassatī”ti ettakena vāsanā dassitā. “Tasmā	1437	
PA_tika-s05_01t:1437_4	channaṃ vivaretha, evaṃ taṃ nātivassatī”ti ettakena ayaṃ saṃkileso ca dassito, ayaṃ	1437	
PA_tika-s05_01t:1437_5	vāsanā ca dassitā. Idaṃ “channaṃ…pe... vassatī”ti suttaṃ saṃkilesabhāge visaye ca	1437	
PA_tika-s05_01t:1437_6	vāsanābhāge visaye ca vācakañāpakabhāvena pavattanato saṃkilesabhāgiyañca vāsanābhāgiyañca suttaṃ nāma.	1437	
PA_tika-s05_01t:1438_0	“Saṃkilesabhāgiyañca vāsanābhāgiyañca suttaṃ ettakamevā”ti vattabbattā “cattārome	1438	
PA_tika-s05_01t:1438_1	mahārājā”tiādi vuttaṃ. “Tesu catūsu puggalesu katame puggalā saṃkilesabhāgiyā, katame	1438	
PA_tika-s05_01t:1438_2	puggalā vāsanābhāgiyā”ti pucchitabbattā “tattha yo ca puggalo”tiādi vuttaṃ. Tatthāti	1438	
PA_tika-s05_01t:1438_3	tesu catūsu tamotamaparāyaṇādīsu puggalesu. Tassattho pākaṭo. Idaṃ “cattārome”tiādikaṃ	1438	
PA_tika-s05_01t:1438_4	suttaṃ saṃkilesabhāgiyesu dvīsu puggalesu ca vāsanābhāgiyesu dvīsu puggalesu ca vācakañāpakabhāvena	1438	
PA_tika-s05_01t:1438_5	pavattanato saṃkilesabhāgiyañca vāsanābhāgiyañca suttaṃ nāma.	1438	
PA_tika-s05_01t:1439_0	Nānāvidhaṃ saṃkilesabhāgiyañca vāsanābhāgiyañca suttaṃ ācariyena niddhāritaṃ, amhehi	1439	
PA_tika-s05_01t:1439_1	ca ñātaṃ, “katamaṃ saṃkilesabhāgiyañca nibbedhabhāgiyañca suttaṃ nāmā”ti pucchitabbattā	1439	
PA_tika-s05_01t:1439_2	tattha katamaṃ saṃkilesabhāgiyañca nibbedhabhāgiyañca sutta”ntiādi vuttaṃ. Tassattho	1439	
PA_tika-s05_01t:1439_3	vuttanayena veditabbo.	1439	
PA_tika-s05_01t:1440_0	Ayasaṃ yaṃ bandhanañca dārujaṃ yaṃ bandhanañca pabbajaṃ yaṃ bandhanañca loke atthi,	1440	
PA_tika-s05_01t:1440_1	taṃ ayasādibandhanaṃ “daḷhaṃ bandhana”nti dhīrā buddhādayo paṇḍitapurisā na āhu.	1440	
PA_tika-s05_01t:1440_2	Maṇikuṇḍalesu ca puttesu ca dāresu ca yā sārattarattā balavarāgarattā apekkhā loke	1440	
PA_tika-s05_01t:1440_3	vijjati, taṃ sārattarattaapekkhāsaṅkhātaṃ rāgabandhanaṃ “daḷhaṃ bandhana”nti dhīrā	1440	
PA_tika-s05_01t:1440_4	paṇḍitapurisā āhu. Iminā suttappadesena ayaṃ sārattarattaapekkhāsaṅkhāto akusaladhammo saṃkileso dassito.	1440	
PA_tika-s05_01t:1441_0	“Kena nibbedho dassito”ti vattabbattā “eta”ntiādi vuttaṃ. Dhīrā paṇḍitapurisā etaṃ	1441	
PA_tika-s05_01t:1441_1	rāgabandhanaṃ “daḷhaṃ bandhana”nti āhu. Etaṃ rāgabandhanaṃ ohārinaṃ heṭṭhā apāyaṃ	1441	
PA_tika-s05_01t:1441_2	avaharaṇaṃ hoti, sithilaṃ bandhanaṭṭhāne chaviādīni akopetattā sithilaṃ hoti, duppamuñcaṃ	1441	
PA_tika-s05_01t:1441_3	lobhavasena ekavārampi uppannassa rāgabandhanassa dummocayattā duppamuñcaṃ hoti,	1441	
PA_tika-s05_01t:1441_4	paṇḍitapurisā etampi vuttappakāraṃ rāgabandhanampi maggena chetvāna anapekkhino hutvā	1441	
PA_tika-s05_01t:1441_5	kāmasukhaṃ pahāya paribbajanti. Iti iminā suttappadesena ayaṃ maggo nibbedho dassito.	1441	
PA_tika-s05_01t:1441_6	Idaṃ “ayasa”ntiādikaṃ suttaṃ rāgādisaṃkilesabhāge visaye ca vāsanābhāge visaye ca	1441	
PA_tika-s05_01t:1441_7	vācakañāpakabhāvena pavattanato saṃkilesabhāgiyañca vāsanābhāgiyañca suttaṃ nāma.	1441	
PA_tika-s05_01t:1442_0	107. Bhikkhave, yañca ceteti yañca cetanaṃ nibbatteti, yañca pakappeti yañca pakappanaṃ	1442	
PA_tika-s05_01t:1442_1	karoti, yañca anuseti yañca anusayanaṃ bhavati, etaṃ cetanaṃ etaṃ pakappanaṃ etaṃ	1442	
PA_tika-s05_01t:1442_2	anusayanaṃ viññāṇassa ṭhitiyā ārammaṇaṃ paccayo hoti. Ārammaṇe paccaye sati tassa	1442	
PA_tika-s05_01t:1442_3	abhisaṅkhāra viññāṇassa patiṭṭhā hoti. Tasmiṃ abhisaṅkhāraviññāṇe patiṭṭhite viruḷhe	1442	
PA_tika-s05_01t:1442_4	sati āyatiṃ punabbhavābhinibbatti viññāṇādinibbatti hoti. Āyatiṃ punabbhavābhinibbattiyā	1442	
PA_tika-s05_01t:1442_5	sati āyatiṃ jātijarāmaraṇaṃ sambhavati. Āyatiṃ soka…pe… samudayo hoti.	1442	
PA_tika-s05_01t:1443_0	Bhikkhave, ce no ceteti, ce no pakappeti, atha tathāpi ce anuseti anusayanaṃ bhavati,	1443	
PA_tika-s05_01t:1443_1	evaṃ sati etaṃ anusayanaṃ viññāṇassa abhisaṅkhāraviññāṇassa ārammaṇaṃ paccayo hoti…pe…	1443	
PA_tika-s05_01t:1443_2	samudayo hoti. Iti iminā suttappadesena ayaṃ vuttappakāro cetayanādiko akusaladhammo saṃkileso dassito.	1443	
PA_tika-s05_01t:1444_0	“Kena nibbedho dassito”ti vattabbattā “yato cā”tiādi vuttaṃ. Bhikkhave, yato ca ariyamaggiko	1444	
PA_tika-s05_01t:1444_1	neva ceteti, no ca pakappeti, no ca anuseti, etaṃ acetayanaṃ etaṃ akappanaṃ etaṃ	1444	
PA_tika-s05_01t:1444_2	ananusayanaṃ viññāṇassa abhisaṅkhāraviññāṇassa ārammaṇaṃ paccayo na hoti…pe… āyatiṃ	1444	
PA_tika-s05_01t:1444_3	jātijarāmaraṇaṃ nirujjhati, āyatiṃ soka…pe… yāsā nirujjhanti…pe… nirodho hoti. Iti	1444	
PA_tika-s05_01t:1444_4	iminā suttappadesena ayaṃ ariyamaggo nibbedho dassito. Idaṃ “yañca bhikkhave”tiādikaṃ	1444	
PA_tika-s05_01t:1444_5	suttaṃ saṃkilesabhāge visaye ca nibbedhabhāge visaye ca vācakañāpakabhāvena pavattanato	1444	
PA_tika-s05_01t:1444_6	saṃkilesabhāgiyañca nibbedhabhāgiyañca suttaṃ nāma.	1444	
PA_tika-s05_01t:1445_0	108. Nānāvidhaṃ saṃkilesabhāgiyañca nibbedhabhāgiyañca suttaṃ ācariyena niddhāritaṃ,	1445	
PA_tika-s05_01t:1445_1	amhehi ca ñātaṃ, “katamaṃ saṃkilesabhāgiyañca asekkhabhāgiyañca sutta”nti pucchitabbattā	1445	
PA_tika-s05_01t:1445_2	“tattha katamaṃ saṃkilesabhāgiyañca asekkhabhāgiyañca sutta”ntiādi vuttaṃ. Tassattho	1445	
PA_tika-s05_01t:1445_3	vuttanayena veditabbo.	1445	
PA_tika-s05_01t:1446_0	Bhikkhave, assutavā puthujjano samuddo jalasāgarasamuddo “samuddo samuddo”ti bhāsati.	1446	
PA_tika-s05_01t:1446_1	Kenaṭṭhena bhāsati? Duppūraṇaṭṭhena ca saṃsaraṇaṭṭhena ca duratikkamanaṭṭhena ca	1446	
PA_tika-s05_01t:1446_2	samuddoti bhāsati. Evaṃ sati, bhikkhave, eso jalasāgarasamuddo ariyassa bhagavato	1446	
PA_tika-s05_01t:1446_3	vinaye vuttappakāraṭṭhena samuddo na hoti. Bhikkhave, eso jalasāgarasamuddo mahā	1446	
PA_tika-s05_01t:1446_4	udakarāsi mahā udakaṇṇavo hoti. Bhikkhave, cakkhu purisassa samuddo hoti, tassa cakkhussa	1446	
PA_tika-s05_01t:1446_5	rūpamayo rūpāyatanamayo vego. Kenaṭṭhena? Pathavito yāva akaniṭṭhabrahmalokā nīlādirūpārammaṇaṃ	1446	
PA_tika-s05_01t:1446_6	samosarantampi duppūraṇaṭṭhena ca anamatagge saṃsāre saṃsaraṇaṭṭhena ca duratikkamanaṭṭhena	1446	
PA_tika-s05_01t:1446_7	ca cakkhumeva samuddo hoti. Nīlādirūpāyatanassa appameyyassa appameyyena ūmimayena	1446	
PA_tika-s05_01t:1446_8	vegena saṃsaraṇaṭṭhena nīlādirūpameva vego hoti. Iti iminā suttappadesena ayaṃ cakkhu	1446	
PA_tika-s05_01t:1446_9	samuddo rūpamayo vego ca saṃkileso saṃkilesahetu dassito.	1446	
PA_tika-s05_01t:1447_0	“Kena asekkho dassito”ti vattabbattā “yo ta”ntiādi vuttaṃ. Yasmiṃ arahattaphale ṭhito	1447	
PA_tika-s05_01t:1447_1	yo arahā rūpamayaṃ taṃ vegaṃ sahati manāpe rūpe rāgaṃ, amanāpe rūpe dosaṃ, asamapekkhane	1447	
PA_tika-s05_01t:1447_2	mohaṃ anuppādento hutvā upekkhakabhāvena sahati, ayaṃ arahā, bhikkhave, saūmiṃ sāvaṭṭaṃ	1447	
PA_tika-s05_01t:1447_3	sagahaṃ sarakkhasaṃ cakkhusamuddaṃ atarīti vuccati, tiṇṇo pāraṅgato thale tiṭṭhati	1447	
PA_tika-s05_01t:1447_4	brāhmaṇoti vuccati. Iti iminā suttappadesena ayaṃ arahattaphalabhūto asekkho dassito.	1447	
PA_tika-s05_01t:1448_0	“Sotaṃ bhikkhave”tiādīsupi iminā nayena yathāsambhavaṃ attho veditabbo. Idaṃ “samuddo”tiādikaṃ	1448	
PA_tika-s05_01t:1448_1	suttaṃ saṃkilesabhāge visaye ca asekkhabhāge visaye ca vācakañāpakabhāvena pavattanato	1448	
PA_tika-s05_01t:1448_2	saṃkilesabhāgiyañca asekkhabhāgiyañca suttaṃ nāma.	1448	
PA_tika-s05_01t:1449_0	“Ettakamevā”ti vattabbattā “chayime”tiādi vuttaṃ. Bhikkhave, lokasmiṃ sattānaṃ anayāya	1449	
PA_tika-s05_01t:1449_1	anatthāya pāṇīnaṃ byābādhāya ime mayā vuccamānā baḷisā cha bhavanti. Katame cha?	1449	
PA_tika-s05_01t:1449_2	Bhikkhave, cakkhuviññeyyā cakkhuviññāṇena viññeyyā iṭṭhā kantā kāmanīyā manāpā manavaḍḍhakā	1449	
PA_tika-s05_01t:1449_3	piyarūpā piyasabhāvā kāmūpasaṃhitā kilesakāmasahitā rajanīyā rūpā nīlādirūpārammaṇā	1449	
PA_tika-s05_01t:1449_4	santi, taṃ vuttappakāraṃ rūpaṃ bhikkhu ce abhinandati sappītikataṇhāya abhimukho	1449	
PA_tika-s05_01t:1449_5	nandati, ce abhivadati “aho sukhaṃ aho sukha”nti vadāpentiyā taṇhāyanavasena abhivadati,	1449	
PA_tika-s05_01t:1449_6	ce ajjhosāya tiṭṭhati gilitvā viya pariniṭṭhapetvā tiṭṭhati, evaṃ sati, bhikkhave,	1449	
PA_tika-s05_01t:1449_7	ayaṃ bhikkhu “gilitabaḷiso…pe… pāpimato”ti vuccati. Ettha ca nīlādibhedena anekavidhattā	1449	
PA_tika-s05_01t:1449_8	“rūpā iṭṭhā…pe… rajanīyā”ti bahuvacananiddeso katopi rūpāyatanarūpārammaṇabhāvena	1449	
PA_tika-s05_01t:1449_9	ca cakkhuviññeyyabhāvena ca ekavidhataṃ anativattanato “ta”nti ekavacananiddeso katoti	1449	
PA_tika-s05_01t:1449_10	veditabbo. “Santi, bhikkhave, sotaviññeyyā”tiādīsupi iminā nayena yathāsambhavaṃ	14491	
PA_tika-s05_01t:1449_11	attho veditabbo. Iti iminā suttappadesena ayaṃ cakkhuviññeyyādiko chabbidho baḷiso	14491	
PA_tika-s05_01t:1449_12	saṃkileso kilesahetu dassito.	14491	
PA_tika-s05_01t:1450	“Kena asekkho dassito”ti vattabbattā “santi cā”tiādi vuttaṃ.	145	
PA_tika-s05_01t:1451_0	Abhedi bhindi, paribhedi parisamantato bhindi. Iti iminā suttappadesena ayaṃ arahattaphalabhūto	1451	
PA_tika-s05_01t:1451_1	asekkho dassito. Idaṃ “chayime”tiādikaṃ suttaṃ vuttanayena saṃkilesabhāgiyañca asekkhabhāgiyañca suttaṃ nāma.	1451	
PA_tika-s05_01t:1452_0	109. Nānāvidhaṃ saṃkilesabhāgiyañca asekkhabhāgiyañca suttaṃ ācariyena niddhāritaṃ,	1452	
PA_tika-s05_01t:1452_1	amhehi ca ñātaṃ, “katamaṃ saṃkilesabhāgiyañca nibbedhabhāgiyañca asekkhabhāgiyañca	1452	
PA_tika-s05_01t:1452_2	sutta”nti pucchitabbattā “tattha katamaṃ saṃkilesabhāgiyañca nibbedhabhāgiyañca asekkhabhāgiyañca	1452	
PA_tika-s05_01t:1452_3	sutta”ntiādi vuttaṃ.	1452	
PA_tika-s05_01t:1453_0	Ayaṃ loko sattaloko santāpajāto ñātibyasanādivasena jātasokasantāpo ceva rāgādivasena	1453	
PA_tika-s05_01t:1453_1	jātapariḷāhasantāpo ca phassapareto anekehi dukkhasamphassehi abhibhūto rodaṃ rodanto	1453	
PA_tika-s05_01t:1453_2	vadati. Kinti vadati? Attanā phuṭṭhaṃ dukkhaṃ abhāvitakāyatāya adhivāsetuṃ asakkonto	1453	
PA_tika-s05_01t:1453_3	hutvā “aho dukkhaṃ, īdisaṃ dukkhaṃ mayhaṃ sattunopi mā hotū”tiādinā rodanto vilapanto	1453	
PA_tika-s05_01t:1453_4	vadati, “kasmā evaṃ vadatī”ti vattabbattā “attato yena yena hi maññantī”tiādi vuttaṃ.	1453	
PA_tika-s05_01t:1453_5	Ete sattā yena yena kāmajjhosādinā pakārena attato dukkhassa paṭikāraṃ maññanti,	1453	
PA_tika-s05_01t:1453_6	tato pakārato aññathā aññena pakārena taṃ dukkhaṃ tikicchitabbaṃ hi yasmā hoti.	1453	
PA_tika-s05_01t:1454_0	Aññathābhāvīti yasmā rodaṃ rodanto vadati, yena yena vā paravihiṃsādipakārena attano	1454	
PA_tika-s05_01t:1454_1	vaḍḍhiṃ maññanti āsīsanti, tato pakārato aññathā avaḍḍhi eva hoti. Taṃ āsīsitabbaṃ	1454	
PA_tika-s05_01t:1454_2	aññathābhāvi avaḍḍhitabhāvi eva hi yasmā hoti, tasmā maññitabbassa āsīsitabbassa	1454	
PA_tika-s05_01t:1454_3	aññathā bhavanasīlattā rodaṃ rodanto vadati, ayaṃ sattaloko rodanto ca hutvā vadati.	1454	
PA_tika-s05_01t:1454_4	“Ki”nti pucchitabbattā “bhavasatto”tiādi vuttaṃ. Bhavasatto kāmabhavādīsu satto visatto	1454	
PA_tika-s05_01t:1454_5	loko bhavameva kāmabhavādibhavameva abhinandati. Yaṃ bhavaṃ abhinandati, taṃ jarāmaraṇādianekabyasanānubandhattā	1454	
PA_tika-s05_01t:1454_6	bhayānakaṭṭhena bhayaṃ hoti. Yassa yato jarāmaraṇādito bhāyati, taṃ jarāmaraṇādidukkhassa	1454	
PA_tika-s05_01t:1454_7	adhiṭṭhānabhāvato dukkhaṃ dukkhādhiṭṭhānaṃ hoti. Iti iminā suttappadesena ayaṃ santāpādiko	1454	
PA_tika-s05_01t:1454_8	saṃkileso saṃkilesahetu dassito.	1454	
PA_tika-s05_01t:1455_0	Saṃkileso dassito, “kena nibbedho dassito”ti vattabbattā “bhavavippahānāya kho”tiādi	1455	
PA_tika-s05_01t:1455_1	vuttaṃ. Bhavavippahānāya kho pana kāmabhavādikassa bhavassa pajahanatthāya eva idaṃ	1455	
PA_tika-s05_01t:1455_2	mayā adhigataṃ maggabrahmacariyaṃ vussati. Iti iminā suttappadesena ayaṃ brahmacariyabhūto	1455	
PA_tika-s05_01t:1455_3	maggo nibbedho dassito.	1455	
PA_tika-s05_01t:1456_0	“Bhavavippahānāyā”tiādinā ekantena niyyānikamaggo nibbedho ācariyena dassito, amhehi	1456	
PA_tika-s05_01t:1456_1	ca ñāto, “katamo aniyyānikamaggo”ti pucchitabbattā “ye hi keci samaṇā vā”tiādi vuttaṃ.	1456	
PA_tika-s05_01t:1456_2	Hi-saddo vācāsiliṭṭhattho. Ye keci samaṇā vā ye keci brāhmaṇā vā bhavena rūpabhavena	1456	
PA_tika-s05_01t:1456_3	bhavassa kāmabhavassa vippamokkhaṃ āhaṃsu, bhavena arūpabhavena bhavassa kāmabhavassa	1456	
PA_tika-s05_01t:1456_4	ceva rūpabhavassa ca vippamokkhaṃ āhaṃsu, sabbe te samaṇā vā sabbe te brāhmaṇā vā	1456	
PA_tika-s05_01t:1456_5	bhavasmā vuttappakārabhavato avippamuttā bhavantīti ahaṃ vadāmi.	1456	
PA_tika-s05_01t:1457_0	“Rūpabhavādinā ye ca kāmabhavādibhavassa vippamokkhaṃ āhaṃsū”ti vattabbattā vibhavena	1457	
PA_tika-s05_01t:1457_1	bhavassa nissaraṇaṃ āhaṃsūti dassetuṃ “ye vā panā”tiādi vuttaṃ. Ye vā pana keci samaṇā	1457	
PA_tika-s05_01t:1457_2	vā ye vā pana keci brāhmaṇā vā vibhavena ucchedadiṭṭhiyā bhavassa saṃsārabhavassa	1457	
PA_tika-s05_01t:1457_3	nissaraṇaṃ āhaṃsu, sabbe te samaṇā vā sabbe te brāhmaṇā vā bhavasmā saṃsārabhavato	1457	
PA_tika-s05_01t:1457_4	anissaṭāva hontīti ahaṃ vadāmi. “Kasmā anissaṭā”ti vattabbattā anissaṭakāraṇaṃ dassetuṃ	1457	
PA_tika-s05_01t:1457_5	“upadhiṃ hī”tiādi vuttaṃ. Idaṃ dukkhaṃ saṃsāradukkhaṃ upadhiṃ khandhūpadhikilesūpadhiabhisaṅkhārūpadhayo	1457	
PA_tika-s05_01t:1457_6	paṭicca hi yasmā sambhoti, tasmā anissaṭā honti. Iti iminā suttappadesena ayaṃ micchādiṭṭhisaṅkhāto saṃkileso dassito.	1457	
PA_tika-s05_01t:1458_0	Ye hi “kecī”tiādinā saṃkileso dassito, “kena nibbedho dassito”ti vattabbattā “sabbupādānakkhayā”tiādi	1458	
PA_tika-s05_01t:1458_1	vuttaṃ. Sabbupādānakkhayā ariyamaggato dukkhassa saṃsāradukkhassa sambhavo natthi.	1458	
PA_tika-s05_01t:1458_2	Iti iminā suttappadesena ayaṃ ariyamaggo nibbedho dassito.	1458	
PA_tika-s05_01t:1459_0	“Vuttappakārā aññasuttappadesenapi dassito”ti dassetuṃ “lokamima”ntiādi vuttaṃ. Puthū	1459	
PA_tika-s05_01t:1459_1	visuṃ visuṃ avijjāya paretaṃ abhibhūtaṃ bhūtarataṃ bhūtesu itthipurisesu aññamaññarataṃ	1459	
PA_tika-s05_01t:1459_2	bhūtaṃ khandhapañcakaṃ bhavehi aparimuttaṃ imaṃ lokaṃ mama citta tvaṃ passa. Ye keci	1459	
PA_tika-s05_01t:1459_3	bhavā ittarakhaṇā vā bhavā, dīghāyukā vā bhavā, sātavanto vā bhavā, asātavanto vā	1459	
PA_tika-s05_01t:1459_4	bhavā pañcakkhandhā sabbadhi “uddhaṃ adho tiriya”nti imesu sabbesu sabbatthatāya	1459	
PA_tika-s05_01t:1459_5	sabbatthabhāvena ahesuṃ, sabbe te vuttappakārā bhavā niccadhuvarahitattā aniccā sampīḷitattā	1459	
PA_tika-s05_01t:1459_6	dukkhā vipariṇāmabhāvato vipariṇāmadhammā ahesuṃ. Iti iminā suttappadesena ayaṃ avijjādiko saṃkileso dassito.	1459	
PA_tika-s05_01t:1460_0	“Lokamima”ntiādinā saṃkileso dassito, “kena nibbedho dassito”ti vattabbattā “evameta”ntiādi	1460	
PA_tika-s05_01t:1460_1	vuttaṃ. Evaṃ vuttappakārena etaṃ khandhapañcakaṃ yathābhūtaṃ sammappaññāya sassa	1460	
PA_tika-s05_01t:1460_2	attano maggapaññāya, vipassanāpaññāya vā passato passantassa puggalassa bhavataṇhā	1460	
PA_tika-s05_01t:1460_3	pahīyati, sammappaññāya yathābhūtaṃ khandhapañcakaṃ passanto vibhavaṃ ucchedadiṭṭhiṃ	1460	
PA_tika-s05_01t:1460_4	nābhinandati na pattheti. Tassa puggalassa sabbaso taṇhānaṃ khayā asesavirāganirodho	1460	
PA_tika-s05_01t:1460_5	asesavirāgasaṅkhātena maggena nirodho nirujjhanaṃ nibbānaṃ nibbuti hoti. Iti iminā	1460	
PA_tika-s05_01t:1460_6	suttappadesena ayaṃ maggo nibbedho dassito.	1460	
PA_tika-s05_01t:1461_0	“Evameta”ntiādinā nibbedho dassito, “kena asekkho dassito”ti vattabbattā “tassa nibbutassā”tiādi	1461	
PA_tika-s05_01t:1461_1	vuttaṃ. Taṇhādiṭṭhinibbutassa tassa bhikkhuno anupādā kilesābhisaṅkhārānaṃ anuppādanato	1461	
PA_tika-s05_01t:1461_2	aggahaṇato punabbhavo na hoti, evaṃbhūtena ariyapuggalena pubbe attānaṃ abhibhūto	1461	
PA_tika-s05_01t:1461_3	pañcavidho māro vijito ahosi, anena ariyapuggalena pañcahi mārehi saṅgāmo vijito,	1461	
PA_tika-s05_01t:1461_4	saṅgāme, iṭṭhāniṭṭhādīsu vā tādī tādilakkhaṇappatto ariyapuggalo sabbabhavāni upaccagā	1461	
PA_tika-s05_01t:1461_5	atikkantova jāto. Iti iminā suttappadesena ayaṃ asekkho dassito. Idaṃ vuttappakāraṃ	1461	
PA_tika-s05_01t:1461_6	“ayaṃ loko”tiādikaṃ suttaṃ saṃkilesabhāge visaye ca nibbedhabhāge visaye ca asekkhabhāge	1461	
PA_tika-s05_01t:1461_7	visaye ca vācakañāpakabhāvena ekadesavasena pavattanato saṃkilesabhāgiyañca nibbedhabhāgiyañca	1461	
PA_tika-s05_01t:1461_8	asekkhabhāgiyañca suttaṃ nāma.	1461	
PA_tika-s05_01t:1462_0	“Ettakamevā”ti vattabbattā “cattārome”tiādi vuttaṃ. Andhaputhujjano saṃsārasotassa	1462	
PA_tika-s05_01t:1462_1	anukūlabhāvena gacchanato anusotagāmī nāma, kalyāṇaputhujjano saṃsārasotassa nibbidānupassanādīhi	1462	
PA_tika-s05_01t:1462_2	paṭikkūlavasena pavattanato paṭisotagāmī nāma, sekkho acalappasādādisamannāgamena	1462	
PA_tika-s05_01t:1462_3	ṭhitasabhāvattā ṭhitatto nāma, asekkho saṃsārapāraṅgatavasena tiṭṭhanato “thale tiṭṭhatī”ti vuccati.	1462	
PA_tika-s05_01t:1463	“Tesu catūsu puggalesu katamo puggalo saṃkilesabhāgiyādī”ti vattabbabhāvato “tattha yoya”ntiādi vuttaṃ.	146	
PA_tika-s05_01t:1464_0	110. Nānāvidhaṃ saṃkilesabhāgiyañca nibbedhabhāgiyañca asekkhabhāgiyañca suttaṃ ācariyena	1464	
PA_tika-s05_01t:1464_1	niddhāritaṃ, amhehi ca ñātaṃ, “katamaṃ saṃkilesabhāgiyañca vāsanābhāgiyañca nibbedhabhāgiyañca	1464	
PA_tika-s05_01t:1464_2	sutta”nti pucchitabbattā “tattha katama”ntiādi vuttaṃ.	1464	
PA_tika-s05_01t:1465_0	Abhijātiyo puggalā cha saṃvijjanti lokasmiṃ, kaṇhe nīce kule nibbatto kaṇhābhijātiko,	1465	
PA_tika-s05_01t:1465_1	kaṇhadhammasamannāgatattā vā kaṇho kaṇhābhijātiko hutvā kaṇhaṃ kāḷakaṃ dasavidhaṃ	1465	
PA_tika-s05_01t:1465_2	dussīlyadhammaṃ abhijāyati pasavati, eso puggalo atthi. Vuttappakārena kaṇho kaṇhābhijātiko	1465	
PA_tika-s05_01t:1465_3	hutvā sukkaṃ dasavidhaṃ kusaladhammaṃ abhijāyati, eso puggalo atthi. Kaṇho kaṇhābhijātiko	1465	
PA_tika-s05_01t:1465_4	hutvā akaṇhaṃ asukkaṃ akaṇhaasukkavipākaṃ accantadiṭṭhaṃ nibbānaṃ ārādheti, eso puggalo	1465	
PA_tika-s05_01t:1465_5	atthi. Vuttavipariyāyena tayo puggalā jānitabbā.	1465	
PA_tika-s05_01t:1466	“Tesu katame puggalā saṃkilesabhāgiyā”tiādinā vattabbattā “tattha yo cā”tiādi vuttaṃ.	146	
PA_tika-s05_01t:1467	“Ettakamevā”ti vattabbattā “cattārimānī”tiādi vuttaṃ.	146	
PA_tika-s05_01t:1468_0	111. Nānāvidhaṃ saṃkilesabhāgiyañca vāsanābhāgiyañca nibbedhabhāgiyañca suttaṃ ācariyena	1468	
PA_tika-s05_01t:1468_1	niddhāritaṃ, amhehi ca ñātaṃ, “katamaṃ vāsanābhāgiyañca nibbedhabhāgiyañca sutta”nti	1468	
PA_tika-s05_01t:1468_2	pucchitabbattā “tattha katamaṃ vāsanābhāgiyañca nibbedhabhāgiyañcā”tiādi vuttaṃ.	1468	
PA_tika-s05_01t:1469_0	Mānusattaṃ manussabhāvaṃ laddhāna kiccaṃ, akiccañca dve bhavanti, dve kiccāniyeva	1469	
PA_tika-s05_01t:1469_1	kattabbāni. Tenāha aṭṭhakathācariyo “kattabba”nti dasseti. “Katamaṃ kattabbaṃ kicca”nti	1469	
PA_tika-s05_01t:1469_2	vattabbattā kattabbakiccaṃ dassetuṃ “sukiccaṃ cevā”tiādi vuttaṃ. Puññāni ca kattabbattā	1469	
PA_tika-s05_01t:1469_3	sukiccaṃ eva, saṃyojanavippahānaṃ vā kattabbattā sukiccaṃ nāmāti yojanā.	1469	
PA_tika-s05_01t:1470	“Tattha sutte katamena katamo dassito”ti vattabbattā “sukiccaṃceva puññānīti vāsanā, saṃyojanavippahānaṃ vāti nibbedho”ti vutto.	147	
PA_tika-s05_01t:1471_0	“Ettakamevā”ti vattabbattā “puññāni karitvānā”tiādi vuttaṃ. Puññāni karitvāna katapuññā	1471	
PA_tika-s05_01t:1471_1	puggalā saggā saggato saggaṃyeva vajanti. Saṃyojanappahānā ariyā jarāmaraṇā jarāmaraṇato vippamuccanti.	1471	
PA_tika-s05_01t:1472_0	“Tattha sutte katamena katamo dassito”ti vattabbattā “puññāni karitvāna, saggā saggaṃ	1472	
PA_tika-s05_01t:1472_1	vajanti katapuññā’ti vāsanā, ‘saṃyojanappahānā, jarāmaraṇā vippamuccantī’ti nibbedho”ti vuttaṃ.	1472	
PA_tika-s05_01t:1473	“Ettakamevā”ti vattabbattā “dvemānī”tiādi vuttaṃ. “Katamena katamo dassito”ti vattabbattā “tattha yo…pe… ayaṃ nibbedho”ti vuttaṃ.	147	
PA_tika-s05_01t:1474_0	Nānāvidhaṃ vāsanābhāgiyañca nibbedhabhāgiyañca suttaṃ ācariyena niddhāritaṃ, amhehi	1474	
PA_tika-s05_01t:1474_1	ca ñātaṃ, “katamaṃ taṇhāsaṃkilesabhāgiyaṃ sutta”nti pucchitabbattā “tattha taṇhāsaṃkilesabhāgiya”ntiādi	1474	
PA_tika-s05_01t:1474_2	vuttaṃ. Tatthāti tesu soḷasasu saṃkilesabhāgiyādīsu suttesu taṇhāsaṃkilesabhāgiyaṃ	1474	
PA_tika-s05_01t:1474_3	suttaṃ taṇhāpakkheneva niddisitabbaṃ, bahuvisayattā niyametvāna niddhāressāmīti vuttaṃ	1474	
PA_tika-s05_01t:1474_4	hoti. “Kena pakārena niddisitabba”nti vattabbattā “tīhi taṇhāhī”tiādi vuttaṃ. Bhavataṇhāyāti	1474	
PA_tika-s05_01t:1474_5	rūpabhavataṇhāya. Vibhavataṇhāyāti arūpabhavataṇhāya. Yena yena vā pana vatthunā	1474	
PA_tika-s05_01t:1474_6	taṇhāpabhedaucchedādivatthunā ajjhositā bhavataṇhādivasena ajjhositā, tena tena pakārena	1474	
PA_tika-s05_01t:1474_7	taṇhādinā vā taṇhāpabhedaucchedādivatthunā vā taṇhāsaṃkilesabhāgiyaṃ suttaṃ niddisitabbaṃ.	1474	
PA_tika-s05_01t:1475_0	Taṇhāsaṃkilesabhāgiyaṃ suttaṃ taṇhāpakkheneva niddisitabbanti ācariyena vuttaṃ, amhehi	1475	
PA_tika-s05_01t:1475_1	ca lakkhitaṃ, “diṭṭhisaṃkilesabhāgiyaṃ suttaṃ kena pakkhena niddisitabba”nti vattabbattā	1475	
PA_tika-s05_01t:1475_2	“tattha diṭṭhisaṃkilesabhāgiya”ntiādi vuttaṃ. Yena yena vā pana vatthunāti diṭṭhippabhedaamarāvikkhepādivatthunā.	1475	
PA_tika-s05_01t:1476_0	Diṭṭhisaṃkilesabhāgiyaṃ suttaṃ diṭṭhipakkheneva niddisitabbanti ācariyena vuttaṃ,	1476	
PA_tika-s05_01t:1476_1	amhehi ca lakkhitaṃ, “duccaritasaṃkilesabhāgiyaṃ suttaṃ kena pakārena niddisitabba”nti	1476	
PA_tika-s05_01t:1476_2	vattabbattā “tattha duccaritasaṃkilesabhāgiya”ntiādi vuttaṃ. Tatheva vattabbattā	1476	
PA_tika-s05_01t:1476_3	“tattha taṇhāvodānabhāgiya”ntiādi vuttaṃ, “diṭṭhivodānabhāgiya”ntiādi vuttaṃ, “duccaritavodānabhāgiya”ntiādi vuttaṃ.	1476	
PA_tika-s05_01t:1477_0	112. Yasmiṃ sāsanapaṭṭhāne aṭṭhārasa mūlapadā daṭṭhabbā, taṃ sāsanapaṭṭhānaṃ soḷasahi	1477	
PA_tika-s05_01t:1477_1	saṃkilesabhāgiyādīhi suttehi ekadesaniddhāraṇavasena vibhajitaṃ, amhehi ca ñātaṃ,	1477	
PA_tika-s05_01t:1477_2	“kiṃ pana taṃ sāsanapaṭṭhānaṃ tehi soḷasahi eva saṃkilesabhāgiyādīhi vibhajitabbaṃ,	1477	
PA_tika-s05_01t:1477_3	udāhu aññehi suttehipi vibhajitabba”nti vattabbattā aññehi aṭṭhavīsasuttehipi vibhajituṃ	1477	
PA_tika-s05_01t:1477_4	“tattha katame aṭṭhārasa mūlapadā? Lokiyaṃ lokuttara”ntiādi vuttaṃ. “Yadi aññehipi	1477	
PA_tika-s05_01t:1477_5	aṭṭhavīsasuttehi vibhajitabbaṃ, evaṃ sati ‘lokiya’ntiādivacanameva vattabbaṃ, kasmā	1477	
PA_tika-s05_01t:1477_6	‘tattha katame aṭṭhārasa mūlapadā’ti vuttā”ti ce? Tassa sāsanapaṭṭhānavibhāgo aṭṭhārasahi	1477	
PA_tika-s05_01t:1477_7	mūlapadehi saṅgahito, aṭṭhārasa mūlapadāpi vibhajite sāsanapaṭṭhāne daṭṭhabbā, tasmā	1477	
PA_tika-s05_01t:1477_8	mūlapadā vibhattāyeva. Tāni mūlapadāni vibhajituṃ “tattha katame aṭṭhārasa mūlapadā”ti	1477	
PA_tika-s05_01t:1477_9	vuttaṃ. Aṭṭhakathāyaṃ pana –	1477	
PA_tika-s05_01t:1478_0	“Evaṃ soḷasavidhena sāsanapaṭṭhānaṃ nānāsuttehi udāharaṇavasena vibhajitvā idāni	1478	
PA_tika-s05_01t:1478_1	aṭṭhavīsatividhena sāsanapaṭṭhānaṃ dassentena yasmā ayampi paṭṭhānavibhāgo mūlapadehi	1478	
PA_tika-s05_01t:1478_2	saṅgahito, na imassāpi tehi asaṅgahito padeso atthi, tasmā mūlapadaṃ, vibhajitabbatañca	1478	
PA_tika-s05_01t:1478_3	dassetuṃ ‘tattha katame aṭṭhārasa mūlapadā’ti pucchāya vasena mūlapadāni uddharitvā	1478	
PA_tika-s05_01t:1478_4	‘lokiyaṃ lokuttara’ntiādinā nava tikā, thavo cāti aṭṭhavīsatividhaṃ sāsanapaṭṭhānaṃ uddiṭṭha”nti –	1478	
PA_tika-s05_01t:1479_0	Vuttaṃ. Tatthāti tesu soḷasahārapañcakanayaaṭṭhārasamūlapadesu katamāni padāni mūlapadāni	1479	
PA_tika-s05_01t:1479_1	hontīti pucchati. Loke niyutto sabhāvadhammoti lokiyo, loke vā vidūhi vidito sabhāvotipi	1479	
PA_tika-s05_01t:1479_2	lokiyo, lokiyo sabhāvadhammo assa visesasuttassa atthīti taṃ visesasuttaṃ lokiyaṃ	1479	
PA_tika-s05_01t:1479_3	nāma. Esa nayo “lokuttara”ntiādīsupi veditabbo. Jānātīti ñāṇaṃ, ñāṇaṃ assa visesasuttassa	1479	
PA_tika-s05_01t:1479_4	atthīti ñāṇaṃ. Ñātabbāti ñeyyā, ñeyyā assa visesasuttassa atthīti ñeyyaṃ. Eseva nayo	1479	
PA_tika-s05_01t:1479_5	– “ñāṇañca ñeyyañcā”ti etthāpi veditabbo. Nibbānaṃ paṭhamaṃ passatīti dassanaṃ, paṭhamamaggañāṇaṃ,	1479	
PA_tika-s05_01t:1479_6	dassanaṃ assa visesasuttassa atthīti dassanaṃ. Bhāvanā assa visesasuttassa pāḷiyā	1479	
PA_tika-s05_01t:1479_7	atthīti bhāvanā. “Dassanañca bhāvanā cā”ti etthāpi esa nayo veditabbo. Sassa attano	1479	
PA_tika-s05_01t:1479_8	vacananti sakaṃ, sakaṃ vacanaṃ sakavacanaṃ, bhagavato vacananti attho. Parassa vacanaṃ	1479	
PA_tika-s05_01t:1479_9	paravacanaṃ. Vissajjanīyo assa visesasuttassa atthīti vissajjanīyaṃ. Natthi vissajjanīyo	1479	
PA_tika-s05_01t:1479_10	assa visesasuttassāti avissajjanīyaṃ. Kammaṃ assa visesasuttassa atthīti kammaṃ.	14791	
PA_tika-s05_01t:1479_11	Vipāko assa pāṭhassa atthīti vipāko. Sesesupi assatthiattho gahetabbo. Atha vā lokiyādiattho	14791	
PA_tika-s05_01t:1479_12	mukhyattho, taṃvācakasuttampi ṭhānyūpacārena vuttaṃ. Buddhādīnaṃ guṇe abhitthavati	14791	
PA_tika-s05_01t:1479_13	etena suttappadesenāti thavo, suttappadeso.	14791	
PA_tika-s05_01t:1480_0	“Tesu aṭṭhavīsatividhesu lokiyādīsu sāsanapaṭṭhānasuttesu katamaṃ suttaṃ lokiyaṃ	1480	
PA_tika-s05_01t:1480_1	sutta”nti pucchitabbattā “tattha katamaṃ lokiya”ntiādi vuttaṃ. Tatthāti tesu aṭṭhavīsatividhesu	1480	
PA_tika-s05_01t:1480_2	lokiyādīsu sāsanapaṭṭhānasuttesu katamaṃ suttaṃ lokiyaṃ sāsanapaṭṭhānaṃ suttanti pucchati.	1480	
PA_tika-s05_01t:1481_0	Bhikkhave, dhenuyā thanehi nikkhantaṃ sajjukhīraṃ nikkhantakkhaṇe na muccati na pariṇamati	1481	
PA_tika-s05_01t:1481_1	khīrabhāvaṃ pajahitvā dadhibhāvaṃ na pāpuṇāti, takkādiambilasamāyogato pacchā khīrabhāvaṃ	1481	
PA_tika-s05_01t:1481_2	pajahati dadhibhāvaṃ pāpuṇāti iva, evaṃ yena bālena pāpaṃ yaṃ kammaṃ kataṃ, taṃ kammaṃ	1481	
PA_tika-s05_01t:1481_3	karaṇakkhaṇe tassa bālassa apāyadukkhādinibbattāpanavasena na vipaccati. Dutiye pana	1481	
PA_tika-s05_01t:1481_4	vā tatiyādimhi vā attabhāve vipaccati. Bhasmacchanno chārikāya paṭicchanno pāvako	1481	
PA_tika-s05_01t:1481_5	aggi akkantaṃ janaṃ akkamanakkhaṇe na ḍahati. Chārikaṃ pana tāpetvā kālantare ḍahati	1481	
PA_tika-s05_01t:1481_6	iva, evaṃ yena bālena pāpaṃ yaṃ kammaṃ kataṃ, taṃ kammaṃ karaṇakkhaṇe taṃ bālaṃ apāyadukkhādinibbattāpanavasena	1481	
PA_tika-s05_01t:1481_7	ḍahāpentaṃ hutvā na anveti. Dutiye vā tatiyādimhi vā attabhāve apāyadukkhādinibbattāpanavasena	1481	
PA_tika-s05_01t:1481_8	ḍahāpentaṃ hutvā ḍahantaṃ taṃ bālaṃ taṃ anvetīti yojanā. Idaṃ “na hi…pe… pāvako”ti	1481	
PA_tika-s05_01t:1481_9	suttaṃ lokiye atthe vācakañāpakabhāvena pavattanato lokiyaṃ nāma.	1481	
PA_tika-s05_01t:1482_0	“Ettakameva lokiya”nti vattabbattā “cattārimānī”tiādi vuttaṃ. Attho pākaṭo. Idaṃ	1482	
PA_tika-s05_01t:1482_1	“cattārimāni…pe… kāḷapakkheva candimā”ti suttaṃ lokiye atthe vācakañāpakabhāvena	1482	
PA_tika-s05_01t:1482_2	pavattanato lokiyaṃ nāma.	1482	
PA_tika-s05_01t:1483_0	“Evaṃ duvidhaṃyeva lokiya”nti vattabbattā “aṭṭhime, bhikkhave, lokadhammā”tiādi vuttaṃ.	1483	
PA_tika-s05_01t:1483_1	Attho pākaṭo. Idaṃ “aṭṭhime”tiādikaṃ suttaṃ lokiyesu aṭṭhavidhesu atthesu vācakañāpakabhāvena	1483	
PA_tika-s05_01t:1483_2	pavattanato lokiyaṃ nāma.	1483	
PA_tika-s05_01t:1484_0	Nānāvidhaṃ lokiyaṃ ācariyena niddhāritaṃ, amhehi ca ñātaṃ, “katamaṃ suttaṃ lokuttara”nti	1484	
PA_tika-s05_01t:1484_1	vattabbattā “tattha katamaṃ lokuttara”ntiādi vuttaṃ. Ito paresupi esa nayo veditabbo.	1484	
PA_tika-s05_01t:1484_2	Tatthāti tesu aṭṭhavīsatividhesu lokiyādīsu suttesu.	1484	
PA_tika-s05_01t:1485_0	Chekena sārathinā sudantā assā samathaṅgatā yathā, evaṃ pahīnamānassa pahīnanavavidhamānassa	1485	
PA_tika-s05_01t:1485_1	yassa anāsavassa bhikkhuno indriyāni chabbidhāni cakkhundriyādīni samathaṅgatāni.	1485	
PA_tika-s05_01t:1485_2	Tādino tādilakkhaṇena samannāgatassa anāsavassa tassa bhikkhuno devāpi manussāpi	1485	
PA_tika-s05_01t:1485_3	pihayantīti yojanā. Idaṃ “yassindriyānī”tiādikaṃ suttaṃ lokuttare atthe vācakañāpakabhāvena	1485	
PA_tika-s05_01t:1485_4	pavattanato lokuttaraṃ nāma.	1485	
PA_tika-s05_01t:1486	“Ettakamevā”ti vattabbattā “pañcimāni bhikkhave indriyānī”tiādi vuttaṃ. Idaṃ “pañcimānī”tiādikaṃ suttampi lokuttare atthe vācakañāpakabhāvena pavattanato lokuttaraṃ nāma. (1)	148	
PA_tika-s05_01t:1487_0	“Laddhāna mānusattaṃ dve, kiccaṃ akiccameva cā”tiādikā dve gāthā vuttā. Iha gāthāsu	1487	
PA_tika-s05_01t:1487_1	“sukiccaṃ ceva puññānī”ti yaṃ gāthāpadañca “puññāni karitvāna, saggā saggaṃ vajanti	1487	
PA_tika-s05_01t:1487_2	katapuññā”ti yaṃ gāthāpadañca vuttaṃ, idaṃ gāthāpadaṃ lokiye atthe vācakañāpakabhāvena	1487	
PA_tika-s05_01t:1487_3	pavattanato lokiyaṃ nāma.	1487	
PA_tika-s05_01t:1488_0	Iha gāthāsu “saṃyojanavippahānaṃ vā”ti yaṃ gāthāpadañca “saṃyojanavippahānā, jarāmaraṇā	1488	
PA_tika-s05_01t:1488_1	vippamuccantī”ti yaṃ gāthāpadañca vuttaṃ, idaṃ gāthāpadaṃ vuttanayena lokuttaraṃ	1488	
PA_tika-s05_01t:1488_2	nāma. Idaṃ “laddhānā”tiādikaṃ vuttappakārena lokiyañca lokuttarañca.	1488	
PA_tika-s05_01t:1489_0	Bhikkhave, viññāṇe āhāre āhārapaṭibaddhe chandarāge sati nāmarūpassa avakkanti hoti.	1489	
PA_tika-s05_01t:1489_1	“Viññāṇe…pe… hotī”ti idaṃ vuttanayena lokiyaṃ nāma. “Viññāṇe…pe… nirodho”ti idaṃ	1489	
PA_tika-s05_01t:1489_2	suttaṃ lokuttaraṃ nāma. Idaṃ “viññāṇe ce bhikkhave”tiādikaṃ suttaṃ lokiye atthe ca	1489	
PA_tika-s05_01t:1489_3	lokuttare atthe ca ekadesavasena vācakañāpakavasena pavattanato lokiyañca lokuttarañca. (2)	1489	
PA_tika-s05_01t:1490_0	113. Sattaloke sabbā disā anuparigamma kvaci disāyaṃ cetasā attanā attato piyataraṃ	1490	
PA_tika-s05_01t:1490_1	aññaṃ neva ajjhagā, attāva piyataro yathā, evaṃ paresaṃ sattānaṃ puthu visuṃ visuṃ	1490	
PA_tika-s05_01t:1490_2	attāva piyo piyataro, tasmā attanova piyatarattā attakāmo attano hitakāmo paṇḍito	1490	
PA_tika-s05_01t:1490_3	sattaloko attānaṃ upamaṃ katvā paraṃ na hiṃse na hiṃseyyāti yojanā. Idaṃ “sabbā disā”tiādikaṃ	1490	
PA_tika-s05_01t:1490_4	suttaṃ sattesu vācakañāpakabhāvena pavattanato sattādhiṭṭhānaṃ nāma.	1490	
PA_tika-s05_01t:1491_0	Ye keci khīṇāsavā puggalā bhūtāva na bhavissanti, sabbe te khīṇāsavā puggalā dehaṃ	1491	
PA_tika-s05_01t:1491_1	attabhāvaṃ pahāya nibbānaṃ gamissanti. Ye ca puthujjanādayo sattā punabbhavesu bhavissanti,	1491	
PA_tika-s05_01t:1491_2	sabbe te puthujjanādayo sattā dehaṃ attabhāvaṃ pahāya paralokaṃ gamissanti, taṃ sabbajāniṃ	1491	
PA_tika-s05_01t:1491_3	sabbassa sattassa hāniṃ maraṇaṃ, vināsaṃ vā kusalo yo puggalo vijānāti, so kusalo	1491	
PA_tika-s05_01t:1491_4	puggalo taṃ sabbajāniṃ viditvā ātāpiyo brahmacariyaṃ careyyāti yojanā. Idaṃ “ye kecī”tiādikaṃ	1491	
PA_tika-s05_01t:1491_5	vuttanayena sattādhiṭṭhānaṃ.	1491	
PA_tika-s05_01t:1492_0	Sattahi aṅgehi samannāgataṃ kalyāṇamittaṃ yāvajīvaṃ kusalena puggalena na vijahitabbaṃ.	1492	
PA_tika-s05_01t:1492_1	Katamehi sattahi? Parisuddhasīlasampattiparisuddhadiṭṭhisampattīhi samannāgatattā	1492	
PA_tika-s05_01t:1492_2	piyo ca piyāyitabbo ca hoti, pāsāṇachattaṃ viya garu ca hoti, sambhāvetabbatāya bhāvanīyo	1492	
PA_tika-s05_01t:1492_3	ca hoti, “kālena vadāmi, no akālenā”tiādike pañcadhamme attani upaṭṭhāpetvā sabrahmacārīnaṃ	1492	
PA_tika-s05_01t:1492_4	vā sissānaṃ vā vinicchayaullumpanaovādadānabhāve ṭhatvā vattā ca hoti, sabrahmacārīhi	1492	
PA_tika-s05_01t:1492_5	vā sissādīhi vā vuccamāno suvaco hutvā tesaṃ vacanakkhamo ca hoti, saccapaṭiccasamuppādādigambhīraṃ	1492	
PA_tika-s05_01t:1492_6	vā aññaṃ gambhīraṃ vā kathaṃ kattā ca hoti, dhammavinayādivaseneva dīpanato aṭṭhāne	1492	
PA_tika-s05_01t:1492_7	ca na niyojako hoti. Imehi sattahi aṅgehi samannāgataṃ kalyāṇamittaṃ yāvajīvaṃ na	1492	
PA_tika-s05_01t:1492_8	vijahitabbaṃ. Idaṃ “sattahī”tiādivacanaṃ bhagavā avoca. Idaṃ “sattahī”tiādikaṃ vacanaṃ	1492	
PA_tika-s05_01t:1492_9	sugato vatvā athāparaṃ etaṃ gāthāvacanaṃ satthā avoca. Kiṃ avoca?	1492	
PA_tika-s05_01t:1493	“Piyo garu bhāvanīyo, vattā ca vacanakkhamo;	149	
PA_tika-s05_01t:1494	Gambhīrañca kathaṃ kattā, na caṭṭhāne niyojako;	149	
PA_tika-s05_01t:1495	Taṃ mittaṃ mittakāmena, yāvajīvampi seviya”nti. –	149	
PA_tika-s05_01t:1496	Etaṃ gāthāvacanaṃ satthā avocāti yojanā. “Na ca aṭṭhānayojako”ti pāṭho atthi. Idaṃ “sattahī”tiādikaṃ vacanaṃ sattādhiṭṭhānaṃ.	149	
PA_tika-s05_01t:1497_0	Loke yaṃ kāmasukhañca yaṃ idaṃ diviyaṃ sukhañca atthi, ete kāmasukhadiviyasukhā taṇhākkhayasukhassa	1497	
PA_tika-s05_01t:1497_1	soḷasiṃ kalaṃ na agghantīti yojanā. Idaṃ “yañcā”tiādikaṃ suttaṃ dhammādhiṭṭhānaṃ.	1497	
PA_tika-s05_01t:1498	Yattha nibbāne dukkhaṃ nirujjhati, sammāsambuddhadesitaṃ asokaṃ virajaṃ khemaṃ taṃ nibbānaṃ susukhaṃ vatāti yojanā. Idaṃ “susukha”ntiādikaṃ suttampi dhammādhiṭṭhānaṃ. (3)	149	
PA_tika-s05_01t:1499_0	Tīsu bhavesu sattānaṃ jananato taṇhāsaṅkhātaṃ mātarañca, pitaraṃ nissāya mānassa	1499	
PA_tika-s05_01t:1499_1	uppajjanato mānasaṅkhātaṃ pitarañca, raṭṭhe loko raṭṭhissaraṃ rājānaṃ bhajati viya	1499	
PA_tika-s05_01t:1499_2	dvinnaṃ sassatucchedadiṭṭhīnaṃ sabbadiṭṭhigatehi bhajanīyattā sassatucchedadiṭṭhisaṅkhāte	1499	
PA_tika-s05_01t:1499_3	khattiye dve rājāno ca, āyasādhako puriso raṭṭhe atthaṃ anucarati iva nandirāgassa	1499	
PA_tika-s05_01t:1499_4	dvādasāyatane anucaraṇato nandirāgasaṅkhātena anucaraṇena saha pavattanaṭṭhānaṃ dvādasāyatanasaṅkhātaṃ	1499	
PA_tika-s05_01t:1499_5	raṭṭhañca khīṇāsavo yo brāhmaṇo hanati, so brāhmaṇo hantvā anīgho niddukkho hutvā	1499	
PA_tika-s05_01t:1499_6	yātīti yojanā. Iha “mātara”ntiādigāthāyaṃ “mātaraṃ…pe… hantvā”ti idaṃ gāthāvacanaṃ	1499	
PA_tika-s05_01t:1499_7	dhammādhiṭṭhānaṃ. “Anīgho yāti brāhmaṇo”ti idaṃ gāthāvacanaṃ sattādhiṭṭhānaṃ. Idaṃ	1499	
PA_tika-s05_01t:1499_8	“mātara”ntiādikaṃ suttaṃ sattādhiṭṭhānañca dhammādhiṭṭhānañca.	1499	
PA_tika-s05_01t:1500_0	“Cattārome bhikkhave iddhipādā”ti idaṃ suttappadesavacanaṃ dhammādhiṭṭhānaṃ. So catūhi	1500	
PA_tika-s05_01t:1500_1	iddhipādehi samannāgato puggalo kāyepi karajakāyepi cittaṃ pādakajjhānacittaṃ samodahati	1500	
PA_tika-s05_01t:1500_2	pakkhipati, so puggalo dissamānakāyena gantukāmo karajakāyagatikaṃ pādakajjhānacittaṃ	1500	
PA_tika-s05_01t:1500_3	adhiṭṭhahati. Cittepi pādakajjhānacittepi kāyaṃ karajakāyaṃ samodahati pakkhipati,	1500	
PA_tika-s05_01t:1500_4	so puggalo sīghaṃ aññaṃ gantukāmo pādakajjhānacittagatikaṃ karajakāyaṃ adhiṭṭhahati.	1500	
PA_tika-s05_01t:1500_5	Kāye karajakāye sukhasaññañca sukhavihārasaññañca lahusaññañca lahugamanasaññañca	1500	
PA_tika-s05_01t:1500_6	okkamitvā aññaṃ gamaneyyaṃ icchitaṭṭhānaṃ ekacittakkhaṇeneva ca gantvā upasampajja	1500	
PA_tika-s05_01t:1500_7	viharati. Idaṃ “so”tiādikaṃ suttappadesavacanaṃ sattādhiṭṭhānaṃ. Idaṃ “cattārome”tiādikaṃ	1500	
PA_tika-s05_01t:1500_8	suttaṃ sattādhiṭṭhānañca dhammādhiṭṭhānañca. (4)	1500	
PA_tika-s05_01t:1501_0	114. Yaṃ sabbaññutañāṇaṃ lokuttaraṃ lokaṃ uttaritvā abhibhavitvā ṭhitaṃ, yena sabbaññutaññāṇena	1501	
PA_tika-s05_01t:1501_1	bhagavā “sabbaññū”ti vuccati, tassa sabbaññutaññāṇassa parihānaṃ natthi, taṃ sabbaññutaññāṇaṃ	1501	
PA_tika-s05_01t:1501_2	sabbakāle jānituṃ āvajjanakāle pavattatīti yojanā. Idaṃ “yaṃ ta”ntiādikaṃ ñāṇe atthe	1501	
PA_tika-s05_01t:1501_3	vācakañāpakabhāvenapi pavattanato ñāṇaṃ nāma.	1501	
PA_tika-s05_01t:1502_0	Yāya nibbānagāminiyā maggapaññāya jātimaraṇasaṅkhayaṃ pajānāti, sā nibbānagāminī	1502	
PA_tika-s05_01t:1502_1	maggapaññā sabbāhi lokiyāhi paññāhi seṭṭhā pasatthāti yojanā. Idaṃ “paññā hī”tiādikaṃ	1502	
PA_tika-s05_01t:1502_2	vuttanayena ñāṇaṃ nāma.	1502	
PA_tika-s05_01t:1503_0	“Dhotaka, vo tumhākaṃ santiṃ ahaṃ kittayissāmī”ti bhagavā avoca. “Diṭṭhe dhamme dukkhādidhamme	1503	
PA_tika-s05_01t:1503_1	vā attabhāve vā sato aniccānupassanādisatisampanno hutvā caraṃ caranto yogāvacaro	1503	
PA_tika-s05_01t:1503_2	anītihaṃ yaṃ santiṃ yaṃ nibbānaṃ ariyamaggena viditvā loke saṃsāraloke visattikaṃ	1503	
PA_tika-s05_01t:1503_3	visappakaṃ taṇhaṃ tare tareyyā”ti bhagavā avoca.	1503	
PA_tika-s05_01t:1504_0	Dhotako bhagavantaṃ vadati “mahesi mahante sīlakkhandhādī esanasīla, gotama, sato	1504	
PA_tika-s05_01t:1504_1	‘sabbe saṅkhārā aniccā’tiādisaraṇasampanno hutvā caraṃ caranto yogāvacaro uttamaṃ	1504	
PA_tika-s05_01t:1504_2	yaṃ santiṃ yaṃ nibbānaṃ ariyamaggena viditvā loke saṃsāraloke visattikaṃ taṇhaṃ tare	1504	
PA_tika-s05_01t:1504_3	tareyyāti tañca vacanaṃ tañca santiṃ nibbānaṃ ahaṃ abhinandāmi abhipatthayāmi, mahesi	1504	
PA_tika-s05_01t:1504_4	tvaṃ, yañca sampajānāsī”ti dhotako bhagavantaṃ vadati.	1504	
PA_tika-s05_01t:1505_0	“Dhotakā”ti ālapitvā bhagavā dhotakaṃ avoca. “Uddhaṃ anāgataṃ upari adho atītaṃ heṭṭhā	1505	
PA_tika-s05_01t:1505_1	ca tiriyañcāpi majjhe paccuppannaṃ parito ca loke saṃsāraloke etaṃ taṇhaṃ bhavābhavāya	1505	
PA_tika-s05_01t:1505_2	khuddakabhavamahantabhavatthāya saṅgo laggoti viditvā vicaranto tvaṃ taṇhaṃ mākāsi	1505	
PA_tika-s05_01t:1505_3	mā akāsī”ti bhagavā dhotakaṃ avocāti yojanā. Idaṃ “kittayissāmī”tiādikaṃ ñeyye visaye	1505	
PA_tika-s05_01t:1505_4	atthe vācakañāpakabhāvena pavattanato ñeyyaṃ nāma.	1505	
PA_tika-s05_01t:1506_0	“Ettakamevā”ti vattabbattā “catunnaṃ bhikkhave”tiādi vuttaṃ. Bhikkhave, catunnaṃ	1506	
PA_tika-s05_01t:1506_1	ariyasaccānaṃ ariyabhāvakarānaṃ saccānaṃ ananubodhā abujjhanena appaṭivedhā appaṭivijjhanena	1506	
PA_tika-s05_01t:1506_2	evaṃ iminā kāraṇena mamañceva tumhākañca dīghamaddhānaṃ idaṃ sandhāvitaṃ sandhāvanaṃ,	1506	
PA_tika-s05_01t:1506_3	idaṃ saṃsaritaṃ saṃsaraṇaṃ ahosīti, bhikkhave, ajja tayidaṃ taṃ idaṃ dukkhaṃ ariyasaccaṃ	1506	
PA_tika-s05_01t:1506_4	mayā anubuddhaṃ paṭividdhaṃ…pe… tayidaṃ taṃ idaṃ dukkhanirodhagāminī paṭipadā ariyasaccaṃ	1506	
PA_tika-s05_01t:1506_5	mayā anubuddhaṃ paṭividdhaṃ, mama bhavataṇhā ucchinnā, bhavanetti taṇhā khīṇā, idāni	1506	
PA_tika-s05_01t:1506_6	mama punabbhavo natthi, iti idaṃ “catunna”ntiādikaṃ bhagavā avoca, sugato idaṃ “catunna”ntiādikaṃ	1506	
PA_tika-s05_01t:1506_7	vatvā athāparaṃ etaṃ “catunna”ntiādigāthāvacanaṃ satthā avocāti yojetvā gāthāyañca	1506	
PA_tika-s05_01t:1506_8	tatheva yojanā kātabbā. Idaṃ “catunna”ntiādikaṃ vuttanayena ñeyyaṃ nāma. (5)	1506	
PA_tika-s05_01t:1507	“Rūpaṃ aniccaṃ…pe… viññāṇaṃ anicca”nti idaṃ suttaṃ ñeyye rūpādidhamme vācakañāpakabhāvena pavattanato ñeyyaṃ nāma.	150	
PA_tika-s05_01t:1508_0	Evaṃ “rūpaṃ anicca”ntiādinā pakārena jānaṃ jānanto evaṃ “rūpaṃ anicca”ntiādinā pakārena	1508	
PA_tika-s05_01t:1508_1	passaṃ passanto ariyasāvako ariyassa bhagavato sāvako “idaṃ rūpaṃ anicca”nti rūpaṃ	1508	
PA_tika-s05_01t:1508_2	passati, “ayaṃ vedanā aniccā”ti vedanaṃ passati, “ayaṃ saññā aniccā”ti saññaṃ passati,	1508	
PA_tika-s05_01t:1508_3	“ime saṅkhārā aniccā”ti saṅkhāre passati, “idaṃ viññāṇaṃ anicca”nti viññāṇaṃ passati.	1508	
PA_tika-s05_01t:1508_4	Iti idaṃ suttaṃ rūpādipassane ñāṇe vācakañāpakabhāvena pavattanato ñāṇaṃ nāma.	1508	
PA_tika-s05_01t:1509_0	So “rūpaṃ anicca”ntiādinā pakārena passanto ariyasāvako rūpena rūparāgena parimuccati…pe…	1509	
PA_tika-s05_01t:1509_1	viññāṇamhā viññāṇarāgamhā parimuccatīti dukkhasmā parimuccatīti ahaṃ vadāmīti yojanā.	1509	
PA_tika-s05_01t:1509_2	Idaṃ “so parimuccatī”tiādikaṃ suttaṃ ñāṇe ca ñeyye ca vācakañāpakabhāvena pavattanato	1509	
PA_tika-s05_01t:1509_3	ñāṇañca ñeyyañca hoti.	1509	
PA_tika-s05_01t:1510_0	Sabbe pañcakkhandhā paccayehi saṅkharitattā saṅkhārā ādiantavantabhāvato, aniccantikabhāvato,	1510	
PA_tika-s05_01t:1510_1	tāvakālikabhāvato ca khaṇaparittabhāvato aniccā bhavanti. Idaṃ “sabbe saṅkhārā aniccā”ti	1510	
PA_tika-s05_01t:1510_2	suttappadesavacanaṃ vuttanayena ñeyyaṃ nāma. Yadā vipassanākaraṇakāle paññāya vipassanāpaññāya	1510	
PA_tika-s05_01t:1510_3	passati aniccatādikaṃ passati. Idaṃ “yadā paññāya passatī”ti suttappadesavacanaṃ	1510	
PA_tika-s05_01t:1510_4	ñāṇaṃ nāma. Atha passanakkhaṇe dukkhe pañcakkhandhe vipassako nibbindati, nibbindanto	1510	
PA_tika-s05_01t:1510_5	puggalo dukkhādijānanādivasena cattāri saccāni paṭivijjhati, eso catusaccapaṭivedho	1510	
PA_tika-s05_01t:1510_6	visuddhiyā visuddhatthāya maggoti. Idaṃ “athā”tiādikaṃ suttappadesavacanaṃ ñāṇañca ñeyyañca hoti.	1510	
PA_tika-s05_01t:1511_0	Soṇāti soṇaṃ ālapati. Samaṇā bāhirakasamaṇā brāhmaṇā jātibrāhmaṇā aniccena rūpena,	1511	
PA_tika-s05_01t:1511_1	dukkhena rūpena, vipariṇāmadhammena rūpena “ahaṃ parehi seyyo uttamo asmī”ti vā samanupassanti,	1511	
PA_tika-s05_01t:1511_2	“ahaṃ parena sadiso samāno asmī”ti vā samanupassanti, “ahaṃ parato hīno lāmako asmī”ti	1511	
PA_tika-s05_01t:1511_3	vā samanupassanti, yathābhūtassa adassanā aññatra vajjetvā aññaṃ kiṃ nāma kāraṇaṃ	1511	
PA_tika-s05_01t:1511_4	siyā, yathābhūtaṃ adassanato tāva samanupassanassa aññaṃ kāraṇaṃ natthi, yathābhūtaṃ	1511	
PA_tika-s05_01t:1511_5	adassanameva kāraṇanti veditabbaṃ. “Aniccāya vedanāyā”tiādīsupi iminā vuttanayena	1511	
PA_tika-s05_01t:1511_6	vuttanayānusārena yojanā kātabbā. Idaṃ “ye hi kecī”tiādikaṃ suttappadesavacanaṃ ñeyyaṃ	1511	
PA_tika-s05_01t:1511_7	nāma. “Ye ca kho kecī”tiādiko sukkapakkho pana vuttavipariyāyena veditabbo. Idaṃ	1511	
PA_tika-s05_01t:1511_8	“ye ca kho”tiādikaṃ suttappadesavacanaṃ ñāṇaṃ nāma. Idaṃ “ye hi kecī”tiādikaṃ suttaṃ	1511	
PA_tika-s05_01t:1511_9	ñāṇe ca ñeyye ca atthe vācakañāpakabhāvena pavattanato ñāṇañca ñeyyañca hoti. (6)	1511	
PA_tika-s05_01t:1512_0	Nānāvidhaṃ ñāṇañca ñeyyañca sāsanapaṭṭhānasuttaṃ ācariyena niddhāritaṃ, amhehi ca	1512	
PA_tika-s05_01t:1512_1	ñātaṃ, “katamaṃ dassana”nti pucchitabbattā “tattha katamaṃ dassana”ntiādi vuttaṃ.	1512	
PA_tika-s05_01t:1512_2	Tatthāti tesu lokiyādīsu aṭṭhavīsatividhesu sāsanapaṭṭhānesu suttesu katamaṃ suttaṃ	1512	
PA_tika-s05_01t:1512_3	dassanaṃ nāmāti pucchati.	1512	
PA_tika-s05_01t:1513_0	115. Gambhīrapaññena sabbaññubuddhena sudesitāni saṅkhepavitthārādīhi tehi tehi nayehi	1513	
PA_tika-s05_01t:1513_1	suṭṭhu desitāni ariyasaccāni ye bhāvitabhāvanā ariyapuggalā paññāobhāsena vibhāvayanti,	1513	
PA_tika-s05_01t:1513_2	te bhāvitabhāvanā ariyapuggalā devarajjacakkavattirajjādipamādaṭṭhānaṃ āgamma bhusaṃ	1513	
PA_tika-s05_01t:1513_3	pamattā kiñcāpi honti, tathāpi te bhāvitabhāvanā ariyapuggalā sotāpattimaggañāṇena	1513	
PA_tika-s05_01t:1513_4	abhisaṅkhāraviññāṇassa nirodhena aṭṭhamabhavādīsu uppajjanārahānaṃ nāmarūpānaṃ niruddhattā	1513	
PA_tika-s05_01t:1513_5	aṭṭhamakkhattuvasena aṭṭhamaṃ bhavaṃ na ādiyantīti yojanā. Idaṃ “ye ariyasaccānī”tiādikaṃ	1513	
PA_tika-s05_01t:1513_6	suttaṃ dassane paṭhamamaggañāṇe vācakañāpakabhāvena pavattanato dassanaṃ nāma.	1513	
PA_tika-s05_01t:1514_0	Nagaradvārabāhathirakaraṇatthaṃ ummārabbhantare pathaviyaṃ aṭṭhahatthadasahatthappamāṇaṃ	1514	
PA_tika-s05_01t:1514_1	āvāṭaṃ khaṇitvā tasmiṃ āvāṭe ussāpitattā pathavissito pathavinissito antopathavinissito	1514	
PA_tika-s05_01t:1514_2	indakhīlo sāradārumayo thambho catubbhi catūhi disāhi āgatehi vātehi mahāvātehi asampakampiyo	1514	
PA_tika-s05_01t:1514_3	sampakampituṃ asakkuṇeyyo siyā yathā, yo sappuriso ariyasaccāni avecca passati, taṃ	1514	
PA_tika-s05_01t:1514_4	sappurisaṃ sabbatitthiyavādavātehi asampakampiyattā tathūpamaṃ ahaṃ vadāmīti yojanā.	1514	
PA_tika-s05_01t:1514_5	Idaṃ “yathindakhīlo”tiādikaṃ suttaṃ vuttanayena dassanaṃ nāma.	1514	
PA_tika-s05_01t:1515_0	Bhikkhave, catūhi sotāpattiyaṅgehi samannāgato ariyasāvako ariyassa bhagavato sammāsambuddhassa	1515	
PA_tika-s05_01t:1515_1	sāvako ācikkhituṃ ākaṅkhamāno hutvā attanāva sayameva attānaṃ byākareyya “bho, mama	1515	
PA_tika-s05_01t:1515_2	atta ahaṃ idāni khīṇanirayo amhi, khīṇatiracchānayoni amhi…pe…. dukkhassantaṃ karissāmī”ti	1515	
PA_tika-s05_01t:1515_3	byākareyya. Caturaṅgasarūpaṃ dassetuṃ “katamehi catūhī”tiādi vuttaṃ. Idaṃ “catūhī”tiādikaṃ dassanaṃ nāma.	1515	
PA_tika-s05_01t:1516	Nānāvidhaṃ dassanaṃ niddhāritaṃ, “katamā bhāvanā”ti pucchitabbattā “tattha katamā bhāvanā”tiādi vuttaṃ.	151	
PA_tika-s05_01t:1517_0	Idha sāsane yassa ariyasāvakassa ajjhattaṃ kāmabhave nibbattāpakānaṃ orambhāgiyasaṃyojanānaṃ	1517	
PA_tika-s05_01t:1517_1	pajahanavasena ca bahiddhā rūpārūpabhavesu nibbattāpakānaṃ uddhambhāgiyasaṃyojanānaṃ	1517	
PA_tika-s05_01t:1517_2	pajahanavasena ca indriyāni saddhindriyādīni indriyāni subhāvitāni ariyamaggabhāvanāvasena	1517	
PA_tika-s05_01t:1517_3	suṭṭhu bhāvitāni bhavanti, bhāvito bhāvitamaggo sa danto so ariyasāvako imaṃ lokañca	1517	
PA_tika-s05_01t:1517_4	paraṃ lokañca nibbijjha nibbijjhitvā paṭivijjhitvā kālaṃ maraṇakāle, kālaṃkiriyaṃ	1517	
PA_tika-s05_01t:1517_5	vā kaṅkhati patthetīti yojanā. Ayaṃ “yassindriyānī”tiādikā pāḷi bhāvanāya vācakañāpakabhāvena	1517	
PA_tika-s05_01t:1517_6	pavattanato bhāvanā nāma.	1517	
PA_tika-s05_01t:1518_0	Dhammapadāni jhānavipassanāmaggaphalanibbānadhammakoṭṭhāsāni. Anabhijjhā dhammapadaṃ	1518	
PA_tika-s05_01t:1518_1	anabhijjhāsīsena adhigatajhānavipassanāmagganibbānadhammapadaṃ koṭṭhāsaṃ. Esa nayo	1518	
PA_tika-s05_01t:1518_2	sesesupi. Ayaṃ “cattārimānī”tiādikā pāḷi vuttanayena bhāvanā nāma. (7)	1518	
PA_tika-s05_01t:1519_0	Devaputta chindanto puggalo pañca orambhāgiyasaṃyojanāni heṭṭhā maggattayena chinde	1519	
PA_tika-s05_01t:1519_1	chindeyya, pajahanto puggalo pañca uddhambhāgiyasaṃyojanāni arahattamaggena jahe	1519	
PA_tika-s05_01t:1519_2	pajaheyya, bhāvayanto puggalo pañca saddhindriyādīni ca uttari bhāvaye bhāveyya.	1519	
PA_tika-s05_01t:1519_3	Pañcasaṅgātigo rāgasaṅgadosasaṅgamohasaṅgamānasaṅgadiṭṭhisaṅgātigo bhikkhu oghatiṇṇoti	1519	
PA_tika-s05_01t:1519_4	kāmoghabhavoghadiṭṭhoghaavijjoghatiṇṇoti vuccati kathīyatīti yojanā. “Pañca chinde	1519	
PA_tika-s05_01t:1519_5	pañca jahe”ti idaṃ vacanaṃ dassanaṃ nāma. “Pañca cuttari…pe… vuccatī”ti ayaṃ pāḷi	1519	
PA_tika-s05_01t:1519_6	bhāvanā nāma. Idaṃ “pañcā”tiādikaṃ suttaṃ dassanañca bhāvanā ca hoti.	1519	
PA_tika-s05_01t:1520	“Tīṇimāni, bhikkhave”tiādīsu yojanā pākaṭā. (8)	152	
PA_tika-s05_01t:1521	116. “Sabbapāpassa akaraṇaṃ…pe… buddhāna sāsana”nti idaṃ suttaṃ sammāsambuddhassa vacanabhāvato sakavacanaṃ nāma. Attho heṭṭhā vuttova.	152	
PA_tika-s05_01t:1522_0	Bhikkhave, bālassa bālalakkhaṇāni bālaupalakkhaṇakāraṇāni bālanimittāni “ayaṃ bālo”ti	1522	
PA_tika-s05_01t:1522_1	gahaṇakāraṇāni bālāpadānāni bālassa apadānāni porāṇāni viruḷhāni kammāni yehi bālalakkhaṇādīhi	1522	
PA_tika-s05_01t:1522_2	bālaṃ “bālo”ti pare paṇḍitā sañjānanti, imāni bālalakkhaṇāni mayā vuccamānāni tīṇi.	1522	
PA_tika-s05_01t:1522_3	Katamāni tīṇi? Bhikkhave, bālo duccintitacintī ca duccintitaṃ abhijjhābyāpādamicchādassanaṃ	1522	
PA_tika-s05_01t:1522_4	cintī ca hoti, dubbhāsitabhāsī dubbhāsitaṃ musāvādādiṃ bhāsī ca hoti. dukkaṭakammakārī	1522	
PA_tika-s05_01t:1522_5	ca dukkaṭaṃ pāṇātipātādikammaṃ kārī ca hoti. Bhikkhave, bālassa…pe… bālāpadānāni	1522	
PA_tika-s05_01t:1522_6	iminā mayā vuttāni tīṇi kho bhavanti. Sukkapakkho pana vuttavipariyāyena veditabbo.	1522	
PA_tika-s05_01t:1522_7	Idaṃ “tīṇimāni bhikkhave”tiādikaṃ vacanaṃ sammāsambuddhassa vacanabhāvato sakavacanaṃ nāma.	1522	
PA_tika-s05_01t:1523_0	Pathavīsamo vitthato sambodho nāma natthi. Pātaṃ vuṭṭhaṃ udakaṃ ābhuso lābhi gaṇhātīti	1523	
PA_tika-s05_01t:1523_1	pātālo, pātālena samo pātālasamo ninno na vijjati. Merusamo unnato natthi, cakkavattisadiso	1523	
PA_tika-s05_01t:1523_2	poriso natthīti yojanā. Idaṃ “pathavīsamo”tiādikaṃ vacanaṃ parassa devassa vacanabhāvato paravacanaṃ hoti.	1523	
PA_tika-s05_01t:1524_0	“Devānaṃ inda, tava subhāsitena jayo hotī”ti vatvā “vepacitti, tava subhāsitena jayo	1524	
PA_tika-s05_01t:1524_1	hotū”ti vatvā “vepacitti, tvaṃ gāthaṃ bhaṇa bhaṇāhī”ti avoca. Bhikkhave, atha kho	1524	
PA_tika-s05_01t:1524_2	asurindo vepacitti imaṃ vuccamānaṃ gāthaṃ abhāsi “te paṭisedhako no ce assa no ce	1524	
PA_tika-s05_01t:1524_3	bhaveyya, evaṃ sati bālā bhiyyo pakujjheyyuṃ, tasmā dhīro paṇḍito bhusena daṇḍena bālaṃ nisedhaye”ti.	1524	
PA_tika-s05_01t:1525_0	Gāthāya, bhikkhave, asurindena vepacittinā bhāsitāya asurā anumodiṃsu, devā tuṇhī	1525	
PA_tika-s05_01t:1525_1	ahesuṃ. Bhikkhave, atha kho asurindo vepacitti devānaṃ indaṃ sakkaṃ etaṃ vacanaṃ	1525	
PA_tika-s05_01t:1525_2	avoca “devānaminda, tvaṃ gāthaṃ bhaṇa bhaṇāhī”ti etaṃ vacanaṃ avoca. Bhikkhave, atha	1525	
PA_tika-s05_01t:1525_3	kho devānamindo sakko imaṃ gāthaṃ abhāsi “bālassa paṭisedhanaṃ paraṃ paccatthikaṃ	1525	
PA_tika-s05_01t:1525_4	saṅkupitaṃ ñatvā sato satimā yo paṇḍito kodhato upasammati, tassa paṇḍitassa etadeva	1525	
PA_tika-s05_01t:1525_5	upasamaṃ varanti ahaṃ maññe”ti.	1525	
PA_tika-s05_01t:1526_0	Gāthāya, bhikkhave, devānamindena sakkena bhāsitāya devā anumodiṃsu, asurā tuṇhī	1526	
PA_tika-s05_01t:1526_1	ahesuṃ. Bhikkhave, atha kho devānamindo sakko asurindaṃ vepacittiṃ etaṃ vacanaṃ avoca	1526	
PA_tika-s05_01t:1526_2	“vepacitti, tvaṃ gāthaṃ bhaṇāhī”ti etaṃ vacanaṃ avoca. Bhikkhave, atha kho asurindo	1526	
PA_tika-s05_01t:1526_3	vepacitti imaṃ gāthaṃ abhāsi “vāsava yadā titikkhati, tadā naṃ titikkhantaṃ puggalaṃ	1526	
PA_tika-s05_01t:1526_4	bālo “ayaṃ me bhayā titikkhatī”ti maññati, titikkhāya etadeva vajjaṃ ahaṃ passāmi.	1526	
PA_tika-s05_01t:1526_5	Vāsava gogaṇo palāyinaṃ gavaṃ ajjhottharati iva, evaṃ dummedho khamantaṃ bhiyyo ajjhāruhati ajjhottharati.	1526	
PA_tika-s05_01t:1527_0	Gāthāya, bhikkhave, asurindena vepacittinā bhāsitāya asurā anumodiṃsu, devā tuṇhī	1527	
PA_tika-s05_01t:1527_1	ahesuṃ. Jāyamāne ca goyuddhe paṭhamaṃ dveyeva goṇā yujjhanti, gogaṇo pana yāva eko	1527	
PA_tika-s05_01t:1527_2	goṇo na palāyati, tāva olokentova tiṭṭhati. Yadā ca eko goṇo palāyati, tadā sabbo	1527	
PA_tika-s05_01t:1527_3	goṇo taṃ palāyinaṃ gavaṃ bhiyyo ajjhottharatīti goyuddhasabhāvo veditabbo. “Atha	1527	
PA_tika-s05_01t:1527_4	kho”tiādīnaṃ yojanattho pākaṭo.	1527	
PA_tika-s05_01t:1528_0	Vepacitti, yo puggalo titikkhati, taṃ khamantaṃ puggalaṃ “ayaṃ me bhayā titikkhatī”ti	1528	
PA_tika-s05_01t:1528_1	kāmaṃ maññatu vā, mā maññatu vā, taṃ maññanaṃ nipphalameva. Atthā sadatthaparamā	1528	
PA_tika-s05_01t:1528_2	bhavanti. Khantyā khantito bhiyyo sadattho nāma na vijjati.	1528	
PA_tika-s05_01t:1529	Yo balavā santo dubbalassa have titikkhatīti tassa balavantassa taṃ titikkhanaṃ paramaṃ khantinti sappurisā āhu, dubbalo niccaṃ khamati eva.	152	
PA_tika-s05_01t:1530_0	Yassa bālassa bālabalaṃ atthi, tassa bālassa bālabalaṃ “abala”nti sappurisā āhu,	1530	
PA_tika-s05_01t:1530_1	yassa dhammaguttassa yaṃ balaṃ atthi, tassa dhammaguttassa tassa balassa paṭivattā	1530	
PA_tika-s05_01t:1530_2	paṭippharitvā vattā na vijjati.	1530	
PA_tika-s05_01t:1531_0	Vepacitti, yo puggalo kuddhaṃ paṭhamaṃ kujjhantassa paṭikujjhati, so paṭikujjhanto	1531	
PA_tika-s05_01t:1531_1	puggalo tena paṭikujjhanena tassa paṭhamaṃ kujjhantassa pāpapuggalassa pāpapuggalato	1531	
PA_tika-s05_01t:1531_2	pāpiyo eva pāpataro hīnataro eva bhave.	1531	
PA_tika-s05_01t:1532_0	Vepacitti, yo sappuriso sato satimā paraṃ saṅkupitaṃ ñatvā paṭhamaṃ kujjhantassa	1532	
PA_tika-s05_01t:1532_1	appaṭikujjhantova bhave, so sappuriso dujjayaṃ saṅgāmaṃ jeti nāma, attano ca parassa	1532	
PA_tika-s05_01t:1532_2	ca ubhinnaṃ atthaṃ carati nāma.	1532	
PA_tika-s05_01t:1533_0	Attano ca parassa ca tikicchantānaṃ ubhinnaṃ kodho upasammati, ye janā dhammassa	1533	
PA_tika-s05_01t:1533_1	khantidhammassa atthe, catusaccadhamme vā akovidā bhavanti, te janā khamantaṃ sappurisaṃ	1533	
PA_tika-s05_01t:1533_2	“ayaṃ bālo”ti maññanti, tesaṃ akovidānaṃ janānaṃ taṃ maññanaṃ nipphalanti.	1533	
PA_tika-s05_01t:1534_0	Gāthāsu, bhikkhave, devānamindena sakkena bhāsitāsu devā anumodiṃsu, asurā tuṇhī	1534	
PA_tika-s05_01t:1534_1	ahesunti yojanā. Idaṃ “bhiyyo bālā”tiādikaṃ vacanaṃ sakkavepacittīnaṃ vacanabhāvato	1534	
PA_tika-s05_01t:1534_2	paravacanaṃ nāma. (9)	1534	
PA_tika-s05_01t:1535_0	117. Pattaṃ etarahi adhigataṃ yañca kāmūpakaraṇaṃ, āyatiṃ pattabbaṃ adhigataṃ yañca	1535	
PA_tika-s05_01t:1535_1	kāmūpakaraṇaṃ atthi, etaṃ ubhayaṃ rajānukiṇṇaṃ rāgarajādikiṇṇaṃ iti āturassa āturānaṃyeva	1535	
PA_tika-s05_01t:1535_2	puggalānaṃ santike anusikkhato anusikkhantassa sikkhāsārā hutvā upaṭṭhahanti, sīlaṃ	1535	
PA_tika-s05_01t:1535_3	vataṃ jīvitaṃ brahmacariyaṃ ime sikkhāsārā hutvā upaṭṭhahantīti ye upaṭṭhānasārā	1535	
PA_tika-s05_01t:1535_4	puggalā sārato gahetvā ṭhitā. Ettha sīlaṃ nāma “na karomī”ti oramaṇaṃ. Vataṃ nāma	1535	
PA_tika-s05_01t:1535_5	bhojanakiccakaraṇādi. Jīvitaṃ nāma ājīvo. Brahmacariyaṃ nāma methunavirativisesabhāvo	1535	
PA_tika-s05_01t:1535_6	veditabbo. Tesaṃ upaṭṭhānasārānaṃ puggalānaṃ ayaṃ vādo eko paṭhamo anto lāmako. Ye	1535	
PA_tika-s05_01t:1535_7	ca puggalā “kāmesu doso natthī”ti evaṃvādino evaṃdiṭṭhino hutvā ṭhitā, tesaṃ puggalānaṃ	1535	
PA_tika-s05_01t:1535_8	ayaṃ vādo eko dutiyo anto lāmako. Iccete ubho antā antavādā puggalā kaṭasivaḍḍhanā	1535	
PA_tika-s05_01t:1535_9	kaṭasiyo diṭṭhiṃ vaḍḍhenti. Ete ubho ante attakilamathānuyoge kāmasukhallikānuyoge	1535	
PA_tika-s05_01t:1535_10	eke puggalā anabhiññāya olīyanti, eke puggalā atidhāvantīti yojanā. Idaṃ “yañca patta”ntiādikaṃ	15351	
PA_tika-s05_01t:1535_11	vacanaṃ paresaṃ puggalānaṃ vacanabhāvato paravacanaṃ nāma.	15351	
PA_tika-s05_01t:1536_0	Ye ca sammādiṭṭhipuggalā te ubho ante attakilamathānuyogakāmasukhallikānuyoge abhiññāya	1536	
PA_tika-s05_01t:1536_1	tatra ca ante na ahesuṃ. Tena ca abhijānanena te ubho ante na amaññiṃsu, tesaṃ sammādiṭṭhipuggalānaṃ	1536	
PA_tika-s05_01t:1536_2	vaṭṭaṃ tividhaṃ vaṭṭaṃ paññāpanāya natthi. Iti evaṃ idaṃ “ye cā”tiādikaṃ vacanaṃ	1536	
PA_tika-s05_01t:1536_3	bhagavato vacanabhāvato sakavacanaṃ nāma. Ayaṃ udāno “yañca pattaṃ…pe… paññāpanāyā”ti	1536	
PA_tika-s05_01t:1536_4	ayaṃ udāno vuttanayena sakavacanañca paravacanañca hoti.	1536	
PA_tika-s05_01t:1537_0	Pasenadi nāma kosalo kosalissaro rājā bhagavantaṃ etaṃ “idha mayhaṃ…pe… tesaṃ piyo	1537	
PA_tika-s05_01t:1537_1	attā”ti vacanaṃ avoca. Bhante, idha rahogatassa paṭisallīnassa mayhaṃ mama cetaso	1537	
PA_tika-s05_01t:1537_2	cittassa evaṃ parivitakko udapādi, kesaṃ sattānaṃ attā piyo nu kho, kesaṃ sattānaṃ	1537	
PA_tika-s05_01t:1537_3	attā appiyo nu kho iti etaṃ parivitakkanaṃ udapādi. Bhante, tassa mayhaṃ etaṃ parivitakkanaṃ	1537	
PA_tika-s05_01t:1537_4	ahosi, ye ca keci sattā kāyena duccaritaṃ caranti kho…pe… manasā duccaritaṃ caranti	1537	
PA_tika-s05_01t:1537_5	kho, tesaṃ sattānaṃ attā appiyo kho. Te duccaritaṃ carantā sattā “no attā piyo”ti	1537	
PA_tika-s05_01t:1537_6	evaṃ kiñcāpi vadeyyuṃ, atha kho tesaṃ duccaritaṃ carantānaṃ sattānaṃ attā appiyova.	1537	
PA_tika-s05_01t:1537_7	Taṃ kissa hetu? Appiyo appiyassa anatthāya yaṃ duccaritaṃ kareyya, taṃ duccaritaṃ	1537	
PA_tika-s05_01t:1537_8	te duccaritaṃ carantā sattā attanāva. sayameva. Attano anatthāya hi yasmā karonti,	1537	
PA_tika-s05_01t:1537_9	tasmā tesaṃ duccaritaṃ carantānaṃ sattānaṃ attā appiyovāti etaṃ parivitakkanaṃ ahosi.	1537	
PA_tika-s05_01t:1538_0	Bhante, ye ca keci sattā kāyena sucaritaṃ caranti kho…pe… manasā sucaritaṃ caranti	1538	
PA_tika-s05_01t:1538_1	kho, tesaṃ sucaritaṃ carantānaṃ sattānaṃ attā piyo kho, te sucaritaṃ carantā sattā	1538	
PA_tika-s05_01t:1538_2	“no attā appiyo”ti evaṃ kiñcāpi vadeyyuṃ, atha kho tesaṃ sucaritaṃ carantānaṃ sattānaṃ	1538	
PA_tika-s05_01t:1538_3	attā piyova. Taṃ kissa hetu? Piyo piyassa atthāya yaṃ sucaritaṃ careyya, taṃ sucaritaṃ	1538	
PA_tika-s05_01t:1538_4	te sucaritaṃ carantā sattā attanāva sayameva attano atthāya hi yasmā karonti, tasmā	1538	
PA_tika-s05_01t:1538_5	tesaṃ sucaritaṃ carantānaṃ sattānaṃ attā piyovāti etaṃ parivitakkanaṃ ahosi. Etaṃ	1538	
PA_tika-s05_01t:1538_6	vacanaṃ avocāti yojanā.	1538	
PA_tika-s05_01t:1539	“Evametaṃ mahārājā”ti vacanaṃ paṭhamaṃ vatvā “ye hi kecī”tiādike bhagavato vuttavacanepi yojanā tatheva kātabbā.	153	
PA_tika-s05_01t:1540_0	Gāthāsu pana yo paṇḍito attānaṃ “piya”nti ce jaññā, evaṃ sati so paṇḍito naṃ attānaṃ	1540	
PA_tika-s05_01t:1540_1	pāpena kammena na saṃyuje na saṃyojeyya, taṃ vacanaṃ hi saccaṃ piyaṃ attānaṃ sulabhaṃ	1540	
PA_tika-s05_01t:1540_2	na hoti, dukkaṭakārinā sukhaṃ sulabhaṃ na hoti.	1540	
PA_tika-s05_01t:1541_0	Antakena maccunā adhipannassa mānusaṃ bhavaṃ jahato pajahantassa tassa maraṇamukhe	1541	
PA_tika-s05_01t:1541_1	ṭhitassa sattassa kiṃ sakaṃ hoti, maraṇamukhe ṭhito so satto kiñca ādāya paralokaṃ	1541	
PA_tika-s05_01t:1541_2	gacchati, chāyā gacchantaṃ sattaṃ anapāyinī iva, evaṃ assa paralokagatassa sattassa kiñca anugaṃ hoti.	1541	
PA_tika-s05_01t:1542_0	Iti bhagavā evaṃ pucchati, pucchitvā “ubho”tiādivissajjanavacanañca āha. Idha loke	1542	
PA_tika-s05_01t:1542_1	yo macco yaṃ puññañca yaṃ pāpañca ubho kamme kurute karoti, tassa paralokagatassa	1542	
PA_tika-s05_01t:1542_2	maccassa taṃ puññapāpadvayaṃ sakaṃ hoti. Paralokaṃ gato macco taṃva puññapāpadvayaṃ	1542	
PA_tika-s05_01t:1542_3	ādāya paralokaṃ gacchati, chāyā gacchantaṃ sattaṃ anapāyinī iva, evaṃ assa paralokagatassa	1542	
PA_tika-s05_01t:1542_4	maccassa taṃva puññapāpadvayaṃ anugaṃ hoti.	1542	
PA_tika-s05_01t:1543_0	Tasmā paṇḍito samparāyikaṃ samparāye phalanibbattāpakaṃ kalyāṇaṃ nicayaṃ nicayanto	1543	
PA_tika-s05_01t:1543_1	hutvā kareyya. Pāṇinaṃ paralokasmiṃ puññāni patiṭṭhā honti, iti bhagavā āhāti yojanā	1543	
PA_tika-s05_01t:1543_2	kātabbā. Idaṃ “rājā pasenadī”tiādikaṃ suttaṃ kosalarañño vacanabhāvato paravacanaṃ	1543	
PA_tika-s05_01t:1543_3	hoti. “Evametaṃ, mahārāja, evametaṃ mahārājā”tiādikā anugīti bhagavato vacanabhāvato	1543	
PA_tika-s05_01t:1543_4	sakavacanaṃ hoti. Idaṃ dvayaṃ vacanaṃ sakavacanañca paravacanañca hoti. (10)	1543	
PA_tika-s05_01t:1544_0	118. Pañhe pucchite idaṃ dukkhasaccaṃ abhiññeyyaṃ, idaṃ samudayasaccaṃ pahātabbaṃ,	1544	
PA_tika-s05_01t:1544_1	idaṃ maggasaccaṃ bhāvetabbaṃ, idaṃ nirodhasaccaṃ, phalaṃ vā sacchikātabbaṃ, ime kusalākusalā	1544	
PA_tika-s05_01t:1544_2	dhammā evaṃ kusalākusalabhāvena gahitā anavajjasāvajjabhāvena vā gahitā sukhavipākadukkhavipākabhāvena	1544	
PA_tika-s05_01t:1544_3	vā gahitā, idaṃ iṭṭhavipākaṃ idaṃ aniṭṭhavipākaṃ phalaṃ nibbattayaiti evaṃgahitānaṃ	1544	
PA_tika-s05_01t:1544_4	tesaṃ kusalākusaladhammānaṃ ayaṃ vuḍḍhi attho, ayaṃ hāni atthoti. Iti idaṃ “pañhe	1544	
PA_tika-s05_01t:1544_5	pucchite”tiādikaṃ suttaṃ vissajjanīye atthe vācakañāpakabhāvena pavattanato vissajjanīyaṃ nāma.	1544	
PA_tika-s05_01t:1545_0	“Uḷāro buddho bhagavā”ti iminā padena buddhauḷārataṃ ekaṃseneva ekakoṭṭhāseneva niddise.	1545	
PA_tika-s05_01t:1545_1	“Svākkhāto dhammo”ti iminā padena dhammasvākkhātataṃ ekaṃseneva ekakoṭṭhāseneva niddise.	1545	
PA_tika-s05_01t:1545_2	“Suppaṭipanno saṅgho”ti iminā padena saṅghasuppaṭipattiṃ ekaṃseneva ekakoṭṭhāseneva	1545	
PA_tika-s05_01t:1545_3	niddise “sabbe saṅkhārā aniccā”ti iminā padena saṅkhārāniccataṃ ekaṃseneva niddise.	1545	
PA_tika-s05_01t:1545_4	“Sabbe saṅkhārā dukkhā”ti iminā padena saṅkhāradukkhataṃ ekaṃseneva niddise. “Sabbe	1545	
PA_tika-s05_01t:1545_5	dhammā anattā”ti iminā padena dhammānattataṃ ekaṃseneva niddise. “Sabbe saṅkhārā	1545	
PA_tika-s05_01t:1545_6	anattā”ti avatvā “sabbe dhammā anattā”ti vuttena iminā padena saṅkhārehi aññaṃ yaṃ	1545	
PA_tika-s05_01t:1545_7	vā pana maggaphalanirodhasamāpattidhammajātaṃ atthi, taṃ maggaphalanirodhasamāpattidhammajātampi	1545	
PA_tika-s05_01t:1545_8	evaṃjātiyaṃ evaṃ ekaṃsabyākaraṇīyanti maggaphalanirodhasamāpattidhammajātassāpi anattataṃ	1545	
PA_tika-s05_01t:1545_9	ekaṃseneva niddiseti yojanā. Idaṃ “uḷāro”tiādikaṃ suttaṃ vissajjanīye buddhauḷāratādike	1545	
PA_tika-s05_01t:1545_10	vācakañāpakabhāvena pavattanato vissajjanīyaṃ nāma.	15451	
PA_tika-s05_01t:1546_0	Naradammasārathi ākaṅkhato te bhagavato manasā sabbaññutaññāṇasahitādimanasā vicintitaṃ	1546	
PA_tika-s05_01t:1546_1	ñeyyadhammaṃ devā manussā sabbe pāṇino na jaññā na jāneyyuṃ. Santaṃ araṇaṃ samādhiṃ	1546	
PA_tika-s05_01t:1546_2	nisevato te bhagavato manasā vicintitā kasiṇāpi sabbe pāṇino na jaññā na jāneyyuṃ.	1546	
PA_tika-s05_01t:1546_3	Kasiṇāpi vā kasiṇārammaṇāya paññāyapi na jaññā na jāneyyuṃ. Kasiṇāpīti ettha ca “kasiṇāyapī”ti	1546	
PA_tika-s05_01t:1546_4	vattabbepi ya-kāra lopavasena “kasiṇāpī”ti vuttaṃ. Atha vā “yaṃ ākaṅkhati yaṃ ākaṅkhanaṃ	1546	
PA_tika-s05_01t:1546_5	karoti, taṃ ākaṅkhanaṃ kiṃ katama”nti pucchitaṃ pañhaṃ aññesaṃ avisayattā avissajjanīyaṃ	1546	
PA_tika-s05_01t:1546_6	hotīti yojanā. Idaṃ “ākaṅkhato”tiādikaṃ suttaṃ avissajjanīye visaye vācakañāpakabhāvena	1546	
PA_tika-s05_01t:1546_7	pavattanato avissajjanīyaṃ nāma.	1546	
PA_tika-s05_01t:1547_0	Bhagavā sīlakkhandhe sīlakkhandhahetu ettako etaparimāṇo, bhagavā samādhikkhandhe	1547	
PA_tika-s05_01t:1547_1	samādhikkhandhahetu ettako etaparimāṇo, bhagavā paññākkhandhe paññākkhandhahetu ettako	1547	
PA_tika-s05_01t:1547_2	etaparimāṇo, bhagavā vimuttikkhandhe vimuttikkhandhahetu ettako etaparimāṇo, bhagavā	1547	
PA_tika-s05_01t:1547_3	vimuttiñāṇadassanakkhandhe vimuttiñāṇadassanakkhandhahetu ettako etaparimāṇo, bhagavā	1547	
PA_tika-s05_01t:1547_4	iriyāyaṃ kāyavacīsamācāre kāyavacīsamācārahetu ettako etaparimāṇo, bhagavā pabhāve	1547	
PA_tika-s05_01t:1547_5	ānubhāvahetu ettako etaparimāṇo, bhagavā hitesitāyaṃ mettāhetu ettako etaparimāṇo,	1547	
PA_tika-s05_01t:1547_6	bhagavā karuṇāyaṃ karuṇāhetu ettako etaparimāṇo, bhagavā iddhiyaṃ iddhividhahetu	1547	
PA_tika-s05_01t:1547_7	ettako etaparimāṇoti avissajjanīyoti yojanā. Idaṃ “ettako”tiādikaṃ suttaṃ avissajjanīye	1547	
PA_tika-s05_01t:1547_8	visaye vācakañāpakabhāvena pavattanato avissajjanīyaṃ nāma.	1547	
PA_tika-s05_01t:1548_0	Bhikkhave, arahato sammāsambuddhassa tathāgatassa loke uppādā uppādahetu tiṇṇaṃ ratanānaṃ	1548	
PA_tika-s05_01t:1548_1	uppādo sambhavati, āyatiṃ buddharatanassa uppādo sambhavati, ekassa buddharatanassa	1548	
PA_tika-s05_01t:1548_2	dharamānakkhaṇena hi aññassa buddharatanassa anuppajjanato āyatinti vuttaṃ, dhammaratanassa	1548	
PA_tika-s05_01t:1548_3	uppādo sambhavati, saṅgharatanassa uppādo sambhavatīti tīṇi ratanāni. “Tāni tīṇi	1548	
PA_tika-s05_01t:1548_4	ratanāni guṇato kiṃpamāṇānī”ti pucchite sati tāni tīṇi ratanāni guṇato etaparimāṇānīti	1548	
PA_tika-s05_01t:1548_5	na vissajjitabbānīti yojanā. Idaṃ “tathāgatassā”tiādikaṃ suttaṃ avissajjanīye visaye	1548	
PA_tika-s05_01t:1548_6	vācakañāpakabhāvena pavattanato avissajjanīyaṃ nāma.	1548	
PA_tika-s05_01t:1549_0	Buddhavisayo puggalaparo puggalapadhāno pañho avissajjanīyo, buddhavisayāva puggalaparoparaññutā	1549	
PA_tika-s05_01t:1549_1	avissajjanīyā. Bhikkhave, avijjānīvaraṇānaṃ sattānaṃ pubbā koṭi na paññāyati taṇhāsaṃyojanānaṃ,	1549	
PA_tika-s05_01t:1549_2	sakiṃ nirayaṃ sandhāvataṃ saṃsarataṃ sattānaṃ, sakiṃ tiracchānayoniṃ sandhāvataṃ	1549	
PA_tika-s05_01t:1549_3	saṃsarataṃ sattānaṃ, sakiṃ pettivisayaṃ sandhāvataṃ saṃsarataṃ sattānaṃ, sakiṃ asurayoniṃ	1549	
PA_tika-s05_01t:1549_4	sandhāvataṃ saṃsarataṃ sattānaṃ, sakiṃ deve sandhāvataṃ saṃsarataṃ sattānaṃ, sakiṃ	1549	
PA_tika-s05_01t:1549_5	manusse sandhāvataṃ saṃsarataṃ sattānaṃ pubbā koṭi na paññāyati na dissati na upalabbhatīti.	1549	
PA_tika-s05_01t:1549_6	“Sā pubbā koṭi katamā”ti kenaci kataṃ pucchanaṃ avissajjanīyaṃ saṃsārassa pubbakoṭiyā	1549	
PA_tika-s05_01t:1549_7	abhāvato avissajjanīyaṃ hoti. “Na paññāyatī”ti desanā sāvakānaṃ ñāṇavekallena katā,	1549	
PA_tika-s05_01t:1549_8	na attano ñāṇavekallena. “Na paññāyatī”ti desanā attano ceva sāvakānañca ñāṇavekallena	1549	
PA_tika-s05_01t:1549_9	kātabbā siyāti codanaṃ manasi katvā “duvidhā buddhānaṃ bhagavantānaṃ desanā”tiādi	1549	
PA_tika-s05_01t:1549_10	vuttaṃ. Attā upanetabbo etissā desanāyāti attūpanāyikā. Paro upanetabbo etissā desanāyāti	15491	
PA_tika-s05_01t:1549_11	parūpanāyikā. “Katamā attūpanāyikā desanā, katamā parūpanāyikā desanā”ti pucchitabbattā	15491	
PA_tika-s05_01t:1549_12	niyametvā dassetuṃ “na paññāyatī”tiādi vuttaṃ. “Na paññāyatī”ti desanā sāvakānaṃ	15491	
PA_tika-s05_01t:1549_13	netabbānaṃ vasena desitattā parūpanāyikā desanā nāma, “natthi buddhānaṃ bhagavantānaṃ	15491	
PA_tika-s05_01t:1549_14	avijānanā”ti desanā attano netabbassa vasena desitattā attūpanāyikā desanā nāma.	15491	
PA_tika-s05_01t:1549_15	“Natthi buddhānaṃ bhagavantānaṃ avijānanā”ti vuttattā pubbāya koṭiyā abhāvato eva	15491	
PA_tika-s05_01t:1549_16	na paññāyatīti viññāyati, bhagavato ñāṇassa paññāpanaṃ kātuṃ asamatthattā na paññāyatīti	15491	
PA_tika-s05_01t:1549_17	na viññāyati tena aṭṭhakathāyaṃ “natthi buddhānaṃ bhagavantānaṃ avijānanāti etena	15491	
PA_tika-s05_01t:1549_18	purimāya koṭiyā abhāvato eva na paññāyati, na tattha ñāṇassa paṭighātoti dassetī”ti vuttaṃ.	15491	
PA_tika-s05_01t:1550_0	“Kathaṃ pana buddhānaṃ bhagavantānaṃ avijānanāya natthibhāvovijānitabbo”ti vattabbattā	1550	
PA_tika-s05_01t:1550_1	avijānanāya natthibhāvaṃ jānāpetuṃ “yathā bhagavā kokālikaṃ bhikkhu”ntiādi vuttaṃ.	1550	
PA_tika-s05_01t:1550_2	Aṭṭhakathāyaṃ pana – “yaṃ pana atthi, taṃ aññesaṃ appameyyampi bhagavato na appameyyanti	1550	
PA_tika-s05_01t:1550_3	bhagavato sabbattha appaṭihatañāṇataṃ dassetuṃ ‘yathā bhagavā kokālikaṃ bhikkhuṃ	1550	
PA_tika-s05_01t:1550_4	ārabbhā’tiādimāhā”ti vuttaṃ. Bhagavā kokālikaṃ bhikkhuṃ ārabbha “kīva dīghaṃ nu kho,	1550	
PA_tika-s05_01t:1550_5	bhante, padume niraye āyuppamāṇa”nti pañhaṃ pucchitvā nisinnaṃ aññataraṃ bhikkhuṃ	1550	
PA_tika-s05_01t:1550_6	yathā yena pakārena “seyyathāpi…pe… āghātetvā”ti evamāha. Tato tena pakārena avijānanāya	1550	
PA_tika-s05_01t:1550_7	natthibhāvo vijānitabboti attho gahetabbo.	1550	
PA_tika-s05_01t:1551_0	Bhikkhu, tvaṃ sallakkhehi, kokāliko vīsatikhāriko kosalako tilavāho rāsiṃ katvā ṭhapito,	1551	
PA_tika-s05_01t:1551_1	tato tilato puriso vassasatassa vassasatassa accayena ekamekaṃ tilaṃ uddhareyya,	1551	
PA_tika-s05_01t:1551_2	so vīsatikhāriko kosalako tilavāho iminā uddharānupakkamena khippataraṃ parikkhayaṃ	1551	
PA_tika-s05_01t:1551_3	pariyādānaṃ seyyathāpi gaccheyya, eko abbudo nirayo parikkhayaṃ pariyādānaṃ na tveva	1551	
PA_tika-s05_01t:1551_4	gaccheyya. Vīsati abbudā nirayā tattake kāle parikkhayaṃ pariyādānaṃ seyyathāpi gaccheyyuṃ,	1551	
PA_tika-s05_01t:1551_5	evameva eko nirabbudo nirayo tattake kāle parikkhayaṃ pariyādānaṃ na tveva gaccheyya.	1551	
PA_tika-s05_01t:1551_6	Esa nayo sesesupi. Sāriputtamoggallānesu cittaṃ āghātetvā padumaṃ nirayaṃ kokāliko	1551	
PA_tika-s05_01t:1551_7	bhikkhu upapanno kho, bhikkhu, tvaṃ evaṃ sallakkhehīti bhagavā āhāti yojanā. Bhagavā	1551	
PA_tika-s05_01t:1551_8	“ayaṃ appameyyo ayaṃ asaṅkhyeyyo”ti vā na kiñci āha. “Tasmiṃ appameyye katamo appameyyo,	1551	
PA_tika-s05_01t:1551_9	tasmiṃ asaṅkhyeyye katamo asaṅkhyeyyo”ti kenaci kataṃ pucchanaṃ buddhavisayattā avissajjanīyaṃ.	1551	
PA_tika-s05_01t:1551_10	Idaṃ appameyyaasaṅkhyeyyasuttaṃ vuttanayena avissajjanīyaṃ. (11)	15511	
PA_tika-s05_01t:1552	119. “Yadā so upako”tiādīsu yojanā pākaṭā.	155	
PA_tika-s05_01t:1553_0	“Kathaṃ kena pakārena jino”ti upakena kataṃ pucchanaṃ “kilesappahānapakārena jino”ti	1553	
PA_tika-s05_01t:1553_1	vissajjanīyattā vissajjanīyaṃ. “Kena pakārena jino”ti upakena kataṃ pucchanaṃ “pāpakānaṃ	1553	
PA_tika-s05_01t:1553_2	dhammānaṃ jitattā jino”ti vissajjanīyattā vissajjanīyaṃ. “Katamo jino”ti kataṃ pucchanaṃ	1553	
PA_tika-s05_01t:1553_3	“rūpādiko jino”ti vā “rūpādikaṃ muñcitvā añño jino”ti vā vissajjetuṃ asakkuṇeyyattā	1553	
PA_tika-s05_01t:1553_4	avissajjanīyaṃ. “Katamo āsavakkhayo, katamo rāgakkhayo, katamo dosakkhayo, katamo	1553	
PA_tika-s05_01t:1553_5	mohakkhayo”ti kataṃ pucchanaṃ “nibbānaṃ āsavakkhayo”ti vā “arahattamaggo āsavakkhayo”ti	1553	
PA_tika-s05_01t:1553_6	vā “arahattaphalaṃ rāgakkhayo”ti vā iti evamādinā vissajjanīyattā vissajjanīyaṃ.	1553	
PA_tika-s05_01t:1553_7	“Kittako āsavakkhayo, kittako rāgakkhayo, kittako dosakkhayo, kittako mohakkhayo”ti	1553	
PA_tika-s05_01t:1553_8	kataṃ pucchanaṃ “ettako etaparimāṇo āsavakkhayo”ti evamādinā avissajjanīyattā avissajjanīyaṃ.	1553	
PA_tika-s05_01t:1553_9	Idaṃ vuttappakāraṃ suttaṃ vuttanayena vissajjanīyañca avissajjanīyañca hoti. (12)	1553	
PA_tika-s05_01t:1554_0	“Tathāgato satto atthī”ti pucchanaṃ “pañcakkhandhe upādāya paññāpetabbo sattabhūto	1554	
PA_tika-s05_01t:1554_1	atthī”ti vissajjanīyattā vissajjanīyaṃ. “Atthi rūpa”nti kataṃ pucchanaṃ rūpassa vissajjamānattā	1554	
PA_tika-s05_01t:1554_2	“āmantā”ti vissajjanīyattā vissajjanīyaṃ, “rūpaṃ tathāgato”ti kataṃ pucchanaṃ tathābhāvato	1554	
PA_tika-s05_01t:1554_3	alabbhanato avissajjanīyattā avissajjanīyaṃ. “Rūpavā tathāgato”tiādīsupi esa nayo	1554	
PA_tika-s05_01t:1554_4	yathāsambhavaṃ yojetabbo. Idaṃ vuttappakāraṃ suttaṃ vuttanayena vissajjanīyañca avissajjanīyañca hoti.	1554	
PA_tika-s05_01t:1555_0	“Passati bhagavā dibbena cakkhunā…pe… yathākammūpage satte pajānātī”ti kataṃ pucchanaṃ	1555	
PA_tika-s05_01t:1555_1	“passati bhagavā”ti vā…pe… “pajānāti bhagavā”ti vā vissajjanīyattā vissajjanīyaṃ.	1555	
PA_tika-s05_01t:1555_2	“Katame sattā, katamo tathāgato”ti kataṃ pucchanaṃ paramatthato alabbhanato avissajjanīyattā avissajjanīyaṃ.	1555	
PA_tika-s05_01t:1556_0	“Atthi tathāgato”ti kataṃ pucchanaṃ heṭṭhā vuttanayena vissajjanīyaṃ. “Atthi tathāgato	1556	
PA_tika-s05_01t:1556_1	paraṃ maraṇā”ti kataṃ pucchanaṃ “atthi tathāgato paraṃ maraṇā”ti vissajjamāne sati	1556	
PA_tika-s05_01t:1556_2	ca idhaloko eva paralokoti āpajjati, “natthi tathāgato paraṃ maraṇā”ti vissajjamāne	1556	
PA_tika-s05_01t:1556_3	sati ca idhalokato añño paralokoti āpajjati, tasmā avissajjanīyattā avissajjanīyaṃ.	1556	
PA_tika-s05_01t:1556_4	Idaṃ vuttappakāraṃ suttaṃ vissajjanīye visaye ca avissajjanīye visaye ca vācakañāpakabhāvena	1556	
PA_tika-s05_01t:1556_5	pavattanato vissajjanīyañca avissajjanīyañca hoti.	1556	
PA_tika-s05_01t:1557	120. Nānāvidhaṃ vissajjanīyāvissajjanīyasuttaṃ ācariyena niddhāritaṃ, amhehi ca ñātaṃ, “katamaṃ suttaṃ kamma”nti pucchitabbattā “tattha katamaṃ kamma”ntiādi vuttaṃ.	155	
PA_tika-s05_01t:1558_0	“Antakenādhipannassā”tiādīsu attho heṭṭhā vuttanayattā pākaṭo “maraṇenābhibhūtassa…pe…	1558	
PA_tika-s05_01t:1558_1	chāyāva anapāyinī”ti idaṃ suttaṃ puññakammapāpakammadvaye vācakañāpakabhāvena pavattanato kammaṃ nāma.	1558	
PA_tika-s05_01t:1559_0	Bhikkhave, tumhe puna caparaṃ kammaṃ sallakkhetha. (Anuṭṭhānagilānaṃ) anuṭṭhānagilānassa	1559	
PA_tika-s05_01t:1559_1	pīṭhasamāruḷhaṃ pīṭhasamāruḷhassa bālaṃ bālassa vā mañcasamāruḷhaṃ mañcasamāruḷhassa	1559	
PA_tika-s05_01t:1559_2	bālaṃ bālassa vā chamāyaṃ bhūmiyaṃ semānaṃ semānassa sayantassa bālaṃ bālassa vā	1559	
PA_tika-s05_01t:1559_3	kāyena duccaritāni vācāya duccaritāni manasā duccaritāni pāpakāni yāni kammāni pubbe	1559	
PA_tika-s05_01t:1559_4	pubbakāle vā atīte anekakappakoṭisatasahasse vā assa bālena katāni, tāni pāpakāni	1559	
PA_tika-s05_01t:1559_5	kammāni tamhi pīṭhasamāruḷhādisamaye olambanti viya upaṭṭhahanti ajjholambanti viya	1559	
PA_tika-s05_01t:1559_6	upaṭṭhahanti abhippalambanti viya upaṭṭhahanti. Bhikkhave, mahataṃ mahantānaṃ pabbatakūṭānaṃ	1559	
PA_tika-s05_01t:1559_7	chāyā sāyanhasamayaṃ pathaviyaṃ seyyathāpi olambanti ajjholambanti abhippalambanti	1559	
PA_tika-s05_01t:1559_8	yathā, bhikkhave, evameva bālaṃ…pe… abhippalambanti. Bhikkhave, tatra tasmiṃ upaṭṭhānākāre	1559	
PA_tika-s05_01t:1559_9	upaṭṭhānākārahetu bālassa katapāpassa evaṃ parivitakko hoti “me mayā kalyāṇaṃ akataṃ	1559	
PA_tika-s05_01t:1559_10	vata, me mayā kusalaṃ akataṃ vata, bhīruttāṇaṃ kataṃ vata, me mayā pāpaṃ kataṃ vata,	15591	
PA_tika-s05_01t:1559_11	me mayā luddaṃ kataṃ vata, me mayā kibbisaṃ kataṃ vata, bho agilāna sappurisa akatakalyāṇānaṃ	15591	
PA_tika-s05_01t:1559_12	akatakusalānaṃ akatabhīruttāṇānaṃ katapāpānaṃ kataluddānaṃ katakibbisānaṃ yāvatā	15591	
PA_tika-s05_01t:1559_13	gati duggati atthi, taṃ gatiṃ ahaṃ pecca gacchāmī”ti evaṃ parivitakko hoti. Evaṃ	15591	
PA_tika-s05_01t:1559_14	vitakkento so bālo socati kilamati paridevati, urattāḷiṃ kandati sammohaṃ āpajjatīti yojanā.	15591	
PA_tika-s05_01t:1560_0	Pabbatakūṭānaṃ chāyā nāma sūriyuggamanakālepi pathaviyā olambantīpi chāyā hāyanavasena	1560	
PA_tika-s05_01t:1560_1	olambanti. Sāyanhasamayaṃ pana chāyā vaḍḍhanavasena olambanti, tatheva kammānipi	1560	
PA_tika-s05_01t:1560_2	tasmiṃ kāle vaḍḍhanavasena upaṭṭhahanti, tasmā tameva vaḍḍhanupaṭṭhānaṃ sandhāya	1560	
PA_tika-s05_01t:1560_3	“sāyanhasamaya”nti vuttaṃ. Sukkapakkhepi yojanā kaṇhapakkhe yojanānusārena kātabbā.	1560	
PA_tika-s05_01t:1560_4	Idaṃ “puna capara”ntiādikaṃ suttadvayaṃ kusalakammaakusalakammesu vācakañāpakabhāvena	1560	
PA_tika-s05_01t:1560_5	pavattanato kammaṃ nāma.	1560	
PA_tika-s05_01t:1561_0	Nānāvidhaṃ kammaṃ ācariyena niddhāritaṃ, amhehi ca ñātaṃ, “katamo vipāko”ti pucchitabbattā	1561	
PA_tika-s05_01t:1561_1	tattha katamo vipāko”tiādi vuttaṃ. Tattha tesu aṭṭhavīsatividhesu lokiyādīsu sāsanapaṭṭhānesu	1561	
PA_tika-s05_01t:1561_2	katamo vipākoti pucchati. Bhikkhave, vo tumhehi ye manussattasaddhāpaṭilābhādayo	1561	
PA_tika-s05_01t:1561_3	paṭiladdhā, te manussattasaddhāpaṭilābhādayo vo tumhākaṃ lābhā bhavanti. Tumhehi	1561	
PA_tika-s05_01t:1561_4	pabbajitvā yaṃ catupārisuddhisīlādisampādanaṃ laddhaṃ, taṃ catupārisuddhisīlādisampādanaṃ	1561	
PA_tika-s05_01t:1561_5	vo tumhākaṃ suladdhaṃ bhavati. Bhikkhave, yo buddhuppādo navamo khaṇo tumhehi laddho,	1561	
PA_tika-s05_01t:1561_6	so buddhuppādo navamo khaṇo vo tumhākaṃ brahmacariyavāsāya paṭiladdho bhavati.	1561	
PA_tika-s05_01t:1562_0	Bhikkhave, mayā chaphassāyatanikā nāma nirayā diṭṭhā, tattha tesu diṭṭhesu chaphassāyatanikesu	1562	
PA_tika-s05_01t:1562_1	nāma nirayesu yaṃ kiñci rūpaṃ cakkhunā passati, taṃ aniṭṭharūpaṃyeva passati, no	1562	
PA_tika-s05_01t:1562_2	iṭṭharūpaṃ. Akantarūpaṃyeva passati, no kantarūpaṃ. Amanāparūpaṃyeva passati, no manāparūpaṃ.	1562	
PA_tika-s05_01t:1563_0	Yaṃ kiñci saddaṃ sotena…pe… ghānena…pe… jivhāya…pe… kāyena…pe… yaṃ kiñci dhammaṃ	1563	
PA_tika-s05_01t:1563_1	manasā vijānāti, taṃ aniṭṭhadhammaṃyeva vijānāti, no iṭṭhadhammaṃ. Akantadhammaṃyeva	1563	
PA_tika-s05_01t:1563_2	vijānāti, no kantadhammaṃ. Amanāpadhammaṃyeva vijānāti, no manāpadhammanti pāṭho	1563	
PA_tika-s05_01t:1563_3	yutto. “Aniṭṭharūpaṃyeva vijānāti, no iṭṭharūpa”ntiādipāṭho ayutto, katthaci pāḷiyaṃ	1563	
PA_tika-s05_01t:1563_4	ayuttapāṭho diṭṭho. Sukkapakkhe vuttanayavipariyāyena yojanā kātabbā. Ayaṃ vuttappakārā	1563	
PA_tika-s05_01t:1563_5	“lābhā vo, bhikkhave”tiādiko pāṭho vipāke vācakañāpakabhāveneva pavattanato vipāko nāma.	1563	
PA_tika-s05_01t:1564	Mārisā niraye paccamānānaṃ amhākaṃ sabbaso nimujjanaummujjanavasena saṭṭhivassasahassāni paripuṇṇāni, nirayassa anto pariyosānaṃ kadā kasmiṃ kāle bhavissati.	156	
PA_tika-s05_01t:1565_0	Nirayassa anto pariyosānaṃ natthi. Nirayassa anto pariyosānaṃ kuto atthi? Nirayassa	1565	
PA_tika-s05_01t:1565_1	anto pariyosānaṃ amhākaṃ na paṭidissati. Mārisā, yadā tumhe ca ahañca seṭṭhiputtā	1565	
PA_tika-s05_01t:1565_2	jātā, tadā tuyhaṃ tumhākañca mayhaṃ mama ca pāpaṃ hi yasmā pakataṃ pakārehi kataṃ,	1565	
PA_tika-s05_01t:1565_3	tasmā nirayassa anto pariyosānaṃ amhākaṃ na dissatīti ayaṃ pāṭho vipāke vācakañāpakabhāvena	1565	
PA_tika-s05_01t:1565_4	pavattanato vipāko nāma. (13)	1565	
PA_tika-s05_01t:1566_0	121. Adhammacārī naro kusaladhammesu pamatto hi yasmā hoti, tasmā so adhammacārī	1566	
PA_tika-s05_01t:1566_1	pamatto naro yahiṃ yahiṃ yaṃ yaṃ duggatiṃ gacchati, taṃ taṃ gacchantaṃ adhammacāriṃ	1566	
PA_tika-s05_01t:1566_2	naṃ naraṃ attanā carito so dhammova hanati. Kimiva hanati? Sayaṃ attanā gahito kaṇhasappo	1566	
PA_tika-s05_01t:1566_3	gaṇhantaṃ janaṃ hanati yathā, evaṃ attanā carito adhammo adhammacāriṃ naṃ hanati.	1566	
PA_tika-s05_01t:1566_4	“Na hi dhammo adhammo cā”tiādigāthāya attho pākaṭo. Idaṃ suttadvayaṃ kamme ca vipāke	1566	
PA_tika-s05_01t:1566_5	ca vācakañāpakabhāvena pavattanato kammañca vipāko ca hoti.	1566	
PA_tika-s05_01t:1567_0	Bhikkhave, tumhe puññānaṃ mā bhāyittha; bhikkhave, yadidaṃ yaṃ idaṃ “puññānī”ti adhivacanaṃ	1567	
PA_tika-s05_01t:1567_1	pavattaṃ; etaṃ “puññānī”ti adhivacanaṃ iṭṭhassa kantassa piyassa manāpassa sukhassa	1567	
PA_tika-s05_01t:1567_2	sukhavipākajanakassa kammassa adhivacanaṃ hoti. Bhikkhave, ahaṃ dīgharattaṃ katānaṃ	1567	
PA_tika-s05_01t:1567_3	puññānaṃ dīgharattaṃ paccanubhūtaṃ iṭṭhaṃ kantaṃ piyaṃ manāpaṃ abhijānāmi kho. “Kathaṃ	1567	
PA_tika-s05_01t:1567_4	abhijānāmī”ti ce puccheyya, pubbe satta vassāni mettacittaṃ mettāya sahitaṃ dutiyajjhānacittaṃ	1567	
PA_tika-s05_01t:1567_5	bhāvetvā satta saṃvaṭṭavivaṭṭakappe imaṃ lokaṃ manussalokaṃ puna na āgamāsiṃ. Satta	1567	
PA_tika-s05_01t:1567_6	saṃvaṭṭavivaṭṭakappeti cettha saṃvaṭṭaggahaṇena saṃvaṭṭaṭṭhāyī, vivaṭṭaggahaṇena	1567	
PA_tika-s05_01t:1567_7	vivaṭṭaṭṭhāyīpi gahitāti veditabbā. Sesesupi evameva gahetabbo. Bhikkhave, saṃvaṭṭamāne	1567	
PA_tika-s05_01t:1567_8	kappe ahaṃ ābhassarūpago homi, vivaṭṭakappe suññaṃ brahmavimānaṃ upapajjāmi. Bhikkhave,	1567	
PA_tika-s05_01t:1567_9	tatra brahmavimāne tatra upapajjamāne upapajjamānahetu ahaṃ brahmā homi, aññe mahānubhāvena	1567	
PA_tika-s05_01t:1567_10	abhibhavanato abhibhū, aññehi anabhibhavanato anabhibhūto mahābrahmā homi, aññadatthu	15671	
PA_tika-s05_01t:1567_11	ekaṃsena daso ahaṃ vasavattī homi.	15671	
PA_tika-s05_01t:1568_0	Bhikkhave, ahaṃ devānamindo sakko chattiṃsakkhattuṃ ahosiṃ kho, dhammiko dhammarājā	1568	
PA_tika-s05_01t:1568_1	cāturanto vijitāvī janapadatthāvariyappatto cakkaratanādisattaratanasamannāgato cakkavattirājā	1568	
PA_tika-s05_01t:1568_2	anekasatakkhattuṃ ahosiṃ, padesarajjassa rājabhāve ko pana vādo.	1568	
PA_tika-s05_01t:1569_0	Bhikkhave, tassa cakkavattirājabhūtassa mayhaṃ etaṃ parivitakkanaṃ ahosi “yena phalena	1569	
PA_tika-s05_01t:1569_1	yena vipākena ahaṃ etarahi evaṃmahiddhiko evaṃmahānubhāvo amhi, taṃ idaṃ phalaṃ kissa	1569	
PA_tika-s05_01t:1569_2	kammassa phalaṃ nu kho, so ayaṃ vipāko kissa kammassa vipāko nu kho”ti etaṃ parivitakkanaṃ	1569	
PA_tika-s05_01t:1569_3	ahosi. Bhikkhave, tassa vitakkentassa mayhaṃ etaṃ parivitakkanaṃ ahosi “yena phalena	1569	
PA_tika-s05_01t:1569_4	yena vipākena ahaṃ etarahi evaṃmahiddhiko evaṃmahānubhāvo amhi, me pavattaṃ taṃ idaṃ	1569	
PA_tika-s05_01t:1569_5	phalaṃ tiṇṇaṃ kammānaṃ phalaṃ kho, so ayaṃ vipāko tiṇṇaṃ kammānaṃ vipāko kho, seyyathidaṃ	1569	
PA_tika-s05_01t:1569_6	katamesaṃ tiṇṇaṃ kammānaṃ phalaṃ vipāko? Dānassa damassa saṃyamassāti tiṇṇaṃ kammānaṃ	1569	
PA_tika-s05_01t:1569_7	phalaṃ vipāko”ti etaṃ parivitakkanaṃ ahosīti avocāti yojanā.	1569	
PA_tika-s05_01t:1570_0	Tattha tasmiṃ “mā, bhikkhave, puññānaṃ bhāyitthā”tiādike sutte yañca dānaṃ, yo ca	1570	
PA_tika-s05_01t:1570_1	damo, yo ca saṃyamo atthi, idaṃ dānādittayaṃ kammaṃ, taṃvācakañāpakaṃ suttampi kammaṃ	1570	
PA_tika-s05_01t:1570_2	nāma. Tappaccayo taṃkammapaccayo paccayuppannabhūto paccanubhūto yo vipāko atthi,	1570	
PA_tika-s05_01t:1570_3	etaṃ vipāke phalampi pakkhipitabbaṃ, ayaṃ vipāko taṃvācakañāpako pāṭhopi vipāko nāma.	1570	
PA_tika-s05_01t:1570_4	Cūḷakammavibhaṅgo cūḷakammavipākaputhuttavibhāgo tathā vattabbo.	1570	
PA_tika-s05_01t:1571_0	Todeyyaputtassa subhassa māṇavassa yaṃ suttaṃ bhagavatā desitaṃ, tattha sutte vuttā	1571	
PA_tika-s05_01t:1571_1	ye pāṇātipātādayo dhammā appāyukadīghāyukatāya saṃvattanti, ye hiṃsanādayo dhammā	1571	
PA_tika-s05_01t:1571_2	bahvābādhaappābādhatāya saṃvattanti, ye usūyanādayo dhammā appesakkhamahesakkhatāya	1571	
PA_tika-s05_01t:1571_3	saṃvattanti, ye kodhādayo dhammā dubbaṇṇasuvaṇṇatāya saṃvattanti, ye agāravādayo	1571	
PA_tika-s05_01t:1571_4	dhammā nīcakulikauccakulikatāya saṃvattanti, ye maccherādayo dhammā appabhogamahābhogatāya	1571	
PA_tika-s05_01t:1571_5	saṃvattanti, ye asallakkhaṇādayo dhammā duppaññapaññavantatāya saṃvattanti. Idaṃ	1571	
PA_tika-s05_01t:1571_6	pāṇātipātasattayugaṃ kammaṃ, taṃvācakañāpakaṃ suttampi kammaṃ nāma. Tattha subhasutte	1571	
PA_tika-s05_01t:1571_7	yā appāyukadīghāyukatā vuttā…pe… yā duppaññapaññavantatā vuttā, so ayaṃ appāyukadīghāyukatādiko	1571	
PA_tika-s05_01t:1571_8	vipāko, taṃvācakañāpakapāṭhopi vipāko. Idaṃ subhasuttaṃ kusalākusalakamme ceva vipāke	1571	
PA_tika-s05_01t:1571_9	ca vācakañāpakabhāvena pavattanato kammañca vipāko ca hoti. (14)	1571	
PA_tika-s05_01t:1572_0	122. Yo puggalo vacīduccaritaparivajjanena vācānurakkhī bhaveyya, abhijjhādianuppādanena	1572	
PA_tika-s05_01t:1572_1	manasā saṃvuto bhaveyya, pāṇātipātādipajahanena kāyena akusalaṃ na kayirā, iti tayo	1572	
PA_tika-s05_01t:1572_2	ete kammapathe visodhaye, so puggalo isippaveditaṃ maggaṃ ariyaṃ aṭṭhaṅgikaṃ maggaṃ	1572	
PA_tika-s05_01t:1572_3	ārādhaye ārādhayeyyāti yojanā. Idaṃ “vācānurakkhī”tiādikaṃ suttaṃ kusale vācakañāpakabhāvena	1572	
PA_tika-s05_01t:1572_4	pavattanato kusalaṃ nāma.	1572	
PA_tika-s05_01t:1573_0	Yassa puggalassa kāyena dukkaṭaṃ duggatisaṃvattaniyakammaṃ natthi, vācāya dukkaṭakammaṃ	1573	
PA_tika-s05_01t:1573_1	natthi, manasā dukkaṭakammaṃ natthi, tīhi ṭhānehi uppajjanaṭṭhānehi saṃvutaṃ taṃ	1573	
PA_tika-s05_01t:1573_2	puggalaṃ “brāhmaṇa”nti ahaṃ vadāmīti yojanā. Idaṃ gāthāvacanaṃ vuttanayena kusalaṃ nāma.	1573	
PA_tika-s05_01t:1574_0	“Tīṇimāni, bhikkhave…pe… kusalamūlānī”ti idaṃ vacanaṃ vuttanayena kusalaṃ. Bhikkhave,	1574	
PA_tika-s05_01t:1574_1	kusalānaṃ dhammānaṃ samāpattiyā vijjā pubbaṅgamā hoti, hirī ca ottappañca anudevāti	1574	
PA_tika-s05_01t:1574_2	yojanā. Idaṃ vacanaṃ vuttanayena kusalaṃ nāma.	1574	
PA_tika-s05_01t:1575_0	Māluvā sālaṃ rukkhaṃ onataṃ bhūmiyaṃ patanaṃ karoti iva, tathā yassa janassa accantaṃ	1575	
PA_tika-s05_01t:1575_1	dvīsu tīsu bhavesu dussīlyaṃ atthi, so jano attānaṃ onataṃ apāyesu pākaṭaṃ karoti.	1575	
PA_tika-s05_01t:1575_2	Anatthakāmo jano yathā anatthaṃ icchati, tathā anatthaṃ karoti yathā, tathā īdiso	1575	
PA_tika-s05_01t:1575_3	dussīlo naṃ attānaṃ anatthaṃ karotīti yojanā. Idaṃ “yassā”tiādikaṃ vacanaṃ vuttanayena akusalaṃ.	1575	
PA_tika-s05_01t:1576_0	Asmamayaṃ asmasaṅkhātaṃ pāsāṇamaṇimayaṃ vajiraṃ vajirassa uṭṭhānasaṅkhātaṃ pāsāṇamaṇiṃ	1576	
PA_tika-s05_01t:1576_1	abhimatthati vidhaṃseti iva, tathā attanā hi sayameva kataṃ attajaṃ attasambhavaṃ	1576	
PA_tika-s05_01t:1576_2	pāpaṃ dummedhaṃ pāpaṃ karontaṃ janaṃ abhimatthatīti yojanā. Idaṃ “attanā hī”tiādikaṃ	1576	
PA_tika-s05_01t:1576_3	vacanaṃ vuttanayena akusalaṃ.	1576	
PA_tika-s05_01t:1577_0	Devate kusalehi vivajjitā akusalā dasa kammapathe niseviya katvā garahā gārayhā bhavanti,	1577	
PA_tika-s05_01t:1577_1	bālamatī mandabuddhino nirayesu paccareti yojanā. Idaṃ “dasa kammapathe”tiādikaṃ	1577	
PA_tika-s05_01t:1577_2	suttaṃ vuttanayena akusalaṃ.	1577	
PA_tika-s05_01t:1578	“Tīṇimāni, bhikkhave…pe… akusalamūlānī”ti idaṃ vacanaṃ vuttanayena akusalaṃ. (15)	157	
PA_tika-s05_01t:1579_0	Yādisaṃ yaṃ bījaṃ vapate, taṃ bījaṃ tādisaṃ phalaṃ harate iva, tathā kalyāṇakārī	1579	
PA_tika-s05_01t:1579_1	paṇḍito kalyāṇaṃ phalaṃ harate, pāpakārī bālo ca pāpakaṃ phalaṃ harateti yojanā.	1579	
PA_tika-s05_01t:1579_2	Tattha “yādisa”ntiādike sutte “kalyāṇakārī kalyāṇa”nti yaṃ vacanaṃ āha, idaṃ vacanaṃ	1579	
PA_tika-s05_01t:1579_3	kusalaṃ. “Pāpakārī ca pāpaka”nti yaṃ vacanaṃ āha, idaṃ vacanaṃ akusalaṃ. Idaṃ dvivacanaṃ	1579	
PA_tika-s05_01t:1579_4	vuttanayena kusalañca akusalañca hoti.	1579	
PA_tika-s05_01t:1580_0	Kalyāṇakārī sappurisā subhena kammena suggatiṃ vajanti gacchanti, pāpakārī kāpurisā	1580	
PA_tika-s05_01t:1580_1	asubhena kammunā apāyabhūmiṃ vajanti gacchanti, kammassa abhisaṅkhāraviññāṇasahagatakammassa	1580	
PA_tika-s05_01t:1580_2	khayā khayanato vimuttacetasā samucchedavimuttipaṭippassaddhivimutticittā te sappurisā	1580	
PA_tika-s05_01t:1580_3	asubhe nibbanti. Kimiva nibbanti? Indhanakkhayā joti nibbāti iva, tathā te sappurisā	1580	
PA_tika-s05_01t:1580_4	kammassa khayā anavasesakhayanato nibbantīti yojanā. Tattha tasmiṃ “subhenā”tiādigāthāvacane	1580	
PA_tika-s05_01t:1580_5	“subhena…pe… suggati”nti yaṃ vacanaṃ āha, idaṃ “subhena…pe…suggati”nti vacanaṃ kusale	1580	
PA_tika-s05_01t:1580_6	vācakañāpakabhāvena pavattanato kusalaṃ nāma. “Apāyabhūmiṃ asubhena kammunā”ti yaṃ	1580	
PA_tika-s05_01t:1580_7	vacanaṃ āha, idaṃ “apāya…pe… kammunā”ti vacanaṃ akusale vācakañāpakabhāvena pavattanato	1580	
PA_tika-s05_01t:1580_8	akusalaṃ nāma. Idaṃ “subhenā”tiādikaṃ gāthāvacanaṃ vuttanayena kusalañca akusalañca hoti. (16)	1580	
PA_tika-s05_01t:1581	123. “Yathāpi bhamaro pupphaṃ…pe… munī care”ti idaṃ gāthāvacanaṃ anuññāte caraṇe vācakañāpakabhāvena pavattanato anuññātaṃ nāma.	158	
PA_tika-s05_01t:1582_0	Bhamaro nāma puppharasapivanagahaṇavasena caraṇako madhukarādiko bhamaro. So puppharasaṃ	1582	
PA_tika-s05_01t:1582_1	gaṇhanto mandavego hutvā pupphañca vaṇṇañca gandhañca avināsetvā yāvadatthaṃ puppharasaṃ	1582	
PA_tika-s05_01t:1582_2	pivitvā madhukaraṇatthāya ca puppharasaṃ gahetvā madhukaraṇaṭṭhānaṃ vanasaṇḍaṃ paleti.	1582	
PA_tika-s05_01t:1582_3	Pupphavaṇṇagandhā pākatikāva honti. Evameva piṇḍāya gāmaṃ pavisanto muni pasādajanakaṃ	1582	
PA_tika-s05_01t:1582_4	ālokanavilokanagamanatiṭṭhanādikaṃ janetvā pītisomanassasahitaṃ pasādaṃ janetvā saddhādeyyaṃ	1582	
PA_tika-s05_01t:1582_5	piṇḍapātaṃ yāpanamattaṃ paṭiggahetvā gāmato nikkhamitvā udakaphāsukaṭṭhāne vane bhesajjaṃ	1582	
PA_tika-s05_01t:1582_6	limpanto viya, kantāre puttamaṃsaṃ khādanto viya, piṇḍapātaṃ paccavekkhitvā paribhuñjitvā	1582	
PA_tika-s05_01t:1582_7	bhamaro vane madhuṃ karoti viya, kammaṭṭhānānurūpaṃ vanasaṇḍaṃ pavisitvā jhānamaggaphalanibbattanatthāya	1582	
PA_tika-s05_01t:1582_8	samaṇadhammakaraṇatthāya gāme care careyyāti adhippāyo veditabbo.	1582	
PA_tika-s05_01t:1583_0	“Tīṇimāni, bhikkhave, bhikkhūnaṃ karaṇīyāni…pe… imāni kho, bhikkhave, bhikkhūnaṃ	1583	
PA_tika-s05_01t:1583_1	tīṇi karaṇīyānī”ti idaṃ suttaṃ bhagavatā anuññāte ācāre atthe vācakañāpakabhāvena	1583	
PA_tika-s05_01t:1583_2	pavattanato anuññātaṃ nāma. Tasmiṃ sutte yo bhikkhu sīlaṃ pāti rakkhati, iti rakkhaṇato	1583	
PA_tika-s05_01t:1583_3	so bhikkhu pāti nāma. Yaṃ sīlaṃ taṃ pātiṃ bhikkhuṃ apāyādidukkhato moceti, iti mocanato	1583	
PA_tika-s05_01t:1583_4	taṃ sīlaṃ pātimokkhaṃ nāma. Yena sīlena bhikkhu saṃvaritabbacakkhundriyādikaṃ saṃvarati,	1583	
PA_tika-s05_01t:1583_5	iti saṃvaraṇakaraṇato taṃ sīlaṃ saṃvaraṃ nāma, pātimokkhaṃ eva saṃvaraṃ pātimokkhasaṃvaraṃ,	1583	
PA_tika-s05_01t:1583_6	pātimokkhasaṃvarena saṃvuto samannāgato hutvā saṃvuṇanato catuiriyāpathesu cārako	1583	
PA_tika-s05_01t:1583_7	hoti, iti saṃvuṇanato bhikkhu pātimokkhasaṃvarasaṃvuto nāma. Viharati catuiriyāpathe	1583	
PA_tika-s05_01t:1583_8	pavatteti. Vārittacāraṃ vajjetvā cārittasīlaṃ ādāya caraṇaṃ ācāro, agocare vajjetvā	1583	
PA_tika-s05_01t:1583_9	gocare caraṇaṃ gocaroti. Attho vuccamāno ativitthāro bhavissati, tasmā kiñcimattaṃ	1583	
PA_tika-s05_01t:1583_10	kathetvā sāsanapaṭṭhānasuttabhāvaṃ kathessāma.	15831	
PA_tika-s05_01t:1584_0	“Ettakameva suttaṃ ‘anuññāta’nti niddhāritabba”nti vattabbattā “dasayime, bhikkhave,	1584	
PA_tika-s05_01t:1584_1	dhammā pabbajitena abhiṇhaṃ paccavekkhitabbā”tiādi vuttaṃ. Idaṃ “dasā”tiādikaṃ suttampi	1584	
PA_tika-s05_01t:1584_2	anuññāte dasavidhe paccavekkhitabbe dhamme vācakañāpakabhāvena pavattanato anuññātaṃ	1584	
PA_tika-s05_01t:1584_3	nāma. “Tīṇimāni…pe… karaṇīyānī”ti idaṃ suttampi anuññāte tividhe sucarite vācakañāpakabhāvena	1584	
PA_tika-s05_01t:1584_4	pavattanato anuññātaṃ nāma.	1584	
PA_tika-s05_01t:1585	Nānāvidhaṃ anuññātaṃ suttaṃ ācariyena niddhāritaṃ, amhehi ca ñātaṃ, “katamaṃ suttaṃ paṭikkhitta”nti pucchitabbattā “tattha katamaṃ paṭikkhitta”ntiādi vuttaṃ.	158	
PA_tika-s05_01t:1586	“Natthi puttasamaṃ pemaṃ, natthi gosamitaṃ dhanaṃ;	158	
PA_tika-s05_01t:1587	Natthi sūriyasamā ābhā, samuddaparamā sarā”ti. –	158	
PA_tika-s05_01t:1588	Idaṃ devaputtavacanaṃ paṭikkhipanto bhagavā –	158	
PA_tika-s05_01t:1589	“Natthi attasamaṃ pemaṃ, natthi dhaññasamaṃ dhanaṃ;	158	
PA_tika-s05_01t:1590	Natthi paññāsamā ābhā, vuṭṭhi ve paramā sarā”ti. –	159	
PA_tika-s05_01t:1591_0	Gāthaṃ āha. Ettha etasmiṃ gāthādvaye yaṃ “natthi puttasamaṃ pema”ntiādikaṃ purimakaṃ	1591	
PA_tika-s05_01t:1591_1	hoti. Idaṃ “natthi puttasamaṃ pema”ntiādikaṃ devaputtavacanaṃ bhagavatā paṭikkhittattā,	1591	
PA_tika-s05_01t:1591_2	paṭikkhitte atthe pavattanato ca paṭikkhittaṃ nāma.	1591	
PA_tika-s05_01t:1592_0	Dubbhikkhakāle vā kantāre vā mātāpitaro puttadhītaro ghātetvāpi attānameva posenti,	1592	
PA_tika-s05_01t:1592_1	tasmā “natthi attasamaṃ pema”nti vuttaṃ. Dubbhikkhakālādīsu hiraññasuvaṇṇasārādīni,	1592	
PA_tika-s05_01t:1592_2	gomahiṃsādīnipi dhaññagahaṇatthāya dhaññassāmikānaṃ datvā dhaññameva gaṇhanti, tasmā	1592	
PA_tika-s05_01t:1592_3	“natthi dhaññasamaṃ dhana”nti vuttaṃ. Sūriyādīnaṃ ābhā paccuppannatamaṃ ekadesaṃva	1592	
PA_tika-s05_01t:1592_4	vinodeti, paññā pana dasasahassilokadhātumpi ekapajjotaṃ ekobhāsaṃ kātuṃ samatthā,	1592	
PA_tika-s05_01t:1592_5	atītānāgatapaccuppannadhammakoṭṭhāsesupi paṭicchādakaṃ kilesatamampi vidhamati, tasmā	1592	
PA_tika-s05_01t:1592_6	“natthi paññāsamā ābhā”ti vuttaṃ. Samuddo bhūmiyā ca ekadeseyeva tiṭṭhati, so ca	1592	
PA_tika-s05_01t:1592_7	deve avuṭṭhe sati khayanasabhāvo bhaveyya, vuṭṭhi pana koṭisatasahassacakkavāḷesupi	1592	
PA_tika-s05_01t:1592_8	yāva ābhassarā brahmalokāpi pūrā bhavati, tasmā “vuṭṭhi ve paramāsarā”ti vuttaṃ.	1592	
PA_tika-s05_01t:1593_0	“Idameva paṭikkhittaṃ niddhāritabba”nti vattabbattā “tīṇimāni bhikkhave”tiādi vuttaṃ.	1593	
PA_tika-s05_01t:1593_1	Idaṃ “tīṇimānī”tiādikaṃ suttampi paṭikkhitte duccarite vācakañāpakabhāvena pavattanato	1593	
PA_tika-s05_01t:1593_2	paṭikkhittaṃ nāma. (17)	1593	
PA_tika-s05_01t:1594	124. Nānāvidhaṃ paṭikkhittaṃ ācariyena niddhāritaṃ, amhehi ca ñātaṃ, “katamaṃ anuññātañca paṭikkhittañcā”ti pucchitabbattā “tattha katamaṃ anuññātañcā”tiādi vuttaṃ.	159	
PA_tika-s05_01t:1595_0	Bhūripaññabhūripaññavanta gotama, taṃ bhūripaññaṃ gotamaṃ ahaṃ pucchāmi. Idha loke	1595	
PA_tika-s05_01t:1595_1	anekā yā janatā bhītā, sā janatā kiṃsu katamā bhave. Yo ca maggo anekāyatano iti	1595	
PA_tika-s05_01t:1595_2	pavutto, so ca maggo kiṃsu katamo bhave. Kismiṃ dhamme ṭhito jano paralokaṃ na bhāye	1595	
PA_tika-s05_01t:1595_3	na bhāyeyyāti pucchatīti yojanā.	1595	
PA_tika-s05_01t:1596_0	Devaputta yo jano sammāvācañca paṇidhāya, sammāmanañca paṇidhāya, kāyena pāpāni akubbamāno	1596	
PA_tika-s05_01t:1596_1	ca bhave, ayaṃ eko. Bahvannapānaṃ gharaṃ āvasanto ca bhave, ayaṃ eko. Saddho saddhāsampanno	1596	
PA_tika-s05_01t:1596_2	cittamudubhāvena mudu ca bhave, ayaṃ eko. Vadaññū yācakānaṃ yācanavasena vuttavacanaññū	1596	
PA_tika-s05_01t:1596_3	hutvā saṃvibhāgī ca bhave, ayaṃ eko. Iti etesu catūsu dhammesu ṭhito jano dhammesu	1596	
PA_tika-s05_01t:1596_4	ṭhito hutvā paralokaṃ na bhāye na bhāyeyyāti yojanā.	1596	
PA_tika-s05_01t:1597_0	“Tasmiṃ sutte katamaṃ anuññātaṃ, katamaṃ paṭikkhittaṃ nāmā”ti pucchitabbattā “tattha	1597	
PA_tika-s05_01t:1597_1	yaṃ āhā”tiādi vuttaṃ. Tattha tasmiṃ “kiṃsūdhā”tiādipañhāya vissajjane “vācaṃ manañcā”tiādivacane	1597	
PA_tika-s05_01t:1597_2	“vācaṃ manañca paṇidhāya sammā”ti yaṃ vacanaṃ bhagavā āha, idaṃ “vācaṃ…pe… sammā”ti	1597	
PA_tika-s05_01t:1597_3	vacanaṃ anuññāte vacanīyādike atthe vācakañāpakabhāvena pavattanato anuññātaṃ nāma.	1597	
PA_tika-s05_01t:1597_4	“Kāyena pāpāni akubbamāno”ti yaṃ vacanaṃ āha, idaṃ “kāyena …pe… māno”ti vacanaṃ pāpakubbena	1597	
PA_tika-s05_01t:1597_5	paṭikkhitte vuttanayena pavattanato paṭikkhittaṃ nāma. “Bahvanna…pe… na bhāye”ti	1597	
PA_tika-s05_01t:1597_6	yaṃ vacanaṃ āha, idaṃ “bahvanna…pe… na bhāye”ti vacanaṃ vuttanayena anuññātaṃ nāma.	1597	
PA_tika-s05_01t:1597_7	Idaṃ “vāca”ntiādikaṃ vacanaṃ vuttanayadvayena anuññātañca paṭikkhittañca hoti.	1597	
PA_tika-s05_01t:1598	“Sabbapāpassa akaraṇa”ntiādiko vuttatthova. “Tasmiṃ sabbapāpassātiādike katamaṃ anuññātaṃ, katamaṃ paṭikkhitta”nti vattabbabhāvato “tattha ya”ntiādi vuttaṃ.	159	
PA_tika-s05_01t:1599_0	Devānaminda, ahaṃ kāyasamācārampi duvidhena vadāmi – sevitabbaṃ anavajjaṃ kāyasamācārampi	1599	
PA_tika-s05_01t:1599_1	vadāmi, asevitabbaṃ sāvajjaṃ kāyasamācārampi ahaṃ vadāmi. Vacīsamācārādīsupi vuttanayānusārena yojanā kātabbā.	1599	
PA_tika-s05_01t:1600_0	“Kiñca vaḍḍhanahāyanaṃ āgamma kāyasamācārādikaṃ sevitabbāsevitabbabhedena vutta”nti	1600	
PA_tika-s05_01t:1600_1	vattabbabhāvato “kiñcetaṃ paṭiccā”tiādi vuttaṃ. Akusaladhammavaḍḍhanaṃ, kusaladhammahāyanañca	1600	
PA_tika-s05_01t:1600_2	paṭicca kāyasamācārādayo na sevitabbā, kusaladhammavaḍḍhanaṃ, akusaladhammahāyanañca	1600	
PA_tika-s05_01t:1600_3	paṭicca kāyasamācārādayo sevitabbāti sallakkhetabbā. (18)	1600	
PA_tika-s05_01t:1601_0	125. Nānāvidhaṃ anuññātañca paṭikkhittañca ācariyena niddhāritaṃ, amhehi ca ñātaṃ,	1601	
PA_tika-s05_01t:1601_1	“katamo suttaviseso thavo”ti pucchitabbattā tathā pucchitvā ayaṃ suttaviseso thavo	1601	
PA_tika-s05_01t:1601_2	nāmāti viññāpetuṃ “tattha katamo thavo”tiādi vuttaṃ. Tattha tatthāti tesu aṭṭhavīsatividhesu	1601	
PA_tika-s05_01t:1601_3	lokiyādīsu sāsanapaṭṭhānasuttesu katamo suttaviseso thavo nāmāti pucchati.	1601	
PA_tika-s05_01t:1602_0	Maggānaṃ jaṅghamaggadiṭṭhimaggādīnaṃ aṭṭhaṅgiko sammādiṭṭhimaggaṅgādiaṭṭhaṅgiko maggo	1602	
PA_tika-s05_01t:1602_1	seṭṭho uttamo. Saccānaṃ vacīsaccakhattiyādisammutisaccaparamatthasaccānaṃ caturo	1602	
PA_tika-s05_01t:1602_2	dukkhasamudayanirodhanirodhagāminipaṭipadāvasena caturo ariyasaccā padā seṭṭhā uttamā.	1602	
PA_tika-s05_01t:1602_3	Dhammānaṃ sabbasaṅkhatasappaccayadhammānaṃ virāgo asaṅkhatanibbānasaṅkhāto virāgo	1602	
PA_tika-s05_01t:1602_4	dhammo seṭṭho uttamo. Dvipadānaṃ sabbadevamanussādīnaṃ dvipadānaṃ cakkhumā pañcavidhacakkhumā	1602	
PA_tika-s05_01t:1602_5	bhagavā seṭṭho uttamoti yojanā. Ayaṃ “maggānaṭṭhaṅgiko”tiādisuttaviseso thave atthe	1602	
PA_tika-s05_01t:1602_6	vācakañāpakabhāvena pavattanato thavo nāma.	1602	
PA_tika-s05_01t:1603_0	“Ayameva suttaviseso thavo”ti vattabbattā “tīṇimāni bhikkhave”tiādi vuttaṃ. Apadā	1603	
PA_tika-s05_01t:1603_1	ahimacchādayo vā, dvipadā manussasakuṇapakkhijātikādayo vā, catuppadā hatthiassagomahiṃsādayo	1603	
PA_tika-s05_01t:1603_2	vā, bahuppadā satapadiādayo vā, rūpino kāmarūpasattā vā, arūpino arūpasattā vā, saññino	1603	
PA_tika-s05_01t:1603_3	sattaviññāṇaṭṭhitisattā vā, asaññino asaññasattā vā, nevasaññīnāsaññino bhavagge	1603	
PA_tika-s05_01t:1603_4	nibbattasattā vā yāvatā yattakā sattā saṃvijjanti, tesaṃ tattakānaṃ apadādīnaṃ sattānaṃ	1603	
PA_tika-s05_01t:1603_5	yadidaṃ yo ayaṃ arahaṃ sammāsambuddho tathāgato uppanno, so ayaṃ arahaṃ sammāsambuddho	1603	
PA_tika-s05_01t:1603_6	tathāgato aggaṃ aggoti akkhāyati, seṭṭhaṃ seṭṭhoti akkhāyati, pavaraṃ pavaroti akkhāyati, ayaṃ paṭhamo aggo.	1603	
PA_tika-s05_01t:1604_0	Saṅkhatānaṃ dhammānaṃ vā sappaccayasabhāvānaṃ vā, asaṅkhatānaṃ paccayehi asaṅkharitānaṃ	1604	
PA_tika-s05_01t:1604_1	paṇṇattimattabhūtānaṃ dhammānaṃ vā yāvatā yattakā paṇṇattī voharīyanti, tattakehi	1604	
PA_tika-s05_01t:1604_2	paṇṇattīhi paññapetabbānaṃ tesaṃ saṅkhatāsaṅkhatānaṃ dhammānaṃ yadidaṃ yo ayaṃ madanimmadano…pe…	1604	
PA_tika-s05_01t:1604_3	yo ayaṃ nirodho, yaṃ idaṃ nibbānamaggaphalānamālambaṇaṃ bhavati, so ayaṃ madanimmadanādiko	1604	
PA_tika-s05_01t:1604_4	dhammo aggaṃ aggoti akkhāyati…pe… akkhāyati, ayaṃ dutiyo aggo.	1604	
PA_tika-s05_01t:1605_0	Saṅghānaṃ yāvatā paṇṇatti, gaṇānaṃ yāvatā paṇṇatti, mahājanasannipātānaṃ yāvatā paṇṇatti	1605	
PA_tika-s05_01t:1605_1	voharīyanti, tattakehi paṇṇattīhi paññapetabbānaṃ tesaṃ saṅghagaṇādīnaṃ yāni imāni	1605	
PA_tika-s05_01t:1605_2	cattāri puggalāni purisayugāni, ye ime aṭṭha purisapuggalā…pe… lokassa yaṃ idaṃ puññakkhettaṃ	1605	
PA_tika-s05_01t:1605_3	saṃvijjati, so ayaṃ catupurisayugādiko tathāgatasāvakasaṅgho aggaṃ aggoti akkhāyati…pe…	1605	
PA_tika-s05_01t:1605_4	akkhāyati, ayaṃ tatiyo aggo. Imāni tīṇi tathāgatanibbānaariyasaṅgharatanāni aggāni bhavanti.	1605	
PA_tika-s05_01t:1606_0	Sabbalokuttaro apadādisabbasattalokato uttaro satthā ca, kusalapakkhato kusalaanavajjapakkhabhāvato	1606	
PA_tika-s05_01t:1606_1	uttaro dhammo ca, narasīhassa satthuno gaṇo ca iti tīṇi satthudhammagaṇaratanāni	1606	
PA_tika-s05_01t:1606_2	aggāni, tāni tīṇi satthudhammagaṇaratanāni visissare guṇavasena visissanti.	1606	
PA_tika-s05_01t:1607_0	Samaṇapadumasañcayo sare ruhamānaṃ padumaṃ sobhanaṃ iva sāsane sobhanasamaṇapadumasamūho	1607	
PA_tika-s05_01t:1607_1	gaṇo ca, dhammavaro ca, vidūnaṃ sakkato naravaradamako naravarānaṃ brahmadevamanussarājarājamahāmaccādīnaṃ	1607	
PA_tika-s05_01t:1607_2	damako anudamako cakkhumā sambuddho ca iti tīṇi gaṇadhammabuddharatanāni lokassa uttari bhavanti.	1607	
PA_tika-s05_01t:1608_0	Appaṭisamo satthā ca, nirupadāho niggataupadāho, sabbo dhammo ca ariyo gaṇavaro ca	1608	
PA_tika-s05_01t:1608_1	iti yāni tīṇi buddhadhammagaṇaratanāni aggāni, tāni tīṇi…pe… nāni khalu ekaṃsena	1608	
PA_tika-s05_01t:1608_2	visissare visissanti.	1608	
PA_tika-s05_01t:1609_0	Saccanāmo avitathasaccadesanato saccanāmo khemo sabbābhibhū sabbe manussadevādike	1609	
PA_tika-s05_01t:1609_1	anabhibhavamānopi guṇātirekavasena abhibhavamāno viya pavattanato sabbābhibhū jino	1609	
PA_tika-s05_01t:1609_2	ca, saccadhammo avitathasabhāvato saccadhammo ca, tassa saccadhammassa uttari uttamo	1609	
PA_tika-s05_01t:1609_3	añño dhammo natthi, viññūnaṃ niccaṃ pūjito pūjāraho ariyasaṅgho ca iti tīṇi lokassa	1609	
PA_tika-s05_01t:1609_4	uttari uttamāni bhavanti.	1609	
PA_tika-s05_01t:1610_0	Ekāyanapadassa vacanattho aṭṭhakathāyaṃ bahudhā vutto. Jātikhayantadassī hitānukampī	1610	
PA_tika-s05_01t:1610_1	bhagavā ekāyanaṃ maggaṃ pajānāti. “Yaṃ ekāyanaṃ maggaṃ pajānāti, tena maggena kiṃ	1610	
PA_tika-s05_01t:1610_2	taratī”ti vattabbabhāvato “etena maggenā”tiādi vuttaṃ. Yaṃ maggaṃ bhagavā jānāti,	1610	
PA_tika-s05_01t:1610_3	etena maggena pubbe atītamaddhānaṃ buddhādayo ariyā oghaṃ saṃsāroghaṃ tariṃsu, anāgatamaddhānaṃ	1610	
PA_tika-s05_01t:1610_4	tarissanti, ye cāpi buddhādayo paccuppanne uppajjanti, te cāpi buddhādayo paccuppanne	1610	
PA_tika-s05_01t:1610_5	taranti, visuddhipekkhā visuddhiṃ apekkhamānā sattā devamanussaseṭṭhaṃ tādisaṃ yathāvuttaguṇaṃ	1610	
PA_tika-s05_01t:1610_6	taṃ sammāsambuddhaṃ namassanti, iti ayaṃ nānāvidhasuttavisesopi thave ratanattaye,	1610	
PA_tika-s05_01t:1610_7	ratanattayaguṇe ca vācakañāpakabhāvena pavattanato thavo nāma. Iccetaṃ sāsanapaṭṭhānasuttavisesadassako	1610	
PA_tika-s05_01t:1610_8	saṃvaṇṇanāvisesopi sāsanapaṭṭhānaṃ nāmāti veditabbo.	1610	
PA_tika-s05_01t:1611_0	Amhākācariya tumhehi amhākācariyehi soḷasappabhedasaṃkilesabhāgiyādisāsanapaṭṭhānasuttañceva	1611	
PA_tika-s05_01t:1611_1	aṭṭhavīsatividhaṃ lokiyādisāsanapaṭṭhānasuttañca niddhāritaṃ, amhehi ca ñātaṃ, “tesu	1611	
PA_tika-s05_01t:1611_2	saṃkilesabhāgiyādīsu sāsanapaṭṭhānasuttavisesesu katamaṃ suttavisesaṃ katamena suttavisesena	1611	
PA_tika-s05_01t:1611_3	saṃsanditvā niddisitabba”nti vattabbattā “tattha lokiyaṃ sutta”ntiādi āraddhaṃ. Aṭṭhakathāyaṃ	1611	
PA_tika-s05_01t:1611_4	pana – “evaṃ duvidhampi sāsanapaṭṭhānaṃ nānāsuttapadāni udāharantena vibhajitvā idāni	1611	
PA_tika-s05_01t:1611_5	saṃkilesabhāgiyādīhi saṃsanditvā dassetuṃ puna ‘lokiyaṃ sutta’ntiādi āraddha”nti vuttaṃ.	1611	
PA_tika-s05_01t:1612_0	Tattha tatthāti tesu soḷasavidhesu saṃkilesabhāgiyādīsu sāsanapaṭṭhānasuttavisesesu	1612	
PA_tika-s05_01t:1612_1	ceva aṭṭhavīsatividhesu lokiyādīsu sāsanapaṭṭhānasuttavisesesu ca akusalapakkhe pavattaṃ	1612	
PA_tika-s05_01t:1612_2	lokiyaṃ suttaṃ saṃkilesabhāgiyasuttena samānatthabhāvena saṃsandati, kusalapakkhe	1612	
PA_tika-s05_01t:1612_3	pavattaṃ lokiyaṃ suttaṃ vāsanābhāgiyasuttena samānatthabhāvena saṃsandati, tasmā	1612	
PA_tika-s05_01t:1612_4	lokiyaṃ suttaṃ ekavidhampi saṃkilesabhāgiyena ca vāsanābhāgiyena ca dvīhi suttehi	1612	
PA_tika-s05_01t:1612_5	niddisitabbaṃ. Dassanapakkhe pavattaṃ lokuttaraṃ suttaṃ dassanabhāgiyena samānatthabhāvena	1612	
PA_tika-s05_01t:1612_6	saṃsandati, bhāvanāpakkhe pavattaṃ lokuttaraṃ suttaṃ bhāvanābhāgiyena samānatthabhāvena	1612	
PA_tika-s05_01t:1612_7	saṃsandati, asekkhapakkhe pavattaṃ lokuttaraṃ suttaṃ asekkhabhāgiyena samānatthabhāvena	1612	
PA_tika-s05_01t:1612_8	saṃsandati, tasmā lokuttarampi suttaṃ dassanabhāgiyena ca bhāvanābhāgiyena ca asekkhabhāgiyena	1612	
PA_tika-s05_01t:1612_9	ca tīhi suttehi niddisitabbaṃ. Vuttanayānusārena sesesupi saṃsandanayojanā kātabbā.	1612	
PA_tika-s05_01t:1613_0	Amhākācariya tumhehi amhākācariyehi nayadassanavasena suttavisesasaṃsandanaṃ dassitaṃ,	1613	
PA_tika-s05_01t:1613_1	amhehi ca ñātaṃ, “kimatthāya saṃkilesabhāgiyādibhedena vibhajitvā bhagavatā vutta”nti	1613	
PA_tika-s05_01t:1613_2	vattabbattā “vāsanābhāgiyaṃ suttaṃ saṃkilesabhāgiyassa suttassa nigghātāyā”tiādi	1613	
PA_tika-s05_01t:1613_3	vuttaṃ. Ettha ca suttavasena suttatthā gahitā.	1613	
PA_tika-s05_01t:1614_0	“Yaṃ sattādhiṭṭhānaṃ ācariyena niddhāritaṃ, taṃ sattādhiṭṭhānaṃ kittakehi suttehi	1614	
PA_tika-s05_01t:1614_1	vibhajitvā niddisitabba”nti vattabbattā “lokuttaraṃ suttaṃ sattādhiṭṭhānaṃ chabbisatiyā	1614	
PA_tika-s05_01t:1614_2	puggalehi niddisitabba”nti vuttaṃ. “Te chabbīsati puggalā katihi suttehi samanvesitabbā”ti	1614	
PA_tika-s05_01t:1614_3	vattabbattā “te tīhī”tiādi vuttaṃ. Dassanabhāgiyena sattādhiṭṭhānena, bhāvanābhāgiyena	1614	
PA_tika-s05_01t:1614_4	sattādhiṭṭhānena, asekkhabhāgiyena sattādhiṭṭhānena cāti tīhi suttehi te chabbīsati	1614	
PA_tika-s05_01t:1614_5	puggalā samanvesitabbā.	1614	
PA_tika-s05_01t:1615_0	“Katamehi katamehi katamaṃ katamaṃ suttaṃ niddisitabba”nti vattabbattā “tattha dassanabhāgiya”ntiādi	1615	
PA_tika-s05_01t:1615_1	vuttaṃ. Tattha tatthāti tesu tīsu dassanabhāgiyādīsu suttesu. Tatthāti vā tesu chabbīsatiyā	1615	
PA_tika-s05_01t:1615_2	puggalesu. Sattādhiṭṭhānekadesaṃ dassanabhāgiyaṃ suttaṃ ekabījinā puggalena ca niddisitabbaṃ…pe…	1615	
PA_tika-s05_01t:1615_3	dhammānusārinā puggalena ca niddisitabbaṃ, iti imehi pañcahi puggalehi sattādhiṭṭhānekadesaṃ	1615	
PA_tika-s05_01t:1615_4	dassanabhāgiyaṃ suttaṃ niddisitabbaṃ. Ettha ca dassanaggahaṇena sotāpattiphalaṭṭhāpi	1615	
PA_tika-s05_01t:1615_5	gahitā, tasmā ekabījikolaṃkolasattakkhattuparamā phalaṭṭhāpi gahitā.	1615	
PA_tika-s05_01t:1616_0	Saddhānusārī pana yo vipassanākkhaṇe saddhaṃ dhuraṃ katvā sotāpattimaggaṃ nibbatteti,	1616	
PA_tika-s05_01t:1616_1	so puggalo nibbattetabbasotāpattimaggakkhaṇe saddhānusārī nāma, saddhāya samāpattiṃ	1616	
PA_tika-s05_01t:1616_2	anussarati, iti saddhāya samāpattiyā anussaraṇato sotāpattimaggaṭṭho puggalo saddhānusārī	1616	
PA_tika-s05_01t:1616_3	nāma. So puggalo sotāpattiphalakkhaṇe saddhāya vimuttattā saddhāvimutto hutvā ekabījikolaṃkolasattakkhattuparamo	1616	
PA_tika-s05_01t:1616_4	bhavati. Yo pana puggalo vipassanākkhaṇe paññaṃ dhuraṃ katvā sotāpattimaggaṃ nibbatteti,	1616	
PA_tika-s05_01t:1616_5	so puggalo nibbattetabbasotāpattimaggakkhaṇe dhammānusārī nāma, dhammena paññāya	1616	
PA_tika-s05_01t:1616_6	samāpattiṃ anussarati, iti dhammena paññāya samāpattiyā anussaraṇato dhammānusārī	1616	
PA_tika-s05_01t:1616_7	nāma. So puggalo phalakkhaṇe diṭṭhiyā paññāya nirodhaṃ pattattā diṭṭhipatto hutvā	1616	
PA_tika-s05_01t:1616_8	ekabīji…pe… paramo bhavati. Dhammoti cettha paññā gahitā. Iti pabhedato dve maggaṭṭhā,	1616	
PA_tika-s05_01t:1616_9	cha phalaṭṭhāti aṭṭhahi ariyapuggalehi, sampiṇḍite pana pañcahi ariyapuggalehi sattādhiṭṭhānekadesaṃ	1616	
PA_tika-s05_01t:1616_10	dassanabhāgiyaṃ suttaṃ niddisitabbaṃ.	16161	
PA_tika-s05_01t:1617_0	Imesaṃ ekabījiādīnaṃ puggalānaṃ sattādhiṭṭhānekadesatthattā ceva dassanabhāgiyatthattā	1617	
PA_tika-s05_01t:1617_1	ca sattādhiṭṭhānekadesaṃ dassanabhāgiyaṃ suttaṃ ettakehi puggalehi niddisitabbanti	1617	
PA_tika-s05_01t:1617_2	niyametvā ācariyena vibhattaṃ, amhehi ca ñātaṃ, “sattādhiṭṭhānekadesaṃ dassanabhāgiyaṃ	1617	
PA_tika-s05_01t:1617_3	suttaṃ kittakehi puggalehi niddisitabba”nti pucchitabbattā –	1617	
PA_tika-s05_01t:1618_0	“Bhāvanābhāgiyaṃ suttaṃ dvādasahi puggalehi niddisitabbaṃ sakadāgāmiphalasacchikiriyāya	1618	
PA_tika-s05_01t:1618_1	paṭipannena, sakadāgāminā, anāgāmiphalasacchikiriyāya paṭipannena, anāgāminā, antarāparinibbāyinā,	1618	
PA_tika-s05_01t:1618_2	upahaccaparinibbāyinā, asaṅkhāraparinibbāyinā, sasaṅkhāraparinibbāyinā, uddhaṃsotena	1618	
PA_tika-s05_01t:1618_3	akaniṭṭhagāminā, saddhāvimuttena, diṭṭhippattena, kāyasakkhinā cāti bhāvanābhāgiyaṃ	1618	
PA_tika-s05_01t:1618_4	suttaṃ imehi dvādasahi puggalehi niddisitabba”nti –	1618	
PA_tika-s05_01t:1619_0	Vuttaṃ. Tatthāpi sattādhiṭṭhānekadesaṃ bhāvanābhāgiyaṃ suttanti gahetabbaṃ. Sakadā…pe…	1619	
PA_tika-s05_01t:1619_1	pannena sakadāgāmimaggaṭṭhena puggalena, sakadāgāminā sakadāgāmiphalaṭṭhena, anāgāmi…pe…	1619	
PA_tika-s05_01t:1619_2	pannena anāgāmimaggaṭṭhena, anāgāminā anāgāmiphalaṭṭhena, avihādīsu pañcasu suddhāvāsesu	1619	
PA_tika-s05_01t:1619_3	āyuvemajjhaṃ anatikkamitvā arahattaṃ patvā parinibbāyanasabhāvena antarāparinibbāyīnāmakena	1619	
PA_tika-s05_01t:1619_4	anāgāminā, āyuvemajjhaṃ atikkamitvā arahattaṃ patvā parinibbāyanasabhāvena upahaccaparinibbāyīnāmakena	1619	
PA_tika-s05_01t:1619_5	anāgāminā, asaṅkhārena appayogena arahattaṃ patvā parinibbāyanasabhāvena asaṅkhāraparinibbāyīnāmakena	1619	
PA_tika-s05_01t:1619_6	anāgāminā, sasaṅkhārena sappayogena arahattaṃ patvā parinibbāyanasabhāvena sasaṅkhāraparinibbāyīnāmakena	1619	
PA_tika-s05_01t:1619_7	anāgāminā, avihādīhi uddhaṃ atappādīsu upapattisotena arahattaṃ patvā parinibbāyanasabhāvena	1619	
PA_tika-s05_01t:1619_8	uddhaṃsotanāmakena anāgāminā, akaniṭṭhaṃ gantvā arahattaṃ patvā parinibbāyanasabhāvena	1619	
PA_tika-s05_01t:1619_9	akaniṭṭhagāmīnāmakena anāgāminā, saddhāya vimuttattā saddhāvimuttanāmakena anāgāminā,	1619	
PA_tika-s05_01t:1619_10	diṭṭhiyā paññāya nirodhaṃ pattattā diṭṭhippattanāmakena anāgāminā cāti imehi ekādasahi	16191	
PA_tika-s05_01t:1619_11	ajhānalābhīpuggalehi ca, kāyena nāmakāye phuṭṭhānaṃ arūpajhānānaṃ anantaraṃ nibbānaṃ	16191	
PA_tika-s05_01t:1619_12	sacchikaroti, iti sacchikaraṇato kāyasakkhīnāmakena jhānalābhinā cāti dvādasahi puggalehi niddisitabbaṃ.	16191	
PA_tika-s05_01t:1620_0	Imesaṃ vuttappakārānaṃ puggalānaṃ sattādhiṭṭhānekadesatthattā ceva bhāvanābhāgiyatthattā	1620	
PA_tika-s05_01t:1620_1	ca sattādhiṭṭhānekadesaṃ bhāvanābhāgiyaṃ suttaṃ ettakehi puggalehi niddisitabbanti	1620	
PA_tika-s05_01t:1620_2	niyametvā ācariyena vibhattaṃ, amhehi ca ñātaṃ, “kittakehi puggalehi sattādhiṭṭhānekadesaṃ	1620	
PA_tika-s05_01t:1620_3	asekkhabhāgiyaṃ suttaṃ niddisitabba”nti vattabbattā –	1620	
PA_tika-s05_01t:1621_0	“Asekkhabhāgiyaṃ suttaṃ navahi puggalehi niddisitabbaṃ saddhāvimuttena, paññāvimuttena,	1621	
PA_tika-s05_01t:1621_1	suññatavimuttena, animittavimuttena, appaṇihitavimuttena, ubhatobhāgavimuttena, samasīsinā,	1621	
PA_tika-s05_01t:1621_2	paccekabuddhehi, sammāsambuddhehi cāti asekkhabhāgiyaṃ suttaṃ imehi navahi puggalehi niddisitabba”nti –	1621	
PA_tika-s05_01t:1622_0	Vuttaṃ. Tattha sattādhiṭṭhānekadesaṃ asekkhabhāgiyaṃ suttaṃ niddisitabbanti yojetabbaṃ.	1622	
PA_tika-s05_01t:1622_1	Saddhāya kilesehi vimuttattā arahattaphalakkhaṇe saddhāvimutto arahā, tena saddhāvimuttena.	1622	
PA_tika-s05_01t:1622_2	Paññāya vimuttattā arahattaphalakkhaṇe paññāvimutto arahā, tena paññāvimuttena. Suññatavipassanāsaṅkhātena	1622	
PA_tika-s05_01t:1622_3	anattānupassanena vimuttattā suññatavimutto arahā, tena suññatavimuttena. Animittānupassanāsaṅkhātena	1622	
PA_tika-s05_01t:1622_4	aniccānupassanena vimuttattā animittavimutto arahā, tena animittavimuttena. Appaṇihitānupassanāsaṅkhātena	1622	
PA_tika-s05_01t:1622_5	dukkhānupassanena vimuttattā appaṇihitavimutto arahā, tena appaṇihitavimuttena. Ubhato	1622	
PA_tika-s05_01t:1622_6	rūpakāyanāmakāyato ubhatobhāgato vimuttattā ubhatobhāgavimutto arahā, tena ubhatobhāgavimuttena.	1622	
PA_tika-s05_01t:1622_7	Purimā pañca puggalā ajhānalābhino gahitā, ubhatobhāgavimutto pana jhānalābhīgahito.	1622	
PA_tika-s05_01t:1623_0	Samasīsī nāma iriyāpathasamasīsī, rogasamasīsī, jīvitasamasīsīti tividhā honti. Imesu	1623	
PA_tika-s05_01t:1623_1	tīsu samasīsīsu yo arahā catūsu iriyāpathesu ekekasmiṃ iriyāpathe arahattaṃ patvā	1623	
PA_tika-s05_01t:1623_2	aññaṃ iriyāpathaṃ asaṅkamitvā tasmiṃ tasmiṃ iriyāpatheyeva parinibbāyati, ayaṃ arahā	1623	
PA_tika-s05_01t:1623_3	iriyāpathasamasīsī nāma. Yo arahā yasmiṃ roge uppanne arahattaṃ patvā tato rogato	1623	
PA_tika-s05_01t:1623_4	anuṭṭhahitvā tasmiṃ rogeyeva parinibbāyati, ayaṃ arahā rogasamasīsī nāma. Yo arahā	1623	
PA_tika-s05_01t:1623_5	paccavekkhaṇavīthiyānantaraṃ bhavaṅgaṃ otaritvā tato maraṇāsannajavanavīthiyānantarameva	1623	
PA_tika-s05_01t:1623_6	parinibbāyati, ayaṃ arahā vārasamatāya jīvitasamasīsī nāma. Vārasamatāti ca paccavekkhaṇavīthi	1623	
PA_tika-s05_01t:1623_7	maggavithyānuvattakattā paccavekkhaṇavīthianantaraṃ pavattamānāyapi maraṇāsannavīthi	1623	
PA_tika-s05_01t:1623_8	maggavīthianantaraṃ pavattāti vattabbārahā, tasmā vīthianantaratā vārasamatā nāma.	1623	
PA_tika-s05_01t:1623_9	Tāya vārasamatāya ca jīvitasamasīsī vutto.	1623	
PA_tika-s05_01t:1624_0	Saha paṭisambhidāhi arahattaṃ pāpuṇīti etthapi paccavekkhaṇavīthiyānantaraṃ bhavaṅgaṃ	1624	
PA_tika-s05_01t:1624_1	otaritvā bhavaṅgato vuṭṭhāya pavattavīthiyā paṭisambhidāñāṇāni pavattanti. Vuttanayena	1624	
PA_tika-s05_01t:1624_2	vīthianantaratāya vārasamatāya “saha paṭisambhidāhī”ti vuttaṃ. Bhagavato sabbaññutaññāṇampi	1624	
PA_tika-s05_01t:1624_3	paccavekkhaṇavīthiyānantaraṃ bhavaṅgaṃ otaritvā bhavaṅgato vuṭṭhāya pavattavīthiyā	1624	
PA_tika-s05_01t:1624_4	paṭhamaṃ pavattatīti veditabbaṃ. Iminā jīvitasamasīsinā, sabbehi paccekabuddhehi,	1624	
PA_tika-s05_01t:1624_5	sabbehi sammāsambuddhehi cāti imehi navahi puggalehi sattādhiṭṭhānekadesaṃ asekkhabhāgiyaṃ	1624	
PA_tika-s05_01t:1624_6	suttaṃ niddisitabbaṃ.	1624	
PA_tika-s05_01t:1625_0	Imesaṃ puggalānaṃ sattādhiṭṭhānekadesatthattā ceva asekkhabhāgiyatthattā ca evaṃ	1625	
PA_tika-s05_01t:1625_1	iminā “lokuttaraṃ suttaṃ sattādhiṭṭhāna”ntiādinā pakārena vuttehi imehi chabbīsatiyā	1625	
PA_tika-s05_01t:1625_2	puggalehi ariyehi dassanabhāgiyavāsanābhāgiyaasekkhabhāgiyasuttānaṃ vasena lokuttaraṃ	1625	
PA_tika-s05_01t:1625_3	suttaṃ sattādhiṭṭhānekadesaṃ suttaṃ niddisitabbaṃ.	1625	
PA_tika-s05_01t:1626_0	Imesaṃ chabbīsatiyā puggalānaṃ sakalalokuttarasuttatthattā ceva sattādhiṭṭhānekadesasuttatthattā	1626	
PA_tika-s05_01t:1626_1	ca lokuttaraṃ sattādhiṭṭhānekadesaṃ suttaṃ. Ettakehi puggalehi niddisitabbanti ācariyena	1626	
PA_tika-s05_01t:1626_2	niyametvā vibhattaṃ, amhehi ca ñātaṃ, “lokiyaṃ sattādhiṭṭhānekadesaṃ suttaṃ kittakehi	1626	
PA_tika-s05_01t:1626_3	puggalehi niddisitabba”nti vattabbattā “lokiyaṃ suttaṃ sattādhiṭṭhānaṃ ekūnavīsatiyā	1626	
PA_tika-s05_01t:1626_4	puggalehi niddisitabba”ntiādi vuttaṃ. “Te ekūnavīsati lokiyā puggalā katamehi dhammehi	1626	
PA_tika-s05_01t:1626_5	niddiṭṭhā samanvesitabbā”ti vattabbattā “te caritehī”tiādi vuttaṃ. Te ekūnavīsati	1626	
PA_tika-s05_01t:1626_6	lokiyā puggalā caritehi caritavisesehi niddiṭṭhā samanvesitabbāti. “Kathaṃ caritehi	1626	
PA_tika-s05_01t:1626_7	niddiṭṭhā”ti vattabbattā “keci rāgacaritā”tiādi vuttaṃ. Rāgacaritadosacaritādīhi	1626	
PA_tika-s05_01t:1626_8	caritehi ekūnavīsati lokiyapuggalā rāgacaritā, keci dosacaritā…pe… mohacarito cāti	1626	
PA_tika-s05_01t:1626_9	niddiṭṭhā. Iti niddiṭṭhehi imehi ekūnavīsatiyā puggalehi lokiyasattādhiṭṭhānekadesaṃ	1626	
PA_tika-s05_01t:1626_10	suttaṃ niddisitabbaṃ. “Lokiya”nti sāmaññavasena vuttampi “saṃkilesabhāgiyaṃ lokiya”nti	16261	
PA_tika-s05_01t:1626_11	visesato viññātabbaṃ.	16261	
PA_tika-s05_01t:1627_0	Lokiyaṃ sattādhiṭṭhānekadesaṃ suttaṃ ettakehi puggalehi niddisitabbanti ācariyena	1627	
PA_tika-s05_01t:1627_1	niyametvā vibhattaṃ, amhehi ca ñātaṃ, “vāsanābhāgiyaṃ sattādhiṭṭhānekadesaṃ suttaṃ	1627	
PA_tika-s05_01t:1627_2	katamehi puggalehi niddisitabba”nti vattabbattā “vāsanābhāgiya”ntiādi vuttaṃ. Vāsanābhāgiyaṃ	1627	
PA_tika-s05_01t:1627_3	sattādhiṭṭhānekadesaṃ suttaṃ sīlavantehi puggalehi, dhammehi ca niddisitabbanti yojetabbaṃ.	1627	
PA_tika-s05_01t:1627_4	“Kittakā sīlavantapuggalā”ti vattabbattā “te sīlavanto pañca puggalā”ti vuttaṃ. “Kittakā	1627	
PA_tika-s05_01t:1627_5	dhammā”ti vattabbattā “pakatisīla”ntiādi vuttaṃ. Idaṃ vuttaṃ hoti – pakatisīlavanto	1627	
PA_tika-s05_01t:1627_6	ca samādānasīlavanto ca cittappasādavanto ca samathavanto ca vipassanāvanto cāti	1627	
PA_tika-s05_01t:1627_7	pañca puggalā, pakatisīladhammo ca samādānasīladhammo ca cittappasādadhammo ca samathadhammo	1627	
PA_tika-s05_01t:1627_8	ca vipassanādhammo cāti pañca dhammāti imehi pañcahi puggalehi, imehi pañcahi dhammehi	1627	
PA_tika-s05_01t:1627_9	vāsanābhāgiyaṃ sattādhiṭṭhānekadesadhammādhiṭṭhānekadesaṃ suttaṃ yathākkamaṃ niddisitabbanti.	1627	
PA_tika-s05_01t:1628_0	Lokuttaraṃ sattādhiṭṭhānaṃ suttaṃ dassanabhāgiyavāsanābhāgiyaasekkhabhāgiyasuttehi	1628	
PA_tika-s05_01t:1628_1	niddisitabbanti ācariyena niyametvā vibhattaṃ, amhehi ca ñātaṃ, “lokuttaraṃ dhammādhiṭṭhānaṃ	1628	
PA_tika-s05_01t:1628_2	suttaṃ kittakehi suttehi niddisitabba”nti vattabbattā “lokuttaraṃ suttaṃ dhammādhiṭṭhānaṃ…pe…	1628	
PA_tika-s05_01t:1628_3	asekkhabhāgiyenā”ti vuttaṃ.	1628	
PA_tika-s05_01t:1629_0	“Lokiyañca lokuttarañca sattādhiṭṭhānañca dhammādhiṭṭhānañca kittakehi niddisitabba”nti	1629	
PA_tika-s05_01t:1629_1	vattabbattā “lokiyañca…pe… ubhayena niddisitabba”nti vuttaṃ. Ubhayenāti lokiyalokuttarena,	1629	
PA_tika-s05_01t:1629_2	sattādhiṭṭhānadhammādhiṭṭhānena samānatthabhāvena niddisitabbanti.	1629	
PA_tika-s05_01t:1630	“Ñāṇaṃ kittakehi niddisitabba”nti vattabbattā “ñāṇaṃ paññāyā”tiādi vuttaṃ. Yasmiṃ yasmiṃ sutte ñāṇaṃ āgataṃ, tasmiṃ tasmiṃ sutte ñāṇaṃ ñāṇapariyāyena paññādinā niddisitabbanti.	163	
PA_tika-s05_01t:1631_0	“Ñeyyaṃ kittakena niddisitabba”nti vattabbattā “ñeyyaṃ atītānāgatapaccuppannehī”tiādi	1631	
PA_tika-s05_01t:1631_1	vuttaṃ. Yasmiṃ yasmiṃ sutte ñeyyaṃ āgataṃ, tasmiṃ tasmiṃ sutte ñeyyaṃ ñeyyapariyāyena niddisitabbanti.	1631	
PA_tika-s05_01t:1632_0	“Ñāṇañca ñeyyañca kittakena niddisitabba”nti vattabbattā “ñāṇañca ñeyyañca tadubhayenā”tiādi	1632	
PA_tika-s05_01t:1632_1	vuttaṃ. Yasmiṃ yasmiṃ sutte ñāṇañeyyā āgatā, tasmiṃ tasmiṃ sutte ñāṇañeyyā ñāṇañeyyapariyāyena niddisitabbanti.	1632	
PA_tika-s05_01t:1633_0	Dassanasutte yathā niddiṭṭhaṃ, tathā upadhārayitvā labbhamānato niddisitabbaṃ. Bhāvanāsutte	1633	
PA_tika-s05_01t:1633_1	yathā niddiṭṭhaṃ, tathā upadhārayitvā labbhamānato niddisitabbaṃ. Tadubhayaṃ dassanañca	1633	
PA_tika-s05_01t:1633_2	bhāvanā ca sutte yathā niddiṭṭhaṃ, tathā upadhārayitvā labbhamānato niddisitabbaṃ.	1633	
PA_tika-s05_01t:1634_0	“Sakavacanaṃ paravacana”ntiādīsupi evameva visuṃ visuṃ ca ekato ca sutte yathā niddiṭṭhaṃ,	1634	
PA_tika-s05_01t:1634_1	tathā upadhārayitvā labbhamānato niddisitabbanti yojanā kātabbā. “Ettakameva niddisitabba”nti	1634	
PA_tika-s05_01t:1634_2	vattabbattā “yaṃ vā panā”tiādi vuttaṃ.	1634	
PA_tika-s05_01t:1635_0	“Vipākassa hetu kammamevā”ti vattabbattā “duvidho hetū”tiādi vuttaṃ. Kilesā saṃkilesabhāgiyasuttena	1635	
PA_tika-s05_01t:1635_1	samānatthabhāvena niddisitabbā. Taṇhāsaṅkhāto samudayo vā kilesasaṅkhāto samudayo	1635	
PA_tika-s05_01t:1635_2	vā akusalasaṅkhāto samudayo vā saṃkilesabhāgiyena suttena samānatthabhāvena niddisitabbo.	1635	
PA_tika-s05_01t:1635_3	Lokiyakusalahetusaṅkhāto samudayo vā lokiyakusalasaṅkhāto samudayo vā vāsanābhāgiyena	1635	
PA_tika-s05_01t:1635_4	suttena samānatthabhāvena niddisitabbo.	1635	
PA_tika-s05_01t:1636_0	Kammañca vipāko ca yathārahaṃ labbhamānasuttena niddisitabboti sāmaññavasena vibhatto,	1636	
PA_tika-s05_01t:1636_1	“kusalaṃ katamena niddisitabba”nti vattabbattā “tattha kusala”ntiādi vuttaṃ. Tatthāti	1636	
PA_tika-s05_01t:1636_2	tesu aṭṭhavīsatiyā sāsanapaṭṭhānasuttesu kusalaṃ catūhi suttehi samānatthabhāvena	1636	
PA_tika-s05_01t:1636_3	niddisitabbaṃ. “Katamehi catūhī”ti vattabbattā “vāsanābhāgiyenā”tiādi vuttaṃ. Lokiyakusalaṃ	1636	
PA_tika-s05_01t:1636_4	vāsanābhāgiyena niddisitabbaṃ samānatthattā, lokuttarakusalaṃ dassanabhāgiyena, vāsanābhāgiyena,	1636	
PA_tika-s05_01t:1636_5	asekkhabhāgiyena ca yathārahaṃ samānatthabhāvena niddisitabbaṃ. Kusalaṃ ettakehi	1636	
PA_tika-s05_01t:1636_6	niddisitabbanti niyametvā vibhattaṃ, “akusalaṃ katamena niddisitabba”nti vattabbattā	1636	
PA_tika-s05_01t:1636_7	“akusala”ntiādi vuttaṃ. “Kusalañca akusalañca katamena niddisitabba”nti vattabbattā	1636	
PA_tika-s05_01t:1636_8	“kusalañca akusalañca tadubhayena niddisitabba”nti vuttaṃ. Yasmiṃ yasmiṃ sutte tadubhayaṃ	1636	
PA_tika-s05_01t:1636_9	āgataṃ, tasmiṃ tasmiṃ sutte āgatena tadubhayena niddisitabbaṃ.	1636	
PA_tika-s05_01t:1637_0	“Anuññātaṃ katamena niddisitabba”nti vattabbattā “anuññāta”ntiādi vuttaṃ. Anuññātaṃ	1637	
PA_tika-s05_01t:1637_1	bhagavato anuññātāya samānatāya niddisitabbaṃ. “Katividhaṃ anuññāta”nti vattabbattā	1637	
PA_tika-s05_01t:1637_2	“taṃ pañcavidha”ntiādi vuttaṃ. Yaṃ anuññātaṃ yāsu yāsu bhūmīsu dissati, taṃ anuññātaṃ	1637	
PA_tika-s05_01t:1637_3	tāsu tāsu bhūmīsu āgatena samānena kappiyānulomena niddisitabbaṃ.	1637	
PA_tika-s05_01t:1638_0	Anuññātaṃ iminā niddisitabbanti ācariyena niyametvā vibhattaṃ, “paṭikkhittaṃ katamena	1638	
PA_tika-s05_01t:1638_1	niddisitabba”nti vattabbattā “paṭikkhittaṃ bhagavatā”tiādi vuttaṃ. Bhagavatā paṭikkhittaṃ	1638	
PA_tika-s05_01t:1638_2	bhagavatā paṭikkhittakāraṇena sutte āgatena vatthunā kāraṇaphalabhāvena niddisitabbaṃ.	1638	
PA_tika-s05_01t:1638_3	Yaṃ paṭikkhittaṃ yāsu yāsu bhūmīsu dissati, taṃ pana paṭikkhittaṃ tāsu tāsu bhūmīsu	1638	
PA_tika-s05_01t:1638_4	āgatena pākaṭena akappiyānulomena niddisitabbaṃ.	1638	
PA_tika-s05_01t:1639_0	“Anuññātañca paṭikkhittañca katamena niddisitabba”nti vattabbattā “anuññātañca paṭikkhittañca	1639	
PA_tika-s05_01t:1639_1	tadubhayena niddisitabba”nti vuttaṃ. Yasmiṃ yasmiṃ sutte anuññātañca paṭikkhittañca	1639	
PA_tika-s05_01t:1639_2	āgataṃ, tasmiṃ tasmiṃ sutte āgatena tadubhayena niddisitabbaṃ.	1639	
PA_tika-s05_01t:1640_0	“Thavo katamena niddisitabbo”ti vattabbattā “thavo pasaṃsāyā”tiādi vuttaṃ. Yasmiṃ	1640	
PA_tika-s05_01t:1640_1	yasmiṃ sutte yā yā pasaṃsā āgatā, tasmiṃ tasmiṃ sutte āgatāya tāya tāya pasaṃsāya	1640	
PA_tika-s05_01t:1640_2	thavo niddisitabbo. “Yo thavo pasaṃsāya niddisitabbo, so thavo katividhena niddisitabbo”ti	1640	
PA_tika-s05_01t:1640_3	vattabbattā “so pañcavidhenā”tiādi vuttaṃ. Bhagavato thavo ca dhammassa thavo ca	1640	
PA_tika-s05_01t:1640_4	ariyasaṅghassa thavo ca ariyadhammānaṃ sikkhāya thavo ca lokiyaguṇasampattiyā thavo	1640	
PA_tika-s05_01t:1640_5	cāti pañcavidhena veditabbo. Iti evaṃ vuttappakārena pañcavidhena thavo niddisitabbo.	1640	
PA_tika-s05_01t:1641_0	Amhākācariya amhākācariyena aṭṭhārasa mūlapadā sāsanapaṭṭhāne daṭṭhabbāti vuttā,	1641	
PA_tika-s05_01t:1641_1	“katamāni tāni aṭṭhārasa mūlapadānī”ti pucchitabbattā “indriyabhūmī”tiādi vuttaṃ.	1641	
PA_tika-s05_01t:1641_2	Sāsanapaṭṭhāne indriyabhūmi saddhindriyādiindriyabhūmi yehi navahi padehi niddisitabbā,	1641	
PA_tika-s05_01t:1641_3	sāsanapaṭṭhāne kilesabhūmi yehi navahi padehi niddisitabbā, evaṃ iminā pakārena etāni	1641	
PA_tika-s05_01t:1641_4	mūlapadāni nava padāni kusalapadāni, nava padāni akusalapadānīti aṭṭhārasa mūlapadāni	1641	
PA_tika-s05_01t:1641_5	honti. Sāsanapaṭṭhāne daṭṭhabbā, “kena kāraṇena aṭṭhārasa mūlapadā sāsanapaṭṭhāne	1641	
PA_tika-s05_01t:1641_6	daṭṭhabbāti viññāyatī”ti vattabbattā “tathā hī”tiādi vuttaṃ. Tathā hīti tato eva	1641	
PA_tika-s05_01t:1641_7	aṭṭhārasamūlapadānaṃ sāsanapaṭṭhāne daṭṭhabbattā “aṭṭhārasa mūlapadā kuhiṃ daṭṭhabbā?	1641	
PA_tika-s05_01t:1641_8	Sāsanapaṭṭhāne”ti yaṃ vacanaṃ vuttaṃ, tena vacanena viññāyatīti. “Kena mūlapadānaṃ	1641	
PA_tika-s05_01t:1641_9	navakusalapadanavaakusalapadabhāvena aṭṭhārasabhāvo viññāyatī”ti vattabbattā “tenāhā”tiādi	1641	
PA_tika-s05_01t:1641_10	vuttaṃ. Tena mūlapadānaṃ navakusalapadanavaakusalapadabhāvato āyasmā mahākaccāno –	16411	
PA_tika-s05_01t:1642	“Navahi ca padehi kusalā, navahi ca yujjanti akusalapakkhā;	164	
PA_tika-s05_01t:1643	Ete kho mūlapadā, bhavanti aṭṭhārasa padānī”ti. –	164	
PA_tika-s05_01t:1644	Yaṃ vacanaṃ āha, tena “navahi…pe… padānī”ti vacanena mūlapadānaṃ navakusalapadanavaakusalapadabhāvena aṭṭhārasabhāvo viññāyatīti.	164	
PA_tika-s05_01t:1645_0	“Yaṃ yaṃ saṃkilesabhāgiyādisoḷasavidhaṃ sāsanapaṭṭhānañceva yaṃ yaṃ lokiyādiaṭṭhavīsatividhaṃ	1645	
PA_tika-s05_01t:1645_1	sāsanapaṭṭhānañca ācariyena niddhāritaṃ, ettakameva paripuṇṇaṃ, aññaṃ sāsanapaṭṭhānaṃ	1645	
PA_tika-s05_01t:1645_2	niddhāretvā yuttaṃ yujjitabbaṃ natthī”ti vattabbattā “niyuttaṃ sāsanapaṭṭhāna”nti	1645	
PA_tika-s05_01t:1645_3	vuttaṃ. Yathāniddhāritasāsanapaṭṭhānato yaṃ yaṃ aññaṃ sāsanapaṭṭhānaṃ niddhāritaṃ	1645	
PA_tika-s05_01t:1645_4	atthi, taṃ taṃ aññaṃ sāsanapaṭṭhānaṃ niyuttaṃ yathārahaṃ niddhāretvā yuttaṃ yujjitabbanti attho gahetabboti.	1645	
PA_tika-s05_01t:1646_0	“Yaṃ loko pūjayate…pe… niyuttaṃ sāsanapaṭṭhānanti yattako vacanakkamo bhāsito, ettakena	1646	
PA_tika-s05_01t:1646_1	vacanakkamena kiṃ netti samattā, udāhu asamattā”ti vattabbattā “ettāvatā”tiādi vuttaṃ.	1646	
PA_tika-s05_01t:1646_2	Āyasmatā mahākaccānena yā netti bhāsitā, bhagavatā sā netti anumoditā, mūlasaṅgītiyaṃ	1646	
PA_tika-s05_01t:1646_3	saṅgāyantehi therāsabhehi yā netti saṅgītā, sā netti “yaṃ loko pūjayate…pe… niyuttaṃ	1646	
PA_tika-s05_01t:1646_4	sāsanapaṭṭhāna”nti ettāvatā vacanakkamena samattā paripuṇṇāva hoti.	1646	
PA_tika-s05_01t:1647_0	Iti samattāya āyasmatā mahākaccānena bhāsitāya bhagavatā anumoditāya mūlasaṅgītiyaṃ	1647	
PA_tika-s05_01t:1647_1	saṅgāyantehi therāsabhehi saṅgītāya nettiyā atthavaṇṇanā saddhammapālanāmena mahādhammarājagurunā	1647	
PA_tika-s05_01t:1647_2	mahātherena racitā jinaputtānaṃ hitakarā nettivibhāvanā chabbīsādhikanavasate sakkarāje	1647	
PA_tika-s05_01t:1647_3	sāvaṇamāse sukkapakkhe navamadivase sūriyuggamanasamaye samattā.	1647	
PA_tika-s05_01t:1648	Iti sāsanapaṭṭhāne sattibalānurūpā racitā vibhāvanā	164	
PA_tika-s05_01t:1649	Niṭṭhitā.	164	
PA_tika-s05_01t:1650	Nigamanakathā	165	
PA_tika-s05_01t:1651	Sabbasattuttamo nātho, loke uppajji nāyako;	165	
PA_tika-s05_01t:1652	Sambuddho gotamo jino, anekaguṇalaṅkato.	165	
PA_tika-s05_01t:1653	Sāsanaṃ tassa seṭṭhassa, aṭṭhavassasatādhikaṃ;	165	
PA_tika-s05_01t:1654	Dvisahassaṃ yadā pattaṃ, nimmalaṃ vaḍḍhanaṃ subhaṃ.	165	
PA_tika-s05_01t:1655	Tadā bhūmissaro mahādhammarājā mahiddhiko;	165	
PA_tika-s05_01t:1656	Āṇācakkena sāreti, rājā noanuvattake.	165	
PA_tika-s05_01t:1657	Laddhā setagaje vare, loke vimhayajānake;	165	
PA_tika-s05_01t:1658	Appamatto mahāvīro, puññaṃ katvābhimodati.	165	
PA_tika-s05_01t:1659	Tasmiṃ vasseva sāvaṇe, māse navamadivase;	165	
PA_tika-s05_01t:1660	Sūriyuggamane kāle, nibbattāyaṃ vibhāvanā.	166	
PA_tika-s05_01t:1661	Yattakaṃ sāsanaṃ ṭhitaṃ, tattakaṃ racitaṃ mayā;	166	
PA_tika-s05_01t:1662	Ṭhātu nettivibhāvanā, jinaputtahitāvahā.	166	
PA_tika-s05_01t:1663	Iti taṃ racayantena, puññaṃ adhigataṃ mayā;	166	
PA_tika-s05_01t:1664	Hontu tassānubhāvena, sabbe vimuttibhāgino.	166	
PA_tika-s05_01t:1665	Rājadevī puttanattā, panattā ca sajātikā;	166	
PA_tika-s05_01t:1666	Sabbe rajjasukhe ṭhatvā, carantu caritaṃ sukhī.	166	
PA_tika-s05_01t:1667	Devo kāle suvassatu, sabbo raṭṭhajano sukhī;	166	
PA_tika-s05_01t:1668	Aññamaññaṃ ahiṃsanto, piyo hotu hitāvahoti.	166	
PA_tika-s05_01t:1669	Nettivibhāvinī niṭṭhitā.	166	
