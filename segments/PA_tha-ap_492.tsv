segmentnr	original	folio	analyzed
PA_tha-ap_492:0.1	Therāpadāna	0	
PA_tha-ap_492:0.2	Paṁsukūlavagga	0	
PA_tha-ap_492:0.3	10. Sālamaṇḍapiyattheraapadāna	0	
PA_tha-ap_492:1.1	“Ajjhogāhetvā sālavanaṁ,	1	
PA_tha-ap_492:1.2	sukato assamo mama;	1	
PA_tha-ap_492:1.3	Sālapupphehi sañchanno,	1	
PA_tha-ap_492:1.4	vasāmi vipine tadā.	1	
PA_tha-ap_492:2.1	Piyadassī ca bhagavā,	2	
PA_tha-ap_492:2.2	sayambhū aggapuggalo;	2	
PA_tha-ap_492:2.3	Vivekakāmo sambuddho,	2	
PA_tha-ap_492:2.4	sālavanamupāgami.	2	
PA_tha-ap_492:3.1	Assamā abhinikkhamma,	3	
PA_tha-ap_492:3.2	pavanaṁ agamāsahaṁ;	3	
PA_tha-ap_492:3.3	Mūlaphalaṁ gavesanto,	3	
PA_tha-ap_492:3.4	āhiṇḍāmi vane tadā.	3	
PA_tha-ap_492:4.1	Tatthaddasāsiṁ sambuddhaṁ,	4	
PA_tha-ap_492:4.2	piyadassiṁ mahāyasaṁ;	4	
PA_tha-ap_492:4.3	Sunisinnaṁ samāpannaṁ,	4	
PA_tha-ap_492:4.4	virocantaṁ mahāvane.	4	
PA_tha-ap_492:5.1	Catudaṇḍe ṭhapetvāna,	5	
PA_tha-ap_492:5.2	buddhassa uparī ahaṁ;	5	
PA_tha-ap_492:5.3	Maṇḍapaṁ sukataṁ katvā,	5	
PA_tha-ap_492:5.4	sālapupphehi chādayiṁ.	5	
PA_tha-ap_492:6.1	Sattāhaṁ dhārayitvāna,	6	
PA_tha-ap_492:6.2	maṇḍapaṁ sālachāditaṁ;	6	
PA_tha-ap_492:6.3	Tattha cittaṁ pasādetvā,	6	
PA_tha-ap_492:6.4	buddhaseṭṭhamavandahaṁ.	6	
PA_tha-ap_492:7.1	Bhagavā tamhi samaye,	7	
PA_tha-ap_492:7.2	vuṭṭhahitvā samādhito;	7	
PA_tha-ap_492:7.3	Yugamattaṁ pekkhamāno,	7	
PA_tha-ap_492:7.4	nisīdi purisuttamo.	7	
PA_tha-ap_492:8.1	Sāvako varuṇo nāma,	8	
PA_tha-ap_492:8.2	piyadassissa satthuno;	8	
PA_tha-ap_492:8.3	Vasīsatasahassehi,	8	
PA_tha-ap_492:8.4	upagacchi vināyakaṁ.	8	
PA_tha-ap_492:9.1	Piyadassī ca bhagavā,	9	
PA_tha-ap_492:9.2	lokajeṭṭho narāsabho;	9	
PA_tha-ap_492:9.3	Bhikkhusaṅghe nisīditvā,	9	
PA_tha-ap_492:9.4	sitaṁ pātukarī jino.	9	
PA_tha-ap_492:10.1	Anuruddho upaṭṭhāko,	10	
PA_tha-ap_492:10.2	piyadassissa satthuno;	10	
PA_tha-ap_492:10.3	Ekaṁsaṁ cīvaraṁ katvā,	10	
PA_tha-ap_492:10.4	apucchittha mahāmuniṁ.	10	
PA_tha-ap_492:11.1	‘Ko nu kho bhagavā hetu,	11	
PA_tha-ap_492:11.2	sitakammassa satthuno;	11	
PA_tha-ap_492:11.3	Kāraṇe vijjamānamhi,	11	
PA_tha-ap_492:11.4	satthā pātukare sitaṁ’.	11	
PA_tha-ap_492:12.1	‘Sattāhaṁ sālacchadanaṁ,	12	
PA_tha-ap_492:12.2	yo me dhāresi māṇavo;	12	
PA_tha-ap_492:12.3	Tassa kammaṁ saritvāna,	12	
PA_tha-ap_492:12.4	sitaṁ pātukariṁ ahaṁ.	12	
PA_tha-ap_492:13.1	Anokāsaṁ na passāmi,	13	
PA_tha-ap_492:13.2	yattha puññaṁ vipaccati;	13	
PA_tha-ap_492:13.3	Devaloke manusse vā,	13	
PA_tha-ap_492:13.4	okāsova na sammati.	13	
PA_tha-ap_492:14.1	Devaloke vasantassa,	14	
PA_tha-ap_492:14.2	puññakammasamaṅgino;	14	
PA_tha-ap_492:14.3	Yāvatā parisā tassa,	14	
PA_tha-ap_492:14.4	sālacchannā bhavissati.	14	
PA_tha-ap_492:15.1	Tattha dibbehi naccehi,	15	
PA_tha-ap_492:15.2	gītehi vāditehi ca;	15	
PA_tha-ap_492:15.3	Ramissati sadā santo,	15	
PA_tha-ap_492:15.4	puññakammasamāhito.	15	
PA_tha-ap_492:16.1	Yāvatā parisā tassa,	16	
PA_tha-ap_492:16.2	gandhagandhī bhavissati;	16	
PA_tha-ap_492:16.3	Sālassa pupphavasso ca,	16	
PA_tha-ap_492:16.4	pavassissati tāvade.	16	
PA_tha-ap_492:17.1	Tato cutoyaṁ manujo,	17	
PA_tha-ap_492:17.2	mānusaṁ āgamissati;	17	
PA_tha-ap_492:17.3	Idhāpi sālacchadanaṁ,	17	
PA_tha-ap_492:17.4	sabbakālaṁ dharissati.	17	
PA_tha-ap_492:18.1	Idha naccañca gītañca,	18	
PA_tha-ap_492:18.2	sammatāḷasamāhitaṁ;	18	
PA_tha-ap_492:18.3	Parivāressanti maṁ niccaṁ,	18	
PA_tha-ap_492:18.4	buddhapūjāyidaṁ phalaṁ.	18	
PA_tha-ap_492:19.1	Uggacchante ca sūriye,	19	
PA_tha-ap_492:19.2	sālavassaṁ pavassati;	19	
PA_tha-ap_492:19.3	Puññakammena saṁyuttaṁ,	19	
PA_tha-ap_492:19.4	vassate sabbakālikaṁ.	19	
PA_tha-ap_492:20.1	Aṭṭhārase kappasate,	20	
PA_tha-ap_492:20.2	okkākakulasambhavo;	20	
PA_tha-ap_492:20.3	Gotamo nāma gottena,	20	
PA_tha-ap_492:20.4	satthā loke bhavissati.	20	
PA_tha-ap_492:21.1	Tassa dhammesu dāyādo,	21	
PA_tha-ap_492:21.2	oraso dhammanimmito;	21	
PA_tha-ap_492:21.3	Sabbāsave pariññāya,	21	
PA_tha-ap_492:21.4	nibbāyissatināsavo.	21	
PA_tha-ap_492:22.1	Dhammaṁ abhisamentassa,	22	
PA_tha-ap_492:22.2	sālacchannaṁ bhavissati;	22	
PA_tha-ap_492:22.3	Citake jhāyamānassa,	22	
PA_tha-ap_492:22.4	chadanaṁ tattha hessati’.	22	
PA_tha-ap_492:23.1	Vipākaṁ kittayitvāna,	23	
PA_tha-ap_492:23.2	piyadassī mahāmuni;	23	
PA_tha-ap_492:23.3	Parisāya dhammaṁ desesi,	23	
PA_tha-ap_492:23.4	tappento dhammavuṭṭhiyā.	23	
PA_tha-ap_492:24.1	Tiṁsakappāni devesu,	24	
PA_tha-ap_492:24.2	devarajjamakārayiṁ;	24	
PA_tha-ap_492:24.3	Saṭṭhi ca sattakkhattuñca,	24	
PA_tha-ap_492:24.4	cakkavattī ahosahaṁ.	24	
PA_tha-ap_492:25.1	Devalokā idhāgantvā,	25	
PA_tha-ap_492:25.2	labhāmi vipulaṁ sukhaṁ;	25	
PA_tha-ap_492:25.3	Idhāpi sālacchadanaṁ,	25	
PA_tha-ap_492:25.4	maṇḍapassa idaṁ phalaṁ.	25	
PA_tha-ap_492:26.1	Ayaṁ pacchimako mayhaṁ,	26	
PA_tha-ap_492:26.2	carimo vattate bhavo;	26	
PA_tha-ap_492:26.3	Idhāpi sālacchadanaṁ,	26	
PA_tha-ap_492:26.4	hessati sabbakālikaṁ.	26	
PA_tha-ap_492:27.1	Mahāmuniṁ tosayitvā,	27	
PA_tha-ap_492:27.2	gotamaṁ sakyapuṅgavaṁ;	27	
PA_tha-ap_492:27.3	Pattomhi acalaṁ ṭhānaṁ,	27	
PA_tha-ap_492:27.4	hitvā jayaparājayaṁ.	27	
PA_tha-ap_492:28.1	Aṭṭhārase kappasate,	28	
PA_tha-ap_492:28.2	yaṁ buddhamabhipūjayiṁ;	28	
PA_tha-ap_492:28.3	Duggatiṁ nābhijānāmi,	28	
PA_tha-ap_492:28.4	buddhapūjāyidaṁ phalaṁ.	28	
PA_tha-ap_492:29.1	Kilesā jhāpitā mayhaṁ,	29	
PA_tha-ap_492:29.2	…pe…	29	
PA_tha-ap_492:29.3	viharāmi anāsavo.	29	
PA_tha-ap_492:30.1	Svāgataṁ vata me āsi,	30	
PA_tha-ap_492:30.2	…pe…	30	
PA_tha-ap_492:30.3	kataṁ buddhassa sāsanaṁ.	30	
PA_tha-ap_492:31.1	Paṭisambhidā catasso,	31	
PA_tha-ap_492:31.2	…pe…	31	
PA_tha-ap_492:31.3	kataṁ buddhassa sāsanaṁ”.	31	
PA_tha-ap_492:32.1	Itthaṁ sudaṁ āyasmā sālamaṇḍapiyo thero imā gāthāyo abhāsitthāti.	32	
PA_tha-ap_492:33.1	Sālamaṇḍapiyattherassāpadānaṁ dasamaṁ.	33	
PA_tha-ap_492:34.1	Paṁsukūlavaggo ekūnapaññāsamo.	34	
PA_tha-ap_492:35.1	Tassuddānaṁ	35	
PA_tha-ap_492:36.1	Paṁsukūlaṁ buddhasaññī,	36	
PA_tha-ap_492:36.2	bhisado ñāṇakittako;	36	
PA_tha-ap_492:36.3	Candanī dhātupūjī ca,	36	
PA_tha-ap_492:36.4	pulinuppādakopi ca.	36	
PA_tha-ap_492:37.1	Taraṇo dhammaruciko,	37	
PA_tha-ap_492:37.2	sālamaṇḍapiyo tathā;	37	
PA_tha-ap_492:37.3	Satāni dve honti gāthā,	37	
PA_tha-ap_492:37.4	ūnavīsatimeva ca.	37	
