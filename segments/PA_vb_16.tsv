segmentnr	original	folio	analyzed
PA_vb_16:0.1	Vibhaṅga	0	
PA_vb_16:0.2	Ñāṇavibhaṅga	0	
PA_vb_16:1.0	1. Ekakamātikā	1	
PA_vb_16:1.1	Ekavidhena ñāṇavatthu—	1	
PA_vb_16:1.2_0	pañca viññāṇā na hetū, ahetukā, hetuvippayuttā, sappaccayā, saṅkhatā, arūpā, lokiyā,	1	
PA_vb_16:1.2_1	sāsavā, saṁyojaniyā, ganthaniyā, oghaniyā, yoganiyā, nīvaraṇiyā, parāmaṭṭhā, upādāniyā,	1	
PA_vb_16:1.2_2	saṅkilesikā, abyākatā, sārammaṇā, acetasikā, vipākā, upādinnupādāniyā, asaṅkiliṭṭhasaṅkilesikā,	1	
PA_vb_16:1.2_3	na savitakkasavicārā, na avitakkavicāramattā, avitakkaavicārā, na pītisahagatā, neva	1	
PA_vb_16:1.2_4	dassanena na bhāvanāya pahātabbā, neva dassanena na bhāvanāya pahātabbahetukā, nevācayagāmināpacayagāmino,	1	
PA_vb_16:1.2_5	nevasekkhanāsekkhā, parittā, kāmāvacarā, na rūpāvacarā, na arūpāvacarā, pariyāpannā,	1	
PA_vb_16:1.2_6	no apariyāpannā, aniyatā, aniyyānikā.	1	
PA_vb_16:2.1	Uppannavatthukā uppannārammaṇā.	2	
PA_vb_16:3.1	Purejātavatthukā purejātārammaṇā.	3	
PA_vb_16:4.1	Ajjhattikavatthukā bāhirārammaṇā.	4	
PA_vb_16:5.1	Asambhinnavatthukā asambhinnārammaṇā.	5	
PA_vb_16:6.1	Nānāvatthukā nānārammaṇā.	6	
PA_vb_16:7.1	Na aññamaññassa gocaravisayaṁ paccanubhonti.	7	
PA_vb_16:8.1	Na asamannāhārā uppajjanti.	8	
PA_vb_16:9.1	Na amanasikārā uppajjanti.	9	
PA_vb_16:10.1	Na abbokiṇṇā uppajjanti.	10	
PA_vb_16:11.1	Na apubbaṁ acarimaṁ uppajjanti.	11	
PA_vb_16:12.1	Na aññamaññassa samanantarā uppajjanti.	12	
PA_vb_16:13.1	Pañca viññāṇā anābhogā.	13	
PA_vb_16:14.1	Pañcahi viññāṇehi na kañci dhammaṁ paṭivijānāti aññatra abhinipātamattā.	14	
PA_vb_16:15.1	Pañcannaṁ viññāṇānaṁ samanantarāpi na kañci dhammaṁ paṭivijānāti.	15	
PA_vb_16:16.1	Pañcahi viññāṇehi na kañci iriyāpathaṁ kappeti.	16	
PA_vb_16:17.1	Pañcannaṁ viññāṇānaṁ samanantarāpi na kañci iriyāpathaṁ kappeti.	17	
PA_vb_16:18.1	Pañcahi viññāṇehi na kāyakammaṁ na vacīkammaṁ paṭṭhapeti.	18	
PA_vb_16:19.1	Pañcannaṁ viññāṇānaṁ samanantarāpi na kāyakammaṁ na vacīkammaṁ paṭṭhapeti.	19	
PA_vb_16:20.1	Pañcahi viññāṇehi na kusalākusalaṁ dhammaṁ samādiyati.	20	
PA_vb_16:21.1	Pañcannaṁ viññāṇānaṁ samanantarāpi na kusalākusalaṁ dhammaṁ samādiyati.	21	
PA_vb_16:22.1	Pañcahi viññāṇehi na samāpajjati na vuṭṭhāti.	22	
PA_vb_16:23.1	Pañcannaṁ viññāṇānaṁ samanantarāpi na samāpajjati na vuṭṭhāti.	23	
PA_vb_16:24.1	Pañcahi viññāṇehi na cavati na uppajjati.	24	
PA_vb_16:25.1	Pañcannaṁ viññāṇānaṁ samanantarāpi na cavati na uppajjati.	25	
PA_vb_16:26.1	Pañcahi viññāṇehi na supati na paṭibujjhati na supinaṁ passati.	26	
PA_vb_16:27.1	Pañcannaṁ viññāṇānaṁ samanantarāpi na supati na paṭibujjhati na supinaṁ passati, yāthāvakavatthuvibhāvanā paññā.	27	
PA_vb_16:28.1	Evaṁ ekavidhena ñāṇavatthu.	28	
PA_vb_16:29.0	2. Dukamātikā	29	
PA_vb_16:29.1	Duvidhena ñāṇavatthu—	29	
PA_vb_16:30.1	Lokiyā paññā, lokuttarā paññā.	30	
PA_vb_16:31.1	Kenaci viññeyyā paññā, kenaci na viññeyyā paññā.	31	
PA_vb_16:32.1	Sāsavā paññā, anāsavā paññā.	32	
PA_vb_16:33.1	Āsavavippayuttā sāsavā paññā, āsavavippayuttā anāsavā paññā.	33	
PA_vb_16:34.1	Saṁyojaniyā paññā, asaṁyojaniyā paññā.	34	
PA_vb_16:35.1	Saṁyojanavippayuttā saṁyojaniyā paññā, saṁyojanavippayuttā asaṁyojaniyā paññā.	35	
PA_vb_16:36.1	Ganthaniyā paññā, aganthaniyā paññā.	36	
PA_vb_16:37.1	Ganthavippayuttā ganthaniyā paññā, ganthavippayuttā aganthaniyā paññā.	37	
PA_vb_16:38.1	Oghaniyā paññā, anoghaniyā paññā.	38	
PA_vb_16:39.1	Oghavippayuttā oghaniyā paññā, oghavippayuttā anoghaniyā paññā.	39	
PA_vb_16:40.1	Yoganiyā paññā, ayoganiyā paññā.	40	
PA_vb_16:41.1	Yogavippayuttā yoganiyā paññā, yogavippayuttā ayoganiyā paññā.	41	
PA_vb_16:42.1	Nīvaraṇiyā paññā, anīvaraṇiyā paññā.	42	
PA_vb_16:43.1	Nīvaraṇavippayuttā nīvaraṇiyā paññā, nīvaraṇavippayuttā anīvaraṇiyā paññā.	43	
PA_vb_16:44.1	Parāmaṭṭhā paññā, aparāmaṭṭhā paññā.	44	
PA_vb_16:45.1	Parāmāsavippayuttā parāmaṭṭhā paññā, parāmāsavippayuttā aparāmaṭṭhā paññā.	45	
PA_vb_16:46.1	Upādinnā paññā, anupādinnā paññā.	46	
PA_vb_16:47.1	Upādāniyā paññā, anupādāniyā paññā.	47	
PA_vb_16:48.1	Upādānavippayuttā upādāniyā paññā, upādānavippayuttā anupādāniyā paññā.	48	
PA_vb_16:49.1	Saṅkilesikā paññā, asaṅkilesikā paññā.	49	
PA_vb_16:50.1	Kilesavippayuttā saṅkilesikā paññā, kilesavippayuttā asaṅkilesikā paññā.	50	
PA_vb_16:51.1	Savitakkā paññā, avitakkā paññā.	51	
PA_vb_16:52.1	Savicārā paññā, avicārā paññā.	52	
PA_vb_16:53.1	Sappītikā paññā, appītikā paññā.	53	
PA_vb_16:54.1	Pītisahagatā paññā, na pītisahagatā paññā.	54	
PA_vb_16:55.1	Sukhasahagatā paññā, na sukhasahagatā paññā.	55	
PA_vb_16:56.1	Upekkhāsahagatā paññā, na upekkhāsahagatā paññā.	56	
PA_vb_16:57.1	Kāmāvacarā paññā, na kāmāvacarā paññā.	57	
PA_vb_16:58.1	Rūpāvacarā paññā, na rūpāvacarā paññā.	58	
PA_vb_16:59.1	Arūpāvacarā paññā, na arūpāvacarā paññā.	59	
PA_vb_16:60.1	Pariyāpannā paññā, apariyāpannā paññā.	60	
PA_vb_16:61.1	Niyyānikā paññā, aniyyānikā paññā.	61	
PA_vb_16:62.1	Niyatā paññā, aniyatā paññā.	62	
PA_vb_16:63.1	Sauttarā paññā, anuttarā paññā.	63	
PA_vb_16:64.1	Atthajāpikā paññā, jāpitatthā paññā.	64	
PA_vb_16:65.1	Evaṁ duvidhena ñāṇavatthu.	65	
PA_vb_16:66.0	3. Tikamātikā	66	
PA_vb_16:66.1	Tividhena ñāṇavatthu—	66	
PA_vb_16:67.1	Cintāmayā paññā, sutamayā paññā, bhāvanāmayā paññā.	67	
PA_vb_16:68.1	Dānamayā paññā, sīlamayā paññā, bhāvanāmayā paññā.	68	
PA_vb_16:69.1	Adhisīle paññā, adhicitte paññā, adhipaññāya paññā.	69	
PA_vb_16:70.1	Āyakosallaṁ, apāyakosallaṁ, upāyakosallaṁ.	70	
PA_vb_16:71.1	Vipākā paññā, vipākadhammadhammā paññā, nevavipākanavipākadhammadhammā paññā.	71	
PA_vb_16:72.1	Upādinnupādāniyā paññā, anupādinnupādāniyā paññā, anupādinnaanupādāniyā paññā.	72	
PA_vb_16:73.1	Savitakkasavicārā paññā, avitakkavicāramattā paññā, avitakkaavicārā paññā.	73	
PA_vb_16:74.1	Pītisahagatā paññā, sukhasahagatā paññā, upekkhāsahagatā paññā.	74	
PA_vb_16:75.1	Ācayagāminī paññā, apacayagāminī paññā, nevācayagāmināpacayagāminī paññā.	75	
PA_vb_16:76.1	Sekkhā paññā, asekkhā paññā, nevasekkhanāsekkhā paññā.	76	
PA_vb_16:77.1	Parittā paññā, mahaggatā paññā, appamāṇā paññā.	77	
PA_vb_16:78.1	Parittārammaṇā paññā, mahaggatārammaṇā paññā, appamāṇārammaṇā paññā.	78	
PA_vb_16:79.1	Maggārammaṇā paññā, maggahetukā paññā, maggādhipatinī paññā.	79	
PA_vb_16:80.1	Uppannā paññā, anuppannā paññā, uppādinī paññā.	80	
PA_vb_16:81.1	Atītā paññā, anāgatā paññā, paccuppannā paññā.	81	
PA_vb_16:82.1	Atītārammaṇā paññā, anāgatārammaṇā paññā, paccuppannārammaṇā paññā.	82	
PA_vb_16:83.1	Ajjhattā paññā, bahiddhā paññā, ajjhattabahiddhā paññā.	83	
PA_vb_16:84.1	Ajjhattārammaṇā paññā, bahiddhārammaṇā paññā, ajjhattabahiddhārammaṇā paññā.	84	
PA_vb_16:85.1	Savitakkasavicārā paññā atthi vipākā, atthi vipākadhammadhammā, atthi nevavipākanavipākadhammadhammā.	85	
PA_vb_16:86.1	Atthi upādinnupādāniyā, atthi anupādinnupādāniyā, atthi anupādinnaanupādāniyā.	86	
PA_vb_16:87.1	Atthi pītisahagatā, atthi sukhasahagatā, atthi upekkhāsahagatā.	87	
PA_vb_16:88.1	Atthi ācayagāminī, atthi apacayagāminī, atthi nevācayagāmināpacayagāminī.	88	
PA_vb_16:89.1	Atthi sekkhā, atthi asekkhā, atthi nevasekkhanāsekkhā.	89	
PA_vb_16:90.1	Atthi parittā, atthi mahaggatā, atthi appamāṇā.	90	
PA_vb_16:91.1	Atthi parittārammaṇā, atthi mahaggatārammaṇā, atthi appamāṇārammaṇā.	91	
PA_vb_16:92.1	Atthi maggārammaṇā, atthi maggahetukā, atthi maggādhipatinī.	92	
PA_vb_16:93.1	Atthi uppannā, atthi anuppannā, atthi uppādinī.	93	
PA_vb_16:94.1	Atthi atītā, atthi anāgatā, atthi paccuppannā.	94	
PA_vb_16:95.1	Atthi atītārammaṇā, atthi anāgatārammaṇā, atthi paccuppannārammaṇā.	95	
PA_vb_16:96.1	Atthi ajjhattā, atthi bahiddhā, atthi ajjhattabahiddhā.	96	
PA_vb_16:97.1	Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.	97	
PA_vb_16:98.1	Avitakkavicāramattā paññā atthi vipākā, atthi vipākadhammadhammā, atthi nevavipākanavipākadhammadhammā.	98	
PA_vb_16:99.1	Atthi upādinnupādāniyā, atthi anupādinnupādāniyā, atthi anupādinnaanupādāniyā.	99	
PA_vb_16:100.1	Atthi ācayagāminī, atthi apacayagāminī, atthi nevācayagāmināpacayagāminī.	100	
PA_vb_16:101.1	Atthi sekkhā, atthi asekkhā, atthi nevasekkhanāsekkhā.	101	
PA_vb_16:102.1	Atthi uppannā, atthi anuppannā, atthi uppādinī.	102	
PA_vb_16:103.1	Atthi atītā, atthi anāgatā, atthi paccuppannā.	103	
PA_vb_16:104.1	Atthi ajjhattā, atthi bahiddhā, atthi ajjhattabahiddhā.	104	
PA_vb_16:105.1	Avitakkaavicārā paññā atthi vipākā, atthi vipākadhammadhammā, atthi nevavipākanavipākadhammadhammā.	105	
PA_vb_16:106.1	Atthi upādinnupādāniyā, atthi anupādinnupādāniyā, atthi anupādinnaanupādāniyā.	106	
PA_vb_16:107.1	Atthi pītisahagatā, atthi sukhasahagatā, atthi upekkhāsahagatā.	107	
PA_vb_16:108.1	Atthi ācayagāminī, atthi apacayagāminī, atthi nevācayagāmināpacayagāminī.	108	
PA_vb_16:109.1	Atthi sekkhā, atthi asekkhā, atthi nevasekkhanāsekkhā.	109	
PA_vb_16:110.1	Atthi parittārammaṇā, atthi mahaggatārammaṇā, atthi appamāṇārammaṇā.	110	
PA_vb_16:111.1	Atthi maggārammaṇā, atthi maggahetukā, atthi maggādhipatinī.	111	
PA_vb_16:112.1	Atthi uppannā, atthi anuppannā, atthi uppādinī.	112	
PA_vb_16:113.1	Atthi atītā, atthi anāgatā, atthi paccuppannā.	113	
PA_vb_16:114.1	Atthi atītārammaṇā, atthi anāgatārammaṇā, atthi paccuppannārammaṇā.	114	
PA_vb_16:115.1	Atthi ajjhattā, atthi bahiddhā, atthi ajjhattabahiddhā.	115	
PA_vb_16:116.1	Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.	116	
PA_vb_16:117.1	Pītisahagatā paññā sukhasahagatā paññā atthi vipākā, atthi vipākadhammadhammā, atthi nevavipākanavipākadhammadhammā.	117	
PA_vb_16:118.1	Atthi upādinnupādāniyā, atthi anupādinnupādāniyā, atthi anupādinnaanupādāniyā.	118	
PA_vb_16:119.1	Atthi savitakkasavicārā, atthi avitakkavicāramattā, atthi avitakkaavicārā.	119	
PA_vb_16:120.1	Atthi ācayagāminī, atthi apacayagāminī, atthi nevācayagāmināpacayagāminī.	120	
PA_vb_16:121.1	Atthi sekkhā, atthi asekkhā, atthi nevasekkhanāsekkhā.	121	
PA_vb_16:122.1	Atthi parittā, atthi mahaggatā, atthi appamāṇā.	122	
PA_vb_16:123.1	Atthi parittārammaṇā, atthi mahaggatārammaṇā, atthi appamāṇārammaṇā.	123	
PA_vb_16:124.1	Atthi maggārammaṇā, atthi maggahetukā, atthi maggādhipatinī.	124	
PA_vb_16:125.1	Atthi uppannā, atthi anuppannā, atthi uppādinī.	125	
PA_vb_16:126.1	Atthi atītā, atthi anāgatā, atthi paccuppannā.	126	
PA_vb_16:127.1	Atthi atītārammaṇā, atthi anāgatārammaṇā, atthi paccuppannārammaṇā.	127	
PA_vb_16:128.1	Atthi ajjhattā, atthi bahiddhā, atthi ajjhattabahiddhā.	128	
PA_vb_16:129.1	Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.	129	
PA_vb_16:130.1	Upekkhāsahagatā paññā atthi vipākā, atthi vipākadhammadhammā, atthi nevavipākanavipākadhammadhammā.	130	
PA_vb_16:131.1	Atthi upādinnupādāniyā, atthi anupādinnupādāniyā, atthi anupādinnaanupādāniyā.	131	
PA_vb_16:132.1	Atthi ācayagāminī, atthi apacayagāminī, atthi nevācayagāmināpacayagāminī.	132	
PA_vb_16:133.1	Atthi sekkhā, atthi asekkhā, atthi nevasekkhanāsekkhā.	133	
PA_vb_16:134.1	Atthi parittā, atthi mahaggatā, atthi appamāṇā.	134	
PA_vb_16:135.1	Atthi parittārammaṇā, atthi mahaggatārammaṇā, atthi appamāṇārammaṇā.	135	
PA_vb_16:136.1	Atthi maggārammaṇā, atthi maggahetukā, atthi maggādhipatinī.	136	
PA_vb_16:137.1	Atthi uppannā, atthi anuppannā, atthi uppādinī.	137	
PA_vb_16:138.1	Atthi atītā, atthi anāgatā, atthi paccuppannā.	138	
PA_vb_16:139.1	Atthi atītārammaṇā, atthi anāgatārammaṇā, atthi paccuppannārammaṇā.	139	
PA_vb_16:140.1	Atthi ajjhattā, atthi bahiddhā, atthi ajjhattabahiddhā.	140	
PA_vb_16:141.1	Atthi ajjhattārammaṇā, atthi bahiddhārammaṇā, atthi ajjhattabahiddhārammaṇā.	141	
PA_vb_16:142.1	Evaṁ tividhena ñāṇavatthu.	142	
PA_vb_16:143.0	4. Catukkamātikā	143	
PA_vb_16:143.1	Catubbidhena ñāṇavatthu—	143	
PA_vb_16:144.1	Kammassakatañāṇaṁ, saccānulomikaṁ ñāṇaṁ, maggasamaṅgissa ñāṇaṁ, phalasamaṅgissa ñāṇaṁ.	144	
PA_vb_16:145.1	Dukkhe ñāṇaṁ, dukkhasamudaye ñāṇaṁ, dukkhanirodhe ñāṇaṁ, dukkhanirodhagāminiyā paṭipadāya ñāṇaṁ.	145	
PA_vb_16:146.1	Kāmāvacarā paññā, rūpāvacarā paññā, arūpāvacarā paññā, apariyāpannā paññā.	146	
PA_vb_16:147.1	Dhamme ñāṇaṁ, anvaye ñāṇaṁ, pariye ñāṇaṁ, sammutiñāṇaṁ.	147	
PA_vb_16:148.1	Atthi paññā ācayāya no apacayāya, atthi paññā apacayāya no ācayāya, atthi paññā ācayāya ceva apacayāya ca, atthi paññā nevācayāya no apacayāya.	148	
PA_vb_16:149.1	Atthi paññā nibbidāya no paṭivedhāya, atthi paññā paṭivedhāya no nibbidāya, atthi paññā nibbidāya ceva paṭivedhāya ca, atthi paññā neva nibbidāya no paṭivedhāya.	149	
PA_vb_16:150.1	Hānabhāginī paññā, ṭhitibhāginī paññā, visesabhāginī paññā, nibbedhabhāginī paññā.	150	
PA_vb_16:151.1	Catasso paṭisambhidā.	151	
PA_vb_16:152.1	Catasso paṭipadā.	152	
PA_vb_16:153.1	Cattāri ārammaṇāni.	153	
PA_vb_16:154.1	Jarāmaraṇe ñāṇaṁ, jarāmaraṇasamudaye ñāṇaṁ, jarāmaraṇanirodhe ñāṇaṁ, jarāmaraṇanirodhagāminiyā paṭipadāya ñāṇaṁ.	154	
PA_vb_16:155.1	Jātiyā ñāṇaṁ …pe…	155	
PA_vb_16:155.2	bhave ñāṇaṁ …pe…	155	
PA_vb_16:155.3	upādāne ñāṇaṁ …pe…	155	
PA_vb_16:155.4	taṇhāya ñāṇaṁ …pe…	155	
PA_vb_16:155.5	vedanāya ñāṇaṁ …pe…	155	
PA_vb_16:155.6	phasse ñāṇaṁ …pe…	155	
PA_vb_16:155.7	saḷāyatane ñāṇaṁ …pe…	155	
PA_vb_16:155.8	nāmarūpe ñāṇaṁ …pe…	155	
PA_vb_16:155.9	viññāṇe ñāṇaṁ …pe…	155	
PA_vb_16:155.10	saṅkhāresu ñāṇaṁ, saṅkhārasamudaye ñāṇaṁ, saṅkhāranirodhe ñāṇaṁ, saṅkhāranirodhagāminiyā paṭipadāya ñāṇaṁ.	155	
PA_vb_16:155.11	Evaṁ catubbidhena ñāṇavatthu.	155	
PA_vb_16:156.0	5. Pañcakamātikā	156	
PA_vb_16:156.1	Pañcavidhena ñāṇavatthu—	156	
PA_vb_16:157.1	Pañcaṅgiko sammāsamādhi, pañcañāṇiko sammāsamādhi.	157	
PA_vb_16:158.1	Evaṁ pañcavidhena ñāṇavatthu.	158	
PA_vb_16:159.0	6. Chakkamātikā	159	
PA_vb_16:159.1	Chabbidhena ñāṇavatthu—	159	
PA_vb_16:160.1	Chasu abhiññāsu paññā.	160	
PA_vb_16:161.1	Evaṁ chabbidhena ñāṇavatthu.	161	
PA_vb_16:162.0	7. Sattakamātikā	162	
PA_vb_16:162.1	Sattavidhena ñāṇavatthu—	162	
PA_vb_16:163.1	Sattasattati ñāṇavatthūni.	163	
PA_vb_16:164.1	Evaṁ sattavidhena ñāṇavatthu.	164	
PA_vb_16:165.0	8. Aṭṭhakamātikā	165	
PA_vb_16:165.1	Aṭṭhavidhena ñāṇavatthu—	165	
PA_vb_16:166.1	Catūsu maggesu, catūsu phalesu paññā.	166	
PA_vb_16:167.1	Evaṁ aṭṭhavidhena ñāṇavatthu.	167	
PA_vb_16:168.0	9. Navakamātikā	168	
PA_vb_16:168.1	Navavidhena ñāṇavatthu—	168	
PA_vb_16:169.1	Navasu anupubbavihārasamāpattīsu paññā.	169	
PA_vb_16:170.1	Evaṁ navavidhena ñāṇavatthu.	170	
PA_vb_16:171.0	10. Dasakamātikā	171	
PA_vb_16:171.1	Dasavidhena ñāṇavatthu—	171	
PA_vb_16:171.2	dasa tathāgatassa tathāgatabalāni yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	171	
PA_vb_16:171.3	Katamāni dasa?	171	
PA_vb_16:172.1	Idha tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti.	172	
PA_vb_16:172.2_0	Yampi tathāgato ṭhānañca ṭhānato aṭṭhānañca aṭṭhānato yathābhūtaṁ pajānāti, idampi	172	
PA_vb_16:172.2_1	tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti,	172	
PA_vb_16:172.2_2	parisāsu sīhanādaṁ nadati, brahmacakkaṁ pavatteti.	172	
PA_vb_16:173.1	Puna caparaṁ tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ pajānāti.	173	
PA_vb_16:173.2_0	Yampi tathāgato atītānāgatapaccuppannānaṁ kammasamādānānaṁ ṭhānaso hetuso vipākaṁ	173	
PA_vb_16:173.2_1	yathābhūtaṁ pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato	173	
PA_vb_16:173.2_2	āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	173	
PA_vb_16:174.1	Puna caparaṁ tathāgato sabbatthagāminiṁ paṭipadaṁ yathābhūtaṁ pajānāti.	174	
PA_vb_16:174.2_0	Yampi tathāgato sabbatthagāminiṁ paṭipadaṁ yathābhūtaṁ pajānāti, idampi tathāgatassa	174	
PA_vb_16:174.2_1	tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu	174	
PA_vb_16:174.2_2	sīhanādaṁ nadati, brahmacakkaṁ pavatteti.	174	
PA_vb_16:175.1	Puna caparaṁ tathāgato anekadhātu nānādhātulokaṁ yathābhūtaṁ pajānāti.	175	
PA_vb_16:175.2_0	Yampi tathāgato anekadhātu nānādhātulokaṁ yathābhūtaṁ pajānāti, idampi tathāgatassa	175	
PA_vb_16:175.2_1	tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu	175	
PA_vb_16:175.2_2	sīhanādaṁ nadati, brahmacakkaṁ pavatteti.	175	
PA_vb_16:176.1	Puna caparaṁ tathāgato sattānaṁ nānādhimuttikataṁ yathābhūtaṁ pajānāti.	176	
PA_vb_16:176.2_0	Yampi tathāgato sattānaṁ nānādhimuttikataṁ yathābhūtaṁ pajānāti, idampi tathāgatassa	176	
PA_vb_16:176.2_1	tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu	176	
PA_vb_16:176.2_2	sīhanādaṁ nadati, brahmacakkaṁ pavatteti.	176	
PA_vb_16:177.1	Puna caparaṁ tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti.	177	
PA_vb_16:177.2_0	Yampi tathāgato parasattānaṁ parapuggalānaṁ indriyaparopariyattaṁ yathābhūtaṁ pajānāti,	177	
PA_vb_16:177.2_1	idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ ṭhānaṁ	177	
PA_vb_16:177.2_2	paṭijānāti, parisāsu sīhanādaṁ nadati, brahmacakkaṁ pavatteti.	177	
PA_vb_16:178.1	Puna caparaṁ tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ pajānāti.	178	
PA_vb_16:178.2_0	Yampi tathāgato jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ	178	
PA_vb_16:178.2_1	pajānāti, idampi tathāgatassa tathāgatabalaṁ hoti, yaṁ balaṁ āgamma tathāgato āsabhaṁ	178	
PA_vb_16:178.2_2	ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	178	
PA_vb_16:179.1	Puna caparaṁ tathāgato pubbenivāsānussatiṁ yathābhūtaṁ pajānāti.	179	
PA_vb_16:179.2_0	Yampi tathāgato pubbenivāsānussatiṁ yathābhūtaṁ pajānāti, idampi tathāgatassa tathāgatabalaṁ	179	
PA_vb_16:179.2_1	hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	179	
PA_vb_16:179.2_2	brahmacakkaṁ pavatteti.	179	
PA_vb_16:180.1	Puna caparaṁ tathāgato sattānaṁ cutūpapātaṁ yathābhūtaṁ pajānāti.	180	
PA_vb_16:180.2_0	Yampi tathāgato sattānaṁ cutūpapātaṁ yathābhūtaṁ pajānāti, idampi tathāgatassa tathāgatabalaṁ	180	
PA_vb_16:180.2_1	hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	180	
PA_vb_16:180.2_2	brahmacakkaṁ pavatteti.	180	
PA_vb_16:181.1	Puna caparaṁ tathāgato āsavānaṁ khayaṁ yathābhūtaṁ pajānāti.	181	
PA_vb_16:181.2_0	Yampi tathāgato āsavānaṁ khayaṁ yathābhūtaṁ pajānāti, idampi tathāgatassa tathāgatabalaṁ	181	
PA_vb_16:181.2_1	hoti, yaṁ balaṁ āgamma tathāgato āsabhaṁ ṭhānaṁ paṭijānāti, parisāsu sīhanādaṁ nadati,	181	
PA_vb_16:181.2_2	brahmacakkaṁ pavatteti.	181	
PA_vb_16:181.3	Imāni dasa tathāgatassa tathāgatabalāni, yehi balehi samannāgato tathāgato āsabhaṁ ṭhānaṁ paṭijānāti, parisāsu sīhanādaṁ nadati, brahmacakkaṁ pavatteti.	181	
PA_vb_16:182.1	Evaṁ dasavidhena ñāṇavatthu.	182	
PA_vb_16:182.2	Mātikā.	182	
PA_vb_16:183.0.1	Niddesa	183	
PA_vb_16:183.0.2	1. Ekakaniddesa	183	
PA_vb_16:183.1_0	Pañca viññāṇā na hetumeva, ahetukameva, hetuvippayuttameva, sappaccayameva, saṅkhatameva,	183	
PA_vb_16:183.1_1	arūpameva, lokiyameva, sāsavameva, saṁyojaniyameva, ganthaniyameva, oghaniyameva,	183	
PA_vb_16:183.1_2	yoganiyameva, nīvaraṇiyameva, parāmaṭṭhameva, upādāniyameva, saṅkilesikameva, abyākatameva,	183	
PA_vb_16:183.1_3	sārammaṇameva, acetasikameva, vipākameva, upādinnupādāniyameva, asaṅkiliṭṭhasaṅkilesikameva,	183	
PA_vb_16:183.1_4	na savitakkasavicārameva, na avitakkavicāramattameva, avitakkaavicārameva, na pītisahagatameva,	183	
PA_vb_16:183.1_5	neva dassanena na bhāvanāya pahātabbameva, neva dassanena na bhāvanāya pahātabbahetukameva,	183	
PA_vb_16:183.1_6	nevācayagāmināpacayagāmimeva, nevasekkhanāsekkhameva, parittameva, kāmāvacarameva,	183	
PA_vb_16:183.1_7	na rūpāvacarameva, na arūpāvacarameva, pariyāpannameva, no apariyāpannameva, aniyatameva,	183	
PA_vb_16:183.1_8	aniyyānikameva, uppannaṁ manoviññāṇaviññeyyameva, aniccameva, jarābhibhūtameva.	183	
PA_vb_16:184.1	Pañca viññāṇā uppannavatthukā, uppannārammaṇāti uppannasmiṁ vatthusmiṁ uppanne ārammaṇe uppajjanti.	184	
PA_vb_16:185.1	Purejātavatthukā, purejātārammaṇāti purejātasmiṁ vatthusmiṁ purejāte ārammaṇe uppajjanti.	185	
PA_vb_16:186.1	Ajjhattikavatthukā, bāhirārammaṇāti pañcannaṁ viññāṇānaṁ vatthu ajjhattikā, ārammaṇā bāhirā.	186	
PA_vb_16:187.1	Asambhinnavatthukā, asambhinnārammaṇāti asambhinnasmiṁ vatthusmiṁ asambhinne ārammaṇe uppajjanti.	187	
PA_vb_16:188.1_0	Nānāvatthukā, nānārammaṇāti aññaṁ cakkhuviññāṇassa vatthu ca ārammaṇañca, aññaṁ sotaviññāṇassa	188	
PA_vb_16:188.1_1	vatthu ca ārammaṇañca, aññaṁ ghānaviññāṇassa vatthu ca ārammaṇañca, aññaṁ jivhāviññāṇassa	188	
PA_vb_16:188.1_2	vatthu ca ārammaṇañca, aññaṁ kāyaviññāṇassa vatthu ca ārammaṇañca.	188	
PA_vb_16:189.1	Na aññamaññassa gocaravisayaṁ paccanubhontīti cakkhuviññāṇassa gocaravisayaṁ sotaviññāṇaṁ na paccanubhoti, sotaviññāṇassa gocaravisayampi cakkhuviññāṇaṁ na paccanubhoti.	189	
PA_vb_16:189.2	Cakkhuviññāṇassa gocaravisayaṁ ghānaviññāṇaṁ na paccanubhoti, ghānaviññāṇassa gocaravisayampi cakkhuviññāṇaṁ na paccanubhoti.	189	
PA_vb_16:189.3	Cakkhuviññāṇassa gocaravisayaṁ jivhāviññāṇaṁ na paccanubhoti, jivhāviññāṇassa gocaravisayampi cakkhuviññāṇaṁ na paccanubhoti.	189	
PA_vb_16:189.4	Cakkhuviññāṇassa gocaravisayaṁ kāyaviññāṇaṁ na paccanubhoti, kāyaviññāṇassa gocaravisayampi cakkhuviññāṇaṁ na paccanubhoti.	189	
PA_vb_16:189.5	Sotaviññāṇassa …pe…	189	
PA_vb_16:189.6	ghānaviññāṇassa …pe…	189	
PA_vb_16:189.7	jivhāviññāṇassa …pe…	189	
PA_vb_16:189.8	kāyaviññāṇassa gocaravisayaṁ cakkhuviññāṇaṁ na paccanubhoti, cakkhuviññāṇassa gocaravisayampi kāyaviññāṇaṁ na paccanubhoti.	189	
PA_vb_16:189.9	Kāyaviññāṇassa gocaravisayaṁ sotaviññāṇaṁ na paccanubhoti, sotaviññāṇassa gocaravisayampi kāyaviññāṇaṁ na paccanubhoti.	189	
PA_vb_16:189.10	Kāyaviññāṇassa gocaravisayaṁ ghānaviññāṇaṁ na paccanubhoti, ghānaviññāṇassa gocaravisayampi kāyaviññāṇaṁ na paccanubhoti.	189	
PA_vb_16:189.11	Kāyaviññāṇassa gocaravisayaṁ jivhāviññāṇaṁ na paccanubhoti, jivhāviññāṇassa gocaravisayampi kāyaviññāṇaṁ na paccanubhoti.	189	
PA_vb_16:190.1	Na asamannāhārā uppajjantīti samannāharantassa uppajjanti.	190	
PA_vb_16:191.1	Na amanasikārā uppajjantīti manasikarontassa uppajjanti.	191	
PA_vb_16:192.1	Na abbokiṇṇā uppajjantīti na paṭipāṭiyā uppajjanti.	192	
PA_vb_16:193.1	Na apubbaṁ acarimaṁ uppajjantīti na ekakkhaṇe uppajjanti.	193	
PA_vb_16:194.1	Na aññamaññassa samanantarā uppajjantīti cakkhuviññāṇassa uppannasamanantarā sotaviññāṇaṁ na uppajjati, sotaviññāṇassa uppannasamanantarāpi cakkhuviññāṇaṁ na uppajjati.	194	
PA_vb_16:194.2	Cakkhuviññāṇassa uppannasamanantarā ghānaviññāṇaṁ na uppajjati, ghānaviññāṇassa uppannasamanantarāpi cakkhuviññāṇaṁ na uppajjati.	194	
PA_vb_16:194.3	Cakkhuviññāṇassa uppannasamanantarā jivhāviññāṇaṁ na uppajjati, jivhāviññāṇassa uppannasamanantarāpi cakkhuviññāṇaṁ na uppajjati.	194	
PA_vb_16:194.4	Cakkhuviññāṇassa uppannasamanantarā kāyaviññāṇaṁ na uppajjati, kāyaviññāṇassa uppannasamanantarāpi cakkhuviññāṇaṁ na uppajjati.	194	
PA_vb_16:194.5	Sotaviññāṇassa …pe…	194	
PA_vb_16:194.6	ghānaviññāṇassa …pe…	194	
PA_vb_16:194.7	jivhāviññāṇassa …pe…	194	
PA_vb_16:194.8	kāyaviññāṇassa uppannasamanantarā cakkhuviññāṇaṁ na uppajjati, cakkhuviññāṇassa uppannasamanantarāpi kāyaviññāṇaṁ na uppajjati.	194	
PA_vb_16:194.9	Kāyaviññāṇassa uppannasamanantarā sotaviññāṇaṁ na uppajjati, sotaviññāṇassa uppannasamanantarāpi kāyaviññāṇaṁ na uppajjati.	194	
PA_vb_16:194.10	Kāyaviññāṇassa uppannasamanantarā ghānaviññāṇaṁ na uppajjati, ghānaviññāṇassa uppannasamanantarāpi kāyaviññāṇaṁ na uppajjati.	194	
PA_vb_16:194.11	Kāyaviññāṇassa uppannasamanantarā jivhāviññāṇaṁ na uppajjati, jivhāviññāṇassa uppannasamanantarāpi kāyaviññāṇaṁ na uppajjati.	194	
PA_vb_16:195.1	Pañca viññāṇā anābhogāti pañcannaṁ viññāṇānaṁ natthi āvaṭṭanā vā ābhogo vā samannāhāro vā manasikāro vā.	195	
PA_vb_16:196.1	Pañcahi viññāṇehi na kañci dhammaṁ paṭivijānātīti pañcahi viññāṇehi na kañci dhammaṁ paṭivijānāti.	196	
PA_vb_16:197.1	Aññatra abhinipātamattāti aññatra āpātamattā.	197	
PA_vb_16:198.1	Pañcannaṁ viññāṇānaṁ samanantarāpi na kañci dhammaṁ paṭivijānātīti pañcannaṁ viññāṇānaṁ samanantarā manodhātuyāpi na kañci dhammaṁ paṭivijānāti.	198	
PA_vb_16:199.1	Pañcahi viññāṇehi na kañci iriyāpathaṁ kappetīti pañcahi viññāṇehi na kañci iriyāpathaṁ kappeti—	199	
PA_vb_16:199.2	gamanaṁ vā ṭhānaṁ vā nisajjaṁ vā seyyaṁ vā.	199	
PA_vb_16:200.1	Pañcannaṁ viññāṇānaṁ samanantarāpi na kañci iriyāpathaṁ kappetīti pañcannaṁ viññāṇānaṁ samanantarā manodhātuyāpi na kañci iriyāpathaṁ kappeti—	200	
PA_vb_16:200.2	gamanaṁ vā ṭhānaṁ vā nisajjaṁ vā seyyaṁ vā.	200	
PA_vb_16:201.1	Pañcahi viññāṇehi na kāyakammaṁ na vacīkammaṁ paṭṭhapetīti pañcahi viññāṇehi na kāyakammaṁ na vacīkammaṁ paṭṭhapeti.	201	
PA_vb_16:202.1	Pañcannaṁ viññāṇānaṁ samanantarāpi na kāyakammaṁ na vacīkammaṁ paṭṭhapetīti pañcannaṁ viññāṇānaṁ samanantarā manodhātuyāpi na kāyakammaṁ na vacīkammaṁ paṭṭhapeti.	202	
PA_vb_16:203.1	Pañcahi viññāṇehi na kusalākusalaṁ dhammaṁ samādiyatīti pañcahi viññāṇehi na kusalākusalaṁ dhammaṁ samādiyati.	203	
PA_vb_16:204.1	Pañcannaṁ viññāṇānaṁ samanantarāpi na kusalākusalaṁ dhammaṁ samādiyatīti pañcannaṁ viññāṇānaṁ samanantarā manodhātuyāpi na kusalākusalaṁ dhammaṁ samādiyati.	204	
PA_vb_16:205.1	Pañcahi viññāṇehi na samāpajjati na vuṭṭhātīti pañcahi viññāṇehi na samāpajjati na vuṭṭhāti.	205	
PA_vb_16:206.1	Pañcannaṁ viññāṇānaṁ samanantarāpi na samāpajjati na vuṭṭhātīti pañcannaṁ viññāṇānaṁ samanantarā manodhātuyāpi na samāpajjati na vuṭṭhāti.	206	
PA_vb_16:207.1	Pañcahi viññāṇehi na cavati na uppajjatīti pañcahi viññāṇehi na cavati na uppajjati.	207	
PA_vb_16:208.1	Pañcannaṁ viññāṇānaṁ samanantarāpi na cavati na uppajjatīti pañcannaṁ viññāṇānaṁ samanantarā manodhātuyāpi na cavati na uppajjati.	208	
PA_vb_16:209.1	Pañcahi viññāṇehi na supati na paṭibujjhati na supinaṁ passatīti pañcahi viññāṇehi na supati na paṭibujjhati na supinaṁ passati.	209	
PA_vb_16:210.1	Pañcannaṁ viññāṇānaṁ samanantarāpi na supati na paṭibujjhati na supinaṁ passatīti pañcannaṁ viññāṇānaṁ samanantarā manodhātuyāpi na supati na paṭibujjhati na supinaṁ passati.	210	
PA_vb_16:211.1	Evaṁ yāthāvakavatthuvibhāvanā paññā.	211	
PA_vb_16:212.1	Evaṁ ekavidhena ñāṇavatthu.	212	
PA_vb_16:212.2	Ekakaṁ.	212	
PA_vb_16:213.0	2. Dukaniddesa	213	
PA_vb_16:213.1	Tīsu bhūmīsu kusalābyākate paññā lokiyā paññā, catūsu maggesu catūsu phalesu paññā lokuttarā paññā.	213	
PA_vb_16:214.1	Sabbāva paññā kenaci viññeyyā, kenaci na viññeyyā.	214	
PA_vb_16:215.1	Tīsu bhūmīsu kusalābyākate paññā sāsavā paññā, catūsu maggesu catūsu phalesu paññā anāsavā paññā.	215	
PA_vb_16:216.1	Tīsu bhūmīsu kusalābyākate paññā āsavavippayuttā sāsavā paññā, catūsu maggesu catūsu phalesu paññā āsavavippayuttā anāsavā paññā.	216	
PA_vb_16:217.1	Tīsu bhūmīsu kusalābyākate paññā saṁyojaniyā paññā, catūsu maggesu catūsu phalesu paññā asaṁyojaniyā paññā.	217	
PA_vb_16:218.1	Tīsu bhūmīsu kusalābyākate paññā saṁyojanavippayuttā saṁyojaniyā paññā, catūsu maggesu catūsu phalesu paññā saṁyojanavippayuttā asaṁyojaniyā paññā.	218	
PA_vb_16:219.1	Tīsu bhūmīsu kusalābyākate paññā ganthaniyā paññā, catūsu maggesu catūsu phalesu paññā aganthaniyā paññā.	219	
PA_vb_16:220.1	Tīsu bhūmīsu kusalābyākate paññā ganthavippayuttā ganthaniyā paññā, catūsu maggesu catūsu phalesu paññā ganthavippayuttā aganthaniyā paññā.	220	
PA_vb_16:221.1	Tīsu bhūmīsu kusalābyākate paññā oghaniyā paññā, catūsu maggesu catūsu phalesu paññā anoghaniyā paññā.	221	
PA_vb_16:222.1	Tīsu bhūmīsu kusalābyākate paññā oghavippayuttā oghaniyā paññā, catūsu maggesu catūsu phalesu paññā oghavippayuttā anoghaniyā paññā.	222	
PA_vb_16:223.1	Tīsu bhūmīsu kusalābyākate paññā yoganiyā paññā, catūsu maggesu catūsu phalesu paññā ayoganiyā paññā.	223	
PA_vb_16:224.1	Tīsu bhūmīsu kusalābyākate paññā yogavippayuttā yoganiyā paññā, catūsu maggesu catūsu phalesu paññā yogavippayuttā ayoganiyā paññā.	224	
PA_vb_16:225.1	Tīsu bhūmīsu kusalābyākate paññā nīvaraṇiyā paññā, catūsu maggesu catūsu phalesu paññā anīvaraṇiyā paññā.	225	
PA_vb_16:226.1	Tīsu bhūmīsu kusalābyākate paññā nīvaraṇavippayuttā nīvaraṇiyā paññā, catūsu maggesu catūsu phalesu paññā nīvaraṇavippayuttā anīvaraṇiyā paññā.	226	
PA_vb_16:227.1	Tīsu bhūmīsu kusalābyākate paññā parāmaṭṭhā paññā, catūsu maggesu catūsu phalesu paññā aparāmaṭṭhā paññā.	227	
PA_vb_16:228.1	Tīsu bhūmīsu kusalābyākate paññā parāmāsavippayuttā parāmaṭṭhā paññā, catūsu maggesu catūsu phalesu paññā parāmāsavippayuttā aparāmaṭṭhā paññā.	228	
PA_vb_16:229.1	Tīsu bhūmīsu vipāke paññā upādinnā paññā, tīsu bhūmīsu kusale tīsu bhūmīsu kiriyābyākate catūsu maggesu catūsu phalesu paññā anupādinnā paññā.	229	
PA_vb_16:230.1	Tīsu bhūmīsu kusalābyākate paññā upādāniyā paññā, catūsu maggesu catūsu phalesu paññā anupādāniyā paññā.	230	
PA_vb_16:231.1	Tīsu bhūmīsu kusalābyākate paññā upādānavippayuttā upādāniyā paññā, catūsu maggesu catūsu phalesu paññā upādānavippayuttā anupādāniyā paññā.	231	
PA_vb_16:232.1	Tīsu bhūmīsu kusalābyākate paññā saṅkilesikā paññā, catūsu maggesu catūsu phalesu paññā asaṅkilesikā paññā.	232	
PA_vb_16:233.1	Tīsu bhūmīsu kusalābyākate paññā kilesavippayuttā saṅkilesikā paññā, catūsu maggesu catūsu phalesu paññā kilesavippayuttā asaṅkilesikā paññā.	233	
PA_vb_16:234.1	Vitakkasampayuttā paññā savitakkā paññā, vitakkavippayuttā paññā avitakkā paññā.	234	
PA_vb_16:235.1	Vicārasampayuttā paññā savicārā paññā, vicāravippayuttā paññā avicārā paññā.	235	
PA_vb_16:236.1	Pītisampayuttā paññā sappītikā paññā, pītivippayuttā paññā appītikā paññā.	236	
PA_vb_16:237.1	Pītisampayuttā paññā pītisahagatā paññā, pītivippayuttā paññā na pītisahagatā paññā.	237	
PA_vb_16:238.1	Sukhasampayuttā paññā sukhasahagatā paññā, sukhavippayuttā paññā na sukhasahagatā paññā.	238	
PA_vb_16:239.1	Upekkhāsampayuttā paññā upekkhāsahagatā paññā, upekkhāvippayuttā paññā na upekkhāsahagatā paññā.	239	
PA_vb_16:240.1	Kāmāvacarakusalābyākate paññā kāmāvacarā paññā, rūpāvacarā paññā arūpāvacarā paññā, apariyāpannā paññā na kāmāvacarā paññā.	240	
PA_vb_16:241.1	Rūpāvacarakusalābyākate paññā rūpāvacarā paññā, kāmāvacarā paññā arūpāvacarā paññā apariyāpannā paññā na rūpāvacarā paññā.	241	
PA_vb_16:242.1	Arūpāvacarakusalābyākate paññā arūpāvacarā paññā, kāmāvacarā paññā rūpāvacarā paññā apariyāpannā paññā na arūpāvacarā paññā.	242	
PA_vb_16:243.1	Tīsu bhūmīsu kusalābyākate paññā pariyāpannā paññā, catūsu maggesu catūsu phalesu paññā apariyāpannā paññā.	243	
PA_vb_16:244.1	Catūsu maggesu paññā niyyānikā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyyānikā paññā.	244	
PA_vb_16:245.1	Catūsu maggesu paññā niyatā paññā, tīsu bhūmīsu kusale catūsu bhūmīsu vipāke tīsu bhūmīsu kiriyābyākate paññā aniyatā paññā.	245	
PA_vb_16:246.1	Tīsu bhūmīsu kusalābyākate paññā sauttarā paññā, catūsu maggesu catūsu phalesu paññā anuttarā paññā.	246	
PA_vb_16:247.1	Tattha katamā atthajāpikā paññā?	247	
PA_vb_16:248.1_0	Catūsu bhūmīsu kusale arahato abhiññaṁ uppādentassa samāpattiṁ uppādentassa kiriyābyākate	248	
PA_vb_16:248.1_1	paññā atthajāpikā paññā, catūsu bhūmīsu vipāke arahato uppannāya abhiññāya uppannāya	248	
PA_vb_16:248.1_2	samāpattiyā kiriyābyākate paññā jāpitatthā paññā.	248	
PA_vb_16:249.1	Evaṁ duvidhena ñāṇavatthu.	249	
PA_vb_16:249.2	Dukaṁ.	249	
PA_vb_16:250.0	3. Tikaniddesa	250	
PA_vb_16:250.1	Tattha katamā cintāmayā paññā?	250	
PA_vb_16:250.2	Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṁ vā saccānulomikaṁ vā rūpaṁ aniccanti vā vedanā …pe…	250	
PA_vb_16:250.3	saññā … saṅkhārā … viññāṇaṁ aniccanti vā, yaṁ evarūpiṁ anulomikaṁ khantiṁ diṭṭhiṁ ruciṁ mudiṁ pekkhaṁ dhammanijjhānakkhantiṁ parato assutvā paṭilabhati—	250	
PA_vb_16:250.4	ayaṁ vuccati “cintāmayā paññā”.	250	
PA_vb_16:251.1	Tattha katamā sutamayā paññā?	251	
PA_vb_16:251.2	Yogavihitesu vā kammāyatanesu yogavihitesu vā sippāyatanesu yogavihitesu vā vijjāṭṭhānesu kammassakataṁ vā saccānulomikaṁ vā rūpaṁ aniccanti vā vedanā …pe…	251	
PA_vb_16:251.3	saññā … saṅkhārā … viññāṇaṁ aniccanti vā, yaṁ evarūpiṁ anulomikaṁ khantiṁ diṭṭhiṁ ruciṁ mudiṁ pekkhaṁ dhammanijjhānakkhantiṁ parato sutvā paṭilabhati—	251	
PA_vb_16:251.4	ayaṁ vuccati “sutamayā paññā”.	251	
PA_vb_16:252.1	Sabbāpi samāpannassa paññā bhāvanāmayā paññā.	252	
PA_vb_16:253.1	Tattha katamā dānamayā paññā?	253	
PA_vb_16:253.2	Dānaṁ ārabbha dānādhigaccha yā uppajjati paññā pajānanā …pe… amoho dhammavicayo sammādiṭṭhi—	253	
PA_vb_16:253.3	ayaṁ vuccati “dānamayā paññā”.	253	
PA_vb_16:254.1	Tattha katamā sīlamayā paññā?	254	
PA_vb_16:254.2	Sīlaṁ ārabbha sīlādhigaccha yā uppajjati paññā pajānanā …pe… amoho dhammavicayo sammādiṭṭhi—	254	
PA_vb_16:254.3	ayaṁ vuccati “sīlamayā paññā”.	254	
PA_vb_16:255.1	Sabbāpi samāpannassa paññā bhāvanāmayā paññā.	255	
PA_vb_16:256.1	Tattha katamā adhisīle paññā?	256	
PA_vb_16:256.2	Pātimokkhasaṁvaraṁ saṁvarantassa yā uppajjati paññā pajānanā …pe… amoho dhammavicayo sammādiṭṭhi—	256	
PA_vb_16:256.3	ayaṁ vuccati “adhisīle paññā”.	256	
PA_vb_16:257.1	Tattha katamā adhicitte paññā?	257	
PA_vb_16:257.2	Rūpāvacarārūpāvacarasamāpattiṁ samāpajjantassa yā uppajjati paññā pajānanā …pe… amoho dhammavicayo sammādiṭṭhi—	257	
PA_vb_16:257.3	ayaṁ vuccati “adhicitte paññā”.	257	
PA_vb_16:258.1	Tattha katamā adhipaññāya paññā?	258	
PA_vb_16:258.2	Catūsu maggesu catūsu phalesu paññā—	258	
PA_vb_16:258.3	ayaṁ vuccati “adhipaññāya paññā”.	258	
PA_vb_16:259.1	Tattha katamaṁ āyakosallaṁ?	259	
PA_vb_16:259.2	“Ime dhamme manasikaroto anuppannā ceva akusalā dhammā na uppajjanti, uppannā ca akusalā dhammā pahīyanti.	259	
PA_vb_16:259.3	Ime vā panime dhamme manasikaroto anuppannā ceva kusalā dhammā uppajjanti, uppannā ca kusalā dhammā bhiyyobhāvāya vepullāya bhāvanāya pāripūriyā saṁvattantī”ti—	259	
PA_vb_16:259.4	yā tattha paññā pajānanā …pe… amoho dhammavicayo sammādiṭṭhi—	259	
PA_vb_16:259.5	idaṁ vuccati “āyakosallaṁ”.	259	
PA_vb_16:260.1	Tattha katamaṁ apāyakosallaṁ?	260	
PA_vb_16:260.2	“Ime dhamme manasikaroto anuppannā ceva kusalā dhammā na uppajjanti, uppannā ca kusalā dhammā nirujjhanti.	260	
PA_vb_16:260.3	Ime vā panime dhamme manasikaroto anuppannā ceva akusalā dhammā uppajjanti, uppannā ca akusalā dhammā bhiyyobhāvāya vepullāya saṁvattantī”ti—	260	
PA_vb_16:260.4	yā tattha paññā pajānanā …pe… amoho dhammavicayo sammādiṭṭhi—	260	
PA_vb_16:260.5	idaṁ vuccati “apāyakosallaṁ”.	260	
PA_vb_16:261.1	Sabbāpi tatrupāyā paññā upāyakosallaṁ.	261	
PA_vb_16:262.1	Catūsu bhūmīsu vipāke paññā vipākā paññā.	262	
PA_vb_16:263.1	Catūsu bhūmīsu kusale paññā vipākadhammadhammā paññā.	263	
PA_vb_16:264.1	Tīsu bhūmīsu kiriyābyākate paññā nevavipākanavipākadhammadhammā paññā.	264	
PA_vb_16:265.1	Tīsu bhūmīsu vipāke paññā upādinnupādāniyā paññā.	265	
PA_vb_16:266.1	Tīsu bhūmīsu kusale tīsu bhūmīsu kiriyābyākate paññā anupādinnupādāniyā paññā.	266	
PA_vb_16:267.1	Catūsu maggesu catūsu phalesu paññā anupādinnaanupādāniyā paññā.	267	
PA_vb_16:268.1	Vitakkavicārasampayuttā paññā savitakkasavicārā paññā.	268	
PA_vb_16:269.1	Vitakkavippayuttā vicārasampayuttā paññā avitakkavicāramattā paññā.	269	
PA_vb_16:270.1	Vitakkavicāravippayuttā paññā avitakkaavicārā paññā.	270	
PA_vb_16:271.1	Pītisampayuttā paññā pītisahagatā paññā.	271	
PA_vb_16:272.1	Sukhasampayuttā paññā sukhasahagatā paññā.	272	
PA_vb_16:273.1	Upekkhāsampayuttā paññā upekkhāsahagatā paññā.	273	
PA_vb_16:274.1	Tīsu bhūmīsu kusale paññā ācayagāminī paññā.	274	
PA_vb_16:275.1	Catūsu maggesu paññā apacayagāminī paññā.	275	
PA_vb_16:276.1	Catūsu bhūmīsu vipāke tīsu bhūmīsu kiriyābyākate paññā nevācayagāmināpacayagāminī paññā.	276	
PA_vb_16:277.1	Catūsu maggesu tīsu phalesu paññā sekkhā paññā.	277	
PA_vb_16:278.1	Upariṭṭhimā arahattaphale paññā asekkhā paññā.	278	
PA_vb_16:279.1	Tīsu bhūmīsu kusale tīsu bhūmīsu vipāke tīsu bhūmīsu kiriyābyākate paññā nevasekkhanāsekkhā paññā.	279	
PA_vb_16:280.1	Kāmāvacarakusalābyākate paññā parittā paññā.	280	
PA_vb_16:281.1	Rūpāvacarārūpāvacarakusalābyākate paññā mahaggatā paññā.	281	
PA_vb_16:282.1	Catūsu maggesu catūsu phalesu paññā appamāṇā paññā.	282	
PA_vb_16:283.1	Tattha katamā parittārammaṇā paññā?	283	
PA_vb_16:283.2	Paritte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	283	
PA_vb_16:283.3	ayaṁ vuccati “parittārammaṇā paññā”.	283	
PA_vb_16:284.1	Tattha katamā mahaggatārammaṇā paññā?	284	
PA_vb_16:284.2	Mahaggate dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	284	
PA_vb_16:284.3	ayaṁ vuccati “mahaggatārammaṇā paññā”.	284	
PA_vb_16:285.1	Tattha katamā appamāṇārammaṇā paññā?	285	
PA_vb_16:285.2	Appamāṇe dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	285	
PA_vb_16:285.3	ayaṁ vuccati “appamāṇārammaṇā paññā”.	285	
PA_vb_16:286.1	Tattha katamā maggārammaṇā paññā?	286	
PA_vb_16:286.2	Ariyamaggaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	286	
PA_vb_16:286.3	ayaṁ vuccati “maggārammaṇā paññā”.	286	
PA_vb_16:287.1	Catūsu maggesu paññā maggahetukā paññā.	287	
PA_vb_16:288.1	Tattha katamā maggādhipatinī paññā?	288	
PA_vb_16:288.2	Ariyamaggaṁ adhipatiṁ karitvā yā uppajjati paññā pajānanā …pe… amoho dhammavicayo sammādiṭṭhi—	288	
PA_vb_16:288.3	ayaṁ vuccati “maggādhipatinī paññā”.	288	
PA_vb_16:289.1	Catūsu bhūmīsu vipāke paññā siyā uppannā, siyā uppādinī, na vattabbā anuppannāti.	289	
PA_vb_16:289.2	Catūsu bhūmīsu kusale tīsu bhūmīsu kiriyābyākate paññā siyā uppannā, siyā anuppannā, na vattabbā uppādinīti.	289	
PA_vb_16:290.1	Sabbāva paññā siyā atītā, siyā anāgatā, siyā paccuppannā.	290	
PA_vb_16:291.1	Tattha katamā atītārammaṇā paññā?	291	
PA_vb_16:291.2	Atīte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	291	
PA_vb_16:291.3	ayaṁ vuccati “atītārammaṇā paññā”.	291	
PA_vb_16:292.1	Tattha katamā anāgatārammaṇā paññā?	292	
PA_vb_16:292.2	Anāgate dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	292	
PA_vb_16:292.3	ayaṁ vuccati “anāgatārammaṇā paññā”.	292	
PA_vb_16:293.1	Tattha katamā paccuppannārammaṇā paññā?	293	
PA_vb_16:293.2	Paccuppanne dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	293	
PA_vb_16:293.3	ayaṁ vuccati “paccuppannārammaṇā paññā”.	293	
PA_vb_16:294.1	Sabbāva paññā siyā ajjhattā, siyā bahiddhā, siyā ajjhattabahiddhā.	294	
PA_vb_16:295.1	Tattha katamā ajjhattārammaṇā paññā?	295	
PA_vb_16:295.2	Ajjhatte dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	295	
PA_vb_16:295.3	ayaṁ vuccati “ajjhattārammaṇā paññā”.	295	
PA_vb_16:296.1	Tattha katamā bahiddhārammaṇā paññā?	296	
PA_vb_16:296.2	Bahiddhādhamme ārabbha yā uppajjati paññā pajānanā …pe… amoho dhammavicayo sammādiṭṭhi—	296	
PA_vb_16:296.3	ayaṁ vuccati “bahiddhārammaṇā paññā”.	296	
PA_vb_16:297.1	Tattha katamā ajjhattabahiddhārammaṇā paññā?	297	
PA_vb_16:297.2	Ajjhattabahiddhā dhamme ārabbha yā uppajjati paññā pajānanā …pe… amoho dhammavicayo sammādiṭṭhi—	297	
PA_vb_16:297.3	ayaṁ vuccati “ajjhattabahiddhārammaṇā paññā”.	297	
PA_vb_16:298.1	Evaṁ tividhena ñāṇavatthu.	298	
PA_vb_16:298.2	Tikaṁ.	298	
PA_vb_16:299.0	4. Catukkaniddesa	299	
PA_vb_16:299.1	Tattha katamaṁ kammassakatañāṇaṁ?	299	
PA_vb_16:299.2_0	“Atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ	299	
PA_vb_16:299.2_1	vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā,	299	
PA_vb_16:299.2_2	atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ	299	
PA_vb_16:299.2_3	sayaṁ abhiññā sacchikatvā pavedentī”ti—	299	
PA_vb_16:299.3	yā evarūpā paññā pajānanā …pe… amoho dhammavicayo sammādiṭṭhi—	299	
PA_vb_16:299.4	idaṁ vuccati “kammassakatañāṇaṁ”.	299	
PA_vb_16:299.5	Ṭhapetvā saccānulomikaṁ ñāṇaṁ, sabbāpi sāsavā kusalā paññā kammassakatañāṇaṁ.	299	
PA_vb_16:300.1	Tattha katamaṁ saccānulomikaṁ ñāṇaṁ?	300	
PA_vb_16:300.2	“Rūpaṁ aniccan”ti vā vedanā …pe…	300	
PA_vb_16:300.3	saññā … saṅkhārā … “viññāṇaṁ aniccan”ti vā yā evarūpī anulomikā khanti diṭṭhi ruci mudi pekkhā dhammanijjhānakkhanti—	300	
PA_vb_16:300.4	idaṁ vuccati “saccānulomikaṁ ñāṇaṁ”.	300	
PA_vb_16:301.1	Catūsu maggesu paññā maggasamaṅgissa ñāṇaṁ.	301	
PA_vb_16:302.1	Catūsu phalesu paññā phalasamaṅgissa ñāṇaṁ.	302	
PA_vb_16:303.1	Maggasamaṅgissa ñāṇaṁ dukkhepetaṁ ñāṇaṁ, dukkhasamudayepetaṁ ñāṇaṁ, dukkhanirodhepetaṁ ñāṇaṁ, dukkhanirodhagāminiyā paṭipadāyapetaṁ ñāṇaṁ.	303	
PA_vb_16:304.1	Tattha katamaṁ dukkhe ñāṇaṁ?	304	
PA_vb_16:304.2	Dukkhaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	304	
PA_vb_16:304.3	idaṁ vuccati “dukkhe ñāṇaṁ”.	304	
PA_vb_16:305.1	Dukkhasamudayaṁ ārabbha …pe…	305	
PA_vb_16:305.2	dukkhanirodhaṁ ārabbha …pe…	305	
PA_vb_16:305.3	dukkhanirodhagāminiṁ paṭipadaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	305	
PA_vb_16:305.4	idaṁ vuccati “dukkhanirodhagāminiyā paṭipadāya ñāṇaṁ”.	305	
PA_vb_16:306.1_0	Kāmāvacarakusalābyākate paññā kāmāvacarā paññā, rūpāvacarakusalābyākate paññā rūpāvacarā	306	
PA_vb_16:306.1_1	paññā, arūpāvacarakusalābyākate paññā arūpāvacarā paññā, catūsu maggesu catūsu phalesu	306	
PA_vb_16:306.1_2	paññā apariyāpannā paññā.	306	
PA_vb_16:307.1	Tattha katamaṁ dhamme ñāṇaṁ?	307	
PA_vb_16:307.2	Catūsu maggesu catūsu phalesu paññā dhamme ñāṇaṁ.	307	
PA_vb_16:308.1	So iminā dhammena ñātena diṭṭhena pattena viditena pariyogāḷhena atītānāgatena nayaṁ neti.	308	
PA_vb_16:308.2_0	“Ye hi keci atītamaddhānaṁ samaṇā vā brāhmaṇā vā dukkhaṁ abbhaññaṁsu, dukkhasamudayaṁ	308	
PA_vb_16:308.2_1	abbhaññaṁsu, dukkhanirodhaṁ abbhaññaṁsu, dukkhanirodhagāminiṁ paṭipadaṁ abbhaññaṁsu,	308	
PA_vb_16:308.2_2	imaññeva te dukkhaṁ abbhaññaṁsu, imaññeva te dukkhasamudayaṁ abbhaññaṁsu, imaññeva	308	
PA_vb_16:308.2_3	te dukkhanirodhaṁ abbhaññaṁsu, imaññeva te dukkhanirodhagāminiṁ paṭipadaṁ abbhaññaṁsu.	308	
PA_vb_16:308.3_0	Ye hi keci anāgatamaddhānaṁ samaṇā vā brāhmaṇā vā dukkhaṁ abhijānissanti, dukkhasamudayaṁ	308	
PA_vb_16:308.3_1	abhijānissanti, dukkhanirodhaṁ abhijānissanti, dukkhanirodhagāminiṁ paṭipadaṁ abhijānissanti,	308	
PA_vb_16:308.3_2	imaññeva te dukkhaṁ abhijānissanti, imaññeva te dukkhasamudayaṁ abhijānissanti, imaññeva	308	
PA_vb_16:308.3_3	te dukkhanirodhaṁ abhijānissanti, imaññeva te dukkhanirodhagāminiṁ paṭipadaṁ abhijānissantī”ti—	308	
PA_vb_16:308.4	yā tattha paññā pajānanā …pe… amoho dhammavicayo sammādiṭṭhi—	308	
PA_vb_16:308.5	idaṁ vuccati “anvaye ñāṇaṁ”.	308	
PA_vb_16:309.1	Tattha katamaṁ pariye ñāṇaṁ?	309	
PA_vb_16:309.2	Idha bhikkhu parasattānaṁ parapuggalānaṁ cetasā ceto paricca pajānāti.	309	
PA_vb_16:309.3_0	Sarāgaṁ vā cittaṁ “sarāgaṁ cittan”ti pajānāti, vītarāgaṁ vā cittaṁ “vītarāgaṁ cittan”ti	309	
PA_vb_16:309.3_1	pajānāti, sadosaṁ vā cittaṁ “sadosaṁ cittan”ti pajānāti, vītadosaṁ vā cittaṁ “vītadosaṁ	309	
PA_vb_16:309.3_2	cittan”ti pajānāti, samohaṁ vā cittaṁ “samohaṁ cittan”ti pajānāti, vītamohaṁ vā cittaṁ	309	
PA_vb_16:309.3_3	“vītamohaṁ cittan”ti pajānāti, saṅkhittaṁ vā cittaṁ “saṅkhittaṁ cittan”ti pajānāti,	309	
PA_vb_16:309.3_4	vikkhittaṁ vā cittaṁ “vikkhittaṁ cittan”ti pajānāti, mahaggataṁ vā cittaṁ “mahaggataṁ	309	
PA_vb_16:309.3_5	cittan”ti pajānāti, amahaggataṁ vā cittaṁ “amahaggataṁ cittan”ti pajānāti, sauttaraṁ	309	
PA_vb_16:309.3_6	vā cittaṁ “sauttaraṁ cittan”ti pajānāti, anuttaraṁ vā cittaṁ “anuttaraṁ cittan”ti	309	
PA_vb_16:309.3_7	pajānāti, samāhitaṁ vā cittaṁ “samāhitaṁ cittan”ti pajānāti, asamāhitaṁ vā cittaṁ	309	
PA_vb_16:309.3_8	“asamāhitaṁ cittan”ti pajānāti, vimuttaṁ vā cittaṁ “vimuttaṁ cittan”ti pajānāti,	309	
PA_vb_16:309.3_9	avimuttaṁ vā cittaṁ “avimuttaṁ cittan”ti pajānātīti—	309	
PA_vb_16:309.4	yā tattha paññā pajānanā …pe… amoho dhammavicayo sammādiṭṭhi—	309	
PA_vb_16:309.5	idaṁ vuccati “pariye ñāṇaṁ”.	309	
PA_vb_16:310.1	Ṭhapetvā dhamme ñāṇaṁ anvaye ñāṇaṁ pariye ñāṇaṁ, avasesā paññā sammutiñāṇaṁ.	310	
PA_vb_16:311.1	Tattha katamā paññā ācayāya no apacayāya?	311	
PA_vb_16:311.2	Kāmāvacarakusale paññā ācayāya no apacayāya.	311	
PA_vb_16:312.1	Catūsu maggesu paññā apacayāya no ācayāya.	312	
PA_vb_16:313.1	Rūpāvacarārūpāvacarakusale paññā ācayāya ceva apacayāya ca.	313	
PA_vb_16:314.1	Avasesā paññā neva ācayāya no apacayāya.	314	
PA_vb_16:315.1	Tattha katamā paññā nibbidāya no paṭivedhāya?	315	
PA_vb_16:315.2	Yāya paññāya kāmesu vītarāgo hoti, na ca abhiññāyo paṭivijjhati na ca saccāni—	315	
PA_vb_16:315.3	ayaṁ vuccati “paññā nibbidāya no paṭivedhāya”.	315	
PA_vb_16:316.1	Sveva paññāya kāmesu vītarāgo samāno abhiññāyo paṭivijjhati na ca saccāni—	316	
PA_vb_16:316.2	ayaṁ vuccati “paññā paṭivedhāya no nibbidāya”.	316	
PA_vb_16:317.1	Catūsu maggesu paññā nibbidāya ceva paṭivedhāya ca.	317	
PA_vb_16:318.1	Avasesā paññā neva nibbidāya no paṭivedhāya.	318	
PA_vb_16:319.1	Tattha katamā hānabhāginī paññā?	319	
PA_vb_16:319.2	Paṭhamassa jhānassa lābhiṁ kāmasahagatā saññāmanasikārā samudācaranti hānabhāginī paññā.	319	
PA_vb_16:320.1	Tadanudhammatā sati santiṭṭhati ṭhitibhāginī paññā.	320	
PA_vb_16:321.1	Avitakkasahagatā saññāmanasikārā samudācaranti visesabhāginī paññā.	321	
PA_vb_16:322.1	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.2	Dutiyassa jhānassa lābhiṁ vitakkasahagatā saññāmanasikārā samudācaranti hānabhāginī paññā.	322	
PA_vb_16:322.3	Tadanudhammatā sati santiṭṭhati ṭhitibhāginī paññā.	322	
PA_vb_16:322.4	Upekkhāsahagatā saññāmanasikārā samudācaranti visesabhāginī paññā.	322	
PA_vb_16:322.5	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.6	Tatiyassa jhānassa lābhiṁ pītisukhasahagatā saññāmanasikārā samudācaranti hānabhāginī paññā.	322	
PA_vb_16:322.7	Tadanudhammatā sati santiṭṭhati ṭhitibhāginī paññā.	322	
PA_vb_16:322.8	Adukkhamasukhasahagatā saññāmanasikārā samudācaranti visesabhāginī paññā.	322	
PA_vb_16:322.9	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.10	Catutthassa jhānassa lābhiṁ upekkhāsahagatā saññāmanasikārā samudācaranti hānabhāginī paññā.	322	
PA_vb_16:322.11	Tadanudhammatā sati santiṭṭhati ṭhitibhāginī paññā.	322	
PA_vb_16:322.12	Ākāsānañcāyatanasahagatā saññāmanasikārā samudācaranti visesabhāginī paññā.	322	
PA_vb_16:322.13	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.14	Ākāsānañcāyatanassa lābhiṁ rūpasahagatā saññāmanasikārā samudācaranti hānabhāginī paññā.	322	
PA_vb_16:322.15	Tadanudhammatā sati santiṭṭhati ṭhitibhāginī paññā.	322	
PA_vb_16:322.16	Viññāṇañcāyatanasahagatā saññāmanasikārā samudācaranti visesabhāginī paññā.	322	
PA_vb_16:322.17	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.18	Viññāṇañcāyatanassa lābhiṁ ākāsānañcāyatanasahagatā saññāmanasikārā samudācaranti hānabhāginī paññā.	322	
PA_vb_16:322.19	Tadanudhammatā sati santiṭṭhati ṭhitibhāginī paññā.	322	
PA_vb_16:322.20	Ākiñcaññāyatanasahagatā saññāmanasikārā samudācaranti visesabhāginī paññā.	322	
PA_vb_16:322.21	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:322.22	Ākiñcaññāyatanassa lābhiṁ viññāṇañcāyatanasahagatā saññāmanasikārā samudācaranti hānabhāginī paññā.	322	
PA_vb_16:322.23	Tadanudhammatā sati santiṭṭhati ṭhitibhāginī paññā.	322	
PA_vb_16:322.24	Nevasaññānāsaññāyatanasahagatā saññāmanasikārā samudācaranti visesabhāginī paññā.	322	
PA_vb_16:322.25	Nibbidāsahagatā saññāmanasikārā samudācaranti virāgūpasañhitā nibbedhabhāginī paññā.	322	
PA_vb_16:323.1	Tattha katamā catasso paṭisambhidā?	323	
PA_vb_16:323.2	Atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidā.	323	
PA_vb_16:323.3	Atthe ñāṇaṁ atthapaṭisambhidā, dhamme ñāṇaṁ dhammapaṭisambhidā, tatra dhammaniruttābhilāpe ñāṇaṁ niruttipaṭisambhidā, ñāṇesu ñāṇaṁ paṭibhānapaṭisambhidā.	323	
PA_vb_16:323.4	Imā catasso paṭisambhidā.	323	
PA_vb_16:324.1	Tattha katamā catasso paṭipadā?	324	
PA_vb_16:324.2	Dukkhapaṭipadā dandhābhiññā paññā, dukkhapaṭipadā khippābhiññā paññā, sukhapaṭipadā dandhābhiññā paññā, sukhapaṭipadā khippābhiññā paññā.	324	
PA_vb_16:325.1	Tattha katamā dukkhapaṭipadā dandhābhiññā paññā?	325	
PA_vb_16:325.2	Kicchena kasirena samādhiṁ uppādentassa dandhaṁ taṇṭhānaṁ abhijānantassa yā uppajjati paññā pajānanā …pe… amoho dhammavicayo sammādiṭṭhi—	325	
PA_vb_16:325.3	ayaṁ vuccati “dukkhapaṭipadā dandhābhiññā paññā”.	325	
PA_vb_16:326.1	Tattha katamā dukkhapaṭipadā khippābhiññā paññā?	326	
PA_vb_16:326.2	Kicchena kasirena samādhiṁ uppādentassa khippaṁ taṇṭhānaṁ abhijānantassa yā uppajjati paññā pajānanā …pe… amoho dhammavicayo sammādiṭṭhi—	326	
PA_vb_16:326.3	ayaṁ vuccati “dukkhapaṭipadā khippābhiññā paññā”.	326	
PA_vb_16:327.1	Tattha katamā sukhapaṭipadā dandhābhiññā paññā?	327	
PA_vb_16:327.2	Akicchena akasirena samādhiṁ uppādentassa dandhaṁ taṇṭhānaṁ abhijānantassa yā uppajjati paññā pajānanā …pe… amoho dhammavicayo sammādiṭṭhi—	327	
PA_vb_16:327.3	ayaṁ vuccati “sukhapaṭipadā dandhābhiññā paññā”.	327	
PA_vb_16:328.1	Tattha katamā sukhapaṭipadā khippābhiññā paññā?	328	
PA_vb_16:328.2	Akicchena akasirena samādhiṁ uppādentassa khippaṁ taṇṭhānaṁ abhijānantassa yā uppajjati paññā pajānanā …pe… amoho dhammavicayo sammādiṭṭhi—	328	
PA_vb_16:328.3	ayaṁ vuccati “sukhapaṭipadā khippābhiññā paññā”.	328	
PA_vb_16:328.4	Imā catasso paṭipadā.	328	
PA_vb_16:329.1	Tattha katamāni cattāri ārammaṇāni?	329	
PA_vb_16:329.2	Parittā parittārammaṇā paññā, parittā appamāṇārammaṇā paññā, appamāṇā parittārammaṇā paññā, appamāṇā appamāṇārammaṇā paññā.	329	
PA_vb_16:330.1	Tattha katamā parittā parittārammaṇā paññā?	330	
PA_vb_16:330.2	Samādhissa na nikāmalābhissa ārammaṇaṁ thokaṁ pharantassa yā uppajjati paññā pajānanā …pe… amoho dhammavicayo sammādiṭṭhi—	330	
PA_vb_16:330.3	ayaṁ vuccati “parittā parittārammaṇā paññā”.	330	
PA_vb_16:331.1	Tattha katamā parittā appamāṇārammaṇā paññā?	331	
PA_vb_16:331.2	Samādhissa na nikāmalābhissa ārammaṇaṁ vipulaṁ pharantassa yā uppajjati paññā pajānanā …pe… amoho dhammavicayo sammādiṭṭhi—	331	
PA_vb_16:331.3	ayaṁ vuccati “parittā appamāṇārammaṇā paññā”.	331	
PA_vb_16:332.1	Tattha katamā appamāṇā parittārammaṇā paññā?	332	
PA_vb_16:332.2	Samādhissa nikāmalābhissa ārammaṇaṁ thokaṁ pharantassa yā uppajjati paññā pajānanā …pe… amoho dhammavicayo sammādiṭṭhi—	332	
PA_vb_16:332.3	ayaṁ vuccati “appamāṇā parittārammaṇā paññā”.	332	
PA_vb_16:333.1	Tattha katamā appamāṇā appamāṇārammaṇā paññā?	333	
PA_vb_16:333.2	Samādhissa nikāmalābhissa ārammaṇaṁ vipulaṁ pharantassa yā uppajjati paññā pajānanā …pe… amoho dhammavicayo sammādiṭṭhi—	333	
PA_vb_16:333.3	ayaṁ vuccati “appamāṇā appamāṇārammaṇā paññā”.	333	
PA_vb_16:333.4	Imāni cattāri ārammaṇāni.	333	
PA_vb_16:334.1	Maggasamaṅgissa ñāṇaṁ jarāmaraṇepetaṁ ñāṇaṁ, jarāmaraṇasamudayepetaṁ ñāṇaṁ, jarāmaraṇanirodhepetaṁ ñāṇaṁ, jarāmaraṇanirodhagāminiyā paṭipadāyapetaṁ ñāṇaṁ.	334	
PA_vb_16:335.1	Tattha katamaṁ jarāmaraṇe ñāṇaṁ?	335	
PA_vb_16:335.2	Jarāmaraṇaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	335	
PA_vb_16:335.3	idaṁ vuccati “jarāmaraṇe ñāṇaṁ”.	335	
PA_vb_16:336.1	Jarāmaraṇasamudayaṁ ārabbha …pe…	336	
PA_vb_16:336.2	jarāmaraṇanirodhaṁ ārabbha …pe…	336	
PA_vb_16:336.3	jarāmaraṇanirodhagāminiṁ paṭipadaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	336	
PA_vb_16:336.4	idaṁ vuccati “jarāmaraṇanirodhagāminiyā paṭipadāya ñāṇaṁ”.	336	
PA_vb_16:337.1	Dhammasamaṅgissa ñāṇaṁ jātiyāpetaṁ ñāṇaṁ …pe…	337	
PA_vb_16:337.2	bhavepetaṁ ñāṇaṁ …pe…	337	
PA_vb_16:337.3	upādānepetaṁ ñāṇaṁ …pe…	337	
PA_vb_16:337.4	taṇhāyapetaṁ ñāṇaṁ …pe…	337	
PA_vb_16:337.5	vedanāyapetaṁ ñāṇaṁ …pe…	337	
PA_vb_16:337.6	phassepetaṁ ñāṇaṁ …pe…	337	
PA_vb_16:337.7	saḷāyatanepetaṁ ñāṇaṁ …pe…	337	
PA_vb_16:337.8	nāmarūpepetaṁ ñāṇaṁ …pe…	337	
PA_vb_16:337.9	viññāṇepetaṁ ñāṇaṁ …pe…	337	
PA_vb_16:337.10	saṅkhāresupetaṁ ñāṇaṁ, saṅkhārasamudayepetaṁ ñāṇaṁ, saṅkhāranirodhepetaṁ ñāṇaṁ, saṅkhāranirodhagāminiyā paṭipadāyapetaṁ ñāṇaṁ.	337	
PA_vb_16:338.1	Tattha katamaṁ saṅkhāresu ñāṇaṁ?	338	
PA_vb_16:338.2	Saṅkhāre ārabbha yā uppajjati paññā pajānanā …pe… amoho dhammavicayo sammādiṭṭhi—	338	
PA_vb_16:338.3	idaṁ vuccati “saṅkhāresu ñāṇaṁ”.	338	
PA_vb_16:339.1	Saṅkhārasamudayaṁ ārabbha …pe…	339	
PA_vb_16:339.2	saṅkhāranirodhaṁ ārabbha …pe…	339	
PA_vb_16:339.3	saṅkhāranirodhagāminiṁ paṭipadaṁ ārabbha yā uppajjati paññā pajānanā …pe… amoho dhammavicayo sammādiṭṭhi—	339	
PA_vb_16:339.4	idaṁ vuccati “saṅkhāranirodhagāminiyā paṭipadāya ñāṇaṁ”. –24	339	
PA_vb_16:340.1	Evaṁ catubbidhena ñāṇavatthu.	340	
PA_vb_16:341.1	Catukkaṁ.	341	
PA_vb_16:342.0	5. Pañcakaniddesa	342	
PA_vb_16:342.1	Tattha katamo pañcaṅgiko sammāsamādhi?	342	
PA_vb_16:342.2	Pītipharaṇatā, sukhapharaṇatā, cetopharaṇatā, ālokapharaṇatā, paccavekkhaṇānimittaṁ.	342	
PA_vb_16:342.3	Dvīsu jhānesu paññā pītipharaṇatā.	342	
PA_vb_16:342.4	Tīsu jhānesu paññā sukhapharaṇatā.	342	
PA_vb_16:342.5	Paracitte ñāṇaṁ cetopharaṇatā.	342	
PA_vb_16:342.6	Dibbacakkhu ālokapharaṇatā.	342	
PA_vb_16:342.7	Tamhā tamhā samādhimhā vuṭṭhitassa paccavekkhaṇāñāṇaṁ paccavekkhaṇānimittaṁ.	342	
PA_vb_16:342.8	Ayaṁ vuccati “pañcaṅgiko sammāsamādhi”.	342	
PA_vb_16:343.1	Tattha katamo pañcañāṇiko sammāsamādhi?	343	
PA_vb_16:343.2	“Ayaṁ samādhi paccuppannasukho ceva āyatiñca sukhavipāko”ti paccattaññeva ñāṇaṁ uppajjati.	343	
PA_vb_16:343.3	“Ayaṁ samādhi ariyo nirāmiso”ti paccattaññeva ñāṇaṁ uppajjati.	343	
PA_vb_16:343.4	“Ayaṁ samādhi akāpurisasevito”ti paccattaññeva ñāṇaṁ uppajjati.	343	
PA_vb_16:343.5	“Ayaṁ samādhi santo paṇīto paṭippassaddhaladdho ekodibhāvādhigato na sasaṅkhāraniggayhavāritagato”ti paccattaññeva ñāṇaṁ uppajjati.	343	
PA_vb_16:343.6	“So kho panāhaṁ imaṁ samādhiṁ sato samāpajjāmi sato vuṭṭhahāmī”ti paccattaññeva ñāṇaṁ uppajjati.	343	
PA_vb_16:343.7	Ayaṁ pañcañāṇiko sammāsamādhi.	343	
PA_vb_16:343.8	Evaṁ pañcavidhena ñāṇavatthu.	343	
PA_vb_16:344.1	Pañcakaṁ.	344	
PA_vb_16:345.0	6. Chakkaniddesa	345	
PA_vb_16:345.1	Tattha katamā chasu abhiññāsu paññā?	345	
PA_vb_16:345.2	Iddhividhe ñāṇaṁ, sotadhātuvisuddhiyā ñāṇaṁ, paracitte ñāṇaṁ, pubbenivāsānussatiyā ñāṇaṁ, sattānaṁ cutūpapāte ñāṇaṁ, āsavānaṁ khaye ñāṇaṁ—	345	
PA_vb_16:345.3	imā chasu abhiññāsu paññā.	345	
PA_vb_16:345.4	Evaṁ chabbidhena ñāṇavatthu.	345	
PA_vb_16:346.1	Chakkaṁ.	346	
PA_vb_16:347.0	7. Sattakaniddesa	347	
PA_vb_16:347.1	Tattha katamāni sattasattati ñāṇavatthūni?	347	
PA_vb_16:347.2_0	Jātipaccayā jarāmaraṇanti ñāṇaṁ, asati jātiyā natthi jarāmaraṇanti ñāṇaṁ, atītampi	347	
PA_vb_16:347.2_1	addhānaṁ jātipaccayā jarāmaraṇanti ñāṇaṁ, asati jātiyā natthi jarāmaraṇanti ñāṇaṁ,	347	
PA_vb_16:347.2_2	anāgatampi addhānaṁ jātipaccayā jarāmaraṇanti ñāṇaṁ, asati jātiyā natthi jarāmaraṇanti ñāṇaṁ.	347	
PA_vb_16:347.3	Yampissa taṁ dhammaṭṭhitiñāṇaṁ tampi khayadhammaṁ vayadhammaṁ virāgadhammaṁ nirodhadhammanti ñāṇaṁ;	347	
PA_vb_16:347.4	bhavapaccayā jātīti ñāṇaṁ …pe…	347	
PA_vb_16:347.5	upādānapaccayā bhavoti ñāṇaṁ …pe…	347	
PA_vb_16:347.6	taṇhāpaccayā upādānanti ñāṇaṁ …pe…	347	
PA_vb_16:347.7	vedanāpaccayā taṇhāti ñāṇaṁ …pe…	347	
PA_vb_16:347.8	phassapaccayā vedanāti ñāṇaṁ …pe…	347	
PA_vb_16:347.9	saḷāyatanapaccayā phassoti ñāṇaṁ …pe…	347	
PA_vb_16:347.10	nāmarūpapaccayā saḷāyatananti ñāṇaṁ …pe…	347	
PA_vb_16:347.11	viññāṇapaccayā nāmarūpanti ñāṇaṁ …pe…	347	
PA_vb_16:347.12	saṅkhārapaccayā viññāṇanti ñāṇaṁ …pe…	347	
PA_vb_16:347.13_0	avijjāpaccayā saṅkhārāti ñāṇaṁ, asati avijjāya natthi saṅkhārāti ñāṇaṁ, atītampi	347	
PA_vb_16:347.13_1	addhānaṁ avijjāpaccayā saṅkhārāti ñāṇaṁ, asati avijjāya natthi saṅkhārāti ñāṇaṁ,	347	
PA_vb_16:347.13_2	anāgatampi addhānaṁ avijjāpaccayā saṅkhārāti ñāṇaṁ, asati avijjāya natthi saṅkhārāti ñāṇaṁ.	347	
PA_vb_16:347.14	Yampissa taṁ dhammaṭṭhitiñāṇaṁ tampi khayadhammaṁ vayadhammaṁ virāgadhammaṁ nirodhadhammanti ñāṇaṁ.	347	
PA_vb_16:347.15	Imāni sattasattati ñāṇavatthūni.	347	
PA_vb_16:347.16	Evaṁ sattavidhena ñāṇavatthu.	347	
PA_vb_16:348.1	Sattakaṁ.	348	
PA_vb_16:349.0	8. Aṭṭhakaniddesa	349	
PA_vb_16:349.1	Tattha katamā catūsu maggesu catūsu phalesu paññā?	349	
PA_vb_16:349.2	Sotāpattimagge paññā, sotāpattiphale paññā, sakadāgāmimagge paññā, sakadāgāmiphale paññā, anāgāmimagge paññā, anāgāmiphale paññā, arahattamagge paññā, arahattaphale paññā—	349	
PA_vb_16:349.3	imā catūsu maggesu catūsu phalesu paññā.	349	
PA_vb_16:349.4	Evaṁ aṭṭhavidhena ñāṇavatthu.	349	
PA_vb_16:350.1	Aṭṭhakaṁ.	350	
PA_vb_16:351.0	9. Navakaniddesa	351	
PA_vb_16:351.1	Tattha katamā navasu anupubbavihārasamāpattīsu paññā?	351	
PA_vb_16:351.2_0	Paṭhamajjhānasamāpattiyā paññā, dutiyajjhānasamāpattiyā paññā, tatiyajjhānasamāpattiyā	351	
PA_vb_16:351.2_1	paññā, catutthajjhānasamāpattiyā paññā, ākāsānañcāyatanasamāpattiyā paññā, viññāṇañcāyatanasamāpattiyā	351	
PA_vb_16:351.2_2	paññā, ākiñcaññāyatanasamāpattiyā paññā, nevasaññānāsaññāyatanasamāpattiyā paññā,	351	
PA_vb_16:351.2_3	saññāvedayitanirodhasamāpattiyā vuṭṭhitassa paccavekkhaṇāñāṇaṁ—	351	
PA_vb_16:351.3	imā navasu anupubbavihārasamāpattīsu paññā.	351	
PA_vb_16:351.4	Evaṁ navavidhena ñāṇavatthu.	351	
PA_vb_16:352.1	Navakaṁ.	352	
PA_vb_16:353.0	10. Dasakaniddesa	353	
PA_vb_16:353.1	Tattha katamaṁ tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ?	353	
PA_vb_16:353.2	Idha tathāgato “aṭṭhānametaṁ anavakāso yaṁ diṭṭhisampanno puggalo kañci saṅkhāraṁ niccato upagaccheyya, netaṁ ṭhānaṁ vijjatī”ti pajānāti.	353	
PA_vb_16:353.3	“Ṭhānañca kho etaṁ vijjati yaṁ puthujjano kañci saṅkhāraṁ niccato upagaccheyya, ṭhānametaṁ vijjatī”ti pajānāti.	353	
PA_vb_16:353.4	“Aṭṭhānametaṁ anavakāso yaṁ diṭṭhisampanno puggalo kañci saṅkhāraṁ sukhato upagaccheyya, netaṁ ṭhānaṁ vijjatī”ti pajānāti.	353	
PA_vb_16:353.5	“Ṭhānañca kho etaṁ vijjati yaṁ puthujjano kañci saṅkhāraṁ sukhato upagaccheyya, ṭhānametaṁ vijjatī”ti pajānāti.	353	
PA_vb_16:353.6	“Aṭṭhānametaṁ anavakāso yaṁ diṭṭhisampanno puggalo kañci dhammaṁ atthato upagaccheyya, netaṁ ṭhānaṁ vijjatī”ti pajānāti.	353	
PA_vb_16:353.7	“Ṭhānañca kho etaṁ vijjati yaṁ puthujjano kañci dhammaṁ atthato upagaccheyya, ṭhānametaṁ vijjatī”ti pajānāti.	353	
PA_vb_16:353.8	“Aṭṭhānametaṁ anavakāso yaṁ diṭṭhisampanno puggalo mātaraṁ jīvitā voropeyya, netaṁ ṭhānaṁ vijjatī”ti pajānāti.	353	
PA_vb_16:353.9	“Ṭhānañca kho etaṁ vijjati yaṁ puthujjano mātaraṁ jīvitā voropeyya, ṭhānametaṁ vijjatī”ti pajānāti.	353	
PA_vb_16:354.1	“Aṭṭhānametaṁ anavakāso yaṁ diṭṭhisampanno puggalo pitaraṁ jīvitā voropeyya …pe…	354	
PA_vb_16:354.2	arahantaṁ jīvitā voropeyya …pe…	354	
PA_vb_16:354.3	paduṭṭhena cittena tathāgatassa lohitaṁ uppādeyya …pe…	354	
PA_vb_16:354.4	saṅghaṁ bhindeyya …pe…	354	
PA_vb_16:354.5	aññaṁ satthāraṁ uddiseyya …pe…	354	
PA_vb_16:354.6	aṭṭhamaṁ bhavaṁ nibbatteyya, netaṁ ṭhānaṁ vijjatī”ti pajānāti.	354	
PA_vb_16:354.7	“Ṭhānañca kho etaṁ vijjati yaṁ puthujjano aṭṭhamaṁ bhavaṁ nibbatteyya, ṭhānametaṁ vijjatī”ti pajānāti.	354	
PA_vb_16:355.1	“Aṭṭhānametaṁ anavakāso yaṁ ekissā lokadhātuyā dve arahanto sammāsambuddhā apubbaṁ acarimaṁ uppajjeyyuṁ, netaṁ ṭhānaṁ vijjatī”ti pajānāti.	355	
PA_vb_16:355.2	“Ṭhānañca kho etaṁ vijjati yaṁ ekissā lokadhātuyā eko arahaṁ sammāsambuddho uppajjeyya, ṭhānametaṁ vijjatī”ti pajānāti.	355	
PA_vb_16:355.3	“Aṭṭhānametaṁ anavakāso yaṁ ekissā lokadhātuyā dve rājāno cakkavattī apubbaṁ acarimaṁ uppajjeyyuṁ, netaṁ ṭhānaṁ vijjatī”ti pajānāti.	355	
PA_vb_16:355.4	“Ṭhānañca kho etaṁ vijjati yaṁ ekissā lokadhātuyā eko rājā cakkavattī uppajjeyya, ṭhānametaṁ vijjatī”ti pajānāti.	355	
PA_vb_16:356.1	“Aṭṭhānametaṁ anavakāso yaṁ itthī arahaṁ assa sammāsambuddho, netaṁ ṭhānaṁ vijjatī”ti pajānāti.	356	
PA_vb_16:356.2	“Ṭhānañca kho etaṁ vijjati yaṁ puriso arahaṁ assa sammāsambuddho, ṭhānametaṁ vijjatī”ti pajānāti.	356	
PA_vb_16:356.3	“Aṭṭhānametaṁ anavakāso yaṁ itthī rājā assa cakkavattī, netaṁ ṭhānaṁ vijjatī”ti pajānāti.	356	
PA_vb_16:356.4	“Ṭhānañca kho etaṁ vijjati yaṁ puriso rājā assa cakkavattī, ṭhānametaṁ vijjatī”ti pajānāti.	356	
PA_vb_16:356.5	“Aṭṭhānametaṁ anavakāso yaṁ itthī sakkattaṁ kareyya, mārattaṁ kareyya, brahmattaṁ kareyya, netaṁ ṭhānaṁ vijjatī”ti pajānāti.	356	
PA_vb_16:356.6	“Ṭhānañca kho etaṁ vijjati yaṁ puriso sakkattaṁ kareyya, mārattaṁ kareyya, brahmattaṁ kareyya, ṭhānametaṁ vijjatī”ti pajānāti.	356	
PA_vb_16:357.1	“Aṭṭhānametaṁ anavakāso yaṁ kāyaduccaritassa iṭṭho kanto manāpo vipāko nibbatteyya, netaṁ ṭhānaṁ vijjatī”ti pajānāti.	357	
PA_vb_16:357.2	“Ṭhānañca kho etaṁ vijjati yaṁ kāyaduccaritassa aniṭṭho akanto amanāpo vipāko nibbatteyya, ṭhānametaṁ vijjatī”ti pajānāti.	357	
PA_vb_16:357.3	“Aṭṭhānametaṁ anavakāso yaṁ vacīduccaritassa …pe…	357	
PA_vb_16:357.4	yaṁ manoduccaritassa iṭṭho kanto manāpo vipāko nibbatteyya, netaṁ ṭhānaṁ vijjatī”ti pajānāti.	357	
PA_vb_16:357.5	“Ṭhānañca kho etaṁ vijjati yaṁ vacīduccaritassa …pe…	357	
PA_vb_16:357.6	yaṁ manoduccaritassa aniṭṭho akanto amanāpo vipāko nibbatteyya, ṭhānametaṁ vijjatī”ti pajānāti.	357	
PA_vb_16:358.1	“Aṭṭhānametaṁ anavakāso yaṁ kāyasucaritassa aniṭṭho akanto amanāpo vipāko nibbatteyya, netaṁ ṭhānaṁ vijjatī”ti pajānāti.	358	
PA_vb_16:358.2	“Ṭhānañca kho etaṁ vijjati yaṁ kāyasucaritassa iṭṭho kanto manāpo vipāko nibbatteyya, ṭhānametaṁ vijjatī”ti pajānāti.	358	
PA_vb_16:358.3	“Aṭṭhānametaṁ anavakāso yaṁ vacīsucaritassa …pe…	358	
PA_vb_16:358.4	yaṁ manosucaritassa aniṭṭho akanto amanāpo vipāko nibbatteyya, netaṁ ṭhānaṁ vijjatī”ti pajānāti.	358	
PA_vb_16:358.5	“Ṭhānañca kho etaṁ vijjati yaṁ vacīsucaritassa …pe…	358	
PA_vb_16:358.6	yaṁ manosucaritassa iṭṭho kanto manāpo vipāko nibbatteyya, ṭhānametaṁ vijjatī”ti pajānāti.	358	
PA_vb_16:359.1	“Aṭṭhānametaṁ anavakāso yaṁ kāyaduccaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, netaṁ ṭhānaṁ vijjatī”ti pajānāti.	359	
PA_vb_16:359.2	“Ṭhānañca kho etaṁ vijjati yaṁ kāyaduccaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, ṭhānametaṁ vijjatī”ti pajānāti.	359	
PA_vb_16:359.3	“Aṭṭhānametaṁ anavakāso yaṁ vacīduccaritasamaṅgī …pe…	359	
PA_vb_16:359.4	yaṁ manoduccaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, netaṁ ṭhānaṁ vijjatī”ti pajānāti.	359	
PA_vb_16:359.5	“Ṭhānañca kho etaṁ vijjati yaṁ vacīduccaritasamaṅgī …pe…	359	
PA_vb_16:359.6	yaṁ manoduccaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, ṭhānametaṁ vijjatī”ti pajānāti.	359	
PA_vb_16:360.1	“Aṭṭhānametaṁ anavakāso yaṁ kāyasucaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, netaṁ ṭhānaṁ vijjatī”ti pajānāti.	360	
PA_vb_16:360.2	“Ṭhānañca kho etaṁ vijjati yaṁ kāyasucaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, ṭhānametaṁ vijjatī”ti pajānāti.	360	
PA_vb_16:360.3	“Aṭṭhānametaṁ anavakāso yaṁ vacīsucaritasamaṅgī …pe…	360	
PA_vb_16:360.4	yaṁ manosucaritasamaṅgī tannidānaṁ tappaccayā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyya, netaṁ ṭhānaṁ vijjatī”ti pajānāti.	360	
PA_vb_16:360.5	“Ṭhānañca kho etaṁ vijjati yaṁ vacīsucaritasamaṅgī …pe…	360	
PA_vb_16:360.6	yaṁ manosucaritasamaṅgī tannidānaṁ tappaccayā kāyassa bhedā paraṁ maraṇā sugatiṁ saggaṁ lokaṁ upapajjeyya, ṭhānametaṁ vijjatī”ti pajānāti.	360	
PA_vb_16:360.7	“Ye ye dhammā yesaṁ yesaṁ dhammānaṁ hetū paccayā upādāya taṁ taṁ ṭhānaṁ, ye ye dhammā yesaṁ yesaṁ dhammānaṁ na hetū appaccayā upādāya taṁ taṁ aṭṭhānan”ti.	360	
PA_vb_16:360.8	Yā tattha paññā pajānanā …pe… amoho dhammavicayo sammādiṭṭhi—	360	
PA_vb_16:360.9	idaṁ tathāgatassa ṭhānañca ṭhānato aṭṭhānañca aṭṭhānato yathābhūtaṁ ñāṇaṁ.	360	
PA_vb_16:361.1	Tattha katamaṁ tathāgatassa atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ?	361	
PA_vb_16:361.2	Idha tathāgato pajānāti—	361	
PA_vb_16:361.3	“atthekaccāni pāpakāni kammasamādānāni gatisampattipaṭibāḷhāni na vipaccanti.	361	
PA_vb_16:361.4	Atthekaccāni pāpakāni kammasamādānāni upadhisampattipaṭibāḷhāni na vipaccanti.	361	
PA_vb_16:361.5	Atthekaccāni pāpakāni kammasamādānāni kālasampattipaṭibāḷhāni na vipaccanti.	361	
PA_vb_16:361.6	Atthekaccāni pāpakāni kammasamādānāni payogasampattipaṭibāḷhāni na vipaccanti.	361	
PA_vb_16:362.1	Atthekaccāni pāpakāni kammasamādānāni gativipattiṁ āgamma vipaccanti.	362	
PA_vb_16:362.2	Atthekaccāni pāpakāni kammasamādānāni upadhivipattiṁ āgamma vipaccanti.	362	
PA_vb_16:362.3	Atthekaccāni pāpakāni kammasamādānāni kālavipattiṁ āgamma vipaccanti.	362	
PA_vb_16:362.4	Atthekaccāni pāpakāni kammasamādānāni payogavipattiṁ āgamma vipaccanti.	362	
PA_vb_16:363.1	Atthekaccāni kalyāṇāni kammasamādānāni gativipattipaṭibāḷhāni na vipaccanti.	363	
PA_vb_16:363.2	Atthekaccāni kalyāṇāni kammasamādānāni upadhivipattipaṭibāḷhāni na vipaccanti.	363	
PA_vb_16:363.3	Atthekaccāni kalyāṇāni kammasamādānāni kālavipattipaṭibāḷhāni na vipaccanti.	363	
PA_vb_16:363.4	Atthekaccāni kalyāṇāni kammasamādānāni payogavipattipaṭibāḷhāni na vipaccanti.	363	
PA_vb_16:364.1	Atthekaccāni kalyāṇāni kammasamādānāni gatisampattiṁ āgamma vipaccanti.	364	
PA_vb_16:364.2	Atthekaccāni kalyāṇāni kammasamādānāni upadhisampattiṁ āgamma vipaccanti.	364	
PA_vb_16:364.3	Atthekaccāni kalyāṇāni kammasamādānāni kālasampattiṁ āgamma vipaccanti.	364	
PA_vb_16:364.4	Atthekaccāni kalyāṇāni kammasamādānāni payogasampattiṁ āgamma vipaccantī”ti.	364	
PA_vb_16:364.5	Yā tattha paññā pajānanā …pe… amoho dhammavicayo sammādiṭṭhi—	364	
PA_vb_16:364.6	idaṁ tathāgatassa atītānāgatapaccuppannānaṁ kammasamādānānaṁ ṭhānaso hetuso vipākaṁ yathābhūtaṁ ñāṇaṁ.	364	
PA_vb_16:365.1	Tattha katamaṁ tathāgatassa sabbatthagāminiṁ paṭipadaṁ yathābhūtaṁ ñāṇaṁ?	365	
PA_vb_16:365.2_0	Idha tathāgato “ayaṁ maggo ayaṁ paṭipadā nirayagāmī”ti pajānāti, “ayaṁ maggo ayaṁ	365	
PA_vb_16:365.2_1	paṭipadā tiracchānayonigāmī”ti pajānāti, “ayaṁ maggo ayaṁ paṭipadā pettivisayagāmī”ti	365	
PA_vb_16:365.2_2	pajānāti, “ayaṁ maggo ayaṁ paṭipadā manussalokagāmī”ti pajānāti, “ayaṁ maggo ayaṁ	365	
PA_vb_16:365.2_3	paṭipadā devalokagāmī”ti pajānāti, “ayaṁ maggo ayaṁ paṭipadā nibbānagāmī”ti pajānātīti.	365	
PA_vb_16:365.3	Yā tattha paññā pajānanā …pe… amoho dhammavicayo sammādiṭṭhi—	365	
PA_vb_16:365.4	idaṁ tathāgatassa sabbatthagāminiṁ paṭipadaṁ yathābhūtaṁ ñāṇaṁ.	365	
PA_vb_16:366.1	Tattha katamaṁ tathāgatassa anekadhātunānādhātulokaṁ yathābhūtaṁ ñāṇaṁ?	366	
PA_vb_16:366.2	Idha tathāgato khandhanānattaṁ pajānāti, āyatananānattaṁ pajānāti, dhātunānattaṁ pajānāti, anekadhātunānādhātulokanānattaṁ pajānātīti.	366	
PA_vb_16:366.3	Yā tattha paññā pajānanā …pe… amoho dhammavicayo sammādiṭṭhi—	366	
PA_vb_16:366.4	idaṁ tathāgatassa anekadhātunānādhātulokaṁ yathābhūtaṁ ñāṇaṁ.	366	
PA_vb_16:367.1	Tattha katamaṁ tathāgatassa sattānaṁ nānādhimuttikataṁ yathābhūtaṁ ñāṇaṁ?	367	
PA_vb_16:367.2	Idha tathāgato pajānāti—	367	
PA_vb_16:367.3	“santi sattā hīnādhimuttikā, santi sattā paṇītādhimuttikā.	367	
PA_vb_16:367.4	Hīnādhimuttikā sattā hīnādhimuttike satte sevanti bhajanti payirupāsanti.	367	
PA_vb_16:367.5	Paṇītādhimuttikā sattā paṇītādhimuttike satte sevanti bhajanti payirupāsanti.	367	
PA_vb_16:368.1	Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu, paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.	368	
PA_vb_16:369.1_0	Anāgatampi addhānaṁ hīnādhimuttikā sattā hīnādhimuttike satte sevissanti bhajissanti	369	
PA_vb_16:369.1_1	payirupāsissanti, paṇītādhimuttikā sattā paṇītādhimuttike satte sevissanti bhajissanti	369	
PA_vb_16:369.1_2	payirupāsissantī”ti.	369	
PA_vb_16:369.2	Yā tattha paññā pajānanā …pe… amoho dhammavicayo sammādiṭṭhi—	369	
PA_vb_16:369.3	idaṁ tathāgatassa sattānaṁ nānādhimuttikataṁ yathābhūtaṁ ñāṇaṁ.	369	
PA_vb_16:370.1	Tattha katamaṁ tathāgatassa parasattānaṁ parapuggalānaṁ indriyaparopariyattaṁ yathābhūtaṁ ñāṇaṁ?	370	
PA_vb_16:370.2_0	Idha tathāgato sattānaṁ āsayaṁ pajānāti, anusayaṁ pajānāti, caritaṁ pajānāti, adhimuttiṁ	370	
PA_vb_16:370.2_1	pajānāti, apparajakkhe mahārajakkhe tikkhindriye mudindriye svākāre dvākāre suviññāpaye	370	
PA_vb_16:370.2_2	duviññāpaye bhabbābhabbe satte pajānāti.	370	
PA_vb_16:371.1	Katamo ca sattānaṁ āsayo?	371	
PA_vb_16:371.2_0	“Sassato loko”ti vā, “asassato loko”ti vā, “antavā loko”ti vā, “anantavā loko”ti	371	
PA_vb_16:371.2_1	vā, “taṁ jīvaṁ taṁ sarīran”ti vā, “aññaṁ jīvaṁ aññaṁ sarīran”ti vā, “hoti tathāgato	371	
PA_vb_16:371.2_2	paraṁ maraṇā”ti vā, “na hoti tathāgato paraṁ maraṇā”ti vā, “hoti ca na ca hoti tathāgato	371	
PA_vb_16:371.2_3	paraṁ maraṇā”ti vā, “neva hoti na na hoti tathāgato paraṁ maraṇā”ti vā, iti bhavadiṭṭhisannissitā	371	
PA_vb_16:371.2_4	vā sattā honti vibhavadiṭṭhisannissitā vā.	371	
PA_vb_16:371.3	Ete vā pana ubho ante anupagamma idappaccayatā paṭiccasamuppannesu dhammesu anulomikā khanti paṭiladdhā hoti yathābhūtaṁ ñāṇaṁ.	371	
PA_vb_16:371.4	Ayaṁ sattānaṁ āsayo.	371	
PA_vb_16:372.1	Katamo ca sattānaṁ anusayo?	372	
PA_vb_16:372.2	Sattānusayā—	372	
PA_vb_16:372.3	kāmarāgānusayo, paṭighānusayo, mānānusayo, diṭṭhānusayo, vicikicchānusayo, bhavarāgānusayo, avijjānusayo.	372	
PA_vb_16:372.4	Yaṁ loke piyarūpaṁ sātarūpaṁ ettha sattānaṁ rāgānusayo anuseti.	372	
PA_vb_16:372.5	Yaṁ loke appiyarūpaṁ asātarūpaṁ ettha sattānaṁ paṭighānusayo anuseti.	372	
PA_vb_16:372.6	Iti imesu dvīsu dhammesu avijjānupatitā.	372	
PA_vb_16:372.7	Tadekaṭṭho māno ca diṭṭhi ca vicikicchā ca daṭṭhabbā.	372	
PA_vb_16:372.8	Ayaṁ sattānaṁ anusayo.	372	
PA_vb_16:373.1	Katamañca sattānaṁ caritaṁ?	373	
PA_vb_16:373.2	Puññābhisaṅkhāro, apuññābhisaṅkhāro, āneñjābhisaṅkhāro, parittabhūmako vā mahābhūmako vā—	373	
PA_vb_16:373.3	idaṁ sattānaṁ caritaṁ.	373	
PA_vb_16:374.1	Katamā ca sattānaṁ adhimutti?	374	
PA_vb_16:374.2	Santi sattā hīnādhimuttikā, santi sattā paṇītādhimuttikā.	374	
PA_vb_16:374.3	Hīnādhimuttikā sattā hīnādhimuttike satte sevanti bhajanti payirupāsanti.	374	
PA_vb_16:374.4	Paṇītādhimuttikā sattā paṇītādhimuttike satte sevanti bhajanti payirupāsanti.	374	
PA_vb_16:375.1	Atītampi addhānaṁ hīnādhimuttikā sattā hīnādhimuttike satte seviṁsu bhajiṁsu payirupāsiṁsu.	375	
PA_vb_16:375.2	Paṇītādhimuttikā sattā paṇītādhimuttike satte seviṁsu bhajiṁsu payirupāsiṁsu.	375	
PA_vb_16:376.1	Anāgatampi addhānaṁ hīnādhimuttikā sattā hīnādhimuttike satte sevissanti bhajissanti payirupāsissanti.	376	
PA_vb_16:376.2	Paṇītādhimuttikā sattā paṇītādhimuttike satte sevissanti bhajissanti payirupāsissanti.	376	
PA_vb_16:376.3	Ayaṁ sattānaṁ adhimutti.	376	
PA_vb_16:377.1	Katame te sattā mahārajakkhā?	377	
PA_vb_16:377.2	Dasa kilesavatthūni—	377	
PA_vb_16:377.3	lobho, doso, moho, māno, diṭṭhi, vicikicchā, thinaṁ, uddhaccaṁ, ahirikaṁ, anottappaṁ.	377	
PA_vb_16:377.4	Yesaṁ sattānaṁ imāni dasa kilesavatthūni āsevitāni bhāvitāni bahulīkatāni ussadagatāni, ime te sattā mahārajakkhā.	377	
PA_vb_16:378.1	Katame te sattā apparajakkhā?	378	
PA_vb_16:378.2	Yesaṁ sattānaṁ imāni dasa kilesavatthūni anāsevitāni abhāvitāni abahulīkatāni anussadagatāni, ime te sattā apparajakkhā.	378	
PA_vb_16:379.1	Katame te sattā mudindriyā?	379	
PA_vb_16:379.2	Pañcindriyāni—	379	
PA_vb_16:379.3	saddhindriyaṁ, vīriyindriyaṁ, satindriyaṁ, samādhindriyaṁ, paññindriyaṁ.	379	
PA_vb_16:379.4	Yesaṁ sattānaṁ imāni pañcindriyāni anāsevitāni abhāvitāni abahulīkatāni anussadagatāni, ime te sattā mudindriyā.	379	
PA_vb_16:380.1	Katame te sattā tikkhindriyā?	380	
PA_vb_16:380.2	Yesaṁ sattānaṁ imāni pañcindriyāni āsevitāni bhāvitāni bahulīkatāni ussadagatāni, ime te sattā tikkhindriyā.	380	
PA_vb_16:381.1	Katame te sattā dvākārā?	381	
PA_vb_16:381.2	Ye te sattā pāpāsayā pāpānusayā pāpacaritā pāpādhimuttikā mahārajakkhā mudindriyā, ime te sattā dvākārā.	381	
PA_vb_16:382.1	Katame te sattā svākārā?	382	
PA_vb_16:382.2	Ye te sattā kalyāṇāsayā kalyāṇacaritā kalyāṇādhimuttikā apparajakkhā tikkhindriyā, ime te sattā svākārā.	382	
PA_vb_16:383.1	Katame te sattā duviññāpayā?	383	
PA_vb_16:383.2	Ye ca te sattā dvākārā, teva te sattā duviññāpayā.	383	
PA_vb_16:383.3	Ye ca te sattā svākārā, teva te sattā suviññāpayā.	383	
PA_vb_16:384.1	Katame te sattā abhabbā?	384	
PA_vb_16:384.2_0	Ye te sattā kammāvaraṇena samannāgatā kilesāvaraṇena samannāgatā vipākāvaraṇena samannāgatā	384	
PA_vb_16:384.2_1	assaddhā acchandikā duppaññā abhabbā niyāmaṁ okkamituṁ kusalesu dhammesu sammattaṁ,	384	
PA_vb_16:384.2_2	ime te sattā abhabbā.	384	
PA_vb_16:385.1	Katame te sattā bhabbā?	385	
PA_vb_16:385.2_0	Ye te sattā na kammāvaraṇena samannāgatā na kilesāvaraṇena samannāgatā na vipākāvaraṇena	385	
PA_vb_16:385.2_1	samannāgatā saddhā chandikā paññavanto bhabbā niyāmaṁ okkamituṁ kusalesu dhammesu	385	
PA_vb_16:385.2_2	sammattaṁ, ime te sattā bhabbāti.	385	
PA_vb_16:385.3	Yā tattha paññā pajānanā …pe… amoho dhammavicayo sammādiṭṭhi—	385	
PA_vb_16:385.4	idaṁ tathāgatassa parasattānaṁ parapuggalānaṁ indriyaparopariyattaṁ yathābhūtaṁ ñāṇaṁ.	385	
PA_vb_16:386.1	Tattha katamaṁ tathāgatassa jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ?	386	
PA_vb_16:386.2	Jhāyīti cattāro jhāyī.	386	
PA_vb_16:386.3_0	Atthekacco jhāyī sampattiṁyeva samānaṁ vipattīti pacceti, atthekacco jhāyī vipattiṁyeva	386	
PA_vb_16:386.3_1	samānaṁ sampattīti pacceti, atthekacco jhāyī sampattiṁyeva samānaṁ sampattīti pacceti,	386	
PA_vb_16:386.3_2	atthekacco jhāyī vipattiṁyeva samānaṁ vipattīti pacceti—	386	
PA_vb_16:386.4	ime cattāro jhāyī.	386	
PA_vb_16:387.1	Aparepi cattāro jhāyī.	387	
PA_vb_16:387.2_0	Atthekacco jhāyī dandhaṁ samāpajjati khippaṁ vuṭṭhāti, atthekacco jhāyī khippaṁ samāpajjati	387	
PA_vb_16:387.2_1	dandhaṁ vuṭṭhāti, atthekacco jhāyī dandhaṁ samāpajjati dandhaṁ vuṭṭhāti, atthekacco	387	
PA_vb_16:387.2_2	jhāyī khippaṁ samāpajjati khippaṁ vuṭṭhāti—	387	
PA_vb_16:387.3	ime cattāro jhāyī.	387	
PA_vb_16:388.1	Aparepi cattāro jhāyī.	388	
PA_vb_16:388.2	Atthekacco jhāyī samādhismiṁ samādhikusalo hoti, na samādhismiṁ samāpattikusalo;	388	
PA_vb_16:388.3	atthekacco jhāyī samādhismiṁ samāpattikusalo hoti, na samādhismiṁ samādhikusalo;	388	
PA_vb_16:388.4	atthekacco jhāyī samādhismiṁ samādhikusalo ca hoti, samādhismiṁ samāpattikusalo ca;	388	
PA_vb_16:388.5	atthekacco jhāyī neva samādhismiṁ samādhikusalo hoti, na samādhismiṁ samāpattikusalo—	388	
PA_vb_16:388.6	ime cattāro jhāyī.	388	
PA_vb_16:389.1	“Jhānan”ti.	389	
PA_vb_16:389.2	Cattāri jhānāni—	389	
PA_vb_16:389.3	paṭhamaṁ jhānaṁ, dutiyaṁ jhānaṁ, tatiyaṁ jhānaṁ, catutthaṁ jhānaṁ.	389	
PA_vb_16:390.1	“Vimokkho”ti.	390	
PA_vb_16:390.2	Aṭṭha vimokkhā.	390	
PA_vb_16:390.3	Rūpī rūpāni passati—	390	
PA_vb_16:390.4	ayaṁ paṭhamo vimokkho.	390	
PA_vb_16:391.1	Ajjhattaṁ arūpasaññī bahiddhā rūpāni passati—	391	
PA_vb_16:391.2	ayaṁ dutiyo vimokkho.	391	
PA_vb_16:392.1	Subhanteva adhimutto hoti—	392	
PA_vb_16:392.2	ayaṁ tatiyo vimokkho.	392	
PA_vb_16:393.1	Sabbaso rūpasaññānaṁ samatikkamā paṭighasaññānaṁ atthaṅgamā nānattasaññānaṁ amanasikārā “ananto ākāso”ti ākāsānañcāyatanaṁ upasampajja viharati—	393	
PA_vb_16:393.2	ayaṁ catuttho vimokkho.	393	
PA_vb_16:394.1	Sabbaso ākāsānañcāyatanaṁ samatikkamma “anantaṁ viññāṇan”ti viññāṇañcāyatanaṁ upasampajja viharati—	394	
PA_vb_16:394.2	ayaṁ pañcamo vimokkho.	394	
PA_vb_16:395.1	Sabbaso viññāṇañcāyatanaṁ samatikkamma “natthi kiñcī”ti ākiñcaññāyatanaṁ upasampajja viharati—	395	
PA_vb_16:395.2	ayaṁ chaṭṭho vimokkho.	395	
PA_vb_16:396.1	Sabbaso ākiñcaññāyatanaṁ samatikkamma nevasaññānāsaññāyatanaṁ upasampajja viharati—	396	
PA_vb_16:396.2	ayaṁ sattamo vimokkho.	396	
PA_vb_16:397.1	Sabbaso nevasaññānāsaññāyatanaṁ samatikkamma saññāvedayitanirodhaṁ upasampajja viharati—	397	
PA_vb_16:397.2	ayaṁ aṭṭhamo vimokkho.	397	
PA_vb_16:398.1	“Samādhī”ti.	398	
PA_vb_16:398.2	Tayo samādhī—	398	
PA_vb_16:398.3	savitakkasavicāro samādhi, avitakkavicāramatto samādhi, avitakkaavicāro samādhi.	398	
PA_vb_16:399.1	“Samāpattī”ti.	399	
PA_vb_16:399.2	Nava anupubbavihārasamāpattiyo—	399	
PA_vb_16:399.3_0	paṭhamajjhānasamāpatti, dutiyajjhānasamāpatti, tatiyajjhānasamāpatti, catutthajjhānasamāpatti,	399	
PA_vb_16:399.3_1	ākāsānañcāyatanasamāpatti, viññāṇañcāyatanasamāpatti, ākiñcaññāyatanasamāpatti, nevasaññānāsaññāyatanasamāpatti,	399	
PA_vb_16:399.3_2	saññāvedayitanirodhasamāpatti.	399	
PA_vb_16:400.1	“Saṅkilesan”ti hānabhāgiyo dhammo.	400	
PA_vb_16:400.2	“Vodānan”ti visesabhāgiyo dhammo.	400	
PA_vb_16:400.3	“Vuṭṭhānan”ti.	400	
PA_vb_16:400.4	Vodānampi vuṭṭhānaṁ, tamhā tamhā samādhimhā vuṭṭhānampi vuṭṭhānanti.	400	
PA_vb_16:400.5	Yā tattha paññā pajānanā …pe… amoho dhammavicayo sammādiṭṭhi—	400	
PA_vb_16:400.6	idaṁ tathāgatassa jhānavimokkhasamādhisamāpattīnaṁ saṅkilesaṁ vodānaṁ vuṭṭhānaṁ yathābhūtaṁ ñāṇaṁ.	400	
PA_vb_16:401.1	Tattha katamaṁ tathāgatassa pubbenivāsānussati yathābhūtaṁ ñāṇaṁ?	401	
PA_vb_16:401.2	Idha tathāgato anekavihitaṁ pubbenivāsaṁ anussarati, seyyathidaṁ—	401	
PA_vb_16:401.3_0	ekampi jātiṁ dvepi jātiyo tissopi jātiyo catassopi jātiyo pañcapi jātiyo dasapi jātiyo	401	
PA_vb_16:401.3_1	vīsampi jātiyo tiṁsampi jātiyo cattālīsampi jātiyo paññāsampi jātiyo jātisatampi	401	
PA_vb_16:401.3_2	jātisahassampi jātisatasahassampi anekepi saṁvaṭṭakappe anekepi vivaṭṭakappe anekepi	401	
PA_vb_16:401.3_3	saṁvaṭṭavivaṭṭakappe “amutrāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī	401	
PA_vb_16:401.3_4	evamāyupariyanto, so tato cuto amutra udapādiṁ;	401	
PA_vb_16:401.4	tatrāpāsiṁ evaṁnāmo evaṅgotto evaṁvaṇṇo evamāhāro evaṁsukhadukkhappaṭisaṁvedī evamāyupariyanto, so tato cuto idhūpapanno”ti.	401	
PA_vb_16:401.5	Iti sākāraṁ sauddesaṁ anekavihitaṁ pubbenivāsaṁ anussaratīti.	401	
PA_vb_16:401.6	Yā tattha paññā pajānanā …pe… amoho dhammavicayo sammādiṭṭhi—	401	
PA_vb_16:401.7	idaṁ tathāgatassa pubbenivāsānussati yathābhūtaṁ ñāṇaṁ.	401	
PA_vb_16:402.1	Tattha katamaṁ tathāgatassa sattānaṁ cutūpapātaṁ yathābhūtaṁ ñāṇaṁ?	402	
PA_vb_16:402.2	Idha tathāgato dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānāti—	402	
PA_vb_16:402.3	“ime vata bhonto sattā kāyaduccaritena samannāgatā vacīduccaritena samannāgatā manoduccaritena samannāgatā ariyānaṁ upavādakā micchādiṭṭhikā micchādiṭṭhikammasamādānā.	402	
PA_vb_16:402.4	Te kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapannā.	402	
PA_vb_16:402.5	Ime vā pana bhonto sattā kāyasucaritena samannāgatā vacīsucaritena samannāgatā manosucaritena samannāgatā ariyānaṁ anupavādakā sammādiṭṭhikā sammādiṭṭhikammasamādānā.	402	
PA_vb_16:402.6	Te kāyassa bhedā paraṁ maraṇā sugatiṁ saggaṁ lokaṁ upapannā”ti.	402	
PA_vb_16:402.7	Iti dibbena cakkhunā visuddhena atikkantamānusakena satte passati cavamāne upapajjamāne hīne paṇīte suvaṇṇe dubbaṇṇe sugate duggate yathākammūpage satte pajānātīti.	402	
PA_vb_16:402.8	Yā tattha paññā pajānanā …pe… amoho dhammavicayo sammādiṭṭhi—	402	
PA_vb_16:402.9	idaṁ tathāgatassa sattānaṁ cutūpapātaṁ yathābhūtaṁ ñāṇaṁ.	402	
PA_vb_16:403.1	Tattha katamaṁ tathāgatassa āsavānaṁ khayaṁ yathābhūtaṁ ñāṇaṁ?	403	
PA_vb_16:403.2	Idha tathāgato āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharatīti.	403	
PA_vb_16:403.3	Yā tattha paññā pajānanā …pe… amoho dhammavicayo sammādiṭṭhi—	403	
PA_vb_16:403.4	idaṁ tathāgatassa āsavānaṁ khayaṁ yathābhūtaṁ ñāṇanti.	403	
PA_vb_16:404.1	Dasakaṁ.	404	
PA_vb_16:405.1	Ñāṇavibhaṅgo niṭṭhito.	405	
