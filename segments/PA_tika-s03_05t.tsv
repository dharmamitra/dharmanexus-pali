segmentnr	original	folio	analyzed
PA_tika-s03_05t:0	Namo tassa bhagavato arahato sammāsambuddhassa	0	
PA_tika-s03_05t:1	Saṃyuttanikāye	0	
PA_tika-s03_05t:2	Mahāvaggaṭīkā	0	
PA_tika-s03_05t:3	1. Maggasaṃyuttaṃ	0	
PA_tika-s03_05t:4	1. Avijjāvaggo	0	
PA_tika-s03_05t:5	1-2. Avijjāsuttādivaṇṇanā	0	
PA_tika-s03_05t:6_0	1-2. Pubbaṅgamāti pubbecarā. Avijjā hi aññāṇalakkhaṇā sammuyhanākārena ārammaṇe pavattatīti	6	
PA_tika-s03_05t:6_1	sampayuttadhammānampi tadākārānuvidhānatāya paccayo hoti. Tathā hi te aniccāsubhadukkhānattasabhāvepi	6	
PA_tika-s03_05t:6_2	dhamme niccādito gaṇhanti, ayamassā tesaṃ sahajātavasena pubbaṅgamatā. Yaṃ pana mohena	6	
PA_tika-s03_05t:6_3	abhibhūto pāpakiriyāya ādīnavaṃ apassanto pāṇaṃ hanati, adinnaṃ ādiyati, kāmesu micchā	6	
PA_tika-s03_05t:6_4	carati, musā bhaṇati, aññampi vividhaṃ dussīlyaṃ ācarati, ayamassa sahajātavasena	6	
PA_tika-s03_05t:6_5	ca upanissayavasena ca pubbaṅgamatā. Samāpajjanāyāti tabbhāvāpajjanāya akusalappattiyā.	6	
PA_tika-s03_05t:6_6	Sabhāvapaṭilābhāyāti attalābhāya. Tenāha “uppattiyā”ti. Sā panesā vuttākārena akusalānaṃ	6	
PA_tika-s03_05t:6_7	pubbaṅgamabhūtā avijjā uppajjatīti sambandho. Yadetanti yaṃ etaṃ pāpājigucchanatāya	6	
PA_tika-s03_05t:6_8	pāpato alajjanākārasaṇṭhitaṃ ahirikaṃ, pāpānutrāsatāya pāpato abhāyanākārasaṇṭhitañca	6	
PA_tika-s03_05t:6_9	anottappaṃ, etaṃ dvayaṃ anudeva anvāgatameva. Anu-saddena cettha etanti upayogavacanaṃ.	6	
PA_tika-s03_05t:6_10	Anudevāti etassa attho saheva ekatoti. Ettha avijjāya vuttanayānusārena tappaṭipakkhato	61	
PA_tika-s03_05t:6_11	ca attho veditabbo. Ayaṃ pana viseso – tattha yathā akusalakammapathavasena pavattiyaṃ	61	
PA_tika-s03_05t:6_12	pubbaṅgamatā avijjāya, evaṃ kusalakammapathavasena puññakiriyavatthuvasena ca pavattiyaṃ	61	
PA_tika-s03_05t:6_13	vijjāya pubbaṅgamatā vattabbā. Vīmaṃsādhipativasena pavattiyaṃ ādhipaccākāravasena	61	
PA_tika-s03_05t:6_14	ca pubbaṅgamatā veditabbā. Dvīhevāti ca avadhāraṇaṃ ādhipaccākārassa sahajāteneva saṅgahetabbato.	61	
PA_tika-s03_05t:7_0	Lajjanākārasaṇṭhitāti pāpato jigucchanākārasaṇṭhitā. Bhāyanākārasaṇṭhitanti uttasanākārasaṇṭhitaṃ.	7	
PA_tika-s03_05t:7_1	Etthāti hiriottappe. Vidati, vindatīti vā vijjā. Viddasūti ca sappaññapariyāyoti	7	
PA_tika-s03_05t:7_2	āha “viddasunoti viduno”ti. Yāthāvadiṭṭhīti aviparītā diṭṭhi, saṃkilesato niyyānikadiṭṭhi.	7	
PA_tika-s03_05t:7_3	Sammādiṭṭhi pahotīti ettha sā vijjā sammādiṭṭhi veditabbā. Na ekato sabbāni labbhanti	7	
PA_tika-s03_05t:7_4	sammāvācākammantājīvānaṃ pubbābhisaṅkhārassa anekarūpattā. Lokuttaramaggakkhaṇe ekato	7	
PA_tika-s03_05t:7_5	labbhanti kiccato bhinnānampi tāsaṃ tattha sarūpato abhinnattā. Ekā eva hi virati	7	
PA_tika-s03_05t:7_6	maggakkhaṇe tissannampi viratīnaṃ kiccaṃ sādhentī pavattati, yathā ekā eva sammādiṭṭhi	7	
PA_tika-s03_05t:7_7	parijānanādivasena catubbidhakiccaṃ sādhentī pavattati. Tāni ca kho sabbāni aṭṭhapi	7	
PA_tika-s03_05t:7_8	paṭhamajjhānike magge labbhantīti yojanā. Paṭhamajjhāniketi paṭhamajhānavante.	7	
PA_tika-s03_05t:8_0	Tathābhūtassāti ariyamaggasamaṅgino. Yasmā mahāsaḷāyatanasutte vuttaṃ “sammādiṭṭhiādīnaṃ	8	
PA_tika-s03_05t:8_1	pañcannaṃ eva aṅgānaṃ vasenā”ti, tasmā pañcaṅgiko lokuttaramaggo hoti. “Pubbeva kho	8	
PA_tika-s03_05t:8_2	panā”ti hi vacanaṃ tadā maggakkhaṇe viratīnaṃ abhāvaṃ ñāpeti, tasmā kāmāvacaracittesu	8	
PA_tika-s03_05t:8_3	viya lokuttaracittesu virati aniyatāti adhippāyo. Parisuddhabhāvadassananti parisuddhasīlabhāvadassanatthaṃ.	8	
PA_tika-s03_05t:8_4	Ayamattho dīpito, na ariyamagge viratīnaṃ abhāvo.	8	
PA_tika-s03_05t:9_0	Yadi evaṃ kasmā abhidhamme maggavibhaṅge pañcaṅgikavāro āgatoti āha “yampi abhidhamme”tiādi.	9	
PA_tika-s03_05t:9_1	Tanti “pañcaṅgiko maggo hotī”ti vacanaṃ. “Ekaṃ kiccantaraṃ dassetuṃ vutta”nti vatvā	9	
PA_tika-s03_05t:9_2	taṃ dassetuṃ “yasmiñhi kāle”tiādi vuttaṃ. Yasmiñhi kāleti lokiyakāle. Tena “ekaṃ	9	
PA_tika-s03_05t:9_3	kiccantara”nti vuttaṃ aṭṭhaṅgikakiccaṃ dasseti. Viratiuppādanena micchāvācādīni puggalena	9	
PA_tika-s03_05t:9_4	maggasamaye pajahāpentīti sammādiṭṭhiādīni “pañca kārakaṅgānī”ti vuttāni. Sammāvācādikiriyā	9	
PA_tika-s03_05t:9_5	hi virati, tañca etāni kārāpentīti. Virativasenāti viramaṇakiriyāvasena kārāpakabhāvena,	9	
PA_tika-s03_05t:9_6	kattubhāvena vāti attho. “Viratittayavasenā”ti vā pāṭho.	9	
PA_tika-s03_05t:10_0	Sammākammanto pūratīti imehi sammādiṭṭhiādīhi sammākammantakiccaṃ pūrati nāma tehi	10	
PA_tika-s03_05t:10_1	vīriyādikehi tadatthasiddhito. Tampi sandhāya “ekaṃ kiccantaraṃ dassetu”nti vuttaṃ.	10	
PA_tika-s03_05t:10_2	Imaṃ kiccantaraṃ dassetunti lokuttaramaggakkhaṇepi imāneva pañca sammāvācādiviratittayassa	10	
PA_tika-s03_05t:10_3	ekakkhaṇe kārāpakaṅgānīti dassetuṃ. Evaṃ vuttanti “tasmiṃ samaye pañcaṅgiko maggo	10	
PA_tika-s03_05t:10_4	hotī”ti evaṃ vuttaṃ. Lokiyamaggakkhaṇe pañceva honti, virati pana aniyatā, tasmā	10	
PA_tika-s03_05t:10_5	“chaaṅgiko”ti avatvā “pañcaṅgiko”icceva vuttaṃ. Tayidaṃ abhidhamme pañcaṅgikavāradesanāya	10	
PA_tika-s03_05t:10_6	kāraṇakittanamaggo, ariyamaggo pana aṭṭhaṅgikovāti dassetuṃ, “yā ca, bhikkhave”tiādimāha,	10	
PA_tika-s03_05t:10_7	taṃ suviññeyyameva. Micchādiṭṭhiādikā dasa, tappaccayā akusalā ca dasāti vīsati akusalapakkhiyā,	10	
PA_tika-s03_05t:10_8	sammādiṭṭhiādikā dasa, tappaccayā kusalā ca dasāti vīsati kusalapakkhiyā mahācattārīsakasutte	10	
PA_tika-s03_05t:10_9	vuttā. Mahācattārīsakanti tassetaṃ nāmaṃ. Missakova kathito lokuttarassapi idha labbhamānattā.	10	
PA_tika-s03_05t:11_0	Yasmā kosalasaṃyuttepi idha ca therena “upaḍḍhamidaṃ, bhante, brahmacariyassā”tiādinā	11	
PA_tika-s03_05t:11_1	vuttaṃ “mā hevaṃ ānandā”tiādinā paṭikkhipitvā “sakalamevidaṃ ānandā”tiādinā bhagavatā	11	
PA_tika-s03_05t:11_2	desitaṃ suttaṃ āgataṃ. Tassattho kosalasaṃyuttavaṇṇanāyaṃ vutto, tasmā vuttaṃ “kosalasaṃyutte vuttatthamevā”ti.	11	
PA_tika-s03_05t:12	Avijjāsuttādivaṇṇanā niṭṭhitā.	1	
PA_tika-s03_05t:13	3. Sāriputtasuttavaṇṇanā	1	
PA_tika-s03_05t:14_0	3. Sāvakabodhi sāvakapāramiyo, tappariyāpannaṃ ñāṇaṃ sāvakapāramiñāṇaṃ, taṃ pana	14	
PA_tika-s03_05t:14_1	dvinnaṃ aggasāvakānaṃ tatthapi dhammasenāpatino eva savisesaṃ matthakaṃ pattaṃ, na	14	
PA_tika-s03_05t:14_2	itaresanti āha – “sāvaka…pe… appattatāyā”ti. Tasmā tassa matthakappattiyā maggabrahmacariye	14	
PA_tika-s03_05t:14_3	ijjhante tassa ekadeso idha ijjhati, na sakalanti. Na hi addhabrahmacariyaṃ nāma	14	
PA_tika-s03_05t:14_4	atthi, tasmā vuttaṃ, “sakalampi …pe… labbhatī”ti, taṃ pana bhaṇḍāgāriko nāññāsi ñāṇassa	14	
PA_tika-s03_05t:14_5	sāvakavisayepi sappadesikattā, dhammasenāpati pana ñāṇassa tattha nippadesikattā	14	
PA_tika-s03_05t:14_6	aññāsīti. Tenāha – “ānandatthero…pe… aññāsī”ti. Evamāhāti “sakalamidaṃ, bhante”ti evaṃ avoca.	14	
PA_tika-s03_05t:15	Sāriputtasuttavaṇṇanā niṭṭhitā.	1	
PA_tika-s03_05t:16	4. Jāṇussoṇibrāhmaṇasuttavaṇṇanā	1	
PA_tika-s03_05t:17_0	4. Vaḷavābhi-saddo vaḷavāpariyāyoti āha “catūhi vaḷavāhi yuttarathenā”ti. Yodharathoti	17	
PA_tika-s03_05t:17_1	yodhehi yujjhanatthaṃ ārohitabbaratho. Alaṅkāraratho maṅgaladivasesu alaṅkatapaṭiyattehi	17	
PA_tika-s03_05t:17_2	ārohitabbaratho. Ghanadukulena parivāritoti rajatapaṭṭavaṇṇena setadukulena paṭicchādito.	17	
PA_tika-s03_05t:17_3	Paṭicchādanattho hi idha parivārasaddo. Rajatapanāḷisuparikkhittā setabhāvakaraṇatthaṃ.	17	
PA_tika-s03_05t:18_0	Channaṃ channaṃ māsānanti niddhāraṇe sāmivacanaṃ. Ekavāraṃ nagaraṃ padakkhiṇaṃ karotīti	18	
PA_tika-s03_05t:18_1	idaṃ tasmiṃ ṭhānantare ṭhitena kātabbaṃ cārittaṃ. Nagarato na pakkantāti nagarato	18	
PA_tika-s03_05t:18_2	bahi na gatā. Maṅgalavacane niyuttā maṅgalikā, suvatthivacane niyuttā sovatthikā.	18	
PA_tika-s03_05t:18_3	Ādi-saddena thutimāgadhavandikācariyake saṅgaṇhāti. Sukapattasadisāni vaṇṇato.	18	
PA_tika-s03_05t:19_0	Vaṇṇagītanti thutigītaṃ. Brahmabhūtaṃ seṭṭhabhūtaṃ yānaṃ, brahmabhūtānaṃ seṭṭhabhūtānaṃ	19	
PA_tika-s03_05t:19_1	yānanti vā brahmayānaṃ. Vijitattā visesena jinanato. Rāgaṃ vinayamānā pariyosāpetīti	19	
PA_tika-s03_05t:19_2	sabbampi rāgaṃ samucchedavinayavasena vineti, attano kiccaṃ pariyosāpeti. Kiccapariyosāpaneneva	19	
PA_tika-s03_05t:19_3	hi sayampi pariyosānaṃ nipphattiṃ upagacchati. Tenāha “pariyosānaṃ gacchati nipphajjatī”ti.	19	
PA_tika-s03_05t:20_0	Dhuranti bhummatthe upayogavacananti āha “tatramajjhattatāyuge yuttā”ti. Īsāti yugasandhārikā	20	
PA_tika-s03_05t:20_1	dāruyugaḷā. Yathā vā bāhiraṃ yugaṃ dhāreti, tassā ṭhitāya eva kiccasiddhi, evaṃ kiriyāvasena	20	
PA_tika-s03_05t:20_2	laddhabalena tatramajjhattatāyuge thiraṃ dhāreti, teheva ariyamaggarathassa pavattanaṃ.	20	
PA_tika-s03_05t:20_3	Hiriggahaṇena cettha taṃsahacaraṇato ottappampi gahitaṃyeva hoti. Tenāha “attanā	20	
PA_tika-s03_05t:20_4	saddhi”ntiādi. Nāḷiyā minamāno puriso viya ārammaṇaṃ minātīti mano. Kataraṃ pana	20	
PA_tika-s03_05t:20_5	taṃ mano, kathañcassa yottasadisatāti āha “vipassanācitta”ntiādi. Tena yottaṃ viyāti	20	
PA_tika-s03_05t:20_6	yottanti dasseti. Lokiyavipassanācittaṃ atirekapaññāsa kusaladhamme ekābaddhe ekasaṅgahite	20	
PA_tika-s03_05t:20_7	karotīti sambandho. Te pana “phasso hoti…pe… avikkhepo hotī”ti cittaṅgavasena dhammasaṅgahe	20	
PA_tika-s03_05t:20_8	āgatanayeneva veditabbā. Lokuttaravipassanācittanti maggacittaṃ āha. Atirekasaṭṭhīti	20	
PA_tika-s03_05t:20_9	te eva sammākammantājīvehi anaññātaññassāmītindriyādīhi ca saddhiṃ atirekasaṭṭhi	20	
PA_tika-s03_05t:20_10	kusaladhamme. Ekābaddheti ekasmiṃ eva ārammaṇe ābaddhe. Ekasaṅgaheti tatheva vipassanākiccavasena	201	
PA_tika-s03_05t:20_11	ekasaṅgahe karoti. Pubbaṅgamabhāvena ārakkhaṃ sāretīti ārakkhasārathī. “Yathā hi	201	
PA_tika-s03_05t:20_12	rathassa…pe… sārathī”ti vatvā taṃ dassetuṃ “yoggiyo”ti vuttaṃ. Dhuraṃ vāheti yogge.	201	
PA_tika-s03_05t:20_13	Yojeti yogge samagatiyañca. Akkhaṃ abbhañjati sukhappavattanatthaṃ. Rathaṃ peseti	201	
PA_tika-s03_05t:20_14	yoggacodanena. Nibbisevane karoti gamanavīthiyaṃ paṭipādanena sanniyojeti. Ārakkhapaccupaṭṭhānāti	201	
PA_tika-s03_05t:20_15	ārakkhaṃ paccupaṭṭhapeti asammosasabhāvattā. Gatiyoti pavattiyo, nipphattiyo vā.	201	
PA_tika-s03_05t:20_16	Samanvesatīti gavesati.	201	
PA_tika-s03_05t:21_0	Ariyapuggalassa nibbānaṃ paṭimukhaṃ sampāpane ratho viyāti ratho. Parikaroti vibhūsayatīti	21	
PA_tika-s03_05t:21_1	parikkhāro, vibhūsanaṃ, sīlañca ariyamaggassa vibhūsanaṭṭhāniyaṃ. Tena vuttaṃ “catupārisuddhisīlālaṅkāro”ti,	21	
PA_tika-s03_05t:21_2	sīlabhūsanoti attho. Vipassanāsampayuttānanti lokiyāya lokuttarāya ca vipassanāya	21	
PA_tika-s03_05t:21_3	sampayuttānaṃ. Vidhinā īretabbato pavattetabbato vīriyaṃ, sammāvāyāmo. Samaṃ sammā	21	
PA_tika-s03_05t:21_4	ca dhiyatīti samādhi, dhurañca taṃ samādhi cāti dhurasamādhi, upekkhā dhurasamādhi	21	
PA_tika-s03_05t:21_5	etassāti upekkhādhurasamādhi, ariyamaggo upekkhāsaṅkhātadhurasamādhīti attho. Aṭṭhakathāyaṃ	21	
PA_tika-s03_05t:21_6	pana byañjanaṃ anādiyitvā dhurasamādhisaddānaṃ bhinnādhikaraṇatā vuttā. Payogamajjhatteti	21	
PA_tika-s03_05t:21_7	vīriyasamatāya. Anicchāti icchāpaṭipakkhā. Tenāha “alobhasaṅkhātā”ti. Parivāraṇanti	21	
PA_tika-s03_05t:21_8	parivāro, paricchadoti attho.	21	
PA_tika-s03_05t:22_0	Mettāti mettācetovimutti. Tathā karuṇā. Pubbabhāgoti ubhinnampi upacāro. Dvepi kāyacittavivekā	22	
PA_tika-s03_05t:22_1	viya pubbabhāgadhammavasena vuttā. Ariyamaggaratheti parisuddhamaggasaṅkhāte rathe.	22	
PA_tika-s03_05t:22_2	Ariyamaggaratho ca maggaratho cāti ariyamaggaratho, evaṃ ekasesanayena vā attho veditabbo.	22	
PA_tika-s03_05t:22_3	Tenāha “imasmiṃ lokiyalokuttaramaggarathe ṭhito”ti. Sannaddhacammoti yogāvacarassa	22	
PA_tika-s03_05t:22_4	paṭimukkacammaṃ. Na naṃ te vijjhantīti vacanapathā na naṃ vijjhanti. Dhammabhedanavasena	22	
PA_tika-s03_05t:22_5	na bhañjati, tassa ariyamaggassa rathassa sammā yojitassa antarā bhaṅgo natthīti attho.	22	
PA_tika-s03_05t:23_0	Attano purisakāraṃ nissāya laddhattā attano santāneti adhippāyo. Anuttaranti uttararahitaṃ.	23	
PA_tika-s03_05t:23_1	Tato eva seṭṭhayānaṃ, nassa kenaci sadisanti asadisaṃ. Dhitisampannatāya dhīrā paṇḍitapurisā	23	
PA_tika-s03_05t:23_2	lokamhā niyyanti gacchanti. “Jayaṃ jaya”nti gāthāyaṃ vacanavipallāsena vuttanti āha	23	
PA_tika-s03_05t:23_3	“jinantā jinantā”ti.	23	
PA_tika-s03_05t:24	Jāṇussoṇibrāhmaṇasuttavaṇṇanā niṭṭhitā.	2	
PA_tika-s03_05t:25	5-6. Kimatthiyasuttādivaṇṇanā	2	
PA_tika-s03_05t:26_0	5-6. Niyamatthoti avadhāraṇattho. Tena niyamena avadhāraṇena – aññaṃ maggaṃ paṭikkhipati	26	
PA_tika-s03_05t:26_1	ito aññassa niyyānikamaggassa abhāvato. “Dukkhassa pariññattha”nti vuttattā vaṭṭadukkhaṃ	26	
PA_tika-s03_05t:26_2	kathitaṃ. Ariyamagge gahite tassa pubbabhāgamaggo vipassanāya gahito evāti “missakamaggo	26	
PA_tika-s03_05t:26_3	kathito”ti vuttaṃ. Uttānameva apubbassa abhāvā. Ayaṃ pana viseso “rāgakkhayo”tiādīhi	26	
PA_tika-s03_05t:26_4	yadipi nibbānaṃ vuttaṃ. Tathāpi arahattaṃ viya brahmacariyampi. Tena nibbānaṃ eva	26	
PA_tika-s03_05t:26_5	vuccati “idaṃ brahmacariyapariyosāna”nti.	26	
PA_tika-s03_05t:27	Kimatthiyasuttādivaṇṇanā niṭṭhitā.	2	
PA_tika-s03_05t:28	7. Dutiyaaññatarabhikkhusuttavaṇṇanā	2	
PA_tika-s03_05t:29_0	7. Rāgavinayādipadehi nibbānaṃ vāpi vucceyya arahattaṃ vāpi. Yasmā so bhikkhu ubhayatthapi	29	
PA_tika-s03_05t:29_1	niviṭṭhabuddhi, tasmā bhagavā tassa ajjhāsayavasena “nibbānadhātuyā kho eta”ntiādinā	29	
PA_tika-s03_05t:29_2	nibbānadhātuṃ vissajjetvā puna “āsavānaṃ khayo tena vuccatī”ti āha. Yasmā ariyamaggo	29	
PA_tika-s03_05t:29_3	rāgādike samucchedavasena vineti, āsavañca sabbaso khepeti, tena ca vuttaṃ nibbānaṃ	29	
PA_tika-s03_05t:29_4	arahattañca, tasmā tadubhayaṃ “rāgavinayotiādi nāmamevā”ti vuttaṃ. Anusandhikusalatāya	29	
PA_tika-s03_05t:29_5	pucchanto etaṃ avocāti iminā “pucchānusandhi idha labbhatī”ti dīpitaṃ, ajjhāsayānusandhipi	29	
PA_tika-s03_05t:29_6	ettha labbhatevāti daṭṭhabbaṃ.	29	
PA_tika-s03_05t:30	Dutiyaaññatarabhikkhusuttavaṇṇanā niṭṭhitā.	3	
PA_tika-s03_05t:31	8. Vibhaṅgasuttavaṇṇanā	3	
PA_tika-s03_05t:32_0	8. Ekena pariyāyena aṭṭhaṅgikamaggaṃ vibhajitvāti “sammādiṭṭhī”tiādinā ekena pariyāyena	32	
PA_tika-s03_05t:32_1	ariyaṃ aṭṭhaṅgikaṃ maggaṃ vibhāgena dassetvā “katamā ca, bhikkhave, sammādiṭṭhī”tiādinā	32	
PA_tika-s03_05t:32_2	puna aparena pariyāyena vibhajitukāmo. Uggahadhāraṇaparicayañāṇānipi savanañāṇe eva	32	
PA_tika-s03_05t:32_3	avarodhaṃ gacchantīti “savanasammasanapaṭivedhapaccavekkhaṇavasenā”ti vuttaṃ.	32	
PA_tika-s03_05t:33_0	Kammaṭṭhānābhinivesoti kammaṭṭhānapaṭipatti. Purimāni dve saccāni uggaṇhitvāti sambandho.	33	
PA_tika-s03_05t:33_1	Iṭṭhaṃ kantaṃ manāpanti nirodhamaggesu ninnabhāvaṃ dasseti, na abhinandanaṃ, tanninnabhāvo	33	
PA_tika-s03_05t:33_2	eva ca tattha kammakaraṇaṃ daṭṭhabbaṃ. Ekenevākārena saccānaṃ paṭivedhanimittatā,	33	
PA_tika-s03_05t:33_3	so eva abhimukhabhāvo tesaṃ samāgamoti ekābhisamayo.	33	
PA_tika-s03_05t:34_0	Assāti ñāṇassa, yogino vā. Ettha ca keci “lokiyañāṇampi paṭivedho sabbassa yāthāvabodhabhāvato”ti	34	
PA_tika-s03_05t:34_1	vadanti. Nanu uggahādipaṭivedho ca paṭivedhova, na ca so lokuttaroti? Taṃ na, kevalena	34	
PA_tika-s03_05t:34_2	paṭivedha-saddena uggahādipaṭivedhānaṃ avacanīyattā, paṭivedhanimittattā vā uggahādivasena	34	
PA_tika-s03_05t:34_3	pavattaṃ dukkhādīsu pubbabhāge ñāṇaṃ “paṭivedho”ti vuccati, na paṭivedhattā, paṭivedhabhūtameva	34	
PA_tika-s03_05t:34_4	pana ñāṇaṃ ujukaṃ paṭivedhoti vattabbataṃ arahati. Kiccatoti pariññādikiccato. Ārammaṇapaṭivedhoti	34	
PA_tika-s03_05t:34_5	sacchikiriyāpaṭivedhamāha. Kiccatoti asammohapaṭivedhaṃ. Uggahādīhi saccassa pariggaṇhanaṃ pariggaho.	34	
PA_tika-s03_05t:35_0	Duddasattāti anadhigatañāṇena yāthāvasarasalakkhaṇato daṭṭhuṃ asakkuṇeyyattā uppattito	35	
PA_tika-s03_05t:35_1	pākaṭānipi. Tenāha “dukkhasaccaṃ hī”tiādi. Ubhayanti purimaṃ saccadvayaṃ. Payogoti	35	
PA_tika-s03_05t:35_2	kiriyā, vāyāmo vā. Tassa mahantatarassa icchitabbataṃ dukkarataratañca upamāhi dasseti	35	
PA_tika-s03_05t:35_3	“bhavaggaggahaṇattha”ntiādinā. Yathā purimaṃ saccadvayaṃ viya kenaci pariyāyena apākaṭatāya	35	
PA_tika-s03_05t:35_4	paramagambhīrattā uggahādivasena pubbabhāge pavattibhedaṃ gahetvā “dukkhe ñāṇa”ntiādinā	35	
PA_tika-s03_05t:35_5	catubbidhaṃ katvā vuttaṃ. Ekameva taṃ ñāṇaṃ hoti ekābhisamayavaseneva pavattanato.	35	
PA_tika-s03_05t:36_0	Kāmapaccanīkaṭṭhenāti kāmānaṃ ujupaccanīkabhāvena. Kāmato nissaṭabhāvenāti kāmehi	36	
PA_tika-s03_05t:36_1	visaṃyuttabhāvena. Kāmaṃ sammasantassāti duvidhampi kāmaṃ aniccādito sammasantassa.	36	
PA_tika-s03_05t:36_2	Pajjati pavattati etenāti padaṃ, kāmassa padanti kāmapadaṃ, kāmassa uppattikāraṇassa	36	
PA_tika-s03_05t:36_3	ghāto samugghāto, taṃ kāmapadaghātaṃ. Tenāha “kāmavūpasama”nti. Kāmehi vivittaṃ kāmavivittaṃ.	36	
PA_tika-s03_05t:36_4	So eva ca nesaṃ anto samucchedaviveketi katvā tasmiṃ sādhetabbe uppannoti vuttaṃ	36	
PA_tika-s03_05t:36_5	“kāmavivittante uppanno”ti. Kāmato nikkhamatīti nikkhamo, so eva nekkhammasaṅkappo.	36	
PA_tika-s03_05t:36_6	Imasmiñca nekkhammasaṅkappassa saddatthavibhāvena yathāvutto kāmapaccanīkaṭṭhādiko	36	
PA_tika-s03_05t:36_7	atthaniddhāraṇaviseso antogadho.	36	
PA_tika-s03_05t:37_0	Eseva nayoti iminā byāpādapaccanīkaṭṭhena vihiṃsāya paccanīkaṭṭhenātiādikaṃ abyāpādāvihiṃsāsaṅkappānaṃ	37	
PA_tika-s03_05t:37_1	atthuddhāraṇavidhiṃ atidisati. Nekkhammasaṅkappādayoti ādi-saddena abyāpādaavihiṃsāsaṅkappe	37	
PA_tika-s03_05t:37_2	eva saṅgaṇhāti. Kāma…pe… saññānanti kāmavitakkādiviratisampayuttānaṃ nekkhammādisaññānaṃ.	37	
PA_tika-s03_05t:37_3	Nānattāti nānākhaṇikattā. Tīsu ṭhānesūti tippakāresu kāraṇesu. Uppannassāti uppajjanārahassa.	37	
PA_tika-s03_05t:37_4	Bhūmiladdhauppannaṃ idhādhippetaṃ. Esa nayo ito paresupi. Padacchedatoti kāraṇupacchedato.	37	
PA_tika-s03_05t:37_5	Padanti hi uppattikāraṇanti vuttovāyamattho. Anuppattisādhanavasenāti yathā saṅkappo	37	
PA_tika-s03_05t:37_6	āyatiṃ nuppajjati, evaṃ anuppattisādhanavasena. Sammādiṭṭhi viya ekova kusalasaṅkappo uppajjati.	37	
PA_tika-s03_05t:38_0	Catūsu ṭhānesūti visaṃvādanādīsu catūsu vītikkamaṭṭhānesu. Pabbajitānaṃ micchājīvo	38	
PA_tika-s03_05t:38_1	nāma āhāranimittakoti āha “khādanīyabhojanīyādīnaṃ atthāyā”ti. Sabbaso anesanāya	38	
PA_tika-s03_05t:38_2	pahānaṃ sammāājīvoti āha “buddhappasatthena ājīvenā”ti. Kammapathapattānaṃ vasena	38	
PA_tika-s03_05t:38_3	“sattasu ṭhānesū”ti vuttaṃ. Akammapathapattāya hi anesanāya so padaghātaṃ karotiyeva.	38	
PA_tika-s03_05t:39_0	Tathārūpe vā ārammaṇeti yasmiṃ ārammaṇe imassa pubbe kilesā na uppannā, tasmiṃ eva.	39	
PA_tika-s03_05t:39_1	Anuppannānanti anuppādassapi patthanāvasena anuppannānaṃ. Vīriyacchandanti vīriyassa	39	
PA_tika-s03_05t:39_2	nibbattetukāmatāchandaṃ. “Chandasampayuttavīriyañcā”ti vadanti. Vīriyameva pana anuppannākusalānuppādane	39	
PA_tika-s03_05t:39_3	labbhamānachandatāya dhurasampaggahatāya chandapariyāyena vuttaṃ. Tathā hi vīriyaṃ	39	
PA_tika-s03_05t:39_4	– “anikkhittachandatā anikkhittadhuratā”ti niddiṭṭhaṃ. Kosajjapakkhe patituṃ adatvā	39	
PA_tika-s03_05t:39_5	cittaṃ paggahitaṃ karoti. Padhānanti padhānabhūtavīriyaṃ.	39	
PA_tika-s03_05t:40_0	Uppattipabandhavasenāti nirantaruppādanavasena. Catūsu ṭhānesu kiccasādhanavasenāti	40	
PA_tika-s03_05t:40_1	yathāvuttesu catūsu ṭhānesu padhānakiccassa nipphādanavasena anuppādanādivasena.	40	
PA_tika-s03_05t:40_2	Kiccasādhanavasenāti kāyavedanācittadhammesu subhasukhaniccaattagāhavidhamanavasena	40	
PA_tika-s03_05t:40_3	asubhadukkhāniccānattasādhanavasena.	40	
PA_tika-s03_05t:41_0	Ayanti yathāvutto sadisāsadisatāviseso. Assāti maggassa. Ettha kathanti yadi rūpāvacaracatutthajjhānato	41	
PA_tika-s03_05t:41_1	paṭṭhāya yāva sabbabhavaggā jhānaṅgamaggaṅgabojjhaṅgānaṃ sadisatā, evaṃ sante “āruppe	41	
PA_tika-s03_05t:41_2	catukkapañcakajjhānaṃ uppajjati, tañca lokuttara”nti ettha kathaṃ attho gahetabboti	41	
PA_tika-s03_05t:41_3	āha “etthāpī”tiādi. Taṃjhānikāvāti paṭhamajjhānādīsu yaṃ jhānaṃ maggapaṭilābhassa	41	
PA_tika-s03_05t:41_4	pādakabhūtaṃ, taṃjhānikāva assa ariyassa uparipi tayo maggā. Evanti vuttākārena.	41	
PA_tika-s03_05t:41_5	Pādakajjhānameva niyameti āruppe catukkapañcakajjhānuppattiyaṃ. Vipassanāya ārammaṇabhūtā	41	
PA_tika-s03_05t:41_6	khandhāti sammasitakhandhe vadanti. Puggalajjhāsayo niyameti pādakasammasitajjhānānaṃ	41	
PA_tika-s03_05t:41_7	bhede. Yasmā saṅkhārupekkhāñāṇameva ariyamaggassa bojjhaṅgādivisesaṃ niyameti, tato	41	
PA_tika-s03_05t:41_8	dutiyādipādakajjhānato uppannassa saṅkhārupekkhāñāṇassa pādakajjhānātikkantānaṃ aṅgānaṃ	41	
PA_tika-s03_05t:41_9	asamāpajjitukāmatāvirāgabhāvato itarassa ca atabbhāvato tīsupi vādesu vipassanāva	41	
PA_tika-s03_05t:41_10	niyametīti veditabbo, tasmā vipassanāniyameneva hi paṭhamavādepi apādakajjhānādipādakāpi	411	
PA_tika-s03_05t:41_11	maggā paṭhamajjhānikā honti. Itarehi ca pādakajjhānehi vipassanāniyamehi taṃtaṃjhānikāva.	411	
PA_tika-s03_05t:41_12	Evaṃ sesavādesu vipassanāniyamo yathāsambhavaṃ yojetabbo. Dutiyavāde taṃtaṃjhānikatā	411	
PA_tika-s03_05t:41_13	sammasitasaṅkhāravipassanāniyamehi hoti. Tatra hi vipassanā taṃtaṃvirāgabhāvanā bhāvetabbā,	411	
PA_tika-s03_05t:41_14	na somanassasahagatā upekkhāsahagatā hutvā jhānaṅgādiniyamaṃ maggassa karotīti evaṃ	411	
PA_tika-s03_05t:41_15	vipassanāniyamo vuttanayeneva veditabbo. Imasmiñca vāde pādakasammasitajjhānupanissayasabbhāve	411	
PA_tika-s03_05t:41_16	ajjhāsayo ekantena hotīti “puggalajjhāsayo niyametīti vadantī”ti vuttaṃ, aṭṭhakathāyaṃ	411	
PA_tika-s03_05t:41_17	pana visuddhimaggassa etissā aṭṭhakathāya ekasaṅgahitattā “tesaṃ vādavinicchayo…pe…	411	
PA_tika-s03_05t:41_18	veditabbo”ti vuttaṃ. Pubbabhāgeti vipassanākkhaṇe.	411	
PA_tika-s03_05t:42	Vibhaṅgasuttavaṇṇanā niṭṭhitā.	4	
PA_tika-s03_05t:43	9. Sūkasuttavaṇṇanā	4	
PA_tika-s03_05t:44_0	9. Sūkanti sāliyavādīnaṃ vālamāha. So hi nikantakasadiso paṭimukhagataṃ hatthaṃ vā	44	
PA_tika-s03_05t:44_1	pādaṃ vā bhindati, tasmā bhedaṃ icchantena uddhaggaṃ katvā ṭhapitaṃ sammāpaṇihitaṃ	44	
PA_tika-s03_05t:44_2	nāma, tathā aṭṭhapitaṃ micchāpaṇihitaṃ nāmāti vuttaṃ. Micchāpaṇihitāyāti kammassakatapaññāya	44	
PA_tika-s03_05t:44_3	micchāṭhapanaṃ nāma – “ime sattā kammavasena sukhadukkhaṃ paccanubhavanti, taṃ pana	44	
PA_tika-s03_05t:44_4	kammaṃ issarassa icchāvasena brahmā nimminātī”tiādinā micchāpakappanaṃ. Keci pana	44	
PA_tika-s03_05t:44_5	“natthi dinnantiādinā nayena pavatti, tassa vā ñāṇassa appavattī”ti vadanti. Maggabhāvanāyāti	44	
PA_tika-s03_05t:44_6	etthāpi micchāmaggassa pavattanaṃ, ariyamaggassa vā appavattanaṃ micchāṭhapanaṃ.	44	
PA_tika-s03_05t:44_7	Tenāha “appavattitattā”ti. Avijjaṃ bhindissatīti avijjaṃ samucchindissati. Magganissitaṃ	44	
PA_tika-s03_05t:44_8	katvā magge eva pakkhipitvā. Tañhi ñāṇaṃ maggassa mūlakāraṇaṃ magge siddhe tassa	44	
PA_tika-s03_05t:44_9	kiccassa matthakappattito. “Sammāpaṇihitāya diṭṭhiyā sammāpaṇihitāya maggabhāvanāyā”ti	44	
PA_tika-s03_05t:44_10	vuttattā missakamaggo kathito. Chavibhedasadiso cettha avijjābhedo, lohituppādasadiso	441	
PA_tika-s03_05t:44_11	lokuttaramaggabhāvo daṭṭhabbo.	441	
PA_tika-s03_05t:45	Sūkasuttavaṇṇanā niṭṭhitā.	4	
PA_tika-s03_05t:46	10. Nandiyasuttavaṇṇanā	4	
PA_tika-s03_05t:47	10. Channaparibbājako vatthacchādiyā channaṅgaparibbājako, na naggaparibbājako.	4	
PA_tika-s03_05t:48	Avijjāvaggavaṇṇanā niṭṭhitā.	4	
PA_tika-s03_05t:49	2. Vihāravaggo	4	
PA_tika-s03_05t:50	1. Paṭhamavihārasuttavaṇṇanā	5	
PA_tika-s03_05t:51_0	11. Aḍḍhamāsanti accantasaṃyoge upayogavacanaṃ. Paṭisallīyitunti yathāvuttaṃ kālaṃ	51	
PA_tika-s03_05t:51_1	paṭi divase divase samāpattiyaṃ dhammacintāyaṃ cittaṃ nilīyituṃ. Vinetabboti samucchedavinayena	51	
PA_tika-s03_05t:51_2	vinetabbo ariyamaggādhigantabbo. Tanti diṭṭhānugatiāpajjanaṃ. Assāti janatāya. Apagacchatīti	51	
PA_tika-s03_05t:51_3	satthu santikato apeti. Sūti nipātamattaṃ.	51	
PA_tika-s03_05t:52_0	Padesenāti ekadesena. Saha padesenāti sapadeso. Svāyaṃ sapadeso yasmā vedanāvaseneva	52	
PA_tika-s03_05t:52_1	pāḷiyaṃ āgato, tasmā paramatthadhammakoṭṭhāse vedanā anavasesato labbhati, te gaṇhanto	52	
PA_tika-s03_05t:52_2	“khandhapadeso”tiādimāha. Taṃ sabbanti khandhapadesādikaṃ sabbampi. “Sammasanto”ti	52	
PA_tika-s03_05t:52_3	padassa atthadassanavasena “paccavekkhanto”ti āha. Paccavekkhaṇā idha sammasanaṃ	52	
PA_tika-s03_05t:52_4	nāma, na vipassanā. Vipassanāsammasanaṃ pana bhagavato visākhapuṇṇamāyaṃ eva nipphannaṃ,	52	
PA_tika-s03_05t:52_5	tasmā bhagavato aññabhūmikāpi vedanā aññabhūmikānaṃ sattānaṃ viruddhā uppajjatevāti	52	
PA_tika-s03_05t:52_6	vuttaṃ “yāva bhavaggā pavattā sukhā vedanā”ti. Sabbākārenāti sarūpato samudayato	52	
PA_tika-s03_05t:52_7	atthaṅgamato assādāditoti sabbākārena. Pariggaṇhanto upaparikkhanto.	52	
PA_tika-s03_05t:53_0	Nippadesāneva anavasesāneva. Indriyasatipaṭṭhānapadeso suviññeyyoti anuddhato. Assāti	53	
PA_tika-s03_05t:53_1	bhagavato. Ṭhāneti tasmiṃ tasmiṃ paccavekkhitabbasaṅkhāte okāse. Sā sā ca vihārasamāpattīti	53	
PA_tika-s03_05t:53_2	khandhavasena āyatanādivasena ca pavattitvā tesaṃ ekadesabhūtaṃ vedanaṃyeva pariggahetvā	53	
PA_tika-s03_05t:53_3	taṃ sammasitvā anukkamena samāpannā jhānasamāpatti phalasamāpatti ca. Phalasamāpatti	53	
PA_tika-s03_05t:53_4	hi tathā sammasitvā punappunaṃ samāpajjanavasena atthato abhinnāpi adhiṭṭhānabhūtadhammabhedena	53	
PA_tika-s03_05t:53_5	bhinnā viya vuccati, yato catuvīsatikoṭisatasahassabhedā devasikaṃ vaḷañjanasamāpattiyo	53	
PA_tika-s03_05t:53_6	aṭṭhakathāyaṃ vuttā. Kāmaṃ aññadhammavasenapi jātā eva, vedanāvasena panettha abhiniveso	53	
PA_tika-s03_05t:53_7	kato vedanānubhāvena jātā. Kasmā evaṃ jātāti? Buddhānaṃ ñāṇapadassa antaravibhāgattā.	53	
PA_tika-s03_05t:53_8	Tathā hi bhagavā sakalampi aḍḍhamāsaṃ vedanāvaseneva sammasanaṃ pavatteti, tadanusārena	53	
PA_tika-s03_05t:53_9	ca tā vihārasamāpattiyo samāpajji. Tayidaṃ acchariyaṃ anaññasādhāraṇaṃ bhikkhū pavedento	53	
PA_tika-s03_05t:53_10	satthā – “yena svāha”ntiādimavoca.	531	
PA_tika-s03_05t:54_0	Akusalāvāti pāṇātipāta-adinnādāna-kāmesumicchācāra-musāvāda-pisuṇavācāsamphappalāpa-abhijjhā-byāpādavasena	54	
PA_tika-s03_05t:54_1	taṃtaṃmicchādassanavasena ca akusalā vedanā eva hoti. Brahmalokādīsu uppajjitvā tattha	54	
PA_tika-s03_05t:54_2	niccā dhuvā bhavissāmāti evaṃ diṭṭhiṃ upanissāyāti yojetabbaṃ. Devakulādīsu devapūjatthaṃ,	54	
PA_tika-s03_05t:54_3	sabbajanaparibhogatthaṃ vā mālāvacchaṃ ropenti. Vadhabandhanādīnīti ādi-saddena adinnādāna-micchācāra-musāvāda-pisuṇavācā-samphappalāpādīnaṃ	54	
PA_tika-s03_05t:54_4	saṅgaho daṭṭhabbo. Diṭṭhadhammavipākassa apacurattā apākaṭattā ca “bhavantaragatāna”nti vuttaṃ.	54	
PA_tika-s03_05t:55_0	Iti nesanti ettha iti-saddo ādiattho, pakārattho vā. Tena yathā pharusavācāvasena,	55	
PA_tika-s03_05t:55_1	evaṃ tadaññesampi akusalakammānaṃ vasena sammādiṭṭhipaccayā akusalavedanāppavatti	55	
PA_tika-s03_05t:55_2	yathārahaṃ nīharitvā vattabbā. Eseva nayoti iminā yathā micchādiṭṭhipaccayā sammādiṭṭhipaccayā	55	
PA_tika-s03_05t:55_3	ca kusalākusalavipākavedanā sahajātakoṭiyā upanissayakoṭiyā ca vasena yathārahaṃ	55	
PA_tika-s03_05t:55_4	yojetvā dassitā, evaṃ micchāsaṅkappapaccayādīsupi yathārahaṃ yojetvā dassetabbāti	55	
PA_tika-s03_05t:55_5	imamatthaṃ atidisati. Chandapaccayāti ettha taṇhāchandasahito kattukāmatāchando adhippetoti	55	
PA_tika-s03_05t:55_6	āha “chandapaccayātiādīsu pana chandapaccayā aṭṭhalobhasahagatacittasampayuttā vedanā	55	
PA_tika-s03_05t:55_7	veditabbā”ti. Vitakkapaccayāti ettha appanāppattova vitakko adhippetoti vuttaṃ “vitakkapaccayā	55	
PA_tika-s03_05t:55_8	paṭhamajjhānavedanāvā”ti. Vitakkapaccayā paṭhamajjhānavedanāya gahitattā “ṭhapetvā	55	
PA_tika-s03_05t:55_9	paṭhamajjhāna”nti. Upari tisso rūpāvacarā, heṭṭhā tisso arūpāvacarā evaṃ sesā cha	55	
PA_tika-s03_05t:55_10	saññāsamāpattivedanā.	551	
PA_tika-s03_05t:56_0	Tiṇṇanti chandavitakkasaññānaṃ. Avūpasameti paṭipakkhena avūpasamite. Tiṇṇañhi tesaṃ	56	
PA_tika-s03_05t:56_1	sahabhāvena paccayatā aṭṭhalobhasahagatacittesu eva. Tattha yaṃ vattabbaṃ taṃ vuttameva.	56	
PA_tika-s03_05t:56_2	Chandamattassāti tesu tīsu chandamattassa. Vūpasame paṭhamajjhānavedanāva appanāppattassa	56	
PA_tika-s03_05t:56_3	adhippetattā. Chandavitakkānaṃ vūpasame dutiyajjhānādivedanā adhippetā saññāya avūpasantattā.	56	
PA_tika-s03_05t:56_4	Dutiyajjhānādivedanāgahaṇena hi sabbā saññāsamāpattiyo ca gahitāva honti. Tiṇṇampi	56	
PA_tika-s03_05t:56_5	vūpasameti chandavitakkasaññānaṃ vūpasame nevasaññānāsaññāyatanavedanā adhippetā.	56	
PA_tika-s03_05t:56_6	Bhavaggappattasaññā hi vūpasamanti chandasaṅkappānaṃ accantasukhumabhāvappattiyā.	56	
PA_tika-s03_05t:56_7	Heṭṭhā “sammādiṭṭhipaccayā”ti ettha sammādiṭṭhiggahaṇena heṭṭhimamaggasammādiṭṭhipi	56	
PA_tika-s03_05t:56_8	gahitāva hotīti āha – “appattassa pattiyāti arahattaphalassa pattatthāyā”ti. Atha	56	
PA_tika-s03_05t:56_9	vā heṭṭhimamaggādhigamena vinā aggamaggo natthīti heṭṭhimamaggādhigamaṃ atthāpannaṃ	56	
PA_tika-s03_05t:56_10	katvā “arahattaphalassa pattatthāyā”ti vuttaṃ. Āyameti phalena missito hoti etenāti	561	
PA_tika-s03_05t:56_11	āyāmo, sammāvāyāmoti āha “atthi āyāmanti atthi vīriya”nti. Tassa vīriyārambhassāti	561	
PA_tika-s03_05t:56_12	aññādhigamakāraṇassa sammāvāyāmassa vasena. Pāḷiyaṃ ṭhāna-saddo kāraṇapariyāyoti	561	
PA_tika-s03_05t:56_13	āha – “arahattaphalassa kāraṇe”ti. Tappaccayāti ettha taṃ-saddena “ṭhāne”ti vuttakāraṇameva	561	
PA_tika-s03_05t:56_14	paccāmaṭṭhanti āha – “arahattassa ṭhānapaccayā”ti. Catumaggasahajātāti etena “arahattaphalassa	561	
PA_tika-s03_05t:56_15	pattatthāyā”ti ettha heṭṭhimamaggānaṃ atthāpattivasena gahitabhāvameva joteti. Keci	561	
PA_tika-s03_05t:56_16	pana “catumaggasahajātāti vatvā nibbattitalokuttaravedanāti bhūtakathanaṃ visesanaṃ.	561	
PA_tika-s03_05t:56_17	Nibbattitalokuttaravedanāti paṭhamaṃ apekkhitabbaṃ, pacchā catumaggasahajātā”ti vadanti.	561	
PA_tika-s03_05t:57	Paṭhamavihārasuttavaṇṇanā niṭṭhitā.	5	
PA_tika-s03_05t:58	2. Dutiyavihārasuttavaṇṇanā	5	
PA_tika-s03_05t:59_0	12. Micchādiṭṭhi vūpasamati sabbaso pahīyati etenāti micchādiṭṭhivūpasamo. “Micchādiṭṭhivūpasamo	59	
PA_tika-s03_05t:59_1	nāma sammādiṭṭhi. Bhavantare uppajjanto atidūreti maññamāno vipākavedanaṃ na gaṇhātī”ti	59	
PA_tika-s03_05t:59_2	aṭṭhakathāyaṃ vuttaṃ. “Iminā nayenā”ti atidisitvāpi tamatthaṃ pākaṭataraṃ kātuṃ “yassa	59	
PA_tika-s03_05t:59_3	yassā”tiādiṃ vatvā eva sāmaññavasena vuttamatthaṃ pacchimesu tīsu padesu sarūpatova	59	
PA_tika-s03_05t:59_4	dassetuṃ “chandavūpasamapaccayā”tiādimāha, taṃ suviññeyyameva. Vuttatthāneva anantarasutte.	59	
PA_tika-s03_05t:60	Dutiyavihārasuttavaṇṇanā niṭṭhitā.	6	
PA_tika-s03_05t:61	3-7. Sekkhasuttādivaṇṇanā	6	
PA_tika-s03_05t:62_0	13-17. Tissannampi sikkhānaṃ sikkhanaṃ sīlaṃ etassāti sikkhanasīlo. Sikkhatītipi	62	
PA_tika-s03_05t:62_1	vā sekkho. Vuttañhetaṃ “sikkhatīti kho, bhikkhave, tasmā sekkhoti vuccati. Kiñca	62	
PA_tika-s03_05t:62_2	sikkhati? Adhisīlampi sikkhatī”tiādi. Tīhi phalehi heṭṭhā. Sāpi catutthamaggena saddhiṃ	62	
PA_tika-s03_05t:62_3	uppannasikkhāpi. Maggakkhaṇe hi sikkhākiccaṃ na niṭṭhitaṃ vippakatabhāvato, phalakkhaṇe	62	
PA_tika-s03_05t:62_4	pana niṭṭhitaṃ nāma. Uttānatthāneva heṭṭhā vuttanayattā.	62	
PA_tika-s03_05t:63	Sekkhasuttādivaṇṇanā niṭṭhitā.	6	
PA_tika-s03_05t:64	Vihāravaggavaṇṇanā niṭṭhitā.	6	
PA_tika-s03_05t:65	3. Micchattavaggavaṇṇanā	6	
PA_tika-s03_05t:66_0	21-30. Micchāsabhāvanti ayāthāvasabhāvaṃ aniyyānikasabhāvaṃ. Sammāsabhāvanti yāthāvasabhāvaṃ	66	
PA_tika-s03_05t:66_1	niyyānikasabhāvaṃ. Micchāpaṭipattādhikaraṇahetūti ettha adhi-saddo anatthakoti āha	66	
PA_tika-s03_05t:66_2	– “micchāpaṭipattikaraṇahetū”ti. Ñāyati paṭividdhavasena nibbānaṃ gacchatīti ñāyo.	66	
PA_tika-s03_05t:66_3	So eva taṃsamaṅgīnaṃ vaṭṭadukkhapātato dhāraṇaṭṭhena dhammoti āha – “ñāyaṃ dhammanti	66	
PA_tika-s03_05t:66_4	ariyamaggadhamma”nti. Ñāṇassa micchāsabhāvo nāma natthīti viññāṇamevettha paccavekkhaṇavasena	66	
PA_tika-s03_05t:66_5	pavattaṃ ñāṇa-saddena vuccatīti āha “micchāviññāṇo”ti. Micchāpaccavekkhaṇoti kiñci	66	
PA_tika-s03_05t:66_6	pāpaṃ katvā “aho mayā kataṃ sukata”nti evaṃ pavatto micchāpaccavekkhaṇo. Gosīlagovatādipūraṇaṃ	66	
PA_tika-s03_05t:66_7	muttīti evaṃ gaṇhato micchāvimutti nāma. Micchāpaṭipadādīhi vivaṭṭanti evaṃ vaṭṭavivaṭṭaṃ	66	
PA_tika-s03_05t:66_8	kathitaṃ. Puggalo pucchitoti nigamito ca “ayaṃ vuccati, bhikkhave, asappuriso”tiādinā.	66	
PA_tika-s03_05t:66_9	Kiñcāpi “micchādiṭṭhiko hotī”tiādinā puggalova niddiṭṭho, tathāpi puggalasīsenāyaṃ	66	
PA_tika-s03_05t:66_10	dhammadesanāti āha “dhammo vibhatto”ti. Tenevāha “dhammena puggalo dassito”ti. Dhammenāti	661	
PA_tika-s03_05t:66_11	micchādiṭṭhiādikena dhammena. Kalyāṇaputhujjanato paṭṭhāya sabbaso sappurisā nāma,	661	
PA_tika-s03_05t:66_12	khīṇāsavo sappurisataro. Suppavattaniyoti sukhena pavattetuṃ sakkuṇeyyo. Dhāvatīti	661	
PA_tika-s03_05t:66_13	gacchati. Paccayuppannena upecca nissitabbato upanisā, paccayo, ekassa sa-kārassa	661	
PA_tika-s03_05t:66_14	lopaṃ katvā vāti āha – “saupanisaṃ sapaccaya”nti. Parikaraṇato parikkhāro, parivāroti	661	
PA_tika-s03_05t:66_15	āha – “saparikkhāraṃ saparivāra”nti. Sahajātavasena upanissayavasena ca sapaccayatā	661	
PA_tika-s03_05t:66_16	kiccasādhane nipphādane sahāyabhāvūpagamane ca saparivāratā daṭṭhabbā.	661	
PA_tika-s03_05t:67	Micchattavaggavaṇṇanā niṭṭhitā.	6	
PA_tika-s03_05t:68	4. Paṭipattivaggavaṇṇanā	6	
PA_tika-s03_05t:69_0	31-40. Ayāthāvapaṭipatti, na yathāpaṭipatti, hetumhipi phalepi ayāthāvavatthusādhanato.	69	
PA_tika-s03_05t:69_1	Ekaṃ suttaṃ dhammavasena kathitaṃ paṭipattivasena. Ekaṃ suttaṃ puggalavasena kathitaṃ	69	
PA_tika-s03_05t:69_2	paṭipannakavasena. Saṃsāramahoghassa paratīrabhāvato yo naṃ adhigacchati, taṃ pāreti	69	
PA_tika-s03_05t:69_3	gametīti pāraṃ, nibbānaṃ, tabbidhuratāya natthi ettha pāranti apāraṃ, saṃsāroti vuttaṃ	69	
PA_tika-s03_05t:69_4	– “apārāpāranti vaṭṭato nibbāna”nti. Pāraṅgatāti asekkhe sandhāya. Yepi gacchantīti	69	
PA_tika-s03_05t:69_5	sekkhe. Yepi gamissantīti kalyāṇaputhujjane. Pāragāminoti ettha kita-saddo tikālavācīti evaṃ vuttaṃ.	69	
PA_tika-s03_05t:70_0	Tīranti orimatīramāha. Tena vuttaṃ “vaṭṭameva anudhāvatī”ti. Ekantakāḷakattā cittassa	70	
PA_tika-s03_05t:70_1	apabhassarabhāvakaraṇato kaṇhābhijātihetuto ca vuttaṃ “kaṇhanti akusaladhamma”nti.	70	
PA_tika-s03_05t:70_2	Vodānabhāvato cittassa pabhassarabhāvakaraṇato sukkābhijātihetuto ca vuttaṃ – “sukkanti	70	
PA_tika-s03_05t:70_3	kusaladhamma”nti. Kilesamāra-abhisaṅkhāramāra-maccumārānaṃ pavattiṭṭhānatāya okaṃ	70	
PA_tika-s03_05t:70_4	vuccati vaṭṭaṃ, tabbidhuratāya anokanti nibbānanti āha – “okā anokanti vaṭṭato nibbāna”nti.	70	
PA_tika-s03_05t:71_0	Paramatthato samaṇā vuccanti ariyā, samaṇānaṃ bhāvo sāmaññaṃ, ariyamaggo, tena araṇīyato	71	
PA_tika-s03_05t:71_1	upagantabbato sāmaññattho nibbānanti āha – “sāmaññatthanti nibbānaṃ, taṃ hī”tiādi.	71	
PA_tika-s03_05t:71_2	Brahmaññatthanti etthāpi iminā nayena attho veditabbo. Brahmaññena ariyamaggena.	71	
PA_tika-s03_05t:71_3	Rāgakkhayoti ettha iti-saddo ādisaddattho. Tena “dosakkhayo mohakkhayo”ti padadvayaṃ	71	
PA_tika-s03_05t:71_4	saṅgaṇhāti. Vaṭṭatiyevāti vadanti “rāgakkhayo”ti. Pariyāyena hi arahattassa vattabbattāti.	71	
PA_tika-s03_05t:72	Paṭipattivaggavaṇṇanā niṭṭhitā.	7	
PA_tika-s03_05t:73	5. Aññatitthiyapeyyālavaggavaṇṇanā	7	
PA_tika-s03_05t:74_0	41-48. Aparāparaṃ parivattamānena vattasampannena saṃsāraddhānapariññāvaseneva nibbānassa	74	
PA_tika-s03_05t:74_1	pattabbattā vuttaṃ – “nibbānaṃ patvā pariññātaṃ nāma hotī”ti. Nibbānaṃ patvāti nibbānappattihetu.	74	
PA_tika-s03_05t:74_2	Hetuattho hi ayaṃ tvā-saddo yathā – “ghataṃ pivitvā balaṃ hoti, sīhaṃ disvā bhayaṃ	74	
PA_tika-s03_05t:74_3	hotī”ti. Tasmāti yasmā apariññeyyaparijānanakiccena nibbānassa pattiyā addhānapariññāsiddhi	74	
PA_tika-s03_05t:74_4	ñāyati, tasmā upacāravasena nibbānaṃ “addhānapariññā”ti vuccati yathā “himasanti	74	
PA_tika-s03_05t:74_5	sūriyaṃ uggametī”ti. Vijjāvimuttiphalasacchikiriyatthanti ettha vijjāti aggamaggavijjā.	74	
PA_tika-s03_05t:74_6	Vimuttīti aggamaggasamādhi adhippeto. Tesaṃ phalaṃ aññāti āha – “vijjāvimuttiphalena	74	
PA_tika-s03_05t:74_7	arahattaṃ kathita”nti. Yāthāvato jānanato paccakkhato dassanato ca ñāṇadassananti	74	
PA_tika-s03_05t:74_8	idha phalanibbānapaccavekkhaṇā adhippetāti āha – “ñāṇadassanena paccavekkhaṇā kathitā”ti.	74	
PA_tika-s03_05t:74_9	Sesehīti rāga-virāga-saṃyojanappahāna-anusayasamugghāta-addhānapariññā- āsavakkhaya-vijjā-vimutti-phalasacchikiriyā-ñāṇadassana-anupādāparinibbānapadehi.	74	
PA_tika-s03_05t:75	Aññatitthiyapeyyālavaggavaṇṇanā niṭṭhitā.	7	
PA_tika-s03_05t:76	6. Sūriyapeyyālavaggavaṇṇanā	7	
PA_tika-s03_05t:77_0	49-62. Yathā aruṇuggaṃ sūriyuggamanassa ekantikaṃ pubbanimittaṃ, evaṃ kalyāṇamittatā	77	
PA_tika-s03_05t:77_1	ariyamaggapātubhāvassāti sadisūpamā aruṇuggaṃ kalyāṇamittatāya. Kalyāṇamittoti cettha	77	
PA_tika-s03_05t:77_2	ariyo, ariyamaggo vā daṭṭhabbo sūriyapātubhāvo viya tena vidhūpanīyandhakāravidhamanato.	77	
PA_tika-s03_05t:77_3	Kusalakattukamyatāchando chandasampadā itarachandato sampannattā. Kārāpakaappamādassāti	77	
PA_tika-s03_05t:77_4	saccapaṭivedhassa kārāpakassa. Evaṃ sabbattheva sampadāsaddā visesādhigamahetutāya	77	
PA_tika-s03_05t:77_5	veditabbā. Aññenapi ākārenāti “vivekanissita”ntiādiākārato aññena “rāgavinayapariyosāna”ntiādinā ākārena.	77	
PA_tika-s03_05t:78	Sūriyapeyyālavaggavaṇṇanā niṭṭhitā.	7	
PA_tika-s03_05t:79	7. Ekadhammapeyyālavaggādivaṇṇanā	7	
PA_tika-s03_05t:80	63-138. Tathā tathā vutte bujjhanakānaṃ ajjhāsayavasena kathito, tasmā “vutto eva attho, kasmā puna vutto”ti na codetabbaṃ.	8	
PA_tika-s03_05t:81	Ekadhammapeyyālavaggādivaṇṇanā niṭṭhitā.	8	
PA_tika-s03_05t:82	8. Appamādapeyyālavaggo	8	
PA_tika-s03_05t:83	1. Tathāgatasuttavaṇṇanā	8	
PA_tika-s03_05t:84_0	139. Kārāpakaappamādo nāma “ime akusalā dhammā pahātabbā, ime kusalā dhammā uppādetabbā”ti	84	
PA_tika-s03_05t:84_1	vuttavajjetabbavajjanasampādetabbasampādanavasena pavatto appamādo. Esāti appamādo.	84	
PA_tika-s03_05t:84_2	Lokiyova. Na lokuttaro. Ayanti esāti ca appamādameva vadati. Tesanti catubhūmakadhammānaṃ.	84	
PA_tika-s03_05t:84_3	Paṭilābhakaṭṭhenāti paṭilābhāpanaṭṭhena.	84	
PA_tika-s03_05t:85	Tathāgatasuttavaṇṇanā niṭṭhitā.	8	
PA_tika-s03_05t:86	2. Padasuttavaṇṇanā	8	
PA_tika-s03_05t:87_0	140. Jaṅgalānanti jaṅgalavāsīnaṃ. Jaṅgala-saddo cettha thaddhabhāvasāmaññena pathavīpariyāyo,	87	
PA_tika-s03_05t:87_1	na anupaṭṭhānavidūradesavācī. Tenāha – “pathavītalavāsīna”nti. Padānaṃ vuccamānattā	87	
PA_tika-s03_05t:87_2	“sapādakapāṇāna”nti visesetvā vuttaṃ. Samodhānanti antogadhabhāvaṃ. Tenāha – “odhānaṃ	87	
PA_tika-s03_05t:87_3	upakkhepa”nti, upanetvā pakkhipitabbanti attho.	87	
PA_tika-s03_05t:88	Padasuttavaṇṇanā niṭṭhitā.	8	
PA_tika-s03_05t:89	3-10. Kūṭasuttādivaṇṇanā	8	
PA_tika-s03_05t:90_0	141-148. Vassikāya pupphaṃ vassikaṃ yathā “āmalakiyā phalaṃ āmalaka”nti. Mahātalasminti	90	
PA_tika-s03_05t:90_1	uparipāsāde. “Yāni kānicī”ti padehi itarāni samānādhikaraṇāni bhavituṃ yuttānīti	90	
PA_tika-s03_05t:90_2	“paccatte sāmivacana”nti vatvā tathā vibhattivipariṇāmo kato. “Tantāvutāna”nti padaṃ	90	
PA_tika-s03_05t:90_3	niddhāraṇe sāmivacananti tattha “vatthānī”ti vacanasesena atthaṃ dassetuṃ “atha vā”tiādi vuttaṃ.	90	
PA_tika-s03_05t:91	Kūṭasuttādivaṇṇanā niṭṭhitā.	9	
PA_tika-s03_05t:92	Appamādavaggavaṇṇanā niṭṭhitā.	9	
PA_tika-s03_05t:93	9. Balakaraṇīyavaggo	9	
PA_tika-s03_05t:94	1. Balasuttavaṇṇanā	9	
PA_tika-s03_05t:95	149. Kammāniyeva kammantā yathā suttantā. Ariyaṃ aṭṭhaṅgikaṃ magganti ettha nānantariyakatāya vipassanāpi gahitā eva hotīti vuttaṃ “sahavipassana”nti.	9	
PA_tika-s03_05t:96	2. Bījasuttavaṇṇanā	9	
PA_tika-s03_05t:97	150. Pañcavidhampi samūhaṭṭhena bījagāmo nāma. Tadevāti mūlabījādi eva. Sampannanti sahajātamūlavantaṃ. Nīlabhāvato paṭṭhāyāti nīlabhāvāpattito paṭṭhāya.	9	
PA_tika-s03_05t:98	3. Nāgasuttavaṇṇanā	9	
PA_tika-s03_05t:99_0	151. Balaṃ gāhentīti attano sarīrabalaṃ gāhenti. Taṃ pana nāgānaṃ balappatti evāti	99	
PA_tika-s03_05t:99_1	āha – “balaṃ gaṇhantī”ti. Sambhejjamukhadvāranti mahāsamuddena sambhedagatamahānadīnaṃ	99	
PA_tika-s03_05t:99_2	mukhadvāraṃ. Nāgā kāyaṃ vaḍḍhentītiādi yasmā ca bhagavatā upamāvasena ābhataṃ, tasmā	99	
PA_tika-s03_05t:99_3	evameva khoti etthātiādinā upamaṃ saṃsandati. Āgatesūtiādīsu tīsu padesu bhāvenabhāvalakkhaṇe.	99	
PA_tika-s03_05t:100	5. Kumbhasuttavaṇṇanā	10	
PA_tika-s03_05t:101	153. Na patiāvamatīti ca nikujjitabhāvena udakavamano ghaṭo, na taṃ puna mukhena gaṇhāti. Tenāha “na anto pavesetī”ti.	10	
PA_tika-s03_05t:102	7. Ākāsasuttavaṇṇanā	10	
PA_tika-s03_05t:103	155. Tenetaṃ vuttanti tena ariyamaggassa ijjhanena etesaṃ sabbesaṃ bodhipakkhiyadhammānaṃ ijjhanaṃ vuttaṃ.	10	
PA_tika-s03_05t:104	8-9-10. Paṭhamameghasuttādivaṇṇanā	10	
PA_tika-s03_05t:105	156-158. Paṃsurajojallanti bhūmireṇusahajātamalaṃ. Vāṇijakopameti vāṇijakopamapaṭhamasutte cāpi.	10	
PA_tika-s03_05t:106	11-12. Āgantukasuttādivaṇṇanā	10	
PA_tika-s03_05t:107_0	159-160. Sahavipassanassa ariyamaggassa bhāvanāya ijjhanena etaṃ abhiññāpariññeyyādidhammānaṃ	107	
PA_tika-s03_05t:107_1	abhiññāparijānanādīnaṃ ijjhanaṃ vuttaṃ khattiyādīnaṃ visayaādikaṃ karontassa kathāya sajjitattā.	107	
PA_tika-s03_05t:108	Balakaraṇīyavaggavaṇṇanā niṭṭhitā.	10	
PA_tika-s03_05t:109	10. Esanāvaggo	10	
PA_tika-s03_05t:110	1. Esanāsuttavaṇṇanā	11	
PA_tika-s03_05t:111_0	161. Kāmānanti vatthukāmakilesakāmānaṃ. Kilesakāmopi hi kāmitanti parikappitena vidhinā	111	
PA_tika-s03_05t:111_1	ca adhikarāgehi esanīyo. Bhavānanti tiṇṇaṃ gatīnaṃ. Diṭṭhigatikaparikappitassa brahmacariyassa	111	
PA_tika-s03_05t:111_2	nimittabhāvato micchādiṭṭhi “brahmacariya”nti adhippetā.	111	
PA_tika-s03_05t:112	2-11. Vidhāsuttādivaṇṇanā	11	
PA_tika-s03_05t:113	162-171. Seyyohamasmītiādinā taṃtaṃvibhāgena dhīyanti vidhīyantīti vidhā, mānakoṭṭhāsā, mānaṭṭhapanā vā. Nīhanantīti vibādhenti.	11	
PA_tika-s03_05t:114	Esanāvaggavaṇṇanā niṭṭhitā.	11	
PA_tika-s03_05t:115	11. Oghavaggo	11	
PA_tika-s03_05t:116	1-2. Oghasuttādivaṇṇanā	11	
PA_tika-s03_05t:117	172-173. Vaṭṭe ohananti osīdāpentīti oghā. Rūpārūpabhaveti rūpabhave ca arūpabhave ca rūpārūpataṇhopanissayā rūpārūpāvacarakammanibbattā khandhā. Yojanaṭṭhena yogo.	11	
PA_tika-s03_05t:118	3-4. Upādānasuttādivaṇṇanā	11	
PA_tika-s03_05t:119_0	174-175. Kāmanavasena upādiyanato kāmupādānaṃ. Tenāha “kāmaggahaṇa”nti. Nāmakāyassāti	119	
PA_tika-s03_05t:119_1	vedanādīnaṃ catunnaṃ arūpakkhandhānaṃ. Ghaṭanapabandhanakilesoti hetunā phalassa	119	
PA_tika-s03_05t:119_2	kammavaṭṭassa vipākavaṭṭena dukkhappabandhasaññitassa ghaṭanassa sambajjhanassa nibbattakakileso.	119	
PA_tika-s03_05t:119_3	Antaggāhikadiṭṭhi sassatucchedagāho.	119	
PA_tika-s03_05t:120	Upādānasuttādivaṇṇanā niṭṭhitā.	12	
PA_tika-s03_05t:121	5-10. Anusayasuttādivaṇṇanā	12	
PA_tika-s03_05t:122_0	176-181. Thāmagataṭṭhenāti sattasantāne thirabhāvūpagamanabhāvena. Thāmagatanti ca	122	
PA_tika-s03_05t:122_1	aññehi asādhāraṇo kāmarāgādīnaṃyeva āveṇiko sabhāvo daṭṭhabbo. Kāmarāgovāti kāmarāgo	122	
PA_tika-s03_05t:122_2	eva appahīno. So sati paccayalābhe uppajjanārahatāya santāne anusetīti anusayo. Sesesupīti	122	
PA_tika-s03_05t:122_3	paṭighānusayādīsu. Orambhāgo vuccati kāmadhātu rūpārūpabhāvato heṭṭhābhūtattā. Tattha	122	
PA_tika-s03_05t:122_4	pavattiyā paccayabhāvato orambhāgiyāni yathā “pacchiyo goduhako”ti. Saṃyojentīti	122	
PA_tika-s03_05t:122_5	saṃyojanāni, heṭṭhā viya attho vattabbo. Uddhambhāgo mahaggatabhāgo, tassa hitānīti	122	
PA_tika-s03_05t:122_6	sabbaṃ heṭṭhā vuttanayattā na vuttanti adhippāyo.	122	
PA_tika-s03_05t:123	Anusayasuttādivaṇṇanā niṭṭhitā.	12	
PA_tika-s03_05t:124	Oghavaggavaṇṇanā niṭṭhitā.	12	
PA_tika-s03_05t:125	Maggasaṃyuttavaṇṇanā niṭṭhitā.	12	
PA_tika-s03_05t:126	2. Bojjhaṅgasaṃyuttaṃ	12	
PA_tika-s03_05t:127	1. Pabbatavaggo	12	
PA_tika-s03_05t:128	1.Himavantasuttavaṇṇanā	12	
PA_tika-s03_05t:129_0	182. Bujjhati catusaccaṃ ariyasāvako etāyāti bodhaṃ, dhammasāmaggī, ariyasāvako pana	129	
PA_tika-s03_05t:129_1	catusaccaṃ bujjhatīti bodhi. Aṅgāti kāraṇā. Yāya dhammasāmaggiyāti sambandho. Taṇhāvasena	129	
PA_tika-s03_05t:129_2	patiṭṭhānaṃ, diṭṭhivasena āyūhanā. Sassatadiṭṭhiyā patiṭṭhānaṃ, ucchedadiṭṭhiyā āyūhanā.	129	
PA_tika-s03_05t:129_3	Līnavasena patiṭṭhānaṃ, uddhaccavasena āyūhanā. Kāmasukhānuyogavasena patiṭṭhānaṃ,	129	
PA_tika-s03_05t:129_4	attakilamathānuyogavasena āyūhanā. Oghataraṇasuttavaṇṇanāyaṃ –	129	
PA_tika-s03_05t:130_0	“Kilesavasena patiṭṭhānaṃ, abhisaṅkhāravasena āyūhanā. Taṇhādiṭṭhīhi patiṭṭhānaṃ,	130	
PA_tika-s03_05t:130_1	avasesakilesābhisaṅkhārehi āyūhanā, sabbākusalābhisaṅkhāravasena patiṭṭhānaṃ, sabbalokiyakusalābhisaṅkhāravasena āyūhanā”ti –	130	
PA_tika-s03_05t:131_0	Vuttesu pakāresu idha avuttānaṃ vasena veditabbo. Kilesasantānaniddāya uṭṭhahatīti	131	
PA_tika-s03_05t:131_1	etena sikhāpattavipassanāsahagatānampi satiādīnaṃ bojjhaṅgabhāvaṃ dasseti. Cattārītiādinā	131	
PA_tika-s03_05t:131_2	maggaphalena sahagatānaṃ. Sattahi bojjhaṅgehi bhāvitehi saccapaṭivedho hotīti kathamidaṃ	131	
PA_tika-s03_05t:131_3	jānitabbanti codanaṃ sandhāyāha “yathāhā”tiādi. Jhānaṅgamaggaṅgādayo viyāti etena	131	
PA_tika-s03_05t:131_4	bodhibojjhaṅgasaddānaṃ samudāyāvayavavisayataṃ dasseti. Senaṅgarathaṅgādayo viyāti	131	
PA_tika-s03_05t:131_5	etena puggalapaññattiyā avijjamānapaññattibhāvaṃ dasseti.	131	
PA_tika-s03_05t:132_0	Bodhāya saṃvattantīti bojjhaṅgāti vuttaṃ “kāraṇattho aṅgasaddo”ti. Bujjhatīti bodhi,	132	
PA_tika-s03_05t:132_1	bodhiyā eva aṅgāti bojjhaṅgāti vuttaṃ “bujjhantīti bojjhaṅgā”ti. Vipassanādīnaṃ kāraṇānaṃ	132	
PA_tika-s03_05t:132_2	bujjhitabbānaṃ saccānaṃ anurūpaṃ paccakkhabhāvena paṭimukhaṃ aviparītaṃ sammā bujjhantīti	132	
PA_tika-s03_05t:132_3	evaṃ vatthuvisesadīpakehi uparimaggehi anubujjhantītiādinā vuttabodhisaddehi nippadesena	132	
PA_tika-s03_05t:132_4	vuttaṃ “bujjhanatāsāmaññena saṅgaṇhātī”ti. Ettha ca līnapatiṭṭhāna-kāmasukhallikānuyoga-ucchedābhinivesānaṃ	132	
PA_tika-s03_05t:132_5	dhammavicaya-vīriyapītipadhāna-dhammasāmaggī paṭipakkho. Uddhaccāyūhanaattakilamathānuyoga-sassatābhinivesānaṃ	132	
PA_tika-s03_05t:132_6	passaddhisamādhi-upekkhāpadhāna-dhammasāmaggī paṭipakkho. Sati pana ubhayatthāpi	132	
PA_tika-s03_05t:132_7	icchitabbā. Tathā hi sā sabbatthikā vuttā.	132	
PA_tika-s03_05t:133_0	Saṃ-saddo pasaṃsāyaṃ. Punadeva sundaro ca atthopīti āha “pasattho sundaro ca bojjhaṅgo”ti.	133	
PA_tika-s03_05t:133_1	Abhinibbattetīti abhivisiṭṭhabhāvena nibbatteti savisesabhāvaṃ vadati. “Eke vaṇṇayantī”ti	133	
PA_tika-s03_05t:133_2	vatvā tattha yathāvuttavivekattayato aññaṃ vivekadvayaṃ uddharitvā dassetuṃ “te hī”tiādi	133	
PA_tika-s03_05t:133_3	vuttaṃ. Tattha jhānakkhaṇe tāva kiccato vikkhambhanavivekanissitaṃ, vipassanākkhaṇe	133	
PA_tika-s03_05t:133_4	ajjhāsayato paṭippassaddhivivekanissitaṃ bhāvetīti. Tenāha – “anuttaraṃ vimokkhaṃ	133	
PA_tika-s03_05t:133_5	upasampajja viharissāmī”ti. Tattha tattha nicchayatāya kasiṇajjhānaggahaṇena anuppādānampi gahaṇaṃ daṭṭhabbaṃ.	133	
PA_tika-s03_05t:134	Himavantasuttavaṇṇanā niṭṭhitā.	13	
PA_tika-s03_05t:135	2. Kāyasuttavaṇṇanā	13	
PA_tika-s03_05t:136_0	183. Tiṭṭhanti etenāti ṭhiti, kāraṇaṃ. Kammautucittāhārasaññito catubbidho paccayo	136	
PA_tika-s03_05t:136_1	ṭhiti etassāti paccayaṭṭhitiko. Āhārapaccayasaddā hi ekatthā. Subhampīti kāmacchando	136	
PA_tika-s03_05t:136_2	paccayo, asubhe subhākārena pavattanato subhanti vuccati. Tena kāraṇena pavattanakassa	136	
PA_tika-s03_05t:136_3	aññassa kāmacchandassa nimittattā subhanimittanti. Subhassāti yathāvuttassa subhassa.	136	
PA_tika-s03_05t:136_4	Ārammaṇampīti subhākārena, iṭṭhākārena vā gayhamānaṃ rūpādiārammaṇampi subhanimittaṃ	136	
PA_tika-s03_05t:136_5	vuttākārena. Anupāyamanasikāroti ākaṅkhitassa hitasukhassa anupāyabhūto manasikāro,	136	
PA_tika-s03_05t:136_6	tato eva uppathamanasikāroti ayonisomanasikāro. Tasminti yathāniddhārite kāmacchandabhūte	136	
PA_tika-s03_05t:136_7	tadārammaṇabhūte ca duvidhepi subhanimitte. Aṭṭhakathāyaṃ pana “subhārammaṇe”icceva	136	
PA_tika-s03_05t:136_8	vuttaṃ. Atthi, bhikkhave, subhanimittantiādīti ādi-saddena kāmacchandanīvaraṇassa	136	
PA_tika-s03_05t:136_9	āhāradassanapāḷi uttānāti katvā vuttaṃ – “evaṃ sabbanīvaraṇesu yojanā veditabbā”ti.	136	
PA_tika-s03_05t:137_0	Paṭighopi paṭighanimittaṃ purimuppannassa pacchā uppajjanakassa nimittabhāvato. Paṭighārammaṇaṃ	137	
PA_tika-s03_05t:137_1	nāma ekūnavīsati āghātavatthubhūtā sattasaṅkhārā. Aratīti pantasenāsanādīsu aramaṇaṃ.	137	
PA_tika-s03_05t:137_2	Ukkaṇṭhitāti ukkaṇṭhabhāvo. Pantesūti dūresu, vivittesu vā. Adhikusalesūti samathavipassanādhammesu.	137	
PA_tika-s03_05t:137_3	Arati ratipaṭipakkho. Aratitāti aramaṇākāro. Anabhiratīti anabhiratabhāvo. Anabhiramaṇāti	137	
PA_tika-s03_05t:137_4	anabhiramaṇākāro. Ukkaṇṭhitāti ukkaṇṭhanākāro. Paritassitāti ukkaṇṭhanavaseneva paritassanā.	137	
PA_tika-s03_05t:138_0	Āgantukaṃ, na sabhāvasiddhaṃ. Kāyālasiyanti nāmakāye alasabhāvo. Sammohavinodaniyaṃ	138	
PA_tika-s03_05t:138_1	pana “tandīti jātiālasiya”nti vuttaṃ. Vadatīti etena atisītādipaccayā saṅkocāpattiṃ	138	
PA_tika-s03_05t:138_2	dasseti. Yaṃ sandhāya vuttaṃ kilesavatthuvibhaṅge. Tandīti jātiālasiyaṃ. Tandiyanāti	138	
PA_tika-s03_05t:138_3	tandiyanākāro. Tandimanakatāti tandiyā abhibhūtacittatā. Alasassa bhāvo ālasyaṃ.	138	
PA_tika-s03_05t:138_4	Ālasyāyanākāro ālasyāyanā. Ālasyāyitassa bhāvo ālasyāyitattaṃ. Iti sabbehipi imehi	138	
PA_tika-s03_05t:138_5	padehi kilesavasena kāyālasiyaṃ kathitaṃ.	138	
PA_tika-s03_05t:139_0	Kilesavasenāti sammohavasena. Kāyavinamanāti kāyassa virūpato namanā. Jambhanāti	139	
PA_tika-s03_05t:139_1	phandanā. Punappunaṃ jambhanā vijambhanā. Ānamanāti purato namanā. Vinamanāti pacchato	139	
PA_tika-s03_05t:139_2	namanā. Sannamanāti samantato namanā. Paṇamanāti yathā hi tantato uṭṭhitapesakāro	139	
PA_tika-s03_05t:139_3	kiñcideva upariṭṭhitaṃ gahetvā ujuṃ kāyaṃ ussāpeti, evaṃ kāyassa uddhaṃ ṭhapanā.	139	
PA_tika-s03_05t:139_4	Byādhiyakanti uppannabyādhitā. Iti sabbehipi imehi padehi kilesavasena kāyaphandanameva kathitaṃ.	139	
PA_tika-s03_05t:140_0	Bhattapariḷāhoti bhattavasena pariḷāhuppatti. Bhuttāvissāti bhuttavato. Bhattamucchāti	140	
PA_tika-s03_05t:140_1	bhattagelaññaṃ. Atibhuttapaccayā hi mucchāpatto viya hoti. Bhattakilamathoti bhuttapaccayā	140	
PA_tika-s03_05t:140_2	kilantabhāvo. Bhattapariḷāhoti bhattadaratho. Kucchipūraṃ bhuttavato hi pariḷāhuppattiyā	140	
PA_tika-s03_05t:140_3	upahatindriyo viya hoti, kāyo khijjati. Kāyaduṭṭhullanti bhuttabhattaṃ nissāya kāyassa akammaññatā.	140	
PA_tika-s03_05t:141_0	Cittassa līyanākāroti ārammaṇe cittassa saṅkocappatti. Cittassa akalyatāti cittassa	141	
PA_tika-s03_05t:141_1	gilānabhāvo. Gilānoti akallako vuccati. Tathā cāha “nāhaṃ, bhante, akallako”ti. Akammaññatāti	141	
PA_tika-s03_05t:141_2	cittagelaññasaṅkhāto akammaññanākāro. Olīyanāti olīyanākāro. Iriyāpathikampi cittaṃ	141	
PA_tika-s03_05t:141_3	yassa vasena iriyāpathaṃ sandhāretuṃ asakkonto olīyati, tassa taṃ ākāraṃ sandhāya	141	
PA_tika-s03_05t:141_4	vuttaṃ “olīyanā”ti. Dutiyapadaṃ upasaggena vaḍḍhitaṃ. Līnanti avipphārikatāya saṅkocappattaṃ.	141	
PA_tika-s03_05t:141_5	Itare dve ākāraniddesā. Thinanti avipphārikatāya anussāhanā asaṅgahanasaṅgahanaṃ.	141	
PA_tika-s03_05t:141_6	Thiyanākāro thiyanā. Thiyitattanti thiyitassa ākāro, avipphārikatāti attho.	141	
PA_tika-s03_05t:142_0	Cetaso avūpasamoti cittassa avūpasantatā asannisinnabhāvo. Tenāha – “avūpasantākāro”ti.	142	
PA_tika-s03_05t:142_1	Atthato panetanti svāyaṃ avūpasantākāro vikkhepasabhāvattā vikkhepahetutāya ca atthato	142	
PA_tika-s03_05t:142_2	etaṃ uddhaccakukkuccameva.	142	
PA_tika-s03_05t:143_0	Vicikicchāya ārammaṇadhammā nāma “buddhe kaṅkhatī”tiādinā āgataaṭṭhakaṅkhāvatthubhūtā	143	
PA_tika-s03_05t:143_1	dhammā. Yasmā vicikicchā byāpādādayo viya anu anu uggahaṇapaccayā uppajjati, tasmā	143	
PA_tika-s03_05t:143_2	kaṅkhāṭṭhānīyaṃ ārammaṇameva dassitaṃ “vicikicchāya ārammaṇadhammā”ti. Yasmā purimuppannā	143	
PA_tika-s03_05t:143_3	vicikicchā pacchā vicikicchāya paccayo hoti, tasmā vicikicchāpi vicikicchāṭṭhānīyadhammā	143	
PA_tika-s03_05t:143_4	veditabbā. Tatrāyaṃ vacanattho – tiṭṭhanti pavattanti etthāti ṭhānīyā, vicikicchā	143	
PA_tika-s03_05t:143_5	eva ṭhānīyā vicikicchāṭṭhānīyā. Aṭṭhakathāyaṃ pana ārammaṇassapi tattha visesapaccayataṃ	143	
PA_tika-s03_05t:143_6	upādāya “kāmacchando vicikicchāti ime dve dhammā ārammaṇena kathitā”ti vuttaṃ. Subhanimittassa	143	
PA_tika-s03_05t:143_7	hi paccayabhāvamattaṃ sandhāyetaṃ vuttaṃ, tathāpi yathā “paṭighampi paṭighanimitta”nti	143	
PA_tika-s03_05t:143_8	katvā “byāpādo upanissayena kathito”ti vuttaṃ, evaṃ subhampi subhanimittanti katvā	143	
PA_tika-s03_05t:143_9	kāmacchando upanissayena kathitoti sakkā viññātuṃ. Sesā thinamiddhauddhaccakukkuccāni.	143	
PA_tika-s03_05t:143_10	Tattha thinamiddhaṃ aññamaññaṃ sahajātādivasena paccayo, tathā uddhaccakukkuccanti.	1431	
PA_tika-s03_05t:143_11	Ubhayesampi upanissayakoṭiyā paccayabhāve vattabbameva natthīti āha “sahajātena ca upanissayena cā”ti.	1431	
PA_tika-s03_05t:144_0	Yasmā sati nāma “cattāro satipaṭṭhānā”tiādinā tesaṃ tesaṃ dhammānaṃ anussaraṇavasena	144	
PA_tika-s03_05t:144_1	vattati, tasmā te dhammā satisambojjhaṅgaṭṭhānīyā nāma. Lokuttaradhamme ca anussavādivasena	144	
PA_tika-s03_05t:144_2	gahetvā tathā pavattateva. Tena vuttaṃ “satiyā”tiādi.	144	
PA_tika-s03_05t:145_0	Kosallaṃ vuccati paññā, tato uppannā kosallasambhūtā. Anavajjasukhavipākāti anavajjā	145	
PA_tika-s03_05t:145_1	hutvā sukhavipākā vipaccanakā. Padadvayena paccayato sabhāvato kiccato phalato kusaladhammaṃ	145	
PA_tika-s03_05t:145_2	dasseti. Akusalaniddesepi eseva nayo. Sāvajjāti gārayhā. Anavajjāti agārayhā. Hīnā	145	
PA_tika-s03_05t:145_3	lāmakā. Paṇītā seṭṭhā. Kaṇhā kāḷakā asuddhā. Sukkā odātā suddhā. Paṭibhāga-saddo	145	
PA_tika-s03_05t:145_4	paṭhame vikappe sadisakoṭṭhāsattho, dutiye paṭipakkhakoṭṭhāsattho, tatiye niggahetabbapaṭipakkhakoṭṭhāsattho daṭṭhabbo.	145	
PA_tika-s03_05t:146_0	Kusalakiriyāya ādikammabhāvena pavattavīriyaṃ dhitisabhāvatāya dhātūti vuttanti āha	146	
PA_tika-s03_05t:146_1	“ārambhadhātūti paṭhamārambhavīriya”nti. Laddhāsevanaṃ vīriyaṃ balappattaṃ hutvā	146	
PA_tika-s03_05t:146_2	paṭipakkhaṃ vidhamatīti āha – “nikkamadhātūti kosajjato nikkhantattā tato balavatara”nti.	146	
PA_tika-s03_05t:146_3	Adhimattādhimattatarānaṃ paṭipakkhadhammānaṃ vidhamanasamatthaṃ paṭupaṭutarādibhāvappattaṃ	146	
PA_tika-s03_05t:146_4	hotīti āha – “parakkamadhātūti paraṃ paraṃ ṭhānaṃ akkamanatāya tatopi balavatara”nti.	146	
PA_tika-s03_05t:147_0	Tiṭṭhati pavattati etthāti ṭhānīyā. Ārammaṇadhammā, pītisambojjhaṅgassa ṭhānīyāti	147	
PA_tika-s03_05t:147_1	pītisambojjhaṅgaṭṭhānīyāti “pītiyā ārammaṇadhammā”ti vuttaṃ. Yasmā aparāparuppattiyā	147	
PA_tika-s03_05t:147_2	pītipi tathā vattabbataṃ labhatīti vuttaṃ visuddhimagge “pītiyā eva taṃ nāma”nti.	147	
PA_tika-s03_05t:147_3	Darathapassaddhīti daratho kilesapariḷāho, so passambhati etāyāti darathapassaddhi,	147	
PA_tika-s03_05t:147_4	kāyapassaddhiyā vedanādikhandhattayassa viya rūpakāyassapi passambhanaṃ hoti, cittapassaddhiyā	147	
PA_tika-s03_05t:147_5	cittasseva passambhanaṃ, tato evettha bhagavatā lahutādīnaṃ viya duvidhatā vuttā.	147	
PA_tika-s03_05t:147_6	Tathā samāhitākāraṃ sallakkhetvā gayhamāno samathova samathanimittaṃ, tassa ārammaṇabhūtaṃ	147	
PA_tika-s03_05t:147_7	paṭibhāganimittampi. Vividhaṃ aggaṃ etassāti byaggo, vikkhepo. Tathā hi so anavaṭṭhānaraso	147	
PA_tika-s03_05t:147_8	bhantatāpaccupaṭṭhāno vutto. Ekaggabhāvato byaggapaṭipakkhoti abyaggo, samādhi, so	147	
PA_tika-s03_05t:147_9	eva nimittanti pubbe viya vattabbaṃ. Tenāha “tasseva vevacana”nti.	147	
PA_tika-s03_05t:148_0	Yo ārammaṇe iṭṭhāniṭṭhākāraṃ anādiyitvā gahetabbo majjhattākāro, yo ca pubbe upekkhāsambojjhaṅgassa	148	
PA_tika-s03_05t:148_1	bhāvanāvasena uppanno majjhattākāro, duvidhopi so upekkhāya ārammaṇadhammoti adhippetoti	148	
PA_tika-s03_05t:148_2	āha – “atthato pana majjhattākāro upekkhāṭṭhānīyā dhammāti veditabbo”ti. Ārammaṇena	148	
PA_tika-s03_05t:148_3	kathitā ārammaṇasseva tesaṃ visesapaccayabhāvato. Sesāti vīriyādayo cattāro dhammā.	148	
PA_tika-s03_05t:148_4	Tesañhi upanissayova sātisayo icchitabboti.	148	
PA_tika-s03_05t:149	Kāyasuttavaṇṇanā niṭṭhitā.	14	
PA_tika-s03_05t:150	3. Sīlasuttavaṇṇanā	15	
PA_tika-s03_05t:151_0	184. Khīṇāsavassa lokuttaraṃ sīlaṃ nāma maggaphalapariyāpannā sammāvācākammantājīvā	151	
PA_tika-s03_05t:151_1	sīlalakkhaṇappattā tadaññe cetanādayo. Lokiyaṃ pana kiriyābyākatacittapariyāpannaṃ	151	
PA_tika-s03_05t:151_2	cārittasīlaṃ, vārittasīlassa pana sambhavo eva natthi viramaṇavasena pavattiyā abhāvato.	151	
PA_tika-s03_05t:151_3	“Pubbabhāgasīlaṃ lokiyasīla”nti keci.	151	
PA_tika-s03_05t:152_0	Cakkhudassananti cakkhūhi dassanaṃ. Lakkhaṇassa dassananti sabhāvadhammānaṃ saṅkhatānaṃ	152	
PA_tika-s03_05t:152_1	paccattalakkhaṇassa ñātapariññāya, aniccādisāmaññalakkhaṇassa tīraṇapariññāya dassanaṃ.	152	
PA_tika-s03_05t:152_2	Pajahantopi hi te pahātabbākārato passati nāma. Nibbānassa tathalakkhaṇaṃ maggaphalehi	152	
PA_tika-s03_05t:152_3	dassanaṃ, taṃ pana paṭivijjhanaṃ. Jhānena pathavīkasiṇādīnaṃ, abhiññāhi rūpānaṃ dassanampi	152	
PA_tika-s03_05t:152_4	ñāṇadassanameva. Cakkhudassanaṃ adhippetaṃ savanapayirupāsanānaṃ parato gahitattā.	152	
PA_tika-s03_05t:152_5	Pañhapayirupāsananti pañhapucchanavasena payirupāsanaṃ aññakammatthāya upasaṅkamanassa	152	
PA_tika-s03_05t:152_6	kevalaṃ upasaṅkamaneneva jotitattā.	152	
PA_tika-s03_05t:153_0	Ariyānaṃ anussati nāma guṇavasena, tatthāpi laddhaovādāvajjanamukhena yathābhūtasīlādiguṇānussaraṇanti	153	
PA_tika-s03_05t:153_1	dassetuṃ “jhānavipassanā”tiādi vuttaṃ. Aññesaṃyeva santiketi ariyehi aññesaṃ sāsanikānaṃyeva	153	
PA_tika-s03_05t:153_2	santike. Tenāha – “anupabbajjā nāmā”ti. Aññesūti sāsanikehi aññesu tāpasaparibbājakādīsu.	153	
PA_tika-s03_05t:153_3	Tattha hi pabbajjā ariyānaṃ anupabbajjā nāma na hotīti vuttaṃ.	153	
PA_tika-s03_05t:154_0	Satasahassamattā ahesuṃ samantapāsādikattā mahātherassa. Laṅkādīpeti nissayasīsena	154	
PA_tika-s03_05t:154_1	nissitasallakkhaṇaṃ. Na hi pabbajjā dīpapaṭiladdhā, atha kho dīpanivāsiācariyapaṭiladdhā.	154	
PA_tika-s03_05t:154_2	Mahinda…pe… pabbajanti nāma tassa parivāratāya pabbajjāyāti.	154	
PA_tika-s03_05t:155_0	Saratīti taṃ ovādānusāsanidhammaṃ cinteti citte karoti. Vitakkāhataṃ karotīti punappunaṃ	155	
PA_tika-s03_05t:155_1	parivitakkanena tadatthaṃ vitakkanipphāditaṃ karoti. Āraddho hotīti sampādito hoti.	155	
PA_tika-s03_05t:155_2	Taṃ pana sampādanaṃ pāripūri evāti āha “paripuṇṇo hotī”ti. Tatthāti yathāvutte dhamme.	155	
PA_tika-s03_05t:155_3	Ñāṇacāravasenāti ñāṇassa pavattanavasena. Tesaṃ tesaṃ dhammānanti tasmiṃ tasmiṃ ovādadhamme	155	
PA_tika-s03_05t:155_4	āgatānaṃ rūpārūpadhammānaṃ. Lakkhaṇanti visesalakkhaṇaṃ sāmaññalakkhaṇañca. Pavicinatīti	155	
PA_tika-s03_05t:155_5	“idaṃ rūpaṃ ettakaṃ rūpa”ntiādinā vicayaṃ āpajjati. Ñāṇañca ropetīti “aniccaṃ calaṃ	155	
PA_tika-s03_05t:155_6	palokaṃ pabhaṅgū”tiādinā ñāṇaṃ pavatteti. Vīmaṃsanaṃ…pe… āpajjatīti rūpasattakārūpasattakakkamena	155	
PA_tika-s03_05t:155_7	vipassanaṃ paccakkhato viya aniccatādīnaṃ dassanaṃ sammasanaṃ āpajjati.	155	
PA_tika-s03_05t:156_0	Ubhayampetanti phalānisaṃsāti vuttadvayaṃ. Atthato ekaṃ pariyāyasaddattā. Paṭikaccāti	156	
PA_tika-s03_05t:156_1	pageva. Maraṇakāleti maraṇakālasamīpe. Samīpatthe hi idaṃ bhummanti āha “maraṇassa āsannakāle”ti.	156	
PA_tika-s03_05t:157_0	So tividho hoti ñāṇassa tikkhamajjhamudubhāvena. Tenāha “kappasahassāyukesū”tiādi.	157	
PA_tika-s03_05t:157_1	Upahaccaparinibbāyī nāma āyuvemajjhaṃ atikkamitvā parinibbāyanato. Yattha katthacīti	157	
PA_tika-s03_05t:157_2	avihādīsu yattha katthaci. Sappayogenāti vipassanāñāṇasaṅkhārasaṅkhātena payogena,	157	
PA_tika-s03_05t:157_3	saha vipassanāpayogenāti attho. Suddhāvāsabhūmiyaṃ uddhaṃyeva maggasoto etassāti	157	
PA_tika-s03_05t:157_4	uddhaṃsoto. Paṭisandhivasena akaniṭṭhabhavaṃ gacchatīti akaniṭṭhagāmī.	157	
PA_tika-s03_05t:158_0	Avihādīsu vattamānopi ekaṃsato uddhaṃgamanāraho puggalo akaniṭṭhagāmī eva nāmāti	158	
PA_tika-s03_05t:158_1	vuttaṃ “eko uddhaṃsoto akaniṭṭhagāmīti pañca hontī”ti. Tesanti niddhāraṇe sāmivacanaṃ.	158	
PA_tika-s03_05t:158_2	Uddhaṃsotabhāvato yadipi heṭṭhimādīsupi ariyabhūmi nibbattateva, tathāpi tattha bhūmīsu	158	
PA_tika-s03_05t:158_3	āyuṃ aggahetvā akaniṭṭhabhave āyuvaseneva soḷasakappasahassāyukatā daṭṭhabbā. “Satta	158	
PA_tika-s03_05t:158_4	phalā sattānisaṃsā pāṭikaṅkhā”ti vuttattā “arahattamaggassa pubbabhāgavipassanā bojjhaṅgā	158	
PA_tika-s03_05t:158_5	kathitā”ti vuttaṃ. Sattannampi sahabhāvo labbhatīti “apubbaṃ acarimaṃ ekacittakkhaṇikā”ti	158	
PA_tika-s03_05t:158_6	vuttaṃ. Tayidaṃ pāḷiyaṃ tattha tattha “tasmiṃ samaye”ti āgatavacanena viññāyati,	158	
PA_tika-s03_05t:158_7	bojjhaṅgānaṃ pana nānāsabhāvattā “nānālakkhaṇā”ti vuttaṃ.	158	
PA_tika-s03_05t:159	Sīlasuttavaṇṇanā niṭṭhitā.	15	
PA_tika-s03_05t:160	4. Vatthasuttavaṇṇanā	16	
PA_tika-s03_05t:161_0	185. “Satisambojjhaṅgo”ti evaṃ ce mayhaṃ hotīti satisambojjhaṅgo nāma seṭṭho uttamo	161	
PA_tika-s03_05t:161_1	pavaro, tasmāhaṃ satisambojjhaṅgasīsena phalasamāpattiṃ appetvā viharissāmīti evaṃ	161	
PA_tika-s03_05t:161_2	ce mayhaṃ pubbabhāge hotīti attho. “Appamāṇo”ti evaṃ mayhaṃ hotīti svāyaṃ satisambojjhaṅgo,	161	
PA_tika-s03_05t:161_3	sabbaso pamāṇakarakilesābhāvato appamāṇadhammārammaṇato ca appamāṇoti evaṃ mayhaṃ	161	
PA_tika-s03_05t:161_4	antosamāpattiyaṃ asammohavasena hoti. Suparipuṇṇoti bhāvanāpāripūriyā suṭṭhu paripuṇṇoti	161	
PA_tika-s03_05t:161_5	evaṃ mayhaṃ antosamāpattiyaṃ asammohavasena hotīti. Tiṭṭhatīti yathākālaparicchedasamāpattiyā	161	
PA_tika-s03_05t:161_6	avaṭṭhānena tappariyāpannatāya satisambojjhaṅgo tiṭṭhati paṭibandhavasena. Uppādaṃ	161	
PA_tika-s03_05t:161_7	anāvajjitattāti uppādassa anāvajjanena asamannāhārena. Uppādasīsena cettha uppādavantova	161	
PA_tika-s03_05t:161_8	saṅkhārā gahitā. Anuppādanti nibbānaṃ uppādābhāvato uppādavantehi ca vinissaṭattā.	161	
PA_tika-s03_05t:161_9	Pavattanti vipākappavattaṃ. Appavattanti nibbānaṃ tappaṭikkhepato. Nimittanti sabbasaṅkhāranimittaṃ.	161	
PA_tika-s03_05t:161_10	Animittanti nibbānaṃ. Saṅkhāreti uppādādianāmasanena kevalameva saṅkhāragahaṇaṃ.	1611	
PA_tika-s03_05t:161_11	Visaṅkhāranti nibbānaṃ. Āvajjitattā āvajjitakālato paṭṭhāya ārabbha pavattiyā satisambojjhaṅgo	1611	
PA_tika-s03_05t:161_12	tiṭṭhati. Aṭṭhahākārehīti aṭṭhahi kāraṇehi. Jānātīti samāpattito vuṭṭhitakāle pajānāti.	1611	
PA_tika-s03_05t:161_13	Aṭṭhahākārehīti uppādāvajjanādīhi ceva anuppādāvajjanādīhi ca vuttākāraviparītehi	1611	
PA_tika-s03_05t:161_14	aṭṭhahi ākārehi cavantaṃ samāpattivasena anavaṭṭhānatopi gacchantaṃ cavatīti thero pajānātīti.	1611	
PA_tika-s03_05t:162_0	Phalabojjhaṅgāti phalasamāpattipariyāpannā bojjhaṅgā. Kiṃ pana te visuṃ visuṃ pavattantīti	162	
PA_tika-s03_05t:162_1	āha “yadā hī”tiādi. Sīsaṃ katvāti padhānaṃ seṭṭhaṃ katvā. Tadanvayāti tadanugatā	162	
PA_tika-s03_05t:162_2	satisambojjhaṅgaṃ anugacchanakā. Tañca kho tathā katvā dhammaṃ paccavekkhaṇavasena.	162	
PA_tika-s03_05t:162_3	Keci pana “taṃ paccavekkhaṇādikaṃ katvā”ti vadanti.	162	
PA_tika-s03_05t:163	Vatthasuttavaṇṇanā niṭṭhitā.	16	
PA_tika-s03_05t:164	5. Bhikkhusuttavaṇṇanā	16	
PA_tika-s03_05t:165_0	186. Bodhāyāti ettha bodho nāma bujjhanaṃ, taṃ pana kissa kenāti pucchanto “kiṃ bujjhanatthāyā”ti	165	
PA_tika-s03_05t:165_1	vatvā taṃ dassento “maggenā”tiādimāha. Maggena nibbānaṃ bujjhanatthāya saṃvattanti,	165	
PA_tika-s03_05t:165_2	paccavekkhaṇāya katakiccataṃ bujjhanatthāya saṃvattanti, paṭhamavikappe sacchikiriyābhisamayo	165	
PA_tika-s03_05t:165_3	eva dassitoti tena atuṭṭhe “maggena vā”ti dutiyavikappamāha. Vivekanissitaṃ virāganissitanti	165	
PA_tika-s03_05t:165_4	padehi sabbaṃ maggakiccaṃ tassa phalañca dassitaṃ. Nirodhanissitanti iminā nibbānasacchikiriyā.	165	
PA_tika-s03_05t:165_5	Kāmāsavāpi cittaṃ vimuccatītiādinā kilesappahānaṃ. Vimuttasmiṃ vimuttamiti ñāṇaṃ	165	
PA_tika-s03_05t:165_6	hotītiādinā paccavekkhaṇā dassitā.	165	
PA_tika-s03_05t:166	Bhikkhusuttavaṇṇanā niṭṭhitā.	16	
PA_tika-s03_05t:167	6-7. Kuṇḍaliyasuttādivaṇṇanā	16	
PA_tika-s03_05t:168_0	187-188. Nibaddhavāsavasena ārāme nisīdanasīloti ārāmanisādī. Parisaṃ ogāḷho hutvā	168	
PA_tika-s03_05t:168_1	caratīti parisāvacaroti āha – “yo panā”tiādi. Evanti iminākārena. Gahaṇanti niggahaṇaṃ.	168	
PA_tika-s03_05t:168_2	Tena pucchāpadassa atthaṃ vivarati. Nibbeṭhananti niggahanibbeṭhanaṃ. Tena vissajjanapadassa	168	
PA_tika-s03_05t:168_3	atthaṃ vivarati. Iminā nayenāti etena “itivādo”ti ettha iti-saddassa atthaṃ dasseti.	168	
PA_tika-s03_05t:168_4	Upārambhādhippāyo vadati etenāti vādo, doso. Itivādo hotīti evaṃ imassa upari vādāropanaṃ	168	
PA_tika-s03_05t:168_5	hoti. Itivādappamokkhoti evaṃ tato pamokkho hoti. Evaṃ vādappamokkhānisaṃsaṃ parehi	168	
PA_tika-s03_05t:168_6	āropitadosassa nibbeṭhanavasena dassetvā idāni dosapavedanavasena dassetuṃ “ayaṃ	168	
PA_tika-s03_05t:168_7	pucchāya doso”tiādi vuttaṃ.	168	
PA_tika-s03_05t:169_0	Ettakaṃ ṭhānantiādito paṭṭhāya yāva “tīṇi sucaritānī”ti ettakaṃ ṭhānaṃ. Imaṃ desananti	169	
PA_tika-s03_05t:169_1	“indriyasaṃvaro kho”tiādinayappavattaṃ imaṃ desanaṃ. Nābhijjhāyatīti na abhijjhāyati.	169	
PA_tika-s03_05t:169_2	Nābhihaṃsatīti na abhitussati. Gocarajjhatte ṭhitaṃ hotīti kammaṭṭhānārammaṇe samādhānavasena	169	
PA_tika-s03_05t:169_3	ṭhitaṃ hoti avaṭṭhitaṃ. Tenāha “susaṇṭhita”nti. Susaṇṭhitanti sammā avikkhepavasena	169	
PA_tika-s03_05t:169_4	ṭhitaṃ. Kammaṭṭhānavimuttiyāti kammaṭṭhānānuyuñjanavasena paṭipakkhato nīvaraṇato	169	
PA_tika-s03_05t:169_5	vimuttiyā. Suṭṭhu vimuttanti suvimuttaṃ. Tasmiṃ amanāparūpadassane na maṅku vilakkho	169	
PA_tika-s03_05t:169_6	na hoti. Kilesavasena dosavasena. Aṭṭhitacitto athaddhacitto. Kovesena hi cittaṃ	169	
PA_tika-s03_05t:169_7	thaddhaṃ hoti, na mudukaṃ. Adīnamānasoti domanassavasena yo dīnabhāvo, tadabhāvena	169	
PA_tika-s03_05t:169_8	niddosamānaso. Apūticittoti byāpajjābhāvena sītibhūtacitto.	169	
PA_tika-s03_05t:170_0	Imesu chasu dvāresu aṭṭhārasa duccaritāni honti paccekaṃ kāyavacīmanoduccaritabhedena.	170	
PA_tika-s03_05t:170_1	Tāni vibhāgena dassetuṃ “katha”ntiādi vuttaṃ. Tattha iṭṭhārammaṇe āpāthagateti nayadānamattametaṃ.	170	
PA_tika-s03_05t:170_2	Tena “aniṭṭhārammaṇe āpāthagate dosaṃ uppādentassā”tiādinā tividhaduccaritaṃ nīharitvā	170	
PA_tika-s03_05t:170_3	vattabbaṃ, tathā “majjhattārammaṇe mohaṃ uppādentassā”tiādinā ca. Manoduccaritādisāmaññena	170	
PA_tika-s03_05t:170_4	pana tīṇiyeva duccaritāni hontīti veditabbaṃ.	170	
PA_tika-s03_05t:171_0	Paññattivasenāti vatthuṃ anāmasitvā piṇḍagahaṇamukhena kevalaṃ paññattivaseneva.	171	
PA_tika-s03_05t:171_1	Bhāvanāpaṭisaṅkhāneti bhāvanāsiddhe paṭisaṅkhāne, bhāvanāya paṭisaṅkhāne vāti attho.	171	
PA_tika-s03_05t:171_2	Imānīti yathāvuttāni chadvārārammaṇāni. Duccaritānīti duccaritakāraṇāni. Appaṭisaṅkhāne	171	
PA_tika-s03_05t:171_3	ṭhitassa duccaritāni sucaritāni katvā. Pariṇāmetīti parivatteti duccaritāni tattha	171	
PA_tika-s03_05t:171_4	anuppādetvā sucaritāni uppādento. Evanti vuttappakārena. Indriyasaṃvaro…pe… veditabbo	171	
PA_tika-s03_05t:171_5	indriyasaṃvarasampādanavasena tiṇṇaṃ sucaritānaṃ sijjhanato. Tenāha “ettāvatā”tiādi.	171	
PA_tika-s03_05t:171_6	Ettāvatāti ādito paṭṭhāya yāva “tīṇi sucaritāni paripūrentī”ti padaṃ, ettāvatā. Sīlānurakkhakaṃ	171	
PA_tika-s03_05t:171_7	indriyasaṃvarasīlanti catupārisuddhisīlassa anurakkhakaṃ indriyasaṃvarasīlaṃ kathikaṃ.	171	
PA_tika-s03_05t:171_8	Kathaṃ pana tadeva tassa anurakkhakaṃ hotīti? Aparāparuppattiyā upanissayabhāvato.	171	
PA_tika-s03_05t:172_0	Tīṇi sīlānīti indriyasaṃvara-ājīvapārisuddhi-paccayasannissita-sīlāni. Lokuttaramissakāti	172	
PA_tika-s03_05t:172_1	lokiyāpi lokuttarāpi hontīti attho. Sattannaṃ bojjhaṅgānanti lokuttarānaṃ sattannaṃ	172	
PA_tika-s03_05t:172_2	bojjhaṅgānaṃ. Mūlabhūtā satipaṭṭhānā pubbabhāgā, te sandhāya vuttaṃ “cattāro kho,	172	
PA_tika-s03_05t:172_3	kuṇḍaliya, satipaṭṭhānā bhāvitā bahulīkatā satta bojjhaṅge paripūrentī”ti. Tepīti	172	
PA_tika-s03_05t:172_4	yathāvuttasatipaṭṭhānā. Satipaṭṭhānamūlakā bojjhaṅgāti lokiyasatipaṭṭhānamūlakā bojjhaṅgāva.	172	
PA_tika-s03_05t:172_5	Pubbabhāgāvāti ettha keci “pubbabhāgā cā”ti pāṭhaṃ katvā “pubbeva lokuttarā pubbabhāgā	172	
PA_tika-s03_05t:172_6	cā”ti atthaṃ vadanti. Vijjāvimuttimūlakāti “satta kho, kuṇḍaliya, bojjhaṅgā bhāvitā	172	
PA_tika-s03_05t:172_7	bahulīkatā vijjāvimuttiṃ paripūrentī”ti evaṃ vuttā bojjhaṅgā lokuttarāva vijjāvimuttisahagatabhāvato.	172	
PA_tika-s03_05t:173	Kuṇḍaliyasuttādivaṇṇanā niṭṭhitā.	17	
PA_tika-s03_05t:174	8. Upavānasuttavaṇṇanā	17	
PA_tika-s03_05t:175_0	189. Paccattanti karaṇaniddeso ayanti āha – “attanāvā”ti. Kurumānoyevāti uppādento	175	
PA_tika-s03_05t:175_1	eva. Kammaṭṭhānavimuttiyā suṭṭhu vimuttanti kammaṭṭhānamanasikārena nīvaraṇānaṃ dūrībhāvato	175	
PA_tika-s03_05t:175_2	tehi suṭṭhu vimuttaṃ. Atthaṃ karitvāti bhāvanāmanasikāraṃ uttamaṃ katvā. “Mahā vata	175	
PA_tika-s03_05t:175_3	me ayaṃ attho uppanno”ti atthiko hutvā.	175	
PA_tika-s03_05t:176	9. Paṭhamauppannasuttavaṇṇanā	17	
PA_tika-s03_05t:177	190. Tathāgatassa pātubhāvātiādinā buddhuppādakāle eva bojjhaṅgaratanapaṭilābhoti dasseti.	17	
PA_tika-s03_05t:178	Pabbatavaggavaṇṇanā niṭṭhitā.	17	
PA_tika-s03_05t:179	2. Gilānavaggo	17	
PA_tika-s03_05t:180	1-3. Pāṇasuttādivaṇṇanā	18	
PA_tika-s03_05t:181_0	192-194. Yesanti yesaṃ sattānaṃ. Cattāro iriyāpathā atthi labbhanti tadupagasarīrāvayavalābhena.	181	
PA_tika-s03_05t:181_1	Etanti “cattāro iriyāpathe kappentī”ti etaṃ vacanaṃ. “Vivekanissita”ntiādivacanato	181	
PA_tika-s03_05t:181_2	“sahavipassanake maggabojjhaṅge”icceva vuttaṃ. Dutiyatatiyāni uttānatthāneva heṭṭhā vuttanayattā.	181	
PA_tika-s03_05t:182	4-10. Paṭhamagilānasuttādivaṇṇanā	18	
PA_tika-s03_05t:183_0	195-201. Visuddhaṃ ahosi visabhāgadhātukkhobhaṃ vūpasamentaṃ. Tenāha – “pokkharapatte	183	
PA_tika-s03_05t:183_1	…pe… vinivattitvā gato”ti. Eseva nayo pāḷito atthato ca catutthena pañcamachaṭṭhānaṃ	183	
PA_tika-s03_05t:183_2	samānattā. Visarukkhavātasamphassenāti visarukkhasannissitavātasamphassena. Mandasītajaroti	183	
PA_tika-s03_05t:183_3	muduko sītajaro. Sesanti vuttāvasesaṃ. Sabbatthāti sattamādīsu catūsu.	183	
PA_tika-s03_05t:184	Gilānavaggavaṇṇanā niṭṭhitā.	18	
PA_tika-s03_05t:185	3. Udāyivaggo	18	
PA_tika-s03_05t:186	1-2. Bodhāyasuttādivaṇṇanā	18	
PA_tika-s03_05t:187_0	202-203. Kittakena nu kho kāraṇena bujjhanakaaṅgā nāma vuccanti bujjhanakassa puggalassa	187	
PA_tika-s03_05t:187_1	aṅgāti vattabbataṃ labhanti. Missakabojjhaṅgā kathitā sahavipassanā maggabojjhaṅgā	187	
PA_tika-s03_05t:187_2	kathitāti katvā. Dhammaparicchedo kathito gaṇanāmattena paricchinditvā vuttattā na	187	
PA_tika-s03_05t:187_3	bhūmantaraparicchedo, vipassanādiparicchedo vā.	187	
PA_tika-s03_05t:188	3-5. Ṭhāniyasuttādivaṇṇanā	18	
PA_tika-s03_05t:189_0	204-206. Kāmarāgena gadhitabbaṭṭhānabhūtā kāmarāgaṭṭhāniyāti āha “ārammaṇadhammāna”nti.	189	
PA_tika-s03_05t:189_1	“Manasikārabahulīkārā”ti vuttattā “ārammaṇeneva kathita”nti vuttaṃ. Vuttaparicchedoti	189	
PA_tika-s03_05t:189_2	etena na kevalaṃ ārammaṇavaseneva, atha kho upanissayavasenapettha attho labbhatīti	189	
PA_tika-s03_05t:189_3	dasseti. Paṭhamavaggassa hi dutiye sutte upanissayavaseneva attho dassito. Missakabojjhaṅgā	189	
PA_tika-s03_05t:189_4	kathitā avibhāgeneva kathitattā. Aparihāniyeti tīhi sikkhāhi aparihānāvahe.	189	
PA_tika-s03_05t:190	6-7. Taṇhakkhayasuttādivaṇṇanā	19	
PA_tika-s03_05t:191_0	207-208. “So maṃ pucchissatī”ti adhippāyena bhagavatā osāpitadesanaṃ. Patthaṭattā	191	
PA_tika-s03_05t:191_1	bhāvanāpāripūriyā vitthāritaṃ gatattā. Mahantabhāvanti bhāvanāvaseneva mahattaṃ gatattā.	191	
PA_tika-s03_05t:191_2	Tato eva vaḍḍhippamāṇā. Nīvaraṇavigame sambhavato paccayato byāpādo vigato hotīti	191	
PA_tika-s03_05t:191_3	āha – “nīvaraṇānaṃ dūrībhāvena byāpādavirahitattā”ti. Taṇhāmūlakanti taṇhāpaccayaṃ.	191	
PA_tika-s03_05t:191_4	Yañhi taṇhāsahagataṃ asahagatampi taṇhaṃ upanissāya nipphannaṃ, sabbaṃ taṃ taṇhāmūlakaṃ.	191	
PA_tika-s03_05t:191_5	Pahīyati anuppādappahānena. Taṇhādīnaṃyeva khayā, na tesaṃ saṅkhārānaṃ khayā. Etehi	191	
PA_tika-s03_05t:191_6	taṇhakkhayādipadehi.	191	
PA_tika-s03_05t:192	8. Nibbedhabhāgiyasuttavaṇṇanā	19	
PA_tika-s03_05t:193_0	209. Nibbijjhantīti nibbedhā, nibbijjhanadhammā dhammavinayādayo, tappariyāpannatāya	193	
PA_tika-s03_05t:193_1	nibbedhabhāge gato nibbedhabhāgiyo, taṃ nibbedhabhāgiyaṃ. Tenāha “nibbijjhanakoṭṭhāsiya”nti.	193	
PA_tika-s03_05t:193_2	Bhāvetvā ṭhitena cittena. Vipassanāmaggampi gahetvā “maggabojjhaṅgā missakā”ti vuttā.	193	
PA_tika-s03_05t:193_3	Tehīti bojjhaṅgehi bhāvitaṃ cittaṃ. Te vā bojjhaṅge bhāvetvā ṭhitaṃ cittaṃ nāma phalacittaṃ,	193	
PA_tika-s03_05t:193_4	tasmā nibbattitalokuttarameva. Tampīti phalacittampi maggānantaratāya magganissitaṃ	193	
PA_tika-s03_05t:193_5	katvā missakameva kathetuṃ vaṭṭati “bodhāya saṃvattantī”ti vuttattā.	193	
PA_tika-s03_05t:194	9. Ekadhammasuttavaṇṇanā	19	
PA_tika-s03_05t:195	210. Saṃyojanasaṅkhātā vinibandhāti kāmarāgādisaṃyojanasaññitā bandhanā. Pariniṭṭhapetvā gahaṇāti gilitvā viya pariniṭṭhapetvā gahaṇākārā.	19	
PA_tika-s03_05t:196	10. Udāyisuttavaṇṇanā	19	
PA_tika-s03_05t:197_0	211. Bahukataṃ vuccati bahukāro bahumāno, natthi etassa bahukatanti abahukato, akatabahumāno.	197	
PA_tika-s03_05t:197_1	Dhammo uppajjamāno ukkujjanto viya nirujjhamāno avakujjanto viya hotīti vuttaṃ “ukkujjaṃ	197	
PA_tika-s03_05t:197_2	vuccati udayo, avakujjaṃ vayo”ti. Parivattentoti aniccātipi dukkhātipi anattātipi.	197	
PA_tika-s03_05t:197_3	“Eso hi te udāyi maggo paṭiladdho, yo te…pe… tathattāya upanessatī”ti pariyosāne	197	
PA_tika-s03_05t:197_4	bhagavato vacanañcettha sādhakaṃ daṭṭhabbaṃ. Tena tenākārena viharantanti yena sammasanākārena	197	
PA_tika-s03_05t:197_5	vipassanāvihārena viharantaṃ. Tathābhāvāyāti khīṇāsavabhāvapaccavekkhaṇāya. Tenāha	197	
PA_tika-s03_05t:197_6	– “khīṇā jātīti…pe… taṃ dassento evamāhā”ti.	197	
PA_tika-s03_05t:198	Udāyivaggavaṇṇanā niṭṭhitā.	19	
PA_tika-s03_05t:199	4. Nīvaraṇavaggo	19	
PA_tika-s03_05t:200	3-4. Upakkilesasuttādivaṇṇanā	20	
PA_tika-s03_05t:201_0	214-215. Na ca pabhāvantanti na ca pabhāsampannaṃ. Pabhijjanasabhāvanti tāpetvā tālane	201	
PA_tika-s03_05t:201_1	pabhaṅgutaṃ. Avasesaṃ lohanti vuttāvasesaṃ jātilohaṃ, vijātilohaṃ, kittimalohanti	201	
PA_tika-s03_05t:201_2	pabhedaṃ sabbampi lohaṃ. Uppajjituṃ appadānenāti ettha nanu lokiyakusalacittassapi	201	
PA_tika-s03_05t:201_3	suvisuddhassa uppajjituṃ appadānena upakkilesatāti? Saccametaṃ, yasmiṃ pana santāne	201	
PA_tika-s03_05t:201_4	nīvaraṇāni laddhapatiṭṭhāni, tattha mahaggatakusalassapi asambhavo, pageva lokuttarakusalassa,	201	
PA_tika-s03_05t:201_5	parittakusalaṃ pana yathāpaccayaṃ uppajjati. Nīvaraṇe hi vūpasante santāne uppattiyā	201	
PA_tika-s03_05t:201_6	aparisuddhaṃ hoti, upakkiliṭṭhaṃ nāma hoti, aparisuddhadīpakapallikavaṭṭhitelādisannissayo	201	
PA_tika-s03_05t:201_7	dīpo viya, apica nippariyāyato uppajjituṃ appadāneneva tesaṃ upakkilesatāti dassento	201	
PA_tika-s03_05t:201_8	“yadaggena hī”tiādimāha. Ārammaṇe vikkhittappattivasena cuṇṇavicuṇṇatā veditabbā.	201	
PA_tika-s03_05t:201_9	Na āvarantīti kusaladhamme uppajjituṃ appadānavasena na āvaranti, atha kho tesaṃ	201	
PA_tika-s03_05t:201_10	uppattiyā honti. Na paṭicchādentīti na vinandhanti. Catubhūmakacittassāti catutthabhūmakakusalacittassa	2011	
PA_tika-s03_05t:201_11	anupakkilesā, tehi akilissanato.	2011	
PA_tika-s03_05t:202	8. Āvaraṇanīvaraṇasuttavaṇṇanā	20	
PA_tika-s03_05t:203	219. Paññā dubbalā hoti, na balavatī paṭipakkhena upakkiliṭṭhabhāvato. Tenāha “mandā avisadā”ti.	20	
PA_tika-s03_05t:204_0	Pañca nīvaraṇā dūre honti āvaraṇābhāvato. Tameva pītinti sappāyadhammasavane uppannaṃ	204	
PA_tika-s03_05t:204_1	pītiṃ. Tassā tadā uppannākārasallakkhaṇena avijahanto punappunaṃ tassā nibbattanena.	204	
PA_tika-s03_05t:204_2	Tenāha “pañca nīvaraṇe vikkhambhetvā”ti. Idaṃ sandhāyāti ettake divasepi na vinassanti,	204	
PA_tika-s03_05t:204_3	sā dhammapīti laddhapaccayā hutvā visesāvahāti imamatthaṃ sandhāya etaṃ “imassa pañca	204	
PA_tika-s03_05t:204_4	nīvaraṇā tasmiṃ samaye na hontī”tiādi vuttaṃ. Pītipāmojjapakkhiyāti pītipāmojjapaccayā.	204	
PA_tika-s03_05t:204_5	Nassantīti nirodhapaccayavasena pavattanato nassanti. Sabhāgapaccayavasena puna uppajjantāpi…pe…	204	
PA_tika-s03_05t:204_6	vuccati kiccasādhanavasena pavattanato.	204	
PA_tika-s03_05t:205	9. Rukkhasuttavaṇṇanā	20	
PA_tika-s03_05t:206	220. Abhiruhanakāti samīparukkhe abhibhavitvā ruhanakā. Aṭṭhikacchakoti aṭṭhibahulakacchako. Kapithanasadisaphalattā kapitthanoti laddhanāmo.	20	
PA_tika-s03_05t:207	10. Nīvaraṇasuttavaṇṇanā	20	
PA_tika-s03_05t:208_0	221. Andhabhāvakaraṇā paññācakkhussa vibandhanato. Tathā hi te “acakkhukaraṇā paññānirodhikā”ti	208	
PA_tika-s03_05t:208_1	vuttā. Vihanati vibādhatīti vighāto, dukkhanti āha “vighātapakkhiyāti dukkhapakkhikā”ti.	208	
PA_tika-s03_05t:208_2	Nibbānatthāya na saṃvattantīti anibbānasaṃvattanikā. Missakabojjhaṅgāva kathitā pubbabhāgikānaṃ kathitattā.	208	
PA_tika-s03_05t:209	Nīvaraṇavaggavaṇṇanā niṭṭhitā.	20	
PA_tika-s03_05t:210	5. Cakkavattivaggo	21	
PA_tika-s03_05t:211	1. Vidhāsuttavaṇṇanā	21	
PA_tika-s03_05t:212	222. Vidhīyantīti vidhā, mānādibhāgā koṭṭhāsāti āha “tayo mānakoṭṭhāsā”ti. Tathā tathā vidahanatoti “seyyohamasmī”tiādinā tena tenākārena vidahanato ṭhapanato, ṭhapetabbato vā.	21	
PA_tika-s03_05t:213	2. Cakkavattisuttavaṇṇanā	21	
PA_tika-s03_05t:214_0	223. Sirisampattiyā rājati dippati sobhatīti rājā, dānapiyavacanaatthacariyāsamānattatāsaṅkhātehi	214	
PA_tika-s03_05t:214_1	catūhi saṅgahavatthūhi. Rañjetīti rameti. Abbhuggatāyāti udīritā nibbattito tattha	214	
PA_tika-s03_05t:214_2	tattha gacchanato. Cakkaṃ vattetīti cakkaratanaṃ pavatteti. Devaṭṭhānanti pūjanīyadevaṭṭhānaṃ.	214	
PA_tika-s03_05t:214_3	Cittīkataṭṭhenāti pūjanīyabhāvena. Aggho natthi cirakālasambhavapuññānubhāvasiddharatanasabbhāvato.	214	
PA_tika-s03_05t:214_4	Aññehi cakkavattino pariggahabhūtaratanehi. Loketi manussaloke. Tena tadaññalokaṃ	214	
PA_tika-s03_05t:214_5	nivatteti. Vijjamānaggahaṇena atītānāgataṃ nivatteti. Buddhā ca kadāci karahaci uppajjanti	214	
PA_tika-s03_05t:214_6	cakkavattinopi yebhuyyena tasmiṃyeva uppajjanatoti adhippāyo. Anomassāti alāmakassa	214	
PA_tika-s03_05t:214_7	ukkaṭṭhassa. Sesāni ratanāni.	214	
PA_tika-s03_05t:215_0	Tatrāti vākyopaññāsane nipāto, tasmiṃ pātubhāvavacane. “Ayutta”nti vatvā tattha adhippāyaṃ	215	
PA_tika-s03_05t:215_1	vivaranto “uppannaṃ hī”tiādimāha. Tehi ratanehi cakkavattananiyamāpekkhatāya cakkavattivacanassa.	215	
PA_tika-s03_05t:215_2	Niyamenāti ekantena. Vattabbataṃ āpajjati bhāvini bhūte viya upacāroti yathā – “agamā	215	
PA_tika-s03_05t:215_3	rājagahaṃ buddho”ti. Laddhanāmassāti cakkavattīti loke laddhasamaññassa patthanīyassa	215	
PA_tika-s03_05t:215_4	purisavisesassa. Mūluppattivacanatopīti “cakkavattissa pātubhāvā”ti etassa paṭhamuppattiyā	215	
PA_tika-s03_05t:215_5	vacanatopi. Idāni tamatthaṃ vivaranto “yo hī”tiādimāha. Yo hi cakkavattirājā, tassa	215	
PA_tika-s03_05t:215_6	uppattiyā cakkaratanassa uppajjanato cakkavattīti evaṃ nāmaṃ uppajjati. “Cakkaṃ vattessatī”ti	215	
PA_tika-s03_05t:215_7	idaṃ pana niyāmaṃ anapekkhitvā tassa uppajjatīti ratanānuppattiṃ gahetvā vuttanayato	215	
PA_tika-s03_05t:215_8	saññā uppajjati “cakkavattī”ti. Ekamevāti cakkaratanameva paṭhamaṃ pātubhavati. Yasmiṃ	215	
PA_tika-s03_05t:215_9	bhūte rañño cakkavattisamaññā, atha pacchā ratanāni pātubhavantīti bahūnaṃ pātubhāvaṃ	215	
PA_tika-s03_05t:215_10	upādāya bahulavacanatopi etaṃ “cakkavattissa pātubhāvā ratanānaṃ pātubhāvo”ti vuttaṃ.	2151	
PA_tika-s03_05t:215_11	Ayaṃ hetukattusaññito atthabhedo. Pātubhāvāti pātubhāvato. Puññasambhāro bhinnasantānatāya	2151	
PA_tika-s03_05t:215_12	ratanānampi pariyāyena upanissayahetūti vuttaṃ. Yuttamevetaṃ yathāvuttayuttiyuttattā.	2151	
PA_tika-s03_05t:216_0	Vattabbabhūto adhippāyo etassa atthīti adhippāyo, atthaniddeso, saṅkhepato adhippāyo	216	
PA_tika-s03_05t:216_1	saṅkhepādhippāyo. Cakkaratanānubhāvena cakkavattissariyassa sijjhanato “dātuṃ samatthassā”ti	216	
PA_tika-s03_05t:216_2	vuttaṃ. Yojanappamāṇe padese pavattattā yojanappamāṇaṃ andhakāraṃ. Atidīghātirassatādiṃ	216	
PA_tika-s03_05t:216_3	chabbidhaṃ dosaṃ vivajjetvā ṭhitassāti vacanaseso.	216	
PA_tika-s03_05t:217_0	Sabbesaṃ catubhūmakadhammānaṃ purecaraṃ kusalānaṃ dhammānaṃ gatiyo samanvesanavasena	217	
PA_tika-s03_05t:217_1	pavattanato. Buddhādīhipi appahānīyatāya mahantadhammasabhāvattā dhammakāye ca jeṭṭhakaṭṭhena	217	
PA_tika-s03_05t:217_2	dhammakāyūpapannaṃ. Paññāpāsādatāya cassa uparigataṭṭhena accuggataṃ. Vitthataṭṭhena	217	
PA_tika-s03_05t:217_3	vipulaṃ. Mahantatāya mahantaṃ. Anādikālabhāvitassa kilesasantānassa khaṇeneva viddhaṃsanato	217	
PA_tika-s03_05t:217_4	sīghaṃ lahu javanti pariyāyā. Bojjhaṅgadhammapariyāpannattā hi vuttaṃ “ekanta-kusalattā”ti.	217	
PA_tika-s03_05t:217_5	Sampayuttavasena pītiyā ālokaviddhaṃsanabhāvavasenāti vuttaṃ “sahajātapaccayādī”tiādi.	217	
PA_tika-s03_05t:217_6	Sabbasaṅgāhikadhammaparicchedoti catubhūmakattā sabbasaṅgāhako bojjhaṅgadhammaparicchedo kathito.	217	
PA_tika-s03_05t:218	4-10. Duppaññasuttādivaṇṇanā	21	
PA_tika-s03_05t:219	225-231. Eḷaṃ vuccati doso, eḷena mūgo viyāti eḷamūgoti imamatthaṃ dassento “mukhena vāca”ntiādimāha.	21	
PA_tika-s03_05t:220	Cakkavattivaggavaṇṇanā niṭṭhitā.	22	
PA_tika-s03_05t:221	6. Sākacchavaggo	22	
PA_tika-s03_05t:222	1. Āhārasuttavaṇṇanā	22	
PA_tika-s03_05t:223_0	232. Purimanayatoti “satisambojjhaṅgaṭṭhānīyānaṃ dhammāna”ntiādinā āgatanayato. Evanti	223	
PA_tika-s03_05t:223_1	idāni vuccamānākārena. Sati ca sampajaññañca satisampajaññaṃ. Satipadhānaṃ vā abhikkantādīsu	223	
PA_tika-s03_05t:223_2	satthakabhāvapariggaṇhakañāṇaṃ satisampajaññaṃ. Taṃ sabbattha satokārībhāvāvahattā	223	
PA_tika-s03_05t:223_3	satisambojjhaṅgassa uppādāya saṃvattati. Yathā ca paccanīkadhammappahānaṃ anurūpadhammadesanā	223	
PA_tika-s03_05t:223_4	ca anuppannānaṃ kusalānaṃ dhammānaṃ uppādāya hoti, evaṃ satirahitapuggalavajjanā	223	
PA_tika-s03_05t:223_5	satokārīpuggalasevanā ca tattha ca yuttapayuttatā satisambojjhaṅgassa uppādāya hotīti	223	
PA_tika-s03_05t:223_6	imamatthaṃ dasseti “satisampajañña”ntiādinā. Arahattamaggena bhāvanāpāripūrī hoti.	223	
PA_tika-s03_05t:223_7	Tathā hi arahāva “sativepullappatto”ti vuccati.	223	
PA_tika-s03_05t:224_0	Dhammānaṃ, dhammesu vā vicayo, so eva heṭṭhā vuttanayena sambojjhaṅgo, tassa dhammavicayasambojjhaṅgassa.	224	
PA_tika-s03_05t:224_1	Paripucchakatāti ācariyaṃ payirupāsitvā pañcapi nikāye sahaṭṭhakathāya pariyogāhetvā	224	
PA_tika-s03_05t:224_2	yaṃ yaṃ tattha gaṇṭhiṭṭhānaṃ, tassa tassa “idaṃ, bhante, kathaṃ imassa ko attho”ti	224	
PA_tika-s03_05t:224_3	evaṃ khandhādīsu atthapucchakabhāvo. Tenāha “khandha…pe… bahulatā”ti.	224	
PA_tika-s03_05t:225_0	Vatthuvisadakiriyāti cittacetasikānaṃ pavattiṭṭhānabhāvato sarīraṃ tappaṭibaddhāni	225	
PA_tika-s03_05t:225_1	ca cīvarādīni idha “vatthūnī”ti adhippetāni, tāni yathā cittassa sukhāvahāni honti,	225	
PA_tika-s03_05t:225_2	tathā karaṇaṃ tesaṃ visadabhāvakaraṇaṃ. Tena vuttaṃ “ajjhattikabāhirāna”ntiādi. Ussannadosanti	225	
PA_tika-s03_05t:225_3	vātādiussannadosaṃ. Sedamalamakkhitanti sedena ceva jallikāsaṅkhātena sarīramalena	225	
PA_tika-s03_05t:225_4	ca makkhitaṃ. Ca-saddena aññampi sarīrassa ca cittassa ca pīḷāvahaṃ saṅgaṇhāti. Senāsanaṃ	225	
PA_tika-s03_05t:225_5	vāti vā-saddena pattādīnaṃ saṅgaho daṭṭhabbo. Avisade sati, visayabhūte vā. Kathaṃ	225	
PA_tika-s03_05t:225_6	bhāvanamanuyuttassa tāni visayoti? Antarantarā pavattanakacittuppādavasena evaṃ vuttaṃ.	225	
PA_tika-s03_05t:225_7	Te hi cittuppādā cittekaggatāya ijjhantiyāpi aparisuddhabhāvāya saṃvattanti. Cittacetasikesu	225	
PA_tika-s03_05t:225_8	nissayādipaccayabhūtesu. Ñāṇampīti pi-saddo sampiṇḍane. Tena na kevalaṃ taṃ vatthuyeva,	225	
PA_tika-s03_05t:225_9	atha kho tasmiṃ aparisuddhe ñāṇampi aparisuddhaṃ hotīti nissayāparisuddhiyā nissitāparisuddhi	225	
PA_tika-s03_05t:225_10	viya visayassa aparisuddhatāya visayīnaṃ aparisuddhiṃ dasseti anvayato byatirekato ca.	2251	
PA_tika-s03_05t:226_0	Samabhāvakaraṇaṃ kiccato anūnādhikabhāvakaraṇaṃ. Yathāpaccayaṃ saddheyyavatthusmiṃ	226	
PA_tika-s03_05t:226_1	adhimokkhakiccassa paṭutarabhāvena paññāya avisadatāya vīriyādīnañca anubalappadānasithilatādinā	226	
PA_tika-s03_05t:226_2	saddhindriyaṃ balavaṃ hoti. Tenāha “itarāni mandānī”ti. Tatoti tasmā saddhindriyassa	226	
PA_tika-s03_05t:226_3	balavabhāvato itaresañca mandattā. Kosajjapakkhe patituṃ adatvā sampayuttadhammānaṃ	226	
PA_tika-s03_05t:226_4	paggaṇhanaṃ anubalappadānaṃ paggaho, paggahakiccaṃ kātuṃ na sakkotīti sambandhitabbaṃ.	226	
PA_tika-s03_05t:226_5	Ārammaṇaṃ upagantvā ṭhānaṃ, anissajjanaṃ vā upaṭṭhānaṃ, vikkhepapaṭipakkho. Yena	226	
PA_tika-s03_05t:226_6	vā sampayuttā avikkhittā honti, so avikkhepo. Rūpagataṃ viya cakkhunā yena yāthāvato	226	
PA_tika-s03_05t:226_7	visayasabhāvaṃ passati, taṃ dassanakiccaṃ kātuṃ na sakkoti balavatā saddhindriyena	226	
PA_tika-s03_05t:226_8	abhibhūtattā. Sahajātadhammesu hi indaṭṭhaṃ karontānaṃ saha pavattamānānaṃ dhammānaṃ	226	
PA_tika-s03_05t:226_9	ekarasatāvaseneva atthasiddhi, na aññathā. Tasmāti vuttamevatthaṃ kāraṇabhāvena paccāmasati.	226	
PA_tika-s03_05t:226_10	Tanti saddhindriyaṃ.	2261	
PA_tika-s03_05t:227_0	Dhammasabhāvapaccavekkhaṇenāti yassa saddheyyavatthuno uḷāratādiguṇe adhimuccanassa	227	
PA_tika-s03_05t:227_1	sātisayappavattiyā saddhindriyaṃ balavaṃ jātaṃ, tassa paccayapaccayuppannatādivibhāgato	227	
PA_tika-s03_05t:227_2	yāthāvato vīmaṃsanena. Evañhi evaṃdhammatānayena sabhāvasarasato pariggayhamāne savipphāro	227	
PA_tika-s03_05t:227_3	adhimokkho na hoti – “ayaṃ imesaṃ dhammānaṃ sabhāvo”ti paññābyāpārassa sātisayattā.	227	
PA_tika-s03_05t:227_4	Dhuriyadhammesu hi yathā saddhāya balavabhāve paññāya mandabhāvo hoti, evaṃ paññāya	227	
PA_tika-s03_05t:227_5	balavabhāve saddhāya mandabhāvo hoti. Tena vuttaṃ – “taṃ dhammasabhāvapaccavekkhaṇena…pe…	227	
PA_tika-s03_05t:227_6	hāpetabba”nti. Tathā amanasikaraṇenāti yenākārena bhāvanamanuyuñjantassa saddhindriyaṃ	227	
PA_tika-s03_05t:227_7	balavaṃ jātaṃ, tenākārena bhāvanaṃ nānuyuñjanenāti vuttaṃ hoti. Idha duvidhena saddhindriyassa	227	
PA_tika-s03_05t:227_8	balavabhāvo attano vā paccayavisesena kiccuttariyato vīriyādīnaṃ vā mandakiccatāya.	227	
PA_tika-s03_05t:227_9	Tattha paṭhamavikappe hāpanavidhi dassito, dutiyavikappe pana yathā manasikaroto	227	
PA_tika-s03_05t:227_10	vīriyādīnaṃ mandakiccatāya saddhindriyaṃ balavaṃ jātaṃ, tathā amanasikārena vīriyādīnaṃ	2271	
PA_tika-s03_05t:227_11	paṭutarabhāvāvahena manasikārena saddhindriyaṃ tehi samataṃ karontena hāpetabbaṃ.	2271	
PA_tika-s03_05t:227_12	Iminā nayena sesindriyesupi hāpanavidhi veditabbo.	2271	
PA_tika-s03_05t:228_0	Vakkalittheravatthūti so hi āyasmā saddhādhimutto tattha ca katādhikāro satthu rūpakāyadassane	228	
PA_tika-s03_05t:228_1	pasuto eva hutvā viharanto satthārā – “kiṃ te, vakkali, iminā pūtikāyena diṭṭhena,	228	
PA_tika-s03_05t:228_2	yo kho, vakkali, dhammaṃ passati, so maṃ passatī”tiādinā ovadiyamāno kammaṭṭhāne	228	
PA_tika-s03_05t:228_3	niyojitopi taṃ ananuyuñjanto paṇāmito attānaṃ vinipātetuṃ papātaṭṭhānaṃ abhiruhi.	228	
PA_tika-s03_05t:228_4	Atha naṃ satthā yathānisinnova obhāsavissajjanena attānaṃ dassetvā –	228	
PA_tika-s03_05t:229	“Pāmojjabahulo bhikkhu, pasanno buddhasāsane;	22	
PA_tika-s03_05t:230	Adhigacche padaṃ santaṃ, saṅkhārūpasamaṃ sukha”nti. –	23	
PA_tika-s03_05t:231_0	Gāthaṃ vatvā “ehi, vakkalī”ti āha. So tena vacanena amateneva abhisitto haṭṭhatuṭṭho	231	
PA_tika-s03_05t:231_1	hutvā vipassanaṃ paṭṭhapesi, saddhāya bahulabhāvato vipassanāvīthiṃ nārohati. Taṃ	231	
PA_tika-s03_05t:231_2	ñatvā bhagavā indriyasamattapaṭipādanāya kammaṭṭhānaṃ sodhetvā adāsi. So satthārā	231	
PA_tika-s03_05t:231_3	dinnanayena vipassanaṃ ussukkāpetvā maggapaṭipāṭiyā arahattaṃ pāpuṇi. Tena vuttaṃ	231	
PA_tika-s03_05t:231_4	– “vakkalittheravatthu cettha nidassana”nti. Etthāti saddhindriyassa adhimattabhāve	231	
PA_tika-s03_05t:231_5	sesindriyānaṃ sakiccākaraṇe.	231	
PA_tika-s03_05t:232_0	Itarakiccabhedanti upaṭṭhānādikiccavisesaṃ. Passaddhādīti ādi-saddena samādhiupekkhāsambojjhaṅgānaṃ	232	
PA_tika-s03_05t:232_1	saṅgaho daṭṭhabbo. Hāpetabbanti yathā saddhindriyassa balavabhāvo dhammasabhāvapaccavekkhaṇena	232	
PA_tika-s03_05t:232_2	hāyati, evaṃ vīriyindriyassa adhimattatā passaddhiyādibhāvanāya hāyati samādhipakkhikattā	232	
PA_tika-s03_05t:232_3	tassā. Tathā hi samādhindriyassa adhimattataṃ kosajjapātato rakkhantī vīriyādibhāvanā	232	
PA_tika-s03_05t:232_4	viya vīriyindriyassa adhimattataṃ uddhaccapātato rakkhantī ekaṃsato hāpeti. Tena	232	
PA_tika-s03_05t:232_5	vuttaṃ “passaddhādibhāvanāya hāpetabba”nti. Soṇattherassa vatthūti sukumārasoṇattherassa	232	
PA_tika-s03_05t:232_6	vatthu. So hi āyasmāpi satthu santikā kammaṭṭhānaṃ gahetvā sītavane viharanto – “mama	232	
PA_tika-s03_05t:232_7	sarīraṃ sukhumālaṃ, na ca sakkā sukheneva sukhaṃ adhigantuṃ, kāyaṃ kilametvāpi samaṇadhammo	232	
PA_tika-s03_05t:232_8	kātabbo”ti ṭhānacaṅkamanameva adhiṭṭhāya padhānamanuyuñjanto pādatalesu phoṭesu uṭṭhitesupi	232	
PA_tika-s03_05t:232_9	vedanaṃ ajjhupekkhitvā daḷhavīriyaṃ karonto accāraddhavīriyatāya visesaṃ pavattetuṃ	232	
PA_tika-s03_05t:232_10	nāsakkhi. Satthā tattha gantvā vīṇopamovādena ovaditvā vīriyasamatāyojanavidhiṃ dassento	2321	
PA_tika-s03_05t:232_11	kammaṭṭhānaṃ sodhetvā gijjhakūṭaṃ gato. Theropi satthārā dinnanayena vīriyasamataṃ	2321	
PA_tika-s03_05t:232_12	yājetvā bhāvento vipassanaṃ ussukkāpetvā arahatteva patiṭṭhāsi. Tena vuttaṃ “soṇattherassa	2321	
PA_tika-s03_05t:232_13	vatthu dassetabba”nti. Sesesupīti satisamādhipaññindriyesupi.	2321	
PA_tika-s03_05t:233_0	Samatanti saddhāpaññānaṃ aññamaññaṃ anūnādhikabhāvaṃ, tathā samādhivīriyānañca. Yathā	233	
PA_tika-s03_05t:233_1	hi saddhāpaññānaṃ visuṃ visuṃ dhuriyadhammabhūtānaṃ kiccato aññamaññanātivattanaṃ	233	
PA_tika-s03_05t:233_2	visesato icchitabbaṃ. Yato tesaṃ samadhuratāya appanā sampajjati, evaṃ samādhivīriyānaṃ	233	
PA_tika-s03_05t:233_3	kosajjuddhaccapakkhikānaṃ samatāya sati aññamaññupatthambhanato sampayuttadhammānaṃ	233	
PA_tika-s03_05t:233_4	antadvayapātābhāvena sammadeva appanā ijjhatīti. Balavasaddhotiādi vuttasseva atthassa	233	
PA_tika-s03_05t:233_5	byatirekamukhena samatthanaṃ. Tassattho – yo balavatiyā saddhāya samannāgato avisadañāṇo,	233	
PA_tika-s03_05t:233_6	so mudhappasanno hoti, na aveccappasanno. Tathā hi so avatthusmiṃ pasīdati, seyyathāpi	233	
PA_tika-s03_05t:233_7	titthiyasāvakā. Kerāṭikapakkhanti sāṭheyyapakkhaṃ bhajati. Saddhāhīnāya paññāya atidhāvanto	233	
PA_tika-s03_05t:233_8	“deyyavatthupariccāgena vinā cittuppādamattenapi dānamayaṃ puññaṃ hotī”tiādīni parikappeti	233	
PA_tika-s03_05t:233_9	hetupatirūpakehi vañcito, evaṃbhūto ca lūkhatakkaviluttacitto paṇḍitānaṃ vacanaṃ	233	
PA_tika-s03_05t:233_10	nādiyati, saññattiṃ na gacchati. Tenāha “bhesajjasamuṭṭhito viya rogo atekiccho hotī”ti.	2331	
PA_tika-s03_05t:233_11	Yathā cettha saddhāpaññānaṃ aññamaññaṃ samabhāvo atthāvaho, visamabhāvo anatthāvaho,	2331	
PA_tika-s03_05t:233_12	evaṃ samādhivīriyānaṃ aññamaññaṃ samabhāvo atthāvaho, itaro anatthāvaho, tathā samabhāvo	2331	
PA_tika-s03_05t:233_13	avikkhepāvaho, itaro vikkhepāvaho. Kosajjaṃ abhibhavati, tena appanaṃ na pāpuṇātīti	2331	
PA_tika-s03_05t:233_14	adhippāyo. Esa nayo uddhaccaṃ abhibhavatīti etthāpi. Tadubhayanti saddhāpaññādvayaṃ	2331	
PA_tika-s03_05t:233_15	samādhivīriyadvayañca. Samaṃ kātabbanti samataṃ kātabbaṃ.	2331	
PA_tika-s03_05t:234_0	Samādhikammikassāti samathakammaṭṭhānikassa. Evanti evaṃ sante, saddhāya thokaṃ balavabhāve	234	
PA_tika-s03_05t:234_1	satīti attho. Saddahantoti “pathavī pathavīti manasikāramattena kathaṃ jhānuppattī”ti	234	
PA_tika-s03_05t:234_2	acintetvā “addhā sambuddhena vuttavidhi ijjhatī”ti saddahanto saddhaṃ janento. Okappentoti	234	
PA_tika-s03_05t:234_3	ārammaṇaṃ anupavisitvā viya adhimuccanavasena avakappento pakkhandanto. Ekaggatā	234	
PA_tika-s03_05t:234_4	balavatī vaṭṭati samādhipadhānattā jhānassa. Ubhinnanti samādhipaññānaṃ. Samādhikammikassa	234	
PA_tika-s03_05t:234_5	samādhino adhimattatāya paññāya adhimattatāpi icchitabbāti āha “samatāyapī”ti, samabhāvenāpīti	234	
PA_tika-s03_05t:234_6	attho. Appanāti lokiyaappanā. Tathā hi “hotiyevā”ti sāsaṅkaṃ vadati, lokuttarappanā	234	
PA_tika-s03_05t:234_7	pana tesaṃ samabhāveneva icchitā. Yathāha “samathavipassanaṃ yuganaddhaṃ bhāvetī”ti.	234	
PA_tika-s03_05t:234_8	Yadi visesato saddhāpaññānaṃ samādhivīriyānañca samānataṃ icchati, kathaṃ satīti	234	
PA_tika-s03_05t:234_9	āha – “sati pana sabbattha balavatī vaṭṭatī”ti. Sabbatthāti līnuddhaccapakkhikesu	234	
PA_tika-s03_05t:234_10	pañcindriyesu. Uddhaccapakkhikekadese gaṇhanto “saddhāvīriyapaññāna”nti āha. Aññathā	2341	
PA_tika-s03_05t:234_11	pīti ca gahetabbā siyā. Tathā hi “kosajjapakkhikena samādhinā”icceva vuttaṃ, na ca	2341	
PA_tika-s03_05t:234_12	“passaddhisamādhiupekkhāhī”ti. Sāti sati. Sabbesu rājakammesu niyuttoti sabbakammiko.	2341	
PA_tika-s03_05t:234_13	Tenāti yena kāraṇena sabbattha icchitabbā, tena āha aṭṭhakathāyaṃ. Sabbattha niyuttā	2341	
PA_tika-s03_05t:234_14	sabbatthikā, sabbena vā līnuddhaccapakkhikena bojjhaṅgena atthetabbā sabbatthiyā,	2341	
PA_tika-s03_05t:234_15	sabbatthiyāva sabbatthikā. Cittanti kusalacittaṃ. Tassa hi satipaṭisaraṇaṃ parāyaṇaṃ	2341	
PA_tika-s03_05t:234_16	appattassa pattiyā anadhigatassa adhigamāya. Tenāha – “ārakkhapaccupaṭṭhānā”tiādi.	2341	
PA_tika-s03_05t:235_0	Khandhādibhede anogāḷhapaññānanti pariyattibāhusaccavasenapi khandhāyatanādīsu appatiṭṭhitabuddhīnaṃ.	235	
PA_tika-s03_05t:235_1	Bahussutasevanā hi sutamayañāṇāvahā. Taruṇavipassanāsamaṅgīpi bhāvanāmayañāṇe ṭhitattā	235	
PA_tika-s03_05t:235_2	ekaṃsato paññavā eva nāma hotīti āha – “samapaññāsa…pe… puggalasevanā”ti. Ñeyyadhammassa	235	
PA_tika-s03_05t:235_3	gambhīrabhāvavasena tapparicchedakañāṇassa gambhīrabhāvagahaṇanti āha – “gambhīresu	235	
PA_tika-s03_05t:235_4	khandhādīsu pavattāya gambhīrapaññāyā”ti. Tañhi ñeyyaṃ tādisāya paññāya caritabbato	235	
PA_tika-s03_05t:235_5	gambhīrañāṇacariyaṃ, tassā vā paññāya tattha pabhedato pavatti gambhīrañāṇacariyā,	235	
PA_tika-s03_05t:235_6	tassā paccavekkhaṇāti āha “gambhīrapaññāya pabhedapaccavekkhaṇā”ti. Yathā sativepullappatto	235	
PA_tika-s03_05t:235_7	nāma arahā eva, evaṃ so eva paññāvepullappattopīti āha “arahattamaggena bhāvanāpāripūrī	235	
PA_tika-s03_05t:235_8	hotī”ti. Vīriyādīsupi eseva nayoti.	235	
PA_tika-s03_05t:236_0	“Tattaṃ ayokhilaṃ hatthe gamentī”tiādinā vuttapañcavidhabandhanakammakāraṇā niraye	236	
PA_tika-s03_05t:236_1	nibbattasattassa sabbapaṭhamaṃ karontīti devadūtasuttādīsu, tassā ādito vuttattā	236	
PA_tika-s03_05t:236_2	ca āha – “pañcavidhabandhanakammakāraṇato paṭṭhāyā”ti. Sakaṭavahanādikāleti ādi-saddena	236	
PA_tika-s03_05t:236_3	tadaññamanussehi tiracchānehi ca vibādhanīyakālaṃ saṅgaṇhāti. Ekaṃ buddhantaranti	236	
PA_tika-s03_05t:236_4	idaṃ aparāparaṃ petesu eva uppajjanakasattavasena vuttaṃ, ekaccānaṃ vā petānaṃ, ekaccatiracchānānaṃ	236	
PA_tika-s03_05t:236_5	viya tathā dīghāyukatāpi siyāti tathā vuttaṃ. Tathā hi kālo nāgarājā catunnaṃ buddhānaṃ rūpadassāvī.	236	
PA_tika-s03_05t:237_0	Evaṃ ānisaṃsadassāvinoti “vīriyāyatto eva sakalalokiyalokuttaravisesādhigamo”ti evaṃ	237	
PA_tika-s03_05t:237_1	ānisaṃsadassanasīlassa. Gamanavīthinti sapubbabhāgaṃ nibbānagāminiṃ paṭipadaṃ. Saha	237	
PA_tika-s03_05t:237_2	vipassanāya ariyamaggapaṭipāṭi, sattavisuddhiparamparā vā. Sā hi vaṭṭato niyyānāya	237	
PA_tika-s03_05t:237_3	gantabbā paṭipadāti katvā gamanavīthi nāma.	237	
PA_tika-s03_05t:238_0	Kāyadaḷhībahuloti kāyassa posanapasuto. Piṇḍanti raṭṭhapiṇḍaṃ. Paccayadāyakānaṃ attani	238	
PA_tika-s03_05t:238_1	kārassa attano sammāpaṭipattiyā mahapphalabhāvassa karaṇena piṇḍāya bhikkhāya paṭipūjanā	238	
PA_tika-s03_05t:238_2	piṇḍāpacāyanā. Nīharantoti pattatthavikato nīharanto. Taṃ saddaṃ sutvāti taṃ upāsikāya	238	
PA_tika-s03_05t:238_3	vacanaṃ paṇṇasāladvāre ṭhitova pañcābhiññatāya dibbasotena sutvāti vadanti. Manussasampatti,	238	
PA_tika-s03_05t:238_4	dibbasampatti, ante nibbānasampattīti tisso sampattiyo. Sitaṃ karontovāti “akiccheneva	238	
PA_tika-s03_05t:238_5	mayā vaṭṭadukkhaṃ samatikkanta”nti paccavekkhaṇāvasāne sañjātapāmojjavasena sitaṃ karonto eva.	238	
PA_tika-s03_05t:239_0	Alasānaṃ bhāvanāya nāmamattampi ajānantānaṃ kāyassa posanabahulānaṃ yāvadatthaṃ paribhuñjitvā	239	
PA_tika-s03_05t:239_1	seyyasukhādiṃ anuyuñjantānaṃ tiracchānakathikānaṃ dūratova vajjanaṃ kusītapuggalaparivajjanā.	239	
PA_tika-s03_05t:239_2	“Divasaṃ caṅkamena nisajjāyā”tiādinā bhāvanārambhavasena āraddhavīriyānaṃ daḷhaparakkamānaṃ	239	
PA_tika-s03_05t:239_3	kālenakālaṃ upasaṅkamanā āraddhavīriyapuggalasevanā. Tenāha “kucchiṃ pūretvā”tiādi.	239	
PA_tika-s03_05t:240_0	Visuddhimagge pana “jātimahattapaccavekkhaṇā, sabrahmacārimahattapaccavekkhaṇā”ti	240	
PA_tika-s03_05t:240_1	idaṃ dvayaṃ na gahitaṃ, “thinamiddhavinodanatā, sammappadhānapaccavekkhaṇā”ti idaṃ	240	
PA_tika-s03_05t:240_2	dvayaṃ gahitaṃ. Tattha ānisaṃsadassāvitāya eva sammappadhānapaccavekkhaṇā gahitā	240	
PA_tika-s03_05t:240_3	lokiyalokuttaravisesādhigamassa vīriyāyattatādassanabhāvato. Thinamiddhavinodanaṃ	240	
PA_tika-s03_05t:240_4	tadadhimuttatāya gahitaṃ, vīriyuppādane yuttapayuttassa thinamiddhavinodanaṃ atthato	240	
PA_tika-s03_05t:240_5	siddhameva. Tattha thinamiddhavinodanaṃ kusītapuggalaparivajjana-āraddhavīriyapuggala-sevana-	240	
PA_tika-s03_05t:240_6	tadadhimuttatāpaṭipakkhavidhamana-paccayūpasaṃhāravasena, apāyabhayapaccavekkhaṇādayo	240	
PA_tika-s03_05t:240_7	samuttejanavasena vīriyasambojjhaṅgassa uppādakāti daṭṭhabbā.	240	
PA_tika-s03_05t:241_0	Buddhānussatiyā upacārasamādhiniṭṭhattā vuttaṃ “yāva upacārā”ti. Sakalasarīraṃ pharamānoti	241	
PA_tika-s03_05t:241_1	pītisamuṭṭhānehi paṇītarūpehi sakalasarīraṃ pharamāno. Dhammasaṅghaguṇe anussarantassapi	241	
PA_tika-s03_05t:241_2	yāva upacārā sakalasarīraṃ pharamāno pītisambojjhaṅgo uppajjatīti yojanā. Evaṃ sesaanussatīsu	241	
PA_tika-s03_05t:241_3	pasādanīyasuttantapaccavekkhaṇāya ca yojetabbaṃ tassāpi vimuttāyatanabhāvena taggatikattā.	241	
PA_tika-s03_05t:241_4	Evarūpe kāleti dubbhikkhabhayādīsūti vuttakāle. Samāpattiyā…pe… na samudācarantīti	241	
PA_tika-s03_05t:241_5	idaṃ upasamānussatiyā vasena vuttaṃ. Saṅkhārānañhi sappadesavūpasamepi nippadesavūpasame	241	
PA_tika-s03_05t:241_6	viya tattha sapaññāya pavattanato bhāvanāmanasikāro kilesavikkhambhanasamattho hutvā	241	
PA_tika-s03_05t:241_7	upacārasamādhiṃ āvahanto tathārūpapītisomanassasamannāgato pītisambojjhaṅgassa uppādāya	241	
PA_tika-s03_05t:241_8	hotīti. Pasādanīyesu ṭhānesu pasādasinehābhāvena saṃsūcitahadayatā lūkhatā. Sā ca	241	
PA_tika-s03_05t:241_9	tattha ādaragāravākaraṇena viññāyatīti āha “asakkaccakiriyāya saṃsūcitalūkhabhāve”ti.	241	
PA_tika-s03_05t:242_0	Kāyacittadarathavūpasamalakkhaṇā passaddhi eva yathāvuttabodhiaṅgabhūto passaddhisambojjhaṅgo,	242	
PA_tika-s03_05t:242_1	tassa passaddhisambojjhaṅgassa. Paṇītabhojanasevanatāti paṇītasappāyabhojanasevanatā.	242	
PA_tika-s03_05t:242_2	Utuiriyāpathasukhaggahaṇehi sappāyautuiriyāpathaṃ gahitanti daṭṭhabbaṃ. Tañhi tividhampi	242	
PA_tika-s03_05t:242_3	sappāyaṃ seviyamānaṃ kāyassa kallatāpādanavasena cittassa kallataṃ āvahantaṃ duvidhāyapi	242	
PA_tika-s03_05t:242_4	passaddhiyā kāraṇaṃ hoti. Sattesu labbhamānaṃ sukhadukkhaṃ ahetukanti ayameko anto,	242	
PA_tika-s03_05t:242_5	issarādivisamahetukanti ayaṃ dutiyo, ete ubho ante anupagamma yathāsakaṃ kammunā	242	
PA_tika-s03_05t:242_6	hotīti ayaṃ majjhimā paṭipatti. Majjhatto payogo yassa so majjhattapayogo, tassa	242	
PA_tika-s03_05t:242_7	bhāvo majjhattapayogatā. Ayañhi pahānasāraddhakāyatā-saṅkhātapassaddhakāyatāya kāraṇaṃ	242	
PA_tika-s03_05t:242_8	hontī passaddhidvayaṃ āvahati. Eteneva sāraddhakāyapuggalaparivajjana-passaddhakāyapuggalasevanānaṃ	242	
PA_tika-s03_05t:242_9	tadāvahanatā saṃvaṇṇitāti daṭṭhabbaṃ.	242	
PA_tika-s03_05t:243	Vatthuvisadakiriyā indriyasamattapaṭipādanā ca “paññāvahā”ti vuttā. Samathāvahāpi tā honti samathāvahabhāveneva paññāvahattāti vuttaṃ “vatthuvisada…pe… veditabbā”ti.	24	
PA_tika-s03_05t:244_0	Karaṇakosallabhāvanākosallānaṃ nānantariyabhāvato rakkhaṇakosallassa ca taṃmūlakattā	244	
PA_tika-s03_05t:244_1	“nimittakusalatā nāma kasiṇanimittassa uggahaṇakusalatā”icceva vuttaṃ. Atisithilavīriyatādīhīti	244	
PA_tika-s03_05t:244_2	ādi-saddena paññāpayogamandataṃ appamādavekallañca saṅgaṇhāti. Tassa paggaṇhananti	244	
PA_tika-s03_05t:244_3	tassa līnassa cittassa dhammavicayasambojjhaṅgādisamuṭṭhāpanena layāpattito samuṭṭhāpanaṃ.	244	
PA_tika-s03_05t:244_4	Vuttañhetaṃ bhagavatā –	244	
PA_tika-s03_05t:245_0	“Yasmiñca kho, bhikkhave, samaye līnaṃ cittaṃ hoti, kālo tasmiṃ samaye dhammavicayasambojjhaṅgassa	245	
PA_tika-s03_05t:245_1	bhāvanāya, kālo vīriyasambojjhaṅgassa bhāvanāya, kālo pītisambojjhaṅgassa bhāvanāya.	245	
PA_tika-s03_05t:245_2	Taṃ kissa hetu? Līnaṃ, bhikkhave, cittaṃ, taṃ etehi dhammehi susamuṭṭhāpayaṃ hoti.	245	
PA_tika-s03_05t:245_3	Seyyathāpi, bhikkhave, puriso parittaṃ aggiṃ ujjāletukāmo assa, so tattha sukkhāni	245	
PA_tika-s03_05t:245_4	ceva tiṇāni pakkhipeyya, sukkhāni gomayāni pakkhipeyya, sukkhāni kaṭṭhāni pakkhipeyya,	245	
PA_tika-s03_05t:245_5	mukhavātañca dadeyya, na ca paṃsukena okireyya, bhabbo nu kho so puriso parittaṃ	245	
PA_tika-s03_05t:245_6	aggiṃ ujjāletunti. Evaṃ, bhante”ti.	245	
PA_tika-s03_05t:246	Ettha ca yathāsakaṃ āhāravasena dhammavicayasambojjhaṅgādīnaṃ bhāvanā samuṭṭhāpanāti veditabbā, sā anantaraṃ vibhāvitā eva.	24	
PA_tika-s03_05t:247_0	Accāraddhavīriyatādīhīti ādi-saddena paññāpayogabalavataṃ pamoduppilāvanañca saṅgaṇhāti.	247	
PA_tika-s03_05t:247_1	Tassa niggaṇhananti tassa uddhatassa cittassa samādhisambojjhaṅgādisamuṭṭhāpanena	247	
PA_tika-s03_05t:247_2	uddhatāpattito nisedhanaṃ. Vuttampi cetaṃ bhagavatā –	247	
PA_tika-s03_05t:248_0	“Yasmiñca kho, bhikkhave, samaye uddhataṃ cittaṃ hoti, kālo tasmiṃ samaye passaddhisambojjhaṅgassa	248	
PA_tika-s03_05t:248_1	bhāvanāya, kālo samādhisambojjhaṅgassa bhāvanāya, kālo upekkhāsambojjhaṅgassa bhāvanāya.	248	
PA_tika-s03_05t:248_2	Taṃ kissa hetu? Uddhataṃ, bhikkhave, cittaṃ, taṃ etehi dhammehi suvūpasamayaṃ hoti.	248	
PA_tika-s03_05t:248_3	Seyyathāpi, bhikkhave, puriso mahantaṃ aggikkhandhaṃ nibbāpetukāmo assa, so tattha	248	
PA_tika-s03_05t:248_4	allāni ceva tiṇāni….pe… paṃsukena ca okireyya, bhabbo nu kho so puriso mahantaṃ aggikkhandhaṃ	248	
PA_tika-s03_05t:248_5	nibbāpetunti. Evaṃ, bhante”ti.	248	
PA_tika-s03_05t:249_0	Etthāpi yathāsakaṃ āhāravasena passaddhisambojjhaṅgādīnaṃ bhāvanā samuṭṭhāpanāti	249	
PA_tika-s03_05t:249_1	veditabbā. Tattha passaddhisambojjhaṅgassa bhāvanā vuttā eva, samādhisambojjhaṅgassa	249	
PA_tika-s03_05t:249_2	vuccamānā, itarassa anantaraṃ vakkhati. Paññāpayogamandatāyāti paññābyāpārassa appabhāvena.	249	
PA_tika-s03_05t:249_3	Yathā hi dānaṃ alobhappadhānaṃ, sīlaṃ adosappadhānaṃ, evaṃ bhāvanā amohappadhānā.	249	
PA_tika-s03_05t:249_4	Tattha yadā paññā na balavatī hoti, tadā bhāvanā pubbenāparaṃ visesāvahā na hoti,	249	
PA_tika-s03_05t:249_5	anabhisaṅkhato viya āhāro purisassa yogino cittassa abhiruciṃ na uppādeti, tena taṃ	249	
PA_tika-s03_05t:249_6	nirassādaṃ hoti. Tathā bhāvanāya sammadeva vīthipaṭipattiyā abhāvena upasamasukhaṃ	249	
PA_tika-s03_05t:249_7	na vindati, tenapi cittaṃ nirassādaṃ hoti. Tena vuttaṃ “paññāpayoga…pe… nirassādaṃ hotī”ti.	249	
PA_tika-s03_05t:250_0	Tassa saṃveguppādanañca pasāduppādanañca tikicchananti taṃ dassento “aṭṭha saṃvegavatthūnī”tiādimāha.	250	
PA_tika-s03_05t:250_1	Tattha jātijarābyādhimaraṇāni yathārahaṃ sugatiyaṃ duggatiyañca hontīti tadaññameva	250	
PA_tika-s03_05t:250_2	pañcavidhabandhanādikhuppipāsādiaññamaññavibādhanādihetukaṃ apāyadukkhaṃ daṭṭhabbaṃ.	250	
PA_tika-s03_05t:250_3	Tayidaṃ sabbaṃ tesaṃ tesaṃ sattānaṃ paccuppannabhavanissitaṃ gahitanti atīte anāgate	250	
PA_tika-s03_05t:250_4	ca kāle vaṭṭamūlakadukkhāni visuṃ gahitāniyeva. Ye pana sattā āhārūpajīvino tattha	250	
PA_tika-s03_05t:250_5	ca uṭṭhānaphalūpajīvino, tesaṃ aññehi asādhāraṇaṃ jīvikadukkhaṃ aṭṭhamaṃ saṃvegavatthu	250	
PA_tika-s03_05t:250_6	gahitanti daṭṭhabbaṃ. Ayaṃ vuccati samaye sampahaṃsanāti ayaṃ sampahaṃsitabbasamaye	250	
PA_tika-s03_05t:250_7	vuttanayena saṃvegajananavasena ceva pasāduppādanavasena ca sammadeva pahaṃsanā,	250	
PA_tika-s03_05t:250_8	saṃvegajananapubbakapasāduppādanena bhāvanācittassa tosanātiattho.	250	
PA_tika-s03_05t:251	Sammāpaṭipattiṃ āgammāti līnuddhaccavirahena samathavīthipaṭipattiyā ca sammadeva bhāvanāpaṭipattiṃ āgamma.	25	
PA_tika-s03_05t:252_0	Alīnantiādīsu kosajjapakkhikānaṃ dhammānaṃ anadhimattatāya alīnaṃ, uddhaccapakkhikānaṃ	252	
PA_tika-s03_05t:252_1	anadhimattatāya anuddhataṃ, paññāpayogasampattiyā upasamasukhādhigamena ca anirassādaṃ,	252	
PA_tika-s03_05t:252_2	tato eva ārammaṇe samappavattaṃ samathavīthipaṭipannañca. Tattha alīnatāya paggahe,	252	
PA_tika-s03_05t:252_3	anuddhatāya ca niggahe, anirassādatāya sampahaṃsane na byāpāraṃ āpajjati. Alīnānuddhaccatāhi	252	
PA_tika-s03_05t:252_4	ārammaṇe samappavattaṃ, anirassādatāya samathavīthipaṭipannaṃ, samappavattiyā vā	252	
PA_tika-s03_05t:252_5	alīnaṃ anuddhataṃ, samathavīthipaṭipattiyā anirassādanti daṭṭhabbaṃ. Ayaṃ vuccati	252	
PA_tika-s03_05t:252_6	samaye ajjhupekkhanatāti ayaṃ ajjhupekkhitabbasamaye cittassa paggahaniggahasampahaṃsanesu	252	
PA_tika-s03_05t:252_7	byāvaṭatāsaṅkhātaṃ paṭipakkhaṃ abhibhuyya upekkhanā vuccati. Esāti samādhibojjhaṅgo	252	
PA_tika-s03_05t:252_8	anuppanno uppajjati. Arahattamaggena bhāvanāpāripūrī hotīti etena nippariyāyato samādhivepullappattopi	252	
PA_tika-s03_05t:252_9	arahā evāti dasseti.	252	
PA_tika-s03_05t:253_0	Anurodhavirodhapahānavasena majjhattabhāvo upekkhāsambojjhaṅgassa kāraṇaṃ tasmiṃ	253	
PA_tika-s03_05t:253_1	sati sijjhanato, asati ca asijjhanato, so ca majjhattabhāvo visayavasena duvidhoti	253	
PA_tika-s03_05t:253_2	āha “sattamajjhattatā saṅkhāramajjhattatā”ti. Tadubhayavasena cassa virujjhanaṃ passaddhisambojjhaṅgassa	253	
PA_tika-s03_05t:253_3	bhāvanāya eva dūrīkatanti anurujjhanasseva pahānavidhiṃ dassento “sattamajjhattatā”tiādimāha.	253	
PA_tika-s03_05t:253_4	Tathā hissa sattasaṅkhārakelāyanapuggalaparivajjanaṃ “uppattiyā kāraṇa”nti vuccati.	253	
PA_tika-s03_05t:253_5	Upekkhāya hi visesato rāgo paṭipakkho, tato rāgabahulassa puggalassa upekkhā “visuddhimaggo”ti	253	
PA_tika-s03_05t:253_6	vuccati. Dvīhākārehīti kammassakatāpaccavekkhaṇaṃ attasuññatāpaccavekkhaṇanti imehi	253	
PA_tika-s03_05t:253_7	dvīhi kāraṇehi. Dvīhevāti avadhāraṇaṃ saṅkhārasahitāya saṅkhyāsamānatāya dassanatthaṃ.	253	
PA_tika-s03_05t:253_8	Saṅkhyā eva hettha samānaṃ, na saṅkhyeyyaṃ sabbathā samānanti. Assāmikabhāvo anattaniyatā.	253	
PA_tika-s03_05t:253_9	Sati hi attani tassa kiñcanabhāvena cīvaraṃ aññaṃ vā kiñci attaniyaṃ nāma siyā, so	253	
PA_tika-s03_05t:253_10	pana koci natthevāti adhippāyo. Anaddhaniyanti, na addhānakkhamaṃ, na ciraṭṭhāyi	2531	
PA_tika-s03_05t:253_11	ittaraṃ aniccanti attho. Tāvakālikanti tasseva vevacanaṃ.	2531	
PA_tika-s03_05t:254_0	Mamāyatīti mamattaṃ karoti. Mamāti taṇhāya pariggayha tiṭṭhati. Dhanāyantāti dhanaṃ	254	
PA_tika-s03_05t:254_1	dabbaṃ karontā. Assāti upekkhāsambojjhaṅgassa arahattamaggena bhāvanāpāripūrī hoti.	254	
PA_tika-s03_05t:254_2	Tathā hi arahato eva chaḷaṅgupekkhānipphatti.	254	
PA_tika-s03_05t:255_0	Asubhārammaṇā dhammāti asubhappakārā asubhajhānassa ārammaṇabhūtā dhammā. Kāmaṃ indriyabaddhāpi	255	
PA_tika-s03_05t:255_1	kesādayo asubhappakārā eva, visesato pana jigucchitabbe jigucchāvahe gaṇhanto “dasā”ti	255	
PA_tika-s03_05t:255_2	āha. Yathā manasikaroto sabhāvasarasato tattha asubhasaññā santiṭṭhati, tathā pavatto	255	
PA_tika-s03_05t:255_3	manasikāro upāyamanasikāro. Asubhe asubhapaṭikkūlākārassa uggaṇhanaṃ, yathā vā tattha	255	
PA_tika-s03_05t:255_4	uggahanimittaṃ uppajjati, tathā manasikāro asubhanimittassa uggaho. Upacārappanāvahāya	255	
PA_tika-s03_05t:255_5	asubhabhāvanāya anuyuñjanā asubhabhāvanānuyogo.	255	
PA_tika-s03_05t:256_0	Manacchaṭṭhānaṃ indriyānaṃ suṭṭhu susaṃvaraṇe sati avasaraṃ alabhanto kāmacchando	256	
PA_tika-s03_05t:256_1	pahīyateva, tathā bhojane mattaññuno mitāhārassa thinamiddhābhibhavābhāvā otāraṃ	256	
PA_tika-s03_05t:256_2	alabhamāno kāmacchando pahīyati. Yo pana āhāre paṭikkūlasaññaṃ tabbipariṇāmassa tadādhārassa	256	
PA_tika-s03_05t:256_3	tassa ca udariyabhūtassa ativiya jegucchataṃ, kāyassa ca āhāratiṭṭhakataṃ sammadeva	256	
PA_tika-s03_05t:256_4	jānāti, so sabbaso bhojane pamāṇassa jānanena visesato bhojane mattaññū nāma. Tassa	256	
PA_tika-s03_05t:256_5	kāmacchando pahīyateva, aṭṭhakathāyaṃ pana appāhārataṃyeva dassetuṃ “catunna”ntiādi	256	
PA_tika-s03_05t:256_6	vuttaṃ. Asubhakammikatissatthero dantaṭṭhidassāvī. Pahīnassāti vikkhambhanavasena	256	
PA_tika-s03_05t:256_7	pahīnassa. Abhidhammapariyāyena sabbopi lobho kāmacchandanīvaraṇanti “arahattamaggena	256	
PA_tika-s03_05t:256_8	āyatiṃ anuppādo”ti vuttaṃ.	256	
PA_tika-s03_05t:257_0	Mejjati hitapharaṇavasena siniyhatīti mitto, hitesī puggalo, tasmiṃ mitte bhavā,	257	
PA_tika-s03_05t:257_1	mittassa vā esāti mettā, hitesitā. Sā eva paṭipakkhato cetaso vimuttīti mettācetovimutti.	257	
PA_tika-s03_05t:257_2	Tattha mettāyanassa sattesu hitapharaṇassa uppādanaṃ pavattanaṃ mettānimittassa uggaho.	257	
PA_tika-s03_05t:257_3	Tenāha “odissakā”tiādi.	257	
PA_tika-s03_05t:258_0	Tattha attapiyasahāyamajjhattaverivasena odissakatā. Sīmāsambhede kate anodissakatā.	258	
PA_tika-s03_05t:258_1	Ekādidisāpharaṇavasena disāpharaṇatā mettāya uggaṇhane veditabbā. Uggaho yāva upacārā	258	
PA_tika-s03_05t:258_2	daṭṭhabbo. Uggahitāya āsevanā bhāvanā, sabbā itthiyo purisā ariyā anariyā devā manussā	258	
PA_tika-s03_05t:258_3	vinipātikāti sattodhikaraṇavasena pavattā sattavidhā, aṭṭhavīsatividhā vā, dasahi	258	
PA_tika-s03_05t:258_4	disāhi disodhikaraṇavasena pavattā dasavidhā, ekekāya disāya sattādiitthādiaverādibhedena	258	
PA_tika-s03_05t:258_5	asītādhikacatusatappabhedā ca odhisopharaṇamettā. Sabbe sattā, pāṇā, bhūtā, puggalā,	258	
PA_tika-s03_05t:258_6	attabhāvapariyāpannāti etesaṃ vasena pañcavidhā. Ekekasmiṃ averā hontu, abyāpajjā,	258	
PA_tika-s03_05t:258_7	anīghā, sukhī attānaṃ pariharantūti catudhā pavattiyā vīsatividhā anodhisopharaṇamettā,	258	
PA_tika-s03_05t:258_8	taṃ sandhāyāha – “odhiso…pe… bhāventassapī”ti. Tvaṃ etassātiādinā kammassakatāpaccavekkhaṇaṃ	258	
PA_tika-s03_05t:258_9	dasseti. Paṭisaṅkhāne ṭhitassāti kodhe yathāvuttassa ādīnavassa tappaṭipakkhato akodhe	258	
PA_tika-s03_05t:258_10	mettāya ānisaṃsassa ca paṭisaṅkhāne sammadeva jānane. Sevantassāti bhajantassa byāpādo pahīyati.	2581	
PA_tika-s03_05t:259_0	Atibhojane nimittaggāhoti āhārassa adhikabhojane thinamiddhassa nimittaggāho, “ettake	259	
PA_tika-s03_05t:259_1	bhutte thinamiddhaṃ uppajjati, ettake no”ti thinamiddhassa kāraṇākāraṇaggāhoti attho.	259	
PA_tika-s03_05t:259_2	Divā sūriyālokanti divā gahitanimittaṃ sūriyālokaṃ, rattiyaṃ manasikarontassapīti	259	
PA_tika-s03_05t:259_3	evamettha attho veditabbo. Dhutaṅgānaṃ vīriyanissitattā vuttaṃ “dhutaṅganissitasappāyakathāyapī”ti.	259	
PA_tika-s03_05t:260_0	Kukkuccampi katākatānusocanavasena pavattamānaṃ cetaso avūpasamāvahatāya uddhaccena	260	
PA_tika-s03_05t:260_1	samānalakkhaṇamevāti tadubhayassa pahānakāraṇaṃ dassento bhagavā – “atthi, bhikkhave,	260	
PA_tika-s03_05t:260_2	cetaso vūpasamo”tiādimāha. Tasmā bāhusaccādi tassa pahānakāraṇanti dassetuṃ “apica	260	
PA_tika-s03_05t:260_3	cha dhammā”tiādimāha. Tattha bahussutassa ganthato, atthato dhammaṃ vicārentassa	260	
PA_tika-s03_05t:260_4	attavedādipaṭilābhasambhavato vikkhepo na hoti. Yathāvihitapaṭipattiyā yathādhammapaṭikārappattiyā	260	
PA_tika-s03_05t:260_5	ca vippaṭisāro anavasarovāti “bāhusaccenapi…pe… uddhaccakukkuccaṃ pahīyatī”ti vuttaṃ.	260	
PA_tika-s03_05t:260_6	Yadaggena bahussutassa paṭisaṅkhānavato uddhaccakukkuccaṃ pahīyati, tadaggena paripucchakatāvinayapakataññutāhipi	260	
PA_tika-s03_05t:260_7	taṃ pahīyatīti daṭṭhabbaṃ. Vuddhasevitā ca vuddhasīlitaṃ āvahatīti cetaso vūpasamakarattā	260	
PA_tika-s03_05t:260_8	uddhaccakukkuccassa pahānakārī vuttā, vuddhabhāvaṃ pana anapekkhitvā vinayadharā	260	
PA_tika-s03_05t:260_9	kukkuccavinodakā kalyāṇamittāti daṭṭhabbā. Vikkhepo ca bhikkhūnaṃ yebhuyyena kukkuccahetuko	260	
PA_tika-s03_05t:260_10	hotīti “kappiyākappiyaparipucchābahulassā”tiādinā vinayanayeneva paripucchakatādayo	2601	
PA_tika-s03_05t:260_11	niddiṭṭhā. Pahīne uddhaccakukkucceti niddhāraṇe bhummaṃ. Kukkuccassa domanassasahagatattā	2601	
PA_tika-s03_05t:260_12	anāgāmimaggena āyatiṃ anuppādo vutto.	2601	
PA_tika-s03_05t:261_0	Kusalākusalā dhammātiādīsu yaṃ vattabbaṃ, taṃ heṭṭhā vuttameva. Kāmaṃ bāhusaccaparipucchakatāhi	261	
PA_tika-s03_05t:261_1	aṭṭhavatthukāpi vicikicchā pahīyati, tathāpi ratanattayavicikicchāmūlikā sesavicikicchāti	261	
PA_tika-s03_05t:261_2	katvā vuttaṃ “tīṇi ratanāni ārabbhā”tiādi. Vinaye pakataññutāya ca sati sikkhāya	261	
PA_tika-s03_05t:261_3	kaṅkhāya asambhavo eva, tathā ratanattayaguṇāvabodhe sati pubbantādīsu saṃsayassāti	261	
PA_tika-s03_05t:261_4	āha – “vinaye”tiādi. Okappanīyasaddhā saddheyyavatthuṃ anupavisitvā viya adhimuccanaṃ,	261	
PA_tika-s03_05t:261_5	tañca tathā adhimokkhuppādanameva. Saddhāya ninnapoṇapabbhāratā adhimutti. Arahattena	261	
PA_tika-s03_05t:261_6	kūṭaṃ gaṇhi sattapi bojjhaṅge vitthāretvā desanāya osāpitattā.	261	
PA_tika-s03_05t:262	Āhārasuttavaṇṇanā niṭṭhitā.	26	
PA_tika-s03_05t:263	2. Pariyāyasuttavaṇṇanā	26	
PA_tika-s03_05t:264_0	233. Sambahulāti vuccanti saṅghasamaññāya abhāvato. Tato paranti tiṇṇaṃ janānaṃ upari	264	
PA_tika-s03_05t:264_1	saṅgho catuvaggakaraṇīyādisaṅghakammavasena kammappattattā. Pavisiṃsūti bhāvini pavisane	264	
PA_tika-s03_05t:264_2	bhūte viya katvā upacārena vuttanti āha – “paviṭṭhā”ti. Bhāvini hi bhūte viya upacāro.	264	
PA_tika-s03_05t:264_3	Tenāha – “te panā”tiādi, te pana bhikkhūti attho. Puna te panāti titthiyā titthiyasāvakā ca.	264	
PA_tika-s03_05t:265_0	Imasmiṃ paññāpaneti “pañca nīvaraṇe pahāyā”tiādinayappavatte imasmiṃ pakāre atthapaññāpane.	265	
PA_tika-s03_05t:265_1	Visissati aññamaññato pabhijjatīti viseso, bhedo. Svāyaṃ idha antogadhādhikabhāvo	265	
PA_tika-s03_05t:265_2	adhippetoti āha – “ko visesoti kiṃ adhika”nti. Adhikaṃ payasanaṃ payuñjananti adhippayāso,	265	
PA_tika-s03_05t:265_3	adhikappayogo. Nānā karīyati etenāti nānākaraṇaṃ, bhedoti āha – “kiṃ nānatta”nti.	265	
PA_tika-s03_05t:265_4	Dutiyapadeti “anusāsaniyā vā anusāsani”nti etasmiṃ pade. Eseva nayoti yathā paṭhamasmiṃ	265	
PA_tika-s03_05t:265_5	pade atthayojanā, evaṃ dutiyapadepi yojetabbā.	265	
PA_tika-s03_05t:266_0	Tīṇi ṭhānānīti devamārabrahmaṭṭhānāni tīṇi “sadevake loke”tiādinā loke pakkhipitvā.	266	
PA_tika-s03_05t:266_1	“Sassamaṇabrāhmaṇiyā pajāya sadevamanussāyā”ti dve ṭhānāni. “Pajāyā”ti ettha pakkhipitvā	266	
PA_tika-s03_05t:266_2	iti pañcahi padehi. Uddesanti uddisitabbataṃ. Gaṇananti eko kāmacchandoti gahetabbataṃ	266	
PA_tika-s03_05t:266_3	gacchati. Attano hatthapādādīsūti nidassanamattaṃ daṭṭhabbaṃ samudāyaṃ ārabbha paṭighassa	266	
PA_tika-s03_05t:266_4	uppajjanato. Attano khandhesu vimati “ahaṃ nu khosmī”tiādinā.	266	
PA_tika-s03_05t:267_0	Kiñcāpi sabbaṃ vīriyaṃ cetasikameva, yaṃ pana kāyakammādhiṭṭhānādivasena manasi kāyikapayogasamuṭṭhāpanaṃ	267	
PA_tika-s03_05t:267_1	vīriyaṃ kāyikanti laddhapariyāyanti tato visesetvā cetasikanti yathādhippetadutiyatādassanatthaṃ.	267	
PA_tika-s03_05t:267_2	Yadipi yathākappitairiyāpathasandhāraṇavasena pavattamānaṃ vīriyaṃ kāyassa tathāpavattassa	267	
PA_tika-s03_05t:267_3	paccayabhūtanti na sakkā vattuṃ, tathāpi na tādiso kāyapayogo, tadā pavatto natthīti	267	
PA_tika-s03_05t:267_4	vuttaṃ “kāyapayogaṃ vinā uppannavīriya”nti. Satisambojjhaṅgasadiso vāti iminā ajjhattike	267	
PA_tika-s03_05t:267_5	saṅkhāre ajjhupekkhanavasena pavattā ajjhattadhammesu upekkhātiādinayaṃ atidisati.	267	
PA_tika-s03_05t:268_0	“Missakabojjhaṅgā kathitā”ti vatvā tamatthaṃ vibhāvetuṃ “etesū”tiādi vuttaṃ. Caṅkamantenapi	268	
PA_tika-s03_05t:268_1	ariyamaggaṃ adhigantuṃ sakkāti katvā vuttaṃ “maggaṃ apattaṃ kāyikavīriya”nti. Bojjhaṅgā	268	
PA_tika-s03_05t:268_2	na labbhantīti nippariyāyabojjhaṅgā na labbhantī. Bojjhaṅge uddharanti pariyāyatoti	268	
PA_tika-s03_05t:268_3	adhippāyo. Sesāti bahiddhādhammesu sati-dhammavicaya-upekkhā-cetasika-vīriya-savitakka-savicāra-pīti-samādhī	268	
PA_tika-s03_05t:268_4	dve passaddhiyo ca. Ayaṃ pana nayo pacurappavattivasena aṭṭhakathānayeneva vutto.	268	
PA_tika-s03_05t:268_5	Theravādavasena pana avitakkaavicāramattā pītisamādhisambojjhaṅgā rūpāvacarāpi atthīti	268	
PA_tika-s03_05t:268_6	tepi gahetvā dasa missakāva hontīti vattabbaṃ siyāti.	268	
PA_tika-s03_05t:269	Pariyāyasuttavaṇṇanā niṭṭhitā.	26	
PA_tika-s03_05t:270	3. Aggisuttavaṇṇanā	27	
PA_tika-s03_05t:271_0	234. Loṇadhūpananti loṇañca dhūpanañca loṇadhūpanaṃ. Yodhakammanti yodhapuggalena	271	
PA_tika-s03_05t:271_1	kattabbaṃ kammaṃ. Mantakammanti rājakiccamantanaṃ. Paṭihārakammanti rañño santikaṃ	271	
PA_tika-s03_05t:271_2	āgatānaṃ vacanaṃ rañño nivedetvā tato nesaṃ paṭiharaṇakammaṃ. Tasmāti sabbatthikattā	271	
PA_tika-s03_05t:271_3	satiyā. Evaṃ “satiñca khvāha”ntiādikaṃ avoca. Pubbabhāgavipassanā bojjhaṅgāva kathitā	271	
PA_tika-s03_05t:271_4	paggahaniggahavinoditattā.	271	
PA_tika-s03_05t:272	Aggisuttavaṇṇanā niṭṭhitā.	27	
PA_tika-s03_05t:273	4. Mettāsahagatasuttavaṇṇanā	27	
PA_tika-s03_05t:274_0	235. Kīdisā gati nibbatti etissāti kiṃgatikā, kiṃniṭṭhāti vuttaṃ hoti. Kīdisī paramā	274	
PA_tika-s03_05t:274_1	uttamā koṭi etissāti kiṃparamā. Kīdisaṃ phalaṃ ānisaṃsaṃ udayo etissāti kiṃphalā.	274	
PA_tika-s03_05t:274_2	Saṃsaṭṭhaṃ sampayuttanti idaṃ sahagata-saddassa atthadassanamattaṃ, idha pana mettājhānaṃ	274	
PA_tika-s03_05t:274_3	pādakaṃ katvā vipassanāpubbabhāgabojjhaṅgā ca “mettāsahagataṃ satisambojjhaṅga”ntiādinā	274	
PA_tika-s03_05t:274_4	vuttāti veditabbaṃ. Sabbatthāti sabbesu bojjhaṅgesu sabbesu ca brahmavihāresu.	274	
PA_tika-s03_05t:275_0	Paṭikūleti virajjatīti paṭikūlaṃ, aniṭṭhaṃ. Na paṭikūlaṃ appaṭikūlaṃ, iṭṭhaṃ. Tenāha	275	
PA_tika-s03_05t:275_1	“iṭṭhe vatthusmi”nti. Etthāti appaṭikūlavatthusmiṃ. Evanti paṭikūlasaññī. Satte appaṭikūle	275	
PA_tika-s03_05t:275_2	asubhapharaṇaṃ, saṅkhāre appaṭikūle aniccanti manasikāraṃ karonto. Asubhāyāti asubhasaññāya.	275	
PA_tika-s03_05t:275_3	Aniccato vā upasaṃharatīti aniccanti manasikāraṃ pavatteti. “Eseva nayo”ti saṅkhepato	275	
PA_tika-s03_05t:275_4	vuttamatthaṃ vivarituṃ “appaṭikūlapaṭikūlesū”tiādi vuttaṃ. Chaḷaṅgupekkhanti chasu	275	
PA_tika-s03_05t:275_5	ārammaṇesu pahīnānurodhassa uppattiyā chaḷaṅgavantaṃ upekkhaṃ.	275	
PA_tika-s03_05t:276_0	Mettāyāti mettābhāvanāya. Paṭikūlādīsu vatthūsu icchitavihārena viharituṃ samatthatā	276	
PA_tika-s03_05t:276_1	ariyānaṃ eva, tattha ca arahato eva ijjhanato ariyiddhi nāma. Tassā ariyiddhiyā ca	276	
PA_tika-s03_05t:276_2	dassitattā desanā vinivaṭṭetabbā pariyosānetabbā siyā. Arahattaṃ pāpuṇituṃ na sakkoti	276	
PA_tika-s03_05t:276_3	indriyānaṃ aparipakkattā nikantiyā ca duppariyādānato. Ayaṃ desanāti “mettāsahagataṃ	276	
PA_tika-s03_05t:276_4	bojjhaṅgaṃ bhāvetī”tiādinā ayaṃ desanā āraddhā. Yo hi mettājhānaṃ pādakaṃ katvā sammasanaṃ	276	
PA_tika-s03_05t:276_5	ārabhitvā arahattaṃ pāpuṇituṃ asakkonto parisuddhesu vaṇṇakasiṇesu vimokkhasaṅkhātaṃ	276	
PA_tika-s03_05t:276_6	rūpāvacarajjhānaṃ nibbatteti, taṃ sandhāyāha bhagavā – “subhaṃ kho pana vimokkhaṃ	276	
PA_tika-s03_05t:276_7	upasampajja viharatī”ti.	276	
PA_tika-s03_05t:277_0	Subhaparamanti subhavimokkhaparamaṃ. Idha loke eva paññā assa. Tenāha “lokiyapaññassāti	277	
PA_tika-s03_05t:277_1	attho”ti. Arahattaparamāva mettā arahattamaggassa pādakattā. Karuṇādīsupi eseva nayoti	277	
PA_tika-s03_05t:277_2	karuṇādijhānaṃ pādakaṃ katvā saṅkhāre sammasanto arahattaṃ pattuṃ sakkoti, tassa	277	
PA_tika-s03_05t:277_3	arahatthaparamā karuṇā hoti, evaṃ muditāupekkhāsupi vattabbanti imamatthaṃ atidisati.	277	
PA_tika-s03_05t:277_4	Puna desanārambhapayojanaṃ pana “iminā nayenā”ti heṭṭhā atidiṭṭhameva.	277	
PA_tika-s03_05t:278_0	Subhaparamāditāti mettākaruṇāmuditāupekkhānaṃ subhaparamatā ākāsānañcāyatanaparamatā,	278	
PA_tika-s03_05t:278_1	viññāṇañcāyatanaparamatā, ākiñcaññāyatanaparamatā. Tassa tassāti subhavimokkhassa	278	
PA_tika-s03_05t:278_2	heṭṭhā tiṇṇaṃ arūpajjhānānañca yathākkamaṃ upanissayattā. Appaṭikūlaparicayāti iṭṭhārammaṇe	278	
PA_tika-s03_05t:278_3	manasikārabahulīkārā. Appakasirenevāti sukheneva. Tatthāti visuddhatāya iṭṭhesu vaṇṇakasiṇesu.	278	
PA_tika-s03_05t:278_4	Cittanti bhāvanāmayacittaṃ pakkhandati appanāvasena. Tato paranti tato subhavimokkhato	278	
PA_tika-s03_05t:278_5	paraṃ vimokkhānaṃ upanissayo nāma na hoti, mettāsahagatabhāvo daṭṭhabbo.	278	
PA_tika-s03_05t:279_0	Sattadukkhaṃ samanupassantassāti daṇḍena abhihaṭappattarūpahetuṃ sattesu uppajjanakadukkhaṃ	279	
PA_tika-s03_05t:279_1	ñāṇena vīmaṃsantassa. Tayidaṃ rūpanimittakaṃ sattesu uppajjanakaṃ dukkhaṃ ñāṇena	279	
PA_tika-s03_05t:279_2	karuṇāvihārissa visesato pakkhandatīti katvā vuttaṃ “appakasireneva tattha cittaṃ	279	
PA_tika-s03_05t:279_3	pakkhandatī”ti, na pana sabbaso arūpe ānisaṃsadassanato.	279	
PA_tika-s03_05t:280	Viññāṇaṃ samanupassantassāti idaṃ pāmojjagahaṇamukhena tannissayaviññāṇassa gahaṇaṃ sambhavatīti katvā vuttaṃ. Viññāṇaggahaṇaparicitanti vuttanayena viññāṇaggahaṇe paricitaṃ.	28	
PA_tika-s03_05t:281_0	Upekkhāvihārissāti upekkhābrahmavihāraṃ viharato. Ābhogābhāvatoti sukhādivasena ābhujanābhāvato.	281	
PA_tika-s03_05t:281_1	Sukha…pe… sambhavatoti sukhadukkhāti paramatthakammaggahaṇe vimukhatāsambhavato.	281	
PA_tika-s03_05t:281_2	Avijjamānaggahaṇadukkhanti paramatthato avijjamānasattapaññattigahaṇaparicitaṃ tassa	281	
PA_tika-s03_05t:281_3	tassa abhāvamattakassa gahaṇampi dukkhaṃ kusalampi hoti. Sesaṃ suviññeyyameva.	281	
PA_tika-s03_05t:282	Mettāsahagatasuttavaṇṇanā niṭṭhitā.	28	
PA_tika-s03_05t:283	5. Saṅgāravasuttavaṇṇanā	28	
PA_tika-s03_05t:284_0	236. Paṭhamaññevāti puretaraṃyeva. Asajjhāyakatānaṃ mantānaṃ appaṭibhānaṃ pageva	284	
PA_tika-s03_05t:284_1	paṭhamaṃyeva siddhaṃ, tattha vattabbameva natthīti adhippāyo. Pariyuṭṭhānaṃ nāma	284	
PA_tika-s03_05t:284_2	abhibhavo gahaṇanti āha – “kāmarāgapariyuṭṭhitenāti kāmarāgagahitenā”ti. Vikkhambheti	284	
PA_tika-s03_05t:284_3	apanetīti vikkhambhanaṃ, paṭipakkhato nissarati etenāti nissaraṇaṃ, vikkhambhanañca	284	
PA_tika-s03_05t:284_4	taṃ nissaraṇañcāti vikkhambhananissaraṇaṃ. Tenāha – “tatthā”tiādi. Sesapadadvayepi	284	
PA_tika-s03_05t:284_5	eseva nayo. Attanā araṇiyo pattabbo attattho, tathā parattho veditabbo.	284	
PA_tika-s03_05t:285_0	“Aniccato anupassanto niccasaññaṃ pajahatī”tiādīsu byāpādādīnaṃ anāgatattā abyāpādavāre	285	
PA_tika-s03_05t:285_1	tadaṅganissaraṇaṃ na gahitaṃ. Kiñcāpi na gahitaṃ, paṭisaṅkhānavasena pana tassa vinodetabbatāya	285	
PA_tika-s03_05t:285_2	tadaṅganissaraṇampi labbhatevāti sakkā viññātuṃ. Ālokasaññā upacārappattā, appanāppattā	285	
PA_tika-s03_05t:285_3	vā, yo koci kasiṇajjhānādibhedo samatho. Dhammavavatthānaṃ upacārappanāppattavasena gahetabbaṃ.	285	
PA_tika-s03_05t:286_0	Kuthitoti tatto. Usmudakajātoti tasseva kuthitabhāvassa usmudakataṃ accuṇhataṃ patto.	286	
PA_tika-s03_05t:286_1	Tenāha “usumajāto”ti. Tilabījakādibhedenāti tilabījakakaṇṇikakesarādibhedena. Sevālena…pe…	286	
PA_tika-s03_05t:286_2	paṇakenāti udakapicchilena. Appasanno ākulatāya. Asannisinno kalaluppattiyā. Anālokaṭṭhāneti ālokarahite ṭhāne.	286	
PA_tika-s03_05t:287	Saṅgāravasuttavaṇṇanā niṭṭhitā.	28	
PA_tika-s03_05t:288	6. Abhayasuttavaṇṇanā	28	
PA_tika-s03_05t:289_0	237. Ekaṃsena bhagavā nīvaraṇāti ekaṃsato eva bhagavā ete dhammā nīvaraṇā citte kusalappavattiyā	289	
PA_tika-s03_05t:289_1	nīvaraṇato. Kāyakilamathoti kāyaparissamo, so pana aṭṭhuppattiyā paccayattā “daratho”ti	289	
PA_tika-s03_05t:289_2	vutto. Cittakilamatho tappaccayajāto daṭṭhabbo. Tenāha – “tassa kirā”tiādi. Cittadarathopi	289	
PA_tika-s03_05t:289_3	paṭippassambhīti ānetvā sambandho. Maggenevāti yathādhigatena ariyamaggeneva. Assāti	289	
PA_tika-s03_05t:289_4	abhayassa rājakumārassa. Etaṃ kāyacittadarathadvayaṃ.	289	
PA_tika-s03_05t:290	Abhayasuttavaṇṇanā niṭṭhitā.	29	
PA_tika-s03_05t:291	Sākacchavaggavaṇṇanā niṭṭhitā.	29	
PA_tika-s03_05t:292	7. Ānāpānavaggo	29	
PA_tika-s03_05t:293	1. Aṭṭhikamahapphalasuttādivaṇṇanā	29	
PA_tika-s03_05t:294_0	238. Uppannasaññāti saññāsīsena upacārajjhānaṃ vadati. Tenāha “taṃ paneta”ntiādi.	294	
PA_tika-s03_05t:294_1	Chavicammampi upaṭṭhātīti idaṃ saviññāṇakaṃ aviññāṇakampi kāyasāmaññato gahetvā vuttaṃ.	294	
PA_tika-s03_05t:294_2	Sati vā upādiseseti ettha upādiyati attano ārammaṇaṃ gaṇhātīti upādi, upādānaṃ, etassa	294	
PA_tika-s03_05t:294_3	ekadese appahīne satīti attho.	294	
PA_tika-s03_05t:295	Ānāpānavaggavaṇṇanā niṭṭhitā.	29	
PA_tika-s03_05t:296	8. Nirodhavaggo	29	
PA_tika-s03_05t:297	1-10. Asubhasuttādivaṇṇanā	29	
PA_tika-s03_05t:298_0	248-257. Anabhiratinti anabhiramaṇaṃ anapekkhitaṃ. Accantanirodhabhūte nibbāne pavattasaññā	298	
PA_tika-s03_05t:298_1	nirodhasaññā. Tattha sā maggasahagatā lokuttarā, yā pana nibbāne ninnabhāvena pavattā,	298	
PA_tika-s03_05t:298_2	upasamānussatisahagatā ca, sā lokiyāti āha – “nirodhasaññā missakā”ti. “Tesaṃ navasū”tiādi	298	
PA_tika-s03_05t:298_3	pamādapāṭho. “Ekādasasu appanā hoti, nava upacārajjhānikā”ti pāṭho gahetabbo. Vīsati	298	
PA_tika-s03_05t:298_4	kammaṭṭhānānīti idampi idhāgatanayo, na visuddhimaggādīsu āgatanayo. Ettha ca ārammaṇādīsu	298	
PA_tika-s03_05t:298_5	yathāyogaṃ appanaṃ upacāraṃ vā pāpuṇitvā arahattappattassa pubbabhāgabhūtā vipassanāmaggabojjhaṅgā kathitā.	298	
PA_tika-s03_05t:299	Nirodhavaggavaṇṇanā niṭṭhitā.	29	
PA_tika-s03_05t:300	Bojjhaṅgasaṃyuttavaṇṇanā niṭṭhitā.	30	
PA_tika-s03_05t:301	3. Satipaṭṭhānasaṃyuttaṃ	30	
PA_tika-s03_05t:302	1. Ambapālivaggo	30	
PA_tika-s03_05t:303	1. Ambapālisuttavaṇṇanā	30	
PA_tika-s03_05t:304_0	367. Ekāyanvāyanti sandhivasena vuttaṃ o-kārassa va-kāraṃ a-kārassa dīghaṃ katvā.	304	
PA_tika-s03_05t:304_1	Ayaṃ kira saṃyuttābhilāpo, tattha ayana-saddo maggapariyāyo. Na kevalaṃ ayameva,	304	
PA_tika-s03_05t:304_2	atha kho aññepi maggapariyāyāti paduddhāraṃ karonto “maggassa hī”tiādiṃ vatvā yadi	304	
PA_tika-s03_05t:304_3	maggapariyāyo āyana-saddo, kasmā puna maggoti vuttanti codanaṃ sandhāyāha “tasmā”tiādi.	304	
PA_tika-s03_05t:304_4	Tattha ekamaggoti ekova maggo. Na hi nibbānagāmimaggo añño atthīti. Nanu satipaṭṭhānaṃ	304	
PA_tika-s03_05t:304_5	idha maggoti adhippetaṃ, tadaññepi bahū maggadhammā atthīti? Saccaṃ atthi, te pana	304	
PA_tika-s03_05t:304_6	satipaṭṭhānaggahaṇeneva gahitā tadavinābhāvato. Tathā hi ñāṇavīriyādayo niddese gahitā,	304	
PA_tika-s03_05t:304_7	uddese satiyā eva gahaṇaṃ veneyyajjhāsayavasenāti daṭṭhabbaṃ, satiyā maggabhāvadassanatthañca.	304	
PA_tika-s03_05t:304_8	Na dvedhāpathabhūtoti iminā imassa dvayabhāvābhāvaṃ viya anibbānagāmibhāvābhāvañca	304	
PA_tika-s03_05t:304_9	dasseti. Nibbānagamanaṭṭhenāti nibbānaṃ gacchati etenāti nibbānagamanaṃ, so eva aviparītabhāvanāya	304	
PA_tika-s03_05t:304_10	attho, tena nibbānagamanaṭṭhena, nibbānādhigamūpāyatāyāti attho. Magganīyaṭṭhenāti gavesitabbatāya.	3041	
PA_tika-s03_05t:305_0	Rāgādīhīti “rāgo malaṃ, doso malaṃ, moho mala”nti evaṃ vuttehi rāgādīhi malehi. Sā	305	
PA_tika-s03_05t:305_1	panāyaṃ saṃkiliṭṭhacittānaṃ visuddhi sijjhamānā yasmā sokādīnaṃ anuppādāya saṃvattati,	305	
PA_tika-s03_05t:305_2	tasmā vuttaṃ “sokaparidevānaṃ samatikkamāyā”tiādi. Tattha socanaṃ ñātibyasanādinimittaṃ	305	
PA_tika-s03_05t:305_3	cetaso santāpo antonijjhānaṃ soko. Ñātibyasanādinimittameva sokādhikatājanito “kahaṃ	305	
PA_tika-s03_05t:305_4	ekaputtakā”tiādinā paridevanavasena vācāvippalāpo paridevanaṃ paridevo. Tassa āyatiṃ	305	
PA_tika-s03_05t:305_5	anuppajjanaṃ idha samatikkamoti āha “pahānāyā”ti. Dukkhadomanassānanti ettha cetasikadukkhatāya	305	
PA_tika-s03_05t:305_6	domanassassapi dukkhasaddeneva gahaṇe siddhe saddena anivattanato sāmaññajotanāya	305	
PA_tika-s03_05t:305_7	visesavacanaṃ seṭṭhanti “domanassāna”nteva vuttaṃ. Cetasikadomanassassāti bhūtakathanaṃ	305	
PA_tika-s03_05t:305_8	daṭṭhabbaṃ. Ñāyati etena yāthāvato paṭivijjhīyati catusaccanti ñāyo vuccati ariyamaggo.	305	
PA_tika-s03_05t:305_9	Nanu ayampi maggo, kiṃ maggo eva maggassa adhigamāya hotīti codanaṃ sandhāyāha –	305	
PA_tika-s03_05t:305_10	“ayaṃ hī”tiādi. Taṇhāva kammakilesavipākānaṃ vinanaṭṭhena saṃsibbanaṭṭhena vānaṃ.	3051	
PA_tika-s03_05t:305_11	Tena taṇhāvānena virahitattā tassa abhāvāti attho. Attapaccakkhāyāti attapaccakkhatthāya.	3051	
PA_tika-s03_05t:306_0	Vaṇṇabhāsananti pasaṃsāvacanaṃ. Visuddhinti visujjhanaṃ kilesappahānaṃ. Uggahetabbanti	306	
PA_tika-s03_05t:306_1	ettha vācuggatakaraṇaṃ uggaho. Paricayakaraṇaṃ paripucchāmūlakattā taggahaṇeneva	306	
PA_tika-s03_05t:306_2	gahitanti daṭṭhabbaṃ.	306	
PA_tika-s03_05t:307_0	Na tato heṭṭhāti idha adhippetakāyādīnaṃ vedanādisabhāvattābhāvā kāyavedanācittavimuttassa	307	
PA_tika-s03_05t:307_1	tebhūmakadhammassa visuṃ vipallāsavatthantarabhāvena gahitattā ca heṭṭhā gahaṇesu	307	
PA_tika-s03_05t:307_2	vipallāsavatthūnaṃ aniṭṭhānaṃ sandhāya vuttaṃ. Pañcamassa pana vipallāsavatthuno	307	
PA_tika-s03_05t:307_3	abhāvena “na uddha”nti āha. Ārammaṇavibhāgena hettha satipaṭṭhānavibhāgoti. Tayo	307	
PA_tika-s03_05t:307_4	satipaṭṭhānāti satipaṭṭhānasaddassa atthuddhāradassanaṃ, na idha pāḷiyaṃ vuttassa	307	
PA_tika-s03_05t:307_5	satipaṭṭhānasaddassa atthadassanaṃ. Ādīsu hīti ettha ādi-saddena “phassasamudayā	307	
PA_tika-s03_05t:307_6	vedanānaṃ samudayo, nāmarūpasamudayā cittassa samudayo, manasikārasamudayā dhammānaṃ	307	
PA_tika-s03_05t:307_7	samudayo”ti satipaṭṭhānāti vuttānaṃ satigocarānaṃ pakāsake suttapadese saṅgaṇhāti.	307	
PA_tika-s03_05t:307_8	Evaṃ paṭisambhidāmaggapāḷiyampi avasesapāḷipadesadassanattho ādi-saddo daṭṭhabbo.	307	
PA_tika-s03_05t:307_9	Satiyā paṭṭhānanti satiyā patiṭṭhātabbaṭṭhānaṃ.	307	
PA_tika-s03_05t:308	Ariyoti ārakattādinā ariyaṃ sammāsambuddhamāha. Etthāti etasmiṃ saḷāyatanavibhaṅgasutte. Tattha hi –	30	
PA_tika-s03_05t:309_0	“Tayo satipaṭṭhānā yadariyo…pe… marahatīti iti kho panetaṃ vuttaṃ, kiñcetaṃ paṭicca	309	
PA_tika-s03_05t:309_1	vuttaṃ. Idha, bhikkhave, satthā sāvakānaṃ dhammaṃ deseti anukampako hitesī anukampaṃ	309	
PA_tika-s03_05t:309_2	upādāya – ‘idaṃ vo hitāya idaṃ vo sukhāyā’ti. Tassa sāvakā na sussūsanti, na sotaṃ	309	
PA_tika-s03_05t:309_3	odahanti, na aññā cittaṃ upaṭṭhapenti, vokkamma ca satthusāsanā vattanti. Tatra,	309	
PA_tika-s03_05t:309_4	bhikkhave, tathāgato na ceva anattamano hoti, na ca anattamanataṃ paṭisaṃvedeti,	309	
PA_tika-s03_05t:309_5	anavassuto ca viharati sato sampajāno. Idaṃ, bhikkhave, paṭhamaṃ satipaṭṭhānaṃ. Yadariyo	309	
PA_tika-s03_05t:309_6	sevati…pe... marahati. Puna caparaṃ, bhikkhave, satthā …pe… idaṃ vo sukhāyāti. Tassa	309	
PA_tika-s03_05t:309_7	ekacce sāvakā na sussūsanti…pe… ekacce sāvakā sussūsanti…pe… na ca vokkamma satthusāsanā	309	
PA_tika-s03_05t:309_8	vattanti. Tatra, bhikkhave, tathāgato na ceva anattamano hoti, na ca anattamanataṃ	309	
PA_tika-s03_05t:309_9	paṭisaṃvedeti, na ceva attamano hoti, na ca attamanataṃ paṭisaṃvedeti. Anattamanatañca	309	
PA_tika-s03_05t:309_10	attamanatañca tadubhayaṃ abhinivajjetvā upekkhako viharati sato sampajāno. Idaṃ,	3091	
PA_tika-s03_05t:309_11	bhikkhave, dutiyaṃ satipaṭṭhānaṃ…pe… marahati. Puna caparaṃ, bhikkhave,…pe… sukhāyāti,	3091	
PA_tika-s03_05t:309_12	tassa sāvakā sussūsanti…pe… vattanti. Tatra, bhikkhave, tathāgato attamano ceva hoti,	3091	
PA_tika-s03_05t:309_13	attamanatañca paṭisaṃvedeti, anavassuto ca viharati sato sampajāno. Idaṃ, bhikkhave,	3091	
PA_tika-s03_05t:309_14	tatiyaṃ satipaṭṭhāna”nti –	3091	
PA_tika-s03_05t:310_0	Evaṃ paṭighānunayehi anavassutatā niccaṃ upaṭṭhitassatitāya tadubhayavītivattatā	310	
PA_tika-s03_05t:310_1	“satipaṭṭhāna”nti vuttā. Buddhānaṃyeva hi niccaṃ upaṭṭhitassatitā hoti āveṇikadhammabhāvato,	310	
PA_tika-s03_05t:310_2	na paccekabuddhādīnaṃ. Pa-saddo ārambhaṃ joteti, ārambho ca pavattīti katvā āha “pavattayitabbatoti	310	
PA_tika-s03_05t:310_3	attho”ti. Satiyā karaṇabhūtāya paṭṭhānaṃ paṭṭhapetabbaṃ satipaṭṭhānaṃ. Ana-saddo	310	
PA_tika-s03_05t:310_4	hi bahulavacanena kammatthopi hotīti.	310	
PA_tika-s03_05t:311_0	Tathāssa kattuatthopi labbhatīti “patiṭṭhātīti paṭṭhāna”nti vuttaṃ. Upaṭṭhātīti ettha	311	
PA_tika-s03_05t:311_1	upa-saddo bhusatthavisiṭṭhaṃ pakkhandanaṃ dīpetīti “okkanditvā pakkhanditvā pavattatīti	311	
PA_tika-s03_05t:311_2	attho”ti vuttaṃ. Puna bhāvatthaṃ satisaddaṃ paṭṭhānasaddañca vaṇṇento “atha vā”tiādimāha.	311	
PA_tika-s03_05t:311_3	Tena purimavikappe sati-saddo paṭṭhāna-saddo ca kattuatthoti viññāyati. Saraṇaṭṭhenāti	311	
PA_tika-s03_05t:311_4	cirakatassa cirabhāsitassa ca anussaraṇaṭṭhena. Idanti yaṃ “satiyeva satipaṭṭhāna”nti	311	
PA_tika-s03_05t:311_5	vuttaṃ, idaṃ idha imasmiṃ suttapadese adhippetaṃ.	311	
PA_tika-s03_05t:312_0	Yadi evanti yadi sati eva satipaṭṭhānaṃ, sati nāma eko dhammo, evaṃ sante kasmā satipaṭṭhānāti	312	
PA_tika-s03_05t:312_1	bahuvacananti āha “satīnaṃ bahuttā”tiādi. Yadi bahukā tā satiyo, atha kasmā maggoti	312	
PA_tika-s03_05t:312_2	ekavacananti yojanā. Magganaṭṭhenāti niyyānaṭṭhena. Niyyāniko hi maggadhammo, teneva	312	
PA_tika-s03_05t:312_3	niyyānikabhāvena ekattupagato ekantato nibbānaṃ gacchati, atthikehi ca tadatthaṃ	312	
PA_tika-s03_05t:312_4	maggīyatīti āha “vuttañheta”ntiādi. Tattha catassopi cetāti kāyānupassanādivasena	312	
PA_tika-s03_05t:312_5	catubbidhāpi ca etā satiyo. Aparabhāgeti ariyamaggakkhaṇe. Kiccaṃ sādhayamānāti pubbabhāge	312	
PA_tika-s03_05t:312_6	kāyādīsu ārammaṇesu subhasaññādividhamanavasena visuṃ visuṃ pavattitvā maggakkhaṇe	312	
PA_tika-s03_05t:312_7	sakiṃyeva tattha catubbidhassapi vipallāsassa samucchedavasena pahānakiccaṃ sādhayamānā	312	
PA_tika-s03_05t:312_8	ārammaṇakaraṇavasena nibbānaṃ gacchanti, tamevassa catukiccasādhanataṃ upādāya bahuvacananiddeso,	312	
PA_tika-s03_05t:312_9	tathāpi atthato bhedābhāvato maggoti ekavacanena vuccati. Tenāha – “tasmā catassopi	312	
PA_tika-s03_05t:312_10	eko maggoti vuttā”ti.	3121	
PA_tika-s03_05t:313_0	Kathetukamyatāpucchā itarāsaṃ pucchānaṃ idha asambhavato niddesādivasena desetukāmatāya	313	
PA_tika-s03_05t:313_1	ca tathā vuttattā. “Ayañceva kāyo bahiddhā ca nāmarūpa”ntiādīsu khandhapañcakaṃ,	313	
PA_tika-s03_05t:313_2	“sukhañca kāyena paṭisaṃvedetī”tiādīsu vedanādayo tayo arūpakkhandhā, “yā tasmiṃ	313	
PA_tika-s03_05t:313_3	samaye kāyassa passaddhi paṭippassaddhī”tiādīsu vedanādayo tayo cetasikā khandhā	313	
PA_tika-s03_05t:313_4	“kāyo”ti vuccanti, tato visesanatthaṃ “kāyeti rūpakāye”ti āha. Kāyānupassīti ettha	313	
PA_tika-s03_05t:313_5	tassīlatthaṃ dassento “kāyaṃ anupassanasīlo”ti āha. Aniccato anupassatīti catusamuṭṭhānikakāyaṃ	313	
PA_tika-s03_05t:313_6	“anicca”nti anupassati, evaṃ passanto eva cassa aniccākārampi anupassatīti vuccati,	313	
PA_tika-s03_05t:313_7	tathābhūtassa cassa niccagāhassa visesopi na hotīti vuttaṃ “no niccato”ti. Tathā	313	
PA_tika-s03_05t:313_8	hesa “niccasaññaṃ pajahatī”ti vutto. Ettha ca aniccato eva anupassatīti evakāro luttaniddiṭṭhoti	313	
PA_tika-s03_05t:313_9	tena nivattitamatthaṃ dassetuṃ “no niccato”ti vuttaṃ. Na cettha dukkhānupassanādinivattanamāsaṅkitabbaṃ	313	
PA_tika-s03_05t:313_10	paṭiyoginivattanaparattā eva-kārassa, upari desanāāruḷhattā ca tāsaṃ. Dukkhato anupassatītiādīsupi	3131	
PA_tika-s03_05t:313_11	eseva nayo. Ayaṃ pana viseso – aniccassa dukkhattā tameva kāyaṃ dukkhato anupassati,	3131	
PA_tika-s03_05t:313_12	dukkhassa anattattā anattato anupassatīti.	3131	
PA_tika-s03_05t:314_0	Yasmā pana yaṃ aniccaṃ dukkhaṃ anattā, na taṃ abhinanditabbaṃ, yañca na abhinanditabbaṃ,	314	
PA_tika-s03_05t:314_1	na tattha rajjitabbaṃ, tasmā vuttaṃ “aniccato anupassati, no niccato, dukkhato anupassati,	314	
PA_tika-s03_05t:314_2	no sukhato, anattato anupassati, no attato, nibbindati, no nandati, virajjati, no	314	
PA_tika-s03_05t:314_3	rajjatī”ti. So evaṃ arajjanto rāgaṃ nirodheti, no samudeti, samudayaṃ na karotīti	314	
PA_tika-s03_05t:314_4	attho. Evaṃ paṭipanno ca paṭinissajjati, no ādiyati. Ayañhi aniccādianupassanā tadaṅgavasena	314	
PA_tika-s03_05t:314_5	saddhiṃ kāyatannissayakhandhābhisaṅkhārehi kilesānaṃ pariccajanato saṅkhatadosadassanena	314	
PA_tika-s03_05t:314_6	tabbiparīte nibbāne tanninnatāya pakkhandanato “pariccāgapaṭinissaggo ceva pakkhandanapaṭinissaggo	314	
PA_tika-s03_05t:314_7	cā”ti vuccati. Tasmā tāya samannāgato bhikkhu vuttanayena kilese ca pariccajati,	314	
PA_tika-s03_05t:314_8	nibbāne ca pakkhandati, tathābhūto ca pariccajanavasena kilese na ādiyati, nāpi adosadassitāvasena	314	
PA_tika-s03_05t:314_9	saṅkhatārammaṇaṃ. Tena vuttaṃ “paṭinissajjati, no ādiyatī”ti. Idāni nissitāhi anupassanāhi	314	
PA_tika-s03_05t:314_10	yesaṃ dhammānaṃ pahānaṃ hoti, taṃ dassetuṃ “aniccato anupassanto niccasaññaṃ pajahatī”tiādi	3141	
PA_tika-s03_05t:314_11	vuttaṃ. Tattha niccasaññanti saṅkhārā niccāti evaṃ pavattaṃ viparītasaññaṃ. Diṭṭhicittavipallāsapahānamukheneva	3141	
PA_tika-s03_05t:314_12	saññāvipallāsappahānanti saññāgahaṇaṃ, saññāsīsena vā tesampi gahaṇaṃ daṭṭhabbaṃ.	3141	
PA_tika-s03_05t:314_13	Nandinti sappītikataṇhaṃ. Sesaṃ vuttanayameva.	3141	
PA_tika-s03_05t:315_0	Viharatīti iminā kāyānupassanāsamaṅgino iriyāpathavihāro vuttoti āha – “iriyatī”ti,	315	
PA_tika-s03_05t:315_1	iriyāpathaṃ pavattetīti attho. Ārammaṇakaraṇavasena abhibyāpanato “tīsu bhavesū”ti	315	
PA_tika-s03_05t:315_2	vuttaṃ, uppajjanavasena pana kilesā parittabhūmakā evāti. Yadipi kilesānaṃ pahānaṃ	315	
PA_tika-s03_05t:315_3	ātāpananti taṃ sammādiṭṭhiādīnampi attheva, ātappa-saddoviya pana ātāpa-saddopi vīriye	315	
PA_tika-s03_05t:315_4	eva niruḷhoti vuttaṃ “vīriyassetaṃ nāma”nti. Atha vā paṭipakkhappahāne sampayuttadhammānaṃ	315	
PA_tika-s03_05t:315_5	abbhussahanavasena pavattamānassa vīriyassa sātisayaṃ tadātāpananti vīriyameva tathā	315	
PA_tika-s03_05t:315_6	vuccati, na aññe dhammā.	315	
PA_tika-s03_05t:316_0	Ātāpīti cāyamīkāro pasaṃsāya, atisayassa vā dīpakoti ātāpīgahaṇena sammappadhānasamaṅgitaṃ	316	
PA_tika-s03_05t:316_1	dasseti. Sammā samantato sāmañca pajānanto sampajāno, asammissato vavatthāne aññadhammānupassitābhāvena	316	
PA_tika-s03_05t:316_2	sammā aviparītaṃ, sabbākārapajānanena samantato, uparūpari visesāvahabhāvena pavattiyā	316	
PA_tika-s03_05t:316_3	sāmaṃ pajānantoti attho. Yadi paññāya anupassati, kathaṃ satipaṭṭhānatāti āha “na	316	
PA_tika-s03_05t:316_4	hī”tiādi. Tasmā satiyā laddhupakārāya eva paññāya ettha yathāvutte kāye kammaṭṭhāniko	316	
PA_tika-s03_05t:316_5	bhikkhu anupassako, tasmā “kāyānupassī”ti vuccati. Antosaṅkhepo antolīnatā, kosajjanti	316	
PA_tika-s03_05t:316_6	attho. Upāyapariggahoti ettha sīlavisodhanādi gaṇanādi uggahakosallādi ca upāyo,	316	
PA_tika-s03_05t:316_7	tabbipariyāyato anupāyo veditabbo. Yasmā ca upaṭṭhitassatī yathāvuttaṃ upāyaṃ na	316	
PA_tika-s03_05t:316_8	pariccajati, anupāyañca na upādiyati, tasmā vuttaṃ “muṭṭhassati…pe… asamattho hotī”ti.	316	
PA_tika-s03_05t:316_9	Tenāti upāyānupāyānaṃ pariggahaparivajjanesu apariccāgāpariggahesu ca asamatthabhāvena. Assa yogino.	316	
PA_tika-s03_05t:317_0	Yasmā satiyevettha satipaṭṭhānaṃ vuttā, tasmāssa sampayuttadhammā vīriyādayo aṅganti	317	
PA_tika-s03_05t:317_1	āha – “sampayogaṅgañcassa dassetvā”ti. Aṅga-saddo cettha kāraṇapariyāyo daṭṭhabbo.	317	
PA_tika-s03_05t:317_2	Satiggahaṇenevettha sammāsamādhissapi gahaṇaṃ daṭṭhabbaṃ tassā samādhikkhandhe saṅgahitattā.	317	
PA_tika-s03_05t:317_3	Yasmā vā satisīsenāyaṃ desanā. Na hi kevalāya satiyā kilesappahānaṃ sambhavati, nibbānādhigamo	317	
PA_tika-s03_05t:317_4	vā, nāpi kevalā sati pavattati, tasmāssa jhānadesanāyaṃ savitakkādivacanassa viya	317	
PA_tika-s03_05t:317_5	sampayogaṅgadassanatāti aṅga-saddassa avayavapariyāyatā daṭṭhabbā. Pahānaṅganti “vivicceva	317	
PA_tika-s03_05t:317_6	kāmehī”tiādīsu viya pahātabbaṅgaṃ dassetuṃ. Yasmā ettha pubbabhāgamaggo adhippeto,	317	
PA_tika-s03_05t:317_7	na lokuttaramaggo, tasmā pubbabhāgiyameva vinayaṃ dassento “tadaṅgavinayena vā vikkhambhanavinayena	317	
PA_tika-s03_05t:317_8	vā”ti āha. Assāti yogino. Tesaṃ dhammānanti vedanādidhammānaṃ. Tesañhi tattha anadhippetattā	317	
PA_tika-s03_05t:317_9	“atthuddhāranayenetaṃ vutta”nti āha. Yaṃ panāti vibhaṅge, vibhaṅgapakaraṇeti adhippāyo.	317	
PA_tika-s03_05t:317_10	Etthāti “loke”ti etasmiṃ pade, tā ca lokiyā eva anupassanā nāma sammasananti katvā.	3171	
PA_tika-s03_05t:318_0	Dukkhatoti vipariṇāmasaṅkhāradukkhatāhi dukkhasabhāvato, dukkhāti anupassitabbāti	318	
PA_tika-s03_05t:318_1	attho. Sesapadadvayepi eseva nayo. Yo sukhaṃ dukkhato addāti yo bhikkhu sukhaṃ vedanaṃ	318	
PA_tika-s03_05t:318_2	vipariṇāmadukkhatāya dukkhanti paññācakkhunā addakkhi. Dukkhamaddakkhi sallatoti	318	
PA_tika-s03_05t:318_3	dukkhavedanaṃ pīḷājananato antotudanato dunnīharaṇato ca sallanti addakkhi passi.	318	
PA_tika-s03_05t:318_4	Adukkhamasukhanti upekkhāvedanaṃ. Santanti sukhadukkhānaṃ viya anoḷārikatāya paccayavasena	318	
PA_tika-s03_05t:318_5	vūpasantasabhāvattā ca santaṃ. Aniccatoti hutvā abhāvato udayabbayavantato tāvakālikato	318	
PA_tika-s03_05t:318_6	niccapaṭikkhepato ca aniccanti yo addakkhi. Sa ve sammaddaso bhikkhūti so bhikkhu	318	
PA_tika-s03_05t:318_7	ekaṃsena, paribyattaṃ vā vedanāya sammā passanakoti attho.	318	
PA_tika-s03_05t:319_0	Dukkhātipīti saṅkhāradukkhatāya dukkhā itipi. Sabbaṃ taṃ vedayitaṃ dukkhasmiṃ antogadhaṃ	319	
PA_tika-s03_05t:319_1	pariyāpannanti vadāmi saṅkhāradukkhanti vattabbato. Sukhadukkhatopi cāti sukhādīnaṃ	319	
PA_tika-s03_05t:319_2	ṭhitivipariṇāmañāṇasukhatāya ca vipariṇāmaṭṭhitiaññāṇadukkhatāya ca vuttattā tissopi	319	
PA_tika-s03_05t:319_3	sukhato tissopi ca dukkhato anupassitabbāti attho. Satta anupassanā heṭṭhā pakāsitā eva.	319	
PA_tika-s03_05t:320_0	Ārammaṇā…pe… bhedānanti rūpādiārammaṇanānattassa nīlāditabbhedassa, chandādiadhipatinānattassa	320	
PA_tika-s03_05t:320_1	hīnāditabbhedassa, ñāṇajhānādisahajātanānattassa sasaṅkhārikāsaṅkhārika-savitakka-savicārāditabbhedassa,	320	
PA_tika-s03_05t:320_2	kāmāvacarādibhūminānattassa, ukkaṭṭhamajjhimāditabbhedassa, kusalādikammanānattassa,	320	
PA_tika-s03_05t:320_3	devagatisaṃvattaniyatāditabbhedassa, kaṇhasukkavipākanānattassa, diṭṭhadhammavedanīyatāditabbhedassa,	320	
PA_tika-s03_05t:320_4	parittabhūmakādikiriyānānattassa, tihetukāditabbhedassa vasena anupassitabbanti yojanā.	320	
PA_tika-s03_05t:320_5	Ādi-saddena savatthukāvatthukādinānattassa puggalattayasādhāraṇāditabbhedassa ca	320	
PA_tika-s03_05t:320_6	saṅgaho daṭṭhabbo. Sarāgādīnanti mahāsatipaṭṭhānasutte āgatānaṃ sarāgavītarāgādibhedānaṃ.	320	
PA_tika-s03_05t:320_7	Salakkhaṇa-sāmaññalakkhaṇānanti phusanāditaṃtaṃsalakkhaṇānañceva aniccatādisāmaññalakkhaṇānañca vasenāti yojanā.	320	
PA_tika-s03_05t:321_0	Suññatadhammassāti anattatāsaṅkhātasuññatasabhāvassa. “Salakkhaṇa-sāmaññalakkhaṇāna”nti	321	
PA_tika-s03_05t:321_1	hi iminā yo ito bāhirakehi sāminivāsīkārakavedakaadhiṭṭhāyakabhāvena parikappito	321	
PA_tika-s03_05t:321_2	attā, tassa saṅkhāresu niccatā sukhatā viya katthacipi abhāvo vibhāvito. Natthi etesaṃ	321	
PA_tika-s03_05t:321_3	attāti anattā, yasmā pana saṅkhāresu ekadhammopi attā na hoti, tasmā te na attātipi	321	
PA_tika-s03_05t:321_4	anattāti ayaṃ tesaṃ suññatadhammo. Tassa suññatadhammassa, yaṃ vibhāvetuṃ abhidhamme	321	
PA_tika-s03_05t:321_5	“tasmiṃ kho pana samaye dhammā hontī”tiādinā suññatavāradesanā vuttā. Sesaṃ suviññeyyameva.	321	
PA_tika-s03_05t:322	Ambapālisuttavaṇṇanā niṭṭhitā.	32	
PA_tika-s03_05t:323	2. Satisuttavaṇṇanā	32	
PA_tika-s03_05t:324_0	368. Saratīti sato. Ayaṃ pana na yāya kāyaci satiyā sato, atha kho edisāyāti dassento	324	
PA_tika-s03_05t:324_1	“kāyādianupassanāsatiyā”ti āha. Catusampajaññapaññāyāti catubbidhasampajaññapaññāya,	324	
PA_tika-s03_05t:324_2	abhikkamanaṃ abhikkantanti āha – “abhikkantaṃ vuccati gamana”nti. Tathā paṭikkamanaṃ	324	
PA_tika-s03_05t:324_3	paṭikkantanti vuttaṃ – “paṭikkantaṃ nivattana”nti. Nivattanañca nivattimattaṃ, nivattitvā	324	
PA_tika-s03_05t:324_4	pana gamanaṃ gamanameva. Kāyaṃ abhiharanto abhigamanavasena kāyaṃ nāmento. Ṭhānanisajjāsayanesu	324	
PA_tika-s03_05t:324_5	yo gamanādividhinā kāyassa purato abhihāro, so abhikkamo, pacchato apaharaṇaṃ paṭikkamoti	324	
PA_tika-s03_05t:324_6	dassento “ṭhānepī”tiādimāha. Āsanassāti pīṭhakādiāsanassa. Purimaaṅgābhimukhoti aṭanikādipurimāvayavābhimukho.	324	
PA_tika-s03_05t:324_7	Saṃsarantoti saṃsappanto. Paccāsaṃsarantoti paṭiāsappanto. Eseva nayoti iminā sarīrasseva	324	
PA_tika-s03_05t:324_8	abhimukhasaṃsappanapaṭiāsappanāni nidasseti.	324	
PA_tika-s03_05t:325_0	Sammā pajānanaṃ sampajānaṃ. Tena attanā kātabbakiccassa karaṇasīlo sampajānakārīti	325	
PA_tika-s03_05t:325_1	āha – “sampajaññena sabbakiccakārī”ti. Sampajānameva hi sampajaññaṃ. Sampajaññasseva	325	
PA_tika-s03_05t:325_2	vā kārīti sampajaññasseva karaṇasīlo. Sampajaññaṃ karotevāti abhikkantādīsu asammohaṃ	325	
PA_tika-s03_05t:325_3	uppādeti eva, sampajānasseva vā kāro etassa atthīti sampajānakārī.	325	
PA_tika-s03_05t:326_0	Dhammato vaḍḍhitasaṅkhātena saha atthena vattatīti sātthakaṃ, abhikkantādi, sātthakassa	326	
PA_tika-s03_05t:326_1	sampajānanaṃ sātthakasampajaññaṃ. Sappāyassa attano upakārāvahassa hitassa sampajānanaṃ	326	
PA_tika-s03_05t:326_2	sappāyasampajaññaṃ. Abhikkamādīsu bhikkhācāragocare, aññatthāpi ca pavattesu avijahite	326	
PA_tika-s03_05t:326_3	kammaṭṭhānasaṅkhāte gocare sampajaññaṃ gocarasampajaññaṃ. Abhikkamādīsu asammuyhanameva	326	
PA_tika-s03_05t:326_4	sampajaññaṃ asammohasampajaññaṃ. Pariggaṇhitvāti tulayitvā tīretvā, paṭisaṅkhāyāti	326	
PA_tika-s03_05t:326_5	attho. Saṅghadassaneneva uposathapavāraṇādiatthaṃ gamanaṃ saṅgahitaṃ. Asubhadassanādīti	326	
PA_tika-s03_05t:326_6	ādi-saddena kasiṇaparikammādīnaṃ saṅgaho daṭṭhabbo. Saṅkhepato vuttamatthaṃ vivarituṃ	326	
PA_tika-s03_05t:326_7	“cetiyaṃ disvāpi hī”tiādi vuttaṃ. Arahattaṃ pāpuṇātīti ukkaṭṭhaniddeso eso. Samathavipassanuppādanampi	326	
PA_tika-s03_05t:326_8	hi bhikkhuno vuddhi eva. Dakkhiṇadvāreti cetiyaṅgaṇassa dakkhiṇadvāre, tathā pacchimadvāretiādīsu.	326	
PA_tika-s03_05t:326_9	Abhayavāpi pāḷiyanti abhayavāpiyā puratthimatīre.	326	
PA_tika-s03_05t:327_0	Buddhavaṃsa-ariyavaṃsa-cetiyavaṃsa-dīpavaṃsādivaṃsakathanato mahāariyavaṃsabhāṇako	327	
PA_tika-s03_05t:327_1	thero. Paññāyanaṭṭhāneti cetiyassa paññāyanaṭṭhāne. Ekapaduddhāreti paduddhārapatiṭṭhānaparivattanaṃ	327	
PA_tika-s03_05t:327_2	akatvā ekasmiṃyeva avaṭṭhāne. Kecīti abhayagirivāsino.	327	
PA_tika-s03_05t:328_0	Tasmiṃ panāti sātthakasampajaññavasena pariggahitaatthepi gamane. Attho nāma dhammato	328	
PA_tika-s03_05t:328_1	vaḍḍhīti yaṃ sātthakanti adhippetaṃ gamanaṃ, taṃ sappāyamevāti siyā kassaci āsaṅkāti	328	
PA_tika-s03_05t:328_2	tannivattanatthaṃ “cetiyadassanaṃ tāvā”tiādi āraddhaṃ. Cittakammarūpakāni viyāti	328	
PA_tika-s03_05t:328_3	cittakammakatā paṭimāyo viya, yantapayogena vā vicittakammā paṭimāya sadisā yantarūpakā	328	
PA_tika-s03_05t:328_4	viya. Asamapekkhanaṃ gehassitaaññāṇupekkhāvasena ārammaṇe ayoniso olokanādi. Yaṃ	328	
PA_tika-s03_05t:328_5	sandhāya vuttaṃ “cakkhunā rūpaṃ disvā uppajjati upekkhā bālassa mūḷhassa puthujjanassā”tiādi.	328	
PA_tika-s03_05t:328_6	Hatthiādisammaddena jīvitantarāyo. Visabhāgarūpadassanādinā brahmacariyantarāyo.	328	
PA_tika-s03_05t:329_0	Pabbajitadivasato paṭṭhāya bhikkhūnaṃ anuvattanakathā āciṇṇā, ananuvattanakathā pana	329	
PA_tika-s03_05t:329_1	tassā aparā dutiyā nāma hotīti āha – “dve kathā nāma na kathitapubbā”ti. Evanti iminā	329	
PA_tika-s03_05t:329_2	“sace panā”tiādikaṃ sabbampi vuttākāraṃ paccāmasati, na “purisassa mātugāmāsubha”ntiādikaṃ vuccamānaṃ.	329	
PA_tika-s03_05t:330_0	Yogakammassa pavattiṭṭhānatāya bhāvanāya ārammaṇaṃ kammaṭṭhānaṃ vuccatīti āha “kammaṭṭhānasaṅkhātaṃ	330	
PA_tika-s03_05t:330_1	gocara”nti. Uggahetvāti yathā uggahanimittaṃ uppajjati, evaṃ uggahakosallassa sampādanavasena uggahetvā.	330	
PA_tika-s03_05t:331_0	Haratīti kammaṭṭhānaṃ pavatteti, yāva piṇḍapātapaṭikkamā anuyuñjatīti attho. Na paccāharatīti	331	
PA_tika-s03_05t:331_1	āhārūpabhogato yāva divāṭṭhānupasaṅkamanā kammaṭṭhānaṃ na paṭineti. Samādāya vattati	331	
PA_tika-s03_05t:331_2	sammā ādiyitvā tesaṃ vattānaṃ paripūraṇavasena vattati. Sarīraparikammanti mukhadhovanādisarīrapaṭijagganaṃ.	331	
PA_tika-s03_05t:331_3	Dve tayo pallaṅketi dve tayo nisajjāvāre dve tīṇi uṇhāsanāni. Tenāha – “usumaṃ gāhāpento”ti.	331	
PA_tika-s03_05t:331_4	Kammaṭṭhānasīsenevāti kammaṭṭhānamukheneva kammaṭṭhānaṃ avijahanto eva. Tena “pattopi	331	
PA_tika-s03_05t:331_5	acetano”tiādinā pavattetabbakammaṭṭhānaṃ, yathāparihariyamānaṃ vā kammaṭṭhānaṃ avijahitvāti	331	
PA_tika-s03_05t:331_6	dasseti. Tathevāti tikkhattumeva. Paribhogacetiyato sarīracetiyaṃ garutaranti katvā	331	
PA_tika-s03_05t:331_7	“cetiyaṃ vanditvā”ti cetiyavandanāya paṭhamaṃ karaṇīyatā vuttā. Tathā hi aṭṭhakathāyaṃ	331	
PA_tika-s03_05t:331_8	– “cetiyaṃ bādhayamānā bodhisākhā haritabbā”ti vuttā. Buddhaguṇānussaraṇavaseneva	331	
PA_tika-s03_05t:331_9	bodhiñca paṇipātakaraṇanti āha – “buddhassa bhagavato sammukhā viya nipaccakāraṃ	331	
PA_tika-s03_05t:331_10	dassetvā”ti. Gāmasamīpeti gāmassa upacāraṭṭhāne.	3311	
PA_tika-s03_05t:332_0	Janasaṅgahaṇatthanti “mayi akathente etesaṃ ko kathessatī”ti dhammānuggahena janasaṅgahaṇatthaṃ.	332	
PA_tika-s03_05t:332_1	Tasmāti yasmā “dhammakathā nāma kathetabbā evā”ti aṭṭhakathācariyā vadanti, yasmā	332	
PA_tika-s03_05t:332_2	ca dhammakathā kammaṭṭhānavinimuttā nāma natthi, tasmā. Kammaṭṭhānasīsenevāti attanā	332	
PA_tika-s03_05t:332_3	parihariyamānaṃ kammaṭṭhānaṃ avijahanto tadanuguṇaṃyeva dhammakathaṃ kathetvā. Anumodanaṃ	332	
PA_tika-s03_05t:332_4	katvāti etthāpi “kammaṭṭhānasīsenevā”ti ānetvā sambandhitabbaṃ. Sampattaparicchedenevāti	332	
PA_tika-s03_05t:332_5	paricito aparicitotiādivibhāgaṃ akatvā sampattakoṭiyā eva, samāgamamattenevāti attho.	332	
PA_tika-s03_05t:332_6	Bhayeti paracakkādibhaye.	332	
PA_tika-s03_05t:333_0	Kammajatejoti gahaṇiṃ sandhāyāha. Kammaṭṭhānavīthiṃ nārohati khudāparissamena kilantakāyattā	333	
PA_tika-s03_05t:333_1	samādhānābhāvato. Avasesaṭṭhāneti yāguyā aggahitaṭṭhāne. Poṅkhānupoṅkhanti kammaṭṭhānupaṭṭhānassa	333	
PA_tika-s03_05t:333_2	aviccheda-dassanametaṃ, yathā poṅkhānupoṅkhaṃ pavattāya sarapaṭipāṭiyā anavicchedo,	333	
PA_tika-s03_05t:333_3	evametassapi kammaṭṭhānupaṭṭhānassāti vuttaṃ hoti.	333	
PA_tika-s03_05t:334_0	Nikkhittadhuro bhāvanānuyoge. Vattapaṭipattiyā apūraṇena sabbavattāni bhinditvā.	334	
PA_tika-s03_05t:334_1	Kāme avītarāgo hoti. Kāye avītarāgo. Rūpe avītarāgo. Yāvadatthaṃ udarāvadehaṃ bhuñjitvā	334	
PA_tika-s03_05t:334_2	seyyasukhaṃ passasukhaṃ middhasukhaṃ anuyutto viharati. Aññataraṃ devanikāyaṃ paṇidhāya	334	
PA_tika-s03_05t:334_3	brahmacariyaṃ caratī”ti evaṃ vuttaṃ pañcavidhacetovinibandhacitto. Caritvāti pavattitvā.	334	
PA_tika-s03_05t:335_0	Gatapaccāgatikavattavasenāti bhāvanāsahitaṃyeva bhikkhāya gatapaccāgataṃ gamanapaccāgamanaṃ	335	
PA_tika-s03_05t:335_1	etassa atthīti gatapaccāgatikaṃ, tadeva vattaṃ, tassa vasena. Attano hitasukhaṃ kāmenti	335	
PA_tika-s03_05t:335_2	icchantīti attakāmā, dhammacchandavanto. “Dhammo”ti hi hitaṃ taṃnimittakañca sukhanti.	335	
PA_tika-s03_05t:335_3	Atha vā viññūnaṃ dhammānaṃ attaniyattā attabhāvaparicchannattā ca attā nāma dhammo.	335	
PA_tika-s03_05t:335_4	Tenāha bhagavā – “attadīpā, bhikkhave, viharatha attasaraṇā”tiādi. Taṃ kāmenti icchantīti	335	
PA_tika-s03_05t:335_5	attakāmā. Usabhaṃ nāma vīsati yaṭṭhiyo. Tāya saññāyāti tāya pāsāṇasaññāya, “ettakaṃ	335	
PA_tika-s03_05t:335_6	ṭhānamāgatā”ti jānantāti adhippāyo. So eva nayo ayaṃ bhikkhūtiādiko yo ṭhāne vutto,	335	
PA_tika-s03_05t:335_7	so eva nisajjāyapi nayo. Pacchato āgacchantānaṃ chinnabhattabhāvabhayenapi yonisomanasikāraṃ paribrūheti.	335	
PA_tika-s03_05t:336_0	Maddantāti dhaññakaraṇaṭṭhāne sālisīsāni maddantā. Mahāpadhānaṃ pūjessāmīti amhākaṃ	336	
PA_tika-s03_05t:336_1	atthāya lokanāthena cha vassāni kataṃ dukkaracariyaṃ evāhaṃ yathāsatti pūjessāmīti.	336	
PA_tika-s03_05t:336_2	Paṭipattipūjā hi satthupūjā, na āmisapūjāti. Ṭhānacaṅkamamevāti adhiṭṭhātabbairiyāpathakālavasena	336	
PA_tika-s03_05t:336_3	vuttaṃ, na bhojanādikālesu avassaṃ kātabbanisajjāya paṭikkhepavasena.	336	
PA_tika-s03_05t:337_0	Vīthiṃ otaritvā ito cito anoloketvā paṭhamameva vīthiyo sallakkhetabbāti āha “vīthiyo	337	
PA_tika-s03_05t:337_1	sallakkhetvā”ti. Yaṃ sandhāya vuccati – “pāsādikena abhikkantenā”tiādi. Taṃ dassetuṃ	337	
PA_tika-s03_05t:337_2	“tattha cā”tiādi vuttaṃ. Āhāre paṭikūlasaññaṃ upaṭṭhapetvātiādīsu yaṃ vattabbaṃ,	337	
PA_tika-s03_05t:337_3	taṃ heṭṭhā vuttameva. Aṭṭhaṅgasamannāgatanti “yāvadeva imassa kāyassa ṭhitiyā”tiādinā	337	
PA_tika-s03_05t:337_4	vuttehi aṭṭhahi aṅgehi samannāgataṃ katvā. Neva davāyātiādi pana paṭikkhepadassanaṃ.	337	
PA_tika-s03_05t:338_0	Paccekabodhiṃ sacchikaroti, yadi upanissayasampanno hotīti sambandho. Idañca yathā	338	
PA_tika-s03_05t:338_1	heṭṭhā tīsu ṭhānesu, evaṃ ito paresu ṭhānesu upanetvā sambandhitabbaṃ. Tattha paccekabodhiyā	338	
PA_tika-s03_05t:338_2	upanissayasampadā kappānaṃ dve asaṅkhyeyyāni satasahassañca tajjaṃ puññañāṇasambhārasambharaṇaṃ,	338	
PA_tika-s03_05t:338_3	sāvakabodhiyaṃ aggasāvakānaṃ ekaṃ asaṅkhyeyyaṃ kappasatasahassañca, mahāsāvakānaṃ	338	
PA_tika-s03_05t:338_4	kappasatasahassameva tajjaṃ sambhārasambharaṇaṃ, itaresaṃ atītāsu jātīsu vivaṭṭasannissayavasena	338	
PA_tika-s03_05t:338_5	nibbattitaṃ nibbedhabhāgiyaṃ kusalaṃ. Bāhiyo dārucīriyoti bāhiyavisaye jātasaṃvaddhatāya	338	
PA_tika-s03_05t:338_6	bāhiyo, dārucīrapariharaṇena dārucīriyoti laddhasamañño. So hi āyasmā “tasmātiha	338	
PA_tika-s03_05t:338_7	te, bāhiya, evaṃ sikkhitabbaṃ – diṭṭhe diṭṭhamattaṃ bhavissatī”tiādivasappavattena	338	
PA_tika-s03_05t:338_8	saṃkhitteneva ovādena khippataraṃ visesaṃ adhigacchi. Tena vuttaṃ “khippābhiñño vā	338	
PA_tika-s03_05t:338_9	hoti seyyathāpi thero bāhiyo dārucīriyo”ti. Evaṃ mahāpañño vātiādīsu yathārahaṃ vattabbanti.	338	
PA_tika-s03_05t:339_0	Tanti asammuyhanaṃ. Evanti idāni vuccamānākāradassanaṃ. Attā abhikkamatīti iminā	339	
PA_tika-s03_05t:339_1	andhaputhujjanassa diṭṭhiggāhavasena abhikkame sammuyhanaṃ dasseti, ahaṃ abhikkamāmīti	339	
PA_tika-s03_05t:339_2	pana iminā mānaggāhavasena, tadubhayaṃ pana taṇhāya vinā na hotīti taṇhāggāhavasenapi	339	
PA_tika-s03_05t:339_3	sammuyhanaṃ dassitameva hoti, “tathā asammuyhanto”ti vatvā taṃ asammuyhanaṃ yena	339	
PA_tika-s03_05t:339_4	ghanavinibbhogena hoti, taṃ dassento “abhikkamāmīti citte uppajjamāne”tiādimāha.	339	
PA_tika-s03_05t:339_5	Tattha yasmā vāyodhātuyā anugatā tejodhātu uddharaṇassa paccayo. Uddharaṇagatikā	339	
PA_tika-s03_05t:339_6	hi tejodhātūti uddharaṇe vāyodhātuyā tassā anugatabhāvo, tasmā imāsaṃ dvinnamettha	339	
PA_tika-s03_05t:339_7	dhātūnaṃ sāmatthiyato adhimattatā, itarāsañca omattatāti dassento “ekekapāduddharaṇe…pe…	339	
PA_tika-s03_05t:339_8	balavatiyo”ti āha. Yasmā pana tejodhātuyā anugatā vāyodhātu atiharaṇavītiharaṇānaṃ	339	
PA_tika-s03_05t:339_9	paccayo. Tiriyagatikāya hi vāyodhātuyā atiharaṇavītiharaṇesu sātisayo byāpāroti tejodhātuyā	339	
PA_tika-s03_05t:339_10	tassānugatabhāvo, tasmā imāsaṃ dvinnamettha sāmatthiyato adhimattatā, itarāsañca	3391	
PA_tika-s03_05t:339_11	omattatāti dassento “tathā atiharaṇavītiharaṇesū”ti āha. Satipi anugamanānugantabbatāvisese	3391	
PA_tika-s03_05t:339_12	tejodhātuvāyodhātubhāvamattaṃ sandhāya tathā-saddaggahaṇaṃ.	3391	
PA_tika-s03_05t:340_0	Tattha akkantaṭṭhānato pādassa ukkhipanaṃ uddharaṇaṃ, ṭhitaṭṭhānaṃ atikkamitvā purato	340	
PA_tika-s03_05t:340_1	haraṇaṃ atiharaṇaṃ. Rukkhakhāṇuādipariharaṇatthaṃ, patiṭṭhitapādaghaṭṭanapariharaṇatthaṃ	340	
PA_tika-s03_05t:340_2	vā passena haraṇaṃ vītiharaṇaṃ. Yāva patiṭṭhitapādo, tāva āharaṇaṃ atiharaṇaṃ, tato	340	
PA_tika-s03_05t:340_3	paraṃ haraṇaṃ vītiharaṇanti ayaṃ vā etesaṃ viseso. Yasmā pathavīdhātuyā anugatā āpodhātu	340	
PA_tika-s03_05t:340_4	vossajjanassa paccayo. Garutarasabhāvā hi āpodhātūti vossajjane pathavīdhātuyā tassānugatabhāvo,	340	
PA_tika-s03_05t:340_5	tasmā tāsaṃ dvinnamettha sāmatthiyato adhimattatā, itarāsañca omattatāti dassento	340	
PA_tika-s03_05t:340_6	āha “vossajjane…pe… balavatiyo”ti. Yasmā pana āpodhātuyā anugatā pathavīdhātu sannikkhepanassa	340	
PA_tika-s03_05t:340_7	paccayo. Patiṭṭhābhāve viya patiṭṭhāpanepi tassā sātisayakiccattā āpodhātuyā tassā	340	
PA_tika-s03_05t:340_8	anugatabhāvo, tathā ghaṭṭanakiriyāya pathavīdhātuyā vasena sannirumbhanassa sijjhanato	340	
PA_tika-s03_05t:340_9	tatthāpi pathavīdhātuyā āpodhātuanugatabhāvo, tasmā vuttaṃ – “tathā sannikkhepanasannirumbhanesū”ti.	340	
PA_tika-s03_05t:341_0	Tatthāti tasmiṃ abhikkamane, tesu vā vuttesu uddharaṇādīsu chasu koṭṭhāsesu. Uddharaṇeti	341	
PA_tika-s03_05t:341_1	uddharaṇakkhaṇe. Rūpārūpadhammāti uddharaṇākārena pavattā rūpadhammā taṃsamuṭṭhāpakā	341	
PA_tika-s03_05t:341_2	arūpadhammā ca. Atiharaṇaṃ na pāpuṇanti khaṇamattāvaṭṭhānato. Tattha tatthevāti yattha	341	
PA_tika-s03_05t:341_3	yattha uppannā, tattha tattheva. Na hi dhammānaṃ desantarasaṅkamanaṃ atthi. Pabbaṃ	341	
PA_tika-s03_05t:341_4	pabbantiādi uddharaṇādikoṭṭhāse sandhāya sabhāgasantativasena vuttanti veditabbaṃ.	341	
PA_tika-s03_05t:341_5	Atiittaro hi rūpadhammānampi pavattikkhaṇo, gamanassādānaṃ devaputtānaṃ heṭṭhupariyāyena	341	
PA_tika-s03_05t:341_6	paṭimukhaṃ dhāvantānaṃ sirasi pāde ca baddhakhuradhārāsamāgamatopi sīghataro. Yathā	341	
PA_tika-s03_05t:341_7	tilānaṃ bhajjiyamānānaṃ taṭataṭāyanena bhedo lakkhīyati, evaṃ saṅkhatadhammānaṃ uppādenāti	341	
PA_tika-s03_05t:341_8	dassanatthaṃ “taṭataṭāyantā”ti vuttaṃ. Uppannā hi ekantato bhijjantīti.	341	
PA_tika-s03_05t:342_0	Saddhiṃ rūpenāti idaṃ tassa tassa cittassa nirodhena saddhiṃ nirujjhanakarūpadhammavasena	342	
PA_tika-s03_05t:342_1	vuttaṃ, yaṃ tato sattarasamacittassa uppādakkhaṇe uppannaṃ. Aññathā yadi rūpārūpadhammā	342	
PA_tika-s03_05t:342_2	samānakkhaṇā siyuṃ, “rūpaṃ garupariṇāmaṃ dandhanirodha”ntiādivacanehi virodho siyā.	342	
PA_tika-s03_05t:342_3	Tathā – “nāhaṃ, bhikkhave, aññaṃ ekadhammampi samanupassāmi, yaṃ evaṃ lahuparivattaṃ,	342	
PA_tika-s03_05t:342_4	yathayidaṃ citta”nti evamādipāḷiyā ca. Cittacetasikā hi sārammaṇasabhāvā yathābalaṃ	342	
PA_tika-s03_05t:342_5	attano ārammaṇapaccayabhūtamatthaṃ vibhāventāyeva uppajjantīti tesaṃ taṃsabhāvanipphattianantaraṃ	342	
PA_tika-s03_05t:342_6	nirodho, rūpadhammā pana anārammaṇā pakāsetabbā. Evaṃ tesaṃ pakāsetabbabhāvanipphatti	342	
PA_tika-s03_05t:342_7	soḷasahi cittehi hotīti taṅkhaṇāyukatā tesaṃ icchitā, lahukaviññāṇassa visayasaṅgatimattapaccayatāya	342	
PA_tika-s03_05t:342_8	tiṇṇaṃ khandhānaṃ, visayasaṅgatimattatāya ca viññāṇassa lahuparivattitā, dandhamahābhūtapaccayatāya	342	
PA_tika-s03_05t:342_9	rūpadhammānaṃ dandhaparivattitā. Nānādhātuyā yathābhūtañāṇaṃ kho pana tathāgatasseva,	342	
PA_tika-s03_05t:342_10	tena ca purejātapaccayo rūpadhammova vutto, pacchājātapaccayo ca tassevāti rūpārūpadhammānaṃ	3421	
PA_tika-s03_05t:342_11	samānakkhaṇatā na yujjateva, tasmā vuttanayenevettha attho veditabbo.	3421	
PA_tika-s03_05t:343_0	Aññaṃ uppajjate cittaṃ, aññaṃ cittaṃ nirujjhatīti yaṃ purimuppannaṃ cittaṃ, taṃ aññaṃ,	343	
PA_tika-s03_05t:343_1	taṃ pana nirujjhantaṃ aparassa anantarādipaccayo hutvā eva nirujjhatīti tathāladdhapaccayaṃ	343	
PA_tika-s03_05t:343_2	aññaṃ uppajjate cittaṃ. Yadi evaṃ tesaṃ antaro labbheyyāti, noti āha “avīcimanupabandho”ti.	343	
PA_tika-s03_05t:343_3	Yathā vīci antaro na labbhati, “tadeveta”nti avisesavidū maññanti, evaṃ anu anu pabandho	343	
PA_tika-s03_05t:343_4	cittasantāno rūpasantāno ca nadīsotova nadiyaṃ udakappavāho viya vattati.	343	
PA_tika-s03_05t:344_0	Abhimukhaṃ lokitaṃ ālokitanti āha “puratopekkhana”nti. Yasmā yaṃdisābhimukho gacchati	344	
PA_tika-s03_05t:344_1	tiṭṭhati nisīdati vā, tadabhimukhaṃ pekkhanaṃ ālokitaṃ, tasmā tadanugataṃ vidisālokanaṃ	344	
PA_tika-s03_05t:344_2	vilokitanti āha “vilokitaṃ nāma anudisāpekkhana”nti. Sammajjanaparibhaṇḍādikaraṇe	344	
PA_tika-s03_05t:344_3	olokitassa, ullokāharaṇādīsu ullokitassa, pacchato āgacchantassa parissayassa parivajjanādivasena	344	
PA_tika-s03_05t:344_4	apalokitassa ca siyā sambhavoti āha – “iminā vā mukhena sabbānipi tāni gahitānevā”ti.	344	
PA_tika-s03_05t:345_0	Kāyasakkhinti kāyena sacchikatavantaṃ, paccakkhakārinanti attho. Sohāyasmā vipassanākāle	345	
PA_tika-s03_05t:345_1	eva “yamevāhaṃ indriyesu aguttadvārataṃ nissāya sāsane anabhiratiādivippakāraṃ patto,	345	
PA_tika-s03_05t:345_2	tameva suṭṭhu niggahessāmī”ti ussāhajāto balavahirottappo, tattha ca katādhikārattā	345	
PA_tika-s03_05t:345_3	indriyasaṃvare ukkaṃsapāramippatto, teneva naṃ satthā – “etadaggaṃ, bhikkhave, mama	345	
PA_tika-s03_05t:345_4	sāvakānaṃ bhikkhūnaṃ indriyesu guttadvārānaṃ yadidaṃ nando”ti etadagge ṭhapesi.	345	
PA_tika-s03_05t:346_0	Sātthakatā ca sappāyatā ca veditabbā ālokitavilokitassāti ānetvā sambandho. Tasmāti	346	
PA_tika-s03_05t:346_1	kammaṭṭhānāvijahanasseva gocarasampajaññabhāvatoti vuttamevatthaṃ hetubhāvena paccāmasati.	346	
PA_tika-s03_05t:346_2	Attano kammaṭṭhānavaseneva ālokanavilokanaṃ kātabbaṃ, khandhādikammaṭṭhānikehi añño	346	
PA_tika-s03_05t:346_3	upāyo na gavesitabboti adhippāyo. Yasmā ālokitādisamaññāpi dhammamattasseva pavattiviseso,	346	
PA_tika-s03_05t:346_4	tasmā tassa yāthāvato pajānanaṃ asammohasampajaññanti dassetuṃ “abbhantare”tiādi	346	
PA_tika-s03_05t:346_5	vuttaṃ. Cittakiriyavāyodhātuvipphāravasenāti kiriyamayacittasamuṭṭhānavāyodhātuyā	346	
PA_tika-s03_05t:346_6	calanākārapavattivasena. Adho sīdatīti thokaṃ otarati. Uddhaṃ laṅghetīti laṅghantaṃ	346	
PA_tika-s03_05t:346_7	viya upari gacchati.	346	
PA_tika-s03_05t:347_0	Aṅgakiccaṃ sādhayamānanti padhānabhūtaṃ aṅgakiccaṃ nipphādentaṃ, upapattibhavassa	347	
PA_tika-s03_05t:347_1	sarīraṃ hutvāti attho. Paṭhamajavanepi…pe… sattamajavanepi na hotīti idaṃ pañcadvāraviññāṇavīthiyaṃ	347	
PA_tika-s03_05t:347_2	“itthī puriso”ti rajjanādīnaṃ abhāvaṃ sandhāya vuttaṃ. Tattha hi āvajjanavoṭṭhabbanānaṃ	347	
PA_tika-s03_05t:347_3	ayoniso āvajjanavoṭṭhabbanavasena iṭṭhe itthirūpādimhi lobhamattaṃ, aniṭṭhe paṭighamattaṃ	347	
PA_tika-s03_05t:347_4	uppajjati. Manodvāre pana “itthī puriso”ti rajjanādi hoti, tassa pañcadvārajavanaṃ	347	
PA_tika-s03_05t:347_5	mūlaṃ, yathāvuttaṃ vā sabbaṃ bhavaṅgādi. Evaṃ manodvārajavanassa mūlabhūtadhammaparijānanavaseneva	347	
PA_tika-s03_05t:347_6	mūlapariññā vuttā, āgantukatāvakālikatā pana pañcadvārajavanasseva apubbabhāvavasena	347	
PA_tika-s03_05t:347_7	ceva ittarabhāvavasena ca vuttā. Heṭṭhupariyavasena bhijjitvā patitesūti heṭṭhimassa	347	
PA_tika-s03_05t:347_8	uparimassa ca aparāparaṃ bhaṅgappattimāha.	347	
PA_tika-s03_05t:348	Tanti javanaṃ. Tassa javanassa na yuttanti sambandho. Āgantuko abbhāgato. Udayabbayaparicchinno tāvatako kālo etesanti tāvakālikāni.	34	
PA_tika-s03_05t:349_0	Etaṃ asammohasampajaññaṃ. Samavāyeti sāmaggiyaṃ. Tatthāti pañcakkhandhavasena ālokanavilokane	349	
PA_tika-s03_05t:349_1	paññāyamāne tabbinimutto – ko eko āloketi, ko viloketi. Upanissayapaccayoti idaṃ	349	
PA_tika-s03_05t:349_2	suttantanayena pariyāyato vuttaṃ. Sahajātapaccayoti nidassanamattametaṃ aññamaññasampayuttaatthiavigatādipaccayānampi labbhanato.	349	
PA_tika-s03_05t:350	Kāleti samiñjituṃ yuttakāle samiñjantassa, tathā pasāretuṃ yuttakāle pasārentassa. “Maṇisappo nāma ekā sappajātī”ti vadanti. Laḷananti kampanaṃ, līḷākaraṇaṃ vā.	35	
PA_tika-s03_05t:351_0	Uṇhapakatiko pariḷāhabahulakāyo. Sīlassa vidūsanena ahitāvahattā micchājīvavasena	351	
PA_tika-s03_05t:351_1	uppannaṃ asappāyaṃ. “Cīvarampi acetana”ntiādinā cīvarassa viya kāyopi acetanoti kāyassa	351	
PA_tika-s03_05t:351_2	attasuññatāvibhāvanena “abbhantare”tiādinā vuttamevatthaṃ paridīpento itarītarasantosassa	351	
PA_tika-s03_05t:351_3	kāraṇaṃ dasseti. Tenāha “tasmā”tiādi.	351	
PA_tika-s03_05t:352	Catupañcagaṇṭhikāhatoti āhatacatupañcagaṇṭhiko, catupañcagaṇṭhikāhi vā hatasobho.	35	
PA_tika-s03_05t:353_0	Aṭṭhavidhopi atthoti aṭṭhavidhopi payojanaviseso. Mahāsivattheravādavasena “imassa	353	
PA_tika-s03_05t:353_1	kāyassa ṭhitiyā”tiādinā nayena vutto daṭṭhabbo. Imasmiṃ pakkhe “neva davāyātiādinā	353	
PA_tika-s03_05t:353_2	nayenā”ti pana idaṃ paṭikkhepaṅgadassanamukhena pāḷi āgatāti katvā vuttanti daṭṭhabbaṃ.	353	
PA_tika-s03_05t:354_0	Pathavīsandhārakajalassa taṃsandhārakavāyunā viya paribhuttassa āhārassa vāyodhātuyāva	354	
PA_tika-s03_05t:354_1	āsaye avaṭṭhānanti āha – “vāyodhātuvaseneva tiṭṭhatī”ti. Atiharatīti yāva mukhā abhiharati.	354	
PA_tika-s03_05t:354_2	Vītiharatīti tato kucchiyaṃ vimissaṃ karonto harati. Atiharatīti vā mukhadvāraṃ atikkāmento	354	
PA_tika-s03_05t:354_3	harati. Vītiharatīti kucchigataṃ passato harati. Parivattetīti aparāparaṃ cāreti.	354	
PA_tika-s03_05t:354_4	Ettha ca āhārassa dhāraṇaparivattanasañcuṇṇanavisosanāni pathavīdhātusahitā eva vāyodhātu	354	
PA_tika-s03_05t:354_5	karoti, na kevalāti tāni pathavīdhātuyā kiccabhāvena vuttāni, sā eva dhāraṇādīni	354	
PA_tika-s03_05t:354_6	kiccāni karontassa sādhāraṇāti vuttāni. Allattañca anupāletīti yathā vāyodhātuādīhi	354	
PA_tika-s03_05t:354_7	aññehi visosanaṃ na hoti, tathā anupāleti allabhāvaṃ. Tejodhātūti gahaṇīsaṅkhātā	354	
PA_tika-s03_05t:354_8	tejodhātu. Sā hi antopaviṭṭhaṃ āhāraṃ paripāceti. Añjaso hotīti āhārassa pavisanādīnaṃ	354	
PA_tika-s03_05t:354_9	maggo hoti. Ābhujatīti pariyesanavasena, ajjhoharaṇajiṇṇājiṇṇatādipaṭisaṃvedanavasena	354	
PA_tika-s03_05t:354_10	ca āvajjeti, vijānātīti attho. Taṃtaṃvijānanassa paccayabhūtoyeva hi payogo “sammāpayogo”ti	3541	
PA_tika-s03_05t:354_11	vutto. Yena hi payogena pariyesanādi nipphajjati, so tabbisayavijānanampi nipphādeti	3541	
PA_tika-s03_05t:354_12	nāma tadavinābhāvato. Atha vā sammāpayogaṃ sammāpaṭipattiṃ anvāya āgamma ābhujati	3541	
PA_tika-s03_05t:354_13	samannāharati. Ābhogapubbako hi sabbopi viññāṇabyāpāroti tathā vuttaṃ.	3541	
PA_tika-s03_05t:355_0	Gamanatoti bhikkhācāravasena gocaragāmaṃ uddissa gamanato. Pariyesanatoti gocaragāme	355	
PA_tika-s03_05t:355_1	bhikkhatthaṃ āhiṇḍanato. Paribhogatoti āhārassa paribhuñjanato. Āsayatoti pittādiāsayato.	355	
PA_tika-s03_05t:355_2	Āsayati ettha ekajjhaṃ pavattamānopi kammabalavavatthito hutvā mariyādavasena aññamaññaṃ	355	
PA_tika-s03_05t:355_3	asaṅkarato sayati tiṭṭhati pavattatīti āsayo, āmāsayassa upari tiṭṭhanako pittādiko.	355	
PA_tika-s03_05t:355_4	Mariyādattho hi ayamākāro. Nidheti yathābhutto āhāro nicito hutvā tiṭṭhati etthāti	355	
PA_tika-s03_05t:355_5	nidhānaṃ, āmāsayo, tato nidhānato. Aparipakkatoti gahaṇīsaṅkhātena kammajatejena	355	
PA_tika-s03_05t:355_6	avipakkato. Paripakkatoti yathābhuttassa āhārassa vipakkabhāvato. Phalatoti nipphattito.	355	
PA_tika-s03_05t:355_7	Nissandatoti ito cito ca vissandanato. Sammakkhanatoti sabbaso makkhanato. Ayamettha	355	
PA_tika-s03_05t:355_8	saṅkhepo, vitthāro pana visuddhimaggasaṃvaṇṇanāya gahetabbo.	355	
PA_tika-s03_05t:356_0	Sarīrato sedā muccantīti vegasandhāraṇena uppannapariḷāhato sarīrato sedā muccanti.	356	
PA_tika-s03_05t:356_1	Aññe ca rogā kaṇṇasūlabhagandarādayo. Aṭṭhāneti manussāmanussapariggahe ayuttaṭṭhāne	356	
PA_tika-s03_05t:356_2	khettadevāyatanādike. Kuddhā hi manussā amanussāpi vā jīvitakkhayaṃ pāpenti. Vissaṭṭhattā	356	
PA_tika-s03_05t:356_3	neva tassa bhikkhuno attano, kassaci anissajjitattā jigucchanīyattā ca na parassa,	356	
PA_tika-s03_05t:356_4	udakatumbatoti veḷunāḷiādiudakabhājanato. Tanti chaḍḍitaudakaṃ.	356	
PA_tika-s03_05t:357_0	Ettha ca eko iriyāpatho dvīsu ṭhānesu āgato, so pubbe abhikkamapaṭikkamagahaṇena.	357	
PA_tika-s03_05t:357_1	“Gamanepi purato pacchato ca kāyassa abhiharaṇaṃ vuttanti idha gamanameva gahita”nti	357	
PA_tika-s03_05t:357_2	apare. Yasmā idha sampajaññakathāyaṃ asammohasampajaññameva dhuraṃ, tasmā antarantare	357	
PA_tika-s03_05t:357_3	iriyāpathe pavattānaṃ rūpārūpadhammānaṃ tattha tattheva nirodhadassanavasena sampajānakāritā	357	
PA_tika-s03_05t:357_4	gahitāti. Majjhimabhāṇakā pana evaṃ vadanti – eko hi bhikkhu gacchanto aññaṃ cintento,	357	
PA_tika-s03_05t:357_5	aññaṃ vitakkento gacchati, eko kammaṭṭhānaṃ avissajjetvāva gacchati, tathā eko tiṭṭhanto,	357	
PA_tika-s03_05t:357_6	nisīdanto, sayanto aññaṃ cintento, aññaṃ vitakkento sayati, eko kammaṭṭhānaṃ avissajjetvāva	357	
PA_tika-s03_05t:357_7	sayati. Ettakena pana na pākaṭaṃ hotīti caṅkamanena dīpenti. Yo bhikkhu caṅkamanaṃ	357	
PA_tika-s03_05t:357_8	otaritvā caṅkamanakoṭiyaṃ ṭhito pariggaṇhāti – “pācīnacaṅkamanakoṭiyaṃ pavattā rūpārūpadhammā	357	
PA_tika-s03_05t:357_9	pacchimacaṅkamanakoṭiṃ appatvā ettheva niruddhā, pacchimacaṅkamanakoṭiyaṃ pavattāpi	357	
PA_tika-s03_05t:357_10	pācīnacaṅkamanakoṭiṃ appatvā ettheva niruddhā, caṅkamanamajjhe pavattā ubho koṭiyo	3571	
PA_tika-s03_05t:357_11	appatvā ettheva niruddhā, caṅkamane pavattā rūpārūpadhammā ṭhānaṃ appatvā ettheva	3571	
PA_tika-s03_05t:357_12	niruddhā, ṭhāne pavattā nisajjaṃ appatvā ettheva niruddhā, nisajjāya pavattā sayanaṃ	3571	
PA_tika-s03_05t:357_13	appatvā ettheva niruddhā”ti, evaṃ pariggaṇhanto pariggaṇhanto eva cittaṃ bhavaṅgaṃ	3571	
PA_tika-s03_05t:357_14	otāreti, uṭṭhahanto pana kammaṭṭhānaṃ gahetvāva uṭṭhahati. Ayaṃ bhikkhu gatādīsu	3571	
PA_tika-s03_05t:357_15	sampajānakārī nāma hotīti.	3571	
PA_tika-s03_05t:358_0	Evampi sutte kammaṭṭhānaṃ avibhūtaṃ hoti, kammaṭṭhānaṃ avibhūtaṃ na kātabbaṃ, tasmā	358	
PA_tika-s03_05t:358_1	so bhikkhu yāva sakkoti, tāva caṅkamitvā ṭhatvā nisīditvā sayamāno evaṃ pariggahetvā	358	
PA_tika-s03_05t:358_2	sayati – “kāyo acetano mañco acetano, kāyo na jānāti ‘ahaṃ mañce sayito’ti, mañcopi	358	
PA_tika-s03_05t:358_3	na jānāti ‘mayi kāyo sayito’ti, acetano kāyo acetane mañce sayito”ti, evaṃ pariggaṇhanto	358	
PA_tika-s03_05t:358_4	eva cittaṃ bhavaṅgaṃ otāreti, pabujjhanto kammaṭṭhānaṃ gahetvāva pabujjhatīti ayaṃ	358	
PA_tika-s03_05t:358_5	sutte sampajānakārī nāma hoti. Kāyikādikiriyānibbattanena tammayattā āvajjanakiriyānibbattakattā	358	
PA_tika-s03_05t:358_6	āvajjanakiriyāsamuṭṭhitattā ca javanaṃ, sabbampi vā chadvārappavattaṃ kiriyāmayapavattaṃ	358	
PA_tika-s03_05t:358_7	nāma, tasmiṃ sati jāgaritaṃ nāma hotīti pariggaṇhanto jāgarite sampajānakārī nāma.	358	
PA_tika-s03_05t:358_8	Apica rattindivaṃ cha koṭṭhāse katvā pañca koṭṭhāse jaggantopi jāgarite sampajānakārī nāma hotīti.	358	
PA_tika-s03_05t:359_0	Vimuttāyatanasīse ṭhatvā dhammaṃ desentopi bāttiṃsatiracchānakathaṃ pahāya dasakathāvatthunissitasappāyakathaṃ	359	
PA_tika-s03_05t:359_1	kathentopi bhāsite sampajānakārī nāma hoti. Aṭṭhatiṃsāya ārammaṇesu cittaruciyaṃ	359	
PA_tika-s03_05t:359_2	ārammaṇaṃ manasikāraṃ pavattentopi dutiyajjhānaṃ samāpannopi tuṇhībhāve sampajānakārī	359	
PA_tika-s03_05t:359_3	nāma. Dutiyañhi jhānaṃ vacīsaṅkhārappahānato visesato tuṇhībhāvo nāmāti. Oṭṭhe cātiādīsu	359	
PA_tika-s03_05t:359_4	ca-saddena kaṇṭhasīsanābhiādīnaṃ saṅgaho daṭṭhabbo. Tadanurūpaṃ payoganti tassa uppattiyā	359	
PA_tika-s03_05t:359_5	anucchavikaṃ cittassa pavattiākārasaññitaṃ payogaṃ, yato sabbe vicārādayo nipphajjanti.	359	
PA_tika-s03_05t:359_6	Upādārūpapavattiyāti viññattivikārasahitasaddāyatanuppattiyā. Evanti vuttappakārena.	359	
PA_tika-s03_05t:359_7	Sattasupi ṭhānesu asammuyhanavasena “missaka”nti vuttaṃ. Maggasammāsatiyāpi kāyānupassanādianurūpattā	359	
PA_tika-s03_05t:359_8	sampajaññānurūpapubbabhāgaṃ sattaṭṭhāniyassa ekantalokiyattā.	359	
PA_tika-s03_05t:360	Satisuttavaṇṇanā niṭṭhitā.	36	
PA_tika-s03_05t:361	3. Bhikkhusuttavaṇṇanā	36	
PA_tika-s03_05t:362_0	369. Yasmā so bhikkhu “desetu me, bhante, bhagavā saṃkhittena dhamma”nti saṃkhittena	362	
PA_tika-s03_05t:362_1	dhammadesanaṃ yāci, tassa saṃkhittarucibhāvato, tasmā saṃkhitteneva dhammaṃ desetukāmo	362	
PA_tika-s03_05t:362_2	bhagavā “tasmātihā”tiādimāhāti vuttaṃ – “yasmā saṃkhittena desanaṃ yācasi, tasmā”ti.	362	
PA_tika-s03_05t:362_3	Kammassakatādiṭṭhikasseva lokiyalokuttaraguṇavisesā ijjhanti, na diṭṭhivipannassa,	362	
PA_tika-s03_05t:362_4	tasmā vuttaṃ “diṭṭhīti kammassakatādiṭṭhī”ti.	362	
PA_tika-s03_05t:363	4. Sālasuttavaṇṇanā	36	
PA_tika-s03_05t:364_0	370. Yathānusiṭṭhaṃ paṭipajjamāne apāyadukkhe apātanavasena dhāraṇaṭṭhena dhammo,	364	
PA_tika-s03_05t:364_1	sāsanabrahmacariyaṃ, tadeva tadaṅgādivasena kilesānaṃ vinayanaṭṭhena vinayoti āha	364	
PA_tika-s03_05t:364_2	– “dhammoti vā…pe… nāma”nti. Paṭipakkhadhammehi anabhibhūtatāya eko udetīti ekodīti	364	
PA_tika-s03_05t:364_3	laddhanāmo samādhi bhūto jāto etesanti ekodibhūtā. Ettha ca ekodibhūtāti etena upacārajjhānāvaho	364	
PA_tika-s03_05t:364_4	pubbabhāgiko samādhi vutto. Samāhitāti etena upacārappanāsamādhi. Ekaggacittāti etena	364	
PA_tika-s03_05t:364_5	subhāvito vasippatto appanāsamādhi vuttoti veditabbo. Navakabhikkhūhi bhāvitasatipaṭṭhānā	364	
PA_tika-s03_05t:364_6	pubbabhāgā. Te hi yathābhūtañāṇāya bhāvitā. Yathābhūtañāṇanti hi sotāpattimaggañāṇaṃ	364	
PA_tika-s03_05t:364_7	idhādhippetaṃ. Khīṇāsavehi bhāvitasatipaṭṭhānāpi pubbabhāgā. Tesañhi katakaraṇīyānaṃ	364	
PA_tika-s03_05t:364_8	diṭṭhadhammasukhavihārāya satipaṭṭhānabhāvanā, sekkhānaṃ pana satipaṭṭhānabhāvanā	364	
PA_tika-s03_05t:364_9	pariññatthāya pavattā lokiyā, parijānanavasena pavattā lokuttarāti “missakā”ti vuttaṃ.	364	
PA_tika-s03_05t:365	5. Akusalarāsisuttavaṇṇanā	36	
PA_tika-s03_05t:366	371. Pañcame kevaloti kusaladhammehi asammisso, tato eva sakalo sukkapakkho anavajjaṭṭho. Sesaṃ vuttanayameva.	36	
PA_tika-s03_05t:367	6. Sakuṇagghisuttavaṇṇanā	36	
PA_tika-s03_05t:368_0	372. Pākatikasakuṇakulesu balavabhāvato tesaṃ hananato sakuṇagghi. Senoti vuttaṃ	368	
PA_tika-s03_05t:368_1	“senassetaṃ adhivacana”nti, senaviseso pana so veditabbo. Āmisatthāya pattattā “lobhasāhasena	368	
PA_tika-s03_05t:368_2	pattā”ti vuttaṃ, lobhanimittena sāhasākārena pattāti attho. Naṅgalena kaṭṭhaṃ kasitaṃ	368	
PA_tika-s03_05t:368_3	naṅgalakaṭṭhaṃ, taṃ karīyati etthāti naṅgalakaṭṭhakaraṇanti āha – “adhunā kaṭṭhaṃ	368	
PA_tika-s03_05t:368_4	khettaṭṭhāna”nti. Leḍḍuyo tiṭṭhanti etthāti leḍḍuṭṭhānaṃ, leḍḍunimittaṃ kasitaṭṭhānaṃ.	368	
PA_tika-s03_05t:368_5	Vajjatīti vadaṃ, vacanaṃ. Kucchitaṃ vadaṃ avadaṃ. Garahane hi ayaṃ a-kāro yathā –	368	
PA_tika-s03_05t:368_6	“aputto abhariyā”ti. Avadaṃ mānetīti avadamānā, attano balamadena lāpaṃ atimaññitvā	368	
PA_tika-s03_05t:368_7	vadantīti attho. Tenevāha “gaccha kho, tvaṃ lāpa, tatrapi me gantvā na mokkhasī”ti.	368	
PA_tika-s03_05t:368_8	Yaṃ pana aṭṭhakathāyaṃ vuttaṃ “attano balassa suṭṭhu vaṇṇaṃ vadamānā”ti, tattha attato	368	
PA_tika-s03_05t:368_9	āpannaṃ gahetvā vuttaṃ. “Vadamāno”ti vā pāṭho, sārambhavasena avhāyantoti attho.	368	
PA_tika-s03_05t:368_10	Tenāha “ehi kho dāni sakuṇagghī”ti. Suṭṭhu ṭhapetvāti jiyāmuttasarassa viya sīghapātayogyatākaraṇena	3681	
PA_tika-s03_05t:368_11	ubho pakkhe sammā ṭhapetvā. Ayanti sakuṇagghi. Ñatvāti yathābhūtadassanena attano	3681	
PA_tika-s03_05t:368_12	ñāṇena jānitvā. Phālīyitthāti phālacchedatikhiṇasikhare sukkhaleḍḍusmiṃ bhijjittha.	3681	
PA_tika-s03_05t:369	7. Makkaṭasuttavaṇṇanā	36	
PA_tika-s03_05t:370_0	373. Sañcāroti sañcaraṇaṃ. Lepanti silesasadisaṃ ālepanaṃ. Kājasikkā viyāti kājadaṇḍake	370	
PA_tika-s03_05t:370_1	olaggetabbā sikkā viya. Apica catasso rajjuyo upari bandhanaṭṭhānañcāti pañcaṭṭhānaṃ.	370	
PA_tika-s03_05t:370_2	Oḍḍitoti olambito. Thunantoti nitthunanto.	370	
PA_tika-s03_05t:371	8. Sūdasuttavaṇṇanā	37	
PA_tika-s03_05t:372_0	374. Āhārasampādanena taṃtaṃāhāravatthugate sūdeti paggharetīti sūdo, bhattakārako.	372	
PA_tika-s03_05t:372_1	Daharehi manāpataraṃ accetabbato atikkamitabbato accayā, bhojane rasavisesā, tasmā	372	
PA_tika-s03_05t:372_2	nānaccayehīti nānappakārarasavisesehīti attho. Tena vuttaṃ “nānaccayehī”tiādi. Aggīyati	372	
PA_tika-s03_05t:372_3	asaṅkarato vibhajīyatīti aggo, ambilameva aggo ambilaggoti āha – “ambilaggehīti ambilakoṭṭhāsehī”ti.	372	
PA_tika-s03_05t:372_4	Dātuṃ abhiharitabbatāya abhihārā, deyyadhammā. Tenāha – “abhihaṭānaṃ dāyāna”nti.	372	
PA_tika-s03_05t:372_5	Idaṃ me kammaṭṭhānaṃ anulomaṃvāti idaṃ mama kammaṭṭhānaṃ evaṃ pavattamānaṃ anulomāvasānameva	372	
PA_tika-s03_05t:372_6	hutvā tiṭṭhati. Evaṃ puna pavattamānaṃ ussakkitvā visesanibbattanatthameva hotīti	372	
PA_tika-s03_05t:372_7	evaṃ nimittaṃ gahetuṃ na sakkoti bālo abyatto, paṇḍito pana sakkoti. Attano cittassāti	372	
PA_tika-s03_05t:372_8	attano bhāvanācittassa. Pubbabhāgavipassanā satipaṭṭhānāva kathitā “sakassa cittassa	372	
PA_tika-s03_05t:372_9	nimittaṃ uggaṇhātī”ti vuttattā.	372	
PA_tika-s03_05t:373	9. Gilānasuttavaṇṇanā	37	
PA_tika-s03_05t:374_0	375. Pādagāmoti nagarassa padasadiso mahantagāmo. Tenevāha “vesāliyaṃ viharati veḷuvagāmake”ti.	374	
PA_tika-s03_05t:374_1	Ahitanisedhana-hitaniyojana-byasanapariccajana-lakkhaṇo mittabhāvo yesu atthi, te	374	
PA_tika-s03_05t:374_2	mittā. Ye pana diṭṭhamattasahāyā, te sandiṭṭhā. Ye savisesaṃ bhattimanto, te sambhattāti	374	
PA_tika-s03_05t:374_3	dassento “mittāti mittāvā”tiādimāha. Assāti bhagavato. Pañcamiyaṃ aṭṭhamiyaṃ cātuddasiyaṃ	374	
PA_tika-s03_05t:374_4	pañcadasiyanti ekekasmiṃ pakkhe cattāro vāre katvā māsassa aṭṭhavāre.	374	
PA_tika-s03_05t:375_0	Vedanānaṃ balavabhāvena kharo pharuso kakkhaḷo. Ābādhoti pubbakammahetutāya kammasamuṭṭhāno	375	
PA_tika-s03_05t:375_1	ābādho saṅkhāradukkhatāsaṅkhāto sabbakālikattā sarīrassa sabhāgarogo nāma. Nāyamīdiso	375	
PA_tika-s03_05t:375_2	ābādho, ayaṃ pana bahalatarabyādhitāya “visabhāgarogo”ti vutto. Anta-saddo samīpapavattoti	375	
PA_tika-s03_05t:375_3	āha – “maraṇantaṃ maraṇasantika”nti. Vedanā…pe… akaronto ukkaṃsagatabhāvitakāyāditāya.	375	
PA_tika-s03_05t:375_4	Apīḷiyamānoti apīḷiyamāno viya. Ovādameva bhikkhusaṅghassa apalokananti āha – “ovādānusāsaniṃ	375	
PA_tika-s03_05t:375_5	adatvāti vuttaṃ hotī”ti. Pubbabhāgavīriyaṃ nāma phalasamāpattiyā parikammabhūtavipassanāvīriyaṃ.	375	
PA_tika-s03_05t:375_6	Jīvitampi jīvitasaṅkhāro patituṃ adatvā attabhāvassa abhisaṅkharaṇato.	375	
PA_tika-s03_05t:376_0	“Ettakaṃ kālaṃ atikkamitvā vuṭṭhahissāmī”ti khaṇaparicchedavatī samāpatti khaṇikasamāpatti.	376	
PA_tika-s03_05t:376_1	Niggumbaṃ nijjaṭaṃ katvāti rūpasattakārūpasattakavasena pavattiyamānaṃ vipassanābhāvanaṃ	376	
PA_tika-s03_05t:376_2	sabbaso khilavirahena niggumbaṃ, abyākulatāya nijjaṭaṃ katvā. Mahāvipassanāvasenāti	376	
PA_tika-s03_05t:376_3	paccekaṃ savisesaṃ vitthāritānaṃ aṭṭhārasādīnaṃ mahāvipassanānaṃ vasena vipassitvā	376	
PA_tika-s03_05t:376_4	samāpannā yā samāpatti, sā suṭṭhu vikkhambheti vedanaṃ mahābalavatāya pubbārammaṇassa,	376	
PA_tika-s03_05t:376_5	mahānubhāvatāya tathāpavattitavipassanāvīriyassa. Yathā nāmātiādinā tassa nidassanaṃ	376	
PA_tika-s03_05t:376_6	dasseti. Vedanāti dukkhavedanā. Cuddasahākārehīti tasseva sattakadvayassa vasena	376	
PA_tika-s03_05t:376_7	vadati. Sannetvāti antarantarā samāpannajjhānasamāpattisambhūtena vipassanāpītisinehena	376	
PA_tika-s03_05t:376_8	temetvā. Samāpattīti phalasamāpatti.	376	
PA_tika-s03_05t:377_0	Gilānā vuṭṭhitoti gilānabhāvato vuṭṭhito. Sarīrassa garuthaddhabhāvappatti madhurakatāti	377	
PA_tika-s03_05t:377_1	āha – “sañjātagarubhāvo sañjātathaddhabhāvo”ti. Nānākāratoti puratthimādibhedato.	377	
PA_tika-s03_05t:377_2	Satipaṭṭhānadhammāti pubbe attanā bhāviyamānā satipaṭṭhānadhammā. Pākaṭā na honti	377	
PA_tika-s03_05t:377_3	kāyacittānaṃ akammaññatāya. Tanti dhammāti pariyattidhammā na ñāyanti.	377	
PA_tika-s03_05t:378_0	Anantaraṃ abāhiranti dhammavasena puggalavasena ca antarabāhiraṃ akatvā. Ettakantiādinā	378	
PA_tika-s03_05t:378_1	vuttamevatthaṃ vivarati. Daharakāleti attano daharakāle. Na evaṃ hotīti “ahaṃ bhikkhusaṅghaṃ	378	
PA_tika-s03_05t:378_2	pariharissāmī”tiādiko mānataṇhāmūlako issāmacchariyānaṃ pavattiākāro tathāgatassa	378	
PA_tika-s03_05t:378_3	na hoti, nattheva pageva tesaṃ samucchinnattāti āha – “bodhipallaṅkeyevā”tiādi. Paṭisaṅkharaṇena	378	
PA_tika-s03_05t:378_4	veṭhena missakena. Maññeti yathāvuttaṃ paṭisaṅkharaṇasaññitena veṭhamissakena viya	378	
PA_tika-s03_05t:378_5	jarasakaṭaṃ. Arahattaphalaveṭhenāti arahattaphalasamāpattisaññitena atthabhāvaveṭhena.	378	
PA_tika-s03_05t:379_0	Phalasamāpattiyā adhippetattā “ekaccānaṃ vedanānanti lokiyānaṃ vedanāna”nti vuttaṃ.	379	
PA_tika-s03_05t:379_1	Attadīpāti ettha atta-saddena dhammo eva vutto, svāyamattho heṭṭhā vibhāvito eva.	379	
PA_tika-s03_05t:379_2	Navavidho lokuttaradhammo veditabbo. So hi catūhi oghehi anajjhottharaṇīyato “dīpo”ti	379	
PA_tika-s03_05t:379_3	vutto. Tamaaggeti tamayogābhāvena sadevakassa lokassa agge. Sabbesanti sabbesaṃ sikkhākāmānaṃ.	379	
PA_tika-s03_05t:379_4	Te “dhammadīpā viharathā”ti vuttā catusatipaṭṭhānagocarāva bhikkhū agge bhavissanti.	379	
PA_tika-s03_05t:380	10. Bhikkhunupassayasuttavaṇṇanā	38	
PA_tika-s03_05t:381	376. Kammaṭṭhānakammikāti kammaṭṭhānamanuyuttā. Visesetīti viseso, atisayo, svāyaṃ pubbāparaviseso upādāyupādāya gahetabboti taṃ dassetuṃ “tatthā”tiādimāha.	38	
PA_tika-s03_05t:382_0	Uppajjati kilesapariḷāhoti kāye asubhādivasena manasikāraṃ adahantassa manasikārassa	382	
PA_tika-s03_05t:382_1	vīthiyaṃ apaṭipannatā subhādivasena kāyārammaṇo kilesapariḷāho ca uppajjati. Vīriyārambhassa	382	
PA_tika-s03_05t:382_2	abhāvena tasmiṃ ārammaṇe cetaso vā līnattaṃ hoti, gocarajjhattato bahiddhā puthuttārammaṇe	382	
PA_tika-s03_05t:382_3	cittaṃ vikkhipati. Evaṃ kilesapariḷāhe cātiādinā tividhampi bhāvanānuyogassa kilesavatthubhāvaṃ	382	
PA_tika-s03_05t:382_4	upādāya samuccayavasena aṭṭhakathāyaṃ vuttaṃ. Yasmā pana te pariḷāhalīnattavikkhepā	382	
PA_tika-s03_05t:382_5	ekajjhaṃ na pavattanti, tasmā pāḷiyaṃ “kāyārammaṇo vā”tiādinā aniyamattho vā-saddo	382	
PA_tika-s03_05t:382_6	gahito. Kilesānurañjitenāti kilesavivaṇṇitacittena hutvā na vattitabbaṃ. Kathaṃ pana	382	
PA_tika-s03_05t:382_7	vattitabbanti āha “kismiñcidevā”ti. Na ca vitakketi na ca vicāretīti kilesasahagate	382	
PA_tika-s03_05t:382_8	vitakkavicāre na pavatteti. Sukhitoti jhānasukhena sukhito.	382	
PA_tika-s03_05t:383_0	Imassa bhikkhuno bhāvanā pavattāti sambandho. Yasmā hi imassa bhikkhuno taṃ mūlakammaṭṭhānaṃ	383	
PA_tika-s03_05t:383_1	paripanthe sati ṭhapetvā buddhaguṇādianussaraṇena cittaṃ pasādetvā mūlakammaṭṭhānabhāvanā	383	
PA_tika-s03_05t:383_2	pavattā, tasmā paṇidhāya bhāvanāti vuttanti sambandho. Aṭṭhapetvāti cittaṃ appavattetvāti	383	
PA_tika-s03_05t:383_3	attho veditabbo. Kammaṭṭhānādīnaṃ tiṇṇampi vasena atthayojanā sambhavati. Tenāha	383	
PA_tika-s03_05t:383_4	“tatthā”tiādi. Sārento viyāti rathaṃ vāhayanto viya. Samappamāṇato aṭṭhakādivasena	383	
PA_tika-s03_05t:383_5	sutacchitaṃ pakkhipanto viya. Sukheneva kilesānaṃ okāsaṃ adento antarā asajjanto	383	
PA_tika-s03_05t:383_6	alagganto. Vipassanācārassa āraddhavuttitaṃ aparipanthatañca dassento opammadvayamāha.	383	
PA_tika-s03_05t:383_7	Byābhaṅgiyāti kājadaṇḍena. Kilesapariḷāhādīnanti kilesapariḷāhalīnattavikkhepānaṃ.	383	
PA_tika-s03_05t:384	Guḷakhaṇḍādīnīti guḷakhaṇḍasakkharakhaṇḍādīni ucchuvikārabhūtāni. “Kāye kāyānupassī viharāmī”tiādivacanato “pubbabhāgavipassanā kathitā”ti vuttaṃ.	38	
PA_tika-s03_05t:385	Ambapālivaggavaṇṇanā niṭṭhitā.	38	
PA_tika-s03_05t:386	2. Nālandavaggo	38	
PA_tika-s03_05t:387	2. Nālandasuttavaṇṇanā	38	
PA_tika-s03_05t:388	378. Dutiyavagge paṭhamasuttaṃ heṭṭhā vuttanayattā suviññeyyanti taṃ laṅghitvā “dutiye”ti vuttaṃ.	38	
PA_tika-s03_05t:389_0	Bhiyyataro abhiññātoti sambodhiyā seṭṭhataroti abhilakkhito. Bhiyyatarābhiññoti sabbasattesu	389	
PA_tika-s03_05t:389_1	adhikatarapañño. Tenāha “uttaritarañāṇo”ti. Sammā anavasesato bujjhati etenāti sambodhīti	389	
PA_tika-s03_05t:389_2	āha – “sambodhiyanti sabbaññutaññāṇe”ti. Nippadesā gahitāti anavasesā buddhaguṇā	389	
PA_tika-s03_05t:389_3	gahitā aggamaggasiddhiyāva bhagavato sabbaguṇānaṃ siddhattā. Na kevalañca buddhānaṃ,	389	
PA_tika-s03_05t:389_4	atha kho aggasāvakapaccekabuddhānampi taṃtaṃguṇasamijjhanaṃ aggamaggādhigamenevāti	389	
PA_tika-s03_05t:389_5	dassento “dvepi aggasāvakā”tiādimāha.	389	
PA_tika-s03_05t:390_0	Aparo nayo – pasannoti iminā pasādassa vattamānatā dīpitāti uppannasaddhoti imināpi	390	
PA_tika-s03_05t:390_1	saddhāya paccuppannatā pakāsitāti āha – “evaṃ saddahāmīti attho”ti. Abhijānāti abhimukhabhāvena	390	
PA_tika-s03_05t:390_2	sabbaññeyyaṃ jānātīti abhiñño, bhiyyo adhiko abhiññoti bhiyyobhiñño. So eva atisayavacanicchāvasena	390	
PA_tika-s03_05t:390_3	bhiyyobhiññataroti vuttoti āha – “bhiyyataro abhiññāto”ti. Dutiyavikappe pana abhijānātīti	390	
PA_tika-s03_05t:390_4	abhiññā, abhivisiṭṭhā paññā. Bhiyyo abhiññā etassāti bhiyyobhiñño, so eva atisayavacanicchāvasena	390	
PA_tika-s03_05t:390_5	bhiyyobhiññataro. Svāyaṃ assa atisayo abhiññāya bhiyyobhāvakatoti āha – “bhiyyatarābhiñño	390	
PA_tika-s03_05t:390_6	vā”ti. Sambujjhati etāyāti sambodhi, sabbaññutaññāṇaṃ aggamaggañāṇañca. Sabbaññutaññāṇapadaṭṭhānañhi	390	
PA_tika-s03_05t:390_7	aggamaggañāṇaṃ, aggamaggañāṇapadaṭṭhānañca sabbaññutaññāṇaṃ sambodhi nāma. Tattha	390	
PA_tika-s03_05t:390_8	padhānavasena tadatthadassane paṭhamavikappo, padaṭṭhānavasena dutiyavikappo. Kasmā	390	
PA_tika-s03_05t:390_9	panettha arahattamaggañāṇasseva gahaṇaṃ, nanu heṭṭhimānipi bhagavato maggañāṇāni	390	
PA_tika-s03_05t:390_10	savāsanameva yathāsakaṃ paṭipakkhavidhamanavasena pavattāni. Savāsanappahānañhi ñeyyāvaraṇappahānanti?	3901	
PA_tika-s03_05t:390_11	Saccametaṃ, taṃ pana aparipuṇṇaṃ paṭipakkhavidhamanassa vippakatabhāvatoti āha “arahattamaggañāṇe	3901	
PA_tika-s03_05t:390_12	vā”ti. Sabbanti sammāsambuddhena adhigantabbaṃ sabbaṃ.	3901	
PA_tika-s03_05t:391_0	Khādanīyānaṃ uḷāratā sātarasānubhāvenāti āha “madhure āgacchatī”ti. Pasaṃsāya uḷāratā	391	
PA_tika-s03_05t:391_1	visiṭṭhabhāvenāti āha – “seṭṭhe”ti. Obhāsassa uḷāratā mahantabhāvenāti vuttaṃ – “vipule”ti.	391	
PA_tika-s03_05t:391_2	Usabhassa ayanti āsabhī, idha pana āsabhī viyāti āsabhī. Tenāha – “usabhassa vācāsadisī”ti.	391	
PA_tika-s03_05t:391_3	Yena guṇena sā taṃsadisā, taṃ dassetuṃ “acalā asampavedhī”ti vuttaṃ. Yato kutoci	391	
PA_tika-s03_05t:391_4	anussavanaṃ anussavo. Vijjāṭṭhānādīsu kataparicayānaṃ ācariyānaṃ taṃ taṃ atthaṃ ñāpentī	391	
PA_tika-s03_05t:391_5	paveṇī ācariyaparamparā. Kevalaṃ attano matiyā “iti kira evaṃ kirā”ti parikappanā	391	
PA_tika-s03_05t:391_6	itikirā. Piṭakassa ganthassa sampadānato bhūtato tassa gahaṇaṃ piṭakasampadānaṃ.	391	
PA_tika-s03_05t:391_7	Yathāsutānaṃ attānaṃ ākārassa parivitakkanaṃ ākāraparivitakko. Tathevassa “evameta”nti	391	
PA_tika-s03_05t:391_8	diṭṭhiyā nijjhānakkhamanaṃ diṭṭhinijjhānakkhanti. Āgamādhigamehi vinā kevalaṃ anussutato	391	
PA_tika-s03_05t:391_9	takkamaggaṃ nissāya takkanaṃ takko. Anumānavidhiṃ nissāya gahaṇaṃ nayaggāho. Yasmā	391	
PA_tika-s03_05t:391_10	buddhavisaye ṭhatvā bhagavato ayaṃ therassa codanā therassa ca so avisayo, tasmā	3911	
PA_tika-s03_05t:391_11	“paccakkhato ñāṇena paṭivijjhitvā viyā”ti vuttaṃ. Sīhanādo viyāti sīhanādo. Taṃsadisatā	3911	
PA_tika-s03_05t:391_12	cassa seṭṭhabhāvena, so cettha evaṃ veditabboti dassento “sīhanādo”tiādimāha. Unnādayantenāti	3911	
PA_tika-s03_05t:391_13	asanisadisaṃ karontena.	3911	
PA_tika-s03_05t:392_0	Anuyogadāpanatthanti anuyogaṃ sodhāpetuṃ. Vimaddakkhamañhi sīhanādaṃ nadanto atthato	392	
PA_tika-s03_05t:392_1	anuyogaṃ sodheti nāma, anuyujjhanto ca naṃ sodhāpeti nāma. Dātunti sodhetuṃ. Keci	392	
PA_tika-s03_05t:392_2	“dānattha”nti atthaṃ vadanti, taṃ na yuttaṃ. Na hi yo sīhadānaṃ nadati, so eva tattha	392	
PA_tika-s03_05t:392_3	anuyogaṃ detīti yujjati. Nighaṃsananti vimaddanaṃ. Dhamamānanti tāpayamānaṃ. Tāpanañcettha	392	
PA_tika-s03_05t:392_4	gaggariyā dhammāpanasīsena vadati.	392	
PA_tika-s03_05t:393_0	Sabbe teti sabbe te atīte niruddhe sammāsambuddhe. Tenetaṃ dasseti – ye te ahesuṃ	393	
PA_tika-s03_05t:393_1	atītamaddhānaṃ tava abhinīhārato oraṃ sammāsambuddhā, tesaṃ tāva sāvakañāṇagocare	393	
PA_tika-s03_05t:393_2	dhamme paricchindanto mārādayo viya ca buddhānaṃ lokiyacittācāraṃ tvaṃ jāneyyāsi.	393	
PA_tika-s03_05t:393_3	Ye pana te abbhatītā, tato parato chinnavaṭumā chinnapapañcā pariyādinnavaṭṭā sabbadukkhavītivattā	393	
PA_tika-s03_05t:393_4	sammāsambuddhā, tesaṃ sabbesampi tava sāvakañāṇassa avisayabhūte dhamme kathaṃ jānissasīti.	393	
PA_tika-s03_05t:393_5	Tenāti sambodhisaṅkhātena sabbaññutaññāṇapadaṭṭhānena arahattamaggañāṇena. Evaṃsīlāti	393	
PA_tika-s03_05t:393_6	tādisasīlā. Samādhipakkhāti samādhi ca samādhipakkhā ca samādhipakkhā ekadesasarūpekasesanayena.	393	
PA_tika-s03_05t:393_7	Tattha samādhipakkhāti vīriyasatiyo tadanuguṇā ca dhammā veditabbā. Jhānasamāpattīsu	393	
PA_tika-s03_05t:393_8	yebhuyyena vihāravohāro, jhānasamāpattiyo samādhippadhānāti vuttaṃ “samādhipakkhānaṃ	393	
PA_tika-s03_05t:393_9	dhammānaṃ gahitattā vihāro gahito”ti.	393	
PA_tika-s03_05t:394_0	Yathā pana heṭṭhā gahitāpi samādhipaññā paṭipakkhato vimuttattā vimuccana-saṅkhāta-kiccavisesa-dassanavasena	394	
PA_tika-s03_05t:394_1	vimuttipariyāyena puna gahitā “evaṃvimuttā”ti, evaṃ dibbavihāro dibbavihāravisesadassanavasena	394	
PA_tika-s03_05t:394_2	puna gahito “evaṃvihārī”ti, tasmā sabbesaṃ samāpattivihārānaṃ vasenettha attho yujjatīti	394	
PA_tika-s03_05t:394_3	daṭṭhabbaṃ. Vimuttīti saṅkhaṃ gacchanti vimuccitthāti katvā. Esa nayo sesesupi. Paṭippassaddhanteti	394	
PA_tika-s03_05t:394_4	paṭippassambhanosāpanena. Sabbakilesehi nissaṭattā asaṃsaṭṭhattā vimuttattā ca nissaraṇavimutti nibbānaṃ.	394	
PA_tika-s03_05t:395_0	Anāgatabuddhānaṃ panāti pana-saddo visesatthajotano. Tena atītesu tāva khandhānaṃ	395	
PA_tika-s03_05t:395_1	bhūtapubbattā tattha siyā ñāṇassa savisaye gati, anāgatesu pana sabbaso asañjātesu	395	
PA_tika-s03_05t:395_2	kathanti imamatthaṃ joteti. Tenāha “anāgatāpī”tiādi. “Attano cetasā paricchinditvā	395	
PA_tika-s03_05t:395_3	viditā”ti kasmā vuttaṃ? Nanu atītānāgate sattāhe eva pavattaṃ cittaṃ cetopariyañāṇassa	395	
PA_tika-s03_05t:395_4	visayo, na tato paranti? Nayidaṃ cetopariyañāṇakiccavasena vuttaṃ, atha kho pubbenivāsaanāgataṃsañāṇānaṃ	395	
PA_tika-s03_05t:395_5	vasena vuttaṃ, tasmā nāyaṃ doso. Viditaṭṭhāne na karoti sikkhāpadeneva tādisassa	395	
PA_tika-s03_05t:395_6	paṭikkhepassa paṭikkhittattā setughātato ca. Kathaṃ pana thero dvayasambhave paṭikkhepameva	395	
PA_tika-s03_05t:395_7	akāsi, na vibhajja byākāsīti āha “thero kirā”tiādi. Pāraṃ pariyantaṃ minotīti pāramī,	395	
PA_tika-s03_05t:395_8	sā eva ñāṇanti pāramiñāṇaṃ, sāvakānaṃ pāramiñāṇaṃ sāvakapāramiñāṇaṃ. Tasmiṃ sāvakānaṃ	395	
PA_tika-s03_05t:395_9	ukkaṃsapariyantagate jānane nāyamanuyogo, atha kho sabbaññutaññāṇe sabbaññutāya jānane.	395	
PA_tika-s03_05t:395_10	Keci pana “sāvakapāramiñāṇeti sāvakapāramiñāṇavisaye”ti atthaṃ vadanti, tathā sesapadesupi.	3951	
PA_tika-s03_05t:395_11	Sīla…pe… samatthanti sīlasamādhipaññāvimuttiñāṇasaṅkhātānaṃ kāraṇānaṃ jānanasamatthaṃ.	3951	
PA_tika-s03_05t:395_12	Buddhasīlādayo hi buddhānaṃ buddhakiccassa parehi ete buddhāti jānanassa ca kāraṇaṃ.	3951	
PA_tika-s03_05t:396_0	Anumānañāṇaṃ viya saṃsayaṭṭhitaṃ ahutvā idamidanti yathāsabhāvato ñeyyaṃ dhāreti	396	
PA_tika-s03_05t:396_1	nicchinotīti dhammo, paccakkhañāṇanti āha “dhammassa paccakkhato ñāṇassā”ti. Anuetīti	396	
PA_tika-s03_05t:396_2	anvayoti āha “anuyogaṃ anugantvā”ti. Paccakkhasiddhañhi atthaṃ anugantvā anumānañāṇassa	396	
PA_tika-s03_05t:396_3	pavatti “diṭṭhena adiṭṭhassa anumāna”nti veditabbā. Vidite vedakampi ñāṇaṃ atthato	396	
PA_tika-s03_05t:396_4	viditameva hotīti “anumānañāṇaṃ nayaggāho vidito”ti vuttaṃ. Viditoti viddho paṭiladdho,	396	
PA_tika-s03_05t:396_5	adhigatoti attho. Appamāṇoti aparimāṇo mahāvisayattā. Tenāha “apariyanto”ti. Tenāti	396	
PA_tika-s03_05t:396_6	apariyantattā. Tena vā apariyantena ñāṇena. Etena thero yaṃ yaṃ anumeyyamatthaṃ ñātukāmo	396	
PA_tika-s03_05t:396_7	hoti, tattha tattha tassa asaṅgamappaṭihataṃ anumānañāṇaṃ pavattetīti dasseti. Tenāha	396	
PA_tika-s03_05t:396_8	“so iminā”tiādi. Tattha imināti iminā kāraṇena.	396	
PA_tika-s03_05t:397_0	Pākārassa thirabhāvaṃ uddhamuddhaṃ āpetīti uddhāpaṃ, pākāramūlaṃ. Ādi-saddena pākāradvārabandhaparikhādīnaṃ	397	
PA_tika-s03_05t:397_1	saṅgaho veditabbo. Paccante bhavaṃ paccantimaṃ. Paṇḍitadovārikaṭṭhāniyaṃ katvā thero	397	
PA_tika-s03_05t:397_2	attānaṃ dassetīti dassento “ekadvāranti kasmā āhā”ti codanaṃ samuṭṭhāpesi.	397	
PA_tika-s03_05t:398_0	Yassā paññāya vasena puriso paṇḍitoti vuccati, taṃ paṇḍiccanti āha – “paṇḍiccena	398	
PA_tika-s03_05t:398_1	samannāgato”ti. Taṃtaṃitikattabbatāsu chekabhāvo byattabhāvo veyyattiyaṃ. Medhati	398	
PA_tika-s03_05t:398_2	aññāṇaṃ hiṃsati vidhamatīti medhā, sā etassa atthīti medhāvī. Ṭhāne ṭhāne uppatti	398	
PA_tika-s03_05t:398_3	etissā atthīti ṭhānuppattikā, ṭhānaso uppajjanapaññā. Anupariyāyanti etenāti anupariyāyo,	398	
PA_tika-s03_05t:398_4	so eva pathoti anupariyāyapatho, parito pākārassa anuyāyanamaggo. Pākārabhāgā sambandhitabbā	398	
PA_tika-s03_05t:398_5	etthāti pākārasandhi, pākārassa phullitapadeso. So pana heṭṭhimantena dvinnampi iṭṭhakānaṃ	398	
PA_tika-s03_05t:398_6	vigamena evaṃ vuccatīti āha – “dvinnaṃ iṭṭhakānaṃ apagataṭṭhāna”nti. Chinnaṭṭhānanti	398	
PA_tika-s03_05t:398_7	chinnabhinnapadesaṃ, chinnaṭṭhānaṃ vā. Tañhi “vivara”nti vuccati. Kīliṭṭhanti malīnaṃ.	398	
PA_tika-s03_05t:398_8	Upatāpentīti kilesapariḷāhena santāpenti. Vibādhentīti pīḷenti. Uppannāya paññāya	398	
PA_tika-s03_05t:398_9	nīvaraṇehi na kiñci kātuṃ sakkāti āha “anuppannāya paññāya uppajjituṃ na dentī”ti.	398	
PA_tika-s03_05t:398_10	Tasmāti paccayūpaghātena uppajjituṃ appadānato. Catūsu satipaṭṭhānesu suṭṭhu ṭhapitacittāti	3981	
PA_tika-s03_05t:398_11	catubbidhāyapi satipaṭṭhānabhāvanāya sammadeva ṭhapitacittā appitacittā. Yathāsabhāvena	3981	
PA_tika-s03_05t:398_12	bhāvetvāti yāthāvato sammadeva yathā paṭipakkhā samucchijjanti, evaṃ bhāvetvā.	3981	
PA_tika-s03_05t:399_0	Purimanaye satipaṭṭhānāni bojjhaṅgā ca missakā adhippetāti tato aññathā vattuṃ “apicetthā”tiādi	399	
PA_tika-s03_05t:399_1	vuttaṃ. Missakāti samathavipassanāmaggavasena missakā. “Catūsu satipaṭṭhānesu suppatiṭṭhitacittāti	399	
PA_tika-s03_05t:399_2	paṭhamaṃ vuttattā satipaṭṭhānesu vipassanaṃ gahetvā satta bojjhaṅge yathābhūtaṃ bhāvetvāti	399	
PA_tika-s03_05t:399_3	vuttattā maggapariyāpannānaṃyeva ca nesaṃ nippariyāyabojjhaṅgabhāvato tesu ca adhigatameva	399	
PA_tika-s03_05t:399_4	hotīti bojjhaṅge maggo ca sabbaññutaññāṇañcāti gahite sundaro pañho bhaveyyā”ti mahāsivatthero	399	
PA_tika-s03_05t:399_5	āha. Na panevaṃ gahitaṃ porāṇehīti adhippāyo. Itīti vuttappakāraparāmasanaṃ. Theroti sāriputtatthero.	399	
PA_tika-s03_05t:400_0	Tatthāti tesu paccantanagarādīsu. Nagaraṃ viya nibbānaṃ tadatthikehi upagantabbato	400	
PA_tika-s03_05t:400_1	upagatānañca parissayarahitasukhādhigamaṭṭhānato. Pākāro viya sīlaṃ tadupagatānaṃ	400	
PA_tika-s03_05t:400_2	parito ārakkhabhāvato. Anupariyāyapatho viya hirī sīlapākārassa adhiṭṭhānabhāvato.	400	
PA_tika-s03_05t:400_3	Vuttañhetaṃ – “pariyāyapathoti kho bhikkhu hiriyā etaṃ adhivacana”nti. Dvāraṃ viya	400	
PA_tika-s03_05t:400_4	ariyamaggo nibbānanagarappavesane añjasabhāvato. Paṇḍitadovāriko viya dhammasenāpati	400	
PA_tika-s03_05t:400_5	nibbānanagaraṃ paviṭṭhapavisanakānaṃ sattānaṃ sallakkhaṇato. Dinnoti dāpito, sodhitoti	400	
PA_tika-s03_05t:400_6	attho. Sesaṃ suviññeyyameva.	400	
PA_tika-s03_05t:401	3. Cundasuttavaṇṇanā	40	
PA_tika-s03_05t:402_0	379. Pubbe sāvatthito veḷuvagāmassa gatattā vuttaṃ “āgatamaggeneva paṭinivattanto”ti.	402	
PA_tika-s03_05t:402_1	Sattannanti upaseno, revato, khadiravaniyo, cundo, samaṇuddeso ahanti catunnaṃ, cālā,	402	
PA_tika-s03_05t:402_2	upacālā, sīsūpacālāti, tissannanti imesaṃ sattannaṃ arahantānaṃ. Natthi nu khoti	402	
PA_tika-s03_05t:402_3	etthāpi “olokento”ti ānetvā sambandho sīhāvalokanañāyena. Bhavissanti me vattāro	402	
PA_tika-s03_05t:402_4	harituṃ nāsakkhīti sambandho. Idaṃ dāni pacchimadassananti bhūtakathanamattaṃ, na	402	
PA_tika-s03_05t:402_5	tattha sālayatādassanaṃ yathā tathāgatassa vesāliyā nikkhamitvā nāgāpalokitaṃ.	402	
PA_tika-s03_05t:403_0	Tassa tassa visesassa adhiṭṭhānavaseneva iddhibhedadassanaṃ iddhivikubbanaṃ. Sīhassa	403	
PA_tika-s03_05t:403_1	vijambhanādivasena kīḷitvā nādasadisī ayaṃ dhammakathāti vuttaṃ “sīhavikīḷito dhammapariyāyo”ti.	403	
PA_tika-s03_05t:403_2	Gamanakālo mayhantīti ettha iti-saddo parisamāpane. Tena therena yathārambhassa vacanapabandhassa	403	
PA_tika-s03_05t:403_3	samāpitabhāvaṃ joteti. Esa nayo sesesupi edisesu sabbaṭṭhānesu. Yugandharādayo paribhaṇḍapabbatāti	403	
PA_tika-s03_05t:403_4	veditabbā. Ekappahārenevāti ekappahārena iva. Svāyaṃ iva-saddo na sakkomīti ettha	403	
PA_tika-s03_05t:403_5	ānetvā sambandhitabbo.	403	
PA_tika-s03_05t:404_0	Paṭipādessāmīti ṭhitakāyaṃ paṭipādessāmi. Patthanākāle anomadassissa bhagavato vacanasutānusārena	404	
PA_tika-s03_05t:404_1	ñāṇena diṭṭhamattataṃ sandhāya “taṃ paṭhamadassana”nti vuttaṃ. Dhāretuṃ asakkontī	404	
PA_tika-s03_05t:404_2	guṇasāraṃ. Esa maggoti eso jātānaṃ sattānaṃ maraṇaniṭṭhito pantho. Punapi evaṃbhāvino	404	
PA_tika-s03_05t:404_3	nāma saṅkhārāti saṅkhārā nāma evaṃbhāvino, maraṇapariyosānāti attho. Ettakanti ettakaṃ	404	
PA_tika-s03_05t:404_4	kālaṃ. Saṅkaḍḍhitvā saṃharitvā. Mukhaṃ pidhāyāti mukhaṃ chādetvā. Agghikasatānīti	404	
PA_tika-s03_05t:404_5	makuḷaṅkuracetiyasatāni.	404	
PA_tika-s03_05t:405_0	Purimadivaseti atītadivase. Yasmā dhammasenāpatino arahattappattadivaseyeva satthu	405	
PA_tika-s03_05t:405_1	sāvakasannipāto ahosi, tasmā “pūritasāvakasannipāto esa bhikkhū”ti vuttaṃ. Pañca	405	
PA_tika-s03_05t:405_2	jātisatānīti bhummatthe, accantasaṃyoge vā upayogavacanaṃ.	405	
PA_tika-s03_05t:406	Kaḷopihatthoti vilīvamayabhājanahattho. “Cammamayabhājanahattho”ti ca vadanti. Purantareti nagaramajjhe. Vaneti araññe.	40	
PA_tika-s03_05t:407_0	Osakkanākāravirahitoti dhammadesanāya saṅkocahetuvirahito. Visāradoti sāradavirahito.	407	
PA_tika-s03_05t:407_1	Dhammojanti dhammarasaṃ, ojavantaṃ desanādhammanti attho. Dhammabhoganti dhammaparibhogaṃ,	407	
PA_tika-s03_05t:407_2	parehi saddhiṃ saṃvibhajanavasena pavattaṃ dhammasambhoganti desanādhammameva vadati.	407	
PA_tika-s03_05t:407_3	Tena vuttaṃ “ubhayenapi dhammaparibhogova kathito”ti.	407	
PA_tika-s03_05t:408_0	Piyāyitabbato piyehi. Manassa vaḍḍhanato manāpehi. Jātiyāti khattiyādijātiyā. Nānābhāvo	408	
PA_tika-s03_05t:408_1	asahabhāvo visuṃbhāvo. Aññathābhāvo aññathattaṃ. Sarīranti rūpadhammakāyasaṅkhātaṃ	408	
PA_tika-s03_05t:408_2	sarīraṃ. Rūpakāye hi bhijjante bhijjanteva. So bhijjeyyāti so mahantataro khandho bhijjeyya.	408	
PA_tika-s03_05t:409_0	Dakkhiṇadisaṃ gatoti dakkhiṇadisāmukhe pavatto. Mahākhandho viyāti mahanto sāravanto	409	
PA_tika-s03_05t:409_1	sākhākhandho viya. Sākhakhandhā hi disābhimukhapavattākārā, mūlakhandho pana uddhamuggato.	409	
PA_tika-s03_05t:409_2	Soḷasannaṃ pañhānanti soḷasannaṃ aparāpariyapavattaniyānaṃ atthānaṃ. Ñātuṃ icchito hi attho pañho.	409	
PA_tika-s03_05t:410	4-5. Ukkacelasuttādivaṇṇanā	41	
PA_tika-s03_05t:411	380-381. Amāvasuposatheti amāvasiuposathe, kālapakkhauposatheti attho. Purimanayenevāti anantarasutte vuttanayeneva.	41	
PA_tika-s03_05t:412	6. Uttiyasuttavaṇṇanā	41	
PA_tika-s03_05t:413	382. Maccudheyyassāti maccuno pavattiṭṭhānassa.	41	
PA_tika-s03_05t:414	8. Brahmasuttavaṇṇanā	41	
PA_tika-s03_05t:415_0	384. Tasmiṃ kāleti paṭhamābhisambodhiyaṃ. Bhikkhuyeva natthi dhammacakkassa appavattitattā,	415	
PA_tika-s03_05t:415_1	bhikkhuyeva bhikkhulakkhaṇayogato. Ekako maggo, na dvedhāpathabhūtoti ekamaggo, taṃ	415	
PA_tika-s03_05t:415_2	ekamaggaṃ. Jātiyā khayo vaṭṭadukkhassa antabhūtoti jātikkhayanto, nibbānaṃ, taṃ diṭṭhattā	415	
PA_tika-s03_05t:415_3	jātikkhayantadassīti evamettha attho daṭṭhabbo.	415	
PA_tika-s03_05t:416	9. Sedakasuttavaṇṇanā	41	
PA_tika-s03_05t:417_0	385. Ayaṃ tassa laddhīti ayaṃ idāni vuccamānā tassa ācariyassa laddhi. Tato anāmentoti	417	
PA_tika-s03_05t:417_1	yena vaṃso namati, tena kāyaṃ anāmento. Tathā namanto hi patitvā cuṇṇavicuṇṇaṃ hoti.	417	
PA_tika-s03_05t:417_2	Tanti kāyaṃ, taṃ vaṃsaṃ vā. Ākaḍḍhento viyāti namitaṭṭhānato parabhāgena ākaḍḍhento	417	
PA_tika-s03_05t:417_3	viya. Ekatobhāgiyaṃ katvāti yathāvuttaṃ satiṃ sūpaṭṭhitaṃ katvā onataṃ viya katvā.	417	
PA_tika-s03_05t:417_4	Tathā karaṇaṃ pana tathā vātūpatthambhagāhāpanenāti āha – “vātūpatthambhaṃ gāhāpetvā”ti.	417	
PA_tika-s03_05t:417_5	Tañca satiyā tadatthaṃ upaṭṭhānenāti vuttaṃ “satiṃ sūpaṭṭhitaṃ katvā”ti. Niccalova	417	
PA_tika-s03_05t:417_6	nisīdanto antevāsī ācariyaṃ rakkhati, ettakaṃ ācariyassa laddhivasena vuttaṃ. “Ācariyo	417	
PA_tika-s03_05t:417_7	vaṃsaṃ suggahitaṃ gaṇhanto”tiādi sabbaṃ heṭṭhā vuttanayameva.	417	
PA_tika-s03_05t:418_0	“Attānameva rakkhatī”ti idaṃ attano rakkhaṇaṃ padhānaṃ katvā vuttaṃ, na antevāsikanti	418	
PA_tika-s03_05t:418_1	avadhāraṇaphalaṃ. Attarakkhāya panettha sijjhamānāya antevāsikarakkhāpi siddhā eva	418	
PA_tika-s03_05t:418_2	hotīti. Dutiyapakkhepi eseva nayo. So tattha ñāyoti yā attano eva rakkhā, sā atthato	418	
PA_tika-s03_05t:418_3	pararakkhāpi hotīti ayamettha ñāyo yuttappayogo. Anuvaḍḍhiyāti yathāvaḍḍhitassa anuanuvaḍḍhiyā.	418	
PA_tika-s03_05t:418_4	Etena paṭiladdhasampayuttapamodanākāro dassitoti āha – “sapubbabhāgāya muditāyāti	418	
PA_tika-s03_05t:418_5	attho”ti. Āsevanāyātiādīni padāni anudayatāpariyosānāni (yasmā satipaṭṭhānaṃ sevantassa	418	
PA_tika-s03_05t:418_6	siddhaṃ attano ca parassa ca rakkhaṇaṃ pakāsenti, tasmā) – “attānaṃ, bhikkhave, rakkhissāmīti	418	
PA_tika-s03_05t:418_7	satipaṭṭhānaṃ sevitabba”ntiādi vuttaṃ.	418	
PA_tika-s03_05t:419	10. Janapadakalyāṇīsuttavaṇṇanā	41	
PA_tika-s03_05t:420_0	386. Janapadasmiṃ kalyāṇīti sakalajanapade bhaddā rūpasampattiyā sikkhāsampattiyā	420	
PA_tika-s03_05t:420_1	ca sundarā seṭṭhā. Rūpasampatti ca nāma sabbaso rūpadosābhāvena rūpaguṇapāripūriyā	420	
PA_tika-s03_05t:420_2	hotīti tadubhayaṃ dassetuṃ “chasarīradosarahitā pañcakalyāṇasamannāgatā”ti vuttaṃ.	420	
PA_tika-s03_05t:420_3	Taṃ duvidhampi vivaranto “sā hī”tiādimāha. Pañcakalyāṇasamannāgatāti pañcavidhasarīraguṇasampadāhi	420	
PA_tika-s03_05t:420_4	samannāgatā. Nātidīghā nātirassāti pamāṇamajjhimā dīghatarappamāṇā na hoti, na atirassā,	420	
PA_tika-s03_05t:420_5	lakuṇḍakarūpā na hoti. Nātikisāti ativiya kisathaddhamaṃsalohitā dissamānā aṭṭhisarīrā	420	
PA_tika-s03_05t:420_6	jālasarīrā na hoti. Nātithūlāti bhāriyamaṃsā mahodarā na hoti. Nātikāḷā nāccodātāti	420	
PA_tika-s03_05t:420_7	ativiya kāḷavaṇṇā jhāmaṅgāro viya, dadhitakkādīhi pamajjitamattakaṃsalohavaṇṇā na	420	
PA_tika-s03_05t:420_8	hoti. Manussaloke tādisiyā rūpasampattiyā abhāvato atikkantā manussavaṇṇaṃ. Yathā	420	
PA_tika-s03_05t:420_9	pamāṇayuttā, evaṃ ārohapariṇāhayogato ca paresaṃ pasādāvahā nātidīghatādayo. Evaṃ	420	
PA_tika-s03_05t:420_10	manussānaṃ dibbarūpatāsampattīpīti vuttaṃ “appattā dibbavaṇṇa”nti. Ettha ca nātidīghanātirassatāvacanena	4201	
PA_tika-s03_05t:420_11	ārohasampatti vuttā ubbedhena pāsādikabhāvato. Kisathūladosābhāvavacanena pariṇāhasampatti	4201	
PA_tika-s03_05t:420_12	vuttā. Ubhayenapi saṇṭhānasampadā vibhāvitā, nātikāḷatāvacanena vaṇṇasampatti vuttā	4201	
PA_tika-s03_05t:420_13	vivaṇṇatābhāvato. Piyaṅgusāmāti pariṇatapiyaṅgupupphasadisasarīranibhāsā. Mukhapariyosānanti	4201	
PA_tika-s03_05t:420_14	adharoṭṭhamāha. Ayaṃ yathāvuttā sarīravaṇṇasampatti. Assāti janapadakalyāṇiyā. Chavikalyāṇatā	4201	
PA_tika-s03_05t:420_15	chavisampattihetukattā tassā. Esa nayo sesesupi. Nakhā eva pattasadisatāya nakhapattāni.	4201	
PA_tika-s03_05t:421_0	(Pasāvo sarīrāvayavena iriyananti āha – “pavattīti attho”ti, pasāvo yathāparitameva	421	
PA_tika-s03_05t:421_1	kanatanti, na sabhāvasandhānaṃ. Yathāvibhāvasena uttamameva naccaṃ naccati. Te vā	421	
PA_tika-s03_05t:421_2	vīsatiyāsūtiraṃ dhānappattiyā pavattiyā pavattimakatamandatā vibhāvasuṭatassa uttamameva	421	
PA_tika-s03_05t:421_3	gītañca gāyatīti attho.) [Etthantare pāṭho asuddho dussodhanīyo ca. Suddhapāṭho gavesitabbo.]	421	
PA_tika-s03_05t:421_4	Samatittiko telapattoti mukhavattisamaṃ telānaṃ pūritattā samatittikamukhaṃ telabhājanaṃ.	421	
PA_tika-s03_05t:421_5	Antarena ca mahāsamajjaṃ antarena ca janapadakalyāṇinti janapadakalyāṇiyā, tassā	421	
PA_tika-s03_05t:421_6	ca naccagītaṃ pekkhituṃ sannipatitamahājanasamūhassa majjhato pariharitabbo netabbo.	421	
PA_tika-s03_05t:421_7	Nanti telaṃ. Āhareyyāti āpajjeyya. Tatridaṃ opammasaṃsandanaṃ – telapattaṃ viya kāyagatāsati,	421	
PA_tika-s03_05t:421_8	tassa pariharaṇapuggalo viya vipassako, janakāyā viya puthuttārammaṇāni, asipuriso	421	
PA_tika-s03_05t:421_9	viya mano, telassa cajanaṃ viya kilesuppādanaṃ, sīsapātanaṃ viya ariyamaggañāṇasīsānuppatti.	421	
PA_tika-s03_05t:421_10	“Kāyagatā sati no bhāvitā…pe… sikkhitabba”nti vuttattā “pubbabhāgavipassanāva kathitā”ti vuttaṃ.	4211	
PA_tika-s03_05t:422	Nālandavaggavaṇṇanā niṭṭhitā.	42	
PA_tika-s03_05t:423	3. Sīlaṭṭhitivaggo	42	
PA_tika-s03_05t:424	1-2. Sīlasuttādivaṇṇanā	42	
PA_tika-s03_05t:425_0	387-388. Sīlānīti bahuvacanaṃ anekavidhattā sīlassa. Tañhi sīlanaṭṭhena ekavidhampi	425	
PA_tika-s03_05t:425_1	cārittādivasena anekavidhaṃ. Tenāha – “catupārisuddhisīlānī”ti. Pañhamaggoti ñātuṃ	425	
PA_tika-s03_05t:425_2	icchitassa atthassa vīmaṃsanaṃ. Tenāha – “pañhagavesana”nti.	425	
PA_tika-s03_05t:426	3-5. Parihānasuttādivaṇṇanā	42	
PA_tika-s03_05t:427	389-391. Puggalavasena parihānaṃ hoti na dhammavasena. Yo na bhāveti, tasseva parihāyati. Tenāha “yo hī”tiādi.	42	
PA_tika-s03_05t:428	6. Padesasuttavaṇṇanā	42	
PA_tika-s03_05t:429	392. Padesato bhāvitattāti ekadesato bhāvitattā bhāvanāpāripūriyā ananuppattattā. Tenāha – “cattāro hi magge”tiādi.	42	
PA_tika-s03_05t:430	7. Samattasuttavaṇṇanā	43	
PA_tika-s03_05t:431	393. Samattā bhāvitattāti pariyattā bhāvitattā.	43	
PA_tika-s03_05t:432	8-10. Lokasuttādivaṇṇanā	43	
PA_tika-s03_05t:433_0	394-396. Mahāvisayattā mahatiyo abhiññā etassāti mahābhiñño, tassa bhāvoti sabbaṃ	433	
PA_tika-s03_05t:433_1	vattabbaṃ. “Satatavihāravasena vutta”nti vatvā tamatthaṃ pākaṭaṃ kātuṃ “thero kirā”tiādi	433	
PA_tika-s03_05t:433_2	vuttaṃ. Tassāti therassa. Āvajjanassa gatinti ekāvajjanasseva gamanavīthiṃ. Anubandhati	433	
PA_tika-s03_05t:433_3	cakkavāḷānaṃ sahassaṃ ekāvajjaneneva sahassalokadhātuyā icchitamatthaṃ jānituṃ samatthoti dasseti.	433	
PA_tika-s03_05t:434	Sīlaṭṭhitivaggavaṇṇanā niṭṭhitā.	43	
PA_tika-s03_05t:435	4. Ananussutavaggavaṇṇanā	43	
PA_tika-s03_05t:436_0	397-407. Yā vedanā sammasitvāti yā tebhūmakavedanā sammasitvā. Tāvassāti tā tebhūmakavedanā	436	
PA_tika-s03_05t:436_1	eva assa bhikkhuno. Sadisavasena cetaṃ vuttaṃ, aniccādisammasanavasena viditā pubbabhāge	436	
PA_tika-s03_05t:436_2	sammasanakāle upaṭṭhahanti. Pariggahitesūti parijānanavasena paricchijja gahitesu.	436	
PA_tika-s03_05t:436_3	“Vedanā taṇhāpapañcassa, vitakko mānapapañcassa, saññā diṭṭhipapañcassa mūlavasena	436	
PA_tika-s03_05t:436_4	sammasanaṃ vuttā”ti vadanti. “Vedanāvitakkasaññā taṇhāmānadiṭṭhipapañcānaṃ mūladassanavasenā”ti apare.	436	
PA_tika-s03_05t:437	Ananussutavaggavaṇṇanā niṭṭhitā.	43	
PA_tika-s03_05t:438	5. Amatavaggo	43	
PA_tika-s03_05t:439	2. Samudayasuttavaṇṇanā	43	
PA_tika-s03_05t:440	408. Sārammaṇasatipaṭṭhānāti ārammaṇalakkhitā satipaṭṭhānā kathitā, na satilakkhaṇā.	44	
PA_tika-s03_05t:441	4. Satisuttavaṇṇanā	44	
PA_tika-s03_05t:442	410. Suddhikaṃ katvā visuṃ visuṃ katvā. Tathā ca vuttaṃ pāḷiyaṃ “kāye vā bhikkhū”ti.	44	
PA_tika-s03_05t:443	6. Pātimokkhasaṃvarasuttavaṇṇanā	44	
PA_tika-s03_05t:444_0	412. Jeṭṭhakasīlanti padhānakasīlaṃ. Sīlaggahaṇañhi pāḷiyaṃ pātimokkhasaṃvaravaseneva	444	
PA_tika-s03_05t:444_1	āgataṃ. Tenāha “tipiṭakacūḷanāgatthero panā”tiādi. Tattha pātimokkhasaṃvarova sīlanti	444	
PA_tika-s03_05t:444_2	avadhāraṇaṃ itaresaṃ tiṇṇaṃ ekadesena pātimokkhantogadhabhāvaṃ dīpeti. Tathā hi anolokiyolokane	444	
PA_tika-s03_05t:444_3	ājīvahetu ca chasikkhāpadavītikkamane gilānapaccayassa appaccavekkhitaparibhoge ca	444	
PA_tika-s03_05t:444_4	āpatti vihitāti. Tīṇīti indriyasaṃvarādīni. Sīlanti vuttaṭṭhānaṃ nāma natthīti sīlapariyāyena	444	
PA_tika-s03_05t:444_5	tesaṃ katthaci sutte gahitaṭṭhānaṃ nāma natthīti nippariyāyasīlataṃ tesaṃ paṭikkhipati.	444	
PA_tika-s03_05t:444_6	Chadvārarakkhaṇamattamevāti tassa sallahukatamāha cittādhiṭṭhānamattena paṭipākatikabhāvappattito.	444	
PA_tika-s03_05t:444_7	Itaradvayepi eseva nayo. Paccayuppattimattakanti phalena hetuṃ dasseti. Uppādanahetukā	444	
PA_tika-s03_05t:444_8	hi paccayānaṃ uppatti. Idamatthanti idaṃ payojanaṃ imassa paccayassa paribhuñjaneti	444	
PA_tika-s03_05t:444_9	adhippāyo. Nippariyāyenāti iminā indriyasaṃvarādīni tīṇi padhānasīlassa paripālanaparisodhanavasena	444	
PA_tika-s03_05t:444_10	pavattiyā pariyāyasīlāni nāmāti dasseti. Idāni pātimokkhasīlasseva padhānabhāvaṃ	4441	
PA_tika-s03_05t:444_11	byatirekato anvayato ca upamāya vibhāvetuṃ “yassā”tiādimāha. Tattha soti pātimokkhasaṃvaro.	4441	
PA_tika-s03_05t:444_12	Sesāni indriyasaṃvarādīni. Pātimokkhasaddassa attho pana visuddhimaggasaṃvaṇṇanādīsu	4441	
PA_tika-s03_05t:444_13	vitthārito, tasmā tattha vuttanayeneva veditabbo.	4441	
PA_tika-s03_05t:445_0	Ācārena ca gocarena ca sampannoti kāyikacetasikaavītikkamasaṅkhātena ācārena ca navesiyādigocaratādisaṅkhātena	445	
PA_tika-s03_05t:445_1	gocarena ca sampanno, sampannaācāragocaroti attho. Appamattakesūti atiparittakesu	445	
PA_tika-s03_05t:445_2	anāpattigamanīyesu. “Dukkaṭadubbhāsitamattesū”ti apare. Vajjesūti akaraṇīyesu gārayhesu.	445	
PA_tika-s03_05t:445_3	Te pana ekantato akusalā hontīti āha – “akusaladhammesū”ti. Bhayadassāvīti bhayato	445	
PA_tika-s03_05t:445_4	dassanasīlo, paramāṇumattampi vajjaṃ sineruppamāṇaṃ viya katvā dassanasīlo. Sammā	445	
PA_tika-s03_05t:445_5	ādiyitvāti sammadeva sakkaccaṃ sabbaso ca ādiyitvā. Sikkhāpadesūti niddhāraṇe bhummanti	445	
PA_tika-s03_05t:445_6	samudāyato avayavaniddhāraṇaṃ dassento “sikkhāpadesu taṃ taṃ sikkhāpada”ntiādimāha.	445	
PA_tika-s03_05t:445_7	Sikkhāpadaṃ samādātabbaṃ sikkhitabbañcāti adhippāyo. Sikkhāti adhisīlasikkhā. Pubbe	445	
PA_tika-s03_05t:445_8	pada-saddo adhiṭṭhānaṭṭho, idha bhāgatthoti daṭṭhabbanti āha – “sikkhākoṭṭhāsesū”ti.	445	
PA_tika-s03_05t:445_9	Mūlapaññattianupaññattiādibhedaṃ yaṃkiñci sikkhitabbaṃ pūretabbaṃ sīlaṃ, taṃ pana	445	
PA_tika-s03_05t:445_10	dvāravasena duvidhamevāti āha – “kāyikaṃ vā vācasikaṃ vā”ti. Imasmiṃ atthavikappe	4451	
PA_tika-s03_05t:445_11	sikkhāpadesūti ādhāre bhummaṃ sikkhābhāgesu kassaci visuṃ aggahaṇato. Tenāha – “taṃ	4451	
PA_tika-s03_05t:445_12	taṃ sabba”nti. “Tato tvaṃ bhikkhu sīlaṃ nissāyā”ti vacanato anabhijjhā abyāpādasammādiṭṭhiyopi	4451	
PA_tika-s03_05t:445_13	sīlanti vuttā, tasmā imasmiṃ sutte “pātimokkhasaṃvarasīlameva kathita”nti vuttaṃ.	4451	
PA_tika-s03_05t:446	7. Duccaritasuttavaṇṇanā	44	
PA_tika-s03_05t:447_0	413. Etthāpi manosucaritaṃ sīlaṃ nāmāti dassetīti katvā vuttaṃ “pacchimāpi tayo”ti.	447	
PA_tika-s03_05t:447_1	Anabhijjhāabyāpādasammādiṭṭhidhammā sīlaṃ hotīti veditabbā kāyavacīsucaritehi saddhiṃ	447	
PA_tika-s03_05t:447_2	manosucaritampi vatvā “tato tvaṃ bhikkhu sīlaṃ nissāya sīle patiṭṭhāyā”ti vuttattā.	447	
PA_tika-s03_05t:447_3	Sesaṃ vuttanayameva. Chaṭṭhasattamesūti chaṭṭhasattamavaggesu apubbaṃ natthi. Tena	447	
PA_tika-s03_05t:447_4	vuttaṃ “heṭṭhā vuttanayeneva attho veditabbo”ti. Vaggapeyyālato pana imasmiṃ satipaṭṭhānasaṃyutte	447	
PA_tika-s03_05t:447_5	katipayavaggā saṅgahaṃ ārūḷhā, tathāpi tesaṃ atthavisesābhāvato ekaccesu potthakesu	447	
PA_tika-s03_05t:447_6	mukhamattaṃ dassetvā saṃkhittā, ekaccesu atisaṃkhittāva, te saṅkhepavasena dve katvā	447	
PA_tika-s03_05t:447_7	“chaṭṭhasattamesū”ti vuttaṃ.	447	
PA_tika-s03_05t:448	Amatavaggavaṇṇanā niṭṭhitā.	44	
PA_tika-s03_05t:449	Satipaṭṭhānasaṃyuttavaṇṇanā niṭṭhitā.	44	
PA_tika-s03_05t:450	4. Indriyasaṃyuttaṃ	45	
PA_tika-s03_05t:451	1. Suddhikavaggo	45	
PA_tika-s03_05t:452	1. Suddhikasuttavaṇṇanā	45	
PA_tika-s03_05t:453_0	471. Catubhūmaka …pe… labbhanti kusalābyākatabhāvato tesaṃ tiṇṇaṃ indriyānaṃ. Vīriyindriyasamādhindriyāni…pe…	453	
PA_tika-s03_05t:453_1	sabbattha labbhanti kusalattikasādhāraṇattā. Catubhūmaka …pe… vasenāti catubhūmakadhammaparicchedavasena	453	
PA_tika-s03_05t:453_2	ceva kusalādīhi sabbasaṅgāhakadhammaparicchedavasena ca vuttanti attho.	453	
PA_tika-s03_05t:454	Dutiyasamaṇabrāhmaṇasuttavaṇṇanā	45	
PA_tika-s03_05t:455_0	477. Dukkhasaccavasenāti dukkhasaccabhāvena na pajānanti. Tañhi pariññeyyatāya dukkhasaccasaṅgahaṃ.	455	
PA_tika-s03_05t:455_1	Samudayasaccavasenāti taṇhāvijjādiṃ saddhindriyassa samudayasaccabhāvena na pajānanti.	455	
PA_tika-s03_05t:455_2	Nirodhanti saddhindriyassa anupādāya nirodhanimittaṃ nibbānaṃ. Paṭipadanti saddhindriyanirodhagāminiṃ	455	
PA_tika-s03_05t:455_3	paṭipadaṃ ariyamaggaṃ. Sesesūti vīriyindriyādīsu.	455	
PA_tika-s03_05t:456_0	Sukkapakkheti “saddhindriyaṃ pajānantī”tiādinayappavatte anavajjapakkhe. Adhimokkhavasena	456	
PA_tika-s03_05t:456_1	āvajjanasamudayāti “atthi dinna”ntiādinayappavattapubbabhāgabhūtasaddhādhimokkhavasena	456	
PA_tika-s03_05t:456_2	āvajjanuppattiyā. Tasmā paṭhamuppannā saddhā eva hettha “āvajjana”nti vuttā, na manodvārāvajjanaṃ.	456	
PA_tika-s03_05t:456_3	Esa nayo sesesupi. Tasmā paṭhamuppannā āvajjanā paggahuppattiṭṭhānānaṃ tikkhānaṃ	456	
PA_tika-s03_05t:456_4	vīriyindriyādīnaṃ paṭhamuppattiyā āvajjanapariyāyena vuttāti daṭṭhabbaṃ. Dubbalā	456	
PA_tika-s03_05t:456_5	hi paṭhamuppannā paggahābhāvato vīriyindriyādīnaṃ samudayoti balavabhāvappattavīriyindriyādikassa	456	
PA_tika-s03_05t:456_6	āvajjanaṭṭhāniyāni hontīti tesaṃ samudayoti vuttā, pubbe adhimuccanādivasena pavattassa	456	
PA_tika-s03_05t:456_7	āvajjanassa samudayāti attho. Puna chandavasenāti kattukāmatākusalacchandavasena	456	
PA_tika-s03_05t:456_8	saddhādīnaṃ uppādetukāmatākārappavattassa chandassa vasena. Manasikāravasena āvajjanasamudayāti	456	
PA_tika-s03_05t:456_9	saddhindriyādivasena pavattassa dubbalassa tassa nibbattakayonisomanasikāravasena	456	
PA_tika-s03_05t:456_10	āvajjanassa uppattiyā. Evampīti “adhimokkhavasenā”tiādinā vuttākārenapi. Chasu suttesūti	4561	
PA_tika-s03_05t:456_11	dutiyato paṭṭhāya chasu suttesu. Catusaccameva kathitaṃ. Assādaggahaṇena hi samudayasaccaṃ,	4561	
PA_tika-s03_05t:456_12	ādīnavaggahaṇena dukkhasaccaṃ, nissaraṇaggahaṇena nirodhamaggasaccāni gahitānīti.	4561	
PA_tika-s03_05t:456_13	Paṭhamasutte pana indriyānaṃ sarūpadassanamevāti.	4561	
PA_tika-s03_05t:457	8. Dabbasuttavaṇṇanā	45	
PA_tika-s03_05t:458_0	478. Soto āpajjīyati etenāti sotāpatti, anāgataṃ pati paṭhamamaggo. Sototi ariyamaggasoto	458	
PA_tika-s03_05t:458_1	daṭṭhabbo. Āpajjīyatītiādito paṭipajjīyati. Paṭhamamaggapaṭilābhanimittāni sotāpannassa	458	
PA_tika-s03_05t:458_2	aṅgāni idha “sotāpattiyaṅgānī”ti vuttāni. Tāni pana tīsu ṭhānesu saddhā ariyakantasīlañcāti	458	
PA_tika-s03_05t:458_3	veditabbāni. Savisayeti sakavisaye. Jeṭṭhakabhāvadassanatthanti padhānabhāvadassanatthaṃ.	458	
PA_tika-s03_05t:458_4	Yattha saddhādiindriyānaṃ sātisayakiccaṃ, tesaṃ kiccātirekataṃ dassetunti attho.	458	
PA_tika-s03_05t:458_5	Idāni tamatthaṃ upamāhi vibhāvetuṃ “yathā hī”tiādi vuttaṃ. Patvāti attano kiccātirekaṭṭhānaṃ	458	
PA_tika-s03_05t:458_6	paṭilabhitvā. Pubbaṅgamanti saddahanakiccesu purecāraṃ dhorayhaṃ. Sesāni vīriyindriyādīni.	458	
PA_tika-s03_05t:458_7	Tadanvayānīti tadanugatāni tassa saddhindriyādikassa pakkhikāni. Esa nayo sesesupi.	458	
PA_tika-s03_05t:458_8	Jhānavimokkheti jhānasaṅkhāte vimokkhe samādhipadhānatāya jhānānaṃ. Evañca katvā	458	
PA_tika-s03_05t:458_9	“sotāpattiyaṅgāni patvā”ti idañca vacanaṃ samatthitaṃ hoti. Saddhūpanisañhi sīlanti.	458	
PA_tika-s03_05t:458_10	Ariyasaccāni patvāti cattāri saccāni abhisametabbāni pāpuṇitvā.	4581	
PA_tika-s03_05t:459	9-10. Paṭhamavibhaṅgasuttādivaṇṇanā	45	
PA_tika-s03_05t:460_0	479-480. Nepakkaṃ vuccati paññāti āha – “paññāyetaṃ nāma”nti. Nipāyati saṃkilesadhamme	460	
PA_tika-s03_05t:460_1	visoseti nikkhāmetīti nipako, thiratikkhasatipuggalo, tassa bhāvo nepakkanti satiyāpi	460	
PA_tika-s03_05t:460_2	nepakkabhāvo yujjateva. Evañhi “satinepakkenā”ti idaṃ vacanaṃ samatthitaṃ hoti, satiyā	460	
PA_tika-s03_05t:460_3	ca nepakkenāti evaṃ vuccamānena satiniddeso nāma kato hotiyeva. Asukaṃ nāma suttaṃ	460	
PA_tika-s03_05t:460_4	vā kammaṭṭhānaṃ vā me bhāsitanti. Vossajjīyati saṅkhāragataṃ etasmiṃ adhigateti vossaggo,	460	
PA_tika-s03_05t:460_5	nibbānaṃ. Taṃ ārammaṇaṃ karitvāti āha – “nibbānārammaṇaṃ katvā”ti. Gacchantiyāti	460	
PA_tika-s03_05t:460_6	saṅkhārānaṃ udayañca vayañca udayabbayaṃ gacchantiyā bujjhantiyā. Tenāha “udayabbayapariggāhikāyā”ti.	460	
PA_tika-s03_05t:460_7	Saddhāsatipaññindriyāni pubbabhāgāni “itipi so bhagavā arahaṃ, cirakatampi cirabhāsitampi	460	
PA_tika-s03_05t:460_8	saritā anussaritā, udayatthagāminiyā paññāyā”ti ca vuttattā. “Āraddhavīriyo viharati,	460	
PA_tika-s03_05t:460_9	so anuppannāna”ntiādinā ca vuttattā vīriyindriyaṃ missakaṃ. “Vossaggārammaṇaṃ karitvā”ti	460	
PA_tika-s03_05t:460_10	vuttattā samādhindriyaṃ nibbattitalokuttarameva. Ayamevāti yvāyaṃ navame vutto. Ayameva	4601	
PA_tika-s03_05t:460_11	pubbabhāgamissakalokuttarattadhammaparicchedo.	4601	
PA_tika-s03_05t:461	Suddhikavaggavaṇṇanā niṭṭhitā.	46	
PA_tika-s03_05t:462	2. Mudutaravaggo	46	
PA_tika-s03_05t:463	1. Paṭilābhasuttavaṇṇanā	46	
PA_tika-s03_05t:464_0	481. Sammappadhāne ārabbhāti sammappadhāne bhāvanāvasena ārabbha. Tenāha “bhāvento”ti.	464	
PA_tika-s03_05t:464_1	Yathā vīriyindriyaniddese “cattāro sammappadhāne ārabbha vīriyaṃ paṭilabhatī”ti desanā	464	
PA_tika-s03_05t:464_2	āgatā, evaṃ satindriyaniddese “cattāro satipaṭṭhāne ārabbha satiṃ paṭilabhatī”ti,	464	
PA_tika-s03_05t:464_3	tasmā “satindriyepi eseva nayo”ti vuttaṃ. Saddhindriyādiniddesesu pana na tathā deseti.	464	
PA_tika-s03_05t:465	2. Paṭhamasaṃkhittasuttavaṇṇanā	46	
PA_tika-s03_05t:466_0	482. Indriyānaṃ tikkhādibhāvo vipassanāvasena vā maggavasena vā phalavasena vā gahetabboti	466	
PA_tika-s03_05t:466_1	vuttaṃ “tatoti…pe… veditabba”nti. Nanu cettha mudubhāvo eva pāḷiyaṃ gahitoti? Saccametaṃ,	466	
PA_tika-s03_05t:466_2	taṃ pana tikkhabhāve asati na hoti tikkhādibhāvoti vuttaṃ. Yato hi ayaṃ mudu, ito	466	
PA_tika-s03_05t:466_3	taṃ tikkhanti vattabbataṃ labhati apekkhāsiddhattā tikkhamudubhāvānaṃ pārāpāraṃ viya.	466	
PA_tika-s03_05t:466_4	Idāni “tato”tiādinā saṅkhepato vuttamatthaṃ vitthārato dassetuṃ “samattānī”tiādi	466	
PA_tika-s03_05t:466_5	vuttaṃ. Tattha samattānīti sampannāni. Itaraṃ tasseva vevacanaṃ. Samattānīti vā pariyattāni,	466	
PA_tika-s03_05t:466_6	samattānīti attho. “Tato mudutarāni dhammānusārīmaggassā”ti kasmā vuttaṃ? Tatoti	466	
PA_tika-s03_05t:466_7	hi sotāpattimaggavipassanindriyāni adhippetāniyeva, “tato mudutarānī”ti vuttapaṭhamamaggo	466	
PA_tika-s03_05t:466_8	dhammānusārī vā siyā saddhānusārī vāti byabhicarati? Nāyaṃ doso, sotāpattimaggekadesavaseneva	466	
PA_tika-s03_05t:466_9	laddhabbapaṭhamamaggāpekkhāya vipassanāya vibhāgassa adhippetattā. Yo hi sotāpanno	466	
PA_tika-s03_05t:466_10	hutvā iriyāpathaṃ akopetvā yathānisinnova sakadāgāmimaggaṃ pāpuṇāti, tassa vipassanindriyāni	4661	
PA_tika-s03_05t:466_11	sandhāya avibhāgena vuttaṃ – “tato mudutarāni sotāpattimaggassa vipassanindriyāni	4661	
PA_tika-s03_05t:466_12	nāmā”ti. Yo pana sotāpanno hutvā kālantarena sakadāgāmī hoti, tassa sotāpattimaggatthāya	4661	
PA_tika-s03_05t:466_13	pavattāni vipassanindriyāni nāma honti. So ce dhammānusārīgotto, tassa yathāvuttavipassanindriyato	4661	
PA_tika-s03_05t:466_14	mudutarānīti “tato mudutarāni dhammānusārīmaggassā”ti vuttaṃ. Vipassanindriyāni nāmāti	4661	
PA_tika-s03_05t:466_15	ānetvā sambandho. Dhammānusārīvipassanindriyato saddhānusārīvipassanindriyānaṃ mudubhāvassa	4661	
PA_tika-s03_05t:466_16	kāraṇaṃ sayameva vakkhati. Dhammena paññāya maggasotaṃ anussaratīti dhammānusārī,	4661	
PA_tika-s03_05t:466_17	paññuttaro ariyo. Saddhāya maggasotaṃ anussaratīti saddhānusārī, saddhuttaro ariyo.	4661	
PA_tika-s03_05t:467_0	Evaṃ vipassanāvasena dassetvā maggavasena dassetuṃ “tathā”tiādi āraddhaṃ. Sampayogato	467	
PA_tika-s03_05t:467_1	sabhāvato ca arahattamaggapariyāpannāni arahattamaggindriyāni. Arahattaphalindriyānīti etthāpi eseva nayo.	467	
PA_tika-s03_05t:468_0	Idāni phalavasena dassetuṃ “samattāni paripuṇṇānī”tiādi vuttaṃ. Sotāpattimaggaṭṭhapuggalavasena	468	
PA_tika-s03_05t:468_1	nānattaṃ jātaṃ, tasmā te dvepi idha tatiyavāre na labbhantīti adhippāyo. Dhammānusārīsaddhānusārīnaṃ	468	
PA_tika-s03_05t:468_2	nānattaṃ kathaṃ jātanti āha “āgamanenapi maggenapī”ti. Tadubhayaṃ dassento “saddhānusārīpuggalo”tiādimāha.	468	
PA_tika-s03_05t:468_3	Uddisāpentoti uddesaṃ gaṇhanto.	468	
PA_tika-s03_05t:469_0	Maggo tikkho hoti upanissayindriyānaṃ tikkhavisadabhāvato. Tenāha “sūraṃ ñāṇaṃ vahatī”ti.	469	
PA_tika-s03_05t:469_1	Asaṅkhārenāti saraseneva. Appayogenāti tasseva vevacanaṃ. Dhammānusārīpuggalo hi	469	
PA_tika-s03_05t:469_2	āgamanamhi kilese vikkhambhento appadukkhena appakasirena akilamantova vikkhambhetuṃ	469	
PA_tika-s03_05t:469_3	sakkoti. Saddhānusārīpuggalo pana dukkhena kasirena kilamanto hutvā vikkhambhetuṃ	469	
PA_tika-s03_05t:469_4	sakkoti, tasmā dhammānusārissa pubbabhāgamaggakkhaṇe kilesacchedakañāṇaṃ adandhaṃ	469	
PA_tika-s03_05t:469_5	tikhiṇaṃ hutvā vahati, yathā nāma tikhiṇena asinā kadaliṃ chindantassa chinnaṭṭhānaṃ	469	
PA_tika-s03_05t:469_6	maṭṭhaṃ hoti, asi khippaṃ vahati, saddo na suyyati, balavavāyāmakiccaṃ na hoti, evarūpā	469	
PA_tika-s03_05t:469_7	dhammānusārino pubbabhāgabhāvanā hoti, saddhānusārino pana pubbabhāgakkhaṇe kilesacchedakañāṇaṃ	469	
PA_tika-s03_05t:469_8	dandhaṃ na tikhiṇaṃ asūraṃ hutvā vahati, yathā nāma nātitikhiṇena asinā kadaliṃ chindantassa	469	
PA_tika-s03_05t:469_9	chinnaṭṭhānaṃ na maṭṭhaṃ hoti, asi sīghaṃ na vahati, saddo suyyati, balavavāyāmakiccaṃ	469	
PA_tika-s03_05t:469_10	icchitabbaṃ hoti, evarūpā saddhānusārino pubbabhāgabhāvanā hoti. Evaṃ santepi kilesakkhaye	4691	
PA_tika-s03_05t:469_11	nānattaṃ natthi. Tenāha “kilesakkhaye panā”tiādi. Avasesā ca kilesā khīyanti saṃyojanakkhayāya yogattā.	4691	
PA_tika-s03_05t:470	3. Dutiyasaṃkhittasuttavaṇṇanā	47	
PA_tika-s03_05t:471_0	483. Tatoti phalato phalavemattatāya cariyamānattā. Indriyavemattatā saddhādīnaṃ	471	
PA_tika-s03_05t:471_1	indriyānaṃ nānattena. Phalanānattanti arahattaphalādinānattaṃ. Puggalanānattanti	471	
PA_tika-s03_05t:471_2	anāgāmiādipuggalanānattaṃ.	471	
PA_tika-s03_05t:472	4. Tatiyasaṃkhittasuttavaṇṇanā	47	
PA_tika-s03_05t:473_0	484. Sīlakkhandhādīhi saddhindriyādīhi ca parito pūraṇena paripūraṃ arahattamaggaṃ	473	
PA_tika-s03_05t:473_1	karonto nipphattito arahattaphalaṃ ārādheti nipphādeti. Tayo padesamaggeti sīlakkhandhādīnaṃ	473	
PA_tika-s03_05t:473_2	apāripūriyā ekadesabhūte tayo heṭṭhimamagge. Padesaṃ heṭṭhimaphalattayaṃ. Catūsūti	473	
PA_tika-s03_05t:473_3	imasmiṃ vagge paṭhamādīsu catūsu suttesu. Kāmañcettha tatiye “tatoti phalavasena	473	
PA_tika-s03_05t:473_4	nissakka”nti vuttaṃ, catutthe “paripūraṃ paripūrakārī ārādheti, padesaṃ padesakārī”ti,	473	
PA_tika-s03_05t:473_5	“catūsupi suttesu missakāneva indriyāni kathitānī”ti pana vacanato vipassanāvasenapi	473	
PA_tika-s03_05t:473_6	yojanā labbhatevāti daṭṭhabbaṃ.	473	
PA_tika-s03_05t:474	5-7. Paṭhamavitthārasuttādivaṇṇanā	47	
PA_tika-s03_05t:475_0	485-487. Vipassanāvasena nissakkaṃ veditabbaṃ, na maggaphalavasena, imasmiṃ sutte	475	
PA_tika-s03_05t:475_1	sabbasova vipassanindriyānaṃ eva adhippetattā. Idāni tamatthaṃ pākaṭaṃ kātuṃ “paripuṇṇāni	475	
PA_tika-s03_05t:475_2	hī”tiādi vuttaṃ. Avihādīsu pañcasu suddhāvāsesu tattha tattha āyuvemajjhaṃ anatikkamitvā	475	
PA_tika-s03_05t:475_3	antarā kilesaparinibbānena parinibbāyanato antarāparinibbāyī, asaṅkhārena appayogena	475	
PA_tika-s03_05t:475_4	sarasatova parinibbāyanato asaṅkhāraparinibbāyī, tabbipariyāyato sasaṅkhāraparinibbāyī,	475	
PA_tika-s03_05t:475_5	uddhaṃ vāhibhāvena uddhamassa taṇhāsotaṃ vaṭṭasotaṃ vāti uddhaṃsoto, uddhaṃ vā gantvā	475	
PA_tika-s03_05t:475_6	paṭilabhitabbato uddhamassa maggasotanti uddhaṃsoto, akaniṭṭhabhavaṃ gacchatīti akaniṭṭhagāmīti	475	
PA_tika-s03_05t:475_7	evamettha saddattho daṭṭhabbo.	475	
PA_tika-s03_05t:476_0	Imasmiṃ pana ṭhāneti “vipassanāvasena nissakka”nti vuttaṭṭhāne. Arahattamaggeyeva	476	
PA_tika-s03_05t:476_1	ṭhatvāti imasmiṃyeva bhave arahattamaggeyeva, na vipassanāya ca ṭhatvā. Pañca nissakkāni	476	
PA_tika-s03_05t:476_2	nīharitabbānīti “tato mudutarehi antarāparinibbāyī hotī”tiādīni pañca nissakkāni	476	
PA_tika-s03_05t:476_3	niddhāretvā kathetabbāni. Idāni tamatthaṃ vivaranto “arahattamaggassa hī”tiādimāha.	476	
PA_tika-s03_05t:476_4	Tattha avihādīsu uppajjitvā uppannasamanantarāya parinibbāyanato paṭhamaantarāparinibbāyī.	476	
PA_tika-s03_05t:476_5	Tattha āyuppamāṇavemajjhaṃ appatvāva parinibbāyanato dutiyaantarāparinibbāyī, āyuvemajjhaṃ	476	
PA_tika-s03_05t:476_6	patvā parinibbāyanato tato paraṃ tatiyaantarāparinibbāyī veditabbo. “Pañca nissakkānī”ti	476	
PA_tika-s03_05t:476_7	kasmā vuttaṃ? Nanu asaṅkhārasasaṅkhāraparinibbāyīti vattabbanti? Na vattabbanti dassento	476	
PA_tika-s03_05t:476_8	āha “asaṅkhāraparinibbāyissa sasaṅkhāraparinibbāyinopi eteva pañca janā”ti.	476	
PA_tika-s03_05t:477_0	Tīṇi nissakkānīti “tato mudutarehi sotāpanno hotī”tiādīni tīṇi nissakkapadāni. Idha	477	
PA_tika-s03_05t:477_1	sakadāgāmī na gahito, so anāgāmimagge ṭhatvā nīharitabbo, anāgāmimaggassa vipassanindriyehi	477	
PA_tika-s03_05t:477_2	mudutarehi sakadāgāmī hoti. Sakadā…pe… mudutarānīti idaṃ sakadāgāmimaggassa vipassanindriyehi	477	
PA_tika-s03_05t:477_3	ekabījisaṅkhātasotāpannavipassanindriyāni mudutarāni hontīti tīṇi katvā vuttaṃ. Dhammānusārītiādidvayaṃ	477	
PA_tika-s03_05t:477_4	kolaṃkolādidvayena gahitaṃ hotīti. Sakadāgāmimaggassa hītiādi vuttasseva atthassa	477	
PA_tika-s03_05t:477_5	vivaraṇaṃ. Sesaṃ heṭṭhā vuttanayameva. Chaṭṭhasattamāni vuttanayānevāti chaṭṭhasattamāni	477	
PA_tika-s03_05t:477_6	suttāni dutiyatatiyesu vuttanayāneva. Tattha pana missakāni indriyāni kathitāni,	477	
PA_tika-s03_05t:477_7	idha pubbabhāgavipassanindriyāni kathitānīti ayameva viseso.	477	
PA_tika-s03_05t:478	8. Paṭipannasuttavaṇṇanā	47	
PA_tika-s03_05t:479_0	488. Tanti maggaphalavasena nissakkaṃ. Pāḷiyaṃ vuttameva “arahattaphalasacchikiriyāya	479	
PA_tika-s03_05t:479_1	paṭipanno hotī”tiādinā. Aṭṭhahīti catūhi phalehi catūhi ca maggehīti aṭṭhahi. Bahibhūto	479	
PA_tika-s03_05t:479_2	na antobhāvo. Lokuttarāneva indriyāni kathitāni maggaphalacittuppādapariyāpannattā.	479	
PA_tika-s03_05t:480	9-10. Sampannasuttādivaṇṇanā	48	
PA_tika-s03_05t:481	489-490. Indriyasampannoti ettha sampannasaddo paripūriatthoti āha “paripuṇṇindriyo”ti. Missakāni indriyāni kathitāni sāmaññatova desitattā.	48	
PA_tika-s03_05t:482	Mudutaravaggavaṇṇanā niṭṭhitā.	48	
PA_tika-s03_05t:483	3. Chaḷindriyavaggo	48	
PA_tika-s03_05t:484	2. Jīvitindriyasuttavaṇṇanā	48	
PA_tika-s03_05t:485_0	492. Itthibhāveti itthitāya. Indaṭṭhaṃ karoti tathāsattajanasāmaññakāraṇabhāvato.	485	
PA_tika-s03_05t:485_1	Itthiyā eva indriyaṃ itthindriyaṃ. Esa nayo purisindriye. Jīviteti sahajātadhammānaṃ	485	
PA_tika-s03_05t:485_2	jīvane pālane pavattane. Vaṭṭindriyānīti vaṭṭahetubhūtāni indriyāni. Imesu hi upādinnaindriyesu	485	
PA_tika-s03_05t:485_3	sati vaṭṭaṃ vattati paññāyati.	485	
PA_tika-s03_05t:486	3. Aññindriyasuttavaṇṇanā	48	
PA_tika-s03_05t:487_0	493. Ajānitapubbaṃ dhammanti catusaccadhammamāha, tathā tesaṃyeva ñātadhammānanti.	487	
PA_tika-s03_05t:487_1	Ayaṃ panettha attho – ājānātīti aññā, paṭhamamaggena ñātamanatikkamitvā jānātīti	487	
PA_tika-s03_05t:487_2	attho. Sotāpannādīnaṃ chaariyānaṃ etaṃ nāmaṃ. Aññassa indriyāni aññindriyāni. Aññātāvīsūti	487	
PA_tika-s03_05t:487_3	ājānitavantesu. Yasmā aggaphaladhammesu ñāṇakiccaṃ sātisayaṃ, tasmā taṃ kiccaṃ sesadhammesupi	487	
PA_tika-s03_05t:487_4	samāropetvā vuttaṃ “aññātāvīsu arahattaphaladhammesū”ti. Tattha tattha tesu tesu	487	
PA_tika-s03_05t:487_5	maggaphalesu. Tena tenākārenāti anaññātajānanādiākārena.	487	
PA_tika-s03_05t:488	4. Ekabījisuttavaṇṇanā	48	
PA_tika-s03_05t:489_0	494. Vipassanato nissakkanti vipassanindriyehi nissakkaṃ. Idāni tameva saṅkhepato	489	
PA_tika-s03_05t:489_1	vuttamatthaṃ vivaranto “samattānī”tiādimāha. Tīṇi nissakkāni evamidha pañca nissakkāni	489	
PA_tika-s03_05t:489_2	nīharitabbāni ekabījiādivibhāvanato. Tenāha “sakadāgāmimaggassa hī”tiādi. Sotāpattimaggassa	489	
PA_tika-s03_05t:489_3	vipassanindriyāni nāma tenattabhāvena sakadāgāmimaggaṃ pattuṃ gacchantassa sotāpannassa	489	
PA_tika-s03_05t:489_4	vipassanindriyāni. Pañcapi te sotāpattimaggassa bhedāyevāti “sakadāgāmimagge ṭhatvā	489	
PA_tika-s03_05t:489_5	nīharitabbānī”ti vuttaṃ.	489	
PA_tika-s03_05t:490_0	Ekabījīti ettha khandhabījaṃ nāma kathitaṃ. Yassa hi sotāpannassa ekaṃ khandhabījaṃ	490	
PA_tika-s03_05t:490_1	atthi, ekaṃ attabhāvaggahaṇaṃ, so ekabīji nāma. Tenāha – “sotāpanno hutvā”tiādi.	490	
PA_tika-s03_05t:490_2	Mānusakaṃ bhavanti idaṃ panettha desanāmattaṃ, devabhavaṃ nibbattetītipi vattuṃ vaṭṭatiyeva.	490	
PA_tika-s03_05t:490_3	Bhagavatā gahitanāmānetāni. Ettakañhi pamāṇaṃ gato sattakkhattuparamo nāma hoti,	490	
PA_tika-s03_05t:490_4	ettakaṃ kolaṃkolo, ettakaṃ ekabījīti bhagavatā etesaṃ nāmaṃ gahitaṃ.	490	
PA_tika-s03_05t:491_0	Dve tayo bhaveti devamanussesu eva dve tayo bhave. Sambodhicatusaccadhammo paraṃ	491	
PA_tika-s03_05t:491_1	ayanaṃ nissayo gati etassāti sambodhiparāyaṇo. Kulato kulaṃ gacchatīti kolaṃkolo.	491	
PA_tika-s03_05t:491_2	Sotāpattiphalasacchikiriyato paṭṭhāya hi nīcakule uppatti nāma natthi, mahābhogesu	491	
PA_tika-s03_05t:491_3	kulesu eva nibbattatīti attho. Kevalopi hi kula-saddo mahābhogakulameva vadati. Dve	491	
PA_tika-s03_05t:491_4	vā tīṇi vā kulānīti devamanussavasena dve vā tayo vā bhaveti ayampi missakabhavena	491	
PA_tika-s03_05t:491_5	kathito. Jātassa kumārassa viya ariyāya jātiyā jātassa nāmametaṃ, yadidaṃ niyatoti	491	
PA_tika-s03_05t:491_6	sattakkhattuparamādikoti ca samaññāti dassento āha “bhagavatā gahitanāmavasenevā”tiādi.	491	
PA_tika-s03_05t:492_0	Yadi pubbahetuniyamato sotāpanno ca niyatoti sotāpattimaggato uddhaṃ tiṇṇaṃ maggānaṃ	492	
PA_tika-s03_05t:492_1	upanissayābhāvato pubbahetukiccaṃ natthīti sotāpattimaggassa upanissayabhāvo āpajjati.	492	
PA_tika-s03_05t:492_2	Yadi tassapi pubbahetuupanissayo siyā, tāva niyamato sotāpattimagguppattito pubbe	492	
PA_tika-s03_05t:492_3	eva niyamito, yāvañca akaniṭṭhaṃ tassa pubbahetu nāma, ahetukatā āpannā, iccassa	492	
PA_tika-s03_05t:492_4	ahetu appaccayā nipphatti pāpuṇāti. Kiñca hetu ce? Niyamato sotāpanno ca niyatoti	492	
PA_tika-s03_05t:492_5	paṭhamamaggādhigameneva anukkamena upari tiṇṇaṃ maggānaṃ kiccāni nipphajjanti, evaṃ	492	
PA_tika-s03_05t:492_6	sattakkhattuparamatādiniyame sati sattamabhavādito uddhaṃ pavattatāya dukkhassa mūlabhūtā	492	
PA_tika-s03_05t:492_7	kilesā paṭhamamaggeneva khīṇāti upari tayo maggā akiccā siyuṃ. Tenāha “paṭhamamaggassa	492	
PA_tika-s03_05t:492_8	upanissayo kato nāmā”tiādi.	492	
PA_tika-s03_05t:493_0	Yadi upari tayo maggā sattakkhattuparamāditaṃ niyamenti, tato ca añño sotāpanno natthīti	493	
PA_tika-s03_05t:493_1	sotāpattimaggassa akiccakatā nippayojanatā āpajjeyya. Atha sakkāyadiṭṭhiādippahānaṃ	493	
PA_tika-s03_05t:493_2	tassa kiccaṃ, tesaṃ tesaṃ pahānena sattakkhattuparamādiniyamatāya. Bhavitabbaṃ, yāva	493	
PA_tika-s03_05t:493_3	uparimaggā eva hontīti sattabhavādito uddhamapavattanato tena vinānena sakkāyadiṭṭhiādippahānena	493	
PA_tika-s03_05t:493_4	ca tena vinā bhavitabbanti āha – “paṭhamamagge anuppanneva upari tayo maggā uppannāti	493	
PA_tika-s03_05t:493_5	āpajjatī”ti. Tiṇṇaṃ maggānanti upari tiṇṇaṃ maggānaṃ. Vipassanā niyametīti yujjatīti	493	
PA_tika-s03_05t:493_6	vuttamatthaṃ vivaranto “sace hī”tiādimāha.	493	
PA_tika-s03_05t:494_0	Sotāpanno vaṭṭajjhāsayo. Tatrekacce pākaṭe paññāte dassento “anāthapiṇḍiko”tiādimāha.	494	
PA_tika-s03_05t:494_1	Idhaṭṭhakavokiṇṇasukkhavipassakassāti yo imasmiṃ kāmabhave ṭhito manussadevavasena	494	
PA_tika-s03_05t:494_2	vokiṇṇabhavūpapattiko sukkhavipassako ca, tassa vasena. Nāmaṃ kathitanti sattakkhattuparamoti	494	
PA_tika-s03_05t:494_3	nāmaṃ kathitaṃ. Keci pana “kāmabhave sattakkhattuṃyeva uppajjati, na tato”ti vadanti, taṃ vīmaṃsitabbaṃ.	494	
PA_tika-s03_05t:495_0	Sodhessāmīti jambudīpe kenaci tepiṭakena bhikkhunā saddhiṃ piṭakattayameva mayhaṃ	495	
PA_tika-s03_05t:495_1	uggahaparipucchāvasena sodheyyāmīti paratīraṃ jambudīpaṃ gato. Yo bhikkhu sakkotīti	495	
PA_tika-s03_05t:495_2	yojanā. Aniccānupassanādīsu ekamukhena abhiniviṭṭhenapi abhidhammapariyāyena tīhi	495	
PA_tika-s03_05t:495_3	eva vimokkhehi maggaṃ labhatīti abhinivesabhedena tayo puggalā suññatato vuṭṭhitā,	495	
PA_tika-s03_05t:495_4	tathā tayo appaṇihitato vuṭṭhitāti cha honti, teva saddhādhurapaññādhuravasena dvādasa	495	
PA_tika-s03_05t:495_5	sakadāgāmino. Tathā arahanto, tayo antarāparinibbāyino eko upahaccaparinibbāyī eko	495	
PA_tika-s03_05t:495_6	uddhaṃsoto akaniṭṭhagāmīti pañca, te asaṅkhārasasaṅkhāraparinibbāyibhedena dasāti	495	
PA_tika-s03_05t:495_7	avihādīsu catūsupi cattālīsa, akaniṭṭhe pana uddhaṃsoto natthīti aṭṭhacattālīsa anāgāmino.	495	
PA_tika-s03_05t:495_8	Vipassanā kathitā sammasanacārassa kathitattā.	495	
PA_tika-s03_05t:496	5-10. Suddhakasuttādivaṇṇanā	49	
PA_tika-s03_05t:497_0	495-500. Yathā cakkhussa sahajātatadindriyanissitadhammesu adhipateyyaṃ anuvattanīyattā,	497	
PA_tika-s03_05t:497_1	evaṃ taṃdvārikadhammesupi adhipateyyaṃ tehi anuvattanīyattāti vuttaṃ – “adhipateyyasaṅkhātena	497	
PA_tika-s03_05t:497_2	indaṭṭhenā”ti. Esa nayo sesindriyādīsupi. Catusaccavasena kathitāni sabhāvādivibhāvanassa kathitattā.	497	
PA_tika-s03_05t:498	Chaḷindriyavaggavaṇṇanā niṭṭhitā.	49	
PA_tika-s03_05t:499	4. Sukhindriyavaggo	49	
PA_tika-s03_05t:500	1-5. Suddhikasuttādivaṇṇanā	50	
PA_tika-s03_05t:501_0	501-505. Yathā cakkhu dassane adhipateyyaṭṭhena cakkhundriyaṃ, evaṃ sukhavedanā sukhane	501	
PA_tika-s03_05t:501_1	adhipateyyaṭṭhena sukhindriyaṃ. Esa nayo sesesupi. Sesaṃ tebhūmakanti sesaṃ bhūmittayavasena tebhūmakaṃ.	501	
PA_tika-s03_05t:502	6. Paṭhamavibhaṅgasuttavaṇṇanā	50	
PA_tika-s03_05t:503_0	506. Kāyikanti ayamassa nissayavasena niddesoti āha – “kāyapasādavatthuka”nti. Sarūpaniddeso	503	
PA_tika-s03_05t:503_1	sukhaṃ sukhindriyassa sarūpanti. Sādanīyaṭṭhena dhammapadāni attani assādayatīti	503	
PA_tika-s03_05t:503_2	sātaṃ, madhuraṃ. Vedayitanti vediyanaṃ, anubhavananti attho. Aññadhammavisiṭṭhoti	503	
PA_tika-s03_05t:503_3	phassādīhi aññehi dhammehi visadiso. Kāyikanti pasādakāyasannissitaṃ. Cetasikanti	503	
PA_tika-s03_05t:503_4	cetosannissitaṃ, tena vuttaṃ “ettha panā”tiādi. Kāyapasāda…pe… natthi, tasmā “cattāro	503	
PA_tika-s03_05t:503_5	pasādakāye vatthuṃ katvā”ti vuttaṃ.	503	
PA_tika-s03_05t:504	9. Kaṭṭhopamasuttavaṇṇanā	50	
PA_tika-s03_05t:505_0	509. Dvinnaṃ araṇīnanti adharuttarāraṇīnaṃ. Kiñci dvayaṃ saṅghaṭṭitamattaṃ hutvā	505	
PA_tika-s03_05t:505_1	na samodhānagataṃ hotīti taṃnivattanatthaṃ “saṅghaṭṭanasamodhānā”ti vuttaṃ. Punappunaṃ	505	
PA_tika-s03_05t:505_2	saṅghaṭṭanena hi tejopātubhāvo. Adharāraṇī viya vatthārammaṇaṃ asatipi vāyāme tajjasamphassapaccayato.	505	
PA_tika-s03_05t:505_3	Uttarāraṇī viya phasso vatthārammaṇādiphassena pavattanato. Saṅghaṭṭo viya phassasaṅghaṭṭanaṃ	505	
PA_tika-s03_05t:505_4	araṇidvayasaṅghaṭṭanā viya phassasseva vatthārammaṇesu saṅghaṭṭanākārena pavattito.	505	
PA_tika-s03_05t:505_5	Aggi viya vedanā anudahanaṭṭhena khaṇikāvāyañca. Vatthārammaṇaṃ vā uttarāraṇī viya	505	
PA_tika-s03_05t:505_6	indhanāpātagahaṇādīsu ussāhassa viya pavattisambhavato. Phasso adharāraṇī viya nirussāhanirīhatāvasena attasādhanato.	505	
PA_tika-s03_05t:506	10. Uppaṭipāṭikasuttavaṇṇanā	50	
PA_tika-s03_05t:507_0	510. Rasanaṃ bhañjanaṃ nirujjhanaṃ raso. Yo yo dhammānaṃ raso yathādhammaraso, tena	507	
PA_tika-s03_05t:507_1	yathādhammarasena. Paṭipāṭiyāti kamena, ubhayenapi dhammānaṃ pahānakkamenāti vuttaṃ	507	
PA_tika-s03_05t:507_2	hoti. Imasmiṃ indriyavibhaṅgeti imasmiṃ indriyasaṃyuttasaññite indriyavibhaṅge. Adesitattāti	507	
PA_tika-s03_05t:507_3	sesasuttāni viya “sukhindriya”ntiādinā adesitattā idaṃ uppaṭipāṭikasuttaṃ nāma. Valiyā	507	
PA_tika-s03_05t:507_4	kharasamphassāya phuṭṭhassa. Tanti kaṇṭakavedanādiṃ. Etassa dukkhindriyassa.	507	
PA_tika-s03_05t:508	Tesaṃ tesanti domanassindriyādīnaṃ. Kāraṇavasenevāti taṃtaṃasādhāraṇakāraṇavasena. Tesañhi visesakāraṇaṃ dassento “pattacīvarādīnaṃ vā”ti āha.	50	
PA_tika-s03_05t:509_0	Ekatovāti punappunaṃ paduddhāraṇaṃ akatvā ekajjhameva. Dutiyajjhānādīnaṃ upacārakkhaṇe	509	
PA_tika-s03_05t:509_1	eva nirujjhantīti ānetvā sambandho. Tesaṃ dukkhindriyadomanassādīnaṃ. Atisayanirodhoti	509	
PA_tika-s03_05t:509_2	suṭṭhu pahānaṃ ujuppaṭipakkhena vūpasamo. Nirodhoyevāti nirodhamattameva. Nānāvajjaneti	509	
PA_tika-s03_05t:509_3	yena āvajjanena appanāvīthi hoti, tato bhijjāvajjane, anekāvajjane vā. Appanāvīthiyañhi	509	
PA_tika-s03_05t:509_4	upacāro ekāvajjano, itaro anekāvajjano anekakkhattuṃ pavattanato. Visamanisajjāya	509	
PA_tika-s03_05t:509_5	uppannakilamatho visamāsanupatāpo. Pītipharaṇenāti pītiyā pharaṇarasattā. Pītisamuṭṭhānānaṃ	509	
PA_tika-s03_05t:509_6	vā paṇītarūpānaṃ kāyassa byāpanato vuttaṃ. Tenāha “sabbo kāyo sukhokkanto hotī”ti.	509	
PA_tika-s03_05t:509_7	Vitakkavicārapaccayepīti pi-saddo aṭṭhānapayutto, so “pahīnassā”ti ettha ānetvā sambandhitabbo	509	
PA_tika-s03_05t:509_8	“pahīnassapi domanassindriyassā”ti. Etaṃ domanassindriyaṃ uppajjatīti sambandho.	509	
PA_tika-s03_05t:509_9	“Tassa mayhaṃ aticiraṃ vitakkayato vicārayato kāyopi kilami, cittampi vihaññī”ti	509	
PA_tika-s03_05t:509_10	ca vacanato kāyacittakhedānaṃ vitakkavicārapaccayatā veditabbā. Vitakkavicārabhāve	5091	
PA_tika-s03_05t:509_11	uppajjati domanassindriyanti ānetvā sambandhitabbaṃ. Tatthassa siyā uppattīti tattha	5091	
PA_tika-s03_05t:509_12	dutiyajjhānupacāre assa domanassassa uppatti bhaveyya. “Tatthassa siyā uppattī”ti	5091	
PA_tika-s03_05t:509_13	idaṃ parikappavacanaṃ upacārakkhaṇe domanassassa suppahīnabhāvadassanatthaṃ. Tathā	5091	
PA_tika-s03_05t:509_14	hi vuttaṃ “na tveva dutiyajjhāne pahīnapaccayattā”ti. Pahīnampi somanassindriyaṃ	5091	
PA_tika-s03_05t:509_15	pīti viya na dūreti katvā “āsannattā”ti vuttaṃ. Nānāvajjanupacāre pahīnampi pahānaṅgaṃ	5091	
PA_tika-s03_05t:509_16	paṭipakkhena avihatattā antarantarā uppajjeyyāti imamatthaṃ dassento “appanāppattāyā”tiādimāha.	5091	
PA_tika-s03_05t:509_17	“Tādisāya āsevanāya icchitabbattā yathā maggavīthito pubbe dve tayo javanavārā sadisānupassanāva	5091	
PA_tika-s03_05t:509_18	pavattanti, evamidhāpi appanāvārato pubbe dve tayo javanavārā upekkhāsahagatāva pavattantī”ti	5091	
PA_tika-s03_05t:509_19	vadanti. Aparisesanti suvikkhambhitanti katvā vikkhambhanena anavasesaṃ.	5091	
PA_tika-s03_05t:510_0	Tathattāyāti tathabhāvāya paṭhamajjhānasamaṅgitāya. Sā panassa uppādanena vā uppannassa	510	
PA_tika-s03_05t:510_1	samāpajjanena vā hotīti vuttaṃ “uppādanatthāya samāpajjanatthāyā”ti. Dvīsūti navamadasamesu suttantesu.	510	
PA_tika-s03_05t:511	Sukhindriyavaggavaṇṇanā niṭṭhitā.	51	
PA_tika-s03_05t:512	5. Jarāvaggo	51	
PA_tika-s03_05t:513	1. Jarādhammasuttavaṇṇanā	51	
PA_tika-s03_05t:514_0	511. Pamukhe, pāsādassa ca pacchimabhāge ātapo pacchātapo, tasmiṃ pacchātape. So	514	
PA_tika-s03_05t:514_1	hi pāsādassa pamukhabhāvena kato. Kiṃ pana bhagavato vajirasāraṃ sarīraṃ otāpetabbaṃ	514	
PA_tika-s03_05t:514_2	hotīti āha – “sammāsambuddhassā”tiādi. Ayañca imaṃ suttaṃ desitasamaye. Na sakkoti	514	
PA_tika-s03_05t:514_3	byāmappabhāya kāyaci pabhāya anabhibhavanīyattā. Kiñcāpi buddhābhā sūriyābhāya anabhibhavanīyā,	514	
PA_tika-s03_05t:514_4	ghammasabhāvatāya pana rasmīnaṃ parito pharantī sūriyābhā tikhiṇā uṇhāti āha “rasmiteja”nti.	514	
PA_tika-s03_05t:514_5	Idāni tamatthaṃ upamāya vibhāvetuṃ “yatheva hī”tiādi vuttaṃ.	514	
PA_tika-s03_05t:515_0	Suvaṇṇāvaṭṭaṃ viyāti acche suvaṇṇapatte vinivattaāvaṭṭaṃ viya. Garahaṇacchariyaṃ	515	
PA_tika-s03_05t:515_1	nāma kiretaṃ “acchariyametaṃ avisicchephalavada”ntiādīsu viya. Na evametarahīti attano	515	
PA_tika-s03_05t:515_2	pākaṭavasena vadati, na itaresampīti. Sirājālāti sirāsantānā. Evarūpaṃ na hotīti	515	
PA_tika-s03_05t:515_3	aññesaṃ pākatikasattānaṃ vuttākāraṃ viya na hoti puññasambhārassa uḷāratamattā vipaccanassa	515	
PA_tika-s03_05t:515_4	pariyantagatattā. Tenāha “aññesaṃ apākaṭa”nti. Valiyāvaṭṭakanti appakaṃ valiyāvaṭṭaṃ.	515	
PA_tika-s03_05t:515_5	Tenāha “kesaggappamāṇa”nti. Sabbānīti sirājālāni. Purato vaṅkoti thokaṃ purato natamattaṃ	515	
PA_tika-s03_05t:515_6	sandhāyāha. Tena vuttaṃ “svāyaṃ aññesaṃ apākaṭo”ti. Nayaggāhatoti anumānato. Dhī	515	
PA_tika-s03_05t:515_7	tanti dhī-saddayoge upayogavacanaṃ. Dhīti jigucchanatthe nipāto. Dhikkāroti jigucchāpayogo.	515	
PA_tika-s03_05t:515_8	Taṃ phusatūti tuyhaṃ pāpuṇātu.	515	
PA_tika-s03_05t:516	2. Uṇṇābhabrāhmaṇasuttavaṇṇanā	51	
PA_tika-s03_05t:517	512. Aññamaññassāti añño aññassa. Na paccanubhoti attano avisayabhāvato. Idāni taṃ aññavisayataṃ anvayato byatirekato vibhāvetuṃ “sace hī”tiādi vuttaṃ.	51	
PA_tika-s03_05t:518_0	Visayāni paṭisaranti etthāti paṭisaraṇaṃ. Indriyaviññāṇāni hi asatipi tādise adhippāye	518	
PA_tika-s03_05t:518_1	attano ārammaṇassa yāthāvato sampajānanato pavedanavijānanāni karontāni viya pavattanti,	518	
PA_tika-s03_05t:518_2	tathā lokassa aññattha siddhito. Tenāha bhagavā – “mano paṭisaraṇaṃ, manova nesaṃ	518	
PA_tika-s03_05t:518_3	gocaravisayaṃ paccanubhotī”ti manodvārikajavanamano hi savisesaṃ manovisayaṃ paccanubhoti,	518	
PA_tika-s03_05t:518_4	pañcadvārikajavanamano mananamattameva paccanubhavati. Rajjanādiggahaṇañcettha nidassanamattaṃ,	518	
PA_tika-s03_05t:518_5	tasmā saddahanādipi gahitamevāti daṭṭhabbaṃ, pañcadvārappavattivasena tathā vuttaṃ.	518	
PA_tika-s03_05t:518_6	Ekasmiṃ pana dvāreti cakkhudvāre.	518	
PA_tika-s03_05t:519_0	Dubbalabhojakāti appānubhāvā rājabhoggā. Āyanti bhoguppattiṭṭhānaṃ. Yottabandhādinimittaṃ	519	
PA_tika-s03_05t:519_1	laddhabbakahāpaṇo yottakahāpaṇo. Addubandhādinimittaṃ gahetabbakahāpaṇo addukahāpaṇo.	519	
PA_tika-s03_05t:519_2	Māghātaghosanāya katāya hiṃsānimittaṃ gahetabbakahāpaṇo māpahārakahāpaṇo. Tassa parimāṇaṃ	519	
PA_tika-s03_05t:519_3	dassetuṃ “aṭṭhakahāpaṇo”tiādi vuttaṃ. Satavatthukanti satakarīsavatthukaṃ.	519	
PA_tika-s03_05t:520_0	Maggasatīti ariyamaggasati. Bhāvanamanuyuñjantassa hi javanamano ussakkitvāva maggasatiṃ	520	
PA_tika-s03_05t:520_1	paṭisarati tappariyosānattā. Tanti nibbānaṃ. Sāti phalavimutti. Paṭisarati aggamaggasatiyā.	520	
PA_tika-s03_05t:520_2	Phalavimutti nibbānanti ubhayaṃ maggassa siddhāyevāti. Ārammaṇavasena natthi etassa	520	
PA_tika-s03_05t:520_3	paṭisaraṇanti appaṭisaraṇaṃ asaṅkhatāmatassa santiniccasabhāvattā. Sayaṃ pana sabbesaṃyeva	520	
PA_tika-s03_05t:520_4	ariyānaṃ paṭisaraṇaṃ. Tenāha “nibbānaṃ arahato gatī”ti. Nibbānaṃ anupaviṭṭhaṃ nibbānanissayattā.	520	
PA_tika-s03_05t:520_5	Na tato paraṃ gacchati gatassa aññassa tādisassa abhāvā. Nibbānaṃ pari sabbaso osānanti nibbānapariyosānaṃ.	520	
PA_tika-s03_05t:521_0	Mūlajātā jātamūlā. Tato eva patiṭṭhitā. Kā panassāti āha “maggena āgatasaddhā”ti.	521	
PA_tika-s03_05t:521_1	Maggo daḷhāya asaṃhāriyasaddhāya mūlaṃ diṭṭhisampayuttāni ceva vicikicchācittañcāti	521	
PA_tika-s03_05t:521_2	pañca akusalacittāni samucchedavasena pahīnāni. Pañca nīvaraṇānīti ettha apāyagamanīyāni	521	
PA_tika-s03_05t:521_3	paṭhamamaggeneva pahīnāni, itarāni vikkhambhanavasena jhānena pahīnānīti pañcasu	521	
PA_tika-s03_05t:521_4	orambhāgiyakilesasaṃyojanesu ekadesavigameneva bahiddhāsaṃyojano viya jātoti vuttaṃ	521	
PA_tika-s03_05t:521_5	“jhānaanāgāmiṭṭhāne ṭhito”ti. Tenāha “so aparihīna…pe… nibbāyeyyā”ti.	521	
PA_tika-s03_05t:522	5. Paṭhamapubbārāmasuttavaṇṇanā	52	
PA_tika-s03_05t:523	515. Pubbakoṭṭhake evaṃ āgatasuttaṃ ādiṃ katvā phalindriyāneva kathitāni aggaphalavasena desanāya āgatattā.	52	
PA_tika-s03_05t:524	10. Āpaṇasuttavaṇṇanā	52	
PA_tika-s03_05t:525_0	520. Upari saha vipassanāya tayo maggāti vipassanāya saha sotāpattiphalato upari	525	
PA_tika-s03_05t:525_1	tayo maggā. Maggādhigamena idāni paccakkhabhūtattā “ime kho te dhammā”ti vuttā. Tattha	525	
PA_tika-s03_05t:525_2	yaṃ aggabhūtaṃ, tassa vasena dassetuṃ “arahattaphalindriyaṃ nāmā”ti vuttaṃ indriyabhāvasāmaññena	525	
PA_tika-s03_05t:525_3	ekajjhaṃ katvā. Ativijjhitvā passāmīti sacchikatvā yāthāvato passāmi. Catūhi indriyehīti	525	
PA_tika-s03_05t:525_4	vīriyindriyādīhi catūhi indriyehi. Sā vipassanāmaggaphalasahagatā siyāti missakā vuttā.	525	
PA_tika-s03_05t:526	Jarāvaggavaṇṇanā niṭṭhitā.	52	
PA_tika-s03_05t:527	6. Sūkarakhatavaggo	52	
PA_tika-s03_05t:528	1. Sālasuttavaṇṇanā	52	
PA_tika-s03_05t:529	521. Sūrabhāvenāti atisūrabhāvena. Bujjhanatthāyāti saccapaṭivedhāya.	52	
PA_tika-s03_05t:530	2. Mallikasuttavaṇṇanā	53	
PA_tika-s03_05t:531_0	522. Cattāri indriyānīti paññindriyaṃ ṭhapetvā sesāni cattāri. “Ariyañāṇaṃ lokuttara”nti	531	
PA_tika-s03_05t:531_1	vuttaṃ maggañāṇaṃ katvā. Ariya-saddo pana yathā tathā visuddhepi hotīti tādisaṃ sandhāya	531	
PA_tika-s03_05t:531_2	vuttaṃ “tampi panā”tiādi. Yathā hi cattārindriyāni missakāni, evaṃ paññindriyampi	531	
PA_tika-s03_05t:531_3	missakanti vuccamāne na koci virodhoti adhippāyenāha “tampi pana…pe… vaṭṭatī”ti.	531	
PA_tika-s03_05t:532	3. Sekhasuttavaṇṇanā	53	
PA_tika-s03_05t:533	523. Na sakkoti indriyānaṃ aparipakkattā. Atthīti pajānāti nayaggāhena, na paccakkhato. Na hi ariyāpi anadhigataṃ maggaphalaṃ paccavekkhituṃ sakkonti.	53	
PA_tika-s03_05t:534	6. Patiṭṭhitasuttavaṇṇanā	53	
PA_tika-s03_05t:535	526. Sāsavesūti caturāsavavinimuttesu sesadhammesu ārammaṇesu. Tesupi uppajjanakaanatthato cittaṃ rakkhati nāma.	53	
PA_tika-s03_05t:536	8. Sūkarakhatasuttavaṇṇanā	53	
PA_tika-s03_05t:537_0	528. Taṃ sandhāyāti taṃ sūkarakhataleṇaṃ sandhāya. Etaṃ “sūkarakhatāya”nti vacanaṃ	537	
PA_tika-s03_05t:537_1	vuttaṃ. Bhāvanapuṃsakanti bhāvajotakaṃ napuṃsakavacanaṃ yathā “visamaṃ vātā vāyanti,	537	
PA_tika-s03_05t:537_2	ekamantaṃ nisīdī”ti. Kiccapaṭipatti tesaṃ saṃkāsanaṭṭhena sapatiso, sapatiso eva	537	
PA_tika-s03_05t:537_3	sappatisso, sajeṭṭhakoti āha “sappatissoti sajeṭṭhako”ti.	537	
PA_tika-s03_05t:538	Sūkarakhatavaggavaṇṇanā niṭṭhitā.	53	
PA_tika-s03_05t:539	7. Bodhipakkhiyavaggavaṇṇanā	53	
PA_tika-s03_05t:540_0	531-650. Sattānaṃ phalānaṃ hetubhūtāni “imesaṃ kho, bhikkhave, pañcannaṃ indriyānaṃ	540	
PA_tika-s03_05t:540_1	bhāvitattā”tiādinā vuttāni, pañcindriyāniyeva phalūpacārena “satta phalānī”ti vuttāni.	540	
PA_tika-s03_05t:540_2	Tāni ca pubbabhāgāni “imesaṃ, bhikkhave, pañcannaṃ indriyānaṃ bhāvitattā…pe… sattānisaṃsā	540	
PA_tika-s03_05t:540_3	pāṭikaṅkhā”ti vacanato. Tesanti sattānaṃ phalānaṃ. “Dvinnaṃ phalānaṃ aññataraṃ phala”nti	540	
PA_tika-s03_05t:540_4	evaṃ atītasutte vuttāni heṭṭhā dve phalāni nāmāti vadanti. Yehi pana indriyehi aññatra	540	
PA_tika-s03_05t:540_5	pana antarāparinibbāyiṃ sesāni phalāni honti, tāni cattāri sapubbabhāgāni lokuttarānīti vuttaṃ siyā.	540	
PA_tika-s03_05t:541	Indriyasaṃyuttavaṇṇanā niṭṭhitā.	54	
PA_tika-s03_05t:542	5. Sammappadhānasaṃyuttavaṇṇanā	54	
PA_tika-s03_05t:543	651-704. Sammappadhānasaṃyutte pubbabhāgavipassanāva kathitā “akusalānaṃ dhammānaṃ pahānāyā”tiādivacanato.	54	
PA_tika-s03_05t:544	Sammappadhānasaṃyuttavaṇṇanā niṭṭhitā.	54	
PA_tika-s03_05t:545	6. Balasaṃyuttavaṇṇanā	54	
PA_tika-s03_05t:546	705-812. Balasaṃyutte balāni missakāneva kathitāni “vivekanissita”nti vacanato.	54	
PA_tika-s03_05t:547	Balasaṃyuttavaṇṇanā niṭṭhitā.	54	
PA_tika-s03_05t:548	7. Iddhipādasaṃyuttaṃ	54	
PA_tika-s03_05t:549	1. Cāpālavaggo	54	
PA_tika-s03_05t:550	1. Apārasuttavaṇṇanā	55	
PA_tika-s03_05t:551_0	813. Chandaṃ nissāya pavatto samādhīti kattukamyatāchandaṃ adhipatiṃ katvā paṭiladdhasamādhi	551	
PA_tika-s03_05t:551_1	chandhasamādhi. Padhānasaṅkhārāti catukiccasādhakassa sammappadhānavīriyassetaṃ adhivacanaṃ.	551	
PA_tika-s03_05t:551_2	Tehīti chandasamādhipadhānasaṅkhārehi. Iddhiyā pādanti nipphattipariyāyena ijjhanaṭṭhena,	551	
PA_tika-s03_05t:551_3	ijjhanti etāya saddhā iddhā vuddhā ukkaṃsagatā hontīti iminā vā pariyāyena “iddhī”ti	551	
PA_tika-s03_05t:551_4	saṅkhātānaṃ upacārajjhānādikusalacittasampayuttānaṃ chandasamādhipadhānasaṅkhārānaṃ	551	
PA_tika-s03_05t:551_5	adhiṭṭhānaṭṭhena pādabhūtaṃ, sesacittacetasikarāsinti attho. Sā eva ca yathāvuttaiddhi	551	
PA_tika-s03_05t:551_6	yasmā heṭṭhimā heṭṭhimā uparimāya uparimāya pādabhūtā, tasmā vuttaṃ “iddhibhūtaṃ	551	
PA_tika-s03_05t:551_7	vā pādanti iddhipāda”nti. Sesesūti vīriyasamādhiādīsu. Tattha hi vīriyaṃ cittaṃ vīmaṃsaṃ	551	
PA_tika-s03_05t:551_8	adhipatiṃ katvā paṭiladdhasamādhi vīmaṃsāsamādhīti attho veditabbo. Idhāti imasmiṃ	551	
PA_tika-s03_05t:551_9	iddhipādasaṃyutte. Ekaparicchedova atthaniddeso.	551	
PA_tika-s03_05t:552	5. Iddhipadesasuttavaṇṇanā	55	
PA_tika-s03_05t:553	817. Iddhipadesanti iddhiyā ekadesaṃ. Ko pana soti āha – “tayo ca magge tīṇi ca phalānī”ti.	55	
PA_tika-s03_05t:554	6. Samattasuttavaṇṇanā	55	
PA_tika-s03_05t:555	818. Samattanti sāmaññassa samaṃ attanaṃ ijjhanaṃ samattaṃ paripuṇṇaṃ. Vivaṭṭapādakā eva iddhipādā kathitā “apārā pāraṃ gamanāya saṃvattantī”tiādivacanato.	55	
PA_tika-s03_05t:556	10. Cetiyasuttavaṇṇanā	55	
PA_tika-s03_05t:557_0	822. Udenayakkhassa cetiyaṭṭhāneti udenassa nāma yakkhassa devāyatanasaṅkhepena iṭṭhakāhi	557	
PA_tika-s03_05t:557_1	kate mahājanassa cittīkataṭṭhāne. Katavihāroti bhagavantaṃ uddissa tattha katavihāro.	557	
PA_tika-s03_05t:557_2	Vuccatīti purimavohārena “udenacetiya”nti vuccati. Gotamakādīsupīti gotamakacetiyanti	557	
PA_tika-s03_05t:557_3	evamādīsupi. Eseva nayoti cetiyaṭṭhāne katavihārabhāvaṃ atidisati. Vaḍḍhitāti bhāvanāpāripūrivasena	557	
PA_tika-s03_05t:557_4	paribrūhitā. Punappunaṃ katāti bhāvanāya bahulīkaraṇavasena aparāparaṃ pavattitā	557	
PA_tika-s03_05t:557_5	ānītā. Yuttayānaṃ viya katāti yathā yuttamājaññayānaṃ chekena sārathinā adhiṭṭhitaṃ	557	
PA_tika-s03_05t:557_6	yathāruci pavattimarahati, evaṃ yathāruci pavattanārahataṃ gamitā. Patiṭṭhānaṭṭhenāti	557	
PA_tika-s03_05t:557_7	adhiṭṭhānaṭṭhena. Vatthu viya katāti sabbaso upakkilesavisodhanena iddhivisesānaṃ	557	
PA_tika-s03_05t:557_8	pavattiṭṭhānabhāvato suvisodhitaparissayavatthu viya katā. Adhiṭṭhitāti paṭipakkhadūrībhāvato	557	
PA_tika-s03_05t:557_9	subhāvitabhāvena taṃtaṃadhiṭṭhānayogyatāya ṭhapitā. Samantato citāti sabbabhāgena	557	
PA_tika-s03_05t:557_10	bhāvanupacayaṃ gamitā. Tenāha “suvaḍḍhitā”ti. Suṭṭhu samāraddhāti iddhibhāvanāya	5571	
PA_tika-s03_05t:557_11	sikhappattiyā sammadeva saṃsevitā.	5571	
PA_tika-s03_05t:558_0	Aniyamenāti “yassa kassacī”ti aniyatavacanena. Niyametvāti “tathāgatassā”ti sarūpaggahaṇena	558	
PA_tika-s03_05t:558_1	niyametvā. Āyuppamāṇanti paramāyuppamāṇaṃ vadati. Tasseva gahaṇe kāraṇaṃ brahmajālavaṇṇanāyaṃ	558	
PA_tika-s03_05t:558_2	vuttanayeneva veditabbaṃ. Mahāsīvatthero pana mahābodhisattānaṃ carimabhave paṭisandhidāyino	558	
PA_tika-s03_05t:558_3	kammassa asaṅkheyyāyukatāsaṃvattanasamatthataṃ hadaye ṭhapetvā buddhānaṃ āyusaṅkhārassa	558	
PA_tika-s03_05t:558_4	parissayavikkhambhanasamatthatā pāḷiyaṃ āgatā evāti imaṃ bhaddakappameva tiṭṭheyyāti avoca.	558	
PA_tika-s03_05t:559_0	Khaṇḍiccādīhi abhisuyyatīti etena yathā iddhibalena jarāya na paṭighāto, evaṃ tena	559	
PA_tika-s03_05t:559_1	maraṇassapi na paṭighātoti atthato āpannamevāti. “Kva saro khitto, kvacani patito”ti	559	
PA_tika-s03_05t:559_2	aññathā vuṭṭhitenapi theravādena aṭṭhakathāvacanameva samatthitanti daṭṭhabbaṃ. Tenāha	559	
PA_tika-s03_05t:559_3	“so pana na ruccati…pe… niyamita”nti.	559	
PA_tika-s03_05t:560_0	Pariyuṭṭhitacittoti yathā kiñci atthānatthaṃ sallakkhetuṃ na sakkā, evaṃ abhibhūtacitto.	560	
PA_tika-s03_05t:560_1	So pana abhibhavo mahatā udakoghena appakassa udakassa ajjhottharaṇaṃ viya ahosīti	560	
PA_tika-s03_05t:560_2	vuttaṃ “ajjhotthaṭacitto”ti. Aññoti therato, ariyehi vā añño yo koci paro puthujjano.	560	
PA_tika-s03_05t:560_3	Puthujjanaggahaṇañcettha yathā sabbena sabbaṃ appahīnavipallāso mārena pariyuṭṭhitacitto	560	
PA_tika-s03_05t:560_4	kiñci atthānatthaṃ sallakkhetuṃ na sakkoti, evaṃ thero bhagavatā kataṃ nimittobhāsaṃ	560	
PA_tika-s03_05t:560_5	sabbaso na sallakkhesīti dassanatthaṃ. Tenāha “māro hī”tiādi. Cattāro vipallāsāti	560	
PA_tika-s03_05t:560_6	asubhe “subha”nti saññāvipallāso, cittavipallāso, dukkhe “sukha”nti saññāvipallāso,	560	
PA_tika-s03_05t:560_7	cittavipallāsoti ime cattāro vipallāsā. Tenāti yadipi itare aṭṭha vipallāsā pahīnā,	560	
PA_tika-s03_05t:560_8	yathāvuttānaṃ catunnaṃ vipallāsānaṃ appahīnabhāvena. Assāti therassa.	560	
PA_tika-s03_05t:561_0	Maddatīti phusanamattena maddanto viya hoti, aññathā tena maddite sattānaṃ maraṇameva	561	
PA_tika-s03_05t:561_1	siyā, kiṃ sakkhissati na sakkhissatīti adhippāyo. Kasmā na sakkhissati? Nanu esa	561	
PA_tika-s03_05t:561_2	aggasāvakassa mahiddhikassa mahānubhāvassa kucchiṃ paviṭṭhoti? Saccaṃ paviṭṭho, tañca	561	
PA_tika-s03_05t:561_3	kho attano mahānubhāvassa dassanatthaṃ, na vibādhanādhippāyena. Vibādhanādhippāyena	561	
PA_tika-s03_05t:561_4	pana idha “kiṃ sakkhissatī”ti vuttaṃ hadayamaddanassa adhikatattā. Nimittobhāsanti	561	
PA_tika-s03_05t:561_5	ettha “tiṭṭhatu bhagavā kappa”nti sakalakappaṃ avaṭṭhānayācanāya “yassa kassaci,	561	
PA_tika-s03_05t:561_6	ānanda, cattāro iddhipādā bhāvitā”tiādinā aññāpadesena attano caturiddhipādabhāvanānubhāvena	561	
PA_tika-s03_05t:561_7	kappaṃ avaṭṭhānasamatthatāvasena saññuppādanaṃ nimittaṃ. Tathā pana pariyāyaggahaṇaṃ	561	
PA_tika-s03_05t:561_8	muñcitvā ujukaṃyeva attano adhippāyavibhāvanaṃ obhāso. Jānantoyevāti mārena pariyuṭṭhitabhāvaṃ	561	
PA_tika-s03_05t:561_9	jānanto eva. Attano aparādhahetuko sattānaṃ soko tanuko hoti, na balavāti āha – “dosāropanena	561	
PA_tika-s03_05t:561_10	sokatanukaraṇattha”nti. Kiṃ pana thero mārena pariyuṭṭhitacittakāle pavattiṃ pacchā	5611	
PA_tika-s03_05t:561_11	jānātīti? Na jānāti sabhāvena, buddhānubhāvena pana jānāti.	5611	
PA_tika-s03_05t:562_0	Anatthe niyojento guṇamāraṇena māreti, virāgavibandhanena vā jātinimittatāya tattha	562	
PA_tika-s03_05t:562_1	tattha jātaṃ mārento viya hotīti “māretīti māro”ti vuttaṃ. Atipāpattā pāpimā. Kaṇhadhammasamannāgato	562	
PA_tika-s03_05t:562_2	kaṇho. Virāgādiguṇānaṃ antakaraṇato antako. Sattānaṃ anatthāvahaṃ paṭipattiṃ na muñcatīti	562	
PA_tika-s03_05t:562_3	namuci. Attano mārapāsena pamatte bandhati, pamattā vā bandhū etassāti pamattabandhu.	562	
PA_tika-s03_05t:562_4	Sattamasattāhato paraṃ satta ahāni sandhāyāha “aṭṭhame sattāhe”ti, na pana pallaṅkasattāhādi	562	
PA_tika-s03_05t:562_5	viya niyatakiccassa aṭṭhamasattāhassa nāma labbhanato. Sattamasattāhassa hi parato	562	
PA_tika-s03_05t:562_6	ajapālanigrodhamūle brahmuno sakkassa ca paṭiññātadhammadesanaṃ bhagavantaṃ ñatvā	562	
PA_tika-s03_05t:562_7	“idāni satte dhammadesanāya mama visayaṃ atikkāmessatī”ti sañjātadomanasso hutvā	562	
PA_tika-s03_05t:562_8	ṭhito cintesi, “handāhaṃ dāni naṃ upāyena parinibbāpessāmi, evamassa manoratho aññathattaṃ	562	
PA_tika-s03_05t:562_9	gamissati, mama manoratho ijjhissatī”ti cintetvā bhagavantaṃ upasaṅkamitvā ekamantaṃ	562	
PA_tika-s03_05t:562_10	ṭhito – “parinibbātu dāni, bhante, bhagavā”tiādinā parinibbānaṃ yāci. Taṃ sandhāya	5621	
PA_tika-s03_05t:562_11	vuttaṃ “aṭṭhame sattāhe”tiādi. Tattha ajjāti āyusaṅkhāravossajjanadivasaṃ sandhāyāha.	5621	
PA_tika-s03_05t:562_12	Bhagavā cassa atibandhanādhippāyaṃ jānantopi taṃ anāvikatvā parinibbānassa akālabhāvameva	5621	
PA_tika-s03_05t:562_13	pakāsento yācanaṃ paṭikkhipi. Tenāha “na tāvāha”ntiādi.	5621	
PA_tika-s03_05t:563_0	Maggavasena byattāti saccapaṭivedhaveyyattiyena byattā. Tatheva vinītāti maggavasena	563	
PA_tika-s03_05t:563_1	kilesānaṃ samucchedavinayena vinītā. Tathā visāradāti ariyamaggādhigameneva satthusāsane	563	
PA_tika-s03_05t:563_2	vesārajjappattiyā visāradā, sārajjakarānaṃ diṭṭhivicikicchādipāpadhammānaṃ vigamena	563	
PA_tika-s03_05t:563_3	visāradabhāvaṃ pattāti attho. Yassa sutassa vasena vaṭṭadukkhato nissaraṇaṃ sambhavati,	563	
PA_tika-s03_05t:563_4	taṃ idha ukkaṭṭhaniddesena “suta”nti adhippetanti āha “tepiṭakavasenā”ti. Tiṇṇaṃ	563	
PA_tika-s03_05t:563_5	piṭakānaṃ samūho tepiṭakaṃ, tīṇi vā piṭakāni tipiṭakaṃ, tipiṭakameva tepiṭakaṃ, tassa	563	
PA_tika-s03_05t:563_6	vasena. Tadevāti yaṃ taṃ tepiṭakaṃ sotabbabhāvena sutanti vuttaṃ, tameva. Dhammanti	563	
PA_tika-s03_05t:563_7	pariyattidhammaṃ. Dhārentīti suvaṇṇabhājane pakkhittasīhavasaṃ viya avinassantaṃ	563	
PA_tika-s03_05t:563_8	katvā suppaguṇasuppavattibhāvena dhārenti hadaye ṭhapenti. Iti pariyattidhammavasena	563	
PA_tika-s03_05t:563_9	bahussutadhammadharabhāvaṃ dassetvā idāni paṭivedhavasenapi taṃ dassento “atha vā”tiādi	563	
PA_tika-s03_05t:563_10	vuttaṃ. Ariyadhammassāti maggaphaladhammassa, navavidhassa vā lokuttaradhammassa.	5631	
PA_tika-s03_05t:563_11	Anudhammabhūtanti adhigamāyānurūpaṃ dhammabhūtaṃ. Anucchavikapaṭipadanti tameva vipassanādhammamāha,	5631	
PA_tika-s03_05t:563_12	chabbidhā visuddhiyo vā. Anudhammanti nibbānadhammassa anudhammo, yathāvuttapaṭipadā,	5631	
PA_tika-s03_05t:563_13	tassānurūpaṃ abhisallekhitaṃ appicchatādidhammaṃ. Caraṇasīlāti samādāya vattanasīlā.	5631	
PA_tika-s03_05t:563_14	Anumaggaphaladhammo etissāti vā anudhammā, vuṭṭhānagāminivipassanā, tassa caraṇasīlā.	5631	
PA_tika-s03_05t:563_15	Attano ācariyavādanti attano ācariyassa sammāsambuddhassa vādaṃ. Sadevakassa lokassa	5631	
PA_tika-s03_05t:563_16	ācārasikkhāpanena ācariyo, bhagavā, tassa vādo, catusaccadesanā.	5631	
PA_tika-s03_05t:564_0	Ācikkhissantīti ādito kathessanti, attanā uggahitaniyāmena pare uggaṇhāpessantīti	564	
PA_tika-s03_05t:564_1	attho. Desessantīti vācessanti, pāḷiṃ sammā pabodhessantīti attho. Paññapessantīti	564	
PA_tika-s03_05t:564_2	pajānāpessanti, saṅkāsessantīti attho. Paṭṭhapessantīti pakārehi ṭhapessanti, pakāsessantīti	564	
PA_tika-s03_05t:564_3	attho. Vivarissantīti vivaṭaṃ karissanti. Vibhajissantīti vibhattaṃ karissanti. Uttānīkarissantīti	564	
PA_tika-s03_05t:564_4	anuttānaṃ gambhīraṃ uttānaṃ pākaṭaṃ karissanti. Sahadhammenāti ettha dhamma-saddo	564	
PA_tika-s03_05t:564_5	kāraṇapariyāyo “hetumhi ñāṇaṃ dhammapaṭisambhidā”tiādīsu viyāti āha “sahetukena sakāraṇena vacanenā”ti.	564	
PA_tika-s03_05t:565_0	Sappāṭihāriyanti sanissaraṇaṃ. Yathā paravādaṃ bhañjitvā sakavādo patiṭṭhahati, evaṃ	565	
PA_tika-s03_05t:565_1	hetudāharaṇehi yathādhigatamatthaṃ sampādetvā dhammaṃ kathessanti. Tenāha “niyyānikaṃ	565	
PA_tika-s03_05t:565_2	katvā dhammaṃ desessantī”ti, navavidhaṃ lokuttaraṃ dhammaṃ pabodhessantīti attho.	565	
PA_tika-s03_05t:565_3	Ettha ca “paññapessantī”tiādīhi chahi padehi cha atthapadāni dassitāni, ādito pana	565	
PA_tika-s03_05t:565_4	dvīhi padehi cha byañjanapadāni. Ettāvatā tepiṭakaṃ buddhavacanaṃ saṃvaṇṇanānayena	565	
PA_tika-s03_05t:565_5	saṅgahetvā dassitaṃ hoti. Vuttañhetaṃ nettiyaṃ “dvādasa padāni suttaṃ, taṃ sabbaṃ	565	
PA_tika-s03_05t:565_6	byañjanañca attho cā”ti.	565	
PA_tika-s03_05t:566_0	Sikkhattayasaṅgahitanti adhisīlasikkhādisikkhattayasaṅgahaṃ. Sakalaṃ sāsanabrahmacariyanti	566	
PA_tika-s03_05t:566_1	anavasesaṃ satthusāsanabhūtaṃ seṭṭhacariyaṃ. Samiddhanti sammadeva vaḍḍhitaṃ. Jhānassādavasenāti	566	
PA_tika-s03_05t:566_2	tehi tehi bhikkhūhi samadhigatajhānasukhavasena. Vuḍḍhippattanti uḷārapaṇītabhāvūpagamanena	566	
PA_tika-s03_05t:566_3	sabbaso parivuḍḍhimupagataṃ. Sabbapāliphullaṃ viya abhiññāsampadāhi sāsanābhivuḍḍhiyā	566	
PA_tika-s03_05t:566_4	matthakappattito. Patiṭṭhitavasenāti patiṭṭhānavasena, patiṭṭhappattiyāti attho.	566	
PA_tika-s03_05t:566_5	Paṭivedhavasena bahuno janassa hitaṃ bāhujaññaṃ. Tenāha “mahājanābhisamayavasenā”ti.	566	
PA_tika-s03_05t:566_6	Puthu puthulaṃ bhūtaṃ jātaṃ, puthuttaṃ bhūtaṃ pattanti vā puthubhūtaṃ. Tenāha “sabbākārena	566	
PA_tika-s03_05t:566_7	puthulabhāvappatta”nti. Suṭṭhu pakāsitanti sammadeva ādikalyāṇādibhāvena paveditaṃ.	566	
PA_tika-s03_05t:567_0	Satiṃ sūpaṭṭhitaṃ katvāti ayaṃ kāyādivibhāgo attabhāvasaññito dukkhabhāro mayā ettakaṃ	567	
PA_tika-s03_05t:567_1	kālaṃ vahito, idāni pana na vahitabbo, etassa avahanatthaṃ cirataraṃ kālaṃ ariyamaggasambhāro	567	
PA_tika-s03_05t:567_2	sambhato, svāyaṃ ariyamaggo paṭividdho, yato ime kāyādayo asubhādito sabhāvādito	567	
PA_tika-s03_05t:567_3	sammadeva pariññātāti catubbidhampi satiṃ yathātathaṃ visaye suṭṭhu upaṭṭhitaṃ katvā.	567	
PA_tika-s03_05t:567_4	Ñāṇena paricchinditvāti yasmā imassa attabhāvasaññitassa dukkhabhārassa vahane payojanabhūtaṃ	567	
PA_tika-s03_05t:567_5	attahitaṃ bodhimūle eva parisamāpitaṃ, parahitaṃ pana buddhaveneyyavinayanaṃ parisamāpitaṃ	567	
PA_tika-s03_05t:567_6	matthakappattaṃ, taṃ dāni māsattayeneva parisamāpanaṃ pāpuṇissati, tasmā āha “visākhapuṇṇamāyaṃ	567	
PA_tika-s03_05t:567_7	parinibbāyissāmī”ti, evaṃ buddhañāṇena paricchinditvā saccabhāgena vinicchayaṃ katvā.	567	
PA_tika-s03_05t:567_8	Āyusaṅkhāraṃ vissajīti āyuno jīvitassa abhisaṅkharaṇaṃ phalasamāpattidhammaṃ na samāpajjissāmīti	567	
PA_tika-s03_05t:567_9	vissaji, taṃ vissajjaneneva tena abhisaṅkharīyamānaṃ jīvitasaṅkhāraṃ na pavattayissāmīti	567	
PA_tika-s03_05t:567_10	vissaji. Tenāha “tatthā”tiādi.	5671	
PA_tika-s03_05t:568_0	Ṭhānamahantatāyapi pavattiākāramahantatāyapi mahanto pathavīkampo. Tattha ṭhānamahantatāya	568	
PA_tika-s03_05t:568_1	bhūmicālassa mahantataṃ dassetuṃ “tadā…pe… akampitthā”ti vuttaṃ, sā pana jātikhettabhūtā	568	
PA_tika-s03_05t:568_2	dasasahassī lokadhātu eva, na yā kāci. Yā mahābhinīhāramahājātiādīsupi akampittha,	568	
PA_tika-s03_05t:568_3	tadāpi tattakāya eva kampane kiṃ kāraṇaṃ? Jātikhettabhāvena tasseva ādito pariggahassa	568	
PA_tika-s03_05t:568_4	katattā, pariggahaṇañcassa dhammatāvasena veditabbaṃ. Tathā hi purimabuddhānampi	568	
PA_tika-s03_05t:568_5	tattakameva jātikhettaṃ ahosi. Tathā hi vuttaṃ “dasasahassī lokadhātu nissaddā hoti	568	
PA_tika-s03_05t:568_6	nirākulā…pe… mahāsamuddo ābhujati, dasasahassī pakampatī”ti ca ādi. Udakapariyantaṃ	568	
PA_tika-s03_05t:568_7	katvā chappakārappavedhanena. Avītarāge bhiṃsetīti bhiṃsano, so eva bhiṃsanakoti	568	
PA_tika-s03_05t:568_8	āha “bhayajanako”ti. Devabheriyoti devadundubhisaddassa pariyāyavacanamattaṃ, na	568	
PA_tika-s03_05t:568_9	cettha kāci bherī devadundubhīti adhippetā, atha kho uppātabhāvena labbhamāno ākāsato	568	
PA_tika-s03_05t:568_10	nigghosasaddo. Tenāha “devo”tiādi. Devoti megho. Tassa hi tadā acchabhāvena ākāsassa	5681	
PA_tika-s03_05t:568_11	vassābhāvena sukkhagajjitasaññite sadde niccharante devadundubhisamaññā. Tenāha “devo	5681	
PA_tika-s03_05t:568_12	sukkhagajjitaṃ gajjī”ti.	5681	
PA_tika-s03_05t:569_0	Pītivegavissaṭṭhanti “evaṃ ciratarakālaṃ vahito ayaṃ attabhāvasaññito dukkhabhāro,	569	
PA_tika-s03_05t:569_1	dāni na cirasseva nikkhipissāmī”ti sañjātasomanasso bhagavā sabhāveneva pītivegavissaṭṭhaṃ	569	
PA_tika-s03_05t:569_2	udānaṃ udāneti, evaṃ udānentena ayampi attho sādhito hotīti dassanatthaṃ aṭṭhakathāyaṃ	569	
PA_tika-s03_05t:569_3	“kasmā”tiādi vuttaṃ.	569	
PA_tika-s03_05t:570_0	Tulīyatīti tulanti tula-saddo kammasādhanoti dassetuṃ “tulita”nti vuttaṃ. Appānubhāvatāya	570	
PA_tika-s03_05t:570_1	paricchinnaṃ. Tathā hi taṃ paṭipakkhena parito khaṇḍitabhāvena parittanti vuccati.	570	
PA_tika-s03_05t:570_2	Paṭipakkhavikkhambhanato dīghasantānatāya vipulaphalatāya ca na tulaṃ na paricchinnaṃ.	570	
PA_tika-s03_05t:570_3	Yehi kāraṇehi pubbe avisesato “mahaggataṃ atula”nti vuttaṃ, tāni kāraṇāni rūpāvacarato	570	
PA_tika-s03_05t:570_4	āruppassa sātisayaṃ vijjantīti arūpāvacaraṃ atulanti vuttaṃ, itarañca tulanti. Appavipākanti	570	
PA_tika-s03_05t:570_5	tīsupi kammesu yaṃ appavipākaṃ hīnaṃ, taṃ tulaṃ. Bahuvipākanti yaṃ mahāvipākaṃ paṇītaṃ,	570	
PA_tika-s03_05t:570_6	taṃ atulaṃ. Yaṃ panettha majjhimaṃ, taṃ hīnaṃ ukkaṭṭhanti dvidhā bhinditvā dvīsu	570	
PA_tika-s03_05t:570_7	bhāgesu pakkhipitabbaṃ. Hīnattikavaṇṇanāyaṃ vuttanayeneva appabahuvipākataṃ niddhāretvā	570	
PA_tika-s03_05t:570_8	tassa vasena tulātulabhāvo veditabbo. Sambhavati etasmāti sambhavoti āha “sambhava^	570	
PA_tika-s03_05t:570_9	hetubhūta”nti. Niyakajjhattaratoti sasantānadhammesu vipassanāvasena gocarāsevanāya	570	
PA_tika-s03_05t:570_10	ca rato. Savipākaṃ samānaṃ pavattivipākamattadāyikammaṃ savipākaṭṭhena sambhavaṃ,	5701	
PA_tika-s03_05t:570_11	na ca taṃ kāmādi^ bhavābhisaṅkhārakanti tato visesanatthaṃ sambhavanti vatvā “bhavasaṅkhāra”nti	5701	
PA_tika-s03_05t:570_12	vuttaṃ. Ossajīti ariyamaggena avassaji. Kavacaṃ viya attabhāvaṃ pariyonandhitvā ṭhitaṃ	5701	
PA_tika-s03_05t:570_13	attani sambhūtattā attasambhavaṃ kilesañca abhindīti kilesabhedasahabhāvikammossajjanaṃ	5701	
PA_tika-s03_05t:570_14	dassento tadubhayassa kāraṇamāha “ajjhattarato samāhito”ti.	5701	
PA_tika-s03_05t:571_0	Paṭhamavikappe avasajjanameva vuttaṃ. Ettha avasajjanākāroti taṃ dassento “atha vā”tiādimāha.	571	
PA_tika-s03_05t:571_1	Tattha tīrentoti “uppādo bhayaṃ, anuppādo khema”ntiādinā vīmaṃsanto. Tulento tīrentotiādinā	571	
PA_tika-s03_05t:571_2	saṅkhepato vuttamatthaṃ vitthārato dassetuṃ “pañcakkhandhā”tiādiṃ vatvā bhavasaṅkhārassa	571	
PA_tika-s03_05t:571_3	avasajjanākāraṃ sarūpato dasseti. Evantiādinā pana udānagāthāvaṇṇanāyaṃ ādito vuttamatthaṃ	571	
PA_tika-s03_05t:571_4	nigamanavasena dasseti. Abhītabhāvañāpanatthañcāti ayampi attho saṅgahitoti daṭṭhabbaṃ.	571	
PA_tika-s03_05t:572	Cāpālavaggavaṇṇanā niṭṭhitā.	57	
PA_tika-s03_05t:573	2. Pāsādakampanavaggo	57	
PA_tika-s03_05t:574	1-2. Pubbasuttādivaṇṇanā	57	
PA_tika-s03_05t:575_0	823-824. Parato imasmiṃ pāsādakampanavagge dasamasutte āvi bhavissanti. Chaabhiññāpādakāti	575	
PA_tika-s03_05t:575_1	channaṃ abhiññānaṃ pādakabhūtā padhānabhūtā. Yathā paṭhamasutte, tathā dutiyatatiyasuttesupi	575	
PA_tika-s03_05t:575_2	ca chaabhiññāpādakā iddhipādā kathitāti attho.	575	
PA_tika-s03_05t:576	3. Chandasamādhisuttavaṇṇanā	57	
PA_tika-s03_05t:577_0	825. Yo samādhissa nissayabhūto chando, so idhādhippetoti āha “chandanti kattukamyatāchanda”nti.	577	
PA_tika-s03_05t:577_1	Tassa ca adhipateyyaṭṭho nissayaṭṭho, na vinā taṃ chandaṃ nissāyāti āha – “nissāyāti	577	
PA_tika-s03_05t:577_2	nissayaṃ katvā, adhipatiṃ katvāti attho”ti. Padhānabhūtāti seṭṭhabhūtā, seṭṭhabhāvo	577	
PA_tika-s03_05t:577_3	ca ekassapi catukiccasādhanavasena pavattiyā, tato eva bahuvacananiddeso, padhānasaṅkhāraṭṭhena	577	
PA_tika-s03_05t:577_4	padhānasaṅkharaṇato. “Chandaṃ ce nissāya…pe… ayaṃ vuccati chandasamādhī”ti imāya	577	
PA_tika-s03_05t:577_5	pāḷiyā chandādhipati samādhi chandasamādhīti adhipatisaddalopaṃ katvā samāso vuttoti	577	
PA_tika-s03_05t:577_6	viññāyati, adhipatisaddatthadassanavasena vā chandahetuko, chandādhiko vā samādhi	577	
PA_tika-s03_05t:577_7	chandasamādhi. Tena “chandasamādhinā ceva padhānasaṅkhārehi padhānabhūtasaṅkhārehi	577	
PA_tika-s03_05t:577_8	ca samannāgatā”ti vakkhati, taṃ ānetvā sambandho. Padhānabhūtāti vīriyabhūtā. Keci	577	
PA_tika-s03_05t:577_9	vadanti – “saṅkhatasaṅkhārādinivattanatthaṃ padhānaggahaṇa”nti. Atha vā taṃ taṃ visesaṃ	577	
PA_tika-s03_05t:577_10	saṅkharotīti saṅkhāro, sabbampi vīriyaṃ. Tattha catukiccasādhakato tadaññassa nivattanatthaṃ	5771	
PA_tika-s03_05t:577_11	padhānaggahaṇanti. Yathā chando chandasamādhinā ceva padhānasaṅkhārehi ca samannāgato,	5771	
PA_tika-s03_05t:577_12	evaṃ chandasamādhi chandena ceva padhānasaṅkhārehi ca samannāgato. Padhānasaṅkhārāpi	5771	
PA_tika-s03_05t:577_13	chandena ceva chandasamādhinā ca samannāgatāti tīsupi padesu samannāgatasaddo yojetabbo.	5771	
PA_tika-s03_05t:577_14	Tasmāti yasmā tayopi chandādayo ekacittuppādapariyāpannā, tasmā sabbe te dhammā ekato	5771	
PA_tika-s03_05t:577_15	katvā “ayaṃ vuccati…pe… iddhipādo”ti vuttanti. Evaṃ chandādīnaṃyeva cettha iddhipādabhāvo	5771	
PA_tika-s03_05t:577_16	vutto, vibhaṅge pana tesaṃ iddhibhāvo sampayuttānaṃ iddhipādabhāvo vuttoti dassento	5771	
PA_tika-s03_05t:577_17	“iddhipādavibhaṅge panā”tiādimāha.	5771	
PA_tika-s03_05t:578_0	Idāni nesaṃ iddhipādatāpi sambhavatīti dassento “apicā”tiādimāha. Tattha chandañhi	578	
PA_tika-s03_05t:578_1	bhāvayato padhānaṃ katvā bhāventassa tathā pavattapubbābhisaṅkhāravasena ijjhamāno	578	
PA_tika-s03_05t:578_2	chando iddhi nāma, tassa nissayabhūtā padhānasaṅkhārā iddhipādo nāma. Sesadvayepi	578	
PA_tika-s03_05t:578_3	eseva nayo. Tathā bhāvayantassa mukhyatāmattaṃ sandhāya vuttaṃ, ijjhanattho pana	578	
PA_tika-s03_05t:578_4	sabbesaṃ samānanti dassento “sampayutta…pe… ijjhantiyevā”ti āha.	578	
PA_tika-s03_05t:579_0	Iddhipāde asaṅkarato dassetuṃ “apicā”tiādi vuttaṃ. Tattha chandādayoti chandasamādhipadhānasaṅkhārā.	579	
PA_tika-s03_05t:579_1	Sesiddhipādesūti vīriyiddhipādādīsu. Tattha vīriyasamādhipadhānasaṅkhārasamannāgatoti	579	
PA_tika-s03_05t:579_2	dvikkhattuṃ vīriyaṃ āgataṃ, tattha purimaṃ samādhivisesaṃ, vīriyādhipatisamādhi eva	579	
PA_tika-s03_05t:579_3	vīriyasamādhīti dutiyaṃ samannāgamaṅgadassanaṃ. Dveyeva hi sabbattha samannāgamaṅgāni	579	
PA_tika-s03_05t:579_4	samādhi padhānasaṅkhāro ca, chandādayo samādhivisesanāni, padhānasaṅkhāro pana padhānavacaneneva	579	
PA_tika-s03_05t:579_5	visesito, na chandādīhīti na idha vīriyādhipatitā padhānasaṅkhārassa vuttā hoti.	579	
PA_tika-s03_05t:579_6	Vīriyañca samādhiṃ visesetvā ṭhitameva samannāgamaṅgavasena padhānasaṅkhāravacanena	579	
PA_tika-s03_05t:579_7	vuttanti nāpi dvīhi vīriyehi samannāgamo vutto hoti. Yasmā pana chandādīhi visiṭṭho	579	
PA_tika-s03_05t:579_8	samādhi, tathāpi visiṭṭheneva ca tena sampayutto padhānasaṅkhāro sesadhammā ca, tasmā	579	
PA_tika-s03_05t:579_9	samādhivisesanānaṃ vasena cattāro iddhipādā vuttā, visesanabhāvo ca chandādīnaṃ taṃtaṃavassayadassanavasena	579	
PA_tika-s03_05t:579_10	hotīti “chandasamādhi…pe… iddhipādo”ti ettha nissayatthepi pāda-sadde upādāyaṭṭhena	5791	
PA_tika-s03_05t:579_11	chandādīnaṃ iddhipādatā vuttā hoti, teneva abhidhamme uttaracūḷabhājaniye “cattāro	5791	
PA_tika-s03_05t:579_12	iddhipādā chandiddhipādo”tiādinā chandādīnaṃyeva iddhipādatā vuttā, pañhapucchake	5791	
PA_tika-s03_05t:579_13	ca – “cattāro iddhipādā idha bhikkhu chandasamādhī”tiādināva uddesaṃ katvāpi puna	5791	
PA_tika-s03_05t:579_14	chandādīnaṃyeva kusalādibhāvo vibhatto. Upāyiddhipādadassanatthameva hi nissayiddhipādadassanaṃ	5791	
PA_tika-s03_05t:579_15	kataṃ, aññathā catubbidhatā na hotīti ayamettha pāḷivasena atthavinicchayo. Tattha	5791	
PA_tika-s03_05t:579_16	upāyiddhipādadassanatthamevāti chandādike dhure jeṭṭhake pubbaṅgame katvā nibbattitasamādhi	5791	
PA_tika-s03_05t:579_17	chandādhipatisamādhīti chandādīnaṃ iddhiyā adhigamūpāyadassanaṃ upāyiddhipādadassanaṃ,	5791	
PA_tika-s03_05t:579_18	tadatthameva “tathābhūtassa vedanākkhandho…pe… viññāṇakkhandho”ti tattha tattha pāḷiyaṃ	5791	
PA_tika-s03_05t:579_19	nissayiddhipādadassanaṃ kataṃ chandādivisiṭṭhānaṃyeva vedanākkhandhādīnaṃ adhippetattā.	5791	
PA_tika-s03_05t:579_20	Evañcetaṃ sampaṭicchitabbaṃ, aññathā kevalaṃ iddhisampayuttānaṃyeva khandhānaṃ vasena	5792	
PA_tika-s03_05t:579_21	iddhipādabhāve gayhamāne tesaṃ catubbidhatā na hoti visesakāraṇabhāvatoti adhippāyo.	5792	
PA_tika-s03_05t:580_0	Kecīti uttaravihāravāsino. Anibbattoti hetupaccayehi na nibbatto, na sabhāvadhammo,	580	
PA_tika-s03_05t:580_1	paññattimattanti adhippāyo. Vādamaddanatthāya hoti, abhidhamme ca āgato uttaracūḷavāroti	580	
PA_tika-s03_05t:580_2	yojanā. Cattāro iddhipādātiādi uttaracūḷavāradassanaṃ. Ime pana uttaracūḷavāre āgatā iddhipādā.	580	
PA_tika-s03_05t:581_0	Raṭṭhapālatthero chande sati kathaṃ nānujānissantīti sattāhāni bhattāni abhuñjitvā	581	
PA_tika-s03_05t:581_1	mātāpitaro anujānāpetvā pabbajitvā chandameva nissāya arahattaṃ pāpuṇīti āha – “raṭṭhapālatthero	581	
PA_tika-s03_05t:581_2	chandaṃ dhuraṃ katvā lokuttaradhammaṃ nibbattesī”ti. Soṇattheroti sukhumālasoṇatthero.	581	
PA_tika-s03_05t:581_3	So hi āyasmā attano sukhumālabhāvaṃ acintetvā ativelaṃ caṅkamanena pādesu uṭṭhitesupi	581	
PA_tika-s03_05t:581_4	ussāhaṃ avissajjento vīriyaṃ dhuraṃ katvā lokuttaradhammaṃ nibbattesi. Sambhutatthero	581	
PA_tika-s03_05t:581_5	“cittavato ce alamariyañāṇadassanaviseso ijjheyya, mayhaṃ ijjheyyāti cittaṃ dhuraṃ	581	
PA_tika-s03_05t:581_6	katvā lokuttaradhammaṃ nibbattesi. Mogharājā “paññavato ce maggabhāvanā ijjheyya,	581	
PA_tika-s03_05t:581_7	mayhaṃ ijjheyyā”ti paññāpubbaṅgamaṃ paññādhuraṃ paññājeṭṭhakaṃ katvā arahattaṃ pāpuṇīti	581	
PA_tika-s03_05t:581_8	āha “mogharājā vīmaṃsaṃ dhuraṃ katvā lokuttaradhammaṃ nibbattesī”ti. Idāni nesaṃ	581	
PA_tika-s03_05t:581_9	ariyānaṃ upaṭṭhānussāhamantajātisampadaṃ nissāya rañño santike laddhavisese amaccaputte	581	
PA_tika-s03_05t:581_10	nidassanabhāvena dassetuṃ “tattha yathā”tiādimāha. Ettha ca punappunaṃ chanduppādanaṃ	5811	
PA_tika-s03_05t:581_11	tosanaṃ viya hotīti chandassa upaṭṭhānasadisatā vuttā, thāmabhāvato ca vīriyassa	5811	
PA_tika-s03_05t:581_12	sūrattasadisatā, cintanappadhānattā cittassa mantasaṃvidhānasadisatā, yonisomanasikāra-sambhūtesu	5811	
PA_tika-s03_05t:581_13	kusaladhammesu paññā seṭṭhāti vīmaṃsāya jātisampattisadisatā vuttā.	5811	
PA_tika-s03_05t:582	4. Moggallānasuttavaṇṇanā	58	
PA_tika-s03_05t:583_0	826. Uddhaccapakatikāti vikkhittasabhāvā, vibbhantacittāti attho. Anavaṭṭhitatāya	583	
PA_tika-s03_05t:583_1	vipphanditacittatāya vipphandamānacittā. Tucchatāya naḷo viyāti naḷo, māno, uggato	583	
PA_tika-s03_05t:583_2	naḷo etesanti unnaḷāti āha – “unnaḷāti…pe… vuttaṃ hotī”ti. Capalāti cāpalyatā nāma	583	
PA_tika-s03_05t:583_3	lolabhāvo. Murāti kharavacanā, pharusavacanāti attho. Vikiṇṇavācā nāma samphappalāpinoti	583	
PA_tika-s03_05t:583_4	vuttaṃ “asaṃyatavacanā”tiādi. Paṭipattidhamme pamuṭṭhā vinaṭṭhā paṭivinaṭṭhā sati	583	
PA_tika-s03_05t:583_5	etesanti muṭṭhasatīti āha – “naṭṭhassatino”ti. Ubbhantacittāti samādhino abhāvena	583	
PA_tika-s03_05t:583_6	uddhacceneva uparūpari bhantacittā. Pākatindriyā abhāvitakāyatāya gāmadārakā viya	583	
PA_tika-s03_05t:583_7	pakatibhūtaindriyā. Nemo vuccati bhūmiyā baddhabhāvanimittapadeso, gambhīro nemo	583	
PA_tika-s03_05t:583_8	etassāti gambhīranemo. Suṭṭhu nikhātotiādi tassa pādassa suppatiṭṭhitabhāvadassanaṃ.	583	
PA_tika-s03_05t:584	5. Uṇṇābhabrāhmaṇasuttavaṇṇanā	58	
PA_tika-s03_05t:585	827. Pahānatthanti anuppādapahānatthaṃ.	58	
PA_tika-s03_05t:586	9. Iddhādidesanāsuttavaṇṇanā	58	
PA_tika-s03_05t:587	831. Abhiññāpādakaṃ catutthajjhānaṃ adhippetaṃ “iddhilābhāya pavattatī”ti vacanato.	58	
PA_tika-s03_05t:588	10. Vibhaṅgasuttavaṇṇanā	58	
PA_tika-s03_05t:589	832. Chandaṃ uppādetvāti bhāvanāchandaṃ uppādetvā. Līnākāroti bhāvanācittassa layāpatti. Kosajjena vokiṇṇāpajjanaṃ vuttaṃ.	58	
PA_tika-s03_05t:590_0	Evaṃ pasādābhāvena cittassa vikkhepāpatti, tattha pasāduppādanena yaṃ sampahaṃsanaṃ	590	
PA_tika-s03_05t:590_1	icchitabbaṃ, tassa uppādanākāraṃ dassetuṃ vuttaṃ “so buddhadhammasaṅghaguṇe āvajjetvā”tiādi.	590	
PA_tika-s03_05t:590_2	Vatthukāme ārabbha vikkhitto punappunaṃ vikkhitto hotiyevāti vuttaṃ “anuvikkhitto”ti.	590	
PA_tika-s03_05t:590_3	Uppathaṃ paṭipannassa cittassa daṇḍanaṭṭhena niggaṇhanaṭṭhena suttāni eva daṇḍoti	590	
PA_tika-s03_05t:590_4	suttadaṇḍo, tena suttadaṇḍena cittaṃ tajjetvā. Pañcakāmaguṇe ārabbha pavatto cittavikkhepo	590	
PA_tika-s03_05t:590_5	punappunaṃ uppajjatevāti vuttaṃ “anuvikkhitto anuvisaṭo”ti.	590	
PA_tika-s03_05t:591_0	Purepacchābhāvo kammaṭṭhānassa manasikāravasena uggahavasena vāti tadubhayaṃ dassetuṃ	591	
PA_tika-s03_05t:591_1	“katha”ntiādi vuttaṃ. Atilīnādīsu catūsu ṭhānesūti atilīnātipaggahitasaṃkhittaanuvikkhittasaññitesu	591	
PA_tika-s03_05t:591_2	catūsu ṭhānesu. Tattha bhāvanaṃ anajjhogāhetvāva saṅkoco atilīnatā, ajjhogāhetvā	591	
PA_tika-s03_05t:591_3	anto saṅkoco saṃkhittatā, antosaṅkhepo atipaggahitatā, accāraddhavīriyatā anuvikkhittatā.	591	
PA_tika-s03_05t:591_4	Bahiddhā visamavitakkānubhāvanaṃ āpajjanto dvattiṃsākāravasena aṭṭhikasaññāvasena	591	
PA_tika-s03_05t:591_5	vā gahetabbanti āha – “sarīravasena veditabba”nti. Tenāha “uddhaṃ pādatalā”tiādi.	591	
PA_tika-s03_05t:592_0	Aññamaññaṃ asaṅkarato ākirīyanti pakārato ṭhapīyantīti ākārā, bhāgāti āha – “yehi	592	
PA_tika-s03_05t:592_1	ākārehīti yehi koṭṭhāsehī”ti. Liṅgīyati sallakkhīyatīti liṅgaṃ, saṇṭhānaṃ. Nimīyati	592	
PA_tika-s03_05t:592_2	niddhāretvā paricchindīyatīti nimittaṃ, upaṭṭhānaṃ. Yo bhikkhūtiādi ālokasaññaṃ yo	592	
PA_tika-s03_05t:592_3	uggaṇhāti, taṃ dassanaṃ. Aṅgaṇeti vivaṭaṅgaṇe. Ālokasaññaṃ manasikaroti rattiyaṃ.	592	
PA_tika-s03_05t:592_4	Vīriyādīsupīti yathā “idha bhikkhu chandaṃ uppādetvā”ti chande vitthāranayo vutto,	592	
PA_tika-s03_05t:592_5	vīriyādīsupi eso eva vitthāranayo yojetabbo.	592	
PA_tika-s03_05t:593	Pāsādakampanavaggavaṇṇanā niṭṭhitā.	59	
PA_tika-s03_05t:594	3. Ayoguḷavaggo	59	
PA_tika-s03_05t:595	2. Ayoguḷasuttavaṇṇanā	59	
PA_tika-s03_05t:596_0	834. Iminā catumahābhūtamayenāti iminā sabbalokapaccakkhena catūhi mahābhūtehi nibbattena	596	
PA_tika-s03_05t:596_1	catumahābhūtamayena. Manomayo pana nimmitakāyo bhagavato rucivasena paresaṃ paccakkho	596	
PA_tika-s03_05t:596_2	hoti. Omātīti avamāti. Ava-pubbo hi mā-saddo sattiatthopi hotīti “pahoti sakkotī”ti	596	
PA_tika-s03_05t:596_3	attho vutto. Asambhinnapadanti asādhāraṇapadaṃ aññattha anāgatattā. Kāyassa citte	596	
PA_tika-s03_05t:596_4	samodahanaṃ āropanaṃ tannissitatākaraṇañca atthato cittagatiyā pavattanamevāti āha	596	
PA_tika-s03_05t:596_5	“cittagatiyā pesetī”ti.	596	
PA_tika-s03_05t:597_0	Tattha cittagatigamanaṃ nāma cittavasena kāyassa pariṇāmanena “ayaṃ kāyo imaṃ cittaṃ	597	
PA_tika-s03_05t:597_1	viya hotū”ti kāyassa cittena samānagatikatāṭhapanaṃ. Kathaṃ pana kāyo dandhapavattiko	597	
PA_tika-s03_05t:597_2	lahupavattinā cittena samānagatiko hotīti? Na sabbathā samānagatiko. Yatheva hi kāyavasena	597	
PA_tika-s03_05t:597_3	cittapariṇāmane cittaṃ sabbathā kāyena samānagatikaṃ na hoti. Na hi kadāci taṃ sabhāvasiddhena	597	
PA_tika-s03_05t:597_4	attano khaṇena avattitvā dandhavuttikassa rūpadhammassa vasena pavattituṃ sakkoti,	597	
PA_tika-s03_05t:597_5	“idaṃ cittaṃ ayaṃ kāyo viya hotū”ti pana adhiṭṭhānena dandhagatikassa kāyassa anuvattanato	597	
PA_tika-s03_05t:597_6	yāva icchitaṭṭhānappatti, tāva kāyagatianulomeneva hutvā santānavasena pavattamānaṃ	597	
PA_tika-s03_05t:597_7	cittaṃ kāyagatiyā pariṇāmitaṃ nāma hoti. Evaṃ “ayaṃ kāyo idaṃ cittaṃ viya hotū”ti	597	
PA_tika-s03_05t:597_8	adhiṭṭhānena pageva sukhalahusaññāya sampāditattā abhāvitiddhipādānaṃ viya dandhaṃ	597	
PA_tika-s03_05t:597_9	avattitvā yathā lahukaṃ katipayacittavāreneva icchitaṭṭhānappatti hoti, evaṃ pavattamāno	597	
PA_tika-s03_05t:597_10	kāyo cittagatiyā pariṇāmito nāma hoti, na ekacittakkhaṇeneva icchitaṭṭhānappattiyā,	5971	
PA_tika-s03_05t:597_11	evañca katvā bāhāsamiñjanapasāraṇūpamāpi upacārena vinā suṭṭhutaraṃ yuttā hotīti.	5971	
PA_tika-s03_05t:597_12	Aññathā dhammatāvilomatā siyā, nāpi dhammānaṃ lakkhaṇaññathattaṃ iddhibalena kātuṃ	5971	
PA_tika-s03_05t:597_13	sakkā, bhāvaññathattameva pana kātuṃ sakkāti.	5971	
PA_tika-s03_05t:598	3-10. Bhikkhusuttādivaṇṇanā	59	
PA_tika-s03_05t:599	835-842. “Dvinnaṃ phalāna”nti āgatasuttaṃ sandhāya “dve phalāni ādiṃ katvā”ti vuttaṃ. Sesaṃ suviññeyyameva.	59	
PA_tika-s03_05t:600	Ayoguḷavaggavaṇṇanā niṭṭhitā.	60	
PA_tika-s03_05t:601	Iddhipādasaṃyuttavaṇṇanā niṭṭhitā.	60	
PA_tika-s03_05t:602	8. Anuruddhasaṃyuttaṃ	60	
PA_tika-s03_05t:603	1. Rahogatavaggo	60	
PA_tika-s03_05t:604	1-2. Paṭhamarahogatasuttādivaṇṇanā	60	
PA_tika-s03_05t:605_0	899-900. Chattiṃsāya ṭhānesūti ajjhattaṃ kāye samudayadhammānupassī, vayo, samudayavayo,	605	
PA_tika-s03_05t:605_1	bahiddhā samudayo, vayo, samudayavayo, ajjhattabahiddhā samudayo, vayo, samudayavayadhammānupassīti	605	
PA_tika-s03_05t:605_2	nava anupassanā, tathā vedanāya citte dhammesūti evaṃ chattiṃsāya ṭhānesu. Dutiye	605	
PA_tika-s03_05t:605_3	dvādasasu ṭhānesūti kāye ajjhattaṃ bahiddhā ajjhattabahiddhā, vedanāya citte dhammesūti	605	
PA_tika-s03_05t:605_4	evaṃ dvādasasu ṭhānesu.	605	
PA_tika-s03_05t:606	3. Sutanusuttavaṇṇanā	60	
PA_tika-s03_05t:607	901. Imāya pāḷiyāti imāya hīnattikapāḷiyā. Ime dhammā hīnā lāmakaṭṭhena. Ime dhammā majjhimā hīnapaṇītānaṃ majjhe bhavāti. Uttamaṭṭhena attappakaṭṭhena padhānabhāvaṃ nītāti paṇītā.	60	
PA_tika-s03_05t:608	4-7. Paṭhamakaṇḍakīsuttādivaṇṇanā	60	
PA_tika-s03_05t:609_0	902-905. Kaṇḍakā etissā atthīti kaṇḍakī, karamandagaccho. Osadhibhāvāpekkhāya itthiliṅganiddeso,	609	
PA_tika-s03_05t:609_1	tabbahulatāya taṃ vanaṃ “kaṇḍakīvana”nteva paññāyittha. Sahassalokanti sahassacakkavāḷalokaṃ.	609	
PA_tika-s03_05t:609_2	Dasacakkavāḷasahassaṃ ekāvajjanassa āpāthaṃ āgacchati tathā ālokavaḍḍhanassa katattā.	609	
PA_tika-s03_05t:610	9. Ambapālivanasuttavaṇṇanā	61	
PA_tika-s03_05t:611	907. Arahattabhāvadīpakanti arahattassa atthibhāvadīpakaṃ. “Arahattabhāvadīpika”nti vā pāṭho.	61	
PA_tika-s03_05t:612	Rahogatavaggavaṇṇanā niṭṭhitā.	61	
PA_tika-s03_05t:613	2. Dutiyavaggavaṇṇanā	61	
PA_tika-s03_05t:614_0	909-922. Dasabalañāṇanti dasavidhabalañāṇaṃ. Ekadesenāti padesavasena. Sāvakānampi	614	
PA_tika-s03_05t:614_1	attano abhinīhārānurūpaṃ ñāṇaṃ pavattatīti te kālapadesavasena ceva yathāparicayasattapadesavasena	614	
PA_tika-s03_05t:614_2	ca ṭhānānīti jānanti, sammāsambuddhānaṃ pana anantañāṇatāya sabbattheva appaṭihatameva	614	
PA_tika-s03_05t:614_3	ñāṇanti āha – “sabbaññubuddhānaṃ panā”tiādi. Etaṃ dasabalañāṇaṃ anantavisayattā nippadesaṃ	614	
PA_tika-s03_05t:614_4	anūnatāya sabbākāraparipūraṃ.	614	
PA_tika-s03_05t:615	Dutiyavaggavaṇṇanā niṭṭhitā.	61	
PA_tika-s03_05t:616	Anuruddhasaṃyuttavaṇṇanā niṭṭhitā.	61	
PA_tika-s03_05t:617	9. Jhānasaṃyuttavaṇṇanā	61	
PA_tika-s03_05t:618	923. Jhānasaṃyuttaṃ suviññeyyameva, missakanti vadanti.	61	
PA_tika-s03_05t:619	Jhānasaṃyuttavaṇṇanā niṭṭhitā.	61	
PA_tika-s03_05t:620	10. Ānāpānasaṃyuttaṃ	62	
PA_tika-s03_05t:621	1. Ekadhammavaggo	62	
PA_tika-s03_05t:622	1. Ekadhammasuttavaṇṇanā	62	
PA_tika-s03_05t:623	977. Etthāti etasmiṃ paṭhamasutte. Vuttameva, tasmā tattha vuttanayeneva veditabbanti adhippāyo.	62	
PA_tika-s03_05t:624	6. Ariṭṭhasuttavaṇṇanā	62	
PA_tika-s03_05t:625_0	982. No-saddo pucchāyaṃ, tasmā nūti iminā samānatthoti āha “bhāvetha nū”ti. Kāmacchandoti	625	
PA_tika-s03_05t:625_1	vatthukāmesu icchāti āha “pañcakāmaguṇikarāgo”ti. Dvādasasu āyatanadhammesu saparasantatipariyāpannesu.	625	
PA_tika-s03_05t:625_2	Iminā kāmacchandappahānakittanena paṭighasaññāpaṭivinayakittanena ca anāgāmimaggaṃ	625	
PA_tika-s03_05t:625_3	katheti pañcorambhāgiyasaññojanasamucchedassa byākatattā. Vipassanaṃ dassentoti “vipassanaṃ	625	
PA_tika-s03_05t:625_4	anuyuñjathā”ti dassento.	625	
PA_tika-s03_05t:626	8. Padīpopamasuttavaṇṇanā	62	
PA_tika-s03_05t:627_0	984. “Neva kāyopi kilamati na cakkhūnī”ti aṭṭhakathāyaṃ paduddhāro kato. “Kāyopi	627	
PA_tika-s03_05t:627_1	kilamati, cakkhūnipi vihaññantī”ti vatvā yattha yathā hoti, tāni dassetuṃ “dhātukammaṭṭhānasmiṃ	627	
PA_tika-s03_05t:627_2	hī”tiādi vuttaṃ. Cakkhūni phandanti kilamantītiādi ativelaṃ upanijjhāyane hotīti	627	
PA_tika-s03_05t:627_3	katvā vuttaṃ. Imasmiṃ pana kammaṭṭhāneti ānāpānakammaṭṭhāne. Evamāhāti “bhikkhu cepi	627	
PA_tika-s03_05t:627_4	ākaṅkheyya, neva kāyo kilameyyā”ti evamāha.	627	
PA_tika-s03_05t:628_0	Labbhatīti aṭṭhakathādhippāye ṭhatvā vuttaṃ, parato āgatena theravādena so anicchito.	628	
PA_tika-s03_05t:628_1	Na hi tārakarūpamuttāvaḷikādisadisaṃ nimittūpaṭṭhānākāramattaṃ khaṇamattaṭṭhāyinaṃ	628	
PA_tika-s03_05t:628_2	kasiṇanimittesu viya ugghāṭanaṃ kātuṃ sakkoti. Tenāha “na labbhatevā”ti. Ānisaṃsadassanatthaṃ	628	
PA_tika-s03_05t:628_3	gahito, ānāpānassatisamādhismiṃ siddhe ayaṃ guṇo sukheneva ijjhatīti. Yasmā bhikkhūti	628	
PA_tika-s03_05t:628_4	imasmiṃ vāre nāgatanti yathā purimavāre “bhikkhu cepi ākaṅkheyyā”ti āgataṃ, evaṃ	628	
PA_tika-s03_05t:628_5	idha “bhāvite kho, bhikkhave, ānāpānassatisamādhimhī”ti āgatavāre bhikkhuggahaṇamakataṃ,	628	
PA_tika-s03_05t:628_6	tasmā “so”ti na vuttaṃ.	628	
PA_tika-s03_05t:629	9. Vesālīsuttavaṇṇanā	62	
PA_tika-s03_05t:630_0	985. Pākāraparikkhepavaḍḍhanenāti pākāraparikkhepena bhūmiyā vaḍḍhanena. Rājagahasāvatthiyo	630	
PA_tika-s03_05t:630_1	viya idampi ca nagaraṃ…pe… sabbākāravepullataṃ pattaṃ. Anekapariyāyenāti ettha pariyāyasaddo	630	
PA_tika-s03_05t:630_2	kāraṇavacanoti āha “anekehi kāraṇehī”ti, ayaṃ kāyo aviññāṇakopi saviññāṇakopi evampi	630	
PA_tika-s03_05t:630_3	asubho evampi asubhoti nānāvidhehi kāraṇehīti attho. Asubhākārasandassanappavattanti	630	
PA_tika-s03_05t:630_4	kesādivasena tatthāpi vaṇṇādito asubhākārassa sabbaso dassanavasena pavattaṃ. Kāyavicchandanīyakathanti	630	
PA_tika-s03_05t:630_5	attano parassa ca karajakāye vicchandanuppādanakathaṃ. Muttaṃ vātiādinā byatirekamukhena	630	
PA_tika-s03_05t:630_6	kāyassa amanuññataṃ dasseti. Tattha ādito tīhi padehi adassanīyatāya asārakatāya	630	
PA_tika-s03_05t:630_7	ca, majjhe catūhi duggandhatāya, ante ekena lesamattenapi manuññatābhāvamassa dasseti.	630	
PA_tika-s03_05t:630_8	Atha khotiādinā anvayato sarūpeneva amanuññatāya dassanaṃ. “Kesalomādī”ti saṅkhepato	630	
PA_tika-s03_05t:630_9	vuttamatthaṃ vibhāgena dassetuṃ “yepī”tiādi vuttaṃ.	630	
PA_tika-s03_05t:631	Vaṇṇentoti vitthārento. Asubhāyāti asubhamātikāya. Phātikammanti bahulīkāro. Kilesacorehi anabhibhavanīyattā jhānaṃ “cittamañjūsa”nti vuttaṃ. Nissāyāti pādakaṃ katvā.	63	
PA_tika-s03_05t:632_0	Apare pana “tasmiṃ kira addhamāse na koci buddhaveneyyo ahosi, tasmā bhagavā evamāha	632	
PA_tika-s03_05t:632_1	– ‘icchāmahaṃ, bhikkhave’tiādī”ti vadanti. Pare kirāti kira-saddo arucisaṃsūcanattho.	632	
PA_tika-s03_05t:632_2	Tenāha “idaṃ pana icchāmatta”nti.	632	
PA_tika-s03_05t:633_0	Anekakāraṇasammissoti ettha kāraṇaṃ nāma kāyassa asuciduggandhajegucchapaṭikūlatāva.	633	
PA_tika-s03_05t:633_1	Sabbamakaṃsūti puthujjanā nāma sāvajjepi tattha anavajjasaññino hutvā karaṇakārāpanasamanuññatābhedaṃ	633	
PA_tika-s03_05t:633_2	sabbaṃ pāpaṃ akaṃsu. Kāmaṃ dasānussatiggahaṇeneva ānāpānassati gahitā, sā pana tattha	633	
PA_tika-s03_05t:633_3	sannipatitabhikkhūsu bahūnaṃ sappāyā sātthikā ca, tasmā puna gahitā. Tathā hi bhagavā	633	
PA_tika-s03_05t:633_4	tameva kammaṭṭhānaṃ imasmiṃ sutte kathesi. Āhāre paṭikūlasaññā asubhakammaṭṭhānasadisā,	633	
PA_tika-s03_05t:633_5	cattāro pana āruppā ādikammikānaṃ ayogyāti tesaṃ idha aggahaṇaṃ daṭṭhabbaṃ.	633	
PA_tika-s03_05t:634_0	Vesāliṃ upanissāyāti vesālīnagaraṃ gocaragāmaṃ katvā. Muhuttenevāti satthari saddhamme	634	
PA_tika-s03_05t:634_1	ca gāravena upagatabhikkhūnaṃ vacanasamanantarameva uṭṭhahiṃsūti katvā vuttaṃ. Buddhakāle	634	
PA_tika-s03_05t:634_2	kira bhikkhū bhagavato sandesaṃ sirasā sampaṭicchituṃ ohitasotā viharanti.	634	
PA_tika-s03_05t:635_0	Ānāpānapariggāhikāyāti assāsapassāse pariggaṇhanavasena pavattāya satiyā. Sampayutto	635	
PA_tika-s03_05t:635_1	samādhīti tāya sampayuttaaññamaññapaccayabhūtāya uppanno samādhi. Ānāpānassatiyaṃ	635	
PA_tika-s03_05t:635_2	vā samādhīti iminā upanissayapaccayasabhāvampi dasseti, ubhayatthāpi sahajātādīnaṃ	635	
PA_tika-s03_05t:635_3	sattannampi paccayānaṃ vasena paccayabhāvaṃ dasseti. “Yathāpaṭipannā me sāvakā cattāro	635	
PA_tika-s03_05t:635_4	satipaṭṭhāne bhāventī”tiādīsu uppādanavaḍḍhanaṭṭhena bhāvanāti vuccatīti tadubhayavasena	635	
PA_tika-s03_05t:635_5	atthaṃ dassento “bhāvitoti uppādito vaḍḍhito vā”ti āha. Tattha bhāvaṃ vijjamānataṃ	635	
PA_tika-s03_05t:635_6	ito gatoti bhāvito, uppādito paṭiladdhamattoti attho. Uppanno pana laddhāsevano bhāvito,	635	
PA_tika-s03_05t:635_7	paguṇabhāvaṃ āpādito vaḍḍhitoti attho. Bahulīkatoti bahulaṃ pavattito. Tena āvajjanādivasībhāvappattimāha.	635	
PA_tika-s03_05t:635_8	Yo hi vasībhāvamāpādito, so icchiticchitakkhaṇe samāpajjitabbato punappunaṃ pavattissati.	635	
PA_tika-s03_05t:635_9	Tena vuttaṃ “punappunaṃ kato”ti. Yathā “idheva, bhikkhave, samaṇo, vivicceva kāmehī”ti	635	
PA_tika-s03_05t:635_10	ca evamādīsu paṭhamapade vutto eva-saddo dutiyādīsupi vuttoyeva hoti, evamidhāpīti	6351	
PA_tika-s03_05t:635_11	āha “ubhayattha evasaddena niyamo veditabbo”ti. Ubhayattha niyamena laddhaguṇaṃ dassetuṃ	6351	
PA_tika-s03_05t:635_12	“ayaṃ hī”tiādi vuttaṃ.	6351	
PA_tika-s03_05t:636_0	Asubhakammaṭṭhānanti asubhārammaṇaṃ jhānamāha. Tañhi asubhesu yogakammabhāvato yogino	636	
PA_tika-s03_05t:636_1	sukhavisesānaṃ kāraṇabhāvato ca “asubhakammaṭṭhāna”nti vuccati. Kevalanti iminā ārammaṇaṃ	636	
PA_tika-s03_05t:636_2	nivatteti. Paṭivedhavasenāti jhānapaṭivedhavasena. Jhānañhi bhāvanāvisesena ijjhantaṃ	636	
PA_tika-s03_05t:636_3	attano visayaṃ paṭivijjhantameva pavattati yathāsabhāvato paṭivijjhiyati cāti paṭivedhoti	636	
PA_tika-s03_05t:636_4	vuccati. Oḷārikārammaṇattāti bībhacchārammaṇattā. Paṭikūlārammaṇattāti jigucchitabbārammaṇattā.	636	
PA_tika-s03_05t:636_5	Pariyāyenāti kāraṇena, lesantarena vā. Ārammaṇasantatāyāti anukkamena vicitabbataṃ	636	
PA_tika-s03_05t:636_6	pattārammaṇassa paramasukhumataṃ sandhāyāha. Santehi sannisinne ārammaṇe pavattamāno	636	
PA_tika-s03_05t:636_7	dhammo sayampi sannisinnova hoti. Tenāha “santo vūpasanto nibbuto”ti, nibbutasabbapariḷāhoti	636	
PA_tika-s03_05t:636_8	attho. Ārammaṇasantatāya tadārammaṇānaṃ dhammānaṃ santatā lokuttaradhammārammaṇāhi	636	
PA_tika-s03_05t:636_9	paccavekkhaṇāhi veditabbā.	636	
PA_tika-s03_05t:637_0	Nāssa santapaṇītabhāvāvahaṃ kiñci secananti asecanako. Asecanakattā anāsittako, anāsittakattā	637	
PA_tika-s03_05t:637_1	eva abbokiṇṇo, asammisso parikammādinā. Tato eva pāṭiyekko visuṃyeveko. Āveṇiko asādhāraṇo.	637	
PA_tika-s03_05t:637_2	Sabbametaṃ sarasato eva santabhāvaṃ dassetuṃ vuttaṃ, parikammaṃ vā santabhāvanimittaṃ.	637	
PA_tika-s03_05t:637_3	Parikammanti ca kasiṇakaraṇādinimittuppādapariyosānaṃ, tādisaṃ ettha natthīti adhippāyo.	637	
PA_tika-s03_05t:637_4	Tadā hi kammaṭṭhānaṃ nirassādattā asantaṃ appaṇītaṃ siyā. Upacāre vā natthi ettha	637	
PA_tika-s03_05t:637_5	santatāti yojanā. Yathā upacārakkhaṇe nīvaraṇādivigamena aṅgapātubhāvena ca paresaṃ	637	
PA_tika-s03_05t:637_6	santatā hoti, na evamimassa. Ayaṃ pana ādisamannā…pe… paṇīto cāti yojanā. Kecīti	637	
PA_tika-s03_05t:637_7	uttaravihāravāsino. Anāsittakoti upasecanena anāsittako. Tenāha – “ojavanto”ti ojavantasadisoti	637	
PA_tika-s03_05t:637_8	attho. Madhuroti iṭṭho. Cetasikasukhapaṭilābhasaṃvattanaṃ tikacatukkajjhānavasena,	637	
PA_tika-s03_05t:637_9	upekkhāya vā santabhāvena sukhagatikattā sabbesampi jhānānaṃ vasena veditabbaṃ. Jhānasamuṭṭhānapaṇītarūpaphuṭṭhasarīratāvasena	637	
PA_tika-s03_05t:637_10	pana kāyikasukhapaṭilābhasaṃvattanaṃ daṭṭhabbaṃ, tañca kho jhānato vuṭṭhitakāle.	6371	
PA_tika-s03_05t:637_11	Imasmiṃ pakkhe “appitappitakkhaṇe”ti idaṃ hetumhi bhummavacanaṃ daṭṭhabbaṃ.	6371	
PA_tika-s03_05t:638_0	Avikkhambhiteti jhānena sakasantānato anīhate appahīne. Akosallasambhūteti akosallaṃ	638	
PA_tika-s03_05t:638_1	vuccati avijjā, tato sambhūte. Avijjāpubbaṅgamā hi sabbe pāpadhammā. Khaṇenevāti	638	
PA_tika-s03_05t:638_2	attano pavattikkhaṇeneva. Antaradhāpetīti ettha antaradhāpanaṃ vināsanaṃ, taṃ pana	638	
PA_tika-s03_05t:638_3	jhānakattukaṃ idhādhippetanti pariyuṭṭhānappahānaṃ hotīti āha – “vikkhambhetī”ti.	638	
PA_tika-s03_05t:638_4	Vūpasametīti visesena upasameti. Visesena upasamanaṃ pana sammadeva upasamanaṃ hotīti	638	
PA_tika-s03_05t:638_5	āha “suṭṭhu upasametī”ti. Sāsanikassa jhānabhāvanā yebhuyyena nibbedhabhāgiyā hotīti	638	
PA_tika-s03_05t:638_6	āha “nibbedhabhāgiyattā”ti. Ariyamaggassa pādakabhūto ayaṃ samādhi anukkamena vaḍḍhitvā	638	
PA_tika-s03_05t:638_7	ariyamaggabhāvaṃ upagato viya hotīti āha “anupubbena ariyamaggavuḍḍhippatto”ti. Ayaṃ	638	
PA_tika-s03_05t:638_8	panattho virāganirodhapaṭinissaggānupassanānaṃ vasena sammadeva yujjati. Sesaṃ suviññeyyameva.	638	
PA_tika-s03_05t:639	10. Kimilasuttavaṇṇanā	63	
PA_tika-s03_05t:640_0	986. Theroti ānandatthero. Ayaṃ desanāti “kathaṃ vibhāvito nu kho kimilā”tiādinā	640	
PA_tika-s03_05t:640_1	pavattā desanā. Kāyaññataranti rūpakāye aññatarakoṭṭhāse. Evanti yathā ānāpānaṃ anussaranto	640	
PA_tika-s03_05t:640_2	bhikkhu kāye kāyānupassī jāto, evaṃ sabbattha vāresu vedanānupassītiādi attho veditabbo.	640	
PA_tika-s03_05t:641_0	Desanāsīsanti desanāpadesaṃ. Manasikārapadesena vedanā vuttāti taṃ sabbaṃ sarūpato	641	
PA_tika-s03_05t:641_1	aññāpadesato apadisati. Yatheva hītiādinā tattha nidassanaṃ dasseti. Cittasaṅkhārapadadvayeti	641	
PA_tika-s03_05t:641_2	“cittasaṅkhārapaṭisaṃvedī passambhayaṃ cittasaṅkhāra”nti etasmiṃ padadvaye.	641	
PA_tika-s03_05t:642_0	Evaṃ santepīti pītimanasikāracittasaṅkhārapadesena yadi vedanā vuttā, evaṃ santepi.	642	
PA_tika-s03_05t:642_1	Esā yathāvuttā vedanā ārammaṇaṃ na hoti. Vedanārammaṇā ca anupassanā, tasmā vedanānupassanā	642	
PA_tika-s03_05t:642_2	na yujjati. Yadi evaṃ mahāsatipaṭṭhānādīsu “vedanā vediyatī”ti vuttaṃ, taṃ kathanti	642	
PA_tika-s03_05t:642_3	āha – “mahāsatipaṭṭhānādīsupī”tiādi. Tattha sukhādīnaṃ vatthunti sukhādīnaṃ uppattiyā	642	
PA_tika-s03_05t:642_4	vatthubhūtaṃ rūpasaddādiṃ ārammaṇaṃ katvā vedanā vediyati, na puggalo puggalasseva	642	
PA_tika-s03_05t:642_5	abhāvato. Vedanāppavattiṃ upādāya nissāya yathā “puggalo vedanaṃ vediyatī”ti vohāramattaṃ	642	
PA_tika-s03_05t:642_6	hoti. Evaṃ idhāpi vedanāya assāsapassāse ārabbha pavatti, tathā pavattamanasikārasīsena	642	
PA_tika-s03_05t:642_7	“vedanāsu vedanānupassī bhikkhu tasmiṃ samaye viharatī”ti vutto. Taṃ sandhāyāti taṃ	642	
PA_tika-s03_05t:642_8	vedanāya ārammaṇabhāvaṃ sandhāya. Ādīnaṃ padānaṃ. Etassa “vedanānupassanā na yujjatī”ti vuttaanuyogassa.	642	
PA_tika-s03_05t:643_0	Sappītike dve jhāne samāpajjatīti pītisahagatāni paṭhamadutiyajjhānāni paṭipāṭiyā	643	
PA_tika-s03_05t:643_1	samāpajjati. Tassāti tena. Paṭisaṃviditasaddāpekkhāya hi kattuatthe etaṃ sāmivacanaṃ.	643	
PA_tika-s03_05t:643_2	Samāpattikkhaṇeti samāpajjanakkhaṇe. Jhānapaṭilābhenāti jhānena samaṅgībhāvena. Ārammaṇatoti	643	
PA_tika-s03_05t:643_3	ārammaṇamukhena tadārammaṇajhānapariyāpannā pīti paṭisaṃviditā hoti, ārammaṇassa	643	
PA_tika-s03_05t:643_4	paṭisaṃviditattāti vuttaṃ hoti. Yathā nāma sappapariyesanaṃ carantena tassa āsaye	643	
PA_tika-s03_05t:643_5	paṭisaṃvidite sopi paṭisaṃvidito hoti mantāgadabalena tassa gahaṇassa sukarattā,	643	
PA_tika-s03_05t:643_6	evaṃ pītiyā āsayabhūte ārammaṇe paṭisaṃvidite sā pīti paṭisaṃviditāva hoti salakkhaṇato	643	
PA_tika-s03_05t:643_7	sāmaññalakkhaṇato ca tassā gahaṇassa sukarattā. Vipassanakkhaṇeti vipassanāpaññāya	643	
PA_tika-s03_05t:643_8	tikkhavisadabhāvappattāya visayato dassanakkhaṇe. Lakkhaṇappaṭivedhenāti pītiyā salakkhaṇassa	643	
PA_tika-s03_05t:643_9	sāmaññalakkhaṇassa ca paṭivijjhanena. Yañhi pītiyā visesato sāmaññato ca lakkhaṇaṃ,	643	
PA_tika-s03_05t:643_10	tasmiṃ vidite sā yāthāvato viditā eva hoti. Tenāha “asammohato pīti paṭisaṃviditā hotī”ti.	6431	
PA_tika-s03_05t:644_0	Idāni tamatthaṃ pāḷiyā eva vibhāvetuṃ “vuttañheta”ntiādimāha. Tattha dīghaṃ assāsavasenāti	644	
PA_tika-s03_05t:644_1	dīghassa assāsassa ārammaṇabhūtassa vasena. Pajānato sā pīti paṭisaṃviditā hotīti	644	
PA_tika-s03_05t:644_2	sambandho. Cittassa ekaggataṃ avikkhepaṃ pajānatoti jhānapariyāpannaṃ “avikkhepo”ti	644	
PA_tika-s03_05t:644_3	laddhanāmaṃ cittassekaggataṃ taṃsampayuttāya paññāya pajānato. Yathā hi ārammaṇamukhena	644	
PA_tika-s03_05t:644_4	pīti paṭisaṃviditā hoti, evaṃ taṃsampayuttadhammāpi ārammaṇamukhena paṭisaṃviditā	644	
PA_tika-s03_05t:644_5	eva hontīti. Sati upaṭṭhitā hotīti dīghaṃ assāsavasena jhānasampayuttā sati tasmiṃ	644	
PA_tika-s03_05t:644_6	ārammaṇe upaṭṭhitā ārammaṇamukhena jhānepi upaṭṭhitā nāma hoti. Tāya satiyāti evaṃ	644	
PA_tika-s03_05t:644_7	upaṭṭhitāya tāya satiyā yathāvuttena tena ñāṇena suppaṭividitattā ārammaṇassa tassa	644	
PA_tika-s03_05t:644_8	vasena tadārammaṇā sā pīti paṭisaṃviditā hoti. Dīghaṃ passāsavasenātiādīsupi imināva	644	
PA_tika-s03_05t:644_9	nayena attho veditabbo. Tena vuttaṃ “eteneva nayena avasesapadānipi atthato veditabbānī”ti.	644	
PA_tika-s03_05t:645_0	Yathevātiādīsu ayaṃ saṅkhepattho – jhānapaṭilābhena yathā ārammaṇato pītiādayo paṭisaṃviditā	645	
PA_tika-s03_05t:645_1	honti tena vinā tesaṃ appavattanato. Evaṃ jhānasampayuttena taṃpariyāpannena vedanāsaṅkhātamanasikārapaṭilābhena	645	
PA_tika-s03_05t:645_2	ārammaṇato vedanā paṭisaṃviditā hoti aruṇuggamena viya sūriyassa tena vinā vedanāya	645	
PA_tika-s03_05t:645_3	appavattanato. Tasmā vuttanayena atisayappavatti vedanā suppaṭividitā, tasmā suvuttametanti	645	
PA_tika-s03_05t:645_4	pubbe vuttacodanaṃ nirākaroti.	645	
PA_tika-s03_05t:646_0	Ārammaṇeti assāsapassāsanimittaṃ vadati. Cittānupassīyeva nāmesa hoti asammohato	646	
PA_tika-s03_05t:646_1	cittassa paṭisaṃviditattā. Tenāha “tasmā”tiādi. Cittapaṭisaṃviditavasenāti ādi-saddena	646	
PA_tika-s03_05t:646_2	itarā tissopi cittānupassanā saṅgaṇhāti.	646	
PA_tika-s03_05t:647_0	Soti dhammānupassanaṃ anuyutto bhikkhu. Yaṃ taṃ pahānaṃ pahāyakañāṇaṃ. Paññāyāti	647	
PA_tika-s03_05t:647_1	aparāya vipassanāpaññāya aniccavirāgādito disvā duvidhāyapi ajjhupekkhitā hoti. Idañhi	647	
PA_tika-s03_05t:647_2	catukkanti aniccānupassanādivasena vuttaṃ catukkaṃ. Tassāpi dhammānupassanāya. Pajahatīti	647	
PA_tika-s03_05t:647_3	pahānanti āha “niccasaññaṃ…pe… pahānakarañāṇaṃ adhippeta”nti. Vipassanāparamparanti	647	
PA_tika-s03_05t:647_4	paṭipāṭiyā vipassanamāha. Pathapaṭipannaṃ ajjhupekkhatīti majjhimāya paṭipattiyā	647	
PA_tika-s03_05t:647_5	sammadeva vīthipaṭipannaṃ bhāvanācittaṃ paggahaniggahānaṃ akaraṇena ajjhupekkhati.	647	
PA_tika-s03_05t:647_6	Ekato upaṭṭhānanti yasmā majjhimasamathavīthinātivattiyā tattha ca pakkhandanena	647	
PA_tika-s03_05t:647_7	indriyānaṃ ekarasabhāvena, tatramajjhattatāya bhāvato avisesaṃ ekaggabhāvūpagamanena	647	
PA_tika-s03_05t:647_8	ekantato upaṭṭhāti, tasmā na tattha kiñci kātabbanti ajjhupekkhati. Tatthāti evaṃ	647	
PA_tika-s03_05t:647_9	ajjhupekkhane. Sahajātānampi ajjhupekkhanā hoti tesaṃ pavattanākārassa ajjhupekkhanato.	647	
PA_tika-s03_05t:647_10	“Paññāya disvā”ti vuttattā ārammaṇaajjhupekkhanā adhippetā. Na kevalaṃ nīvaraṇādidhamme	6471	
PA_tika-s03_05t:647_11	ajjhupekkhitā, atha kho abhijjhā …pe… paññāya disvā ajjhupekkhitā hotīti yojanā.	6471	
PA_tika-s03_05t:648_0	Paṃsupuñjaṭṭhāniyassa kilesassa uppattiṭṭhānadassanatthaṃ “catumahāpatho viya cha	648	
PA_tika-s03_05t:648_1	āyatanāni”icceva vuttaṃ. Kāyādayo cattāro ārammaṇasatipaṭṭhānā. Catūsu ārammaṇesūti	648	
PA_tika-s03_05t:648_2	kāyādīsu catūsu ārammaṇesu pavattā cattāro satipaṭṭhānā paṃsupuñjaṭṭhāniyassa kilesassa upahananato.	648	
PA_tika-s03_05t:649	Ekadhammavaggavaṇṇanā niṭṭhitā.	64	
PA_tika-s03_05t:650	2. Dutiyavaggo	65	
PA_tika-s03_05t:651	1-2. Icchānaṅgalasuttādivaṇṇanā	65	
PA_tika-s03_05t:652	987-988. Kasmātiādi vihārasamāpattiācikkhaṇe kāraṇaṃ vibhāvetuṃ āraddhaṃ.	65	
PA_tika-s03_05t:653_0	Eva-vākāroti eva-kāro vā-kāro ca. Ekantasantattā ekantena santamanasikārabhāvato.	653	
PA_tika-s03_05t:653_1	Sekkhavacaneneva tesaṃ sikkhitabbassa atthibhāve siddhepi sikkhitabbarahitesu tesupi	653	
PA_tika-s03_05t:653_2	sekkhapariyāyassa vuccamānattā sikkhitabbasaddena sekkhe visesetvā vuttā. Āsavakkhayatthaṃ	653	
PA_tika-s03_05t:653_3	sikkhitabbassa abhāvepi diṭṭhadhammasukhavihāratthaṃ jhānādisikkhanena vinā sikkhitabbābhāvā	653	
PA_tika-s03_05t:653_4	“asekkhā nāmā”ti vuttā. Buddhānaṃ pana sabbaso sammadeva pariniṭṭhitasikkhattā “sikkhāmī”ti	653	
PA_tika-s03_05t:653_5	na vuttaṃ. Ānāpānajjhānaphalasamāpatti tathāgatavihāro.	653	
PA_tika-s03_05t:654	3-10. Paṭhamaānandasuttādivaṇṇanā	65	
PA_tika-s03_05t:655	989-996. Aniccādivasenāti aniccadukkhānattavasena. Pavicinati pakārehi vicinati. Nikkilesāti apagatakilesā vikkhambhitakilesā. Pītisambojjhaṅgo, passaddhisambojjhaṅgoti pāṭho.	65	
PA_tika-s03_05t:656	Yāya anosakkanaṃ anativattanañca hoti, ayaṃ tatramajjhattupekkhā majjhattākāroti vuttā. Ekacittakkhaṇikāti ekacittuppādapariyāpannattā.	65	
PA_tika-s03_05t:657_0	Cattunnaṃ catukkānaṃ vasena soḷasakkhattukā. Ānāpānasannissayena pavattattā ārammaṇavasena	657	
PA_tika-s03_05t:657_1	pavattā ānāpānārammaṇāpi aparabhāge sati ānāpānassatīti pariyāyena vattabbataṃ arahatīti	657	
PA_tika-s03_05t:657_2	“ānāpānassati missakā kathitā”ti vuttaṃ. Ānāpānamūlakāti ānāpānasannissayena pavattā	657	
PA_tika-s03_05t:657_3	satipaṭṭhānā. Tesaṃ mūlabhūtāti tesaṃ satipaṭṭhānānaṃ mūlakāraṇabhūtā. Bojjhaṅgamūlakāti	657	
PA_tika-s03_05t:657_4	bojjhaṅgapaccayabhūtā. Tepi bojjhaṅgāti ete vīsati satipaṭṭhānahetukā bojjhaṅgā.	657	
PA_tika-s03_05t:657_5	Vijjāvimuttipūrakāti tatiyavijjāya tassa phalassa ca paripūraṇavasena pavattā bojjhaṅgā.	657	
PA_tika-s03_05t:657_6	Phalasampayuttāti catutthaphalasampayuttā, catubbidhaphalasampayuttā vā.	657	
PA_tika-s03_05t:658	Dutiyavaggavaṇṇanā niṭṭhitā.	65	
PA_tika-s03_05t:659	Ānāpānasaṃyuttavaṇṇanā niṭṭhitā.	65	
PA_tika-s03_05t:660	11. Sotāpattisaṃyuttaṃ	66	
PA_tika-s03_05t:661	1. Veḷudvāravaggo	66	
PA_tika-s03_05t:662	1. Cakkavattirājasuttavaṇṇanā	66	
PA_tika-s03_05t:663_0	997. Anuggahagarahaṇesu nipātoti anuggaṇhanagarahatthajotako nipāto. Kimettha anuggaṇhāti,	663	
PA_tika-s03_05t:663_1	kiṃ vā garahatīti āha “catunna”ntiādi. Tattha anuggaṇhanto anucchavikaṃ katvā gaṇhanto.	663	
PA_tika-s03_05t:663_2	Garahanto nindanto. Issarasīlo issaro, tassa bhāvo issariyaṃ, pabhutā. Adhīnaṃ pati	663	
PA_tika-s03_05t:663_3	adhipati, tassa bhāvo ādhipaccaṃ, sāmibhāvoti āha – “issariyādhipacca”ntiādi. Anantakānīti antarahitāni.	663	
PA_tika-s03_05t:664_0	Aveccappasādenāti vatthuttayassa guṇe yāthāvato avecca pavisitvā pasādo. So pana	664	
PA_tika-s03_05t:664_1	kenaci calanarahitoti āha “acalappasādenā”ti. Maggenāti ariyamaggena. Āgatappasādo	664	
PA_tika-s03_05t:664_2	tassa adhigamena laddhappasādo. Apubbaṃ acarimanti ekajjhaṃ. Ariyasāvakānañhi ariyamaggo	664	
PA_tika-s03_05t:664_3	uppajjantova tīsu vatthūsu aveccappasādaṃ āvahanto eva uppajjati. Tesanti visayabhūtānaṃ	664	
PA_tika-s03_05t:664_4	tiṇṇaṃ vatthūnaṃ vasena tidhā vutto. Yasmā ca atthato eko, tasmāva ninnānākaraṇo	664	
PA_tika-s03_05t:664_5	hoti pavattaṭṭhānabhede satipi. Ariyasāvakassa hītiādinā nayena tamatthaṃ vivarati.	664	
PA_tika-s03_05t:664_6	Pasādo okappanā. Pemaṃ bhatti. Gāravaṃ garukaraṇaṃ. Mahantaṃ uḷāraṃ. Etaṃ vibhāgena	664	
PA_tika-s03_05t:664_7	natthi sabbattha samānattā.	664	
PA_tika-s03_05t:665_0	Evanti bhavantarepi akopanīyatāya. Sadisavasenāti aññehi akhaṇḍādīhi sadisavasena.	665	
PA_tika-s03_05t:665_1	Tenāha “mukhavaṭṭi yañhi chinne”tiādi. Khaṇḍā etissā atthīti khaṇḍā. Esa nayo sesesupi.	665	
PA_tika-s03_05t:665_2	Pātimokkhe āgatānukkamena sīlassa ādimajjhavibhāgo veditabbo. Dvinnaṃ vā tiṇṇaṃ vāti	665	
PA_tika-s03_05t:665_3	sīlakoṭṭhāsānaṃ. Ekantaraṃ bhinnanti abhinnena ekantaraṃ hutvā bhinnaṃ. Tesaṃ khaṇḍādīnaṃ.	665	
PA_tika-s03_05t:665_4	“Bhujissehī”ti uttarapadalopena niddesoti āha “bhujissabhāvakarehī”ti. Idaṃ vītikkantanti	665	
PA_tika-s03_05t:665_5	idampi sīlaṃ vītikkantaṃ. “Ayaṃ sīlassa vītikkamo”ti evaṃ parāmasituṃ asakkuṇeyyehi.	665	
PA_tika-s03_05t:666	2. Brahmacariyogadhasuttavaṇṇanā	66	
PA_tika-s03_05t:667_0	998. Yesanti aniyamato saddhādīnamādhārabhūtapuggaladassanaṃ. Buddhe pasādo gahito.	667	
PA_tika-s03_05t:667_1	So hi itarehi paṭhamaṃ gahetabboti. Ariyakantāni sīlāni gahitāni sotāpannassa sīlānaṃ	667	
PA_tika-s03_05t:667_2	adhippetattā. Saṅghe pasādo gahito dhammappasādassa anantaraṃ vuccamānattā. Dhamme	667	
PA_tika-s03_05t:667_3	pasādo gahito aveccappasādabhāvato. Sotaṃ ariyamaggaṃ ādito patti sotāpatti, tassā	667	
PA_tika-s03_05t:667_4	aṅgāni sotāpattiyaṅgāni. Paccentīti pajāyanti adhigacchanti. Tenāha “pāpuṇantī”ti.	667	
PA_tika-s03_05t:667_5	Brahmacariyanti maggabrahmacariyaṃ. Katarapasādo vattamānoti adhippāyo. Maggappasādoti	667	
PA_tika-s03_05t:667_6	maggasampayutto pasādo. Āgatamaggassāti adhigatamaggassa. Missakappasādo esoti tasmā	667	
PA_tika-s03_05t:667_7	ubhopi therā paṇḍitā bahussutā.	667	
PA_tika-s03_05t:668	3. Dīghāvuupāsakasuttavaṇṇanā	66	
PA_tika-s03_05t:669_0	999. Yadaggena tasmiṃ upāsake yathāvuttāni sotāpattiyaṅgāni saṃvijjanti, tadaggena	669	
PA_tika-s03_05t:669_1	so tesu vattissatīti āha “catūsu sotāpattiyaṅgesu sandissasī”ti. Vijjaṃ bhajantīti	669	
PA_tika-s03_05t:669_2	vijjābhāgiyā, tesu koṭṭhāsesu pariyāpannāti vuttaṃ “vijjābhāgiyeti vijjākoṭṭhāsike”ti.	669	
PA_tika-s03_05t:670	4-5. Paṭhamasāriputtasuttādivaṇṇanā	67	
PA_tika-s03_05t:671_0	1000-1001. “Sotāpattī”ti paṭhamamaggo adhippeto, tassa adhigamūpāyo sotāpattiyaṅgaṃ.	671	
PA_tika-s03_05t:671_1	Tenāha “sotāpattiyā pubbabhāgapaṭilābhaṅga”nti. Sotāpattiatthāyāti sotāpattimaggatthāya.	671	
PA_tika-s03_05t:671_2	Aṅganti kāraṇaṃ. Itare ratanattayappasādādayo. Pubbabhāgiyāya sotāpattiyā aṅgaṃ kāraṇanti.	671	
PA_tika-s03_05t:672	6. Thapatisuttavaṇṇanā	67	
PA_tika-s03_05t:673_0	1002. (Vitānaṃ kāyānaṃ kālanakāya, kāraṇassa upagatānaṃ sātapariyā sijjhati. Tattha	673	
PA_tika-s03_05t:673_1	kāyaparipajjhāyamukhena tantiṃ ṭhapesi bhagavā. Na hi passatha namatthehi karaṇe	673	
PA_tika-s03_05t:673_2	niratthako piti vattati. “Niyatattā”ti vuttaṃ. Tameva niyamaṃ “majjhimapadeseyevā”ti	673	
PA_tika-s03_05t:673_3	avadhāraṇena vibhāveti. Mahāmaṇḍalacārikaṃ carantopi majjhimapadesassa antanteneva	673	
PA_tika-s03_05t:673_4	carati. Tattha ca vineyyajanassa samosaraṇatā mattapanavācamahatthasupananti.) [Etthantare	673	
PA_tika-s03_05t:673_5	pāṭho asuddho dussodhanīyo ca, suddhapāṭho gavesitabbo.] Aruṇuṭṭhāpanampi tattheva	673	
PA_tika-s03_05t:673_6	hoti. Paccantapadese pana dūre vineyyajanā honti, tattha gantvā maggaphalesu patiṭṭhāpetvā	673	
PA_tika-s03_05t:673_7	tato paccāgantvā majjhimapadese eva vāsaṃ upagacchati, tattha manussehi katānaṃ kārānaṃ	673	
PA_tika-s03_05t:673_8	mahapphalabhāvaniyamanatthanti daṭṭhabbaṃ. “Āsanne no bhagavā”ti idaṃ nidassanamattanti	673	
PA_tika-s03_05t:673_9	dassento “na kevala”nti ādimāha.	673	
PA_tika-s03_05t:674	Sakiñcanasapalibodhanaṭṭhenāti ettha kiñcanaṃ palibodho asamāpitakiccatā, tadubhayassa atthibhāvenāti attho. Mahāvāseti mahāgehe.	67	
PA_tika-s03_05t:675_0	Dvepi janāti isidattapurāṇā. Sitaṃ nāma mandahasitaṃ. Hasitaṃ nāma vissaṭṭhahasitaṃ.	675	
PA_tika-s03_05t:675_1	Muttacāgotiādīsu yaṃ vattabbaṃ, taṃ visuddhimaggaṭīkāyaṃ vuttanayena veditabbaṃ.	675	
PA_tika-s03_05t:675_2	Saṃvibhāgeti parassa dānavasena saṃvibhajane. Akatavibhāganti deyyadhammavasena na	675	
PA_tika-s03_05t:675_3	katavibhāgaṃ. Puggalavasena pana “sīlavantehī”ti vuttattā katavibhāgameva mahapphalatākaraṇena.	675	
PA_tika-s03_05t:675_4	Tenāha “sabbaṃ dātabbameva hutvā ṭhita”nti.	675	
PA_tika-s03_05t:676	(Etthantare pāṭho asuddho dussodhanīyo ca, suddhapāṭho gavesitabbo.)	67	
PA_tika-s03_05t:677	7. Veḷudvāreyyasuttavaṇṇanā	67	
PA_tika-s03_05t:678_0	1003. Paveṇiāgatassāti anekapurisayugavasena paramparāgatassa. Attani upanetabbanti	678	
PA_tika-s03_05t:678_1	attani netvā parasmiṃ upanetabbaṃ. Tenāha “yo kho myāyaṃ dhammo appiyo amanāpo, parassapeso	678	
PA_tika-s03_05t:678_2	dhammo appiyo amanāpo”tiādi. Amantabhāsenāti samphassa samphappalāpassa amantāya	678	
PA_tika-s03_05t:678_3	mantārahitabhāsanena.	678	
PA_tika-s03_05t:679	8-9. Paṭhamagiñjakāvasathasuttādivaṇṇanā	67	
PA_tika-s03_05t:680_0	1004-5. Dve gāmā dvinnaṃ ñātīnaṃ gāmāti katvā. Ñātiketi evaṃladdhanāme ekasmiṃ gāmake.	680	
PA_tika-s03_05t:680_1	Giñjakāvasatheti giñjakā vuccanti iṭṭhakā, giñjakāhi eva kato āvasatho, tasmiṃ. So	680	
PA_tika-s03_05t:680_2	kira āvāso yathā sudhāhi parikammena payojanaṃ natthi, evaṃ iṭṭhakāhi eva cinitvā	680	
PA_tika-s03_05t:680_3	kato. Tena vuttaṃ “iṭṭhakāmaye āvasathe”ti. Tulāthambhadvārabandhakavāṭaphalakāni	680	
PA_tika-s03_05t:680_4	pana dārumayā eva. Oraṃ vuccati kāmadhātu, paccayabhāvena taṃ oraṃ bhajantīti orambhāgiyāni,	680	
PA_tika-s03_05t:680_5	orambhāgassa vā hitāni orambhāgiyāni. Tenāha “heṭṭhābhāgiyāna”ntiādi. Tīhi maggehīti	680	
PA_tika-s03_05t:680_6	heṭṭhimehi tīhi maggehi. Tehi pahātabbatāya hi tesaṃ saññojanānaṃ orambhāgiyatā,	680	
PA_tika-s03_05t:680_7	oraṃ bhañjiyāni vā orambhāgiyāni vuttāni niruttinayena. Idāni byatirekamukhena nesaṃ	680	
PA_tika-s03_05t:680_8	orambhāgiyabhāvaṃ vibhāvetuṃ “tatthā”tiādi vuttaṃ. Vikkhambhitāni samatthatāvighātena	680	
PA_tika-s03_05t:680_9	puthujjanānaṃ, samucchinnāni sabbaso abhāvena ariyānaṃ rūpārūpabhavūpapattiyā vibandhanāya	680	
PA_tika-s03_05t:680_10	na hontīti vuttaṃ “avikkhambhitāni maggena vā asamucchinnānī”ti. Nibbattivasenāti	6801	
PA_tika-s03_05t:680_11	paṭisandhiggahaṇavasena gantuṃ na denti. Mahaggatabhavagāmikammāyūhanassa vibandhanato	6801	
PA_tika-s03_05t:680_12	sakkāyadiṭṭhiādīni tīṇi saññojanāni kāmacchandabyāpādā viya mahaggatabhavūpapattiyā	6801	
PA_tika-s03_05t:680_13	visesapaccayattā tattha mahaggatabhave nibbattampi tannibbattihetukammaparikkhaye	6801	
PA_tika-s03_05t:680_14	kāmabhavūpapattipaccayatāya mahaggatabhavato ānetvā idheva kāmabhave eva nibbattāpenti.	6801	
PA_tika-s03_05t:680_15	Tasmā sabbānipi pañcapi saṃyojanāni orambhāgiyāneva. Paṭisandhivasena anāgamanasabhāvoti	6801	
PA_tika-s03_05t:680_16	paṭisandhiggahaṇavasena tasmā lokā idha na āgamanasabhāvo. Buddhadassana-theradassana-dhammassavanānaṃ	6801	
PA_tika-s03_05t:680_17	pana atthāya assa āgamanaṃ anivāritaṃ.	6801	
PA_tika-s03_05t:681_0	Kadāci uppattiyā viraḷākāratā, pariyuṭṭhānamandatāya abahalatāti dvedhāpi tanubhāvo.	681	
PA_tika-s03_05t:681_1	Abhiṇhanti bahuso. Bahalabahalāti tibbatibbā. Yattha uppajjanti, taṃ santānaṃ maddantā	681	
PA_tika-s03_05t:681_2	pharantā sādhentā andhakāraṃ karontā uppajjanti, dvīhi pana maggehi pahīnattā tanukatanukā	681	
PA_tika-s03_05t:681_3	mandamandā uppajjanti. Puttadhītaro hontīti idaṃ akāraṇaṃ. Tathā hi aṅgapaccaṅgaparāmasanamattenapi	681	
PA_tika-s03_05t:681_4	te honti. Idanti “rāgadosamohānaṃ tanuttā”ti idaṃ vacanaṃ. Bhavatanukavasenāti appakabhavavasena.	681	
PA_tika-s03_05t:681_5	Tanti mahāsīvattherassa vacanaṃ paṭikkhittanti sambandho. Ye bhavā ariyānaṃ labbhanti,	681	
PA_tika-s03_05t:681_6	te paripuṇṇalakkhaṇabhavā eva. Ye na labbhanti, tattha kīdisaṃ taṃ bhavatanukaṃ.	681	
PA_tika-s03_05t:681_7	Tasmā ubhayathāpi bhavatanukassa asambhavo evāti dassetuṃ “sotāpannassā”tiādi vuttaṃ.	681	
PA_tika-s03_05t:681_8	Aṭṭhame bhave bhavatanukaṃ natthi aṭṭhamasseva bhavassa sabbasseva abhāvato. Sesesupi eseva nayo.	681	
PA_tika-s03_05t:682_0	Kāmāvacaralokaṃ sandhāya vuttaṃ itarassa lokassa vasena tathā vattuṃ asakkuṇeyyattā.	682	
PA_tika-s03_05t:682_1	Yo hi sakadāgāmī devamanussalokesu vomissakavasena nibbattati, sopi kāmabhavavaseneva	682	
PA_tika-s03_05t:682_2	paricchinditabbo. Bhagavatā ca kāmaloke ṭhatvā – “sakideva imaṃ lokaṃ āgantvā”ti	682	
PA_tika-s03_05t:682_3	vuttaṃ. Imaṃ lokaṃ āgantvāti ca iminā pañcasu sakadāgāmīsu cattāro vajjetvā ekova	682	
PA_tika-s03_05t:682_4	gahito. Ekacco hi idha sakadāgāmiphalaṃ patvā idheva parinibbāyati, ekacco idha patvā	682	
PA_tika-s03_05t:682_5	devaloke parinibbāyati, ekacco devaloke patvā tattheva parinibbāyati, ekacco devaloke	682	
PA_tika-s03_05t:682_6	patvā idhūpapajjitvā parinibbāyati, ime cattāro idha na labbhanti. Yo pana idha patvā	682	
PA_tika-s03_05t:682_7	devaloke yāvatāyukaṃ vasitvā puna idhūpapajjitvā parinibbāyati, ayamidha adhippeto.	682	
PA_tika-s03_05t:682_8	Aṭṭhakathāyaṃ pana “imaṃ lokanti kāmabhavo adhippeto”ti imamatthaṃ vibhāvetuṃ “sace	682	
PA_tika-s03_05t:682_9	hī”tiādinā aññaṃyeva catukkaṃ dassitaṃ.	682	
PA_tika-s03_05t:683_0	Catūsu…pe… sabhāvoti attho apāyagamanīyānaṃ pāpadhammānaṃ sabbaso pahīnattā. Dhammaniyāmenāti	683	
PA_tika-s03_05t:683_1	maggadhammaniyāmena niyato uparimaggādhigamassa avassaṃbhāvibhāvato. Tenāha “sambodhiparāyaṇo”ti.	683	
PA_tika-s03_05t:683_2	Tesaṃ tesaṃ ñāṇagatinti tesaṃ tesaṃ sattānaṃ “asuko sotāpanno, asuko sakadāgāmī”tiādinā	683	
PA_tika-s03_05t:683_3	taṃtaṃñāṇādhigamanaṃ ñāṇūpapattiṃ. Ñāṇābhisamparāyanti tato parampi – “niyato sambodhiparāyaṇo	683	
PA_tika-s03_05t:683_4	sakideva imaṃ lokaṃ āgantvā dukkhassantaṃ karissatī”tiādinā ñāṇasahitaṃ upapattipaccayabhavaṃ.	683	
PA_tika-s03_05t:683_5	Olokentassa ñāṇacakkhunā apekkhantassa. Kevalaṃ kāyakilamathova, na tena kāci paresaṃ	683	
PA_tika-s03_05t:683_6	atthasiddhīti adhippāyo. Cittavihesā cittakhedo, sā kilesūpasaṃhitattā buddhānaṃ natthi.	683	
PA_tika-s03_05t:684_0	Ādissati ālokīyati attā etenāti ādāsaṃ, dhammabhūtaṃ ādāsaṃ dhammādāsaṃ, ariyamaggañāṇassetaṃ	684	
PA_tika-s03_05t:684_1	adhivacanaṃ. Tena hi ariyasāvako catūsu ariyasaccesu viddhastasammohattā attānaṃ	684	
PA_tika-s03_05t:684_2	yāthāvato ñatvā yāthāvato byākareyya, tappakāsanato pana dhammapariyāyassa suttassa	684	
PA_tika-s03_05t:684_3	dhammādāsatā veditabbāti. Yena dhammādāsenāti idha pana maggadhammameva vadati. Sesaṃ	684	
PA_tika-s03_05t:684_4	uttānatthattā suviññeyyamevāti.	684	
PA_tika-s03_05t:685	Veḷudvāravaggavaṇṇanā niṭṭhitā.	68	
PA_tika-s03_05t:686	2. Rājakārāmavaggo	68	
PA_tika-s03_05t:687	1. Sahassabhikkhunisaṅghasuttavaṇṇanā	68	
PA_tika-s03_05t:688	1007. Dhammikattā desavāsīhi anukampito rājāti rājako, tassa ārāmo rājakārāmo, tasmiṃ. Bhūmisīsaṃ seṭṭhappadeso, yattha vasanto lābhaggayasaggappatto hotīti tesaṃ adhippāyo.	68	
PA_tika-s03_05t:689_0	Vārāpehīti paṭisedhehi. Yujjhāpetunti kalahaṃ kārāpetuṃ. Puna āgacchantāti aparasmiṃ	689	
PA_tika-s03_05t:689_1	saṃvacchare āgacchantā. Ubbaṭṭetvāti mahatī vīciyo ubbaṭṭetvā. Yathā tassa sakalameva	689	
PA_tika-s03_05t:689_2	raṭṭhaṃ ekodakībhūtaṃ hoti, evaṃ katvā samuddameva jātaṃ. Tena vuttaṃ “samuddameva akaṃsū”ti.	689	
PA_tika-s03_05t:690_0	Isīnamantaraṃ katvāti isīnaṃ kāraṇaṃ katvā, isīnaṃ hetūti attho, isīnaṃ vā antarabhedaṃ	690	
PA_tika-s03_05t:690_1	katvā. Tathā loke kolāhalassa patthaṭataṃ vibhāvento bhagavā “me suta”nti āha paccakkhato	690	
PA_tika-s03_05t:690_2	jānampi. Ucchinnoti kulacchedena ucchinno. Na kevalaṃ sayameva, atha kho saha raṭṭhehi.	690	
PA_tika-s03_05t:690_3	Vibhavanti vināsaṃ upagato.	690	
PA_tika-s03_05t:691	Taṃ sandhāyetaṃ vuttanti taṃ yathāvuttaṃ pasenadinā kosalarājena kāritaṃ vihāraṃ sandhāya etaṃ “rājakārāme”ti vuttaṃ.	69	
PA_tika-s03_05t:692	2-3. Brāhmaṇasuttādivaṇṇanā	69	
PA_tika-s03_05t:693	1008-9. Udayagāmininti ārambhato paṭṭhāya sampattiāvahaṃ.	69	
PA_tika-s03_05t:694	4. Duggatibhayasuttavaṇṇanā	69	
PA_tika-s03_05t:695	1010. Duṭṭhā gati nipphatti duggati, duggatabhāvo dāliddiyaṃ, tadeva bhayaṃ, taṃ sabbaṃ anavasesaṃ vā duggatibhayaṃ daliddabhayaṃ. Sammadeva atikkantoti samatikkanto.	69	
PA_tika-s03_05t:696	6. Paṭhamamittāmaccasuttavaṇṇanā	69	
PA_tika-s03_05t:697_0	1012. Vohāramittāti taṃtaṃdānaggahaṇavasena vohārakā mittā. Āmantanapaṭimantanairiyāpathādīsupīti	697	
PA_tika-s03_05t:697_1	ālāpasallāpagamananisajjādiatthasaṃvidhānādīsu. Ekato pavattakiccāti saha pavattakattabbā.	697	
PA_tika-s03_05t:697_2	Amā saha bhavantīti amaccā. “Amhākaṃ ime”ti ñāyantīti ñātī, āvāhavivāhasambaddhā.	697	
PA_tika-s03_05t:697_3	Tenāha “sassusasurapakkhikā”ti. Yonisambandhā vā sālohitā. Tenāha “bhātibhaginimātulādayo”ti.	697	
PA_tika-s03_05t:698	7. Dutiyamittāmaccasuttavaṇṇanā	69	
PA_tika-s03_05t:699_0	1013. Kismiñci kassaci ca tathā tathā uppannassa pasādassa aññathābhāvo pasādaññathattaṃ.	699	
PA_tika-s03_05t:699_1	Bhūtasaṅghātassa ghanaādikassa aññathābhāvo bhāvaññathattaṃ. Nirayādigatiantaraupapatti	699	
PA_tika-s03_05t:699_2	gatiaññathattaṃ. Sabhāvadhammānaṃ kakkhaḷaphusanādilakkhaṇassa aññathābhāvo lakkhaṇaññathattaṃ.	699	
PA_tika-s03_05t:699_3	“Ṭhitassa aññathattaṃ paññāyatī”ti evaṃ vuttaṃ aññathattaṃ vipariṇāmaññathattaṃ.	699	
PA_tika-s03_05t:699_4	Lakkhaṇaññathattaṃ na labbhati. Tenāha “lakkhaṇaṃ pana na vigacchatī”ti, sesaṃ labbhatīti.	699	
PA_tika-s03_05t:699_5	Pathavīdhātuyāti sasambhārapathavīdhātuyā. Āpodhātuyāti etthāpi eseva nayo. Purimabhāvoti	699	
PA_tika-s03_05t:699_6	ghanakaṭhinabhāvo. Bhāvaññathattaṃ rasaññathattasabhāvo. Gatiaññathattaṃ uggatūpapatti.	699	
PA_tika-s03_05t:699_7	Tenāha “tañhi ariyasāvakassa natthī”ti. Pasādaññathattampi natthiyeva ariyasāvakassa.	699	
PA_tika-s03_05t:700	Rājakārāmavaggavaṇṇanā niṭṭhitā.	70	
PA_tika-s03_05t:701	3. Saraṇānivaggo	70	
PA_tika-s03_05t:702	1-2. Paṭhamamahānāmasuttādivaṇṇanā	70	
PA_tika-s03_05t:703_0	1017-18. Samiddhanti sampuṇṇaṃ. Supupphitanti upasobhitatāya supupphitasadisattā.	703	
PA_tika-s03_05t:703_1	Byūhā nāma yehi eva pavisanti, tehi eva nikkhamanti. Tenāha “byūhā vuccanti avinibbiddharacchāyo”ti.	703	
PA_tika-s03_05t:703_2	Uddhatacārināti yaṭṭhantarā.	703	
PA_tika-s03_05t:704	3. Godhasakkasuttavaṇṇanā	70	
PA_tika-s03_05t:705_0	1019. Tīhīti ratanattaye uppannehi tīhi pasādadhammehi. Catūhīti tehi eva saddhiṃ	705	
PA_tika-s03_05t:705_1	sīlena. Kocidevātiādi parikappavasena vuttaṃ bhagavati attano saddhāya uḷāratamabhāvadassanatthaṃ.	705	
PA_tika-s03_05t:705_2	Tenāha “bhagavato sabbaññutāyā”tiādi. Dhammo samuppādoti vivādadhammauppattihetu.	705	
PA_tika-s03_05t:705_3	Tadeva hi sandhāyāha “kiñcideva kāraṇa”nti. Kāraṇanti nānākāraṇaṃ. Kalyāṇakusalavimuttanti	705	
PA_tika-s03_05t:705_4	akalyāṇaṃ akusalaṃ, tadidaṃ yathāvuttaappasādanena apanītaatthadassanatthaṃ. Assāti	705	
PA_tika-s03_05t:705_5	mahānāmasakkassa. Anavajjanadoso esoti catūsu dhammesu ekenapi samannāgato sotāpanno	705	
PA_tika-s03_05t:705_6	hotīti anujānitvā catūhipi samannāgatena ācikkhitabbanti yāthāvato anavajjanadosoti attho.	705	
PA_tika-s03_05t:706	4. Paṭhamasaraṇānisakkasuttavaṇṇanā	70	
PA_tika-s03_05t:707_0	1020. Pamāṇenāti ekena pamāṇena, na sabbaso. Olokanaṃ khamantīti dassanamaggena catusaccadhammā	707	
PA_tika-s03_05t:707_1	paccattaṃ passitabbā paṭivijjhitabbā. Paṭhamamaggakkhaṇe hi catusaccadhammā ekadesatova	707	
PA_tika-s03_05t:707_2	diṭṭhā nāma honti. “Parimuccatī”ti pana vattuṃ vaṭṭati paṭivijjhanakiriyāya vattamānattā.	707	
PA_tika-s03_05t:707_3	Agantvā apāyesu anuppattirahattā. Tenāha “na gacchatī”ti, na uppajjatīti attho. Mahāsārarukkhe	707	
PA_tika-s03_05t:707_4	dassento āha – “yo koci viññujātiko mama ce gocaraṃ gacchati, ekassa āgamanaṃ avañjhaṃ	707	
PA_tika-s03_05t:707_5	amogha”nti dassetuṃ.	707	
PA_tika-s03_05t:708	5. Dutiyasaraṇānisakkasuttavaṇṇanā	70	
PA_tika-s03_05t:709_0	1021. Dukkhettaṃ nirojakaṃ, tāya eva dukkhettatāya visamaṃ hotīti āha “visamakhetta”nti.	709	
PA_tika-s03_05t:709_1	Loṇūpahatanti jātasabhāvena loṇena ūsarena upahataṃ. Khaṇḍānīti khaṇḍitāni. Temetvāti	709	
PA_tika-s03_05t:709_2	temitattā. Vātātapahatānīti cirakālaṃ vātena ceva ātapena ca upahatāni ābādhitāni.	709	
PA_tika-s03_05t:710	6. Paṭhamaanāthapiṇḍikasuttavaṇṇanā	71	
PA_tika-s03_05t:711_0	1022. Ṭhānanti ṭhānaso. Tenāha “khaṇenā”ti. Niyyānikanti pavattaṃ ñāṇapaṭirūpakaṃ	711	
PA_tika-s03_05t:711_1	pakatipurisantarajānanādimicchāñāṇaṃ. Taṃ pana aniyyānikaṃ “niyyānika”nti paccavekkhaṇavasena	711	
PA_tika-s03_05t:711_2	pavatteyyāti āha “micchāpaccavekkhaṇenā”ti. Guṇaviyuttassa attano sakattani avaṭṭhānasaṅkhātā	711	
PA_tika-s03_05t:711_3	vimutti micchāvimutti.	711	
PA_tika-s03_05t:712	7. Dutiyaanāthapiṇḍikasuttavaṇṇanā	71	
PA_tika-s03_05t:713	1023. Yathākammaṃ samparetabbato samparāyo, peccabhavo, samparāyahetukaṃ samparāyikaṃ, maraṇabhayaṃ.	71	
PA_tika-s03_05t:714	Saraṇānivaggavaṇṇanā niṭṭhitā.	71	
PA_tika-s03_05t:715	4. Puññābhisandavaggo	71	
PA_tika-s03_05t:716	1. Paṭhamapuññābhisandasuttavaṇṇanā	71	
PA_tika-s03_05t:717	1027. Avicchedena niccappavattiyamānāni puññāni abhisandanaṭṭhena “puññābhisandā”ti vuttā, tena puññanadiyoti attho vutto. Sukhassa āharaṇato ānayanato sukhassāhāro.	71	
PA_tika-s03_05t:718	4. Paṭhamadevapadasuttavaṇṇanā	71	
PA_tika-s03_05t:719_0	1030. Devānanti visuddhidevānaṃ. Devapadānīti tesaṃ padāni devapadāni, devoti vā	719	
PA_tika-s03_05t:719_1	sammāsambuddho. Devassa ñāṇena akkantapadānīti paṭivedhañāṇena ceva desanāñāṇena	719	
PA_tika-s03_05t:719_2	ca akkantapadāni. Devā nāma jātidevā. Tesampi devaṭṭhena devoti devadevo, sambuddho.	719	
PA_tika-s03_05t:720	8. Vassasuttavaṇṇanā	72	
PA_tika-s03_05t:721_0	1034. Pāraṃ vuccati nibbānaṃ saṃsāramahoghassa paratīrabhāvato. Tenāha – “tiṇṇo pāraṅgato,	721	
PA_tika-s03_05t:721_1	thale tiṭṭhati brāhmaṇo, ye janā pāragāmino”ti ca. Atha vā pāti rakkhatīti pāraṃ,	721	
PA_tika-s03_05t:721_2	nibbānaṃ. Yo paṭivijjhati, taṃ vaṭṭadukkhato pāti rakkhati, accantahitena ca vimuttisukhena	721	
PA_tika-s03_05t:721_3	ca rameti, tasmā pāranti vuccati. Gacchamānā evāti pāraṃ nibbānaṃ gacchamānā eva.	721	
PA_tika-s03_05t:721_4	Te dhammā āsavānaṃ khayāya saṃvattanti sacchikiriyāpahānapaṭivedhānaṃ samakālattā.	721	
PA_tika-s03_05t:722	10. Nandiyasakkasuttavaṇṇanā	72	
PA_tika-s03_05t:723	1036. Pavivekatthāyāti pavivekasukhatthāya. Paṭisallānatthāyāti bahiddhā nānārammaṇato cittaṃ paṭinivattetvā kammaṭṭhāne sammadeva līnatthāya.	72	
PA_tika-s03_05t:724	Puññābhisandavaggavaṇṇanā niṭṭhitā.	72	
PA_tika-s03_05t:725	5. Sagāthakapuññābhisandavaggo	72	
PA_tika-s03_05t:726	1. Paṭhamaabhisandasuttavaṇṇanā	72	
PA_tika-s03_05t:727_0	1037. Saṅkhyā atthi heṭṭhā mahāpathaviyā, upari ākāsena, parito cakkavāḷapabbatena,	727	
PA_tika-s03_05t:727_1	majjhe tattha tattha ṭhitehi dīpapabbatapariyantehi paricchinnattā. Jānantena yojanato	727	
PA_tika-s03_05t:727_2	saṅkhātuṃ sakkāti adhippāyo. Mahāsarīramaccha-kumbhīla-yakkha-rakkhasa-mahānāgadānavādīnaṃ	727	
PA_tika-s03_05t:727_3	saviññāṇakānaṃ, baḷavāmukhapātālādīnaṃ aviññāṇakānaṃ bheravārammaṇānaṃ vasena bahubheravaṃ.	727	
PA_tika-s03_05t:728	2. Dutiyaabhisandasuttavaṇṇanā	72	
PA_tika-s03_05t:729_0	1038. Sambhedeti sambhedaṃ samodhānaṃ gataṭṭhāne. Yatthimā mahānadiyo saṃsandanti	729	
PA_tika-s03_05t:729_1	samentīti parikappavacanametaṃ. Tādisāsu hi mahānadīsu kāci puratthimasamuddaṃ paviṭṭhā, kāci pacchimaṃ.	729	
PA_tika-s03_05t:730	3. Tatiyaabhisandasuttavaṇṇanā	73	
PA_tika-s03_05t:731_0	1039. “Kusale patiṭṭhito”ti ettha yaṃ accantikaṃ kusale patiṭṭhānaṃ. Taṃ dassento	731	
PA_tika-s03_05t:731_1	“maggakusale patiṭṭhito”ti āha, heṭṭhimamaggakusaleti adhippāyo. Tenāha “bhāveti	731	
PA_tika-s03_05t:731_2	magga”nti. Ariyaphalaṃyeva dhammasāro. Kilesā khīyanti etthāti kilesakkhayo, nibbānaṃ,	731	
PA_tika-s03_05t:731_3	tasmiṃ kilesakkhaye rato.	731	
PA_tika-s03_05t:732	4. Paṭhamamahaddhanasuttavaṇṇanā	73	
PA_tika-s03_05t:733_0	1040. Ariyānaṃ buddhānaṃ dhanantipi ariyadhanaṃ, nibbānanti keci. Anayatopi visuddhaṭṭhena	733	
PA_tika-s03_05t:733_1	ariyañca taṃ dhanañca dhanāyitaṭṭhenāti ariyadhanaṃ, tena ariyadhanena. Teneva bhogenāti ariyadhanabhogena.	733	
PA_tika-s03_05t:734	Sagāthakapuññābhisandavaggavaṇṇanā niṭṭhitā.	73	
PA_tika-s03_05t:735	6. Sappaññavaggo	73	
PA_tika-s03_05t:736	2. Vassaṃvutthasuttavaṇṇanā	73	
PA_tika-s03_05t:737_0	1048. Samodhānetvāti yehi indriyādīhi bhāviyamānehi sotāpattimaggo anuppatto, tāneva.	737	
PA_tika-s03_05t:737_1	Dhammasamānatāya cetaṃ vuttaṃ. Aññāneva hi atthato taṃ taṃ maggaṃ sādhakāni indriyādīni.	737	
PA_tika-s03_05t:737_2	Tanti paveṇī kathitāti yaṃ kañci vineyyapuggalaṃ anapekkhitvā kevalaṃ tantivasena ṭhiti kathitā.	737	
PA_tika-s03_05t:738	3. Dhammadinnasuttavaṇṇanā	73	
PA_tika-s03_05t:739_0	1049. Sattasu janesūti sattasu kittiyamānesu upāsakajanesu. Gambhīrātiādīsu dhammagambhīrāti	739	
PA_tika-s03_05t:739_1	pāḷigatiyā gambhīrā, tathā ca sallasuttaṃ heṭṭhā pakāsitameva. “Cetanāhaṃ, bhikkhave,	739	
PA_tika-s03_05t:739_2	kammaṃ vadāmī”tiādinā āgataṃ cetanāsuttaṃ. Tattha “cetanāsahajātaṃ nānākkhaṇika”ntiādinā	739	
PA_tika-s03_05t:739_3	paṭṭhāne āgatanayena, suttesu ca “diṭṭhadhammavedanīya”ntiādinā āgatanayena gambhīrabhāvo	739	
PA_tika-s03_05t:739_4	veditabbo, nibbānassa ceva ariyamaggassa ca pakāsanato asaṅkhatasaṃyuttassa lokuttaratthadīpakatā.	739	
PA_tika-s03_05t:739_5	“Atītaṃpāhaṃ rūpena khajjiṃ, etarahi khajjāmī”tiādinā pañcannaṃ khandhānaṃ khādakabhāvassa,	739	
PA_tika-s03_05t:739_6	puggalassa khāditabbatāya vibhāvanena khajjanīyapariyāye visesato nissattanijjīvatā	739	
PA_tika-s03_05t:739_7	dīpitāti vuttaṃ “sattasuññatādīpakā khajjanikasuttantādayo”ti. Upasampajja viharissāmāti	739	
PA_tika-s03_05t:739_8	ye tesu suttesu vuttapaṭipadaṃ sammadeva paripūrenti, te tesu upasampajja viharanti	739	
PA_tika-s03_05t:739_9	nāma. Etthāti “na kho neta”nti ettha na-kāro “aññamañña”nti ettha ma-kāro viya byañjanasandhimattameva, nāssa koci attho.	739	
PA_tika-s03_05t:740	4. Gilānasuttavaṇṇanā	74	
PA_tika-s03_05t:741_0	1050. Na kho panetanti na kho etaṃ, noti ca amhehīti atthoti āha “na kho amhehī”tiādi.	741	
PA_tika-s03_05t:741_1	Assasantīti assāsanīyāti āha “assāsakarehī”ti. Marissatīti māriso, ekantabhāvimaraṇo,	741	
PA_tika-s03_05t:741_2	so pana maraṇādhīnavuttikoti vuttaṃ “maraṇapaṭibaddho”ti. Adhimuccehīti adhimuttiṃ	741	
PA_tika-s03_05t:741_3	uppādehi. Taṃ pana tathā cittassa paṇidhānaṃ ṭhapananti āha “ṭhapehī”ti. Āgamanīyaguṇesūti	741	
PA_tika-s03_05t:741_4	pubbabhāgaguṇesu. Pamāṇaṃ nāma natthi anantāparimāṇattā. Nānākaraṇaṃ natthi vimuttiyā ninnānattā.	741	
PA_tika-s03_05t:742	9. Paññāpaṭilābhasuttavaṇṇanā	74	
PA_tika-s03_05t:743	1055. Paññāpaṭilābhāyāti maggaphalapaññāya paṭilābhatthaṃ. Tenāha “satta sekkhā”tiādi.	74	
PA_tika-s03_05t:744	Sappaññavaggavaṇṇanā niṭṭhitā.	74	
PA_tika-s03_05t:745	7. Mahāpaññavaggo	74	
PA_tika-s03_05t:746	1. Mahāpaññasuttavaṇṇanā	74	
PA_tika-s03_05t:747	1058. Mahante atthe pariggaṇhātīti saccapaṭiccasamuppādādike mahāvitthāre atthe paricchijja asesetvā muṭṭhigate viya katvā gaṇhāti. Sesaṃ heṭṭhā vuttanayameva.	74	
PA_tika-s03_05t:748	Mahāpaññavaggavaṇṇanā niṭṭhitā.	74	
PA_tika-s03_05t:749	Sotāpattisaṃyuttavaṇṇanā niṭṭhitā.	74	
PA_tika-s03_05t:750	12. Saccasaṃyuttaṃ	75	
PA_tika-s03_05t:751	1. Samādhivaggo	75	
PA_tika-s03_05t:752	1. Samādhisuttavaṇṇanā	75	
PA_tika-s03_05t:753_0	1071. Cittekaggatāyāti nissakkavacanaṃ “parihāyantī”ti padaṃ apekkhitvā. Yathābhūtādivasenāti	753	
PA_tika-s03_05t:753_1	yathāgatādivasena. Yathābhūtaṃ nāma imasmiṃ sutte “samāhito, bhikkhave, bhikkhu yathābhūtaṃ	753	
PA_tika-s03_05t:753_2	pajānātī”tiādi. Ādi-saddena “tathā yasmā”tiādisaṅgaho daṭṭhabbo. Tathā hi yathābhūtavasena	753	
PA_tika-s03_05t:753_3	kāraṇacchedo kato “tathā yasmā”tiādivacanehi. Vaṇṇāti akkharā, “guṇā”ti keci. Padabyañjanānīti	753	
PA_tika-s03_05t:753_4	nāmādipadāni ceva taṃsamudāyabhūtabyañjanāni ca.	753	
PA_tika-s03_05t:754	3. Paṭhamakulaputtasuttādivaṇṇanā	75	
PA_tika-s03_05t:755_0	1073-75. Sāsanāvacarā adhippetā bāhirakānaṃ saccābhisamayassa abhāvato. Tathāti iminā	755	
PA_tika-s03_05t:755_1	catutthapañcamesu atthavisesābhāvaṃ dasseti. Yadi evaṃ kasmā visuṃ visuṃ desanāti	755	
PA_tika-s03_05t:755_2	āha “tena tena abhilāpenā”tiādi.	755	
PA_tika-s03_05t:756	10. Tiracchānakathāsuttavaṇṇanā	75	
PA_tika-s03_05t:757_0	1080. Duggatito saṃsārato ca niyyāti etenāti niyyānaṃ, saggamaggo mokkhamaggo ca.	757	
PA_tika-s03_05t:757_1	Tasmiṃ niyyāne niyuttā, taṃ ettha atthīti niyyānikā. Vacīduccaritasaṃkilesato vā	757	
PA_tika-s03_05t:757_2	niyyātīti ī-kārassa rassattaṃ ya-kārassa ka-kāraṃ katvā niyyānikā. Cetanāya saddhiṃ	757	
PA_tika-s03_05t:757_3	samphappalāpā veramaṇi. Tappaṭipakkhato aniyyānikā, tassa bhāvo aniyyānikattaṃ. Tiracchānabhūtanti	757	
PA_tika-s03_05t:757_4	tirokaraṇabhūtaṃ. Kammaṭṭhānabhāveti aniccatāpaṭisaṃyuttacatusaccakammaṭṭhānabhāve.	757	
PA_tika-s03_05t:757_5	Sātthakanti dānasīlādinissitattā hitapaṭisaṃyuttaṃ.	757	
PA_tika-s03_05t:758_0	Visikhāti gharasanniveso. Visikhāgahaṇena ca gāmādigahaṇe viya tannivāsino visesato	758	
PA_tika-s03_05t:758_1	gahitā “āgato gāmo”tiādīsu viya. Tenāha “sūrā samatthā”ti. Kumbhaṭṭhānāpadesena kumbhadāsiyo	758	
PA_tika-s03_05t:758_2	vuttāti āha – “kumbhadāsikathā”ti. Ayāthāvato uppattiṭṭhitisaṃhārādivasena loko akkhāyati	758	
PA_tika-s03_05t:758_3	etenāti lokakkhāyikā. Iti iminā pakārena bhavo, iminā abhavoti evaṃ pavattāya itibhavābhavakathāya saddhiṃ.	758	
PA_tika-s03_05t:759	Samādhivaggavaṇṇanā niṭṭhitā.	75	
PA_tika-s03_05t:760	2. Dhammacakkappavattanavaggo	76	
PA_tika-s03_05t:761	1. Dhammacakkappavattanasuttavaṇṇanā	76	
PA_tika-s03_05t:762	1081. “Isīnaṃ patanuppatanavasena osīdanauppatanaṭṭhānavasena evaṃ ‘isipatana’nti ‘laddhanāme’ti saṅkhepato vuttamatthaṃ vivarituṃ ‘ettha hī”’tiādi vuttaṃ.	76	
PA_tika-s03_05t:763_0	Āmantesīti ettha yasmā dhammacakkappavattanatthaṃ ayaṃ āmantanā, tasmā samudāgamato	763	
PA_tika-s03_05t:763_1	paṭṭhāya satthu pubbacaritaṃ saṅkhepeneva pakāsetuṃ vaṭṭatīti “dīpaṅkarapādamūle	763	
PA_tika-s03_05t:763_2	katābhinīhārato paṭṭhāyā”tiādi āraddhaṃ. Tattha mārabalaṃ bhinditvāti mārañca mārabalañca	763	
PA_tika-s03_05t:763_3	bhañjitvā. Atha vā mārassa abbhantaraṃ bāhirañcāti duvidhaṃ balaṃ bhañjitvā. “Dveme,	763	
PA_tika-s03_05t:763_4	bhikkhave, antā”ti ettha anta-saddo “pubbante ñāṇaṃ aparante ñāṇa”ntiādīsu viya bhāgapariyāyoti	763	
PA_tika-s03_05t:763_5	āha “dve ime, bhikkhave, koṭṭhāsā”ti. Saha samudāhārenāti uccāraṇasamakālaṃ. Pattharitvā	763	
PA_tika-s03_05t:763_6	aṭṭhāsi buddhānubhāvena. Brahmāno samāgacchiṃsu paripakkakusalamūlā saccābhisambodhāya katādhikārā.	763	
PA_tika-s03_05t:764_0	Gihisaññojananti gihibandhanaṃ. Chinditvāti haritvā. Na vaḷañjetabbāti nānuyuñjetabbā.	764	
PA_tika-s03_05t:764_1	Kilesakāmasukhassāti kilesakāmayuttassa sukhassa. Anuyogoti anubhavo. Gāmavāsīhi	764	
PA_tika-s03_05t:764_2	sevitabbattā gāmavāsīnaṃ santako. Attanoti attabhāvassa. Āhito ahaṃmāno etthāti attā,	764	
PA_tika-s03_05t:764_3	attabhāvo. Dukkhakaraṇanti dukkhuppādanaṃ. Attamāraṇehīti attabādhanehi. Upasamāyāti	764	
PA_tika-s03_05t:764_4	kilesavūpasamo adhippeto, tadatthasampadānavacananti āha “kilesūpasamatthāyā”ti. Esa nayo sesesupi.	764	
PA_tika-s03_05t:765_0	Saccañāṇādivasena tayo parivaṭṭā etassāti tiparivaṭṭaṃ, ñāṇadassanaṃ. Tenāha “saccañāṇā”tiādi.	765	
PA_tika-s03_05t:765_1	Yathābhūtaṃ ñāṇanti paṭivedhañāṇaṃ āha. Tesuyeva saccesu. Ñāṇena kattabbassa ca pariññāpaṭivedhādikiccassa	765	
PA_tika-s03_05t:765_2	ca jānanañāṇaṃ, “tañca kho paṭivedhato pagevā”ti keci. Pacchāti apare. Tathā katañāṇaṃ.	765	
PA_tika-s03_05t:765_3	Dvādasākāranti dvādasavidhaākārabhedaṃ. Aññatthāti aññesu suttesu.	765	
PA_tika-s03_05t:766_0	Paṭivedhañāṇampi desanāñāṇampi dhammacakkanti idaṃ tattha ñāṇakiccaṃ padhānanti katvā	766	
PA_tika-s03_05t:766_1	vuttaṃ. Saddhindriyādidhammasamudāyo pana pavattanaṭṭhena cakkanti dhammacakkaṃ.	766	
PA_tika-s03_05t:766_2	Atha vā cakkanti āṇā, dhammato anapetattā dhammañca taṃ cakkañca, dhammena ñāyena	766	
PA_tika-s03_05t:766_3	cakkantipi dhammacakkaṃ. Yathāha “dhammañca pavatteti cakkañcāti dhammacakkaṃ, cakkañca	766	
PA_tika-s03_05t:766_4	pavatteti dhammañcāti dhammacakkaṃ, dhammena pavattatīti dhammacakkaṃ, dhammacariyāya	766	
PA_tika-s03_05t:766_5	pavattatīti dhammacakka”ntiādi. Ubhayampīti paṭivedhañāṇaṃ desanāñāṇanti ubhayampi.	766	
PA_tika-s03_05t:766_6	Etanti tadubhayaṃ. Imāya desanāyāti iminā suttena pakāsentena bhagavatā yathāvuttañāṇadvayasaṅkhātaṃ	766	
PA_tika-s03_05t:766_7	dhammacakkaṃ pavattitaṃ nāma pavattanakiccassa aniṭṭhitattā. Patiṭṭhiteti aññāsi	766	
PA_tika-s03_05t:766_8	koṇḍaññattherena sotāpattiphale patiṭṭhite. Pavattitaṃ nāma kassapasammāsambuddhassa	766	
PA_tika-s03_05t:766_9	sāsanantaradhānato paṭṭhāya yāva buddhuppādo, ettakaṃ kālaṃ appavattapubbassa pavattitattā,	766	
PA_tika-s03_05t:766_10	uparimaggādhigamo panassa atthaṅgato evāti.	7661	
PA_tika-s03_05t:767_0	Ekappahārenāti ekeneva pahārasaññitena kālena. Divasassa hi tatiyo bhāgo pahāro nāma.	767	
PA_tika-s03_05t:767_1	Pāḷiyaṃ pana “tena khaṇena tena layena tena muhuttenā”ti vuttaṃ. Taṃ pahārakkhaṇasallakkhaṇameva.	767	
PA_tika-s03_05t:767_2	Sabbaññutaññāṇobhāsoti sabbaññutaññāṇānubhāvena pavatto obhāso cittaṃ paṭicca utusamuṭṭhāno	767	
PA_tika-s03_05t:767_3	veditabbo. Yasmā bhagavato dhammacakkappavattanassa ārambhe viya parisamāpane ativiya	767	
PA_tika-s03_05t:767_4	uḷāratamaṃ pītisomanassaṃ udapādi, tasmā “imassapi udānassā”tiādi vuttaṃ.	767	
PA_tika-s03_05t:768	9. Saṅkāsanasuttavaṇṇanā	76	
PA_tika-s03_05t:769_0	1089. Atthasaṃvaṇṇane vaṇṇīyanteti vaṇṇā. Teyeva pariyāyena akkharaṇato akkharāni.	769	
PA_tika-s03_05t:769_1	Atthaṃ byañjentīti byañjanāni. Yasmā pana akārādike sarasamaññā, kakārādike byañjanasamaññā,	769	
PA_tika-s03_05t:769_2	ubhayattha vaṇṇasamaññā, tasmā vuttaṃ “vaṇṇānaṃ vā ekadesā yadidaṃ byañjanā nāmā”ti.	769	
PA_tika-s03_05t:769_3	Nettiyaṃ pana vākye byañjanasamaññā. Byañjanaggahaṇeneva cettha ākāraniruttiniddesā	769	
PA_tika-s03_05t:769_4	gahitā evāti daṭṭhabbaṃ. Saṅkāsanāti atthassa ñāpanā bhāgaso. Tenāha “vibhattiyo”ti.	769	
PA_tika-s03_05t:769_5	Saṅkāsanaggahaṇeneva cettha pakāsanā vuttā hoti. Vibhattiyo hi atthavacaneneva vivaranti,	769	
PA_tika-s03_05t:769_6	tāhi kāraṇapaññattiyo vuttāyevāti, tāhipi atthapadāni gahitāneva honti. Ayamettha	769	
PA_tika-s03_05t:769_7	saṅkhepo, vitthāro pana visuddhimaggavaṇṇanāyaṃ nettiaṭṭhakathāyañca vuttanayena	769	
PA_tika-s03_05t:769_8	veditabbo. Sabbākārenāti sabhāgādivibhāvanākārena. Vaṇṇādīnanti tasmiṃ pana vitthāre	769	
PA_tika-s03_05t:769_9	pavattavaṇṇādīnaṃ. Tasmāti vaṇṇādīnaṃ antaabhāvato. Evamāhāti “aparimāṇā vaṇṇā byañjanā	769	
PA_tika-s03_05t:769_10	saṅkāsanā”ti evamāha.	7691	
PA_tika-s03_05t:770	10. Tathasuttavaṇṇanā	77	
PA_tika-s03_05t:771_0	1090. Sabhāvāvijahanaṭṭhenāti attano dukkhasabhāvassa kadācipi apariccajanena tathasabhāvaṃ.	771	
PA_tika-s03_05t:771_1	Tenāha “dukkhañhi dukkhameva vutta”nti. Sabhāvassāti dukkhasabhāvassa. Amoghatāyāti	771	
PA_tika-s03_05t:771_2	avañjhatāya. Avitathanti na vitathaṃ. Tenāha “na hi dukkhaṃ adukkhaṃ nāma hotī”ti.	771	
PA_tika-s03_05t:771_3	Aññabhāvānupagamenāti samudayādisabhāvānupagamanena musā na hotīti añño aññathā na	771	
PA_tika-s03_05t:771_4	hotīti anaññathaṃ. Tenāha “na hī”tiādi.	771	
PA_tika-s03_05t:772	Dhammacakkappavattanavaggavaṇṇanā niṭṭhitā.	77	
PA_tika-s03_05t:773	3. Koṭigāmavaggo	77	
PA_tika-s03_05t:774	1. Koṭigāmasuttavaṇṇanā	77	
PA_tika-s03_05t:775	1091. Ananubodhāti paṭivedhassa anurūpabodhābhāvena. Appaṭivedhāti saccānaṃ paṭimukhaṃ vedhābhāvena.	77	
PA_tika-s03_05t:776	2. Dutiyakoṭigāmasuttavaṇṇanā	77	
PA_tika-s03_05t:777	1092. Phalasamādhiphalapaññānanti aggaphalasamādhiaggaphalapaññānaṃ.	77	
PA_tika-s03_05t:778	7. Tathasuttavaṇṇanā	77	
PA_tika-s03_05t:779	1097. Ariyānanti buddhānaṃ ariyānaṃ. Tenāha “na hī”tiādi.	77	
PA_tika-s03_05t:780	8. Lokasuttavaṇṇanā	78	
PA_tika-s03_05t:781	1098. Paṭividdhattā desitattā cāti iminā paṭivedhañāṇena desanāñāṇena ca pariggahitattā ariyasantakāni honti ariyassa bhagavato santakabhāvato.	78	
PA_tika-s03_05t:782	10. Gavampatisuttavaṇṇanā	78	
PA_tika-s03_05t:783	1100. Ekappaṭivedhoti ekeneva ñāṇena catunnaṃ ariyasaccānaṃ ekajjhaṃ paṭivedho.	78	
PA_tika-s03_05t:784	Koṭigāmavaggavaṇṇanā niṭṭhitā.	78	
PA_tika-s03_05t:785	4. Sīsapāvanavaggo	78	
PA_tika-s03_05t:786	3. Daṇḍasuttavaṇṇanā	78	
PA_tika-s03_05t:787	1101. Punappunaṃ vaṭṭasmiṃyeva nibbattanti adiṭṭhattā catunnaṃ ariyasaccānaṃ.	78	
PA_tika-s03_05t:788	5. Sattisatasuttavaṇṇanā	78	
PA_tika-s03_05t:789	1105. Bhaveyya ceti dukkhadomanassāni ajjhupekkhitvā sahitehi tehi saccābhisamayo bhaveyyāti evaṃ parikappanā na kātabbāti.	78	
PA_tika-s03_05t:790	9. Indakhīlasuttavaṇṇanā	79	
PA_tika-s03_05t:791_0	1109. Ajjhāsayanti sassatādibhedaṃ ajjhāsayaṃ. So hi “idameva saccaṃ moghamañña”nti	791	
PA_tika-s03_05t:791_1	gāhassa mukhabhūtattā mukhanti adhippeto. Tañca apare adiṭṭhasaccā olokenti, diṭṭhasaccā pana neva olokenti.	791	
PA_tika-s03_05t:792	10. Vādatthikasuttavaṇṇanā	79	
PA_tika-s03_05t:793	1110. Kukkuko pamāṇamajjhimassa purisassa hatthoti attho. Kukkūti tasseva nāmaṃ.	79	
PA_tika-s03_05t:794	Sīsapāvanavaggavaṇṇanā niṭṭhitā.	79	
PA_tika-s03_05t:795	5. Papātavaggo	79	
PA_tika-s03_05t:796	1. Lokacintāsuttavaṇṇanā	79	
PA_tika-s03_05t:797_0	1111. Lokacintanti lokasannivesapaṭisaṃyuttavīmaṃsāva. “Lokacitta”ntipi pāṭho, taṃtaṃlokapariyāpannaṃ	797	
PA_tika-s03_05t:797_1	cittanti attho. Nāḷikerādayoti ādi-saddena avuttānaṃ osadhitiṇavanappatiādīnaṃ saṅgaho.	797	
PA_tika-s03_05t:797_2	Evarūpanti edisaṃ aññampi taṃtaṃlokacittaṃ.	797	
PA_tika-s03_05t:798_0	Vigatacittoti attatthaparatthato apagatavitakko addasa evaṃ adhiṭṭhahiṃsūti sambandho.	798	
PA_tika-s03_05t:798_1	Sambarimāyanti sambarena asurindena uppāditaṃ asuramāyaṃ, yaṃ “indajāla”ntipi vuccati	798	
PA_tika-s03_05t:798_2	indassa mohanatthaṃ uppāditattā. Samparivattetvāti paridhāvetvā. Yathā neti ne asure	798	
PA_tika-s03_05t:798_3	yathā so puriso passati, evaṃ adhiṭṭhahiṃsu. Kasmā panete evaṃ adhiṭṭhahiṃsūti? Taṃ	798	
PA_tika-s03_05t:798_4	purisaṃ tattha tathānisinnaṃ disvā “ayañca devo”ti āsaṅkantā tathā adhiṭṭhahitvā	798	
PA_tika-s03_05t:798_5	bhisamuḷālachiddehi pavisitvā attano asurabhavanaṃ gatā. Tenāha bhagavā – “devānaṃyeva mohayamānā”ti.	798	
PA_tika-s03_05t:799	2-3. Papātasuttādivaṇṇanā	79	
PA_tika-s03_05t:800_0	1112-3. Mariyādapāsāṇoti gijjhakūṭapabbatassa mariyādapākārasadiso mahanto pāsāṇo.	800	
PA_tika-s03_05t:800_1	Aniṭṭharūpanti ettha rūpa-saddo sabhāvattho “piyarūpe sātarūpe”tiādīsu viyāti āha	800	
PA_tika-s03_05t:800_2	– “aniṭṭhasabhāva”nti.	800	
PA_tika-s03_05t:801	5. Vālasuttavaṇṇanā	80	
PA_tika-s03_05t:802_0	1115. Upāsananti ācariyaupāsanaṃ, ācariyaṃ antevāsinā vā divase divase sikkhanavasena	802	
PA_tika-s03_05t:802_1	upāsitabbato upāsananti laddhanāmaṃ kaṇḍakhipanasippaṃ. Kaṇḍaṃ atikkamanteti saraṃ	802	
PA_tika-s03_05t:802_2	khipante. Poṅkhānupoṅkhanti poṅkhasaddatthaṃ pākaṭaṃ katvā dassetuṃ “ekaṃ kaṇḍaṃ	802	
PA_tika-s03_05t:802_3	khipitvā”tiādi vuttaṃ. Aparaṃ anupoṅkhanti ettha aparanti tatiyakaṇḍaṃ. Anupoṅkhaṃ	802	
PA_tika-s03_05t:802_4	nāma idanti dassetuṃ “anupoṅkhaṃ nāma dutiyassa poṅkha”nti vuttaṃ. Tañhi tatiyena	802	
PA_tika-s03_05t:802_5	sarena vijjhīyati. Puna aparaṃ tassa poṅkhanti idaṃ pana aparāparaṃ avirajjhanaṃ	802	
PA_tika-s03_05t:802_6	dassetuṃ vuttaṃ. Durabhisambhavataranti abhibhavituṃ asakkuṇeyyataraṃ. Vālanti kesaṃ.	802	
PA_tika-s03_05t:802_7	Sattadhā bhinditvāti sattakkhattuṃ viphāletvā. Tassa ekaṃ bhedanti tassa kesassa	802	
PA_tika-s03_05t:802_8	ekaṃ aṃsusaṅkhātaṃ bhedaṃ gahetvā. Vātiṅgaṇamajjhe bandhitvāti vātiṅgaṇaphalassa	802	
PA_tika-s03_05t:802_9	majjhaṭṭhāne bandhitvā. Aparaṃ bhedanti aparaṃ kesassa aṃsusaṅkhātaṃ bhedaṃ. Aggakoṭiyaṃ	802	
PA_tika-s03_05t:802_10	bandhitvāti yathā tassa vālabhedassa ūkāmattaṃ likhāmattaṃ vā kaṇḍassa aggakoṭiṃ	8021	
PA_tika-s03_05t:802_11	adhikaṃ hutvā tiṭṭhati, evaṃ bandhitvā. Usabhamatteti vīsatiyaṭṭhimatte ṭhāne ṭhito.	8021	
PA_tika-s03_05t:802_12	Kaṇḍabaddhāya koṭiyāti kaṇḍabaddhāya vālassa koṭiyā vātiṅgaṇabandhanavālassa koṭiṃ paṭivijjheyya.	8021	
PA_tika-s03_05t:803	8. Dutiyachiggaḷayugasuttavaṇṇanā	80	
PA_tika-s03_05t:804_0	1118. Adhiccuppattikanti yadicchāvasena uppajjanakaṃ. Chiggaḷenāti chiggaḷapadesena.	804	
PA_tika-s03_05t:804_1	Chiggaḷuparīti heṭṭhimayugassa chiggaḷapadesassa upari. Āruḷhassa chiggaḷenāti ubhinnampi	804	
PA_tika-s03_05t:804_2	chiddena. Gīvappavesanaṃ viyāti catunnaṃ yugānaṃ chiddapadeseneva uparūpari ṭhitānaṃ	804	
PA_tika-s03_05t:804_3	chiddantarena kāṇakacchapassa gīvappavesanaṃ adhiccatarasambhavaṃ. Tatopi adhiccatarasambhavo	804	
PA_tika-s03_05t:804_4	manussattalābho, tato adhiccatamasambhavo ariyamaggapaṭilābhoti dassento āha “catusaccapaṭivedho	804	
PA_tika-s03_05t:804_5	ativiya adhiccatarasambhavo”ti.	804	
PA_tika-s03_05t:805	Papātavaggavaṇṇanā niṭṭhitā.	80	
PA_tika-s03_05t:806	6. Abhisamayavaggavaṇṇanā	80	
PA_tika-s03_05t:807	1121. Abhisamayasaṃyutte vitthāritova, tasmā tattha vuttanayeneva tassa attho veditabbo.	80	
PA_tika-s03_05t:808	7. Paṭhamaāmakadhaññapeyyālavaggo	80	
PA_tika-s03_05t:809	3. Paññāsuttavaṇṇanā	80	
PA_tika-s03_05t:810	1133. Lokiyampi visuddhatthena “ariya”nti vattabbataṃ labhatīti “lokiyalokuttarenā”ti vuttaṃ.	81	
PA_tika-s03_05t:811	4. Surāmerayasuttavaṇṇanā	81	
PA_tika-s03_05t:812_0	1134. Piṭṭhasurāti piṭṭhena kātabbasurā, tathā odanasurā pūvasurā, majjarasādibhūte	812	
PA_tika-s03_05t:812_1	kiṇṇe pakkhipitvā kattabbā surā kiṇṇapakkhittasurā. Sambhārasaṃyuttāti mūlabhesajjasambhārehi	812	
PA_tika-s03_05t:812_2	saṃyuttā. Pupphāsavoti nāḷikerapupphādito assavanakaāsavo. Muddikaphalādito assavanakaāsavo	812	
PA_tika-s03_05t:812_3	phalāsavo. Itītiādiattho. Tena madhvāsavaguḷāsavasambhārasaṃyutte saṅgaṇhāti. Surāsavavinimuttanti	812	
PA_tika-s03_05t:812_4	yathāvuttasurāsavavinimuttaṃ.	812	
PA_tika-s03_05t:813	10. Pacāyikasuttavaṇṇanā	81	
PA_tika-s03_05t:814	1140. Nīcavuttinoti kule jeṭṭhānaṃ mahāpitucūḷapitujeṭṭhabhātikādīnaṃ abhivādanapaccuṭṭhānaañjalikammasāmīcikammādivasena nīcavuttino.	81	
PA_tika-s03_05t:815	8. Dutiyaāmakadhaññapeyyālavaggo	81	
PA_tika-s03_05t:816	8. Bījagāmasuttavaṇṇanā	81	
PA_tika-s03_05t:817_0	1148. “Mūlabīja”ntiādīsu mūlameva bījanti mūlabījaṃ, mūlabījaṃ etassātipi mūlabījaṃ.	817	
PA_tika-s03_05t:817_1	Tattha purimena bījagāmo vutto “bījānaṃ samūho”ti katvā, dutiyena bhūtagāmo. Duvidhopeso	817	
PA_tika-s03_05t:817_2	sāmaññaniddesena, “mūlabījañca mūlabījañca mūlabīja”nti ekasesanayena vā bījattho	817	
PA_tika-s03_05t:817_3	veditabbo. Esa nayo sesesupi. Phaḷubījanti pabbabījaṃ. Bāhirapaccayantarasamavāye	817	
PA_tika-s03_05t:817_4	sadisaphaluppattiyā visesakāraṇabhāvato viruhanasamatthe sāraphale niruḷho bīja-saddo.	817	
PA_tika-s03_05t:817_5	Tadatthasiddhiyā mūlādīsupi kesuci pavattatīti tato nivattanatthaṃ ekena bīja-saddena	817	
PA_tika-s03_05t:817_6	visesetvā vuttaṃ “bījabīja”nti “rūparūpaṃ, dukkhadukkha”nti ca yathā. Nīlatiṇarukkhādikassāti	817	
PA_tika-s03_05t:817_7	allatiṇassa ceva allarukkhādikassa ca. Ādi-saddena osadhigacchalatādīnaṃ gahaṇaṃ.	817	
PA_tika-s03_05t:818	9. Vikālabhojanasuttavaṇṇanā	81	
PA_tika-s03_05t:819	1149. Aruṇuggamanato paṭṭhāya yāva majjhanhiko, ayaṃ buddhādiariyānaṃ āciṇṇasamāciṇṇo bhojanassa kālo, tadañño vikāloti āha – “vikālabhojanāti kālātikkantabhojanā”ti.	81	
PA_tika-s03_05t:820	10. Gandhavilepanasuttavaṇṇanā	82	
PA_tika-s03_05t:821	1150. Yaṃ kiñci pupphanti ganthimaṃ aganthimaṃ vā yaṃ kiñci pupphajātaṃ, tathā pisitādibhedaṃ yaṃ kiñci gandhajātaṃ.	82	
PA_tika-s03_05t:822	9. Tatiyaāmakadhaññapeyyālavaggo	82	
PA_tika-s03_05t:823	1. Naccagītasuttavaṇṇanā	82	
PA_tika-s03_05t:824_0	1151. Saṅkhepato “sabbapāpassa akaraṇa”ntiādinayappavattaṃ (dī.ni. 2.90; dha.pa.	824	
PA_tika-s03_05t:824_1	183) bhagavato sāsanaṃ accantachandarāgapavattito naccādīnaṃ dassanaṃ na anulometīti	824	
PA_tika-s03_05t:824_2	āha “sāsanassa ananulomattā”ti. Attanā parehi ca payojiyamānaṃ payojāpiyamānañca	824	
PA_tika-s03_05t:824_3	eteneva nacca-saddena gahitaṃ, tathā gītavāditasaddehi cāti āha – “naccananaccāpanādivasenā”ti.	824	
PA_tika-s03_05t:824_4	Ādi-saddena gāyana-gāyāpana-vādana-vādāpanādīni saṅgaṇhāti. Dassanena cettha savanampi	824	
PA_tika-s03_05t:824_5	saṅgahitaṃ virūpekasesanayena. Yathāsakaṃ visayassa ālocanasabhāvatāya vā pañcannaṃ	824	
PA_tika-s03_05t:824_6	viññāṇānaṃ savanakiriyāyapi dassanasaṅkhepasabbhāvato “dassanā”icceva vuttaṃ. Avisūkabhūtassa	824	
PA_tika-s03_05t:824_7	gītassa savanaṃ kadāci vaṭṭatīti āha – “visūkabhūtā dassanā cā”ti. Tathā hi vuttaṃ	824	
PA_tika-s03_05t:824_8	paramatthajotikāya khuddakaaṭṭhakathāya – “dhammūpasaṃhitaṃ gītaṃ vaṭṭati, gītūpasaṃhito	824	
PA_tika-s03_05t:824_9	dhammo na vaṭṭatī”ti.	824	
PA_tika-s03_05t:825	2. Uccāsayanasuttavaṇṇanā	82	
PA_tika-s03_05t:826_0	1152. Uccāti ucca-saddena samānatthaṃ ekaṃ saddantaraṃ. Seti etthāti sayanaṃ, uccāsayanaṃ	826	
PA_tika-s03_05t:826_1	mahāsayanañca samaṇasārupparahitaṃ paṭikkhittanti āha – “pamāṇātikkantaṃ akappiyattharaṇa”nti.	826	
PA_tika-s03_05t:826_2	Āsandādiāsanañcettha sayaneneva saṅgahitaṃ. Yasmā pana ādhāre paṭikkhitte tadādhārakiriyā	826	
PA_tika-s03_05t:826_3	paṭikkhittāva hoti, tasmā “uccāsayanamahāsayanā”icceva vuttaṃ. Atthato pana tadupabhogabhūtanisajjānipajjanehi	826	
PA_tika-s03_05t:826_4	virati dassitāti daṭṭhabbaṃ. Atha vā uccāsayanamahāsayanañca uccāsayanamahāsayanañcāti	826	
PA_tika-s03_05t:826_5	uccāsayanamahāsayananti etasmiṃ atthe ekasesanayena ayaṃ niddeso kato yathā – “nāmarūpapaccayā	826	
PA_tika-s03_05t:826_6	saḷāyatana”nti. Āsanakiriyāpubbakattā vā sayanakiriyāya sayanaggahaṇeneva āsanampi	826	
PA_tika-s03_05t:826_7	gahitanti daṭṭhabbaṃ.	826	
PA_tika-s03_05t:827	3. Jātarūpasuttavaṇṇanā	82	
PA_tika-s03_05t:828_0	1153. Aññepi uggahāpane upanikkhittasādiyane ca paṭiggahaṇattho labbhatīti āha –	828	
PA_tika-s03_05t:828_1	“na uggaṇhāpenti, na upanikkhittaṃ sādiyantī”ti. Atha vā tividhaṃ paṭiggahaṇaṃ kāyena	828	
PA_tika-s03_05t:828_2	vācāya manasāti. Tattha kāyena paṭiggahaṇaṃ uggahaṇaṃ, vācāya paṭiggahaṇaṃ uggahāpaṇaṃ,	828	
PA_tika-s03_05t:828_3	manasā paṭiggahaṇaṃ sādiyanaṃ. Tividhampi paṭiggahaṇaṃ sāmaññaniddesena, ekasesanayena	828	
PA_tika-s03_05t:828_4	vā gahetvā “paṭiggahaṇā”ti vuttanti āha – “neva naṃ uggaṇhantī”tiādi. Esa nayo “āmakadhaññapaṭiggahaṇā”tiādīsupi.	828	
PA_tika-s03_05t:829	4. Āmakadhaññasuttavaṇṇanā	82	
PA_tika-s03_05t:830	1154. Nīvārādiupadhaññassa sāliādimūladhaññantogadhattā vuttaṃ “sattavidhassā”ti.	83	
PA_tika-s03_05t:831	5. Āmakamaṃsasuttavaṇṇanā	83	
PA_tika-s03_05t:832_0	1155. “Anujānāmi, bhikkhave, pañca vasāni bhesajjāni – acchavasaṃ, macchavasaṃ, susukāvasaṃ,	832	
PA_tika-s03_05t:832_1	sūkaravasaṃ, gadrabhavasa”nti vuttattā idaṃ uddissa anuññātaṃ nāma. Tassa pana “kāle	832	
PA_tika-s03_05t:832_2	paṭiggahita”nti vuttattā paṭiggahaṇaṃ vaṭṭatīti āha – “aññatra uddissa anuññātā”ti.	832	
PA_tika-s03_05t:832_3	Vinayavasena upaparikkhitabbo, tasmā samantapāsādikāya vinayaṭṭhakathāya vuttanayenettha	832	
PA_tika-s03_05t:832_4	vinicchayo veditabbo.	832	
PA_tika-s03_05t:833	10. Catutthaāmakadhaññapeyyālavaggo	83	
PA_tika-s03_05t:834	2-3. Kayavikkayasuttādivaṇṇanā	83	
PA_tika-s03_05t:835	1162-63. Kassaci bhaṇḍassa gahaṇaṃ kayo, dānaṃ vikkayo. Tattha tatthāti gāmantare santike ca gamanaṃ dūtakammanti vuccatīti yojanā. Pahiṇagamanaṃ khuddakagamanaṃ.	83	
PA_tika-s03_05t:836	4. Tulākūṭasuttavaṇṇanā	83	
PA_tika-s03_05t:837_0	1164. Rūpakūṭaṃ sarūpena sadisena chalavohāro. Aṅgakūṭaṃ attano hatthādinā aṅgānaṃ	837	
PA_tika-s03_05t:837_1	chalakaraṇaṃ. Gahaṇakūṭaṃ mānesu gahaṇavasena. Paṭicchannakūṭaṃ ayacuṇṇādinā paṭicchannena	837	
PA_tika-s03_05t:837_2	chalakaraṇaṃ. Mahatiyā tulāya. Pacchābhāgeti tulāya pacchimabhāge. Hatthenāti hatthapadesena.	837	
PA_tika-s03_05t:837_3	Akkamatīti uṭṭhātuṃ adento gaṇhāti. Dadanto pubbabhāgeti paresaṃ dadanto pubbabhāge	837	
PA_tika-s03_05t:837_4	hatthena tulaṃ akkamati. Tanti ayacuṇṇaṃ.	837	
PA_tika-s03_05t:838_0	Lohapātiyoti tambalohapātiyo. Suvaṇṇavaṇṇā karontīti asanikhādasuvaṇṇakanakalimpitā	838	
PA_tika-s03_05t:838_1	suvaṇṇavaṇṇā karonti. Mānabhājanassa hadayabhūtassa abbhantarassa bhinnaṃ hadayabhedo.	838	
PA_tika-s03_05t:838_2	Nimiyamānassa tilataṇḍulādikassa sikhāya aggakoṭiyā bhinnaṃ sikhābhedo. Khettādīnaṃ	838	
PA_tika-s03_05t:838_3	minanarajjuyā aññathākaraṇaṃ rajjubhedo. Rajjugahaṇeneva cettha daṇḍakassa gahaṇaṃ	838	
PA_tika-s03_05t:838_4	katamevāti daṭṭhabbaṃ.	838	
PA_tika-s03_05t:839	6-11. Chedanasuttādivaṇṇanā	83	
PA_tika-s03_05t:840_0	1166-71. Vadhoti muṭṭhippahārakasātāḷanādīhi hiṃsanaṃ, viheṭhananti attho. Viheṭhanatthopi	840	
PA_tika-s03_05t:840_1	hi vadha-saddo dissati “atthānaṃ vadhitvā vadhitvā rodeyyā”tiādīsu. Aṭṭhakathāyaṃ	840	
PA_tika-s03_05t:840_2	pana “māraṇa”nti vuttaṃ, taṃ pana pothanaṃ sandhāyāti sakkā viññātuṃ māraṇasaddassa	840	
PA_tika-s03_05t:840_3	vihiṃsanepi dissanato. Sesaṃ suviññeyyameva.	840	
PA_tika-s03_05t:841	Āmakadhaññapeyyālavaggavaṇṇanā niṭṭhitā.	84	
PA_tika-s03_05t:842	Sāratthappakāsiniyā saṃyuttanikāya-aṭṭhakathāya	84	
PA_tika-s03_05t:843	Mahāvaggavaṇṇanāya līnatthappakāsanā niṭṭhitā.	84	
PA_tika-s03_05t:844	Nigamanakathāvaṇṇanā	84	
PA_tika-s03_05t:845_0	Sakalarūpārūpasammasane saṇhasukhumavisayañāṇatāya vipassanācāranipuṇabuddhīnaṃ susaṃyatakāyavacīsamācāratāya	845	
PA_tika-s03_05t:845_1	samathavipassanāsu sammadeva yatanato ca yatīnaṃ bhikkhūnaṃ khandhāyatanadhātusaccindriyapaṭiccasamuppādabhede	845	
PA_tika-s03_05t:845_2	paramatthadhamme nānānayehi ñāṇavibhāgassa sannissayena bahukārassa saṃyuttāgamavarassa	845	
PA_tika-s03_05t:845_3	atthasaṃvaṇṇanaṃ kātuṃ sāratthappakāsanato eva nipuṇā yā mayā aṭṭhakathā āraddhāti	845	
PA_tika-s03_05t:845_4	sambandho. Savisesaṃ paññāvahaguṇattā eva hissa ganthārambhe āditopi “paññāpabhedajananassā”ti	845	
PA_tika-s03_05t:845_5	vuttaṃ. Mahāaṭṭhakathāya sāranti saṃyuttamahāaṭṭhakathāya sāraṃ. Ekūnasaṭṭhimattoti	845	
PA_tika-s03_05t:845_6	thokaṃ ūnabhāvato matta-saddaggahaṇaṃ.	845	
PA_tika-s03_05t:846_0	Mūlaṭṭhakathāya sāranti pubbe vuttasaṃyuttamahāaṭṭhakathāya sārameva puna nigamanavasena	846	
PA_tika-s03_05t:846_1	vuttanti. Atha vā mūlaṭṭhakathāya sāranti porāṇaṭṭhakathāsu atthasāraṃ. Tena etaṃ	846	
PA_tika-s03_05t:846_2	dasseti “saṃyuttamahāaṭṭhakathāya atthasāraṃ ādāya imaṃ sāratthappakāsiniṃ karontena	846	
PA_tika-s03_05t:846_3	sesamahānikāyānampi mūlaṭṭhakathāsu idha viyogakkhamaṃ atthasāraṃ ādāya akāsi”nti.	846	
PA_tika-s03_05t:846_4	“Mahāvihārādhivāsīna”nti ca idaṃ purimapacchimapadehi saddhiṃ sambandhitabbaṃ “mahāvihārādhivāsīnaṃ	846	
PA_tika-s03_05t:846_5	samayaṃ pakāsayantiṃ mahāvihārādhivāsīnaṃ mūlaṭṭhakathāya sāraṃ ādāyā”ti ca. Tena	846	
PA_tika-s03_05t:846_6	puññena. Hotu sabbo sukhī lokoti kāmāvacarādivibhāgo sabbo sattaloko yathārahaṃ bodhittayādhigamavasena	846	
PA_tika-s03_05t:846_7	sampayuttena nibbānasukhena sukhito hotūti sadevakassa lokassa accantaṃ sukhādhigamāya	846	
PA_tika-s03_05t:846_8	attano puññaṃ pariṇāmeti.	846	
PA_tika-s03_05t:847	Ettāvatā sāratthappakāsiniyā	84	
PA_tika-s03_05t:848	Saṃyuttanikāya-aṭṭhakathāya līnatthappakāsanā niṭṭhitā.	84	
PA_tika-s03_05t:849	Saṃyuttaṭīkā samattā.	84	
