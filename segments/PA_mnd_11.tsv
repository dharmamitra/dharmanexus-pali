segmentnr	original	folio	analyzed
PA_mnd_11:0.1	Mahāniddesa	0	
PA_mnd_11:0.2	Aṭṭhakavagga	0	
PA_mnd_11:0.3	11. Kalahavivādasuttaniddesa	0	
PA_mnd_11:1.1	Atha kalahavivādasuttaniddesaṁ vakkhati—	1	
PA_mnd_11:2.1	Kutopahūtā kalahā vivādā,	2	
PA_mnd_11:2.2	Paridevasokā sahamaccharā ca;	2	
PA_mnd_11:2.3	Mānātimānā sahapesuṇā ca,	2	
PA_mnd_11:2.4	Kutopahūtā te tadiṅgha brūhi.	2	
PA_mnd_11:3.1	Kutopahūtā kalahā vivādāti.	3	
PA_mnd_11:3.2	Kalahoti ekena ākārena kalaho;	3	
PA_mnd_11:3.3	vivādotipi taññeva.	3	
PA_mnd_11:3.4	Yo kalaho so vivādo, yo vivādo so kalaho.	3	
PA_mnd_11:3.5	Atha vā aparena ākārena vivādo vuccati kalahassa pubbabhāgo vivādo.	3	
PA_mnd_11:3.6_0	Rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi	3	
PA_mnd_11:3.6_1	vivadanti, gahapatīpi gahapatīhi vivadanti, mātāpi puttena vivadati, puttopi mātarā	3	
PA_mnd_11:3.6_2	vivadati, pitāpi puttena vivadati, puttopi pitarā vivadati, bhātāpi bhātarā vivadati,	3	
PA_mnd_11:3.6_3	bhātāpi bhaginiyā vivadati, bhaginīpi bhātarā vivadati, sahāyopi sahāyena vivadati—	3	
PA_mnd_11:3.7	ayaṁ vivādo.	3	
PA_mnd_11:3.8	Katamo kalaho?	3	
PA_mnd_11:3.9	Āgārikā daṇḍapasutā kāyena vācāya kalahaṁ karonti, pabbajitā āpattiṁ āpajjantā kāyena vācāya kalahaṁ karonti—	3	
PA_mnd_11:3.10	ayaṁ kalaho.	3	
PA_mnd_11:4.1	Kutopahūtā kalahā vivādāti.	4	
PA_mnd_11:4.2_0	Kalahā ca vivādā ca kutopahūtā kutojātā kutosañjātā kutonibbattā kutoabhinibbattā	4	
PA_mnd_11:4.2_1	kutopātubhūtā, kiṁnidānā kiṁsamudayā kiṁjātikā kiṁpabhavāti kalahassa ca vivādassa	4	
PA_mnd_11:4.2_2	ca mūlaṁ pucchati, hetuṁ pucchati, nidānaṁ pucchati, sambhavaṁ pucchati, pabhavaṁ	4	
PA_mnd_11:4.2_3	pucchati, samuṭṭhānaṁ pucchati, āhāraṁ pucchati, ārammaṇaṁ pucchati, paccayaṁ pucchati,	4	
PA_mnd_11:4.2_4	samudayaṁ pucchati papucchati yācati ajjhesati pasādetīti—	4	
PA_mnd_11:4.3	kutopahūtā kalahā vivādā.	4	
PA_mnd_11:5.1	Paridevasokā sahamaccharā cāti.	5	
PA_mnd_11:5.2_0	Paridevoti ñātibyasanena vā phuṭṭhassa, bhogabyasanena vā phuṭṭhassa, rogabyasanena	5	
PA_mnd_11:5.2_1	vā phuṭṭhassa, sīlabyasanena vā phuṭṭhassa, diṭṭhibyasanena vā phuṭṭhassa, aññataraññatarena	5	
PA_mnd_11:5.2_2	vā byasanena samannāgatassa, aññataraññatarena vā dukkhadhammena phuṭṭhassa, ādevo	5	
PA_mnd_11:5.2_3	paridevo, ādevanā paridevanā, ādevitattaṁ paridevitattaṁ, vācā palāpo vippalāpo lālappo	5	
PA_mnd_11:5.2_4	lālappāyanā lālappāyitattaṁ.	5	
PA_mnd_11:5.3_0	Sokoti ñātibyasanena vā phuṭṭhassa, bhogarogasīladiṭṭhibyasanena vā phuṭṭhassa, aññataraññatarena	5	
PA_mnd_11:5.3_1	vā byasanena samannāgatassa, aññataraññatarena vā dukkhadhammena phuṭṭhassa, soko	5	
PA_mnd_11:5.3_2	socanā socitattaṁ, antosoko antoparisoko, antoḍāho antopariḍāho, cetaso parijjhāyanā	5	
PA_mnd_11:5.3_3	domanassaṁ sokasallaṁ.	5	
PA_mnd_11:5.4	Maccharanti pañca macchariyāni—	5	
PA_mnd_11:5.5	āvāsamacchariyaṁ, kulamacchariyaṁ, lābhamacchariyaṁ, vaṇṇamacchariyaṁ, dhammamacchariyaṁ.	5	
PA_mnd_11:5.6	Yaṁ evarūpaṁ macchariyaṁ maccharāyanaṁ maccharāyitattaṁ vevicchaṁ kadariyaṁ kaṭukañcukatā aggahitattaṁ cittassa—	5	
PA_mnd_11:5.7	idaṁ vuccati macchariyaṁ.	5	
PA_mnd_11:5.8	Api ca, khandhamacchariyampi macchariyaṁ, dhātumacchariyampi macchariyaṁ, āyatanamacchariyampi macchariyaṁ gāho.	5	
PA_mnd_11:5.9	Idaṁ vuccati macchariyanti—	5	
PA_mnd_11:5.10	paridevasokā sahamaccharā ca.	5	
PA_mnd_11:6.1	Mānātimānā sahapesuṇā cāti.	6	
PA_mnd_11:6.2_0	Mānoti idhekacco mānaṁ janeti jātiyā vā gottena vā kolaputtiyena vā vaṇṇapokkharatāya	6	
PA_mnd_11:6.2_1	vā dhanena vā ajjhenena vā kammāyatanena vā sippāyatanena vā vijjāṭṭhānena vā sutena	6	
PA_mnd_11:6.2_2	vā paṭibhānena vā aññataraññatarena vā vatthunā.	6	
PA_mnd_11:6.3	Atimānoti idhekacco paraṁ atimaññati jātiyā vā gottena vā …pe… aññataraññatarena vā vatthunā.	6	
PA_mnd_11:6.4	Pesuññanti idhekacco pisuṇavāco hoti—	6	
PA_mnd_11:6.5	ito sutvā amutra akkhātā imesaṁ bhedāya, amutra vā sutvā imesaṁ akkhātā amūsaṁ bhedāya.	6	
PA_mnd_11:6.6	Iti samaggānaṁ vā bhettā, bhinnānaṁ vā anuppadātā, vaggārāmo vaggarato vagganandī vaggakaraṇiṁ vācaṁ bhāsitā hoti—	6	
PA_mnd_11:6.7	idaṁ vuccati pesuññaṁ.	6	
PA_mnd_11:6.8	Api ca dvīhi kāraṇehi pesuññaṁ upasaṁharati—	6	
PA_mnd_11:6.9	piyakamyatāya vā bhedādhippāyena vā.	6	
PA_mnd_11:6.10	Kathaṁ piyakamyatāya pesuññaṁ upasaṁharati?	6	
PA_mnd_11:6.11	Imassa piyo bhavissāmi, manāpo bhavissāmi, vissāsiko bhavissāmi, abbhantariko bhavissāmi, suhadayo bhavissāmīti—	6	
PA_mnd_11:6.12	evaṁ piyakamyatāya pesuññaṁ upasaṁharati.	6	
PA_mnd_11:6.13	Kathaṁ bhedādhippāyena pesuññaṁ upasaṁharati?	6	
PA_mnd_11:6.14	Kathaṁ ime nānā assu, vinā assu, vaggā assu, dvidhā assu, dvejjhā assu, dve pakkhā assu, bhijjeyyuṁ na samāgaccheyyuṁ, dukkhaṁ na phāsu vihareyyunti—	6	
PA_mnd_11:6.15	evaṁ bhedādhippāyena pesuññaṁ upasaṁharatīti—	6	
PA_mnd_11:6.16	mānātimānā sahapesuṇā ca.	6	
PA_mnd_11:7.1	Kutopahūtā te tadiṅgha brūhīti.	7	
PA_mnd_11:7.2	Kalaho ca vivādo ca paridevo ca soko ca macchariyañca māno ca atimāno ca pesuññañcāti—	7	
PA_mnd_11:7.3	ime aṭṭha kilesā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti.	7	
PA_mnd_11:7.4_0	Imesaṁ aṭṭhannaṁ kilesānaṁ mūlaṁ pucchati, hetuṁ pucchati, nidānaṁ pucchati, sambhavaṁ	7	
PA_mnd_11:7.4_1	pucchati, pabhavaṁ pucchati, samuṭṭhānaṁ pucchati, āhāraṁ pucchati, ārammaṇaṁ pucchati,	7	
PA_mnd_11:7.4_2	paccayaṁ pucchati, samudayaṁ pucchati papucchati yācati ajjhesati pasādetīti—	7	
PA_mnd_11:7.5	kutopahūtā te tadiṅgha brūhīti.	7	
PA_mnd_11:7.6	Iṅgha brūhi ācikkha desehi paññapehi paṭṭhapehi vivara vibhaja uttānīkarohi pakāsehīti—	7	
PA_mnd_11:7.7	kutopahūtā te tadiṅgha brūhi.	7	
PA_mnd_11:8.1	Tenāha so nimmito—	8	
PA_mnd_11:9.1	“Kutopahūtā kalahā vivādā,	9	
PA_mnd_11:9.2	Paridevasokā sahamaccharā ca;	9	
PA_mnd_11:9.3	Mānātimānā sahapesuṇā ca,	9	
PA_mnd_11:9.4	Kutopahūtā te tadiṅgha brūhī”ti.	9	
PA_mnd_11:10.1	Piyappahūtā kalahā vivādā,	10	
PA_mnd_11:10.2	Paridevasokā sahamaccharā ca;	10	
PA_mnd_11:10.3	Mānātimānā sahapesuṇā ca,	10	
PA_mnd_11:10.4	Maccherayuttā kalahā vivādā;	10	
PA_mnd_11:10.5	Vivādajātesu ca pesuṇāni.	10	
PA_mnd_11:11.1	Piyappahūtā kalahā vivādā, paridevasokā sahamaccharā cāti.	11	
PA_mnd_11:11.2	Piyāti dve piyā—	11	
PA_mnd_11:11.3	sattā vā saṅkhārā vā.	11	
PA_mnd_11:11.4	Katame sattā piyā?	11	
PA_mnd_11:11.5	Idha yassa te honti atthakāmā hitakāmā phāsukāmā yogakkhemakāmā mātā vā pitā vā bhātā vā bhaginī vā putto vā dhītā vā mittā vā amaccā vā ñātī vā sālohitā vā—	11	
PA_mnd_11:11.6	ime sattā piyā.	11	
PA_mnd_11:11.7	Katame saṅkhārā piyā?	11	
PA_mnd_11:11.8	Manāpikā rūpā manāpikā saddā manāpikā gandhā manāpikā rasā manāpikā phoṭṭhabbā—	11	
PA_mnd_11:11.9	ime saṅkhārā piyā.	11	
PA_mnd_11:12.1	Piyaṁ vatthuṁ acchedasaṅkinopi kalahaṁ karonti, acchijjantepi kalahaṁ karonti, acchinnepi kalahaṁ karonti.	12	
PA_mnd_11:12.2	Piyaṁ vatthuṁ vipariṇāmasaṅkinopi kalahaṁ karonti, vipariṇāmantepi kalahaṁ karonti, vipariṇatepi kalahaṁ karonti.	12	
PA_mnd_11:12.3	Piyaṁ vatthuṁ acchedasaṅkinopi vivadanti, acchijjantepi vivadanti, acchinnepi vivadanti.	12	
PA_mnd_11:12.4	Piyaṁ vatthuṁ vipariṇāmasaṅkinopi vivadanti, vipariṇāmantepi vivadanti, vipariṇatepi vivadanti.	12	
PA_mnd_11:12.5	Piyaṁ vatthuṁ acchedasaṅkinopi paridevanti, acchijjantepi paridevanti, acchinnepi paridevanti.	12	
PA_mnd_11:12.6	Piyaṁ vatthuṁ vipariṇāmasaṅkinopi paridevanti, vipariṇāmantepi paridevanti, vipariṇatepi paridevanti.	12	
PA_mnd_11:12.7	Piyaṁ vatthuṁ acchedasaṅkinopi socanti, acchijjantepi socanti, acchinnepi socanti.	12	
PA_mnd_11:12.8	Piyaṁ vatthuṁ vipariṇāmasaṅkinopi socanti, vipariṇāmantepi socanti, vipariṇatepi socanti.	12	
PA_mnd_11:12.9	Piyaṁ vatthuṁ rakkhanti gopenti pariggaṇhanti mamāyanti maccharāyanti.	12	
PA_mnd_11:13.1	Mānātimānā sahapesuṇā cāti.	13	
PA_mnd_11:13.2	Piyaṁ vatthuṁ nissāya mānaṁ janenti, piyaṁ vatthuṁ nissāya atimānaṁ janenti.	13	
PA_mnd_11:13.3	Kathaṁ piyaṁ vatthuṁ nissāya mānaṁ janenti?	13	
PA_mnd_11:13.4	Mayaṁ lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānanti.	13	
PA_mnd_11:13.5	Evaṁ piyaṁ vatthuṁ nissāya mānaṁ janenti.	13	
PA_mnd_11:13.6	Kathaṁ piyaṁ vatthuṁ nissāya atimānaṁ janenti?	13	
PA_mnd_11:13.7	Mayaṁ lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānaṁ, ime panaññe na lābhino manāpikānaṁ rūpānaṁ saddānaṁ gandhānaṁ rasānaṁ phoṭṭhabbānanti.	13	
PA_mnd_11:13.8	Evaṁ piyaṁ vatthuṁ nissāya atimānaṁ janenti.	13	
PA_mnd_11:13.9	Pesuññanti idhekacco pisuṇavāco hoti, ito sutvā amutra akkhātā imesaṁ bhedāya …pe…	13	
PA_mnd_11:13.10	evaṁ bhedādhippāyena pesuññaṁ upasaṁharatīti …pe…	13	
PA_mnd_11:13.11	mānātimānā sahapesuṇā ca.	13	
PA_mnd_11:14.1	Maccherayuttā kalahā vivādāti.	14	
PA_mnd_11:14.2	Kalaho ca vivādo ca paridevo ca soko ca māno ca atimāno ca pesuññañcāti—	14	
PA_mnd_11:14.3	ime satta kilesā macchariye yuttā payuttā āyuttā samāyuttāti—	14	
PA_mnd_11:14.4	maccherayuttā kalahā vivādā.	14	
PA_mnd_11:15.1	Vivādajātesu ca pesuṇānīti.	15	
PA_mnd_11:15.2	Vivāde jāte sañjāte nibbatte abhinibbatte pātubhūte pesuññaṁ upasaṁharanti;	15	
PA_mnd_11:15.3	ito sutvā amutra akkhāyanti imesaṁ bhedāya, amutra vā sutvā imesaṁ akkhāyanti amūsaṁ bhedāya.	15	
PA_mnd_11:15.4	Iti samaggānaṁ vā bhettāro, bhinnānaṁ vā anuppadātāro, vaggārāmā vaggaratā vagganandī vaggakaraṇiṁ vācaṁ bhāsitāro honti—	15	
PA_mnd_11:15.5	idaṁ vuccati pesuññaṁ.	15	
PA_mnd_11:15.6	Api ca dvīhi kāraṇehi pesuññaṁ upasaṁharanti—	15	
PA_mnd_11:15.7	piyakamyatāya vā bhedādhippāyena vā.	15	
PA_mnd_11:15.8	Kathaṁ piyakamyatāya pesuññaṁ upasaṁharanti?	15	
PA_mnd_11:15.9	Imassa piyā bhavissāma, manāpā bhavissāma, vissāsikā bhavissāma, abbhantarikā bhavissāma, suhadayā bhavissāmāti.	15	
PA_mnd_11:15.10	Evaṁ piyakamyatāya pesuññaṁ upasaṁharanti.	15	
PA_mnd_11:15.11	Kathaṁ bhedādhippāyena pesuññaṁ upasaṁharanti?	15	
PA_mnd_11:15.12	“Kathaṁ ime nānā assu, vinā assu, vaggā assu, dvedhā assu, dvejjhā assu, dve pakkhā assu, bhijjeyyuṁ na samāgaccheyyuṁ, dukkhaṁ na phāsu vihareyyun”ti—	15	
PA_mnd_11:15.13	evaṁ bhedādhippāyena pesuññaṁ upasaṁharantīti—	15	
PA_mnd_11:15.14	vivādajātesu ca pesuṇāni.	15	
PA_mnd_11:16.1	Tenāha bhagavā—	16	
PA_mnd_11:17.1	“Piyappahūtā kalahā vivādā,	17	
PA_mnd_11:17.2	Paridevasokā sahamaccharā ca;	17	
PA_mnd_11:17.3	Mānātimānā sahapesuṇā ca,	17	
PA_mnd_11:17.4	Maccherayuttā kalahā vivādā;	17	
PA_mnd_11:17.5	Vivādajātesu ca pesuṇānī”ti.	17	
PA_mnd_11:18.1	Piyā su lokasmiṁ kutonidānā,	18	
PA_mnd_11:18.2	Ye cāpi lobhā vicaranti loke;	18	
PA_mnd_11:18.3	Āsā ca niṭṭhā ca kutonidānā,	18	
PA_mnd_11:18.4	Ye samparāyāya narassa honti.	18	
PA_mnd_11:19.1	Piyā su lokasmiṁ kutonidānāti.	19	
PA_mnd_11:19.2	Piyā kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti piyānaṁ mūlaṁ pucchati …pe…	19	
PA_mnd_11:19.3	samudayaṁ pucchati papucchati yācati ajjhesati pasādetīti—	19	
PA_mnd_11:19.4	piyā su lokasmiṁ kutonidānā.	19	
PA_mnd_11:20.1	Ye cāpi lobhā vicaranti loketi.	20	
PA_mnd_11:20.2	Ye cāpīti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca.	20	
PA_mnd_11:20.3	Lobhāti yo lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ.	20	
PA_mnd_11:20.4	Vicarantīti vicaranti viharanti iriyanti vattanti pālenti yapenti yāpenti.	20	
PA_mnd_11:20.5	Loketi apāyaloke manussaloke devaloke khandhaloke dhātuloke āyatanaloketi—	20	
PA_mnd_11:20.6	ye cāpi lobhā vicaranti loke.	20	
PA_mnd_11:21.1	Āsā ca niṭṭhā ca kutonidānāti.	21	
PA_mnd_11:21.2	Āsā ca niṭṭhā ca kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti āsāya ca niṭṭhāya ca mūlaṁ pucchati …pe…	21	
PA_mnd_11:21.3	samudayaṁ pucchati papucchati yācati ajjhesati pasādetīti—	21	
PA_mnd_11:21.4	āsā ca niṭṭhā ca kutonidānā.	21	
PA_mnd_11:21.5	Ye samparāyāya narassa hontīti.	21	
PA_mnd_11:21.6	Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti—	21	
PA_mnd_11:21.7	ye samparāyāya narassa honti.	21	
PA_mnd_11:22.1	Tenāha so nimmito—	22	
PA_mnd_11:23.1	“Piyā su lokasmiṁ kutonidānā,	23	
PA_mnd_11:23.2	Ye cāpi lobhā vicaranti loke;	23	
PA_mnd_11:23.3	Āsā ca niṭṭhā ca kutonidānā,	23	
PA_mnd_11:23.4	Ye samparāyāya narassa hontī”ti.	23	
PA_mnd_11:24.1	Chandānidānāni piyāni loke,	24	
PA_mnd_11:24.2	Ye cāpi lobhā vicaranti loke;	24	
PA_mnd_11:24.3	Āsā ca niṭṭhā ca itonidānā,	24	
PA_mnd_11:24.4	Ye samparāyāya narassa honti.	24	
PA_mnd_11:25.1	Chandānidānāni piyāni loketi.	25	
PA_mnd_11:25.2	Chandoti yo kāmesu kāmacchando kāmarāgo kāmanandī kāmataṇhā kāmasneho kāmapariḷāho kāmamucchā kāmajjhosānaṁ kāmogho kāmayogo kāmupādānaṁ kāmacchandanīvaraṇaṁ.	25	
PA_mnd_11:25.3	Api ca pañca chandā—	25	
PA_mnd_11:25.4	pariyesanacchando, paṭilābhacchando, paribhogacchando, sannidhicchando, visajjanacchando.	25	
PA_mnd_11:25.5	Katamo pariyesanacchando?	25	
PA_mnd_11:25.6	Idhekacco ajjhositoyeva atthiko chandajāto rūpe pariyesati,	25	
PA_mnd_11:25.7	sadde …	25	
PA_mnd_11:25.8	gandhe …	25	
PA_mnd_11:25.9	rase …	25	
PA_mnd_11:25.10	phoṭṭhabbe pariyesati—	25	
PA_mnd_11:25.11	ayaṁ pariyesanacchando.	25	
PA_mnd_11:25.12	Katamo paṭilābhacchando?	25	
PA_mnd_11:25.13	Idhekacco ajjhositoyeva atthiko chandajāto rūpe paṭilabhati,	25	
PA_mnd_11:25.14	sadde …	25	
PA_mnd_11:25.15	gandhe …	25	
PA_mnd_11:25.16	rase …	25	
PA_mnd_11:25.17	phoṭṭhabbe paṭilabhati—	25	
PA_mnd_11:25.18	ayaṁ paṭilābhacchando.	25	
PA_mnd_11:25.19	Katamo paribhogacchando?	25	
PA_mnd_11:25.20	Idhekacco ajjhositoyeva atthiko chandajāto rūpe paribhuñjati,	25	
PA_mnd_11:25.21	sadde …	25	
PA_mnd_11:25.22	gandhe …	25	
PA_mnd_11:25.23	rase …	25	
PA_mnd_11:25.24	phoṭṭhabbe paribhuñjati—	25	
PA_mnd_11:25.25	ayaṁ paribhogacchando.	25	
PA_mnd_11:25.26	Katamo sannidhicchando?	25	
PA_mnd_11:25.27	Idhekacco ajjhositoyeva atthiko chandajāto dhanasannicayaṁ karoti “āpadāsu bhavissatī”ti—	25	
PA_mnd_11:25.28	ayaṁ sannidhicchando.	25	
PA_mnd_11:25.29	Katamo visajjanacchando?	25	
PA_mnd_11:25.30	Idhekacco ajjhositoyeva atthiko chandajāto dhanaṁ visajjeti hatthārohānaṁ assārohānaṁ rathikānaṁ dhanuggahānaṁ pattikānaṁ “ime maṁ rakkhissanti gopissanti samparivārissantī”ti—	25	
PA_mnd_11:25.31	ayaṁ visajjanacchando.	25	
PA_mnd_11:25.32	Piyānīti dve piyā—	25	
PA_mnd_11:25.33	sattā vā saṅkhārā vā …pe…	25	
PA_mnd_11:25.34	ime sattā piyā …pe…	25	
PA_mnd_11:25.35	ime saṅkhārā piyā.	25	
PA_mnd_11:25.36	Chandānidānāni piyāni loketi.	25	
PA_mnd_11:25.37	Piyā chandanidānā chandasamudayā chandajātikā chandapabhavāti—	25	
PA_mnd_11:25.38	chandānidānāni piyāni loke.	25	
PA_mnd_11:26.1	Ye cāpi lobhā vicaranti loketi.	26	
PA_mnd_11:26.2	Ye cāpīti khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca.	26	
PA_mnd_11:26.3	Lobhāti yo lobho lubbhanā lubbhitattaṁ sārāgo sārajjanā sārajjitattaṁ abhijjhā lobho akusalamūlaṁ.	26	
PA_mnd_11:26.4	Vicarantīti vicaranti viharanti iriyanti vattanti pālenti yapenti yāpenti.	26	
PA_mnd_11:26.5	Loketi apāyaloke …pe… āyatanaloketi—	26	
PA_mnd_11:26.6	ye cāpi lobhā vicaranti loke.	26	
PA_mnd_11:27.1	Āsā ca niṭṭhā ca itonidānāti.	27	
PA_mnd_11:27.2	Āsā vuccati taṇhā.	27	
PA_mnd_11:27.3	Yo rāgo sārāgo …pe… abhijjhā lobho akusalamūlaṁ.	27	
PA_mnd_11:27.4	Niṭṭhāti idhekacco rūpe pariyesanto rūpaṁ paṭilabhati, rūpaniṭṭho hoti,	27	
PA_mnd_11:27.5	sadde …	27	
PA_mnd_11:27.6	gandhe …	27	
PA_mnd_11:27.7	rase …	27	
PA_mnd_11:27.8	phoṭṭhabbe …	27	
PA_mnd_11:27.9	kulaṁ …	27	
PA_mnd_11:27.10	gaṇaṁ …	27	
PA_mnd_11:27.11	āvāsaṁ …	27	
PA_mnd_11:27.12	lābhaṁ …	27	
PA_mnd_11:27.13	yasaṁ …	27	
PA_mnd_11:27.14	pasaṁsaṁ …	27	
PA_mnd_11:27.15	sukhaṁ …	27	
PA_mnd_11:27.16	cīvaraṁ …	27	
PA_mnd_11:27.17	piṇḍapātaṁ …	27	
PA_mnd_11:27.18	senāsanaṁ …	27	
PA_mnd_11:27.19	gilānapaccayabhesajjaparikkhāraṁ …	27	
PA_mnd_11:27.20	suttantaṁ …	27	
PA_mnd_11:27.21	vinayaṁ …	27	
PA_mnd_11:27.22	abhidhammaṁ …	27	
PA_mnd_11:27.23	āraññikaṅgaṁ …	27	
PA_mnd_11:27.24	piṇḍapātikaṅgaṁ …	27	
PA_mnd_11:27.25	paṁsukūlikaṅgaṁ …	27	
PA_mnd_11:27.26	tecīvarikaṅgaṁ …	27	
PA_mnd_11:27.27	sapadānacārikaṅgaṁ …	27	
PA_mnd_11:27.28	khalupacchābhattikaṅgaṁ …	27	
PA_mnd_11:27.29	nesajjikaṅgaṁ …	27	
PA_mnd_11:27.30	yathāsanthatikaṅgaṁ …	27	
PA_mnd_11:27.31	paṭhamaṁ jhānaṁ …	27	
PA_mnd_11:27.32	dutiyaṁ jhānaṁ …	27	
PA_mnd_11:27.33	tatiyaṁ jhānaṁ …	27	
PA_mnd_11:27.34	catutthaṁ jhānaṁ …	27	
PA_mnd_11:27.35	ākāsānañcāyatanasamāpattiṁ …	27	
PA_mnd_11:27.36	viññāṇañcāyatanasamāpattiṁ …	27	
PA_mnd_11:27.37	ākiñcaññāyatanasamāpattiṁ …	27	
PA_mnd_11:27.38	nevasaññānāsaññāyatanasamāpattiṁ pariyesanto nevasaññānāsaññāyatanasamāpattiṁ paṭilabhati, nevasaññānāsaññāyatanasamāpattiniṭṭho hoti.	27	
PA_mnd_11:28.1	“Āsāya kasate khettaṁ,	28	
PA_mnd_11:28.2	bījaṁ āsāya vappati;	28	
PA_mnd_11:28.3	Āsāya vāṇijā yanti,	28	
PA_mnd_11:28.4	samuddaṁ dhanahārakā;	28	
PA_mnd_11:28.5	Yāya āsāya tiṭṭhāmi,	28	
PA_mnd_11:28.6	sā me āsā samijjhatī”ti.	28	
PA_mnd_11:29.1	Āsāya samiddhi vuccate niṭṭhā.	29	
PA_mnd_11:29.2	Āsā ca niṭṭhā ca itonidānāti.	29	
PA_mnd_11:29.3	Āsā ca niṭṭhā ca ito chandanidānā chandasamudayā chandajātikā chandapabhavāti—	29	
PA_mnd_11:29.4	āsā ca niṭṭhā ca itonidānā.	29	
PA_mnd_11:30.1	Ye samparāyāya narassa hontīti.	30	
PA_mnd_11:30.2	Ye narassa parāyanā honti dīpā honti tāṇā honti leṇā honti saraṇā honti niṭṭhā parāyanā hontīti—	30	
PA_mnd_11:30.3	ye samparāyāya narassa honti.	30	
PA_mnd_11:31.1	Tenāha bhagavā—	31	
PA_mnd_11:32.1	“Chandānidānāni piyāni loke,	32	
PA_mnd_11:32.2	Ye cāpi lobhā vicaranti loke;	32	
PA_mnd_11:32.3	Āsā ca niṭṭhā ca itonidānā,	32	
PA_mnd_11:32.4	Ye samparāyāya narassa hontī”ti.	32	
PA_mnd_11:33.1	Chando nu lokasmiṁ kutonidāno,	33	
PA_mnd_11:33.2	Vinicchayā cāpi kutopahūtā;	33	
PA_mnd_11:33.3	Kodho mosavajjañca kathaṅkathā ca,	33	
PA_mnd_11:33.4	Ye cāpi dhammā samaṇena vuttā.	33	
PA_mnd_11:34.1	Chando nu lokasmiṁ kutonidānoti.	34	
PA_mnd_11:34.2	Chando kutonidāno kutojāto kutosañjāto kutonibbatto kutoabhinibbatto kutopātubhūto, kiṁnidāno kiṁsamudayo kiṁjātiko kiṁpabhavoti chandassa mūlaṁ pucchati …pe…	34	
PA_mnd_11:34.3	samudayaṁ pucchati papucchati yācati ajjhesati pasādetīti—	34	
PA_mnd_11:34.4	chando nu lokasmiṁ kutonidāno.	34	
PA_mnd_11:35.1	Vinicchayā cāpi kutopahūtāti.	35	
PA_mnd_11:35.2	Vinicchayā kutopahūtā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti vinicchayānaṁ mūlaṁ pucchati …pe…	35	
PA_mnd_11:35.3	samudayaṁ pucchati papucchati yācati ajjhesati pasādetīti—	35	
PA_mnd_11:35.4	vinicchayā cāpi kutopahūtā.	35	
PA_mnd_11:36.1	Kodho mosavajjañca kathaṅkathā cāti.	36	
PA_mnd_11:36.2_0	Kodhoti yo evarūpo cittassa āghāto paṭighāto, paṭighaṁ paṭivirodho, kopo pakopo sampakopo,	36	
PA_mnd_11:36.2_1	doso padoso sampadoso, cittassa byāpatti manopadoso, kodho kujjhanā kujjhitattaṁ,	36	
PA_mnd_11:36.2_2	doso dussanā dussitattaṁ, byāpatti byāpajjanā byāpajjitattaṁ, virodho paṭivirodho,	36	
PA_mnd_11:36.2_3	caṇḍikkaṁ asuropo anattamanatā cittassa.	36	
PA_mnd_11:36.3	Mosavajjaṁ vuccati musāvādo.	36	
PA_mnd_11:36.4	Kathaṅkathā vuccati vicikicchāti—	36	
PA_mnd_11:36.5	kodho mosavajjañca kathaṅkathā ca.	36	
PA_mnd_11:37.1	Ye cāpi dhammā samaṇena vuttāti.	37	
PA_mnd_11:37.2	Ye cāpīti ye kodhena ca mosavajjena ca kathaṅkathāya ca sahagatā sahajātā saṁsaṭṭhā sampayuttā, ekuppādā ekanirodhā ekavatthukā ekārammaṇā—	37	
PA_mnd_11:37.3	ime vuccanti ye cāpi dhammā.	37	
PA_mnd_11:37.4	Atha vā ye te kilesā aññajātikā aññavihitakā—	37	
PA_mnd_11:37.5	ime vuccanti ye cāpi dhammā.	37	
PA_mnd_11:37.6_0	Samaṇena vuttāti samaṇena samitapāpena brāhmaṇena bāhitapāpadhammena bhikkhunā bhinnakilesamūlena	37	
PA_mnd_11:37.6_1	sabbākusalamūlabandhanā pamuttena vuttā pavuttā ācikkhitā desitā paññapitā paṭṭhapitā	37	
PA_mnd_11:37.6_2	vivaṭā vibhattā uttānīkatā pakāsitāti—	37	
PA_mnd_11:37.7	ye cāpi dhammā samaṇena vuttā.	37	
PA_mnd_11:38.1	Tenāha so nimmito—	38	
PA_mnd_11:39.1	“Chando nu lokasmiṁ kutonidāno,	39	
PA_mnd_11:39.2	Vinicchayā cāpi kutopahūtā;	39	
PA_mnd_11:39.3	Kodho mosavajjañca kathaṅkathā ca,	39	
PA_mnd_11:39.4	Ye cāpi dhammā samaṇena vuttā”ti.	39	
PA_mnd_11:40.1	Sātaṁ asātanti yamāhu loke,	40	
PA_mnd_11:40.2	Tamūpanissāya pahoti chando;	40	
PA_mnd_11:40.3	Rūpesu disvā vibhavaṁ bhavañca,	40	
PA_mnd_11:40.4	Vinicchayaṁ kubbati jantu loke.	40	
PA_mnd_11:41.1	Sātaṁ asātanti yamāhu loketi.	41	
PA_mnd_11:41.2	Sātanti sukhā ca vedanā, iṭṭhañca vatthu.	41	
PA_mnd_11:41.3	Asātanti dukkhā ca vedanā, aniṭṭhañca vatthu.	41	
PA_mnd_11:41.4	Yamāhu loketi yaṁ āhaṁsu yaṁ kathenti yaṁ bhaṇanti yaṁ dīpenti yaṁ voharantīti—	41	
PA_mnd_11:41.5	sātaṁ asātanti yamāhu loke.	41	
PA_mnd_11:42.1	Tamūpanissāya pahoti chandoti.	42	
PA_mnd_11:42.2_0	Sātāsātaṁ nissāya, sukhadukkhaṁ nissāya, somanassadomanassaṁ nissāya, iṭṭhāniṭṭhaṁ	42	
PA_mnd_11:42.2_1	nissāya, anunayapaṭighaṁ nissāya chando pahoti pabhavati jāyati sañjāyati nibbattati abhinibbattatīti—	42	
PA_mnd_11:42.3	tamūpanissāya pahoti chando.	42	
PA_mnd_11:43.1	Rūpesu disvā vibhavaṁ bhavañcāti.	43	
PA_mnd_11:43.2	Rūpesūti cattāro ca mahābhūtā catunnañca mahābhūtānaṁ upādāya rūpaṁ.	43	
PA_mnd_11:43.3	Katamo rūpānaṁ bhavo?	43	
PA_mnd_11:43.4	Yo rūpānaṁ bhavo jāti sañjāti nibbatti abhinibbatti pātubhāvo—	43	
PA_mnd_11:43.5	ayaṁ rūpānaṁ bhavo.	43	
PA_mnd_11:43.6	Katamo rūpānaṁ vibhavo?	43	
PA_mnd_11:43.7	Yo rūpānaṁ khayo vayo bhedo paribhedo aniccatā antaradhānaṁ—	43	
PA_mnd_11:43.8	ayaṁ rūpānaṁ vibhavo.	43	
PA_mnd_11:43.9	Rūpesu disvā vibhavaṁ bhavañcāti rūpesu bhavañca vibhavañca disvā passitvā tulayitvā tīrayitvā vibhāvayitvā vibhūtaṁ katvāti—	43	
PA_mnd_11:43.10	rūpesu disvā vibhavaṁ bhavañca.	43	
PA_mnd_11:44.1	Vinicchayaṁ kubbati jantu loketi.	44	
PA_mnd_11:44.2	Vinicchayāti dve vinicchayā—	44	
PA_mnd_11:44.3	taṇhāvinicchayo ca, diṭṭhivinicchayo ca.	44	
PA_mnd_11:44.4	Kathaṁ taṇhāvinicchayaṁ karoti?	44	
PA_mnd_11:44.5	Idhekaccassa anuppannā ceva bhogā na uppajjanti, uppannā ca bhogā parikkhayaṁ gacchanti.	44	
PA_mnd_11:44.6	Tassa evaṁ hoti—	44	
PA_mnd_11:44.7	“kena nu kho me upāyena anuppannā ceva bhogā na uppajjanti, uppannā ca bhogā parikkhayaṁ gacchantī”ti.	44	
PA_mnd_11:44.8	Tassa pana evaṁ hoti “surāmerayamajjappamādaṭṭhānānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti;	44	
PA_mnd_11:44.9	vikālavisikhācariyānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti;	44	
PA_mnd_11:44.10	samajjābhicaraṇaṁ anuyuttassa me …	44	
PA_mnd_11:44.11	jutappamādaṭṭhānānuyogaṁ anuyuttassa me …	44	
PA_mnd_11:44.12	pāpamittānuyogaṁ anuyuttassa me anuppannā ceva bhogā na uppajjanti, uppannā ca bhogā parikkhayaṁ gacchanti;	44	
PA_mnd_11:44.13_0	ālasyānuyogaṁ anuyuttassa me anuppannā ceva bhogā na uppajjanti, uppannā ca bhogā	44	
PA_mnd_11:44.13_1	parikkhayaṁ gacchantī”ti evaṁ ñāṇaṁ katvā cha bhogānaṁ apāyamukhāni na sevati, cha	44	
PA_mnd_11:44.13_2	bhogānaṁ āyamukhāni sevati.	44	
PA_mnd_11:44.14	Evampi taṇhāvinicchayaṁ karoti.	44	
PA_mnd_11:45.1	Atha vā kasiyā vā vaṇijjāya vā gorakkhena vā issatthena vā rājaporisena vā sippaññatarena vā paṭipajjati.	45	
PA_mnd_11:45.2	Evampi taṇhāvinicchayaṁ karoti.	45	
PA_mnd_11:45.3	Kathaṁ diṭṭhivinicchayaṁ karoti?	45	
PA_mnd_11:45.4	Cakkhusmiṁ uppanne jānāti—	45	
PA_mnd_11:45.5	“attā me uppanno”ti, cakkhusmiṁ antarahite jānāti—	45	
PA_mnd_11:45.6	“attā me antarahito vigato me attā”ti.	45	
PA_mnd_11:45.7	Evampi diṭṭhivinicchayaṁ karoti.	45	
PA_mnd_11:45.8	Sotasmiṁ …	45	
PA_mnd_11:45.9	ghānasmiṁ …	45	
PA_mnd_11:45.10	jivhāya …	45	
PA_mnd_11:45.11	kāyasmiṁ …	45	
PA_mnd_11:45.12	rūpasmiṁ …	45	
PA_mnd_11:45.13	saddasmiṁ …	45	
PA_mnd_11:45.14	gandhasmiṁ …	45	
PA_mnd_11:45.15	rasasmiṁ …	45	
PA_mnd_11:45.16	phoṭṭhabbasmiṁ uppanne jānāti—	45	
PA_mnd_11:45.17	“attā me uppanno”ti, phoṭṭhabbasmiṁ antarahite jānāti—	45	
PA_mnd_11:45.18	“attā me antarahito vigato me attā”ti.	45	
PA_mnd_11:45.19	Evampi diṭṭhivinicchayaṁ karoti janeti sañjaneti nibbatteti abhinibbatteti.	45	
PA_mnd_11:45.20	Jantūti satto naro mānavo …pe… manujo.	45	
PA_mnd_11:45.21	Loketi apāyaloke …pe… āyatanaloketi—	45	
PA_mnd_11:45.22	vinicchayaṁ kubbati jantu loke.	45	
PA_mnd_11:46.1	Tenāha bhagavā—	46	
PA_mnd_11:47.1	“Sātaṁ asātanti yamāhu loke,	47	
PA_mnd_11:47.2	Tamūpanissāya pahoti chando;	47	
PA_mnd_11:47.3	Rūpesu disvā vibhavaṁ bhavañca,	47	
PA_mnd_11:47.4	Vinicchayaṁ kubbati jantu loke”ti.	47	
PA_mnd_11:48.1	Kodho mosavajjañca kathaṅkathā ca,	48	
PA_mnd_11:48.2	Etepi dhammā dvayameva sante;	48	
PA_mnd_11:48.3	Kathaṅkathī ñāṇapathāya sikkhe,	48	
PA_mnd_11:48.4	Ñatvā pavuttā samaṇena dhammā.	48	
PA_mnd_11:49.1	Kodho mosavajjañca kathaṅkathā cāti.	49	
PA_mnd_11:49.2	Kodhoti yo evarūpo cittassa āghāto paṭighāto …pe…	49	
PA_mnd_11:49.3	mosavajjaṁ vuccati musāvādo.	49	
PA_mnd_11:49.4	Kathaṅkathā vuccati vicikicchā.	49	
PA_mnd_11:49.5	Iṭṭhaṁ vatthuṁ nissāyapi kodho jāyati, aniṭṭhaṁ vatthuṁ nissāyapi kodho jāyati.	49	
PA_mnd_11:49.6	Iṭṭhaṁ vatthuṁ nissāyapi musāvādo uppajjati, aniṭṭhaṁ vatthuṁ nissāyapi musāvādo uppajjati.	49	
PA_mnd_11:49.7	Iṭṭhaṁ vatthuṁ nissāyapi kathaṅkathā uppajjati, aniṭṭhaṁ vatthuṁ nissāyapi kathaṅkathā uppajjati.	49	
PA_mnd_11:50.1	Kathaṁ aniṭṭhaṁ vatthuṁ nissāya kodho jāyati?	50	
PA_mnd_11:50.2	Pakatiyā aniṭṭhaṁ vatthuṁ nissāya kodho jāyati.	50	
PA_mnd_11:50.3	Anatthaṁ me acarīti kodho jāyati,	50	
PA_mnd_11:50.4	anatthaṁ me caratīti kodho jāyati,	50	
PA_mnd_11:50.5	anatthaṁ me carissatīti kodho jāyati;	50	
PA_mnd_11:50.6	piyassa me manāpassa anatthaṁ acari …	50	
PA_mnd_11:50.7	anatthaṁ carati …	50	
PA_mnd_11:50.8	anatthaṁ carissatīti kodho jāyati;	50	
PA_mnd_11:50.9	appiyassa me amanāpassa atthaṁ acari …	50	
PA_mnd_11:50.10	atthaṁ carati …	50	
PA_mnd_11:50.11	atthaṁ carissatīti kodho jāyati.	50	
PA_mnd_11:50.12	Evaṁ aniṭṭhaṁ vatthuṁ nissāya kodho jāyati.	50	
PA_mnd_11:51.1	Kathaṁ iṭṭhaṁ vatthuṁ nissāya kodho jāyati?	51	
PA_mnd_11:51.2	Iṭṭhaṁ vatthuṁ acchedasaṅkinopi kodho jāyati,	51	
PA_mnd_11:51.3	acchijjantepi kodho jāyati,	51	
PA_mnd_11:51.4	acchinnepi kodho jāyati.	51	
PA_mnd_11:51.5	Iṭṭhaṁ vatthuṁ vipariṇāmasaṅkinopi kodho jāyati,	51	
PA_mnd_11:51.6	vipariṇāmantepi kodho jāyati,	51	
PA_mnd_11:51.7	vipariṇatepi kodho jāyati.	51	
PA_mnd_11:51.8	Evaṁ iṭṭhaṁ vatthuṁ nissāya kodho jāyati.	51	
PA_mnd_11:52.1	Kathaṁ aniṭṭhaṁ vatthuṁ nissāya musāvādo uppajjati?	52	
PA_mnd_11:52.2	Idhekacco andubandhanena vā baddho;	52	
PA_mnd_11:52.3	tassa bandhanassa mokkhatthāya sampajānamusā bhāsati …	52	
PA_mnd_11:52.4	rajjubandhanena vā baddho …	52	
PA_mnd_11:52.5	saṅkhalikabandhanena vā baddho …	52	
PA_mnd_11:52.6	vettabandhanena vā baddho …	52	
PA_mnd_11:52.7	latābandhanena vā baddho …	52	
PA_mnd_11:52.8	pakkhepabandhanena vā baddho …	52	
PA_mnd_11:52.9	parikkhepabandhanena vā baddho …	52	
PA_mnd_11:52.10	gāmanigamanagararaṭṭhabandhanena vā baddho …	52	
PA_mnd_11:52.11	janapadabandhanena vā baddho;	52	
PA_mnd_11:52.12	tassa bandhanassa mokkhatthāya sampajānamusā bhāsati.	52	
PA_mnd_11:52.13	Evaṁ aniṭṭhaṁ vatthuṁ nissāya musāvādo uppajjatīti.	52	
PA_mnd_11:53.1	Kathaṁ iṭṭhaṁ vatthuṁ nissāya musāvādo uppajjati?	53	
PA_mnd_11:53.2	Idhekacco manāpikānaṁ rūpānaṁ hetu sampajānamusā bhāsati …	53	
PA_mnd_11:53.3	manāpikānaṁ saddānaṁ …	53	
PA_mnd_11:53.4	gandhānaṁ …	53	
PA_mnd_11:53.5	rasānaṁ …	53	
PA_mnd_11:53.6	phoṭṭhabbānaṁ hetu …	53	
PA_mnd_11:53.7	cīvarahetu …	53	
PA_mnd_11:53.8	piṇḍapātahetu …	53	
PA_mnd_11:53.9	senāsanahetu …	53	
PA_mnd_11:53.10	gilānapaccayabhesajjaparikkhārahetu sampajānamusā bhāsati.	53	
PA_mnd_11:53.11	Evaṁ iṭṭhaṁ vatthuṁ nissāya musāvādo uppajjati.	53	
PA_mnd_11:54.1	Kathaṁ aniṭṭhaṁ vatthuṁ nissāya kathaṅkathā uppajjati?	54	
PA_mnd_11:54.2	“Muccissāmi nu kho cakkhurogato, na nu kho muccissāmi cakkhurogato.	54	
PA_mnd_11:54.3	Muccissāmi nu kho sotarogato …	54	
PA_mnd_11:54.4	ghānarogato …	54	
PA_mnd_11:54.5	jivhārogato …	54	
PA_mnd_11:54.6	kāyarogato …	54	
PA_mnd_11:54.7	sīsarogato …	54	
PA_mnd_11:54.8	kaṇṇarogato …	54	
PA_mnd_11:54.9	mukharogato …	54	
PA_mnd_11:54.10	muccissāmi nu kho dantarogato, na nu kho muccissāmi dantarogato”ti.	54	
PA_mnd_11:54.11	Evaṁ aniṭṭhaṁ vatthuṁ nissāya kathaṅkathā uppajjati.	54	
PA_mnd_11:55.1	Kathaṁ iṭṭhaṁ vatthuṁ nissāya kathaṅkathā uppajjati?	55	
PA_mnd_11:55.2	“Labhissāmi nu kho manāpike rūpe, na nu kho labhissāmi manāpike rūpe.	55	
PA_mnd_11:55.3	Labhissāmi nu kho manāpike sadde …	55	
PA_mnd_11:55.4	gandhe …	55	
PA_mnd_11:55.5	rase …	55	
PA_mnd_11:55.6	phoṭṭhabbe …	55	
PA_mnd_11:55.7	kulaṁ …	55	
PA_mnd_11:55.8	gaṇaṁ …	55	
PA_mnd_11:55.9	āvāsaṁ …	55	
PA_mnd_11:55.10	lābhaṁ …	55	
PA_mnd_11:55.11	yasaṁ …	55	
PA_mnd_11:55.12	pasaṁsaṁ …	55	
PA_mnd_11:55.13	sukhaṁ …	55	
PA_mnd_11:55.14	cīvaraṁ …	55	
PA_mnd_11:55.15	piṇḍapātaṁ …	55	
PA_mnd_11:55.16	senāsanaṁ …	55	
PA_mnd_11:55.17	gilānapaccayabhesajjaparikkhāran”ti.	55	
PA_mnd_11:55.18	Evaṁ iṭṭhaṁ vatthuṁ nissāya kathaṅkathā uppajjatīti—	55	
PA_mnd_11:55.19	kodho mosavajjañca kathaṅkathā ca.	55	
PA_mnd_11:56.1	Etepi dhammā dvayameva santeti.	56	
PA_mnd_11:56.2	Sātāsāte sante, sukhadukkhe sante, somanassadomanasse sante, iṭṭhāniṭṭhe sante, anunayapaṭighe sante saṁvijjamāne atthi upalabbhamāneti—	56	
PA_mnd_11:56.3	etepi dhammā dvayameva sante.	56	
PA_mnd_11:57.1	Kathaṅkathī ñāṇapathāya sikkheti.	57	
PA_mnd_11:57.2	Ñāṇampi ñāṇapatho, ñāṇassa ārammaṇampi ñāṇapatho, ñāṇasahabhunopi dhammā ñāṇapatho.	57	
PA_mnd_11:57.3	Yathā ariyamaggo ariyapatho, devamaggo devapatho, brahmamaggo brahmapatho;	57	
PA_mnd_11:57.4	evamevaṁ ñāṇampi ñāṇapatho, ñāṇassa ārammaṇampi ñāṇapatho, ñāṇasahabhunopi dhammā ñāṇapatho.	57	
PA_mnd_11:58.1	Sikkheti tisso sikkhā—	58	
PA_mnd_11:58.2	adhisīlasikkhā, adhicittasikkhā, adhipaññāsikkhā.	58	
PA_mnd_11:58.3	Katamā adhisīlasikkhā?	58	
PA_mnd_11:58.4	Idha bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu,	58	
PA_mnd_11:58.5	khuddako sīlakkhandho …	58	
PA_mnd_11:58.6	mahanto sīlakkhandho …	58	
PA_mnd_11:58.7	sīlaṁ patiṭṭhā ādi caraṇaṁ saṁyamo saṁvaro mukhaṁ pamukhaṁ kusalānaṁ dhammānaṁ samāpattiyā—	58	
PA_mnd_11:58.8	ayaṁ adhisīlasikkhā.	58	
PA_mnd_11:58.9	Katamā adhicittasikkhā?	58	
PA_mnd_11:58.10	Idha bhikkhu vivicceva kāmehi …pe…	58	
PA_mnd_11:58.11	catutthaṁ jhānaṁ upasampajja viharati—	58	
PA_mnd_11:58.12	ayaṁ adhicittasikkhā.	58	
PA_mnd_11:58.13	Katamā adhipaññāsikkhā?	58	
PA_mnd_11:58.14	Idha bhikkhu paññavā hoti, udayatthagāminiyā paññāya samannāgato ariyāya nibbedhikāya sammādukkhakkhayagāminiyā.	58	
PA_mnd_11:58.15	So “idaṁ dukkhan”ti yathābhūtaṁ pajānāti …pe… “ayaṁ dukkhanirodhagāminī paṭipadā”ti yathābhūtaṁ pajānāti,	58	
PA_mnd_11:58.16	“ime āsavā”ti yathābhūtaṁ pajānāti …pe… “ayaṁ āsavanirodhagāminī paṭipadā”ti yathābhūtaṁ pajānāti—	58	
PA_mnd_11:58.17	ayaṁ adhipaññāsikkhā.	58	
PA_mnd_11:59.1	Kathaṅkathī ñāṇapathāya sikkheti.	59	
PA_mnd_11:59.2_0	Kathaṅkathī puggalo sakaṅkho savilekho sadveḷhako savicikiccho, ñāṇādhigamāya ñāṇaphusanāya	59	
PA_mnd_11:59.2_1	ñāṇasacchikiriyāya adhisīlampi sikkheyya, adhicittampi sikkheyya, adhipaññampi sikkheyya;	59	
PA_mnd_11:59.3	imā tisso sikkhāyo āvajjanto sikkheyya,	59	
PA_mnd_11:59.4	jānanto sikkheyya,	59	
PA_mnd_11:59.5	passanto sikkheyya,	59	
PA_mnd_11:59.6	paccavekkhanto sikkheyya,	59	
PA_mnd_11:59.7	cittaṁ adhiṭṭhahanto sikkheyya,	59	
PA_mnd_11:59.8	saddhāya adhimuccanto sikkheyya,	59	
PA_mnd_11:59.9	vīriyaṁ paggaṇhanto sikkheyya,	59	
PA_mnd_11:59.10	satiṁ upaṭṭhahanto sikkheyya,	59	
PA_mnd_11:59.11	cittaṁ samādahanto sikkheyya,	59	
PA_mnd_11:59.12	paññāya pajānanto sikkheyya,	59	
PA_mnd_11:59.13	abhiññeyyaṁ abhijānanto sikkheyya,	59	
PA_mnd_11:59.14	pariññeyyaṁ parijānanto sikkheyya,	59	
PA_mnd_11:59.15	pahātabbaṁ pajahanto sikkheyya,	59	
PA_mnd_11:59.16	bhāvetabbaṁ bhāvento sikkheyya,	59	
PA_mnd_11:59.17	sacchikātabbaṁ sacchikaronto sikkheyya ācareyya samācareyya samādāya vatteyyāti—	59	
PA_mnd_11:59.18	kathaṅkathī ñāṇapathāya sikkhe.	59	
PA_mnd_11:60.1	Ñatvā pavuttā samaṇena dhammāti.	60	
PA_mnd_11:60.2	Ñatvāti ñatvā jānitvā tulayitvā tīrayitvā vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā.	60	
PA_mnd_11:60.3	“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā vibhattā uttānīkatā pakāsitā,	60	
PA_mnd_11:60.4	“sabbe saṅkhārā dukkhā”ti …	60	
PA_mnd_11:60.5	“sabbe dhammā anattā”ti …	60	
PA_mnd_11:60.6	“avijjāpaccayā saṅkhārā”ti …pe…	60	
PA_mnd_11:60.7	“jātipaccayā jarāmaraṇan”ti …	60	
PA_mnd_11:60.8	“avijjānirodhā saṅkhāranirodho”ti …pe…	60	
PA_mnd_11:60.9	“jātinirodhā jarāmaraṇanirodho”ti …	60	
PA_mnd_11:60.10	“idaṁ dukkhan”ti …pe…	60	
PA_mnd_11:60.11	“ayaṁ dukkhanirodhagāminī paṭipadā”ti …	60	
PA_mnd_11:60.12	“ime āsavā”ti …pe…	60	
PA_mnd_11:60.13	“ayaṁ āsavanirodhagāminī paṭipadā”ti …	60	
PA_mnd_11:60.14	“ime dhammā abhiññeyyā”ti …	60	
PA_mnd_11:60.15	“ime dhammā pariññeyyā”ti …	60	
PA_mnd_11:60.16	“ime dhammā pahātabbā”ti …	60	
PA_mnd_11:60.17	“ime dhammā bhāvetabbā”ti …	60	
PA_mnd_11:60.18	“ime dhammā sacchikātabbā”ti …	60	
PA_mnd_11:60.19	channaṁ phassāyatanānaṁ samudayañca atthaṅgamañca assādañca ādīnavañca nissaraṇañca …	60	
PA_mnd_11:60.20	pañcannaṁ upādānakkhandhānaṁ …	60	
PA_mnd_11:60.21	catunnaṁ mahābhūtānaṁ …	60	
PA_mnd_11:60.22_0	“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā	60	
PA_mnd_11:60.22_1	vibhāvayitvā vibhūtaṁ katvā vuttā pavuttā ācikkhitā desitā paññapitā paṭṭhapitā vivaṭā	60	
PA_mnd_11:60.22_2	vibhattā uttānīkatā pakāsitā.	60	
PA_mnd_11:61.1	Vuttañhetaṁ bhagavatā—	61	
PA_mnd_11:61.2	“abhiññāyāhaṁ, bhikkhave, dhammaṁ desemi, no anabhiññāya.	61	
PA_mnd_11:61.3	Sanidānāhaṁ, bhikkhave, dhammaṁ desemi, no anidānaṁ.	61	
PA_mnd_11:61.4	Sappāṭihāriyāhaṁ, bhikkhave, dhammaṁ desemi, no appāṭihāriyaṁ.	61	
PA_mnd_11:61.5_0	Tassa mayhaṁ, bhikkhave, abhiññāya dhammaṁ desayato, no anabhiññāya, sanidānaṁ dhammaṁ	61	
PA_mnd_11:61.5_1	desayato, no anidānaṁ, sappāṭihāriyaṁ dhammaṁ desayato, no appāṭihāriyaṁ, karaṇīyo	61	
PA_mnd_11:61.5_2	ovādo, karaṇīyā anusāsanī.	61	
PA_mnd_11:61.6	Alañca pana, bhikkhave, vo tuṭṭhiyā alaṁ pāmojjāya alaṁ somanassāya sammāsambuddho bhagavā, svākkhāto dhammo, suppaṭipanno saṅghoti …pe….	61	
PA_mnd_11:61.7	Imasmiñca pana veyyākaraṇasmiṁ bhaññamāne dasasahassī lokadhātu akampitthā”ti—	61	
PA_mnd_11:61.8	ñatvā pavuttā samaṇena dhammā.	61	
PA_mnd_11:62.1	Tenāha bhagavā—	62	
PA_mnd_11:63.1	“Kodho mosavajjañca kathaṅkathā ca,	63	
PA_mnd_11:63.2	Etepi dhammā dvayameva sante;	63	
PA_mnd_11:63.3	Kathaṅkathī ñāṇapathāya sikkhe,	63	
PA_mnd_11:63.4	Ñatvā pavuttā samaṇena dhammā”ti.	63	
PA_mnd_11:64.1	Sātaṁ asātañca kutonidānā,	64	
PA_mnd_11:64.2	Kismiṁ asante na bhavanti hete;	64	
PA_mnd_11:64.3	Vibhavaṁ bhavañcāpi yametamatthaṁ,	64	
PA_mnd_11:64.4	Etaṁ me pabrūhi yatonidānaṁ.	64	
PA_mnd_11:65.1	Sātaṁ asātañca kutonidānāti.	65	
PA_mnd_11:65.2	Sātā asātā kutonidānā kutojātā kutosañjātā kutonibbattā kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti sātāsātānaṁ mūlaṁ pucchati …pe…	65	
PA_mnd_11:65.3	samudayaṁ pucchati papucchati yācati ajjhesati pasādetīti—	65	
PA_mnd_11:65.4	sātaṁ asātañca kutonidānā.	65	
PA_mnd_11:66.1	Kismiṁ asante na bhavanti heteti.	66	
PA_mnd_11:66.2	Kismiṁ asante asaṁvijjamāne natthi anupalabbhamāne sātāsātā na bhavanti nappabhavanti na jāyanti na sañjāyanti na nibbattanti na abhinibbattantīti—	66	
PA_mnd_11:66.3	kismiṁ asante na bhavanti hete.	66	
PA_mnd_11:67.1	Vibhavaṁ bhavañcāpi yametamatthanti.	67	
PA_mnd_11:67.2	Katamo sātāsātānaṁ bhavo?	67	
PA_mnd_11:67.3	Yo sātāsātānaṁ bhavo pabhavo jāti sañjāti nibbatti abhinibbatti pātubhāvo—	67	
PA_mnd_11:67.4	ayaṁ sātāsātānaṁ bhavo.	67	
PA_mnd_11:67.5	Katamo sātāsātānaṁ vibhavo?	67	
PA_mnd_11:67.6	Yo sātāsātānaṁ khayo vayo bhedo paribhedo aniccatā antaradhānaṁ—	67	
PA_mnd_11:67.7	ayaṁ sātāsātānaṁ vibhavo.	67	
PA_mnd_11:67.8	Yametamatthanti yaṁ paramatthanti—	67	
PA_mnd_11:67.9	vibhavaṁ bhavañcāpi yametamatthaṁ.	67	
PA_mnd_11:68.1	Etaṁ me pabrūhi yatonidānanti.	68	
PA_mnd_11:68.2	Etanti yaṁ pucchāmi yaṁ yācāmi yaṁ ajjhesāmi yaṁ pasādemi.	68	
PA_mnd_11:68.3	Pabrūhīti brūhi vadehi ācikkha desehi paññapehi paṭṭhapehi vivara vibhaja uttānīkarohi pakāsehīti—	68	
PA_mnd_11:68.4	etaṁ me pabrūhi.	68	
PA_mnd_11:68.5	Yatonidānanti yaṁnidānaṁ yaṁsamudayaṁ yaṁjātikaṁ yaṁpabhavanti—	68	
PA_mnd_11:68.6	etaṁ me pabrūhi yatonidānaṁ.	68	
PA_mnd_11:69.1	Tenāha so nimmito—	69	
PA_mnd_11:70.1	“Sātaṁ asātañca kutonidānā,	70	
PA_mnd_11:70.2	Kismiṁ asante na bhavanti hete;	70	
PA_mnd_11:70.3	Vibhavaṁ bhavañcāpi yametamatthaṁ,	70	
PA_mnd_11:70.4	Etaṁ me pabrūhi yatonidānan”ti.	70	
PA_mnd_11:71.1	Phassanidānaṁ sātaṁ asātaṁ,	71	
PA_mnd_11:71.2	Phasse asante na bhavanti hete;	71	
PA_mnd_11:71.3	Vibhavaṁ bhavañcāpi yametamatthaṁ,	71	
PA_mnd_11:71.4	Etaṁ te pabrūmi itonidānaṁ.	71	
PA_mnd_11:72.1	Phassanidānaṁ sātaṁ asātanti.	72	
PA_mnd_11:72.2	Sukhavedanīyaṁ phassaṁ paṭicca uppajjati sukhā vedanā.	72	
PA_mnd_11:72.3	Yā tasseva sukhavedanīyassa phassassa nirodhā, yaṁ tajjaṁ vedayitaṁ sukhavedanīyaṁ phassaṁ paṭicca uppannā sukhā vedanā sā nirujjhati, sā vūpasammati.	72	
PA_mnd_11:72.4	Dukkhavedanīyaṁ phassaṁ paṭicca uppajjati dukkhā vedanā.	72	
PA_mnd_11:72.5	Yā tasseva dukkhavedanīyassa phassassa nirodhā, yaṁ tajjaṁ vedayitaṁ dukkhavedanīyaṁ phassaṁ paṭicca uppannā dukkhā vedanā sā nirujjhati, sā vūpasammati.	72	
PA_mnd_11:72.6	Adukkhamasukhavedanīyaṁ phassaṁ paṭicca uppajjati adukkhamasukhā vedanā.	72	
PA_mnd_11:72.7	Yā tasseva adukkhamasukhavedanīyassa phassassa nirodhā, yaṁ tajjaṁ vedayitaṁ adukkhamasukhavedanīyaṁ phassaṁ paṭicca uppannā adukkhamasukhā vedanā sā nirujjhati, vūpasammati.	72	
PA_mnd_11:72.8	Phassanidānaṁ sātaṁ asātanti.	72	
PA_mnd_11:72.9	Sātāsātā phassanidānā phassasamudayā phassajātikā phassappabhavāti—	72	
PA_mnd_11:72.10	phassanidānaṁ sātaṁ asātaṁ.	72	
PA_mnd_11:73.1	Phasse asante na bhavanti heteti.	73	
PA_mnd_11:73.2	Phasse asante asaṁvijjamāne natthi anupalabbhamāne sātāsātā na bhavanti nappabhavanti na jāyanti na sañjāyanti na nibbattanti nābhinibbattanti na pātubhavantīti—	73	
PA_mnd_11:73.3	phasse asante na bhavanti hete.	73	
PA_mnd_11:74.1	Vibhavaṁ bhavañcāpi yametamatthanti.	74	
PA_mnd_11:74.2	Bhavadiṭṭhipi phassanidānā, vibhavadiṭṭhipi phassanidānā.	74	
PA_mnd_11:74.3	Yametamatthanti yaṁ paramatthanti—	74	
PA_mnd_11:74.4	vibhavaṁ bhavañcāpi yametamatthaṁ.	74	
PA_mnd_11:75.1	Etaṁ te pabrūmi itonidānanti.	75	
PA_mnd_11:75.2	Etanti yaṁ pucchasi yaṁ yācasi yaṁ ajjhesasi yaṁ pasādesi.	75	
PA_mnd_11:75.3	Pabrūmīti brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—	75	
PA_mnd_11:75.4	etaṁ te pabrūmi.	75	
PA_mnd_11:75.5	Itonidānanti ito phassanidānaṁ phassasamudayaṁ phassajātikaṁ phassappabhavanti—	75	
PA_mnd_11:75.6	etaṁ te pabrūmi itonidānaṁ.	75	
PA_mnd_11:76.1	Tenāha bhagavā—	76	
PA_mnd_11:77.1	“Phassanidānaṁ sātaṁ asātaṁ,	77	
PA_mnd_11:77.2	Phasse asante na bhavanti hete;	77	
PA_mnd_11:77.3	Vibhavaṁ bhavañcāpi yametamatthaṁ,	77	
PA_mnd_11:77.4	Etaṁ te pabrūmi itonidānan”ti.	77	
PA_mnd_11:78.1	Phasso nu lokasmiṁ kutonidāno,	78	
PA_mnd_11:78.2	Pariggahā cāpi kutopahūtā;	78	
PA_mnd_11:78.3	Kismiṁ asante na mamattamatthi,	78	
PA_mnd_11:78.4	Kismiṁ vibhūte na phusanti phassā.	78	
PA_mnd_11:79.1	Phasso nu lokasmiṁ kutonidānoti.	79	
PA_mnd_11:79.2	Phasso kutonidāno kutojāto kutosañjāto kutonibbatto kutoabhinibbatto kutopātubhūto, kiṁnidāno kiṁsamudayo kiṁjātiko kiṁpabhavoti phassassa mūlaṁ pucchati hetuṁ pucchati …pe…	79	
PA_mnd_11:79.3	samudayaṁ pucchati papucchati yācati ajjhesati pasādetīti—	79	
PA_mnd_11:79.4	phasso nu lokasmiṁ kutonidāno.	79	
PA_mnd_11:80.1_0	Pariggahā cāpi kutopahūtāti pariggahā kutopahūtā kutojātā kutosañjātā kutonibbattā	80	
PA_mnd_11:80.1_1	kutoabhinibbattā kutopātubhūtā, kiṁnidānā kiṁsamudayā kiṁjātikā kiṁpabhavāti pariggahānaṁ	80	
PA_mnd_11:80.1_2	mūlaṁ pucchati hetuṁ pucchati …pe…	80	
PA_mnd_11:80.2	samudayaṁ pucchati papucchati yācati ajjhesati pasādetīti—	80	
PA_mnd_11:80.3	pariggahā cāpi kutopahūtā.	80	
PA_mnd_11:81.1	Kismiṁ asante na mamattamatthīti.	81	
PA_mnd_11:81.2_0	Kismiṁ asante asaṁvijjamāne natthi anupalabbhamāne mamattā natthi na santi na saṁvijjanti	81	
PA_mnd_11:81.2_1	nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—	81	
PA_mnd_11:81.3	kismiṁ asante na mamattamatthi.	81	
PA_mnd_11:82.1	Kismiṁ vibhūte na phusanti phassāti.	82	
PA_mnd_11:82.2	Kismiṁ vibhūte vibhavite atikkante samatikkante vītivatte phassā na phusantīti—	82	
PA_mnd_11:82.3	kismiṁ vibhūte na phusanti phassā.	82	
PA_mnd_11:83.1	Tenāha so nimmito—	83	
PA_mnd_11:84.1	“Phasso nu lokasmiṁ kutonidāno,	84	
PA_mnd_11:84.2	Pariggahā cāpi kutopahūtā;	84	
PA_mnd_11:84.3	Kismiṁ asante na mamattamatthi,	84	
PA_mnd_11:84.4	Kismiṁ vibhūte na phusanti phassā”ti.	84	
PA_mnd_11:85.1	Nāmañca rūpañca paṭicca phasso,	85	
PA_mnd_11:85.2	Icchānidānāni pariggahāni;	85	
PA_mnd_11:85.3	Icchāyasantyā na mamattamatthi,	85	
PA_mnd_11:85.4	Rūpe vibhūte na phusanti phassā.	85	
PA_mnd_11:86.1	Nāmañca rūpañca paṭicca phassoti.	86	
PA_mnd_11:86.2	Cakkhuñca paṭicca rūpe ca uppajjati cakkhuviññāṇaṁ, tiṇṇaṁ saṅgati phasso.	86	
PA_mnd_11:86.3	Cakkhu ca rūpā ca rūpasmiṁ cakkhusamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.4	Evampi nāmañca rūpañca paṭicca phasso.	86	
PA_mnd_11:86.5	Sotañca paṭicca sadde ca uppajjati sotaviññāṇaṁ, tiṇṇaṁ saṅgati phasso.	86	
PA_mnd_11:86.6	Sotañca saddā ca rūpasmiṁ sotasamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.7	Evampi nāmañca rūpañca paṭicca phasso.	86	
PA_mnd_11:86.8	Ghānañca paṭicca gandhe ca uppajjati ghānaviññāṇaṁ, tiṇṇaṁ saṅgati phasso.	86	
PA_mnd_11:86.9	Ghānañca gandhā ca rūpasmiṁ ghānasamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.10	Evampi nāmañca rūpañca paṭicca phasso.	86	
PA_mnd_11:86.11	Jivhañca paṭicca rase ca uppajjati jivhāviññāṇaṁ, tiṇṇaṁ saṅgati phasso.	86	
PA_mnd_11:86.12	Jivhā ca rasā ca rūpasmiṁ jivhāsamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.13	Evampi nāmañca rūpañca paṭicca phasso.	86	
PA_mnd_11:86.14	Kāyañca paṭicca phoṭṭhabbe ca uppajjati kāyaviññāṇaṁ, tiṇṇaṁ saṅgati phasso.	86	
PA_mnd_11:86.15	Kāyo ca phoṭṭhabbā ca rūpasmiṁ kāyasamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.16	Evampi nāmañca rūpañca paṭicca phasso.	86	
PA_mnd_11:86.17	Manañca paṭicca dhamme ca uppajjati manoviññāṇaṁ, tiṇṇaṁ saṅgati phasso.	86	
PA_mnd_11:86.18	Vatthu rūpaṁ rūpasmiṁ, dhammā rūpino rūpasmiṁ manosamphassaṁ ṭhapetvā sampayuttakā dhammā nāmasmiṁ.	86	
PA_mnd_11:86.19	Evampi nāmañca rūpañca paṭicca phasso.	86	
PA_mnd_11:87.1	Icchānidānāni pariggahānīti.	87	
PA_mnd_11:87.2	Icchā vuccati taṇhā.	87	
PA_mnd_11:87.3	Yo rāgo sārāgo …pe… abhijjhā lobho akusalamūlaṁ.	87	
PA_mnd_11:87.4	Pariggahāti dve pariggahā—	87	
PA_mnd_11:87.5	taṇhāpariggaho ca diṭṭhipariggaho ca …pe…	87	
PA_mnd_11:87.6	ayaṁ taṇhāpariggaho …pe…	87	
PA_mnd_11:87.7	ayaṁ diṭṭhipariggaho.	87	
PA_mnd_11:87.8	Icchānidānāni pariggahānīti.	87	
PA_mnd_11:87.9	Pariggahā icchānidānā icchāhetukā icchāpaccayā icchākāraṇā icchāpabhavāti—	87	
PA_mnd_11:87.10	icchānidānāni pariggahāni.	87	
PA_mnd_11:88.1	Icchāyasantyā na mamattamatthīti.	88	
PA_mnd_11:88.2	Icchā vuccati taṇhā.	88	
PA_mnd_11:88.3	Yo rāgo sārāgo …pe… abhijjhā lobho akusalamūlaṁ.	88	
PA_mnd_11:88.4	Mamattāti dve mamattā—	88	
PA_mnd_11:88.5	taṇhāmamattañca diṭṭhimamattañca …pe…	88	
PA_mnd_11:88.6	idaṁ taṇhāmamattaṁ …pe…	88	
PA_mnd_11:88.7	idaṁ diṭṭhimamattaṁ.	88	
PA_mnd_11:88.8	Icchāyasantyā na mamattamatthīti.	88	
PA_mnd_11:88.9_0	Icchāya asantyā asaṁvijjamānāya natthi anupalabbhamānāya mamattā natthi na santi	88	
PA_mnd_11:88.9_1	na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhāti—	88	
PA_mnd_11:88.10	icchāyasantyā na mamattamatthi.	88	
PA_mnd_11:89.1	Rūpe vibhūte na phusanti phassāti.	89	
PA_mnd_11:89.2	Rūpeti cattāro ca mahābhūtā catunnañca mahābhūtānaṁ upādāya rūpaṁ.	89	
PA_mnd_11:89.3	Rūpe vibhūteti catūhākārehi rūpaṁ vibhūtaṁ hoti—	89	
PA_mnd_11:89.4	ñātavibhūtena, tīraṇavibhūtena, pahānavibhūtena, samatikkamavibhūtena.	89	
PA_mnd_11:89.5	Kathaṁ ñātavibhūtena rūpaṁ vibhūtaṁ hoti?	89	
PA_mnd_11:89.6	Rūpaṁ jānāti—	89	
PA_mnd_11:89.7	“yaṁ kiñci rūpaṁ sabbaṁ rūpaṁ cattāri ca mahābhūtāni catunnañca mahābhūtānaṁ upādāya rūpan”ti jānāti passati.	89	
PA_mnd_11:89.8	Evaṁ ñātavibhūtena rūpaṁ vibhūtaṁ hoti.	89	
PA_mnd_11:90.1	Kathaṁ tīraṇavibhūtena rūpaṁ vibhūtaṁ hoti?	90	
PA_mnd_11:90.2_0	Evaṁ ñātaṁ katvā rūpaṁ tīreti, aniccato dukkhato rogato gaṇḍato sallato aghato ābādhato	90	
PA_mnd_11:90.2_1	parato palokato ītito upaddavato bhayato upasaggato calato pabhaṅguto adhuvato atāṇato	90	
PA_mnd_11:90.2_2	aleṇato asaraṇato rittato tucchato suññato anattato ādīnavato vipariṇāmadhammato	90	
PA_mnd_11:90.2_3	asārakato aghamūlato vadhakato vibhavato sāsavato saṅkhatato mārāmisato jātidhammato	90	
PA_mnd_11:90.2_4	jarādhammato byādhidhammato maraṇadhammato, sokaparidevadukkhadomanassupāyāsadhammato	90	
PA_mnd_11:90.2_5	saṅkilesikadhammato samudayato atthaṅgamato, assādato ādīnavato nissaraṇato tīreti.	90	
PA_mnd_11:90.3	Evaṁ tīraṇavibhūtena rūpaṁ vibhūtaṁ hoti.	90	
PA_mnd_11:91.1	Kathaṁ pahānavibhūtena rūpaṁ vibhūtaṁ hoti?	91	
PA_mnd_11:91.2	Evaṁ tīrayitvā rūpe chandarāgaṁ pajahati vinodeti byantiṁ karoti anabhāvaṁ gameti.	91	
PA_mnd_11:91.3	Vuttañhetaṁ bhagavatā—	91	
PA_mnd_11:91.4	“yo, bhikkhave, rūpasmiṁ chandarāgo taṁ pajahatha.	91	
PA_mnd_11:91.5	Evaṁ taṁ rūpaṁ pahīnaṁ bhavissati ucchinnamūlaṁ tālāvatthukataṁ anabhāvaṅkataṁ āyatiṁ anuppādadhamman”ti.	91	
PA_mnd_11:91.6	Evaṁ pahānavibhūtena rūpaṁ vibhūtaṁ hoti.	91	
PA_mnd_11:92.1	Kathaṁ samatikkamavibhūtena rūpaṁ vibhūtaṁ hoti.	92	
PA_mnd_11:92.2	Catasso arūpasamāpattiyo paṭiladdhassa rūpā vibhūtā honti vibhāvitā atikkantā samatikkantā vītivattā.	92	
PA_mnd_11:92.3	Evaṁ samatikkamavibhūtena rūpaṁ vibhūtaṁ hoti.	92	
PA_mnd_11:92.4	Imehi catūhi kāraṇehi rūpaṁ vibhūtaṁ hoti.	92	
PA_mnd_11:93.1	Rūpe vibhūte na phusanti phassāti.	93	
PA_mnd_11:93.2	Rūpe vibhūte vibhāvite atikkante samatikkante vītivatte pañca phassā na phusanti—	93	
PA_mnd_11:93.3	cakkhusamphasso, sotasamphasso, ghānasamphasso, jivhāsamphasso, kāyasamphassoti—	93	
PA_mnd_11:93.4	rūpe vibhūte na phusanti phassā.	93	
PA_mnd_11:94.1	Tenāha bhagavā—	94	
PA_mnd_11:95.1	“Nāmañca rūpañca paṭicca phasso,	95	
PA_mnd_11:95.2	Icchānidānāni pariggahāni;	95	
PA_mnd_11:95.3	Icchāyasantyā na mamattamatthi,	95	
PA_mnd_11:95.4	Rūpe vibhūte na phusanti phassā”ti.	95	
PA_mnd_11:96.1	Kathaṁ sametassa vibhoti rūpaṁ,	96	
PA_mnd_11:96.2	Sukhaṁ dukhañcāpi kathaṁ vibhoti;	96	
PA_mnd_11:96.3	Etaṁ me pabrūhi yathā vibhoti,	96	
PA_mnd_11:96.4	Taṁ jāniyāmāti me mano ahu.	96	
PA_mnd_11:97.1	Kathaṁ sametassa vibhoti rūpanti.	97	
PA_mnd_11:97.2_0	Kathaṁ sametassāti kathaṁ sametassa kathaṁ paṭipannassa kathaṁ iriyantassa kathaṁ	97	
PA_mnd_11:97.2_1	vattentassa kathaṁ pālentassa kathaṁ yapentassa kathaṁ yāpentassa rūpaṁ vibhoti vibhāvīyati	97	
PA_mnd_11:97.2_2	atikkamīyati samatikkamīyati vītivattīyatīti—	97	
PA_mnd_11:97.3	kathaṁ sametassa vibhoti rūpaṁ.	97	
PA_mnd_11:98.1	Sukhaṁ dukhañcāpi kathaṁ vibhotīti sukhañca dukkhañca kathaṁ vibhoti vibhāvīyati atikkamīyati samatikkamīyati vītivattīyatīti—	98	
PA_mnd_11:98.2	sukhaṁ dukhañcāpi kathaṁ vibhoti.	98	
PA_mnd_11:99.1	Etaṁ me pabrūhi yathā vibhotīti.	99	
PA_mnd_11:99.2	Etanti yaṁ pucchāmi yaṁ yācāmi yaṁ ajjhesāmi yaṁ pasādemīti—	99	
PA_mnd_11:99.3	etaṁ.	99	
PA_mnd_11:99.4	Me pabrūhīti me pabrūhi ācikkha desehi paññapehi paṭṭhapehi vivara vibhaja uttānīkarohi pakāsehīti—	99	
PA_mnd_11:99.5	etaṁ me pabrūhi.	99	
PA_mnd_11:99.6	Yathā vibhotīti yathā vibhoti vibhāvīyati atikkamīyati samatikkamīyati vītivattīyatīti—	99	
PA_mnd_11:99.7	etaṁ me pabrūhi yathā vibhoti.	99	
PA_mnd_11:100.1	Taṁ jāniyāmāti me mano ahūti.	100	
PA_mnd_11:100.2	Taṁ jāniyāmāti taṁ jāneyyāma ājāneyyāma vijāneyyāma paṭivijāneyyāma paṭivijjheyyāmāti—	100	
PA_mnd_11:100.3	taṁ jāniyāma.	100	
PA_mnd_11:100.4	Iti me mano ahūti iti me mano ahu, iti me cittaṁ ahu, iti me saṅkappo ahu, iti me viññāṇaṁ ahūti—	100	
PA_mnd_11:100.5	taṁ jāniyāma iti me mano ahu.	100	
PA_mnd_11:101.1	Tenāha so nimmito—	101	
PA_mnd_11:102.1	“Kathaṁ sametassa vibhoti rūpaṁ,	102	
PA_mnd_11:102.2	Sukhaṁ dukhañcāpi kathaṁ vibhoti;	102	
PA_mnd_11:102.3	Etaṁ me pabrūhi yathā vibhoti,	102	
PA_mnd_11:102.4	Taṁ jāniyāmāti me mano ahū”ti.	102	
PA_mnd_11:103.1	Na saññasaññī na visaññasaññī,	103	
PA_mnd_11:103.2	Nopi asaññī na vibhūtasaññī;	103	
PA_mnd_11:103.3	Evaṁ sametassa vibhoti rūpaṁ,	103	
PA_mnd_11:103.4	Saññānidānā hi papañcasaṅkhā.	103	
PA_mnd_11:104.1	Na saññasaññī na visaññasaññīti.	104	
PA_mnd_11:104.2	Saññasaññino vuccanti ye pakatisaññāya ṭhitā, napi so pakatisaññāya ṭhito.	104	
PA_mnd_11:104.3	Visaññasaññino vuccanti ummattakā ye ca khittacittā, napi so ummattako, nopi khittacittoti—	104	
PA_mnd_11:104.4	na saññasaññī na visaññasaññī.	104	
PA_mnd_11:105.1	Nopi asaññī na vibhūtasaññīti.	105	
PA_mnd_11:105.2	Asaññino vuccanti nirodhasamāpannā ye ca asaññasattā, napi so nirodhasamāpanno, napi asaññasatto.	105	
PA_mnd_11:105.3	Vibhūtasaññino vuccanti ye catunnaṁ arūpasamāpattīnaṁ lābhino, napi so catunnaṁ arūpasamāpattīnaṁ lābhīti—	105	
PA_mnd_11:105.4	nopi asaññī na vibhūtasaññī.	105	
PA_mnd_11:106.1	Evaṁ sametassa vibhoti rūpanti.	106	
PA_mnd_11:106.2	Idha bhikkhu sukhassa ca pahānā …pe… catutthaṁ jhānaṁ upasampajja viharati.	106	
PA_mnd_11:106.3_0	So evaṁ samāhite citte parisuddhe pariyodāte anaṅgaṇe vigatūpakkilese mudubhūte kammaniye	106	
PA_mnd_11:106.3_1	ṭhite āneñjappatte ākāsānañcāyatanasamāpattipaṭilābhatthāya cittaṁ abhinīharati abhininnāmeti	106	
PA_mnd_11:106.3_2	āruppamaggasamaṅgīti.	106	
PA_mnd_11:106.4_0	Evaṁ sametassa evaṁ paṭipannassa evaṁ iriyantassa evaṁ vattentassa evaṁ pālentassa	106	
PA_mnd_11:106.4_1	evaṁ yapentassa evaṁ yāpentassa rūpaṁ vibhoti vibhāvīyati atikkamīyati samatikkamīyati vītivattīyatīti—	106	
PA_mnd_11:106.5	evaṁ sametassa vibhoti rūpaṁ.	106	
PA_mnd_11:107.1	Saññānidānā hi papañcasaṅkhāti.	107	
PA_mnd_11:107.2	Papañcāyeva papañcasaṅkhā taṇhāpapañcasaṅkhā, diṭṭhipapañcasaṅkhā, mānapapañcasaṅkhā saññānidānā saññāsamudayā saññājātikā saññāpabhavāti—	107	
PA_mnd_11:107.3	saññānidānā hi papañcasaṅkhā.	107	
PA_mnd_11:108.1	Tenāha bhagavā—	108	
PA_mnd_11:109.1	“Na saññasaññī na visaññasaññī,	109	
PA_mnd_11:109.2	Nopi asaññī na vibhūtasaññī;	109	
PA_mnd_11:109.3	Evaṁ sametassa vibhoti rūpaṁ,	109	
PA_mnd_11:109.4	Saññānidānā hi papañcasaṅkhā”ti.	109	
PA_mnd_11:110.1	Yaṁ taṁ apucchimha akittayī no,	110	
PA_mnd_11:110.2	Aññaṁ taṁ pucchāma tadiṅgha brūhi;	110	
PA_mnd_11:110.3	Ettāvataggaṁ nu vadanti heke,	110	
PA_mnd_11:110.4	Yakkhassa suddhiṁ idha paṇḍitāse;	110	
PA_mnd_11:110.5	Udāhu aññampi vadanti etto.	110	
PA_mnd_11:111.1	Yaṁ taṁ apucchimha akittayī noti.	111	
PA_mnd_11:111.2	Yaṁ taṁ apucchimha ayācimha ajjhesimha pasādayimha.	111	
PA_mnd_11:111.3	Akittayī noti kittitaṁ pakittitaṁ ācikkhitaṁ desitaṁ paññapitaṁ paṭṭhapitaṁ vivaṭaṁ vibhattaṁ uttānīkataṁ pakāsitanti—	111	
PA_mnd_11:111.4	yaṁ taṁ apucchimha akittayī no.	111	
PA_mnd_11:112.1	Aññaṁ taṁ pucchāma tadiṅgha brūhīti.	112	
PA_mnd_11:112.2	Aññaṁ taṁ pucchāma, aññaṁ taṁ yācāma, aññaṁ taṁ ajjhesāma, aññaṁ taṁ pasādema, uttariṁ taṁ pucchāma.	112	
PA_mnd_11:112.3	Tadiṅgha brūhīti iṅgha brūhi ācikkha desehi paññapehi paṭṭhapehi vivara vibhaja uttānīkarohi pakāsehīti—	112	
PA_mnd_11:112.4	aññaṁ taṁ pucchāma tadiṅgha brūhi.	112	
PA_mnd_11:113.1	Ettāvataggaṁ nu vadanti heke yakkhassa suddhiṁ idha paṇḍitāseti.	113	
PA_mnd_11:113.2	Eke samaṇabrāhmaṇā etā arūpasamāpattiyo aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ vadanti kathenti bhaṇanti dīpayanti voharanti.	113	
PA_mnd_11:113.3	Yakkhassāti sattassa narassa mānavassa posassa puggalassa jīvassa jāgussa jantussa indagussa manujassa.	113	
PA_mnd_11:113.4	Suddhinti suddhiṁ visuddhiṁ parisuddhiṁ muttiṁ vimuttiṁ parimuttiṁ.	113	
PA_mnd_11:113.5	Idha paṇḍitāseti idha paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—	113	
PA_mnd_11:113.6	ettāvataggaṁ nu vadanti heke yakkhassa suddhiṁ idha paṇḍitāse.	113	
PA_mnd_11:114.1	Udāhu aññampi vadanti ettoti.	114	
PA_mnd_11:114.2_0	Udāhu eke samaṇabrāhmaṇā etā arūpasamāpattiyo atikkamitvā samatikkamitvā vītivattetvā	114	
PA_mnd_11:114.2_1	etto arūpasamāpattito aññaṁ uttariṁ yakkhassa suddhiṁ visuddhiṁ parisuddhiṁ muttiṁ	114	
PA_mnd_11:114.2_2	vimuttiṁ parimuttiṁ vadanti kathenti bhaṇanti dīpayanti voharantīti—	114	
PA_mnd_11:114.3	udāhu aññampi vadanti etto.	114	
PA_mnd_11:115.1	Tenāha so nimmito—	115	
PA_mnd_11:116.1	“Yaṁ taṁ apucchimha akittayī no,	116	
PA_mnd_11:116.2	Aññaṁ taṁ pucchāma tadiṅgha brūhi;	116	
PA_mnd_11:116.3	Ettāvataggaṁ nu vadanti heke,	116	
PA_mnd_11:116.4	Yakkhassa suddhiṁ idha paṇḍitāse;	116	
PA_mnd_11:116.5	Udāhu aññampi vadanti etto”ti.	116	
PA_mnd_11:117.1	Ettāvataggampi vadanti heke,	117	
PA_mnd_11:117.2	Yakkhassa suddhiṁ idha paṇḍitāse;	117	
PA_mnd_11:117.3	Tesaṁ paneke samayaṁ vadanti,	117	
PA_mnd_11:117.4	Anupādisese kusalāvadānā.	117	
PA_mnd_11:118.1	Ettāvataggampi vadanti heke, yakkhassa suddhiṁ idha paṇḍitāseti.	118	
PA_mnd_11:118.2	Santeke samaṇabrāhmaṇā sassatavādā, etā arūpasamāpattiyo aggaṁ seṭṭhaṁ visiṭṭhaṁ pāmokkhaṁ uttamaṁ pavaraṁ vadanti kathenti bhaṇanti dīpayanti voharanti.	118	
PA_mnd_11:118.3	Yakkhassāti sattassa narassa mānavassa posassa puggalassa jīvassa jāgussa jantussa indagussa manujassa.	118	
PA_mnd_11:118.4	Suddhinti suddhiṁ visuddhiṁ parisuddhiṁ, muttiṁ vimuttiṁ parimuttiṁ.	118	
PA_mnd_11:118.5	Idha paṇḍitāseti idha paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—	118	
PA_mnd_11:118.6	ettāvataggampi vadanti heke yakkhassa suddhiṁ idha paṇḍitāse.	118	
PA_mnd_11:119.1_0	Tesaṁ paneke samayaṁ vadanti, anupādisese kusalāvadānāti tesaṁyeva samaṇabrāhmaṇānaṁ	119	
PA_mnd_11:119.1_1	eke samaṇabrāhmaṇā ucchedavādā bhavatajjitā vibhavaṁ abhinandanti, te sattassa samaṁ	119	
PA_mnd_11:119.1_2	upasamaṁ vūpasamaṁ nirodhaṁ paṭipassaddhinti vadanti, yato kiṁ, bho, ayaṁ attā kāyassa	119	
PA_mnd_11:119.1_3	bhedā ucchijjati vinassati na hoti paraṁ maraṇā, ettāvatā anupādisesoti.	119	
PA_mnd_11:119.2	Kusalāvadānāti kusalavādā paṇḍitavādā thiravādā ñāyavādā hetuvādā lakkhaṇavādā kāraṇavādā ṭhānavādā sakāya laddhiyāti—	119	
PA_mnd_11:119.3	tesaṁ paneke samayaṁ vadanti anupādisese kusalāvadānā.	119	
PA_mnd_11:120.1	Tenāha bhagavā—	120	
PA_mnd_11:121.1	“Ettāvataggampi vadanti heke,	121	
PA_mnd_11:121.2	Yakkhassa suddhiṁ idha paṇḍitāse;	121	
PA_mnd_11:121.3	Tesaṁ paneke samayaṁ vadanti,	121	
PA_mnd_11:121.4	Anupādisese kusalāvadānā”ti.	121	
PA_mnd_11:122.1	Ete ca ñatvā upanissitāti,	122	
PA_mnd_11:122.2	Ñatvā munī nissaye so vimaṁsī;	122	
PA_mnd_11:122.3	Ñatvā vimutto na vivādameti,	122	
PA_mnd_11:122.4	Bhavābhavāya na sameti dhīro.	122	
PA_mnd_11:123.1	Ete ca ñatvā upanissitāti.	123	
PA_mnd_11:123.2	Eteti diṭṭhigatike.	123	
PA_mnd_11:123.3	Upanissitāti sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṁ katvāti—	123	
PA_mnd_11:123.4	ete ca ñatvā upanissitāti.	123	
PA_mnd_11:124.1	Ñatvā munī nissaye so vimaṁsīti.	124	
PA_mnd_11:124.2	Munīti.	124	
PA_mnd_11:124.3	Monaṁ vuccati ñāṇaṁ …pe… saṅgajālamaticca so muni.	124	
PA_mnd_11:124.4	Muni sassatadiṭṭhinissitāti ñatvā, ucchedadiṭṭhinissitāti ñatvā, sassatucchedadiṭṭhinissitāti ñatvā jānitvā tulayitvā tīrayitvā vibhāvayitvā vibhūtaṁ katvā.	124	
PA_mnd_11:124.5	So vimaṁsīti paṇḍito paññavā buddhimā ñāṇī vibhāvī medhāvīti ñatvā muni nissaye so vimaṁsī.	124	
PA_mnd_11:124.6	Ñatvā vimutto na vivādametīti ñatvā jānitvā tulayitvā tīrayitvā vibhāvayitvā vibhūtaṁ katvā.	124	
PA_mnd_11:124.7	Vimuttoti mutto vimutto parimutto suvimutto accantaanupādāvimokkhena.	124	
PA_mnd_11:124.8	“Sabbe saṅkhārā aniccā”ti ñatvā jānitvā tulayitvā tīrayitvā vibhāvayitvā vibhūtaṁ katvā mutto vimutto parimutto suvimutto accantaanupādāvimokkhena.	124	
PA_mnd_11:124.9	“Sabbe saṅkhārā dukkhā”ti …	124	
PA_mnd_11:124.10	“sabbe dhammā anattā”ti …pe…	124	
PA_mnd_11:124.11	“yaṁ kiñci samudayadhammaṁ sabbaṁ taṁ nirodhadhamman”ti ñatvā jānitvā tulayitvā tīrayitvā vibhāvayitvā vibhūtaṁ katvā mutto vimutto parimutto suvimutto accantaanupādāvimokkhenāti—	124	
PA_mnd_11:124.12	ñatvā vimutto.	124	
PA_mnd_11:124.13	Na vivādametīti na kalahaṁ karoti, na bhaṇḍanaṁ karoti, na viggahaṁ karoti, na vivādaṁ karoti, na medhagaṁ karoti.	124	
PA_mnd_11:124.14	Vuttañhetaṁ bhagavatā—	124	
PA_mnd_11:124.15	“evaṁ vimuttacitto kho, aggivessana, bhikkhu na kenaci saṁvadati, na kenaci vivadati, yañca loke vuttaṁ tena ca voharati aparāmasan”ti—	124	
PA_mnd_11:124.16	ñatvā vimutto na vivādameti.	124	
PA_mnd_11:125.1	Bhavābhavāya na sameti dhīroti.	125	
PA_mnd_11:125.2_0	Bhavābhavāyāti bhavāya kammabhavāya punabbhavāya kāmabhavāya, kammabhavāya kāmabhavāya	125	
PA_mnd_11:125.2_1	punabbhavāya rūpabhavāya, kammabhavāya rūpabhavāya punabbhavāya arūpabhavāya, kammabhavāya	125	
PA_mnd_11:125.2_2	arūpabhavāya punabbhavāya punappunabbhavāya punappunagatiyā punappunaupapattiyā punappunapaṭisandhiyā	125	
PA_mnd_11:125.2_3	punappunaattabhāvāya punappunābhinibbattiyā na sameti na samāgacchati na gaṇhāti	125	
PA_mnd_11:125.2_4	na parāmasati nābhinivisati.	125	
PA_mnd_11:125.3	Dhīroti dhīro paṇḍito paññavā buddhimā ñāṇī vibhāvī medhāvīti—	125	
PA_mnd_11:125.4	bhavābhavāya na sameti dhīro.	125	
PA_mnd_11:126.1	Tenāha bhagavā—	126	
PA_mnd_11:127.1	“Ete ca ñatvā upanissitāti,	127	
PA_mnd_11:127.2	Ñatvā munī nissaye so vimaṁsī;	127	
PA_mnd_11:127.3	Ñatvā vimutto na vivādameti,	127	
PA_mnd_11:127.4	Bhavābhavāya na sameti dhīro”ti.	127	
PA_mnd_11:128.1	Kalahavivādasuttaniddeso ekādasamo.	128	
