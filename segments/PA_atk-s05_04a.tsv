segmentnr	original	folio	analyzed
PA_atk-s05_04a:0	Namo tassa bhagavato arahato sammāsambuddhassa	0	
PA_atk-s05_04a:1	Khuddakanikāye	0	
PA_atk-s05_04a:2	Itivuttaka-aṭṭhakathā	0	
PA_atk-s05_04a:3	Ganthārambhakathā	0	
PA_atk-s05_04a:4	Mahākāruṇikaṃ nāthaṃ, ñeyyasāgarapāraguṃ;	0	
PA_atk-s05_04a:5	Vande nipuṇagambhīra-vicitranayadesanaṃ.	0	
PA_atk-s05_04a:6	Vijjācaraṇasampannā, yena niyyanti lokato;	0	
PA_atk-s05_04a:7	Vande tamuttamaṃ dhammaṃ, sammāsambuddhapūjitaṃ.	0	
PA_atk-s05_04a:8	Sīlādiguṇasampanno, ṭhito maggaphalesu yo;	0	
PA_atk-s05_04a:9	Vande ariyasaṅghaṃ taṃ, puññakkhettaṃ anuttaraṃ.	0	
PA_atk-s05_04a:10	Vandanājanitaṃ puññaṃ, iti yaṃ ratanattaye;	1	
PA_atk-s05_04a:11	Hatantarāyo sabbattha, hutvāhaṃ tassa tejasā.	1	
PA_atk-s05_04a:12	Ekakādippabhedena, desitāni mahesinā;	1	
PA_atk-s05_04a:13	Lobhādīnaṃ pahānāni, dīpanāni visesato.	1	
PA_atk-s05_04a:14	Suttāni ekato katvā, itivuttapadakkharaṃ;	1	
PA_atk-s05_04a:15	Dhammasaṅgāhakā therā, saṅgāyiṃsu mahesayo.	1	
PA_atk-s05_04a:16	Itivuttakamicceva, nāmena vasino pure;	1	
PA_atk-s05_04a:17	Yaṃ khuddakanikāyasmiṃ, gambhīratthapadakkamaṃ.	1	
PA_atk-s05_04a:18	Tassa gambhīrañāṇehi, ogāhetabbabhāvato;	1	
PA_atk-s05_04a:19	Kiñcāpi dukkarā kātuṃ, atthasaṃvaṇṇanā mayā.	1	
PA_atk-s05_04a:20	Sahasaṃvaṇṇanaṃ yasmā, dharate satthu sāsanaṃ;	2	
PA_atk-s05_04a:21	Pubbācariyasīhānaṃ, tiṭṭhateva vinicchayo.	2	
PA_atk-s05_04a:22	Tasmā taṃ avalambitvā, ogāhetvāna pañcapi;	2	
PA_atk-s05_04a:23	Nikāye upanissāya, porāṇaṭṭhakathānayaṃ.	2	
PA_atk-s05_04a:24	Nissitaṃ vācanāmaggaṃ, suvisuddhaṃ anākulaṃ;	2	
PA_atk-s05_04a:25	Mahāvihāravāsīnaṃ, nipuṇatthavinicchayaṃ.	2	
PA_atk-s05_04a:26	Punappunāgataṃ atthaṃ, vajjayitvāna sādhukaṃ;	2	
PA_atk-s05_04a:27	Yathābalaṃ karissāmi, itivuttakavaṇṇanaṃ.	2	
PA_atk-s05_04a:28	Iti ākaṅkhamānassa, saddhammassa ciraṭṭhitiṃ;	2	
PA_atk-s05_04a:29	Vibhajantassa tassatthaṃ, nisāmayatha sādhavoti.	2	
PA_atk-s05_04a:30_0	Tattha itivuttakaṃ nāma ekakanipāto, dukanipāto, tikanipāto, catukkanipātoti catunipātasaṅgahaṃ.	30	
PA_atk-s05_04a:30_1	Tampi vinayapiṭakaṃ, suttantapiṭakaṃ, abhidhammapiṭakanti tīsu piṭakesu suttantapiṭakapariyāpannaṃ;	30	
PA_atk-s05_04a:30_2	dīghanikāyo majjhimanikāyo, saṃyuttanikāyo, aṅguttaranikāyo, khuddakanikāyoti pañcasu	30	
PA_atk-s05_04a:30_3	nikāyesu khuddakanikāyapariyāpannaṃ; suttaṃ, geyyaṃ, veyyākaraṇaṃ, gāthā, udānaṃ,	30	
PA_atk-s05_04a:30_4	itivuttakaṃ, jātakaṃ, abbhutadhammaṃ, vedallanti navasu sāsanaṅgesu itivuttakaṅgabhūtaṃ.	30	
PA_atk-s05_04a:31	“Dvāsīti buddhato gaṇhiṃ, dvesahassāni bhikkhuto;	3	
PA_atk-s05_04a:32	Caturāsīti sahassāni, ye me dhammā pavattino”ti. –	3	
PA_atk-s05_04a:33_0	Evaṃ dhammabhaṇḍāgārikena paṭiññātesu caturāsītiyā dhammakkhandhasahassesu katipayadhammakkhandhasaṅgahaṃ.	33	
PA_atk-s05_04a:33_1	Suttato ekakanipāte tāva sattavīsati suttāni, dukanipāte dvāvīsati, tikanipāte paññāsa,	33	
PA_atk-s05_04a:33_2	catukkanipāte terasāti dvādasādhikasuttasatasaṅgahaṃ. Tassa nipātesu ekakanipāto	33	
PA_atk-s05_04a:33_3	ādi, vaggesu pāṭibhogavaggo, suttesu lobhasuttaṃ. Tassāpi “vuttañhetaṃ bhagavatā”tiādikaṃ	33	
PA_atk-s05_04a:33_4	āyasmatā ānandena paṭhamamahāsaṅgītikāle vuttaṃ nidānamādi. Sā panāyaṃ paṭhamamahāsaṅgīti	33	
PA_atk-s05_04a:33_5	vinayapiṭake tantimāruḷhā eva. Yo panettha nidānakosallatthaṃ vattabbo kathāmaggo,	33	
PA_atk-s05_04a:33_6	sopi sumaṅgalavilāsiniyā dīghanikāya-aṭṭhakathāya vitthārato vuttoyevāti tattha vuttanayeneva veditabbo.	33	
PA_atk-s05_04a:34	Nidānavaṇṇanā	3	
PA_atk-s05_04a:35_0	Yaṃ panetaṃ vuttañhetaṃ bhagavatātiādikaṃ nidānaṃ. Ekadhammaṃ, bhikkhave, pajahathātiādikaṃ	35	
PA_atk-s05_04a:35_1	suttaṃ. Tattha vuttaṃ bhagavatātiādīni nāmapadāni. Itīti nipātapadaṃ. Pajahathāti	35	
PA_atk-s05_04a:35_2	ettha pa-iti upasaggapadaṃ, jahathā-ti ākhyātapadaṃ. Iminā nayena sabbattha padavibhāgo veditabbo.	35	
PA_atk-s05_04a:36_0	Atthato pana vuttasaddo tāva saupasaggo anupasaggo ca vapane vāpasamakaraṇe kesohāraṇe	36	
PA_atk-s05_04a:36_1	jīvitavuttiyaṃ pavuttabhāve pāvacanabhāvena pavattite ajjhesane kathaneti evamādīsu	36	
PA_atk-s05_04a:36_2	dissati. Tathā hesa –	36	
PA_atk-s05_04a:37	“Gāvo tassa pajāyanti, khette vuttaṃ virūhati;	3	
PA_atk-s05_04a:38	Vuttānaṃ phalamasnāti, yo mittānaṃ na dubbhatī”ti. –	3	
PA_atk-s05_04a:39_0	Ādīsu vapane āgato. “No ca kho paṭivutta”ntiādīsu aṭṭhadantakādīhi vāpasamakaraṇe.	39	
PA_atk-s05_04a:39_1	“Kāpaṭiko māṇavo daharo vuttasiro”tiādīsu kesohāraṇe. “Pannalomo paradattavutto migabhūtena	39	
PA_atk-s05_04a:39_2	cetasā viharatī”tiādīsu jīvitavuttiyaṃ. “Seyyathāpi nāma paṇḍupalāso bandhanā pavutto	39	
PA_atk-s05_04a:39_3	abhabbo haritatthāyā”tiādīsu bandhanato pavuttabhāve. “Yesamidaṃ etarahi, brāhmaṇā,	39	
PA_atk-s05_04a:39_4	porāṇaṃ mantapadaṃ gītaṃ pavuttaṃ samihita”ntiādīsu pāvacanabhāvena pavattite. Loke	39	
PA_atk-s05_04a:39_5	pana – “vutto gaṇo vutto pārāyano”tiādīsu ajjhene. “Vuttaṃ kho panetaṃ bhagavatā	39	
PA_atk-s05_04a:39_6	dhammadāyādā me, bhikkhave, bhavatha, mā āmisadāyādā”tiādīsu kathane. Idhāpi kathane	39	
PA_atk-s05_04a:39_7	daṭṭhabbo. Tasmā vuttaṃ kathitaṃ bhāsitanti attho.	39	
PA_atk-s05_04a:40_0	Dutiyo pana vuttasaddo vacane ciṇṇabhāve ca veditabbo. Hi-iti jātu vibyattanti etasmiṃ	40	
PA_atk-s05_04a:40_1	atthe nipāto. So idāni vuccamānasuttassa bhagavato vibyattaṃ bhāsitabhāvaṃ joteti.	40	
PA_atk-s05_04a:40_2	Vācakasaddasannidhāne hi payuttā nipātā. Tehi vattabbamatthaṃ jotenti. Etanti ayaṃ etasaddo –	40	
PA_atk-s05_04a:41	“Yo ca buddhañca dhammañca, saṅghañca saraṇaṃ gato;	4	
PA_atk-s05_04a:42	Cattāri ariyasaccāni, sammappaññāya passati.	4	
PA_atk-s05_04a:43	“Dukkhaṃ dukkhasamuppādaṃ, dukkhassa ca atikkamaṃ;	4	
PA_atk-s05_04a:44	Ariyañcaṭṭhaṅgikaṃ maggaṃ, dukkhūpasamagāminaṃ.	4	
PA_atk-s05_04a:45	“Etaṃ kho saraṇaṃ khemaṃ, etaṃ saraṇamuttamaṃ;	4	
PA_atk-s05_04a:46	Etaṃ saraṇamāgamma, sabbadukkhā pamuccatī”ti. –	4	
PA_atk-s05_04a:47_0	Ādīsu yathāvutte āsannapaccakkhe āgato. “Appamattakaṃ kho panetaṃ, bhikkhave, oramattakaṃ	47	
PA_atk-s05_04a:47_1	sīlamattakaṃ, yena puthujjano tathāgatassa vaṇṇaṃ vadamāno vadeyyā”tiādīsu pana vakkhamāne	47	
PA_atk-s05_04a:47_2	āsannapaccakkhe. Idhāpi vakkhamāneyeva daṭṭhabbo. Saṅgāyanavasena vakkhamānañhi suttaṃ	47	
PA_atk-s05_04a:47_3	dhammabhaṇḍāgārikena buddhiyaṃ ṭhapetvā tadā “eta”nti vuttaṃ.	47	
PA_atk-s05_04a:48	Bhagavatāti ettha bhagavāti garuvacanaṃ. Garuṃ hi loke bhagavāti vadanti. Tathāgato ca sabbaguṇavisiṭṭhatāya sattānaṃ garu, tasmā bhagavāti veditabbo. Porāṇehipi vuttaṃ –	4	
PA_atk-s05_04a:49	“Bhagavāti vacanaṃ seṭṭhaṃ, bhagavāti vacanamuttamaṃ;	4	
PA_atk-s05_04a:50	Garu gāravayutto so, bhagavā tena vuccatī”ti.	5	
PA_atk-s05_04a:51_0	Seṭṭhavācakañhi vacanaṃ seṭṭhaguṇasahacaraṇato seṭṭhanti vuttaṃ. Atha vā vuccatīti	51	
PA_atk-s05_04a:51_1	vacanaṃ, attho. Tasmā bhagavāti vacanaṃ seṭṭhanti bhagavāti iminā vacanena vacanīyo	51	
PA_atk-s05_04a:51_2	yo attho, so seṭṭhoti attho. Bhagavāti vacanamuttamanti etthāpi eseva nayo. Gāravayuttoti	51	
PA_atk-s05_04a:51_3	garubhāvayutto garuguṇayogato, garukaraṇaṃ vā sātisayaṃ arahatīti gāravayutto, gāravārahoti	51	
PA_atk-s05_04a:51_4	attho. Evaṃ guṇavisiṭṭhasattuttamagarugāravādhivacanametaṃ yadidaṃ bhagavāti. Apica –	51	
PA_atk-s05_04a:52	“Bhagī bhajī bhāgī vibhattavā iti,	5	
PA_atk-s05_04a:53	Akāsi bhagganti garūti bhāgyavā;	5	
PA_atk-s05_04a:54	Bahūhi ñāyehi subhāvitattano,	5	
PA_atk-s05_04a:55	Bhavantago so bhagavāti vuccatī”ti. –	5	
PA_atk-s05_04a:56	Niddese āgatanayena –	5	
PA_atk-s05_04a:57	“Bhāgyavā bhaggavā yutto, bhagehi ca vibhattavā;	5	
PA_atk-s05_04a:58	Bhattavā vantagamano, bhavesu bhagavā tato”ti.	5	
PA_atk-s05_04a:59	Imissā gāthāya ca vasena bhagavāti padassa attho vattabbo. So panāyaṃ attho sabbākārena visuddhimagge buddhānussatiniddese vuttoti. Tattha vuttanayeneva veditabbo.	5	
PA_atk-s05_04a:60	Aparo nayo – bhāgavāti bhagavā, bhatavāti bhagavā, bhāge vanīti bhagavā, bhage vanīti bhagavā, bhattavāti bhagavā, bhage vamīti bhagavā, bhāge vamīti bhagavā.	6	
PA_atk-s05_04a:61	“Bhāgavā bhatavā bhāge, bhage ca vani bhattavā;	6	
PA_atk-s05_04a:62	Bhage vami tathā bhāge, vamīti bhagavā jino”.	6	
PA_atk-s05_04a:63_0	Tattha kathaṃ bhāgavāti bhagavā? Ye te sīlādayo dhammakkhandhā guṇakoṭṭhāsā, te anaññasādhāraṇā	63	
PA_atk-s05_04a:63_1	niratisayā tathāgatassa atthi upalabbhanti. Tathā hissa sīlaṃ, samādhi, paññā, vimutti,	63	
PA_atk-s05_04a:63_2	vimuttiñāṇadassanaṃ, hirī, ottappaṃ, saddhā, vīriyaṃ, sati, sampajaññaṃ, sīlavisuddhi,	63	
PA_atk-s05_04a:63_3	cittavisuddhi, diṭṭhivisuddhi, samatho, vipassanā, tīṇi kusalamūlāni, tīṇi sucaritāni,	63	
PA_atk-s05_04a:63_4	tayo sammāvitakkā, tisso anavajjasaññā, tisso dhātuyo, cattāro satipaṭṭhānā, cattāro	63	
PA_atk-s05_04a:63_5	sammappadhānā, cattāro iddhipādā, cattāro ariyamaggā, cattāri ariyaphalāni, catasso	63	
PA_atk-s05_04a:63_6	paṭisambhidā, catuyoniparicchedakañāṇāni, cattāro ariyavaṃsā, cattāri vesārajjañāṇāni,	63	
PA_atk-s05_04a:63_7	pañca padhāniyaṅgāni, pañcaṅgiko sammāsamādhi, pañcañāṇiko sammāsamādhi, pañcindriyāni,	63	
PA_atk-s05_04a:63_8	pañca balāni, pañca nissāraṇīyā dhātuyo, pañca vimuttāyatanañāṇāni, pañca vimuttiparipācanīyā	63	
PA_atk-s05_04a:63_9	saññā, cha anussatiṭṭhānāni, cha gāravā, cha nissāraṇīyā dhātuyo, cha satatavihārā,	63	
PA_atk-s05_04a:63_10	cha anuttariyāni, cha nibbedhabhāgiyā saññā, cha abhiññā, cha asādhāraṇañāṇāni, satta	631	
PA_atk-s05_04a:63_11	aparihāniyā dhammā, satta ariyadhanāni, satta bojjhaṅgā, satta sappurisadhammā, satta	631	
PA_atk-s05_04a:63_12	nijjaravatthūni, satta saññā, satta dakkhiṇeyyapuggaladesanā, satta khīṇāsavabaladesanā,	631	
PA_atk-s05_04a:63_13	aṭṭha paññāpaṭilābhahetudesanā, aṭṭhasammattāni, aṭṭha lokadhammātikkamo, aṭṭha ārambhavatthūni,	631	
PA_atk-s05_04a:63_14	aṭṭha akkhaṇadesanā, aṭṭha mahāpurisavitakkā, aṭṭha abhibhāyatanadesanā, aṭṭha vimokkhā,	631	
PA_atk-s05_04a:63_15	nava yonisomanasikāramūlakā dhammā, nava pārisuddhipadhāniyaṅgāni, nava sattāvāsadesanā,	631	
PA_atk-s05_04a:63_16	nava āghātappaṭivinayā, nava saññā, nava nānattā, nava anupubbavihārā, dasa nāthakaraṇā	631	
PA_atk-s05_04a:63_17	dhammā, dasa kasiṇāyatanāni, dasa kusalakammapathā, dasa sammattāni, dasa ariyavāsā,	631	
PA_atk-s05_04a:63_18	dasa asekkhā dhammā, dasa tathāgatabalāni, ekādasa mettānisaṃsā, dvādasa dhammacakkākārā,	631	
PA_atk-s05_04a:63_19	terasa dhutaguṇā, cuddasa buddhañāṇāni, pañcadasa vimuttiparipācanīyā dhammā, soḷasavidhā	631	
PA_atk-s05_04a:63_20	ānāpānassati, soḷasa aparantapanīyā dhammā, aṭṭhārasa buddhadhammā, ekūnavīsati paccavekkhaṇañāṇāni,	632	
PA_atk-s05_04a:63_21	catucattālīsa ñāṇavatthūni, paññāsa udayabbayañāṇāni, paropaṇṇāsa kusaladhammā, sattasattati	632	
PA_atk-s05_04a:63_22	ñāṇavatthūni, catuvīsatikoṭisatasahassasamāpattisañcārimahāvajirañāṇaṃ, anantanayasamantapaṭṭhānapavicayapaccavekkhaṇadesanāñāṇāni,	632	
PA_atk-s05_04a:63_23	tathā anantāsu lokadhātūsu anantānaṃ sattānaṃ āsayādivibhāvanañāṇāni cāti, evamādayo	632	
PA_atk-s05_04a:63_24	anantā aparimāṇabhedā anaññasādhāraṇā niratisayā guṇabhāgā guṇakoṭṭhāsā vijjanti	632	
PA_atk-s05_04a:63_25	upalabbhanti. Tasmā yathāvuttavibhāgā guṇabhāgā assa atthīti bhāgavāti vattabbe.	632	
PA_atk-s05_04a:63_26	Ākārassa rassattaṃ katvā “bhagavā”ti vutto. Evaṃ tāva bhāgavāti bhagavā.	632	
PA_atk-s05_04a:64	“Yasmā sīlādayo sabbe, guṇabhāgā asesato;	6	
PA_atk-s05_04a:65	Vijjanti sugate tasmā, bhagavāti pavuccati”.	6	
PA_atk-s05_04a:66_0	Kathaṃ bhatavāti bhagavā? Ye te sabbalokahitāya ussukkamāpannehi manussattādike aṭṭha	66	
PA_atk-s05_04a:66_1	dhamme samodhānetvā sammāsambodhiyā katamahābhinīhārehi mahābodhisattehi paripūretabbā	66	
PA_atk-s05_04a:66_2	dānapāramī, sīlanekkhammapaññāvīriyakhantisaccaadhiṭṭhānamettāupekkhāpāramīti dasa	66	
PA_atk-s05_04a:66_3	pāramiyo, dasa upapāramiyo, dasa paramatthapāramiyoti samatiṃsa pāramiyo, dānādīni	66	
PA_atk-s05_04a:66_4	cattāri saṅgahavatthūni, cattāri adhiṭṭhānāni, attapariccāgo, nayanadhanarajjaputtadārapariccāgoti	66	
PA_atk-s05_04a:66_5	pañca mahāpariccāgā, pubbayogo, pubbacariyā, dhammakkhānaṃ, lokatthacariyā, ñātatthacariyā,	66	
PA_atk-s05_04a:66_6	buddhatthacariyāti evamādayo saṅkhepato vā puññasambhārañāṇasambhārā buddhakaradhammā,	66	
PA_atk-s05_04a:66_7	te mahābhinīhārato paṭṭhāya kappānaṃ satasahassādhikāni cattāri asaṅkhyeyyāni yathā	66	
PA_atk-s05_04a:66_8	hānabhāgiyā, saṃkilesabhāgiyā, ṭhitibhāgiyā, vā na honti; atha kho uttaruttari visesabhāgiyāva	66	
PA_atk-s05_04a:66_9	honti; evaṃ sakkaccaṃ nirantaraṃ anavasesato bhatā sambhatā assa atthīti bhatavāti	66	
PA_atk-s05_04a:66_10	bhagavā; niruttinayena takārassa gakāraṃ katvā. Atha vā bhatavāti teyeva yathāvutte	661	
PA_atk-s05_04a:66_11	buddhakaradhamme vuttanayena bhari sambhari paripūresīti attho. Evampi bhatavāti bhagavā.	661	
PA_atk-s05_04a:67	“Yasmā sambodhiyā sabbe, dānapāramiādike;	6	
PA_atk-s05_04a:68	Sambhāre bhatavā nātho, tasmāpi bhagavā mato”.	6	
PA_atk-s05_04a:69_0	Kathaṃ bhāge vanīti bhagavā? Ye te catuvīsatikoṭisatasahassasaṅkhā devasikaṃ vaḷañjanakasamāpattibhāgā,	69	
PA_atk-s05_04a:69_1	te anavasesato lokahitatthaṃ attano diṭṭhadhammasukhavihāratthañca niccakappaṃ vani	69	
PA_atk-s05_04a:69_2	bhaji sevi bahulamakāsīti bhāge vanīti bhagavā. Atha vā abhiññeyyesu dhammesu kusalādīsu	69	
PA_atk-s05_04a:69_3	khandhādīsu ca ye te pariññeyyādivasena saṅkhepato vā catubbidhā abhisamayabhāgā,	69	
PA_atk-s05_04a:69_4	vitthārato pana “cakkhu pariññeyyaṃ …pe… jarāmaraṇaṃ pariññeyya”ntiādinā aneke pariññeyyabhāgā,	69	
PA_atk-s05_04a:69_5	“cakkhussa samudayo pahātabbo…pe… jarāmaraṇassa samudayo pahātabbo”tiādinā pahātabbabhāgā,	69	
PA_atk-s05_04a:69_6	“cakkhussa nirodho sacchikātabbo…pe… jarāmaraṇassa nirodho sacchikātabbo”tiādinā	69	
PA_atk-s05_04a:69_7	sacchikātabbabhāgā, “cakkhunirodhagāminīpaṭipadā bhāvetabbā…pe… cattāro satipaṭṭhānā	69	
PA_atk-s05_04a:69_8	bhāvetabbā”tiādinā ca anekabhedā bhāvetabbabhāgā ca dhammā, te sabbe vani bhaji yathārahaṃ	69	
PA_atk-s05_04a:69_9	gocarabhāvanāsevanānaṃ vasena sevi. Evampi bhāge vanīti bhagavā. Atha vā ye ime sīlādayo	69	
PA_atk-s05_04a:69_10	dhammakkhandhā sāvakehi sādhāraṇā guṇakoṭṭhāsā guṇabhāgā, kinti nu kho te veneyyasantānesu	691	
PA_atk-s05_04a:69_11	patiṭṭhapeyyanti mahākaruṇāya vani abhipatthayi. Sā cassa abhipatthanā yathādhippetaphalāvahā	691	
PA_atk-s05_04a:69_12	ahosi. Evampi bhāge vanīti bhagavā.	691	
PA_atk-s05_04a:70	“Yasmā ñeyyasamāpatti-guṇabhāge tathāgato;	7	
PA_atk-s05_04a:71	Bhaji patthayi sattānaṃ, hitāya bhagavā tato”.	7	
PA_atk-s05_04a:72_0	Kathaṃ bhage vanīti bhagavā? Samāsato tāva katapuññehi payogasampannehi yathāvibhavaṃ	72	
PA_atk-s05_04a:72_1	bhajīyantīti bhagā, lokiyalokuttarā sampattiyo. Tattha lokiye tāva tathāgato sambodhito	72	
PA_atk-s05_04a:72_2	pubbe bodhisattabhūto paramukkaṃsagate vani bhaji sevi, yattha patiṭṭhāya niravasesato	72	
PA_atk-s05_04a:72_3	buddhakaradhamme samannānento buddhadhamme paripācesi. Buddhabhūto pana te niravajjasukhūpasaṃhite	72	
PA_atk-s05_04a:72_4	anaññasādhāraṇe lokuttarepi vani bhaji sevi. Vitthārato pana padesarajjaissariyacakkavattisampattidevarajjasampattiādivasena	72	
PA_atk-s05_04a:72_5	jhānavimokkhasamādhisamāpattiñāṇadassanamaggabhāvanāphala- sacchikiriyādiuttarimanussadhammavasena	72	
PA_atk-s05_04a:72_6	ca anekavihite anaññasādhāraṇe bhage vani bhaji sevi. Evaṃ bhage vanīti bhagavā.	72	
PA_atk-s05_04a:73	“Yā tā sampattiyo loke, yā ca lokuttarā puthū;	7	
PA_atk-s05_04a:74	Sabbā tā bhaji sambuddho, tasmāpi bhagavā mato”.	7	
PA_atk-s05_04a:75_0	Kathaṃ bhattavāti bhagavā? Bhattā daḷhabhattikā assa bahū atthīti bhagavā. Tathāgato	75	
PA_atk-s05_04a:75_1	hi mahākaruṇāsabbaññutaññāṇādiaparimitanirupamappabhāvaguṇavisesasamaṅgibhāvato sabbasattuttamo,	75	
PA_atk-s05_04a:75_2	sabbānatthaparihārapubbaṅgamāya niravasesahitasukhavidhānatapparāya niratisayāya	75	
PA_atk-s05_04a:75_3	payogasampattiyā sadevamanussāya pajāya accantūpakāritāya dvattiṃsamahāpurisalakkhaṇaasītianubyañjanabyāmappabhādi-	75	
PA_atk-s05_04a:75_4	anaññasādhāraṇaguṇavisesapaṭimaṇḍitarūpakāyatāya, yathābhuccaguṇādhigatena “itipi	75	
PA_atk-s05_04a:75_5	so bhagavā”tiādinayappavattena lokattayabyāpinā suvipulena suvisuddhena ca thutighosena	75	
PA_atk-s05_04a:75_6	samannāgatattā ukkaṃsapāramippattāsu appicchatāsantuṭṭhitādīsu suppatiṭṭhitabhāvato	75	
PA_atk-s05_04a:75_7	dasabalacatuvesārajjādiniratisayaguṇavisesasamaṅgibhāvato ca rūpappamāṇo rūpappasanno,	75	
PA_atk-s05_04a:75_8	ghosappamāṇo ghosappasanno, lūkhappamāṇo lūkhappasanno, dhammappamāṇo dhammappasannoti	75	
PA_atk-s05_04a:75_9	evaṃ catuppamāṇike lokasannivāse sabbathāpi pasādāvahabhāvena samantapāsādikattā	75	
PA_atk-s05_04a:75_10	aparimāṇānaṃ sattānaṃ sadevamanussānaṃ ādarabahumānagāravāyatanatāya paramapemasambhattiṭṭhānaṃ.	751	
PA_atk-s05_04a:75_11	Ye ca tassa ovāde patiṭṭhitā aveccappasādena samannāgatā honti, kenaci asaṃhāriyā	751	
PA_atk-s05_04a:75_12	tesaṃ sambhatti samaṇena vā brāhmaṇena vā devena vā mārena vā brahmunā vā. Tathā	751	
PA_atk-s05_04a:75_13	hi te attano jīvitapariccāgepi tattha pasādaṃ na pariccajanti, tassa vā āṇaṃ daḷhabhattibhāvato. Tenevāha –	751	
PA_atk-s05_04a:76	“Yo ve kataññū katavedi dhīro;	7	
PA_atk-s05_04a:77	Kalyāṇamitto daḷhabhatti ca hotī”ti. ;	7	
PA_atk-s05_04a:78_0	“Seyyathāpi, bhikkhave, mahāsamuddo ṭhitadhammo velaṃ nātivattati; evameva kho, bhikkhave,	78	
PA_atk-s05_04a:78_1	yaṃ mayā sāvakānaṃ sikkhāpadaṃ paññattaṃ, taṃ mama sāvakā jīvitahetupi nātikkamantī”ti ca.	78	
PA_atk-s05_04a:79	Evaṃ bhattavāti bhagavā niruttinayena ekassa takārassa lopaṃ katvā itarassa gakāraṃ katvā.	7	
PA_atk-s05_04a:80	“Guṇātisayayuttassa, yasmā lokahitesino;	8	
PA_atk-s05_04a:81	Sambhattā bahavo satthu, bhagavā tena vuccatī”ti.	8	
PA_atk-s05_04a:82_0	Kathaṃ bhage vamīti bhagavā? Yasmā tathāgato bodhisattabhūtopi purimāsu jātīsu pāramiyo	82	
PA_atk-s05_04a:82_1	pūrento bhagasaṅkhātaṃ siriṃ issariyaṃ yasañca vami uggiri kheḷapiṇḍaṃ viya anapekkho	82	
PA_atk-s05_04a:82_2	chaḍḍayi. Tathā hissa somanassakumārakāle, hatthipālakumārakāle, ayogharapaṇḍitakāle,	82	
PA_atk-s05_04a:82_3	mūgapakkhapaṇḍitakāle, cūḷasutasomakāleti evamādīsu nekkhammapāramipūraṇavasena devarajjasadisāya	82	
PA_atk-s05_04a:82_4	rajjasiriyā pariccattattabhāvānaṃ parimāṇaṃ natthi. Carimattabhāvepi hatthagataṃ	82	
PA_atk-s05_04a:82_5	cakkavattisiriṃ devalokādhipaccasadisaṃ catuddīpissariyaṃ cakkavattisampattisannissayaṃ	82	
PA_atk-s05_04a:82_6	sattaratanasamujjalaṃ yasañca tiṇāyapi amaññamāno nirapekkho pahāya abhinikkhamitvā	82	
PA_atk-s05_04a:82_7	sammāsambodhiṃ abhisambuddho. Tasmā ime siriādike bhage vamīti bhagavā. Atha vā bhāni	82	
PA_atk-s05_04a:82_8	nāma nakkhattāni, tehi samaṃ gacchanti pavattantīti bhagā, sineruyugandharauttarakuruhimavantādibhājanalokavisesasannissayā	82	
PA_atk-s05_04a:82_9	sobhā kappaṭṭhitiyabhāvato. Tepi bhagavā vami taṃnivāsisattāvāsasamatikkamanatotappaṭibaddhachandarāgappahānena	82	
PA_atk-s05_04a:82_10	pajahīti. Evampi bhage vamīti bhagavā.	821	
PA_atk-s05_04a:83	“Cakkavattisiriṃ yasmā, yasaṃ issariyaṃ sukhaṃ;	8	
PA_atk-s05_04a:84	Pahāsi lokacittañca, sugato bhagavā tato”.	8	
PA_atk-s05_04a:85_0	Kathaṃ bhāge vamīti bhagavā? Bhāgā nāma koṭṭhāsā. Te khandhāyatanadhātādivasena,	85	
PA_atk-s05_04a:85_1	tatthāpi rūpavedanādivasena, atītādivasena ca anekavidhā. Te ca bhagavā sabbaṃ papañcaṃ,	85	
PA_atk-s05_04a:85_2	sabbaṃ yogaṃ, sabbaṃ ganthaṃ, sabbaṃ saṃyojanaṃ, samucchinditvā amatadhātuṃ samadhigacchanto	85	
PA_atk-s05_04a:85_3	vami uggiri anapekkho chaḍḍayi, na paccāgami. Tathā hesa sabbatthakameva pathaviṃ,	85	
PA_atk-s05_04a:85_4	āpaṃ, tejaṃ, vāyaṃ, cakkhuṃ, sotaṃ, ghānaṃ, jīvhaṃ, kāyaṃ, manaṃ, rūpe, sadde, gandhe,	85	
PA_atk-s05_04a:85_5	rase, phoṭṭhabbe, dhamme, cakkhuviññāṇaṃ…pe… manoviññāṇaṃ, cakkhusamphassaṃ …pe…	85	
PA_atk-s05_04a:85_6	manosamphassaṃ, cakkhusamphassajaṃ vedanaṃ…pe… manosamphassajaṃ vedanaṃ, cakkhusamphassajaṃ	85	
PA_atk-s05_04a:85_7	saññaṃ…pe… manosamphassajaṃ saññaṃ; cakkhusamphassajaṃ cetanaṃ…pe… manosamphassajaṃ	85	
PA_atk-s05_04a:85_8	cetanaṃ; rūpataṇhaṃ …pe… dhammataṇhaṃ; rūpavitakkaṃ…pe… dhammavitakkaṃ; rūpavicāraṃ…pe…	85	
PA_atk-s05_04a:85_9	dhammavicārantiādinā anupadadhammavibhāgavasenapi sabbeva dhammakoṭṭhāse anavasesato	85	
PA_atk-s05_04a:85_10	vami uggiri anapekkhapariccāgena chaḍḍayi. Vuttañhetaṃ –	851	
PA_atk-s05_04a:86	“Yaṃ taṃ, ānanda, cattaṃ vantaṃ muttaṃ pahīnaṃ paṭinissaṭṭhaṃ, taṃ tathāgato puna paccāgamissatīti netaṃ ṭhānaṃ vijjatī”ti. –	8	
PA_atk-s05_04a:87_0	Evampi bhāge vamīti bhagavā. Atha vā bhāge vamīti sabbepi kusalākusale sāvajjānavajje	87	
PA_atk-s05_04a:87_1	hīnappaṇīte kaṇhasukkasappaṭibhāge dhamme ariyamaggañāṇamukhena vami uggiri anapekkho	87	
PA_atk-s05_04a:87_2	pariccaji pajahi, paresañca tathattāya dhammaṃ desesi. Vuttampi cetaṃ –	87	
PA_atk-s05_04a:88	“Dhammāpi vo, bhikkhave, pahātabbā pageva adhammā, kullūpamaṃ, vo bhikkhave, dhammaṃ desessāmi, nittharaṇatthāya no gahaṇatthāyā”tiādi. –	8	
PA_atk-s05_04a:89	Evampi bhāge vamīti bhagavā.	8	
PA_atk-s05_04a:90	“Khandhāyatanadhātādi-dhammabhedā mahesinā;	9	
PA_atk-s05_04a:91	Kaṇhasukkā yato vantā, tatopi bhagavā mato”.	9	
PA_atk-s05_04a:92	Tena vuttaṃ –	9	
PA_atk-s05_04a:93	“Bhāgavā bhatavā bhāge, bhage ca vani bhattavā;	9	
PA_atk-s05_04a:94	Bhage vami tathā bhāge, vamīti bhagavā jino”ti.	9	
PA_atk-s05_04a:95_0	Tena bhagavatā. Arahatāti kilesehi ārakattā, anavasesānaṃ vā kilesārīnaṃ hatattā,	95	
PA_atk-s05_04a:95_1	saṃsāracakkassa vā arānaṃ hatattā, paccayādīnaṃ arahattā, pāpakaraṇe rahābhāvāti	95	
PA_atk-s05_04a:95_2	imehi kāraṇehi arahatā. Ayamettha saṅkhepo. Vitthāro pana visuddhimagge vuttanayena veditabbo.	95	
PA_atk-s05_04a:96_0	Ettha ca bhagavatāti imināssa bhāgyavantatādīpanena kappānaṃ anekesu asaṅkhyeyyesu	96	
PA_atk-s05_04a:96_1	upacitapuññasambhārabhāvato satapuññalakkhaṇadharassa dvattiṃsamahāpurisalakkhaṇaasītianubyañjana-	96	
PA_atk-s05_04a:96_2	byāmappabhāketumālādipaṭimaṇḍitā anaññasādhāraṇā rūpakāyasampattidīpitā hoti. Arahatāti	96	
PA_atk-s05_04a:96_3	imināssa anavasesakilesappahānadīpanena āsavakkhayapadaṭṭhānasabbaññutaññāṇādhigamaparidīpanato	96	
PA_atk-s05_04a:96_4	dasabalacatuvesārajjachaasādhāraṇañāṇaaṭṭhārasāveṇikabuddhadhammādi- acinteyyāparimeyyadhammakāyasampatti	96	
PA_atk-s05_04a:96_5	dīpitā hoti. Tadubhayenapi lokiyasarikkhakānaṃ bahumatabhāvo, gahaṭṭhapabbajitehi	96	
PA_atk-s05_04a:96_6	abhigamanīyatā, tathā abhigatānañca tesaṃ kāyikacetasikadukkhāpanayane paṭibalabhāvo,	96	
PA_atk-s05_04a:96_7	āmisadānadhammadānehi upakāritā, lokiyalokuttarehi guṇehi saṃyojanasamatthatā ca pakāsitā hoti.	96	
PA_atk-s05_04a:97_0	Tathā bhagavatāti iminā caraṇadhammesu muddhabhūtadibbavihārādivihāravisesasamāyogaparidīpanena	97	
PA_atk-s05_04a:97_1	caraṇasampadā dīpitā hoti. Arahatāti iminā sabbavijjāsu sikhāppattaāsavakkhayañāṇādhigamaparidīpanena	97	
PA_atk-s05_04a:97_2	vijjāsampadā dīpitā hoti. Purimena vā antarāyikaniyyānikadhammānaṃ aviparītavibhattabhāvadīpanena	97	
PA_atk-s05_04a:97_3	pacchimavesārajjadvayasamāyogo, pacchimena savāsananiravasesakilesappahānadīpanena	97	
PA_atk-s05_04a:97_4	purimavesārajjadvayasamāyogo vibhāvito hoti.	97	
PA_atk-s05_04a:98_0	Tathā purimena tathāgatassa paṭiññāsaccavacīsaccañāṇasaccaparidīpanena, kāmaguṇalokiyādhipaccayasalābhasakkārādipariccāgaparidīpanena,	98	
PA_atk-s05_04a:98_1	anavasesakilesābhisaṅkhārapariccāgaparidīpanena, ca saccādhiṭṭhānacāgādhiṭṭhānapāripūri	98	
PA_atk-s05_04a:98_2	pakāsitā hoti; dutiyena sabbasaṅkhārūpasamasamadhigamaparidīpanena, sammāsambodhiparidīpanena	98	
PA_atk-s05_04a:98_3	ca, upasamādhiṭṭhānapaññādhiṭṭhānapāripūri pakāsitā hoti. Tathā hi bhagavato bodhisattabhūtassa	98	
PA_atk-s05_04a:98_4	lokuttaraguṇe katābhinīhārassa mahākaruṇāyogena yathāpaṭiññaṃ sabbapāramitānuṭṭhānena	98	
PA_atk-s05_04a:98_5	saccādhiṭṭhānaṃ, pāramitāpaṭipakkhapariccāgena cāgādhiṭṭhānaṃ, pāramitāguṇehi cittavūpasamena	98	
PA_atk-s05_04a:98_6	upasamādhiṭṭhānaṃ, pāramitāhi eva parahitūpāyakosallato paññādhiṭṭhānaṃ pāripūrigataṃ.	98	
PA_atk-s05_04a:99_0	Tathā ‘yācakajanaṃ avisaṃvādetvā dassāmī’ti paṭijānanena paṭiññaṃ avisaṃvādetvā dānena	99	
PA_atk-s05_04a:99_1	ca saccādhiṭṭhānaṃ, deyyapariccāgato cāgādhiṭṭhānaṃ, deyyapaṭiggāhakadānadeyyaparikkhayesu	99	
PA_atk-s05_04a:99_2	lobhadosamohabhayavūpasamena upasamādhiṭṭhānaṃ, yathārahaṃ yathākālaṃ yathāvidhi	99	
PA_atk-s05_04a:99_3	ca dānena paññuttaratāya ca paññādhiṭṭhānaṃ pāripūrigataṃ. Iminā nayena sesapāramīsupi	99	
PA_atk-s05_04a:99_4	caturādhiṭṭhānapāripūri veditabbā. Sabbā hi pāramiyo saccappabhāvitā cāgābhibyañjitā	99	
PA_atk-s05_04a:99_5	upasamānubrūhitā paññāparisuddhāti evaṃ caturādhiṭṭhānasamudāgatassa tathāgatassa	99	
PA_atk-s05_04a:99_6	saccādhiṭṭhānaṃ saccādhiṭṭhānasamudāgamena sīlavisuddhi, cāgādhiṭṭhānasamudāgamena	99	
PA_atk-s05_04a:99_7	ājīvavisuddhi, upasamādhiṭṭhānasamudāgamena cittavisuddhi, paññādhiṭṭhānasamudāgamena	99	
PA_atk-s05_04a:99_8	diṭṭhivisuddhi. Tathā saccādhiṭṭhānasamudāgamenassa saṃvāsena sīlaṃ veditabbaṃ, cāgādhiṭṭhānasamudāgamena	99	
PA_atk-s05_04a:99_9	saṃvohārena soceyyaṃ veditabbaṃ, upasamādhiṭṭhānasamudāgamena āpadāsu thāmo veditabbo,	99	
PA_atk-s05_04a:99_10	paññādhiṭṭhānasamudāgamena sākacchāya paññā veditabbā.	991	
PA_atk-s05_04a:100_0	Tathā saccādhiṭṭhānasamudāgamena aduṭṭho adhivāseti, cāgādhiṭṭhānasamudāgamena aluddho	100	
PA_atk-s05_04a:100_1	paṭisevati, upasamādhiṭṭhānasamudāgamena abhīto parivajjeti, paññādhiṭṭhānasamudāgamena	100	
PA_atk-s05_04a:100_2	amūḷho vinodeti. Tathā saccādhiṭṭhānasamudāgamena cassa nekkhammasukhappatti, cāgādhiṭṭhānasamudāgamena	100	
PA_atk-s05_04a:100_3	pavivekasukhappatti, upasamādhiṭṭhānasamudāgamena upasamasukhappatti, paññādhiṭṭhānasamudāgamena	100	
PA_atk-s05_04a:100_4	sambodhisukhappatti dīpitā hoti. Saccādhiṭṭhānasamudāgamena vā vivekajapītisukhappatti,	100	
PA_atk-s05_04a:100_5	cāgādhiṭṭhānasamudāgamena samādhijapītisukhappatti, upasamādhiṭṭhānasamudāgamena	100	
PA_atk-s05_04a:100_6	apītijakāyasukhappatti, paññādhiṭṭhānasamudāgamena satipārisuddhijaupekkhāsukhappatti.	100	
PA_atk-s05_04a:100_7	Tathā saccādhiṭṭhānasamudāgamena parivārasampattilakkhaṇapaccayasukhasamāyogo paridīpito	100	
PA_atk-s05_04a:100_8	hoti avisaṃvādanato, cāgādhiṭṭhānasamudāgamena santuṭṭhilakkhaṇasabhāvasukhasamāyogo	100	
PA_atk-s05_04a:100_9	alobhabhāvato, upasamādhiṭṭhānasamudāgamena katapuññatālakkhaṇahetusukhasamāyogo	100	
PA_atk-s05_04a:100_10	kilesehi anabhibhūtabhāvato, paññādhiṭṭhānasamudāgamena vimuttisampattilakkhaṇadukkhūpasamasukhasamāyogo	1001	
PA_atk-s05_04a:100_11	paridīpito hoti, ñāṇasampattiyā nibbānādhigamanato.	1001	
PA_atk-s05_04a:101_0	Tathā saccādhiṭṭhānasamudāgamena ariyassa sīlakkhandhassa anubodhappaṭivedhasiddhi,	101	
PA_atk-s05_04a:101_1	cāgādhiṭṭhānasamudāgamena ariyassa samādhikkhandhassa, paññādhiṭṭhānasamudāgamena	101	
PA_atk-s05_04a:101_2	ariyassa paññākkhandhassa, upasamādhiṭṭhānasamudāgamena ariyassa vimuttikkhandhassa	101	
PA_atk-s05_04a:101_3	anubodhappaṭivedhasiddhi dīpitā hoti. Saccādhiṭṭhānaparipūraṇena ca tapasiddhi, cāgādhiṭṭhānaparipūraṇena	101	
PA_atk-s05_04a:101_4	sabbanissaggasiddhi, upasamādhiṭṭhānaparipūraṇena indriyasaṃvarasiddhi, paññādhiṭṭhānaparipūraṇena	101	
PA_atk-s05_04a:101_5	buddhisiddhi, tena ca nibbānasiddhi. Tathā saccādhiṭṭhānaparipūraṇena catuariyasaccābhisamayappaṭilābho,	101	
PA_atk-s05_04a:101_6	cāgādhiṭṭhānaparipūraṇena catuariyavaṃsappaṭilābho, 0.upasamādhiṭṭhānaparipūraṇena	101	
PA_atk-s05_04a:101_7	catuariyavihārappaṭilābho, paññādhiṭṭhānaparipūraṇena catuariyavohārappaṭilābho dīpito hoti.	101	
PA_atk-s05_04a:102_0	Aparo nayo – bhagavatāti etena sattānaṃ lokiyalokuttarasampattiabhikaṅkhādīpanena	102	
PA_atk-s05_04a:102_1	tathāgatassa mahākaruṇā pakāsitā hoti. Arahatāti etena pahānasampattidīpanena pahānapaññā	102	
PA_atk-s05_04a:102_2	pakāsitā hoti. Tattha paññāyassa dhammarajjapatti, karuṇāya dhammasaṃvibhāgo; paññāya	102	
PA_atk-s05_04a:102_3	saṃsāradukkhanibbidā, karuṇāya saṃsāradukkhasahanaṃ; paññāya paradukkhaparijānanaṃ,	102	
PA_atk-s05_04a:102_4	karuṇāya paradukkhappaṭikārārambho. Paññāya parinibbānābhimukhabhāvo, karuṇāya tadadhigamo;	102	
PA_atk-s05_04a:102_5	paññāya sayaṃ taraṇaṃ, karuṇāya paresaṃ tāraṇaṃ; paññāya buddhabhāvasiddhi, karuṇāya	102	
PA_atk-s05_04a:102_6	buddhakiccasiddhi. Karuṇāya vā bodhisattabhūmiyaṃ saṃsārābhimukhabhāvo, paññāya tattha	102	
PA_atk-s05_04a:102_7	anabhirati. Tathā karuṇāya paresaṃ avihiṃsanaṃ, paññāya sayaṃ parehi abhāyanaṃ; karuṇāya	102	
PA_atk-s05_04a:102_8	paraṃ rakkhanto attānaṃ rakkhati, paññāya attānaṃ rakkhanto paraṃ rakkhati. Tathā	102	
PA_atk-s05_04a:102_9	karuṇāya aparantapo, paññāya anattantapo. Tena attahitāya paṭipannādīsu catutthapuggalabhāvo siddho hoti.	102	
PA_atk-s05_04a:103_0	Tathā karuṇāya lokanāthatā, paññāya attanāthatā; karuṇāya cassa ninnatābhāvo, paññāya	103	
PA_atk-s05_04a:103_1	unnatābhāvo. Tathā karuṇāya sabbasattesu janitānuggaho, paññānugatattā na ca na sabbattha	103	
PA_atk-s05_04a:103_2	virattacitto; paññāya sabbadhammesu virattacitto, karuṇānugatattā na ca na sabbasattānuggahāya	103	
PA_atk-s05_04a:103_3	pavatto. Yathā hi karuṇā tathāgatassa sinehasokavirahitā, evaṃ paññā ahaṃkāramamaṃkāravinimuttāti	103	
PA_atk-s05_04a:103_4	aññamaññaṃ visodhitā paramavisuddhāti daṭṭhabbā. Tattha paññākhettaṃ balāni, karuṇākhettaṃ	103	
PA_atk-s05_04a:103_5	vesārajjāni. Tesu balasamāyogena parehi na abhibhuyyati, vesārajjasamāyogena pare	103	
PA_atk-s05_04a:103_6	abhibhavati. Balehi satthusampadāsiddhi, vesārajjehi sāsanasampadāsiddhi. Tathā balehi	103	
PA_atk-s05_04a:103_7	buddharatanasiddhi, vesārajjehi dhammaratanasiddhīti ayamettha “bhagavatā arahatā”ti	103	
PA_atk-s05_04a:103_8	padadvayassa atthayojanāya mukhamattadassanaṃ.	103	
PA_atk-s05_04a:104_0	Kasmā panettha “vuttañhetaṃ bhagavatā”ti vatvā puna “vutta”nti vuttaṃ? Anussavapaṭikkhepena	104	
PA_atk-s05_04a:104_1	niyamadassanatthaṃ. Yathā hi kenaci parato sutvā vuttaṃ yadipi ca jānantena vuttaṃ,	104	
PA_atk-s05_04a:104_2	na teneva vuttaṃ parenapi vuttattā. Na ca taṃ tena vuttameva, apica kho sutampi,	104	
PA_atk-s05_04a:104_3	na evamidha. Bhagavatā hi parato asutvā sayambhuñāṇena attanā adhigatameva vuttanti	104	
PA_atk-s05_04a:104_4	imassa visesassa dassanatthaṃ dvikkhattuṃ “vutta”nti vuttaṃ. Idaṃ vuttaṃ hoti – “vuttañhetaṃ	104	
PA_atk-s05_04a:104_5	bhagavatā” tañca kho bhagavatāva vuttaṃ, na aññena, vuttameva ca, na sutanti. Adhikavacanañhi	104	
PA_atk-s05_04a:104_6	aññamatthaṃ bodhetīti na punaruttidoso. Esa nayo ito paresupi.	104	
PA_atk-s05_04a:105_0	Tathā pubbaracanābhāvadassanatthaṃ dvikkhattuṃ “vutta”nti vuttaṃ. Bhagavā hi sammāsambuddhatāya	105	
PA_atk-s05_04a:105_1	ṭhānuppattikappaṭibhānena sampattaparisāya ajjhāsayānurūpaṃ dhammaṃ deseti, na tassa	105	
PA_atk-s05_04a:105_2	kāraṇā dānādīnaṃ viya pubbaracanākiccaṃ atthi. Tenetaṃ dasseti – “vuttañhetaṃ bhagavatā,	105	
PA_atk-s05_04a:105_3	tañca kho na pubbaracanāvasena takkapariyāhataṃ vīmaṃsānucaritaṃ, apica kho veneyyajjhāsayānurūpaṃ	105	
PA_atk-s05_04a:105_4	ṭhānaso vuttamevā”ti.	105	
PA_atk-s05_04a:106_0	Appaṭivattiyavacanabhāvadassanatthaṃ vā dvikkhattuṃ “vutta”nti vuttaṃ. Yañhi bhagavatā	106	
PA_atk-s05_04a:106_1	vuttaṃ, vuttameva taṃ, na kenaci paṭikkhipituṃ sakkā akkharasampattiyā atthasampattiyā ca. Vuttaṃ hetaṃ –	106	
PA_atk-s05_04a:107	“Etaṃ bhagavatā bārāṇasiyaṃ isipatane migadāye anuttaraṃ dhammacakkaṃ pavattitaṃ appaṭivattiyaṃ kenaci samaṇena vā brāhmaṇena vā”tiādi.	10	
PA_atk-s05_04a:108	Aparampi vuttaṃ –	10	
PA_atk-s05_04a:109_0	“Idha, bhikkhave, āgaccheyya samaṇo vā brāhmaṇo vā ‘na yidaṃ dukkhaṃ ariyasaccaṃ,	109	
PA_atk-s05_04a:109_1	yaṃ samaṇena gotamena paññattaṃ, ahamidaṃ dukkhaṃ ariyasaccaṃ ṭhapetvā aññaṃ dukkhaṃ	109	
PA_atk-s05_04a:109_2	ariyasaccaṃ paññāpessāmī’ti, netaṃ ṭhānaṃ vijjatī”tiādi. –	109	
PA_atk-s05_04a:110	Tasmā appaṭivattiyavacanabhāvadassanatthampi dvikkhattuṃ “vutta”nti vuttaṃ.	11	
PA_atk-s05_04a:111_0	Atha vā sotūnaṃ atthanipphādakabhāvadassanatthaṃ dvikkhattuṃ “vutta”nti vuttaṃ. Yañhi	111	
PA_atk-s05_04a:111_1	paresaṃ āsayādiṃ ajānantena asabbaññunā adese akāle vā vuttaṃ, taṃ saccampi samānaṃ	111	
PA_atk-s05_04a:111_2	sotūnaṃ atthanipphādane asamatthatāya avuttaṃ nāma siyā, pageva asaccaṃ. Bhagavatā	111	
PA_atk-s05_04a:111_3	pana sammāsambuddhabhāvato sammadeva paresaṃ āsayādiṃ desakālaṃ atthasiddhiñca jānantena	111	
PA_atk-s05_04a:111_4	vuttaṃ ekantena sotūnaṃ yathādhippetatthanipphādanato vuttameva, natthi tassa avuttatāpariyāyo.	111	
PA_atk-s05_04a:111_5	Tasmā sotūnaṃ atthanipphādakabhāvadassanatthampi dvikkhattuṃ “vutta”nti vuttaṃ. Apica	111	
PA_atk-s05_04a:111_6	yathā na taṃ sutaṃ nāma, yaṃ na viññātatthaṃ yañca na tathattāya paṭipannaṃ, evaṃ	111	
PA_atk-s05_04a:111_7	na taṃ vuttaṃ nāma, yaṃ na sammā paṭiggahitaṃ. Bhagavato pana vacanaṃ catassopi parisā	111	
PA_atk-s05_04a:111_8	sammadeva paṭiggahetvā tathattāya paṭipajjanti. Tasmā sammadeva paṭiggahitabhāvadassanatthampi	111	
PA_atk-s05_04a:111_9	dvikkhattuṃ “vutta”nti vuttaṃ.	111	
PA_atk-s05_04a:112_0	Atha vā ariyehi aviruddhavacanabhāvadassanatthaṃ dvikkhattuṃ “vutta”nti vuttaṃ. Yathā	112	
PA_atk-s05_04a:112_1	hi bhagavā kusalākusalasāvajjānavajjabhede dhamme pavattinivattiyo sammutiparamatthe	112	
PA_atk-s05_04a:112_2	ca avisaṃvādento vadati, evaṃ dhammasenāpatippabhutayo ariyāpi bhagavati dharamāne	112	
PA_atk-s05_04a:112_3	parinibbute ca tasseva desanaṃ anugantvā vadanti, na tattha nānāvādatā. Tasmā vuttamarahatā	112	
PA_atk-s05_04a:112_4	tato parabhāge arahatā ariyasaṅghenāpīti evaṃ ariyehi aviruddhavacanabhāvadassanatthampi evaṃ vuttaṃ.	112	
PA_atk-s05_04a:113_0	Atha vā purimehi sammāsambuddhehi vuttanayabhāvadassanatthaṃ dvikkhattuṃ “vutta”nti	113	
PA_atk-s05_04a:113_1	vuttaṃ. Satipi hi jātigottāyuppamāṇādivisese dasabalādiguṇehi viya dhammadesanāya	113	
PA_atk-s05_04a:113_2	buddhānaṃ viseso natthi, aññamaññaṃ attanā ca te pubbenāparaṃ aviruddhameva vadanti.	113	
PA_atk-s05_04a:113_3	Tasmā vuttañhetaṃ yathā buddhehi attanā ca pubbe, idānipi amhākaṃ bhagavatā tatheva	113	
PA_atk-s05_04a:113_4	vuttaṃ arahatāti evaṃ purimabuddhehi attanā ca suttantaresu vuttanayabhāvadassanatthampi	113	
PA_atk-s05_04a:113_5	dvikkhattuṃ “vutta”nti vuttaṃ. Tena buddhānaṃ desanāya sabbattha avirodho dīpito hoti.	113	
PA_atk-s05_04a:114_0	Atha vā “vutta”nti yadetaṃ dutiyaṃ padaṃ, taṃ arahantavuttabhāvavacanaṃ daṭṭhabbaṃ.	114	
PA_atk-s05_04a:114_1	Idaṃ vuttaṃ hoti – vuttañhetaṃ bhagavatā arahatāpi vuttaṃ – “ekadhammaṃ, bhikkhave”tiādikaṃ	114	
PA_atk-s05_04a:114_2	idāni vuccamānaṃ vacananti. Atha vā “vutta”nti yadetaṃ dutiyaṃ padaṃ, taṃ na vacanatthaṃ,	114	
PA_atk-s05_04a:114_3	atha kho vapanatthaṃ daṭṭhabbaṃ. Tenetaṃ dasseti – “vuttañhetaṃ bhagavatā, tañca	114	
PA_atk-s05_04a:114_4	kho na vuttamattaṃ, na kathitamattaṃ; atha kho veneyyānaṃ kusalamūlaṃ vapita”nti	114	
PA_atk-s05_04a:114_5	attho. Atha vā yadetaṃ vuttanti dutiyaṃ padaṃ, taṃ vattanatthaṃ. Ayaṃ hissa attho	114	
PA_atk-s05_04a:114_6	– vuttañhetaṃ bhagavatā arahatā, tañca kho na vuttamattaṃ, apica tadatthajātaṃ vuttaṃ	114	
PA_atk-s05_04a:114_7	caritanti. Tena “yathā vādī bhagavā tathā kārī”ti dasseti. Atha vā vuttaṃ bhagavatā,	114	
PA_atk-s05_04a:114_8	vuttavacanaṃ arahatā vattuṃ yuttenāti attho.	114	
PA_atk-s05_04a:115_0	Atha vā “vutta”nti saṅkhepakathāuddisanaṃ sandhāyāha, puna “vutta”nti vitthārakathānidassanaṃ.	115	
PA_atk-s05_04a:115_1	Bhagavā hi saṅkhepato vitthārato ca dhammaṃ deseti. Atha vā bhagavato duruttavacanābhāvadassanatthaṃ	115	
PA_atk-s05_04a:115_2	“vuttañhetaṃ bhagavatā”ti vatvā puna “vutta”nti vuttaṃ. Sabbadā ñāṇānugatavacīkammatāya	115	
PA_atk-s05_04a:115_3	hi bhagavato savāsanapahīnasabbadosassa akkhalitabyappathassa kadācipi duruttaṃ nāma	115	
PA_atk-s05_04a:115_4	natthi. Yathā keci loke satisammosena vā davā vā ravā vā kiñci vatvā atha paṭiladdhasaññā	115	
PA_atk-s05_04a:115_5	pubbe vuttaṃ avuttaṃ vā karonti paṭisaṅkharonti vā, na evaṃ bhagavā. Bhagavā pana	115	
PA_atk-s05_04a:115_6	niccakālaṃ samāhito. Asammosadhammo asammohadhammo ca sabbaññutaññāṇasamupabyūḷhāya	115	
PA_atk-s05_04a:115_7	paṭibhānapaṭisambhidāya upanītamatthaṃ aparimitakālaṃ sambhatapuññasambhārasamudāgatehi	115	
PA_atk-s05_04a:115_8	anaññasādhāraṇehi visadavisuddhehi karaṇavisesehi sotāyatanarasāyanabhūtaṃ suṇantānaṃ	115	
PA_atk-s05_04a:115_9	amatavassaṃ vassanto viya sotabbasāraṃ savanānuttariyaṃ catusaccaṃ pakāsento karavīkarutamañjunā	115	
PA_atk-s05_04a:115_10	sarena sabhāvaniruttiyā veneyyajjhāsayānurūpaṃ vacanaṃ vadati, natthi tattha vālaggamattampi	1151	
PA_atk-s05_04a:115_11	avakkhalitaṃ, kuto pana duruttāvakāso. Tasmā “yaṃ bhagavatā vuttaṃ, taṃ vuttameva,	1151	
PA_atk-s05_04a:115_12	na avuttaṃ duruttaṃ vā kadāci hotī”ti dassanatthaṃ – “vuttañhetaṃ bhagavatā”ti vatvā	1151	
PA_atk-s05_04a:115_13	puna – “vuttamarahatā”ti vuttanti na ettha punaruttidosoti. Evamettha punaruttasaddassa	1151	
PA_atk-s05_04a:115_14	sātthakatā veditabbā.	1151	
PA_atk-s05_04a:116_0	Iti me sutanti ettha itīti ayaṃ itisaddo hetuparisamāpanādipadatthavipariyāyapakāranidassanāvadhāraṇādianekatthappabhedo.	116	
PA_atk-s05_04a:116_1	Tathā hesa – “ruppatīti kho, bhikkhave, tasmā rūpanti vuccatī”tiādīsu hetuatthe dissati.	116	
PA_atk-s05_04a:116_2	“Tasmātiha me, bhikkhave, dhammadāyādā bhavatha, mā āmisadāyādā. Atthi me tumhesu	116	
PA_atk-s05_04a:116_3	anukampā – kinti me sāvakā dhammadāyādā bhaveyyuṃ, no āmisadāyādā”tiādīsu parisamāpane.	116	
PA_atk-s05_04a:116_4	“Iti vā iti evarūpā visūkadassanā paṭivirato”tiādīsu ādiatthe. “Māgaṇḍiyoti vā tassa	116	
PA_atk-s05_04a:116_5	brāhmaṇassa saṅkhā samaññā paññatti vohāro nāmaṃ nāmakammaṃ nāmadheyyaṃ nirutti byañjanaṃ	116	
PA_atk-s05_04a:116_6	abhilāpo”tiādīsu padatthavipariyāye. “Iti kho, bhikkhave, sappaṭibhayo bālo, appaṭibhayo	116	
PA_atk-s05_04a:116_7	paṇḍito; saupaddavo bālo, anupaddavo paṇḍito; saupasaggo bālo, anupasaggo paṇḍito”tiādīsu	116	
PA_atk-s05_04a:116_8	pakāre. “Sabbamatthīti kho, kaccāna, ayameko anto, sabbaṃ natthīti kho, kaccāna,	116	
PA_atk-s05_04a:116_9	ayaṃ dutiyo anto”tiādīsu nidassane. “Atthi idappaccayā jarāmaraṇanti iti puṭṭhena	116	
PA_atk-s05_04a:116_10	satā, ānanda, atthītissa vacanīyaṃ. Kiṃpaccayā jarāmaraṇanti iti ce vadeyya, jātipaccayā	1161	
PA_atk-s05_04a:116_11	jarāmaraṇanti iccassa vacanīya”ntiādīsu avadhāraṇe, sanniṭṭhāneti attho. Svāyamidha	1161	
PA_atk-s05_04a:116_12	pakāranidassanāvadhāraṇesu daṭṭhabbo.	1161	
PA_atk-s05_04a:117_0	Tattha pakāratthena itisaddena etamatthaṃ dīpeti – nānānayanipuṇamanekajjhāsayasamuṭṭhānaṃ	117	
PA_atk-s05_04a:117_1	atthabyañjanasampannaṃ vividhapāṭihāriyaṃ dhammatthadesanāpaṭivedhagambhīraṃ sabbasattānaṃ	117	
PA_atk-s05_04a:117_2	sakasakabhāsānurūpato sotapathamāgacchantaṃ tassa bhagavato vacanaṃ sabbappakārena	117	
PA_atk-s05_04a:117_3	ko samattho viññātuṃ, sabbathāmena pana sotukāmataṃ janetvāpi iti me sutaṃ, mayāpi	117	
PA_atk-s05_04a:117_4	ekena pakārena sutanti.	117	
PA_atk-s05_04a:118_0	Ettha ca ekattanānattaabyāpāraevaṃdhammatāsaṅkhātā nandiyāvattatipukkhalasīhavikkīḷitadisālocanaaṅkusasaṅkhātā	118	
PA_atk-s05_04a:118_1	ca visayādibhedena nānāvidhā nayā nānānayā. Nayā vā pāḷigatiyo, tā ca paññattianupaññattiādivasena	118	
PA_atk-s05_04a:118_2	saṃkilesabhāgiyādilokiyāditadubhayavomissatādivasena, kusalādivasena, khandhādivasena,	118	
PA_atk-s05_04a:118_3	saṅgahādivasena, samayavimuttādivasena, ṭhapanādivasena, kusalamūlādivasena, tikapaṭṭhānādivasena	118	
PA_atk-s05_04a:118_4	ca nānappakārāti nānānayā. Tehi nipuṇaṃ saṇhaṃ sukhumanti nānānayanipuṇaṃ.	118	
PA_atk-s05_04a:119_0	Āsayova ajjhāsayo, so ca sassatādibhedena apparajakkhatādibhedena ca anekavidho.	119	
PA_atk-s05_04a:119_1	Attajjhāsayādiko eva vā aneko ajjhāsayo anekajjhāsayo. So samuṭṭhānaṃ uppattihetu	119	
PA_atk-s05_04a:119_2	etassāti anekajjhāsayasamuṭṭhānaṃ.	119	
PA_atk-s05_04a:120_0	Kusalādiatthasampattiyā tabbibhāvanabyañjanasampattiyā saṅkāsanapakāsanavivaraṇavibhajanauttānīkaraṇapaññattivasena	120	
PA_atk-s05_04a:120_1	chahi atthapadehi akkharapadabyañjanākāraniruttiniddesavasena chahi byañjanapadehi	120	
PA_atk-s05_04a:120_2	ca samannāgatattā atthabyañjanasampannaṃ.	120	
PA_atk-s05_04a:121_0	Iddhiādesanānusāsanībhedena tesu ca ekekassa visayādibhedena vividhaṃ bahuvidhaṃ	121	
PA_atk-s05_04a:121_1	vā pāṭihāriyaṃ etassāti vividhapāṭihāriyaṃ. Tattha paṭipakkhaharaṇato rāgādikilesāpanayanato	121	
PA_atk-s05_04a:121_2	paṭihāriyanti atthe sati bhagavato paṭipakkhā rāgādayo na santi ye haritabbā, puthujjanānampi	121	
PA_atk-s05_04a:121_3	vigatūpakkilese aṭṭhaguṇasamannāgate citte hatapaṭipakkhe iddhividhaṃ pavattati.	121	
PA_atk-s05_04a:121_4	Tasmā tattha pavattavohārena ca na sakkā idha pāṭihāriyanti vattuṃ. Yasmā pana mahākāruṇikassa	121	
PA_atk-s05_04a:121_5	bhagavato veneyyagatā ca kilesā paṭipakkhā, tasmā tesaṃ haraṇato pāṭihāriyaṃ. Atha	121	
PA_atk-s05_04a:121_6	vā bhagavato sāsanassa ca paṭipakkhā titthiyā, tesaṃ haraṇato pāṭihāriyaṃ. Te hi	121	
PA_atk-s05_04a:121_7	diṭṭhiharaṇavasena diṭṭhippakāsane asamatthabhāvena ca iddhiādesanānusāsanīhi haritā	121	
PA_atk-s05_04a:121_8	apanītā honti. Paṭīti vā pacchāti attho. Tasmā samāhite citte vigatūpakkilese katakiccena	121	
PA_atk-s05_04a:121_9	pacchā haritabbaṃ pavattetabbanti paṭihāriyaṃ. Attano vā upakkilesesu catutthajjhānamaggehi	121	
PA_atk-s05_04a:121_10	haritesu pacchā haraṇaṃ paṭihāriyaṃ. Iddhiādesanānusāsaniyo ca vigatūpakkilesena	1211	
PA_atk-s05_04a:121_11	katakiccena sattahitatthaṃ puna pavattetabbā, haritesu ca attano upakkilesesu parasantāne	1211	
PA_atk-s05_04a:121_12	upakkilesaharaṇāni hontīti paṭihāriyāni bhavanti. Paṭihāriyameva pāṭihāriyaṃ, paṭihāriye	1211	
PA_atk-s05_04a:121_13	vā iddhiādesanānusāsanisamudāye bhavaṃ ekekaṃ pāṭihāriyanti vuccati. Paṭihāriyaṃ	1211	
PA_atk-s05_04a:121_14	vā catutthajjhānaṃ maggo ca paṭipakkhaharaṇato, tattha jātaṃ, tasmiṃ vā nimittabhūte,	1211	
PA_atk-s05_04a:121_15	tato vā āgatanti pāṭihāriyaṃ.	1211	
PA_atk-s05_04a:122_0	Yasmā pana tantiatthadesanātabbohārābhisamayasaṅkhātā hetuhetuphalatadubhayapaññattipaṭivedhasaṅkhātā	122	
PA_atk-s05_04a:122_1	vā dhammatthadesanāpaṭivedhā gambhīrā, anupacitasambhārehi sasādīhi viya mahāsamuddo	122	
PA_atk-s05_04a:122_2	dukkhogāḷhā alabbhaneyyappatiṭṭhā ca. Tasmā tehi catūhi gambhīrabhāvehi yuttanti	122	
PA_atk-s05_04a:122_3	dhammatthadesanāpaṭivedhagambhīraṃ.	122	
PA_atk-s05_04a:123_0	Eko eva bhagavato dhammadesanāghoso ekasmiṃ khaṇe pavattamāno nānābhāsānaṃ sattānaṃ	123	
PA_atk-s05_04a:123_1	attano attano bhāsāvasena apubbaṃ acarimaṃ gahaṇūpago hutvā atthādhigamāya hoti.	123	
PA_atk-s05_04a:123_2	Acinteyyo hi buddhānaṃ buddhānubhāvoti sabbasattānaṃ sakasakabhāsānurūpato sotapathamāgacchatīti veditabbaṃ.	123	
PA_atk-s05_04a:124	Nidassanatthena – “nāhaṃ sayambhū, na mayā idaṃ sacchikata”nti attānaṃ parimocento – “iti me sutaṃ, mayāpi evaṃ suta”nti idāni vattabbaṃ sakalaṃ suttaṃ nidasseti.	12	
PA_atk-s05_04a:125_0	Avadhāraṇatthena – “etadaggaṃ, bhikkhave, mama sāvakānaṃ bhikkhūnaṃ bahussutānaṃ	125	
PA_atk-s05_04a:125_1	yadidaṃ ānando, gatimantānaṃ, satimantānaṃ, dhitimantānaṃ, upaṭṭhākānaṃ yadidaṃ ānando”ti	125	
PA_atk-s05_04a:125_2	evaṃ bhagavatā, “āyasmā ānando atthakusalo dhammakusalo byañjanakusalo niruttikusalo	125	
PA_atk-s05_04a:125_3	pubbāparakusalo”ti evaṃ dhammasenāpatinā ca pasatthabhāvānurūpaṃ attano dhāraṇabalaṃ	125	
PA_atk-s05_04a:125_4	dassento sattānaṃ sotukamyataṃ janeti – “iti me sutaṃ, tañca kho atthato vā byañjanato	125	
PA_atk-s05_04a:125_5	vā anūnamanadhikaṃ, evameva, na aññathā, daṭṭhabba”nti. Aññathāti bhagavato sammukhā	125	
PA_atk-s05_04a:125_6	sutākārato aññathā, na pana bhagavatā desitākārato. Acinteyyānubhāvā hi bhagavato	125	
PA_atk-s05_04a:125_7	desanā, sā na sabbākārena sakkā viññātunti vuttovāyamattho. Sutākārāvirujjhanameva	125	
PA_atk-s05_04a:125_8	hi dhāraṇabalaṃ. Na hettha atthantaratāparihāro dvinnampi atthānaṃ ekavisayattā.	125	
PA_atk-s05_04a:125_9	Itarathā hi thero bhagavato desanāya sabbathā paṭiggahaṇe samattho asamatthoti vā āpajjeyyāti.	125	
PA_atk-s05_04a:126_0	Me-saddo tīsu atthesu dissati. Tathā hissa – “gāthābhigītaṃ me abhojaneyya”ntiādīsu	126	
PA_atk-s05_04a:126_1	mayāti attho. “Sādhu me, bhante, bhagavā saṃkhittena dhammaṃ desetū”tiādīsu mayhanti	126	
PA_atk-s05_04a:126_2	attho. “Dhammadāyādā me, bhikkhave, bhavathā”tiādīsu mamāti attho. Idha pana “mayā	126	
PA_atk-s05_04a:126_3	suta”nti ca “mama suta”nti ca atthadvaye yujjati.	126	
PA_atk-s05_04a:127_0	Ettha ca yo paro na hoti, so attāti evaṃ vattabbe niyakajjhattasaṅkhāte sakasantāne	127	
PA_atk-s05_04a:127_1	vattanato tividhopi me-saddo yadipi ekasmiṃyeva atthe dissati, karaṇasampadānādivisesasaṅkhāto	127	
PA_atk-s05_04a:127_2	panassa vijjatevāyaṃ atthabhedoti āha – “me-saddo tīsu atthesu dissatī”ti.	127	
PA_atk-s05_04a:128_0	Sutanti ayaṃ suta-saddo saupasaggo anupasaggo ca gamanavissutakilinnūpacitānuyogasotaviññeyyasotadvārānusāraviññātādianekatthappabhedo.	128	
PA_atk-s05_04a:128_1	Kiñcāpi hi kiriyāvisesako upasaggo, jotakabhāvato pana satipi tasmiṃ suta-saddo eva	128	
PA_atk-s05_04a:128_2	taṃ taṃ atthaṃ vadatīti anupasaggassa sutasaddassa atthuddhāre saupasaggopi udāharīyati.	128	
PA_atk-s05_04a:129_0	Tattha “senāya pasuto”tiādīsu gacchantoti attho. “Sutadhammassa passato”tiādīsu vissutadhammassāti	129	
PA_atk-s05_04a:129_1	attho. “Avassutā avassutassā”tiādīsu kilinnā kilinnassāti attho. “Tumhehi puññaṃ	129	
PA_atk-s05_04a:129_2	pasutaṃ anappaka”ntiādīsu upacitanti attho. “Ye jhānappasutā dhīrā”tiādīsu jhānānuyuttāti	129	
PA_atk-s05_04a:129_3	attho. “Diṭṭhaṃ sutaṃ muta”ntiādīsu sotaviññeyyanti attho. “Sutadharo sutasannicayo”tiādīsu	129	
PA_atk-s05_04a:129_4	sotadvārānusāraviññātadharoti attho. Idha panassa “sotadvārānusārena upadhārita”nti	129	
PA_atk-s05_04a:129_5	vā “upadhāraṇa”nti vā attho. Me-saddassa hi mayāti atthe sati “iti me sutaṃ, mayā	129	
PA_atk-s05_04a:129_6	sotadvārānusārena upadhārita”nti attho. Mamāti atthe sati “iti mama sutaṃ sotadvārānusārena	129	
PA_atk-s05_04a:129_7	upadhāraṇa”nti attho.	129	
PA_atk-s05_04a:130_0	Evametesu tīsu padesu yasmā sutasaddasannidhāne payuttena itisaddena savanakiriyājotakena	130	
PA_atk-s05_04a:130_1	bhavitabbaṃ. Tasmā itīti sotaviññāṇādiviññāṇakiccanidassanaṃ. Meti vuttaviññāṇasamaṅgipuggalanidassanaṃ.	130	
PA_atk-s05_04a:130_2	Sabbānipi vākyāni evakāratthasahitāniyeva avadhāraṇaphalattā. Tena sutanti assavanabhāvappaṭikkhepato	130	
PA_atk-s05_04a:130_3	anūnāviparītaggahaṇanidassanaṃ. Yathā hi sutaṃ sutamevāti vattabbataṃ arahati, taṃ	130	
PA_atk-s05_04a:130_4	sammā sutaṃ anūnaggahaṇaṃ aviparītaggahaṇañca hotīti. Atha vā saddantaratthāpohanavasena	130	
PA_atk-s05_04a:130_5	saddo atthaṃ vadatīti, yasmā sutanti etassa asutaṃ na hotīti ayamattho, tasmā sutanti	130	
PA_atk-s05_04a:130_6	assavanabhāvappaṭikkhepato anūnāviparītaggahaṇanidassanaṃ. Idaṃ vuttaṃ hoti – iti	130	
PA_atk-s05_04a:130_7	me sutaṃ, na diṭṭhaṃ, na sayambhuñāṇena sacchikataṃ, na aññathā vā upaladdhaṃ, apica	130	
PA_atk-s05_04a:130_8	sutaṃva, tañca kho sammadevāti. Avadhāraṇatthe vā itisadde ayamatthayojanāti tadapekkhassa	130	
PA_atk-s05_04a:130_9	suta-saddassa niyamattho sambhavatīti assavanabhāvappaṭikkhepo, anūnāviparītaggahaṇanidassanatā	130	
PA_atk-s05_04a:130_10	ca veditabbā. Evaṃ savanahetusavanavisesavasena padattayassa atthayojanā katāti daṭṭhabbaṃ.	1301	
PA_atk-s05_04a:131_0	Tathā itīti sotadvārānusārena pavattāya viññāṇavīthiyā nānatthabyañjanaggahaṇato	131	
PA_atk-s05_04a:131_1	nānappakārena ārammaṇe pavattibhāvappakāsanaṃ ākārattho itisaddoti katvā. Meti attappakāsanaṃ.	131	
PA_atk-s05_04a:131_2	Sutanti dhammappakāsanaṃ yathāvuttāya viññāṇavīthiyā pariyattidhammārammaṇattā. Ayañhettha	131	
PA_atk-s05_04a:131_3	saṅkhepo – nānappakārena ārammaṇe pavattāya viññāṇavīthiyā kāraṇabhūtāya mayā na	131	
PA_atk-s05_04a:131_4	aññaṃ kataṃ, idaṃ pana kataṃ, ayaṃ dhammo sutoti.	131	
PA_atk-s05_04a:132_0	Tathā itīti nidassitabbappakāsanaṃ nidassanattho iti-saddoti katvā nidassetabbassa	132	
PA_atk-s05_04a:132_1	nidassitabbattābhāvābhāvato. Tasmā itisaddena sakalampi sutaṃ paccāmaṭṭhanti veditabbaṃ.	132	
PA_atk-s05_04a:132_2	Meti puggalappakāsanaṃ. Sutanti puggalakiccappakāsanaṃ. Suta-saddena hi labbhamānā	132	
PA_atk-s05_04a:132_3	savanakiriyā savanaviññāṇappabandhappaṭibaddhā, tattha ca puggalavohāro. Na hi puggalavohārarahite	132	
PA_atk-s05_04a:132_4	dhammappabandhe savanakiriyā labbhati. Tassāyaṃ saṅkhepattho – yaṃ suttaṃ niddisissāmi,	132	
PA_atk-s05_04a:132_5	taṃ mayā iti sutanti.	132	
PA_atk-s05_04a:133_0	Tathā itīti yassa cittasantānassa nānārammaṇappavattiyā nānatthabyañjanaggahaṇaṃ	133	
PA_atk-s05_04a:133_1	hoti, tassa nānākāraniddeso ākārattho itisaddoti katvā. Itīti hi ayaṃ ākārapaññatti	133	
PA_atk-s05_04a:133_2	dhammānaṃ taṃ taṃ pavattiākāraṃ upādāya paññāpetabbasabhāvattā. Meti kattuniddeso.	133	
PA_atk-s05_04a:133_3	Sutanti visayaniddeso. Sotabbo hi dhammo savanakiriyākattupuggalassa savanakiriyāvasena	133	
PA_atk-s05_04a:133_4	pavattiṭṭhānaṃ hoti. Ettāvatā nānappakārappavattena cittasantānena taṃsamaṅgino kattu	133	
PA_atk-s05_04a:133_5	visaye gahaṇasanniṭṭhānaṃ dassitaṃ hoti.	133	
PA_atk-s05_04a:134_0	Atha vā itīti puggalakiccaniddeso. Sutānañhi dhammānaṃ gahitākārassa nidassanassa	134	
PA_atk-s05_04a:134_1	avadhāraṇassa vā pakāsanabhāvena itisaddena tadākārādidhāraṇassa puggalavohārūpādānadhammabyāpārabhāvato	134	
PA_atk-s05_04a:134_2	puggalakiccaṃ nāma niddiṭṭhaṃ hotīti. Sutanti viññāṇakiccaniddeso. Puggalavādinopi	134	
PA_atk-s05_04a:134_3	hi savanakiriyā viññāṇanirapekkhā na hotīti. Meti ubhayakiccayuttapuggalaniddeso.	134	
PA_atk-s05_04a:134_4	Meti hi saddappavatti ekanteneva sattavisesavisayā, viññāṇakiccañca tattheva samodahitabbanti.	134	
PA_atk-s05_04a:134_5	Ayaṃ panettha saṅkhepo – mayā savanakiccaviññāṇasamaṅginā puggalena viññāṇavasena	134	
PA_atk-s05_04a:134_6	laddhassavanakiccavohārena sutanti.	134	
PA_atk-s05_04a:135_0	Tathā itīti ca meti ca saccikaṭṭhaparamatthavasena avijjamānapaññatti. Sabbassa hi	135	
PA_atk-s05_04a:135_1	saddādhigamanīyassa atthassa paññattimukheneva paṭipajjitabbattā sabbapaññattīnañca	135	
PA_atk-s05_04a:135_2	vijjamānādīsu chasveva paññattīsu avarodho, tasmā yo māyāmarīciādayo viya abhūtattho,	135	
PA_atk-s05_04a:135_3	anussavādīhi gahetabbo viya anuttamattho ca na hoti. So rūpasaddādiko ruppanānubhavanādiko	135	
PA_atk-s05_04a:135_4	ca paramatthasabhāvo saccikaṭṭhaparamatthavasena vijjati. Yo pana itīti ca meti ca	135	
PA_atk-s05_04a:135_5	vuccamāno ākārādiaparamatthasabhāvo saccikaṭṭhaparamatthavasena anupalabbhamāno avijjamānapaññatti	135	
PA_atk-s05_04a:135_6	nāma, kimettha taṃ paramatthato atthi, yaṃ itīti vā meti vā niddesaṃ labhetha. Sutanti	135	
PA_atk-s05_04a:135_7	vijjamānapaññatti. Yañhi taṃ sotena upaladdhaṃ, taṃ paramatthato vijjamānanti.	135	
PA_atk-s05_04a:136_0	Tathā itīti sotapathamāgate dhamme upādāya tesaṃ upadhāritākārādīnaṃ paccāmasanavasena.	136	
PA_atk-s05_04a:136_1	Meti sasantatipariyāpanne khandhe karaṇādivisesavisiṭṭhe upādāya vattabbato upādāpaññatti.	136	
PA_atk-s05_04a:136_2	Sutanti diṭṭhādīni upanidhāya vattabbato upanidhāpaññatti. Diṭṭhādisabhāvarahite	136	
PA_atk-s05_04a:136_3	saddāyatane pavattamānopi sutavohāro dutiyaṃ, tatiyanti ādiko viya paṭhamādiṃ nissāya	136	
PA_atk-s05_04a:136_4	“yaṃ na diṭṭhamutaviññātanirapekkhaṃ, taṃ suta”nti viññeyyattā diṭṭhādīni upanidhāya	136	
PA_atk-s05_04a:136_5	vattabbo hoti. Asutaṃ na hotīti hi sutanti pakāsitoyamatthoti.	136	
PA_atk-s05_04a:137_0	Ettha ca itīti vacanena asammohaṃ dīpeti. Paṭividdhā hi atthassa pakāravisesā itīti	137	
PA_atk-s05_04a:137_1	idha āyasmatā ānandena paccāmaṭṭhā, tenassa asammoho dīpito. Na hi sammūḷho nānappakārappaṭivedhasamattho	137	
PA_atk-s05_04a:137_2	hoti, lobhappahānādivasena nānappakārā duppaṭividdhā ca suttatthā niddisīyanti. Sutanti	137	
PA_atk-s05_04a:137_3	vacanena asammosaṃ dīpeti sutākārassa yāthāvato dassiyamānattā yassa hi sutaṃ sammuṭṭhaṃ	137	
PA_atk-s05_04a:137_4	hoti, na so kālantare mayā sutanti paṭijānāti. Iccassa asammohena sammohābhāvena	137	
PA_atk-s05_04a:137_5	paññāya eva vā savanakālasambhūtāya taduttarikālapaññāsiddhi, tathā asammosena satisiddhi.	137	
PA_atk-s05_04a:137_6	Tattha paññāpubbaṅgamāya satiyā byañjanāvadhāraṇasamatthatā. Byañjanānañhi paṭivijjhitabbo	137	
PA_atk-s05_04a:137_7	ākāro nātigambhīro, yathāsutadhāraṇameva tattha karaṇīyanti satiyā byāpāro adhiko,	137	
PA_atk-s05_04a:137_8	paññā tattha guṇībhūtā hoti paññāya pubbaṅgamāti katvā. Satipubbaṅgamāya paññāya	137	
PA_atk-s05_04a:137_9	atthappaṭivedhasamatthatā. Atthassa hi paṭivijjhitabbo ākāro gambhīroti paññāya byāpāro	137	
PA_atk-s05_04a:137_10	adhiko, sati tattha guṇībhūtā hoti satiyā pubbaṅgamāti katvā. Tadubhayasamatthatāyogena	1371	
PA_atk-s05_04a:137_11	atthabyañjanasampannassa dhammakosassa anupālanasamatthatāya dhammabhaṇḍāgārikattasiddhi.	1371	
PA_atk-s05_04a:138_0	Aparo nayo – itīti vacanena yonisomanasikāraṃ dīpeti. Tena vuccamānānaṃ ākāranidassanāvadhāraṇatthānaṃ	138	
PA_atk-s05_04a:138_1	upari vakkhamānānaṃ nānappakārappaṭivedhajotakānaṃ aviparītasaddhammavisayattā. Na	138	
PA_atk-s05_04a:138_2	hi ayoniso manasikaroto nānappakārappaṭivedho sambhavati. Sutanti vacanena avikkhepaṃ	138	
PA_atk-s05_04a:138_3	dīpeti, nidānapucchāvasena pakaraṇappattassa vakkhamānassa suttassa savanaṃ na samādhānamantarena	138	
PA_atk-s05_04a:138_4	sambhavati vikkhittacittassa savanābhāvato. Tathā hi vikkhittacitto puggalo sabbasampattiyā	138	
PA_atk-s05_04a:138_5	vuccamānopi “na mayā sutaṃ, puna bhaṇathā”ti vadati. Yonisomanasikārena cettha attasammāpaṇidhiṃ	138	
PA_atk-s05_04a:138_6	pubbekatapuññatañca sādheti, sammā appaṇihitattassa pubbe akatapuññassa vā tadabhāvato.	138	
PA_atk-s05_04a:138_7	Avikkhepena saddhammassavanaṃ sappurisūpanissayañca sādheti, assutavato sappurisūpanissayarahitassa	138	
PA_atk-s05_04a:138_8	ca tadabhāvato. Na hi vikkhittacitto saddhammaṃ sotuṃ sakkoti, na ca sappurise anupassayamānassa savanaṃ atthi.	138	
PA_atk-s05_04a:139_0	Aparo nayo – “yassa cittasantānassa nānākārappavattiyā nānatthabyañjanaggahaṇaṃ hoti,	139	
PA_atk-s05_04a:139_1	tassa nānākāraniddeso”ti vuttaṃ. Yasmā ca so bhagavato vacanassa atthabyañjanappabhedaparicchedavasena	139	
PA_atk-s05_04a:139_2	sakalasāsanasampatiogāhanena niravasesaparahitapāripūrikāraṇabhūto evaṃbhaddako ākāro	139	
PA_atk-s05_04a:139_3	na sammā appaṇihitattano pubbe akatapuññassa vā hoti, tasmā itīti iminā bhaddakena	139	
PA_atk-s05_04a:139_4	ākārena pacchimacakkadvayasampattimattano dīpeti, sutanti savanayogena purimacakkadvayasampattiṃ.	139	
PA_atk-s05_04a:139_5	Na hi appatirūpe dese vasato sappurisūpanissayarahitassa vā savanaṃ atthi. Iccassa	139	
PA_atk-s05_04a:139_6	pacchimacakkadvayasiddhiyā āsayasuddhi siddhā hoti, sammā paṇihitatto pubbe ca katapuñño	139	
PA_atk-s05_04a:139_7	visuddhāsayo hoti, tadavisuddhihetūnaṃ kilesānaṃ dūrībhāvato. Tathā hi vuttaṃ – “sammā	139	
PA_atk-s05_04a:139_8	paṇihitaṃ cittaṃ, seyyaso naṃ tato kare”ti “katapuññosi tvaṃ, ānanda, padhānamanuyuñja,	139	
PA_atk-s05_04a:139_9	khippaṃ hohisi anāsavo”ti ca. Purimacakkadvayasiddhiyā payogasuddhi. Patirūpadesavāsena	139	
PA_atk-s05_04a:139_10	hi sappurisūpanissayena ca sādhūnaṃ diṭṭhānugatiāpajjanenapi visuddhappayogo hoti.	1391	
PA_atk-s05_04a:139_11	Tāya ca āsayasuddhiyā adhigamabyattisiddhi, pubbe eva taṇhādiṭṭhisaṃkilesānaṃ visodhitattā	1391	
PA_atk-s05_04a:139_12	payogasuddhiyā āgamabyattisiddhi. Suparisuddhakāyavacīpayogo hi vippaṭisārābhāvato	1391	
PA_atk-s05_04a:139_13	avikkhittacitto pariyattiyaṃ visārado hoti. Iti payogāsayasuddhassa āgamādhigamasampannassa	1391	
PA_atk-s05_04a:139_14	vacanaṃ aruṇuggamanaṃ viya sūriyassa udayato, yonisomanasikāro viya ca kusaladhammassa,	1391	
PA_atk-s05_04a:139_15	arahati bhagavato vacanassa pubbaṅgamaṃ bhavitunti ṭhāne nidānaṃ ṭhapento iti me sutantiādimāha.	1391	
PA_atk-s05_04a:140_0	Aparo nayo – itīti iminā pubbe vuttanayena nānappakārappaṭivedhadīpakena attano atthapaṭibhānapaṭisambhidāsampattisabbhāvaṃ	140	
PA_atk-s05_04a:140_1	dīpeti. Sutanti iminā itisaddasannidhānato vakkhamānāpekkhāya vā sotabbabhedappaṭivedhadīpakena	140	
PA_atk-s05_04a:140_2	dhammaniruttipaṭisambhidāsampattisabbhāvaṃ dīpeti. Itīti ca idaṃ vuttanayeneva yonisomanasikāradīpakaṃ	140	
PA_atk-s05_04a:140_3	vacanaṃ bhāsamāno “ete mayā dhammā manasānupekkhitā diṭṭhiyā suppaṭividdhā”ti dīpeti.	140	
PA_atk-s05_04a:140_4	Pariyattidhammā hi “idha sīlaṃ kathitaṃ, idha samādhi, idha paññā, ettakā ettha anusandhiyo”tiādinā	140	
PA_atk-s05_04a:140_5	nayena manasā anupekkhitā anussavākāraparivitakkasahitāya dhammanijjhānakkhantibhūtāya	140	
PA_atk-s05_04a:140_6	ñātapariññāsaṅkhātāya vā diṭṭhiyā tattha tattha vuttarūpārūpadhamme “iti rūpaṃ, ettakaṃ	140	
PA_atk-s05_04a:140_7	rūpa”ntiādinā nayena suṭṭhu vavatthapetvā paṭividdhā attano paresañca hitasukhāvahā	140	
PA_atk-s05_04a:140_8	hontīti. Suttanti idaṃ savanayogaparidīpakavacanaṃ bhāsamāno “bahū mayā dhammā sutā	140	
PA_atk-s05_04a:140_9	dhātā vacasā paricitā”ti dīpeti. Sotāvadhānappaṭibaddhā hi pariyattidhammassa savanadhāraṇaparicayā.	140	
PA_atk-s05_04a:140_10	Tadubhayenapi dhammassa svākkhātabhāvena atthabyañjanapāripūriṃ dīpento savane ādaraṃ	1401	
PA_atk-s05_04a:140_11	janeti. Atthabyañjanaparipuṇṇañhi dhammaṃ ādarena assuṇanto mahatā hitā paribāhiro	1401	
PA_atk-s05_04a:140_12	hotīti ādaraṃ janetvā sakkaccaṃ dhammo sotabbo.	1401	
PA_atk-s05_04a:141_0	Iti me sutanti iminā pana sakalena vacanena āyasmā ānando tathāgatappaveditaṃ dhammavinayaṃ	141	
PA_atk-s05_04a:141_1	attano adahanto asappurisabhūmiṃ atikkamati, sāvakattaṃ paṭijānanto sappurisabhūmiṃ	141	
PA_atk-s05_04a:141_2	okkamati. Tathā asaddhammā cittaṃ vuṭṭhāpeti, saddhamme cittaṃ patiṭṭhāpeti. “Kevalaṃ	141	
PA_atk-s05_04a:141_3	sutamevetaṃ mayā, tasseva pana bhagavato vacana”nti dīpento attānaṃ parimoceti, satthāraṃ	141	
PA_atk-s05_04a:141_4	apadisati, jinavacanaṃ appeti, dhammanettiṃ patiṭṭhāpeti.	141	
PA_atk-s05_04a:142_0	Apica iti me sutanti attanā uppāditabhāvaṃ appaṭijānanto purimassavanaṃ vivaranto	142	
PA_atk-s05_04a:142_1	sammukhā paṭiggahitamidaṃ mayā tassa bhagavato catuvesārajjavisāradassa dasabaladharassa	142	
PA_atk-s05_04a:142_2	āsabhaṭṭhānaṭṭhāyino sīhanādanādino sabbasattuttamassa dhammissarassa dhammarājassa	142	
PA_atk-s05_04a:142_3	dhammādhipatino dhammadīpassa dhammasaraṇassa saddhammavaracakkavattino sammāsambuddhassa.	142	
PA_atk-s05_04a:142_4	Na ettha atthe vā dhamme vā pade vā byañjane vā kaṅkhā vā vimati vā kātabbāti sabbadevamanussānaṃ	142	
PA_atk-s05_04a:142_5	imasmiṃ dhammavinaye assaddhiyaṃ vināseti, saddhāsampadaṃ uppādeti. Tenetaṃ vuccati –	142	
PA_atk-s05_04a:143	“Vināsayati assaddhaṃ, saddhaṃ vaḍḍheti sāsane;	14	
PA_atk-s05_04a:144	Iti me sutamiccevaṃ, vadaṃ gotamasāvako”ti.	14	
PA_atk-s05_04a:145_0	Etthāha – “kasmā panettha yathā aññesu suttesu ‘evaṃ me sutaṃ, ekaṃ samayaṃ bhagavā’tiādinā	145	
PA_atk-s05_04a:145_1	kāladese apadisitvāva nidānaṃ bhāsitaṃ, evaṃ na bhāsita”nti? Apare tāva āhu – na	145	
PA_atk-s05_04a:145_2	pana therena bhāsitattā. Idañhi nidānaṃ na āyasmatā ānandena paṭhamaṃ bhāsitaṃ khujjuttarāya	145	
PA_atk-s05_04a:145_3	pana bhagavatā upāsikāsu bahussutabhāvena etadagge ṭhapitāya sekkhappaṭisambhidāppattāya	145	
PA_atk-s05_04a:145_4	ariyasāvikāya sāmāvatippamukhānaṃ pañcannaṃ itthisatānaṃ paṭhamaṃ bhāsitaṃ.	145	
PA_atk-s05_04a:146_0	Tatrāyaṃ anupubbīkathā – ito kira kappasatasahassamatthake padumuttaro nāma sammāsambuddho	146	
PA_atk-s05_04a:146_1	loke uppajjitvā pavattitavaradhammacakko haṃsavatiyaṃ viharati. Athekadivasaṃ haṃsavatiyaṃ	146	
PA_atk-s05_04a:146_2	ekā kuladhītā satthu dhammadesanaṃ sotuṃ gacchantīhi upāsikāhi saddhiṃ ārāmaṃ gatā.	146	
PA_atk-s05_04a:146_3	Satthāraṃ ekaṃ upāsikaṃ bahussutānaṃ etadagge ṭhapentaṃ disvā adhikāraṃ katvā taṃ	146	
PA_atk-s05_04a:146_4	ṭhānantaraṃ patthesi. Satthāpi naṃ byākāsi “anāgate gotamassa nāma sammāsambuddhassa	146	
PA_atk-s05_04a:146_5	sāvikānaṃ upāsikānaṃ bahussutānaṃ aggā bhavissatī”ti. Tassā yāvajīvaṃ kusalaṃ katvā	146	
PA_atk-s05_04a:146_6	devaloke nibbattitvā puna manussesūti evaṃ devamanussesu saṃsarantiyā kappasatasahassaṃ	146	
PA_atk-s05_04a:146_7	atikkantaṃ. Atha imasmiṃ bhaddakappe amhākaṃ bhagavato kāle sā devalokato cavitvā	146	
PA_atk-s05_04a:146_8	ghosakaseṭṭhissa gehe dāsiyā kucchismiṃ paṭisandhiṃ gaṇhi, uttarātissā nāmaṃ akaṃsu.	146	
PA_atk-s05_04a:146_9	Sā jātakāle khujjā ahosīti khujjuttarātveva paññāyittha. Sā aparabhāge ghosakaseṭṭhinā	146	
PA_atk-s05_04a:146_10	rañño utenassa sāmāvatiyā dinnakāle tassā paricārikabhāvena dinnā rañño utenassa antepure vasati.	1461	
PA_atk-s05_04a:147_0	Tena ca samayena kosambiyaṃ ghosakaseṭṭhikukkuṭaseṭṭhipāvārikaseṭṭhino bhagavantaṃ	147	
PA_atk-s05_04a:147_1	uddissa tayo vihāre kāretvā janapadacārikaṃ carante tathāgate kosambinagaraṃ sampatte	147	
PA_atk-s05_04a:147_2	buddhappamukhassa bhikkhusaṅghassa vihāre niyyādetvā mahādānāni pavattesuṃ, māsamattaṃ	147	
PA_atk-s05_04a:147_3	atikkami. Atha nesaṃ etadahosi – “buddhā nāma sabbalokānukampakā, aññesampi okāsaṃ	147	
PA_atk-s05_04a:147_4	dassāmā”ti kosambinagaravāsinopi janassa okāsaṃ akaṃsu. Tato paṭṭhāya nāgarā vīthisabhāgena	147	
PA_atk-s05_04a:147_5	gaṇasabhāgena mahādānaṃ denti. Athekadivasaṃ satthā bhikkhusaṅghaparivuto mālākārajeṭṭhakassa	147	
PA_atk-s05_04a:147_6	gehe nisīdi. Tasmiṃ khaṇe khujjuttarā sāmāvatiyā pupphāni gahetuṃ aṭṭha kahāpaṇe	147	
PA_atk-s05_04a:147_7	ādāya taṃ gehaṃ agamāsi. Mālākārajeṭṭhako taṃ disvā “amma uttare, ajja tuyhaṃ pupphāni	147	
PA_atk-s05_04a:147_8	dātuṃ khaṇo natthi, ahaṃ buddhappamukhaṃ bhikkhusaṅghaṃ parivisāmi, tvampi parivesanāya	147	
PA_atk-s05_04a:147_9	sahāyikā hohi, evaṃ ito paresaṃ veyyāvaccakaraṇato muccissasī”ti āha. Tato khujjuttarā	147	
PA_atk-s05_04a:147_10	buddhānaṃ bhattagge veyyāvaccaṃ akāsi. Sā satthārā upanisinnakathāvasena kathitaṃ	1471	
PA_atk-s05_04a:147_11	sabbameva dhammaṃ uggaṇhi, anumodanaṃ pana sutvā sotāpattiphale patiṭṭhāsi.	1471	
PA_atk-s05_04a:148_0	Sā aññesu divasesu cattārova kahāpaṇe datvā pupphāni gahetvā gacchati, tasmiṃ pana	148	
PA_atk-s05_04a:148_1	divase diṭṭhasaccabhāvena parasantake cittaṃ anuppādetvā aṭṭhapi kahāpaṇe datvā pacchiṃ	148	
PA_atk-s05_04a:148_2	pūretvā pupphāni gahetvā sāmāvatiyā santikaṃ agamāsi. Atha naṃ sā pucchi “amma uttare,	148	
PA_atk-s05_04a:148_3	tvaṃ aññesu divasesu na bahūni pupphāni āharasi, ajja pana bahukāni, kiṃ no rājā	148	
PA_atk-s05_04a:148_4	uttaritaraṃ pasanno”ti? Sā musā vattuṃ abhabbatāya atīte attanā kataṃ anigūhitvā	148	
PA_atk-s05_04a:148_5	sabbaṃ kathesi. Atha “kasmā ajja bahūni āharasī”ti ca vuttā “ajjāhaṃ sammāsambuddhassa	148	
PA_atk-s05_04a:148_6	dhammaṃ sutvā amataṃ sacchākāsiṃ, tasmā tumhe na vañcemī”ti āha. Taṃ sutvā “are duṭṭhadāsi,	148	
PA_atk-s05_04a:148_7	ettakaṃ kālaṃ tayā gahite kahāpaṇe dehī”ti atajjetvā pubbahetunā codiyamānā “amma,	148	
PA_atk-s05_04a:148_8	tayā pītaṃ amataṃ, amhepi pāyehī”ti vatvā “tena hi maṃ nhāpehī”ti vutte soḷasahi	148	
PA_atk-s05_04a:148_9	gandhodakaghaṭehi nhāpetvā dve maṭṭhasāṭake dāpesi. Sā ekaṃ nivāsetvā ekaṃ pārupitvā	148	
PA_atk-s05_04a:148_10	āsanaṃ paññāpetvā āsane nisīditvā vicitrabījaniṃ ādāya nīcāsanesu nisinnāni pañca	1481	
PA_atk-s05_04a:148_11	mātugāmasatāni āmantetvā sekhappaṭisambhidāsu ṭhatvā satthārā desitaniyāmeneva tāsaṃ	1481	
PA_atk-s05_04a:148_12	dhammaṃ desesi. Desanāvasāne tā sabbā sotāpattiphale patiṭṭhahiṃsu. Tā sabbāpi khujjuttaraṃ	1481	
PA_atk-s05_04a:148_13	vanditvā “amma, ajja paṭṭhāya tvaṃ kiliṭṭhakammaṃ mā kari, amhākaṃ mātuṭṭhāne ācariyaṭṭhāne	1481	
PA_atk-s05_04a:148_14	ca patiṭṭhāhī”ti garuṭṭhāne ṭhapayiṃsu.	1481	
PA_atk-s05_04a:149_0	Kasmā panesā dāsī hutvā nibbattāti? Sā kira kassapasammāsambuddhakāle bārāṇasiyaṃ	149	
PA_atk-s05_04a:149_1	seṭṭhidhītā hutvā nibbattā. Ekāya khīṇāsavattheriyā upaṭṭhākakulaṃ gatāya “etaṃ me	149	
PA_atk-s05_04a:149_2	ayye, pasādhanapeḷikaṃ dethā”ti veyyāvaccaṃ kāresi. Therīpi “adentiyā mayi āghātaṃ	149	
PA_atk-s05_04a:149_3	uppādetvā niraye nibbattissati, dentiyā paresaṃ dāsī hutvā nibbattissati, nirayasantāpato	149	
PA_atk-s05_04a:149_4	dāsibhāvo seyyo”ti anuddayaṃ paṭicca tassā vacanaṃ akāsi. Sā tena kammena pañca jātisatāni	149	
PA_atk-s05_04a:149_5	paresaṃ dāsīyeva hutvā nibbatti.	149	
PA_atk-s05_04a:150_0	Kasmā pana khujjā ahosi? Anuppanne kira buddhe ayaṃ bārāṇasirañño gehe vasantī ekaṃ	150	
PA_atk-s05_04a:150_1	rājakulūpakaṃ paccekabuddhaṃ thokaṃ khujjadhātukaṃ disvā attanā sahavāsīnaṃ mātugāmānaṃ	150	
PA_atk-s05_04a:150_2	purato parihāsaṃ karontī yathāvajjaṃ keḷivasena khujjākāraṃ dassesi, tasmā khujjā hutvā nibbatti.	150	
PA_atk-s05_04a:151_0	Kiṃ pana katvā paññavantī jātāti? Anuppanne kira buddhe ayaṃ bārāṇasirañño gehe vasantī	151	
PA_atk-s05_04a:151_1	aṭṭha paccekabuddhe rājagehato uṇhapāyāsassa pūrite patte parivattitvā parivattitvā	151	
PA_atk-s05_04a:151_2	gaṇhante disvā attano santakāni aṭṭha dantavalayāni “idha ṭhapetvā gaṇhathā”ti adāsi.	151	
PA_atk-s05_04a:151_3	Te tathā katvā olokesuṃ. “Tumhākaññeva tāni pariccattāni, gahetvā gacchathā”ti āha.	151	
PA_atk-s05_04a:151_4	Te nandamūlakapabbhāraṃ agamaṃsu. Ajjāpi tāni valayāni arogāneva. Sā tassa nissandena paññavantī jātā.	151	
PA_atk-s05_04a:152_0	Atha naṃ sāmāvatippamukhāni pañca itthisatāni “amma, tvaṃ divase divase satthu santikaṃ	152	
PA_atk-s05_04a:152_1	gantvā bhagavatā desitaṃ dhammaṃ sutvā amhākaṃ desehī”ti vadiṃsu. Sā tathā karontī	152	
PA_atk-s05_04a:152_2	aparabhāge tipiṭakadharā jātā. Tasmā naṃ satthā – “etadaggaṃ, bhikkhave, mama sāvikānaṃ	152	
PA_atk-s05_04a:152_3	bahussutānaṃ upāsikānaṃ yadidaṃ khujjuttarā”ti etadagge ṭhapesi. Iti upāsikāsu bahussutabhāvena	152	
PA_atk-s05_04a:152_4	satthārā etadagge ṭhapitā paṭisambhidāppattā khujjuttarā ariyasāvikā satthari kosambiyaṃ	152	
PA_atk-s05_04a:152_5	viharante kālena kālaṃ satthu santikaṃ gantvā dhammaṃ sutvā antepuraṃ gantvā sāmāvatippamukhānaṃ	152	
PA_atk-s05_04a:152_6	pañcannaṃ itthisatānaṃ ariyasāvikānaṃ satthārā desitaniyāmena yathāsutaṃ dhammaṃ	152	
PA_atk-s05_04a:152_7	kathentī attānaṃ parimocetvā satthu santike sutabhāvaṃ pakāsentī “vuttañhetaṃ bhagavatā	152	
PA_atk-s05_04a:152_8	vuttamarahatāti me suta”nti nidānaṃ āropesi.	152	
PA_atk-s05_04a:153_0	Yasmā pana tasmiṃyeva nagare bhagavato sammukhā sutvā tadaheva tāya tāsaṃ bhāsitaṃ,	153	
PA_atk-s05_04a:153_1	tasmā “ekaṃ samayaṃ bhagavā kosambiyaṃ viharatī”ti kāladesaṃ apadisituṃ payojanasambhavova	153	
PA_atk-s05_04a:153_2	natthi supākaṭabhāvato. Bhikkhuniyo cassā santike imāni suttāni gaṇhiṃsu. Evaṃ paramparāya	153	
PA_atk-s05_04a:153_3	bhikkhūsupi tāya āropitaṃ nidānaṃ pākaṭaṃ ahosi. Atha āyasmā ānando tathāgatassa	153	
PA_atk-s05_04a:153_4	parinibbānato aparabhāge sattapaṇṇiguhāyaṃ ajātasattunā kārāpite saddhammamaṇḍape	153	
PA_atk-s05_04a:153_5	mahākassapappamukhassa vasīgaṇassa majjhe nisīditvā dhammaṃ saṅgāyanto imesaṃ suttānaṃ	153	
PA_atk-s05_04a:153_6	nidānassa dveḷhakaṃ pariharanto tāya āropitaniyāmeneva nidānaṃ āropesīti.	153	
PA_atk-s05_04a:154_0	Keci panettha bahuppakāre papañcenti. Kiṃ tehi? Apica nānānayehi saṅgītikārā dhammavinayaṃ	154	
PA_atk-s05_04a:154_1	saṅgāyiṃsu. Anubuddhā hi dhammasaṅgāhakamahātherā, te sammadeva dhammavinayassa saṅgāyanākāraṃ	154	
PA_atk-s05_04a:154_2	jānantā katthaci “evaṃ me suta”ntiādinā, katthaci “tena samayenā”tiādinā, katthaci	154	
PA_atk-s05_04a:154_3	gāthābandhavasena nidānaṃ ṭhapentā, katthaci sabbena sabbaṃ nidānaṃ aṭṭhapentā vaggasaṅgahādivasena	154	
PA_atk-s05_04a:154_4	dhammavinayaṃ saṅgāyiṃsu. Tattha idha vuttañhetantiādinā nidānaṃ ṭhapetvā saṅgāyiṃsu,	154	
PA_atk-s05_04a:154_5	kiñci suttageyyādivasena navaṅgamidaṃ buddhavacanaṃ. Yathā cetaṃ, evaṃ sabbesampi	154	
PA_atk-s05_04a:154_6	sammāsambuddhānaṃ. Vuttañhetaṃ “appakañca nesaṃ ahosi suttaṃ geyya”ntiādi. Tattha	154	
PA_atk-s05_04a:154_7	itivuttakaṅgassa aññaṃ kiñci na paññāyati tabbhāvanimittaṃ ṭhapetvā “vuttañhetaṃ…pe…	154	
PA_atk-s05_04a:154_8	me suta”nti idaṃ vacanaṃ. Tenāhu aṭṭhakathācariyā “vuttañhetaṃ bhagavatāti ādinayappavattā	154	
PA_atk-s05_04a:154_9	dvādasuttarasatasuttantā itivuttaka”nti. Tasmā satthu adhippāyaṃ jānantehi dhammasaṅgāhakehi	154	
PA_atk-s05_04a:154_10	ariyasāvikāya vā imesaṃ suttānaṃ itivuttakaṅgabhāvañāpanatthaṃ imināva nayena nidānaṃ	1541	
PA_atk-s05_04a:154_11	ṭhapitanti veditabbaṃ.	1541	
PA_atk-s05_04a:155_0	Kimatthaṃ pana dhammavinayasaṅgahe kayiramāne nidānavacanaṃ? Nanu bhagavatā bhāsitavacanasseva	155	
PA_atk-s05_04a:155_1	saṅgaho kātabboti? Vuccate – desanāya ṭhitiasammosasaddheyyabhāvasampādanatthaṃ.	155	
PA_atk-s05_04a:155_2	Kāladesadesakaparisāpadesehi upanibandhitvā ṭhapitā hi desanā ciraṭṭhitikā hoti asammosadhammā	155	
PA_atk-s05_04a:155_3	saddheyyā ca desakālakattuhetunimittehi upanibaddho viya vohāravinicchayo. Teneva	155	
PA_atk-s05_04a:155_4	ca āyasmatā mahākassapena brahmajālamūlapariyāyasuttādīnaṃ desādipucchāsu katāsu	155	
PA_atk-s05_04a:155_5	tāsaṃ vissajjanaṃ karontena dhammabhaṇḍāgārikena “evaṃ me suta”ntiādinā nidānaṃ bhāsitaṃ.	155	
PA_atk-s05_04a:155_6	Idha pana desakālassa aggahaṇe kāraṇaṃ vuttameva.	155	
PA_atk-s05_04a:156_0	Apica satthu sampattippakāsanatthaṃ nidānavacanaṃ. Tathāgatassa hi bhagavato pubbaracanānumānāgamatakkābhāvato	156	
PA_atk-s05_04a:156_1	sammāsambuddhabhāvasiddhi. Na hi sammāsambuddhassa pubbaracanādīhi attho atthi sabbattha	156	
PA_atk-s05_04a:156_2	appaṭihatañāṇācāratāya ekappamāṇattā ca ñeyyadhammesu. Tathā ācariyamuṭṭhidhammamacchariyasāsanasāvakānurāgābhāvato	156	
PA_atk-s05_04a:156_3	khīṇāsavabhāvasiddhi. Na hi sabbaso khīṇāsavassa te sambhavantīti suvisuddhassa parānuggahapavatti.	156	
PA_atk-s05_04a:156_4	Evaṃ desakasaṃkilesabhūtānaṃ diṭṭhisīlasampadādūsakānaṃ avijjātaṇhānaṃ accantābhāvasaṃsūcakehi	156	
PA_atk-s05_04a:156_5	ñāṇasampadāpahānasampadābhibyañjakehi ca sambuddhavisuddhabhāvehi purimavesārajjadvayasiddhi,	156	
PA_atk-s05_04a:156_6	tato ca antarāyikaniyyānikadhammesu asammohabhāvasiddhito pacchimavesārajjadvayasiddhīti	156	
PA_atk-s05_04a:156_7	bhagavato catuvesārajjasamannāgamo attahitaparahitapaṭipatti ca nidānavacanena pakāsitā	156	
PA_atk-s05_04a:156_8	hoti, tattha tattha sampattaparisāya ajjhāsayānurūpaṃ ṭhānuppattikappaṭibhānena dhammadesanādīpanato.	156	
PA_atk-s05_04a:156_9	Idha pana anavasesato kāmadosappahānaṃ vidhāya desanādīpanato cāti yojetabbaṃ. Tena	156	
PA_atk-s05_04a:156_10	vuttaṃ “satthu sampattippakāsanatthaṃ nidānavacana”nti. Ettha ca “bhagavatā arahatā”ti	1561	
PA_atk-s05_04a:156_11	imehi padehi yathāvuttaatthavibhāvanatā heṭṭhā dassitā eva.	1561	
PA_atk-s05_04a:157_0	Tathā sāsanasampattippakāsanatthaṃ nidānavacanaṃ. Ñāṇakaruṇāpariggahitasabbakiriyassa	157	
PA_atk-s05_04a:157_1	hi bhagavato natthi niratthakā paṭipatti attahitā vā. Tasmā paresaṃyevatthāya pavattasabbakiriyassa	157	
PA_atk-s05_04a:157_2	sammāsambuddhassa sakalampi kāyavacīmanokammaṃ yathāpavattaṃ vuccamānaṃ diṭṭhadhammikasamparāyikaparamatthehi	157	
PA_atk-s05_04a:157_3	yathārahaṃ sattānaṃ anusāsanatthena sāsanaṃ, na kabbaracanā. Tayidaṃ satthu caritaṃ	157	
PA_atk-s05_04a:157_4	kāladesadesakaparisāpadesehi tattha tattha nidānavacanehi yathārahaṃ pakāsiyati.	157	
PA_atk-s05_04a:157_5	Idha pana desakaparisāpadesehīti yojetabbaṃ. Tena vuttaṃ “sāsanasampattippakāsanatthaṃ nidānavacana”nti.	157	
PA_atk-s05_04a:158_0	Apica satthuno pamāṇabhāvappakāsanena sāsanassa pamāṇabhāvadassanatthaṃ nidānavacanaṃ.	158	
PA_atk-s05_04a:158_1	Tañcassa pamāṇabhāvadassanaṃ heṭṭhā vuttanayānusārena “bhagavatā arahatā”ti imehi	158	
PA_atk-s05_04a:158_2	padehi vibhāvitanti veditabbaṃ. Idamettha nidānavacanappayojanassa mukhamattanidassananti.	158	
PA_atk-s05_04a:159	Nidānavaṇṇanā niṭṭhitā.	15	
PA_atk-s05_04a:160	1. Ekakanipāto	16	
PA_atk-s05_04a:161	1. Paṭhamavaggo	16	
PA_atk-s05_04a:162	1. Lobhasuttavaṇṇanā	16	
PA_atk-s05_04a:163_0	1. Idāni ekadhammaṃ, bhikkhave, pajahathātiādinā nayena bhagavatā nikkhittassa suttassa	163	
PA_atk-s05_04a:163_1	vaṇṇanāya okāso anuppatto. Sā panesā atthavaṇṇanā yasmā suttanikkhepaṃ vicāretvā	163	
PA_atk-s05_04a:163_2	vuccamānā pākaṭā hoti, tasmā suttanikkhepaṃ tāva vicāressāma. Cattāro hi suttanikkhepā	163	
PA_atk-s05_04a:163_3	– attajjhāsayo, parajjhāsayo, pucchāvasiko, aṭṭhuppattikoti. Yathā hi anekasataanekasahassabhedānipi	163	
PA_atk-s05_04a:163_4	suttantāni saṃkilesabhāgiyādipaṭṭhānanayena soḷasavidhataṃ nātivattanti, evaṃ attajjhāsayādisuttanikkhepavasena	163	
PA_atk-s05_04a:163_5	catubbidhataṃ nātivattantīti. Tattha yathā attajjhāsayassa aṭṭhuppattiyā ca parajjhāsayapucchāvasikehi	163	
PA_atk-s05_04a:163_6	saddhiṃ saṃsaggabhedo sambhavati attajjhāsayo ca parajjhāsayo ca, attajjhāsayo ca	163	
PA_atk-s05_04a:163_7	pucchāvasiko ca, aṭṭhuppattiko ca parajjhāsayo ca, aṭṭhuppattiko ca pucchāvasiko	163	
PA_atk-s05_04a:163_8	cāti ajjhāsayapucchānusandhisambhavato; evaṃ yadipi aṭṭhuppattiyā attajjhāsayenapi	163	
PA_atk-s05_04a:163_9	saṃsaggabhedo sambhavati, attajjhāsayādīhi pana purato ṭhitehi aṭṭhuppattiyā saṃsaggo	163	
PA_atk-s05_04a:163_10	natthīti niravaseso paṭṭhānanayo na sambhavati. Tadantogadhattā vā sambhavantānaṃ	1631	
PA_atk-s05_04a:163_11	sesanikkhepānaṃ mūlanikkhepavasena cattāro suttanikkhepā vuttāti veditabbaṃ.	1631	
PA_atk-s05_04a:164_0	Tatrāyaṃ vacanattho – nikkhipīyatīti nikkhepo, suttaṃ eva nikkhepo suttanikkhepo.	164	
PA_atk-s05_04a:164_1	Atha vā nikkhipanaṃ nikkhepo, suttassa nikkhepo suttanikkhepo, suttadesanāti attho.	164	
PA_atk-s05_04a:164_2	Attano ajjhāsayo attajjhāsayo, so assa atthi kāraṇabhūtoti attajjhāsayo, attano ajjhāsayo	164	
PA_atk-s05_04a:164_3	etassāti vā attajjhāsayo. Parajjhāsayepi eseva nayo. Pucchāya vasoti pucchāvaso.	164	
PA_atk-s05_04a:164_4	So etassa atthīti pucchāvasiko. Suttadesanāya vatthubhūtassa atthassa uppatti atthuppatti,	164	
PA_atk-s05_04a:164_5	atthuppatti eva aṭṭhuppatti tha-kārassa ṭha-kāraṃ katvā, sā etassa atthīti aṭṭhuppattiko.	164	
PA_atk-s05_04a:164_6	Atha vā nikkhipīyati suttaṃ etenāti nikkhepo, attajjhāsayādi eva. Etasmiṃ pana atthavikappe	164	
PA_atk-s05_04a:164_7	attano ajjhāsayo attajjhāsayo. Paresaṃ ajjhāsayo parajjhāsayo. Pucchīyatīti pucchā,	164	
PA_atk-s05_04a:164_8	pucchitabbo attho, pucchāvasena pavattaṃ dhammappaṭiggāhakānaṃ vacanaṃ pucchāvasaṃ,	164	
PA_atk-s05_04a:164_9	tadeva nikkhepasaddāpekkhāya pucchāvasikoti pulliṅgavasena vuttaṃ. Tathā aṭṭhuppatti	164	
PA_atk-s05_04a:164_10	eva aṭṭhuppattikoti evamettha attho veditabbo.	1641	
PA_atk-s05_04a:165_0	Apica paresaṃ indriyaparipākādikāraṇanirapekkhattā attajjhāsayassa visuṃ suttanikkhepabhāvo	165	
PA_atk-s05_04a:165_1	yutto, kevalaṃ attano ajjhāsayeneva dhammatantiṭhapanatthaṃ pavattitadesanattā. Parajjhāsayapucchāvasikānaṃ	165	
PA_atk-s05_04a:165_2	pana paresaṃ ajjhāsayapucchānaṃ desanāpavattihetubhūtānaṃ uppattiyaṃ pavattitānaṃ	165	
PA_atk-s05_04a:165_3	kathaṃ aṭṭhuppattiyaṃ anavarodho, pucchāvasikaṭṭhuppattikānaṃ vā parajjhāsayānurodhena	165	
PA_atk-s05_04a:165_4	pavattitānaṃ kathaṃ parajjhāsaye anavarodhoti? Na codetabbametaṃ. Paresañhi abhinīhāraparipucchādivinimuttasseva	165	
PA_atk-s05_04a:165_5	suttadesanākāraṇuppādassa aṭṭhuppattibhāvena gahitattā parajjhāsayapucchāvasikānaṃ	165	
PA_atk-s05_04a:165_6	visuṃ gahaṇaṃ. Tathā hi brahmajāladhammadāyādasuttādīnaṃ vaṇṇāvaṇṇaāmisuppādādidesanānimittaṃ	165	
PA_atk-s05_04a:165_7	aṭṭhuppatti vuccati. Paresaṃ pucchaṃ vinā ajjhāsayameva nimittaṃ katvā desito parajjhāsayo,	165	
PA_atk-s05_04a:165_8	pucchāvasena desito pucchāvasikoti pākaṭoyamatthoti.	165	
PA_atk-s05_04a:166	Yāni bhagavā parehi anajjhiṭṭho kevalaṃ attano ajjhāsayeneva katheti, seyyathidaṃ – ākaṅkheyyasuttaṃ, tuvaṭṭakasuttantievamādīni, tesaṃ attajjhāsayo nikkhepo.	16	
PA_atk-s05_04a:167_0	Yāni pana “paripakkā kho rāhulassa vimuttiparipācanīyā dhammā, yaṃnūnāhaṃ rāhulaṃ	167	
PA_atk-s05_04a:167_1	uttariṃ āsavānaṃ khaye vineyya”nti evaṃ paresaṃ ajjhāsayaṃ khantiṃ abhinīhāraṃ bujjhanabhāvañca	167	
PA_atk-s05_04a:167_2	oloketvā parajjhāsayavasena kathitāni, seyyathidaṃ – rāhulovādasuttaṃ, dhammacakkappavattanasuttantievamādīni,	167	
PA_atk-s05_04a:167_3	tesaṃ parajjhāsayo nikkhepo.	167	
PA_atk-s05_04a:168_0	Bhagavantaṃ pana upasaṅkamitvā devā manussā catasso parisā cattāro vaṇṇā ca tathā	168	
PA_atk-s05_04a:168_1	tathā pañhaṃ pucchanti “bojjhaṅgā bojjhaṅgāti, bhante, vuccanti, nīvaraṇā nīvaraṇāti	168	
PA_atk-s05_04a:168_2	vuccantī”tiādinā, evaṃ puṭṭhena bhagavatā yāni kathitāni bojjhaṅgasaṃyuttādīni tesaṃ	168	
PA_atk-s05_04a:168_3	pucchāvasiko nikkhepo.	168	
PA_atk-s05_04a:169	Yāni pana tāni uppannaṃ kāraṇaṃ paṭicca kathitāni, seyyathidaṃ – dhammadāyādaṃ, puttamaṃsūpamaṃ, dārukkhandhūpamantievamādīni, tesaṃ aṭṭhuppattiko nikkhepo.	16	
PA_atk-s05_04a:170_0	Evamimesu catūsu suttanikkhepesu imassa suttassa parajjhāsayo nikkhepo. Parajjhāsayavasena	170	
PA_atk-s05_04a:170_1	hetaṃ nikkhittaṃ. Kesaṃ ajjhāsayena? Lobhe ādīnavadassīnaṃ puggalānaṃ. Keci pana	170	
PA_atk-s05_04a:170_2	“attajjhāsayo”ti vadanti.	170	
PA_atk-s05_04a:171_0	Tattha ekadhammaṃ, bhikkhavetiādīsu ekasaddo attheva aññatthe “sassato attā ca loko	171	
PA_atk-s05_04a:171_1	ca, idameva saccaṃ moghamaññanti ittheke abhivadantī”tiādīsu. Atthi seṭṭhe “cetaso	171	
PA_atk-s05_04a:171_2	ekodibhāva”ntiādīsu. Atthi asahāye “eko vūpakaṭṭho”tiādīsu. Atthi saṅkhāyaṃ “ekova	171	
PA_atk-s05_04a:171_3	kho, bhikkhave, khaṇo ca samayo ca brahmacariyavāsāyā”tiādīsu. Idhāpi saṅkhāyameva daṭṭhabbo.	171	
PA_atk-s05_04a:172_0	Dhamma-saddo pariyattisaccasamādhipaññāpakatipuññāpattisuññatāñeyyasabhāvādīsu dissati.	172	
PA_atk-s05_04a:172_1	Tathā hissa “idha bhikkhu dhammaṃ pariyāpuṇātī”tiādīsu pariyatti attho. “Diṭṭhadhammo”tiādīsu	172	
PA_atk-s05_04a:172_2	saccāni. “Evaṃdhammā te bhagavanto ahesu”ntiādīsu samādhi. “Saccaṃ dhammo dhiti cāgo,	172	
PA_atk-s05_04a:172_3	save pecca na socatī”tiādīsu paññā. “Jātidhammānaṃ, bhikkhave, sattānaṃ evaṃ icchā	172	
PA_atk-s05_04a:172_4	uppajjatī”tiādīsu pakati. “Dhammo have rakkhati dhammacāri”ntiādīsu puññaṃ. “Tiṇṇaṃ	172	
PA_atk-s05_04a:172_5	dhammānaṃ aññatarena vadeyya pārājikena vā saṅghādisesena vā pācittiyena vā”tiādīsu	172	
PA_atk-s05_04a:172_6	āpatti. “Tasmiṃ kho pana samaye dhammā hontī”tiādīsu suññatā. “Sabbe dhammā sabbākārena	172	
PA_atk-s05_04a:172_7	buddhassa bhagavato ñāṇamukhe āpāthaṃ āgacchantī”tiādīsu ñeyyo. “Kusalā dhammā akusalā	172	
PA_atk-s05_04a:172_8	dhammā”tiādīsu sabhāvo attho. Idhāpi sabhāvo. Tasmā ekadhammanti ekaṃ saṃkilesasabhāvanti	172	
PA_atk-s05_04a:172_9	adhippāyo. Eko ca so dhammo cāti ekadhammo, taṃ ekadhammaṃ.	172	
PA_atk-s05_04a:173_0	Bhikkhaveti bhikkhū ālapati. Kimatthaṃ pana bhagavā dhammaṃ desento bhikkhū ālapati,	173	
PA_atk-s05_04a:173_1	na dhammameva desetīti? Satijananatthaṃ. Bhikkhū hi aññaṃ cintentāpi dhammaṃ paccavekkhantāpi	173	
PA_atk-s05_04a:173_2	kammaṭṭhānaṃ manasi karontāpi nisinnā honti. Te paṭhamaṃ anālapitvā dhamme desiyamāne	173	
PA_atk-s05_04a:173_3	“ayaṃ desanā kiṃnidānā, kiṃpaccayā”ti sallakkhetuṃ na sakkonti. Ālapite pana satiṃ	173	
PA_atk-s05_04a:173_4	upaṭṭhapetvā sallakkhetuṃ sakkonti, tasmā satijananatthaṃ “bhikkhave”ti ālapati.	173	
PA_atk-s05_04a:173_5	Tena ca tesaṃ bhikkhanasīlatādiguṇayogasiddhena vacanena hīnādhikajanasevitaṃ vuttiṃ	173	
PA_atk-s05_04a:173_6	pakāsento uddhatadīnabhāvaniggahaṃ karoti. “Bhikkhave”ti iminā karuṇāvipphārasommahadayanayananipātapubbaṅgamena	173	
PA_atk-s05_04a:173_7	vacanena te attano mukhābhimukhe karonto tena ca kathetukamyatādīpakena vacanena	173	
PA_atk-s05_04a:173_8	nesaṃ sotukamyataṃ janeti. Teneva ca sambodhanatthena sādhukaṃ savanamanasikārepi	173	
PA_atk-s05_04a:173_9	niyojeti. Sādhukaṃ savanamanasikārāyattā hi sāsanasampatti.	173	
PA_atk-s05_04a:174_0	Aññesupi devamanussesu parisapariyāpannesu vijjamānesu kasmā bhikkhū eva āmantesīti?	174	
PA_atk-s05_04a:174_1	Jeṭṭhaseṭṭhāsannasadāsannihitabhāvato. Sabbaparisasādhāraṇā hi bhagavato dhammadesanā,	174	
PA_atk-s05_04a:174_2	parisāya ca jeṭṭhā bhikkhū paṭhamuppannattā, seṭṭhā anagāriyabhāvaṃ ādiṃ katvā satthu	174	
PA_atk-s05_04a:174_3	cariyānuvidhāyakattā sakalasāsanapaṭiggāhakattā ca, āsannā tattha nisinnesu samīpavuttiyā,	174	
PA_atk-s05_04a:174_4	sadāsannihitā satthusantikāvacarattā. Apica te dhammadesanāya bhājanaṃ yathānusiṭṭhaṃ	174	
PA_atk-s05_04a:174_5	paṭipattisabbhāvato, visesato ca ekacce bhikkhū sandhāya ayaṃ desanāti te eva ālapi.	174	
PA_atk-s05_04a:175_0	Pajahathāti ettha pahānaṃ nāma tadaṅgappahānaṃ, vikkhambhanappahānaṃ, samucchedappahānaṃ,	175	
PA_atk-s05_04a:175_1	paṭippassaddhippahānaṃ, nissaraṇappahānanti pañcavidhaṃ. Tattha yaṃ dīpālokeneva	175	
PA_atk-s05_04a:175_2	tamassa paṭipakkhabhāvato alobhādīhi lobhādikassa, nāmarūpaparicchedādivipassanāñāṇehi	175	
PA_atk-s05_04a:175_3	tassa tassa anatthassa pahānaṃ. Seyyathidaṃ – pariccāgena lobhādimalassa, sīlena	175	
PA_atk-s05_04a:175_4	pāṇātipātādidussīlyassa, saddhādīhi assaddhiyādikassa, nāmarūpavavatthānena sakkāyadiṭṭhiyā,	175	
PA_atk-s05_04a:175_5	paccayapariggahena ahetuvisamahetudiṭṭhīnaṃ, tasseva aparabhāgena kaṅkhāvitaraṇena	175	
PA_atk-s05_04a:175_6	kathaṃkathībhāvassa, kalāpasammasanena “ahaṃ mamā”ti gāhassa, maggāmaggavavatthānena	175	
PA_atk-s05_04a:175_7	amagge maggasaññāya, udayadassanena ucchedadiṭṭhiyā, vayadassanena sassatadiṭṭhiyā,	175	
PA_atk-s05_04a:175_8	bhayadassanena sabhayesu abhayasaññāya, ādīnavadassanena assādasaññāya, nibbidānupassanena	175	
PA_atk-s05_04a:175_9	abhiratisaññāya, muccitukamyatāñāṇena amuccitukamyatāya upekkhāñāṇena anupekkhāya,	175	
PA_atk-s05_04a:175_10	anulomena dhammaṭṭhitiyā, nibbānena paṭilomabhāvassa, gotrabhunā saṅkhāranimittaggāhassa	1751	
PA_atk-s05_04a:175_11	pahānaṃ, etaṃ tadaṅgappahānaṃ nāma.	1751	
PA_atk-s05_04a:176_0	Yaṃ pana upacārappanābhedena samādhinā pavattibhāvanivāraṇato ghaṭappahāreneva udakapiṭṭhe	176	
PA_atk-s05_04a:176_1	sevālassa tesaṃ tesaṃ nīvaraṇādidhammānaṃ pahānaṃ, etaṃ vikkhambhanappahānaṃ nāma.	176	
PA_atk-s05_04a:176_2	Yaṃ catunnaṃ ariyamaggānaṃ bhāvitattā taṃtaṃmaggavato attano santāne “diṭṭhigatānaṃ	176	
PA_atk-s05_04a:176_3	pahānāyā”tiādinā nayena vuttassa samudayapakkhiyassa kilesagaṇassa accantaṃ appavattibhāvena	176	
PA_atk-s05_04a:176_4	samucchindanaṃ, idaṃ samucchedappahānaṃ nāma. Yaṃ pana phalakkhaṇe paṭippassaddhattaṃ	176	
PA_atk-s05_04a:176_5	kilesānaṃ, etaṃ paṭippassaddhippahānaṃ nāma. Yaṃ pana sabbasaṅkhatanissaṭattā pahīnasabbasaṅkhataṃ	176	
PA_atk-s05_04a:176_6	nibbānaṃ, etaṃ nissaraṇappahānaṃ nāma. Evaṃ pañcavidhe pahāne anāgāmikabhāvakarassa	176	
PA_atk-s05_04a:176_7	pahānassa adhippetattā idha samucchedappahānanti veditabbaṃ. Tasmā pajahathāti pariccajatha,	176	
PA_atk-s05_04a:176_8	samucchindathāti attho.	176	
PA_atk-s05_04a:177_0	Ahanti bhagavā attānaṃ niddisati. Voti ayaṃ vosaddo paccattaupayogakaraṇasāmivacanapadapūraṇasampadānesu	177	
PA_atk-s05_04a:177_1	dissati. Tathā hi “kacci, pana vo anuruddhā, samaggā sammodamānā”tiādīsu paccatte	177	
PA_atk-s05_04a:177_2	āgato. “Gacchatha, bhikkhave, paṇāmemi vo”tiādīsu upayoge. “Na vo mama santike vatthabba”ntiādīsu	177	
PA_atk-s05_04a:177_3	karaṇe. “Sabbesaṃ vo, sāriputta, subhāsita”ntiādīsu sāmivacane. “Ye hi vo ariyā parisuddhakāyakammantā”tiādīsu	177	
PA_atk-s05_04a:177_4	padapūraṇe. “Vanapatthapariyāyaṃ vo, bhikkhave, desessāmī”tiādīsu sampadāne. Idhāpi	177	
PA_atk-s05_04a:177_5	sampadāne eva daṭṭhabbo.	177	
PA_atk-s05_04a:178_0	Pāṭibhogoti paṭibhū. So hi dhāraṇakaṃ paṭicca dhanikassa, dhanikaṃ paṭicca dhāraṇakassa	178	
PA_atk-s05_04a:178_1	paṭinidhibhūto dhanikasantakassa tato haraṇādisaṅkhātena bhuñjanena bhogoti paṭibhogo,	178	
PA_atk-s05_04a:178_2	paṭibhogo eva pāṭibhogo. Anāgāmitāyāti anāgāmibhāvatthāya. Paṭisandhiggahaṇavasena	178	
PA_atk-s05_04a:178_3	hi kāmabhavassa anāgamanato anāgāmī. Yo yassa dhammassa adhigamena anāgāmīti vuccati,	178	
PA_atk-s05_04a:178_4	saphalo so tatiyamaggo anāgāmitā nāma. Iti bhagavā veneyyadamanakusalo veneyyajjhāsayānukūlaṃ	178	
PA_atk-s05_04a:178_5	tatiyamaggādhigamaṃ lahunā upāyena ekadhammapūraṇatāmattena thiraṃ katvā dassesi	178	
PA_atk-s05_04a:178_6	yathā taṃ sammāsambuddho. Bhinnabhūmikāpi hi paṭighasaṃyojanādayo tatiyamaggavajjhā	178	
PA_atk-s05_04a:178_7	kilesā kāmarāgappahānaṃ nātivattantīti.	178	
PA_atk-s05_04a:179_0	Kasmā panettha bhagavā attānaṃ pāṭibhogabhāve ṭhapesi? Tesaṃ bhikkhūnaṃ anāgāmimaggādhigamāya	179	
PA_atk-s05_04a:179_1	ussāhajananatthaṃ. Passati hi bhagavā “mayā ‘ekadhammaṃ, bhikkhave, pajahatha, ahaṃ	179	
PA_atk-s05_04a:179_2	vo pāṭibhogo anāgāmitāyā’ti vutte ime bhikkhū addhā taṃ ekadhammaṃ pahāya sakkā tatiyabhūmiṃ	179	
PA_atk-s05_04a:179_3	samadhigantuṃ, yato dhammassāmi paṭhamamāha ‘ahaṃ pāṭibhogo’ti ussāhajātā tadatthāya	179	
PA_atk-s05_04a:179_4	paṭipajjitabbaṃ maññissantī”ti. Tasmā ussāhajananatthaṃ anāgāmitāya tesaṃ bhikkhūnaṃ	179	
PA_atk-s05_04a:179_5	attānaṃ pāṭibhogabhāve ṭhapesi.	179	
PA_atk-s05_04a:180_0	Katamaṃ ekadhammanti ettha katamanti pucchāvacanaṃ. Pucchā ca nāmesā pañcavidhā –	180	
PA_atk-s05_04a:180_1	adiṭṭhajotanāpucchā, diṭṭhasaṃsandanāpucchā, vimaticchedanāpucchā, anumatipucchā,	180	
PA_atk-s05_04a:180_2	kathetukamyatāpucchāti. Tattha pakatiyā lakkhaṇaṃ aññātaṃ hoti adiṭṭhaṃ atulitaṃ	180	
PA_atk-s05_04a:180_3	atīritaṃ avibhūtaṃ avibhāvitaṃ, tassa ñāṇāya dassanāya tulanāya tīraṇāya vibhūtatthāya	180	
PA_atk-s05_04a:180_4	vibhāvanatthāya pañhaṃ pucchati, ayaṃ adiṭṭhajotanāpucchā. Pakatiyā lakkhaṇaṃ ñātaṃ	180	
PA_atk-s05_04a:180_5	hoti diṭṭhaṃ tulitaṃ tīritaṃ vibhūtaṃ vibhāvitaṃ. So aññehi paṇḍitehi saddhiṃ saṃsandanatthāya	180	
PA_atk-s05_04a:180_6	pañhaṃ pucchati, ayaṃ diṭṭhasaṃsandanāpucchā. Pakatiyā saṃsayapakkhando hoti vimatipakkhando	180	
PA_atk-s05_04a:180_7	dveḷhakajāto – “evaṃ nu kho, na nu kho, kiṃ nu kho, kathaṃ nu kho”ti, so vimaticchedanatthāya	180	
PA_atk-s05_04a:180_8	pañhaṃ pucchati, ayaṃ vimaticchedanāpucchā. Bhagavā hi anumatiggahaṇatthaṃ pañhaṃ	180	
PA_atk-s05_04a:180_9	pucchati – “taṃ kiṃ maññatha, bhikkhave, rūpaṃ niccaṃ vā aniccaṃ vā”tiādinā, ayaṃ	180	
PA_atk-s05_04a:180_10	anumatipucchā. Bhagavā bhikkhūnaṃ kathetukamyatāya pañhaṃ pucchati – “cattārome,	1801	
PA_atk-s05_04a:180_11	bhikkhave, āhārā bhūtānaṃ vā sattānaṃ ṭhitiyā sambhavesīnaṃ vā anuggahāya. Katame	1801	
PA_atk-s05_04a:180_12	cattāro”ti ayaṃ kathetukamyatāpucchā.	1801	
PA_atk-s05_04a:181_0	Tattha purimā tisso pucchā buddhānaṃ natthi. Kasmā? Tīsu hi addhāsu kiñci saṅkhataṃ	181	
PA_atk-s05_04a:181_1	addhāvimuttaṃ vā asaṅkhataṃ sammāsambuddhānaṃ adiṭṭhaṃ atulitaṃ atīritaṃ avibhūtaṃ	181	
PA_atk-s05_04a:181_2	avibhāvitaṃ nāma natthi. Tena nesaṃ adiṭṭhajotanāpucchā natthi. Yaṃ pana tehi attano	181	
PA_atk-s05_04a:181_3	ñāṇena paṭividdhaṃ, tassa aññena samaṇena vā brāhmaṇena vā devena vā mārena vā brahmunā	181	
PA_atk-s05_04a:181_4	vā saddhiṃ saṃsandanakiccaṃ natthi, tena nesaṃ diṭṭhasaṃsandanāpucchāpi natthi. Yasmā	181	
PA_atk-s05_04a:181_5	pana buddhā bhagavanto akathaṃkathī tiṇṇavicikicchā sabbadhammesu vigatasaṃsayā,	181	
PA_atk-s05_04a:181_6	tena nesaṃ vimaticchedanāpucchāpi natthi. Itarā pana dve pucchā atthi, tāsu ayaṃ	181	
PA_atk-s05_04a:181_7	kathetukamyatāpucchāti veditabbā.	181	
PA_atk-s05_04a:182_0	Idāni tāya pucchāya puṭṭhamatthaṃ sarūpato dassento “lobhaṃ, bhikkhave, ekadhamma”ntiādimāha.	182	
PA_atk-s05_04a:182_1	Tattha lubbhanti tena, sayaṃ vā lubbhati, lubbhanamattameva vā tanti lobho. Svāyaṃ	182	
PA_atk-s05_04a:182_2	ārammaṇaggahaṇalakkhaṇo makkaṭālepo viya, abhisaṅgaraso tattakapāle pakkhittamaṃsapesi	182	
PA_atk-s05_04a:182_3	viya, apariccāgapaccupaṭṭhāno telañjanarāgo viya, saṃyojaniyesu dhammesu assādadassanapadaṭṭhāno,	182	
PA_atk-s05_04a:182_4	taṇhānadibhāvena vaḍḍhamāno yattha samuppanno, sīghasotā nadī viya mahāsamuddaṃ apāyameva	182	
PA_atk-s05_04a:182_5	taṃ sattaṃ gahetvā gacchatīti daṭṭhabbo. Kiñcāpi ayaṃ lobhasaddo sabbalobhasāmaññavacano,	182	
PA_atk-s05_04a:182_6	idha pana kāmarāgavacanoti veditabbo. So hi anāgāmimaggavajjho.	182	
PA_atk-s05_04a:183_0	Puna bhikkhaveti ālapanaṃ dhammassa paṭiggāhakabhāvena abhimukhībhūtānaṃ tattha ādarajananatthaṃ.	183	
PA_atk-s05_04a:183_1	Pajahathāti iminā pahānābhisamayo vihito, so ca pariññāsacchikiriyābhāvanābhisamayehi	183	
PA_atk-s05_04a:183_2	saddhiṃ eva pavattati, na visunti catusaccādhiṭṭhānāni cattāripi sammādiṭṭhiyā kiccāni	183	
PA_atk-s05_04a:183_3	vihitāneva honti. Yathā ca “lobhaṃ pajahathā”ti vutte pahānekaṭṭhabhāvato dosādīnampi	183	
PA_atk-s05_04a:183_4	pahānaṃ atthato vuttameva hoti, evaṃ samudayasaccavisaye sammādiṭṭhikicce pahānābhisamaye	183	
PA_atk-s05_04a:183_5	vutte tassā sahakārīkāraṇabhūtānaṃ sammāsaṅkappādīnaṃ sesamaggaṅgānampi samudayasaccavisayakiccaṃ	183	
PA_atk-s05_04a:183_6	atthato vuttameva hotīti paripuṇṇo ariyamaggabyāpāro idha kathitoti daṭṭhabbo. Iminā	183	
PA_atk-s05_04a:183_7	nayena satipaṭṭhānādīnampi bodhipakkhiyadhammānaṃ byāpārassa idha vuttabhāvo yathārahaṃ vitthāretabbo.	183	
PA_atk-s05_04a:184_0	Apicettha lobhaṃ pajahathāti etena pahānapariññā vuttā. Sā ca tīraṇapariññādhiṭṭhānā,	184	
PA_atk-s05_04a:184_1	tīraṇapariññā ca ñātapariññādhiṭṭhānāti avinābhāvena tissopi pariññā bodhitā honti.	184	
PA_atk-s05_04a:184_2	Evamettha saha phalena catusaccakammaṭṭhānaṃ paripuṇṇaṃ katvā pakāsitanti daṭṭhabbaṃ.	184	
PA_atk-s05_04a:184_3	Atha vā lobhaṃ pajahathāti saha phalena ñāṇadassanavisuddhi desitā. Sā ca paṭipadāñāṇadassanavisuddhisannissayā…pe…	184	
PA_atk-s05_04a:184_4	cittavisuddhisīlavisuddhisannissayā cāti nānantarikabhāvena saha phalena sabbāpi	184	
PA_atk-s05_04a:184_5	satta visuddhiyo vibhāvitāti veditabbaṃ.	184	
PA_atk-s05_04a:185	Evametāya visuddhikkamabhāvanāya pariññāttayasampādanena lobhaṃ pajahitukāmena –	18	
PA_atk-s05_04a:186	“Anatthajanano lobho, lobho cittappakopano;	18	
PA_atk-s05_04a:187	Bhayamantarato jātaṃ, taṃ jano nāvabujjhati.	18	
PA_atk-s05_04a:188	“Luddho atthaṃ na jānāti, luddho dhammaṃ na passati;	18	
PA_atk-s05_04a:189	Andhatamaṃ tadā hoti, yaṃ lobho sahate naraṃ”. ;	18	
PA_atk-s05_04a:190_0	Ratto kho, āvuso, rāgena abhibhūto pariyādinnacitto pāṇampi hanati, adinnampi ādiyati,	190	
PA_atk-s05_04a:190_1	sandhimpi chindati, nillopampi harati, ekāgārikampi karoti, paripanthepi tiṭṭhati,	190	
PA_atk-s05_04a:190_2	paradārampi gacchati, musāpi bhaṇati. Tadapi tesaṃ bhavataṃ samaṇabrāhmaṇānaṃ ajānataṃ	190	
PA_atk-s05_04a:190_3	apassataṃ avedayataṃ taṇhānugatānaṃ paritassitaṃ vipphanditameva.	190	
PA_atk-s05_04a:191	“Taṇhādutiyo puriso, dīghamaddhāna saṃsaraṃ;	19	
PA_atk-s05_04a:192	Itthabhāvaññathābhāvaṃ, saṃsāraṃ nātivattati”. ;	19	
PA_atk-s05_04a:193	“Natthi rāgasamo aggi, natthi dosasamo kali”. ;	19	
PA_atk-s05_04a:194	“Kāmarāgena ḍayhāmi, cittaṃ me pariḍayhati”. ;	19	
PA_atk-s05_04a:195	“Ye rāgarattānupatanti sotaṃ, sayaṃkataṃ makkaṭakova jāla”nti. ca –	19	
PA_atk-s05_04a:196	Evamādisuttapadānusārena nānānayehi lobhassa ādīnavaṃ paccavekkhitvā tassa pahānāya paṭipajjitabbaṃ.	19	
PA_atk-s05_04a:197_0	Apica cha dhammā kāmarāgassa pahānāya saṃvattanti, asubhanimittassa uggaho, asubhabhāvanānuyogo,	197	
PA_atk-s05_04a:197_1	indriyesu guttadvāratā, bhojane mattaññutā, kalyāṇamittatā, sappāyakathāti. Dasavidhañhi	197	
PA_atk-s05_04a:197_2	asubhanimittaṃ uggaṇhantassāpi kāmarāgo pahīyati, kāyagatāsatibhāvanāvasena saviññāṇake	197	
PA_atk-s05_04a:197_3	uddhumātakādivasena aviññāṇake asubhe asubhabhāvanānuyogamanuyuttassāpi, manacchaṭṭhesu	197	
PA_atk-s05_04a:197_4	indriyesu saṃvaraṇavasena satikavāṭena pihitadvārassāpi, catunnaṃ pañcannaṃ vā ālopānaṃ	197	
PA_atk-s05_04a:197_5	okāse sati udakaṃ pivitvā yāpanasīlatāya bhojane mattaññunopi. Tenevāha –	197	
PA_atk-s05_04a:198	“Cattāro pañca ālope, abhutvā udakaṃ pive;	19	
PA_atk-s05_04a:199	Alaṃ phāsuvihārāya, pahitattassa bhikkhuno”ti. ;	19	
PA_atk-s05_04a:200	Asubhakammaṭṭhānabhāvanārate kalyāṇamitte sevantassāpi, ṭhānanisajjādīsu dasaasubhanissitasappāyakathāyapi pahīyati. Tenevāha –	20	
PA_atk-s05_04a:201	“Atthi, bhikkhave, asubhanimittaṃ, tattha yonisomanasikārabahulīkāro, ayamāhāro anuppannassa vā kāmacchandassa anuppādāya uppannassa vā kāmacchandassa pahānāyā”ti.	20	
PA_atk-s05_04a:202_0	Evaṃ pubbabhāge kāmarāgasaṅkhātassa lobhassa pahānāya paṭipanno vipassanaṃ ussukkāpetvā	202	
PA_atk-s05_04a:202_1	tatiyamaggena taṃ anavasesato samucchindati. Tena vuttaṃ “lobhaṃ, bhikkhave, ekadhammaṃ	202	
PA_atk-s05_04a:202_2	pajahatha, ahaṃ vo pāṭibhogo anāgāmitāyā”ti.	202	
PA_atk-s05_04a:203_0	Etthāha “ko panettha lobho pahīyati, kiṃ atīto, atha anāgato, udāhu paccuppanno”ti?	203	
PA_atk-s05_04a:203_1	Kiñcettha – na tāva atīto lobho pahīyeyya, na anāgato vā tesaṃ abhāvato. Na hi niruddhaṃ	203	
PA_atk-s05_04a:203_2	anuppannaṃ vā atthīti vuccati, vāyāmo ca aphalo āpajjati. Atha paccuppanno, evampi	203	
PA_atk-s05_04a:203_3	aphalo vāyāmo tassa sarasabhaṅgattā, saṃkiliṭṭhā ca maggabhāvanā āpajjati, cittavippayutto	203	
PA_atk-s05_04a:203_4	vā lobho siyā, na cāyaṃ nayo icchitoti. Vuccate – na vuttanayena atītānāgatapaccuppanno	203	
PA_atk-s05_04a:203_5	lobho pahīyati. Seyyathāpi idha taruṇarukkho asañjātaphalo, taṃ puriso kuṭhāriyā	203	
PA_atk-s05_04a:203_6	mūle chindeyya, tassa rukkhassa chede asati yāni phalāni nibbatteyyuṃ, tāni rukkhassa	203	
PA_atk-s05_04a:203_7	chinnattā ajātāni eva na jāyeyyuṃ, evameva ariyamaggādhigame asati uppajjanāraho	203	
PA_atk-s05_04a:203_8	lobho ariyamaggādhigamena paccayaghātassa katattā na uppajjati. Ayañhi aṭṭhakathāsu	203	
PA_atk-s05_04a:203_9	“bhūmiladdhuppanno”ti vuccati. Vipassanāya hi ārammaṇabhūtā pañcakkhandhā tassa uppajjanaṭṭhānatāya	203	
PA_atk-s05_04a:203_10	bhūmi nāma. Sā bhūmi tena laddhāti katvā bhūmiladdhuppanno. Ārammaṇādhiggahituppanno	2031	
PA_atk-s05_04a:203_11	avikkhambhituppanno asamūhatuppannoti ca ayameva vuccati.	2031	
PA_atk-s05_04a:204_0	Tatthāti tasmiṃ sutte. Etanti etaṃ atthajātaṃ. Idāni gāthābandhavasena vuccamānaṃ.	204	
PA_atk-s05_04a:204_1	Iti vuccatīti kena pana vuccati? Bhagavatā va. Aññesu hi tādisesu ṭhānesu saṅgītikārehi	204	
PA_atk-s05_04a:204_2	upanibandhagāthā honti, idha pana bhagavatā va gāthārucikānaṃ puggalānaṃ ajjhāsayavasena	204	
PA_atk-s05_04a:204_3	vuttamevatthaṃ saṅgahetvā gāthā bhāsitā.	204	
PA_atk-s05_04a:205_0	Tattha yena lobhena luddhāse, sattā gacchanti duggatinti yena ārammaṇaggahaṇalakkhaṇena	205	
PA_atk-s05_04a:205_1	tato eva abhisaṅgarasena lobhena luddhā ajjhattikabāhiresu āyatanesu giddhā gadhitā.	205	
PA_atk-s05_04a:205_2	Seti hi nipātamattaṃ. Akkharacintakā pana īdisesu ṭhānesu se-kārāgamaṃ icchanti.	205	
PA_atk-s05_04a:205_3	Tathā luddhattā eva kāyasucaritādīsu kiñci sucaritaṃ akatvā kāyaduccaritādīni ca	205	
PA_atk-s05_04a:205_4	upacinitvā rūpādīsu sattavisattatāya sattāti laddhanāmā pāṇino dukkhassa nibbattiṭṭhānatāya	205	
PA_atk-s05_04a:205_5	duggatīti saṅkhaṃ gataṃ nirayaṃ tiracchānayoniṃ pettivisayañca paṭisandhiggahaṇavasena	205	
PA_atk-s05_04a:205_6	gacchanti upapajjanti.	205	
PA_atk-s05_04a:206_0	Taṃ lobhaṃ sammadaññāya, pajahanti vipassinoti taṃ yathāvuttaṃ lobhaṃ sabhāvato samudayato	206	
PA_atk-s05_04a:206_1	atthaṅgamato assādato ādīnavato nissaraṇatoti imehi ākārehi sammā aviparītaṃ hetunā	206	
PA_atk-s05_04a:206_2	ñāyena aññāya ñātatīraṇapariññāsaṅkhātāya paññāya jānitvā rūpādike pañcupādānakkhandhe	206	
PA_atk-s05_04a:206_3	aniccādīhi vividhehi ākārehi passanato vipassino avasiṭṭhakilese vipassanāpaññāpubbaṅgamāya	206	
PA_atk-s05_04a:206_4	maggapaññāya samucchedappahānavasena pajahanti, na puna attano santāne uppajjituṃ	206	
PA_atk-s05_04a:206_5	denti. Pahāya na punāyanti, imaṃ lokaṃ kudācananti evaṃ sahajekaṭṭhapahānekaṭṭhehi	206	
PA_atk-s05_04a:206_6	avasiṭṭhakilesehi saddhiṃ taṃ lobhaṃ anāgāmimaggena pajahitvā puna pacchā imaṃ kāmadhātusaṅkhātaṃ	206	
PA_atk-s05_04a:206_7	lokaṃ paṭisandhiggahaṇavasena kadācipi na āgacchanti orambhāgiyānaṃ saṃyojanānaṃ	206	
PA_atk-s05_04a:206_8	suppahīnattā. Iti bhagavā anāgāmiphalena desanaṃ niṭṭhāpesi.	206	
PA_atk-s05_04a:207_0	Ayampi atthoti nidānāvasānato pabhuti yāva gāthāpariyosānā iminā suttena pakāsito	207	
PA_atk-s05_04a:207_1	attho. Api-saddo idāni vakkhamānasuttatthasampiṇḍano. Sesaṃ vuttanayameva. Imasmiṃ	207	
PA_atk-s05_04a:207_2	sutte samudayasaccaṃ sarūpeneva āgataṃ, pahānāpadesena maggasaccaṃ. Itaraṃ saccadvayañca	207	
PA_atk-s05_04a:207_3	tadubhayahetutāya niddhāretabbaṃ. Gāthāya pana dukkhasamudayamaggasaccāni yathārutavaseneva	207	
PA_atk-s05_04a:207_4	ñāyanti, itaraṃ niddhāretabbaṃ. Eseva nayo ito paresupi suttesu.	207	
PA_atk-s05_04a:208	Paramatthadīpaniyā khuddakanikāya-aṭṭhakathāya	20	
PA_atk-s05_04a:209	Itivuttakavaṇṇanāya paṭhamasuttavaṇṇanā niṭṭhitā.	20	
PA_atk-s05_04a:210	2. Dosasuttavaṇṇanā	21	
PA_atk-s05_04a:211_0	2. Vuttañhetaṃ …pe… dosanti dutiyasuttaṃ. Tatrāyaṃ apubbapadavaṇṇanā. Yathā ettha,	211	
PA_atk-s05_04a:211_1	evaṃ ito paresupi sabbattha apubbapadavaṇṇanaṃyeva karissāma. Yasmā idaṃ suttaṃ dosabahulānaṃ	211	
PA_atk-s05_04a:211_2	puggalānaṃ ajjhāsayaṃ oloketvā dosavūpasamanatthaṃ desitaṃ, tasmā “dosaṃ, bhikkhave,	211	
PA_atk-s05_04a:211_3	ekadhammaṃ pajahathā”ti āgataṃ. Tattha dosanti “anatthaṃ me acarīti āghāto jāyatī”tiādinā	211	
PA_atk-s05_04a:211_4	nayena sutte vuttānaṃ navannaṃ, “atthaṃ me nācarī”tiādīnañca tappaṭipakkhato siddhānaṃ	211	
PA_atk-s05_04a:211_5	navannamevāti aṭṭhārasannaṃ khāṇukaṇṭakādinā aṭṭhānena saddhiṃ ekūnavīsatiyā aññatarāghātavatthusambhavaṃ	211	
PA_atk-s05_04a:211_6	āghātaṃ. So hi dussanti tena, sayaṃ vā dussati, dussanamattameva vā tanti dosoti	211	
PA_atk-s05_04a:211_7	vuccati. So caṇḍikkalakkhaṇo pahaṭāsīviso viya, visappanaraso visanipāto viya, attano	211	
PA_atk-s05_04a:211_8	nissayadahanaraso vā dāvaggi viya, dussanapaccupaṭṭhāno laddhokāso viya sapatto,	211	
PA_atk-s05_04a:211_9	yathāvuttaāghātavatthupadaṭṭhāno visasaṃsaṭṭhapūtimuttaṃ viya daṭṭhabbo. Pajahathāti	211	
PA_atk-s05_04a:211_10	samucchindatha. Tattha ye ime –	2111	
PA_atk-s05_04a:212_0	“Pañcime, bhikkhave, āghātapaṭivinayā, yattha bhikkhuno uppanno āghāto sabbaso paṭivinetabbo.	212	
PA_atk-s05_04a:212_1	Katame pañca? Yasmiṃ, bhikkhave, puggale āghāto jāyetha, mettā tasmiṃ puggale bhāvetabbā…pe…	212	
PA_atk-s05_04a:212_2	karuṇā…pe… upekkhā, asatiamanasikāro tasmiṃ puggale āpajjitabbo, evaṃ tasmiṃ puggale	212	
PA_atk-s05_04a:212_3	āghāto paṭivinetabbo. Yasmiṃ, bhikkhave, puggale āghāto jāyetha, kammassakatā tasmiṃ	212	
PA_atk-s05_04a:212_4	puggale adhiṭṭhātabbā ‘kammassako ayamāyasmā kammadāyādo…pe… bhavissatī”ti –	212	
PA_atk-s05_04a:213	Evaṃ pañca āghātappaṭivinayā vuttāyeva.	21	
PA_atk-s05_04a:214_0	“Pañcime, āvuso, āghātapaṭivinayā, yattha bhikkhuno uppanno āghāto sabbaso paṭivinetabbo.	214	
PA_atk-s05_04a:214_1	Katame pañca? Idhāvuso, ekacco puggalo aparisuddhakāyasamācāro hoti parisuddhavacīsamācāro;	214	
PA_atk-s05_04a:214_2	evarūpepi, āvuso, puggale āghāto paṭivinetabbo”ti –	214	
PA_atk-s05_04a:215	Evamādināpi nayena pañca āghātapaṭivinayā vuttā, tesu yena kenaci āghātapaṭivinayavidhinā paccavekkhitvā. Apica yo –	21	
PA_atk-s05_04a:216	“Ubhatodaṇḍakena cepi, bhikkhave, kakacena corā ocarakā aṅgamaṅgāni okanteyyuṃ, tatrāpi yo mano padūseyya, na me so tena sāsanakaro”ti satthu ovādo.	21	
PA_atk-s05_04a:217	“Tasseva tena pāpiyo, yo kuddhaṃ paṭikujjhati;	21	
PA_atk-s05_04a:218	Kuddhaṃ appaṭikujjhanto, saṅgāmaṃ jeti dujjayaṃ.	21	
PA_atk-s05_04a:219	“Ubhinnamatthaṃ carati, attano ca parassa ca;	21	
PA_atk-s05_04a:220	Paraṃ saṅkupitaṃ ñatvā, yo sato upasammati. ;	22	
PA_atk-s05_04a:221_0	“Sattime, bhikkhave, dhammā sapattakantā sapattakaraṇā kodhanaṃ āgacchanti itthiṃ	221	
PA_atk-s05_04a:221_1	vā purisaṃ vā. Katame satta? Idha, bhikkhave, sapatto sapattassa evaṃ icchati, ‘aho	221	
PA_atk-s05_04a:221_2	vatāyaṃ dubbaṇṇo assā’ti. Taṃ kissa hetu? Na, bhikkhave, sapatto sapattassa vaṇṇavatāya	221	
PA_atk-s05_04a:221_3	nandati. Kodhanoyaṃ, bhikkhave, purisapuggalo kodhābhibhūto kodhapareto kiñcāpi so	221	
PA_atk-s05_04a:221_4	hoti sunhāto suvilitto kappitakesamassu odātavatthavasano, atha kho so dubbaṇṇova	221	
PA_atk-s05_04a:221_5	hoti kodhābhibhūto. Ayaṃ, bhikkhave, paṭhamo dhammo sapattakanto sapattakaraṇo kodhanaṃ	221	
PA_atk-s05_04a:221_6	āgacchati itthiṃ vā purisaṃ vā.	221	
PA_atk-s05_04a:222_0	“Puna caparaṃ, bhikkhave, sapatto sapattassa evaṃ icchati ‘aho vatāyaṃ dukkhaṃ sayeyyā’ti…pe…	222	
PA_atk-s05_04a:222_1	na pacurattho assāti…pe… na bhogavā assāti…pe… na yasavā assāti…pe… na mittavā assāti…pe…	222	
PA_atk-s05_04a:222_2	kāyassa bhedā paraṃ maraṇā apāyaṃ duggatiṃ vinipātaṃ nirayaṃ upapajjeyyāti. Taṃ kissa	222	
PA_atk-s05_04a:222_3	hetu? Na, bhikkhave, sapatto sapattassa sugatigamane nandati. Kodhanoyaṃ, bhikkhave,	222	
PA_atk-s05_04a:222_4	purisapuggalo kodhābhibhūto kodhapareto kāyena duccaritaṃ carati, vācāya duccaritaṃ	222	
PA_atk-s05_04a:222_5	carati, manasā duccaritaṃ carati. So kāyena duccaritaṃ caritvā vācāya duccaritaṃ	222	
PA_atk-s05_04a:222_6	caritvā manasā duccaritaṃ caritvā kāyassa bhedā paraṃ maraṇā…pe… nirayaṃ upapajjati kodhābhibhūto”ti.	222	
PA_atk-s05_04a:223	“Kuddho atthaṃ na jānāti, kuddho dhammaṃ na passati…pe…. ;	22	
PA_atk-s05_04a:224	“Kodhaṃ jahe vippajaheyya mānaṃ, saṃyojanaṃ sabbamatikkameyya. ;	22	
PA_atk-s05_04a:225	“Anatthajanano kodho, kodho cittappakopano…pe…. ;	22	
PA_atk-s05_04a:226	“Kodhaṃ chetvā sukhaṃ seti, kodhaṃ chetvā na socati;	22	
PA_atk-s05_04a:227	Kodhassa visamūlassa, madhuraggassa brāhmaṇā”ti. ;	22	
PA_atk-s05_04a:228	“Ekāparādhaṃ khama bhūripañña,	22	
PA_atk-s05_04a:229	Na paṇḍitā kodhabalā bhavantī”ti. –	22	
PA_atk-s05_04a:230_0	Evamādinā nayena dose ādīnave vuttappaṭipakkhato dosappahāne ānisaṃse ca paccavekkhitvā	230	
PA_atk-s05_04a:230_1	pubbabhāge dosaṃ tadaṅgappahānādivasena pajahitvā vipassanaṃ ussukkāpetvā tatiyamaggena	230	
PA_atk-s05_04a:230_2	sabbaso dosaṃ samucchindatha, pajahathāti tesaṃ bhikkhūnaṃ tattha niyojanaṃ. Tena	230	
PA_atk-s05_04a:230_3	vuttaṃ “dosaṃ, bhikkhave, ekadhammaṃ pajahathā”ti. Duṭṭhāseti āghātena dūsitacittatāya	230	
PA_atk-s05_04a:230_4	paduṭṭhā. Sesamettha yaṃ vattabbaṃ, taṃ paṭhamasuttavaṇṇanāyaṃ vuttanayameva.	230	
PA_atk-s05_04a:231	Dutiyasuttavaṇṇanā niṭṭhitā.	23	
PA_atk-s05_04a:232	3. Mohasuttavaṇṇanā	23	
PA_atk-s05_04a:233_0	3. Tatiye mohanti aññāṇaṃ. Tañhi dukkhe aññāṇaṃ, dukkhasamudaye aññāṇaṃ, dukkhanirodhe	233	
PA_atk-s05_04a:233_1	aññāṇaṃ, dukkhanirodhagāminiyā paṭipadāya aññāṇantiādinā nayena vibhāgena anekappabhedampi	233	
PA_atk-s05_04a:233_2	muyhanti. Tena sayaṃ vā muyhati muyhanamattameva vā tanti mohoti vuccati. So cittassa	233	
PA_atk-s05_04a:233_3	andhabhāvalakkhaṇo, aññāṇalakkhaṇo vā, asampaṭivedharaso, ārammaṇasabhāvacchādanaraso	233	
PA_atk-s05_04a:233_4	vā, asammāppaṭipattipaccupaṭṭhāno, andhakārapaccupaṭṭhāno vā, ayonisomanasikārapadaṭṭhāno,	233	
PA_atk-s05_04a:233_5	sabbākusalānaṃ mūlanti daṭṭhabbo. Idhāpi pajahathāti padassa –	233	
PA_atk-s05_04a:234	“Mūḷho atthaṃ na jānāti, mūḷho dhammaṃ na passati;	23	
PA_atk-s05_04a:235	Andhatamaṃ tadā hoti, yaṃ moho sahate naraṃ”. ;	23	
PA_atk-s05_04a:236	“Anatthajanano moho…pe…. ;	23	
PA_atk-s05_04a:237	“Avijjā, bhikkhave, pubbaṅgamā akusalānaṃ dhammānaṃ samāpattiyā” ;	23	
PA_atk-s05_04a:238	“Mohasambandhano loko, bhabbarūpova dissati”; ;	23	
PA_atk-s05_04a:239	“Moho nidānaṃ kammānaṃ samudayāya” ;	23	
PA_atk-s05_04a:240	“Mūḷho kho, brāhmaṇa, mohena abhibhūto pariyādinnacitto diṭṭhadhammikampi bhayaṃ veraṃ pasavati, samparāyikampi bhayaṃ veraṃ pasavatī”ti ca –	24	
PA_atk-s05_04a:241_0	Ādinā nayena “yo koci dhammo kāmacchandādisaṃkilesadhammehi nibbattetabbo, atthato	241	
PA_atk-s05_04a:241_1	sabbo so mohahetuko”ti ca mohe ādīnavaṃ tappaṭipakkhato mohappahāne ānisaṃsañca paccavekkhitvā	241	
PA_atk-s05_04a:241_2	kāmacchandādippahānakkameneva pubbabhāge tadaṅgādivasena mohaṃ pajahantā tatiyamaggena	241	
PA_atk-s05_04a:241_3	yathāvuttalobhadosekaṭṭhaṃ mohaṃ samucchedavasena pajahathāti attho daṭṭhabbo. Anāgāmimaggavajjho	241	
PA_atk-s05_04a:241_4	eva hi moho idhādhippetoti. Mūḷhāseti kusalākusalasāvajjānavajjādibhede attano hitāhite	241	
PA_atk-s05_04a:241_5	sammūḷhā. Sesaṃ vuttanayameva.	241	
PA_atk-s05_04a:242	Tatiyasuttavaṇṇanā niṭṭhitā.	24	
PA_atk-s05_04a:243	4. Kodhasuttavaṇṇanā	24	
PA_atk-s05_04a:244_0	4. Catutthe kodhanti dosaṃ. Doso eva hi kodhapariyāyena bujjhanakānaṃ puggalānaṃ	244	
PA_atk-s05_04a:244_1	ajjhāsayavasena evaṃ vutto. Tasmā dutiyasutte vuttanayenevettha attho veditabbo.	244	
PA_atk-s05_04a:244_2	Apica kujjhanalakkhaṇo kodho, āghātakaraṇaraso, cittassa byāpattibhāvapaccupaṭṭhāno,	244	
PA_atk-s05_04a:244_3	cetaso pūtibhāvoti daṭṭhabboti ayampi viseso veditabbo.	244	
PA_atk-s05_04a:245	Catutthasuttavaṇṇanā niṭṭhitā.	24	
PA_atk-s05_04a:246	5. Makkhasuttavaṇṇanā	24	
PA_atk-s05_04a:247_0	5. Pañcame makkhanti paraguṇamakkhanaṃ. Yadipi hi so gūthaṃ gahetvā paraṃ paharanto	247	
PA_atk-s05_04a:247_1	viya attano karaṃ paṭhamataraṃ makkhatiyeva, tathāpi paresaṃ guṇamakkhanādhippāyena	247	
PA_atk-s05_04a:247_2	pavattetabbattā “paraguṇamakkhano”ti vuccati. Tathā hi so udakapuñchanamiva nhātassa	247	
PA_atk-s05_04a:247_3	sarīragataṃ udakaṃ paresaṃ guṇe makkheti puñchati vināseti, parehi vā katānaṃ mahantānampi	247	
PA_atk-s05_04a:247_4	kārānaṃ khepanato dhaṃsanato makkhoti vuccati. So paraguṇamakkhanalakkhaṇo, tesaṃ	247	
PA_atk-s05_04a:247_5	vināsanaraso, tadavacchādanapaccupaṭṭhāno. Atthato pana paresaṃ guṇamakkhanākārena	247	
PA_atk-s05_04a:247_6	pavatto domanassasahagatacittuppādoti daṭṭhabbaṃ. Pajahathāti tattha vuttappabhedaṃ	247	
PA_atk-s05_04a:247_7	dosaṃ, dose ca vuttanayaṃ ādīnavaṃ, pahāne cassa ānisaṃsaṃ paccavekkhitvā pubbabhāge	247	
PA_atk-s05_04a:247_8	tadaṅgādivasena pajahantā vipassanaṃ ussukkāpetvā tatiyamaggena anavasesaṃ samucchindathāti	247	
PA_atk-s05_04a:247_9	attho. Makkhāseti makkhitā makkhitaparaguṇā, paresaṃ guṇānaṃ makkhitāro, tato eva	247	
PA_atk-s05_04a:247_10	attanopi dhaṃsitaguṇāti attho. Sesaṃ vuttanayameva.	2471	
PA_atk-s05_04a:248	Pañcamasuttavaṇṇanā niṭṭhitā.	24	
PA_atk-s05_04a:249	6. Mānasuttavaṇṇanā	24	
PA_atk-s05_04a:250_0	6. Chaṭṭhe mānanti jātiādivatthukaṃ cetaso unnamanaṃ. So hi “seyyohamasmī”tiādinā	250	
PA_atk-s05_04a:250_1	nayena maññanti tena, sayaṃ vā maññati, mānanaṃ sampaggahoti vā mānoti vuccati. Svāyaṃ	250	
PA_atk-s05_04a:250_2	seyyohamasmīti māno, sadisohamasmīti māno, hīnohamasmīti mānoti evaṃ tividho. Puna	250	
PA_atk-s05_04a:250_3	seyyassa seyyohamasmīti māno, seyyassa sadiso, seyyassa hīno; sadisassa seyyo, sadisassa	250	
PA_atk-s05_04a:250_4	sadiso, sadisassa hīno; hīnassa seyyo, hīnassa sadiso, hīnassa hīnohamasmīti mānoti	250	
PA_atk-s05_04a:250_5	evaṃ navavidhopi unnatilakkhaṇo, ahaṃkāraraso, sampaggaharaso vā, uddhumātabhāvapaccupaṭṭhāno,	250	
PA_atk-s05_04a:250_6	ketukamyatāpaccupaṭṭhāno vā, diṭṭhivippayuttalobhapadaṭṭhāno ummādo viyāti daṭṭhabbo.	250	
PA_atk-s05_04a:250_7	Pajahathāti tassa sabbassapi attukkaṃsanaparavambhananimittatā, garuṭṭhāniyesu abhivādanapaccupaṭṭhānaañjalikammasāmīcikammādīnaṃ	250	
PA_atk-s05_04a:250_8	akaraṇe kāraṇatā, jātimadapurisamadādibhāvena pamādāpattihetubhāvoti evamādibhedaṃ	250	
PA_atk-s05_04a:250_9	ādīnavaṃ tappaṭipakkhato niratimānatāya ānisaṃsañca paccavekkhitvā rājasabhaṃ anuppatto	250	
PA_atk-s05_04a:250_10	caṇḍālo viya sabrahmacārīsu nīcacittataṃ paccupaṭṭhapetvā pubbabhāge tadaṅgādivasena	2501	
PA_atk-s05_04a:250_11	taṃ pajahantā vipassanaṃ vaḍḍhetvā anāgāmimaggena samucchindathāti attho. Anāgāmimaggavajjho	2501	
PA_atk-s05_04a:250_12	eva hi māno idhādhippeto. Mattāseti jātimadapurisamadādivasena mānena pamādāpattihetubhūtena	2501	
PA_atk-s05_04a:250_13	mattā attānaṃ paggahetvā carantā. Sesaṃ vuttanayameva.	2501	
PA_atk-s05_04a:251_0	Imesu pana paṭipāṭiyā chasu suttesu gāthāsu vā anāgāmiphalaṃ pāpetvā desanā niṭṭhāpitā.	251	
PA_atk-s05_04a:251_1	Tattha ye ime avihā atappā sudassā sudassī akaniṭṭhāti upapattibhavavasena pañca	251	
PA_atk-s05_04a:251_2	anāgāmino, tesu avihesu upapannā avihā nāma. Te antarāparinibbāyī, upahaccaparinibbāyī,	251	
PA_atk-s05_04a:251_3	asaṅkhāraparinibbāyī, sasaṅkhāraparinibbāyī, uddhaṃsoto akaniṭṭhagāmīti pañcavidhā,	251	
PA_atk-s05_04a:251_4	tathā atappā, sudassā, sudassino. Akaniṭṭhesu pana uddhaṃsoto akaniṭṭhagāmī parihāyati.	251	
PA_atk-s05_04a:251_5	Tattha yo avihādīsu uppajjitvā āyuvemajjhaṃ anatikkamitvā arahattappattiyā kilesaparinibbānena	251	
PA_atk-s05_04a:251_6	parinibbāyati, ayaṃ antarāparinibbāyī nāma. Yo pana avihādīsu ādito pañcakappasatādibhedaṃ	251	
PA_atk-s05_04a:251_7	āyuvemajjhaṃ atikkamitvā parinibbāyati, ayaṃ upahaccaparinibbāyī nāma. Yo asaṅkhārena	251	
PA_atk-s05_04a:251_8	adhimattappayogaṃ akatvā appadukkhena akasirena parinibbāyati, ayaṃ asaṅkhāraparinibbāyī	251	
PA_atk-s05_04a:251_9	nāma. Yo pana sasaṅkhārena adhimattappayogaṃ katvā dukkhena kicchena kasirena parinibbāyati,	251	
PA_atk-s05_04a:251_10	ayaṃ sasaṅkhāraparinibbāyī nāma. Itaro pana avihādīsu uddhaṃvāhitabhāvena uddhamassa	2511	
PA_atk-s05_04a:251_11	taṇhāsotaṃ, vaṭṭasotaṃ, maggasotameva vāti uddhaṃsoto. Avihādīsu uppajjitvā arahattaṃ	2511	
PA_atk-s05_04a:251_12	pattuṃ asakkonto tattha tattha yāvatāyukaṃ ṭhatvā paṭisandhiggahaṇavasena akaniṭṭhaṃ	2511	
PA_atk-s05_04a:251_13	gacchatīti akaniṭṭhagāmī.	2511	
PA_atk-s05_04a:252_0	Ettha ca uddhaṃsoto akaniṭṭhagāmī, uddhaṃsoto na akaniṭṭhagāmī, na uddhaṃsoto akaniṭṭhagāmī,	252	
PA_atk-s05_04a:252_1	na uddhaṃsoto na akaniṭṭhagāmīti catukkaṃ veditabbaṃ. Kathaṃ? Yo avihato paṭṭhāya	252	
PA_atk-s05_04a:252_2	cattāro devaloke sodhetvā akaniṭṭhaṃ gantvā parinibbāyati, ayaṃ uddhaṃsoto akaniṭṭhagāmī	252	
PA_atk-s05_04a:252_3	nāma. Yo pana heṭṭhā tayo devaloke sodhetvā sudassīdevaloke ṭhatvā parinibbāyati,	252	
PA_atk-s05_04a:252_4	ayaṃ uddhaṃsoto na akaniṭṭhagāmī nāma. Yo ito akaniṭṭhameva gantvā parinibbāyati,	252	
PA_atk-s05_04a:252_5	ayaṃ na uddhaṃsoto akaniṭṭhagāmī nāma. Yo pana heṭṭhā catūsu devalokesu tattha tattheva	252	
PA_atk-s05_04a:252_6	parinibbāyati, ayaṃ na uddhaṃsoto, na akaniṭṭhagāmī nāmāti.	252	
PA_atk-s05_04a:253_0	Tattha avihesu uppajjitvā kappasatato uddhaṃ parinibbāyiko, dvinnaṃ kappasatānaṃ	253	
PA_atk-s05_04a:253_1	matthake parinibbāyiko, pañcakappasate asampatte parinibbāyikoti tayo antarāparinibbāyino.	253	
PA_atk-s05_04a:253_2	Vuttañhetaṃ “upapannaṃ vā samanantarā appattaṃ vā vemajjha”nti. Vā-saddena hi pattamattopi	253	
PA_atk-s05_04a:253_3	saṅgahitoti. Evaṃ tayo antarāparinibbāyino, eko upahaccaparinibbāyī eko uddhaṃsoto.	253	
PA_atk-s05_04a:253_4	Tesu asaṅkhāraparinibbāyino pañca, sasaṅkhāraparinibbāyino pañcāti dasa honti. Tathā	253	
PA_atk-s05_04a:253_5	atappāsudassāsudassīsūti cattāro dasakā cattārīsaṃ akaniṭṭhe pana uddhaṃsotassa abhāvato	253	
PA_atk-s05_04a:253_6	tayo antarāparinibbāyino, eko upahaccaparinibbāyīti asaṅkhāraparinibbāyino cattāro,	253	
PA_atk-s05_04a:253_7	sasaṅkhāraparinibbāyino cattāroti aṭṭha, evamete aṭṭhacattārīsaṃ anāgāmino. Te sabbepi	253	
PA_atk-s05_04a:253_8	imesu suttesu avisesavacanena gahitāti daṭṭhabbaṃ.	253	
PA_atk-s05_04a:254	Chaṭṭhasuttavaṇṇanā niṭṭhitā.	25	
PA_atk-s05_04a:255	7. Sabbapariññāsuttavaṇṇanā	25	
PA_atk-s05_04a:256_0	7. Sattame sabbanti anavasesaṃ. Anavasesavācako hi ayaṃ sabba-saddo. So yena yena	256	
PA_atk-s05_04a:256_1	sambandhaṃ gacchati, tassa tassa anavasesataṃ dīpeti; yathā “sabbaṃ rūpaṃ, sabbā	256	
PA_atk-s05_04a:256_2	vedanā, sabbasakkāyapariyāpannesu dhammesū”ti. So panāyaṃ sabba-saddo sappadesanippadesavisayatāya	256	
PA_atk-s05_04a:256_3	duvidho. Tathā hesa sabbasabbaṃ, padesasabbaṃ, āyatanasabbaṃ, sakkāyasabbanti catūsu	256	
PA_atk-s05_04a:256_4	visayesu diṭṭhappayogo. Tattha “sabbe dhammā sabbākārena buddhassa bhagavato ñāṇamukhe	256	
PA_atk-s05_04a:256_5	āpāthamāgacchantī”tiādīsu sabbasabbasmiṃ āgato. “Sabbesaṃ vo, sāriputtā, subhāsitaṃ	256	
PA_atk-s05_04a:256_6	pariyāyenā”tiādīsu padesasabbasmiṃ. “Sabbaṃ vo, bhikkhave, desessāmi, cakkhuñceva	256	
PA_atk-s05_04a:256_7	rūpañca…pe…. Manañceva dhamme cā”ti ettha āyatanasabbasmiṃ. “Sabbadhammamūlapariyāyaṃ	256	
PA_atk-s05_04a:256_8	vo, bhikkhave, desessāmī”tiādīsu sakkāyasabbasmiṃ. Tattha sabbasabbasmiṃ āgato nippadesavisayo,	256	
PA_atk-s05_04a:256_9	itaresu tīsupi āgato sappadesavisayo. Idha pana sakkāyasabbasmiṃ veditabbo. Vipassanāya	256	
PA_atk-s05_04a:256_10	ārammaṇabhūtā tebhūmakadhammā hi idha “sabba”nti anavasesato gahitā.	2561	
PA_atk-s05_04a:257_0	Anabhijānanti “ime dhammā kusalā, ime akusalā, ime sāvajjā, ime anavajjā”tiādinā	257	
PA_atk-s05_04a:257_1	“ime pañcakkhandhā, imāni dvādasāyatanāni, imā aṭṭhārasa dhātuyo, idaṃ dukkhaṃ ariyasaccaṃ,	257	
PA_atk-s05_04a:257_2	ayaṃ dukkhasamudayo ariyasacca”nti ca ādinā sabbe abhiññeyye dhamme aviparītasabhāvato	257	
PA_atk-s05_04a:257_3	anabhijānanto abhivisiṭṭhena ñāṇena na jānanto. Aparijānanti na parijānanto. Yo hi	257	
PA_atk-s05_04a:257_4	sabbaṃ tebhūmakadhammajātaṃ parijānāti, so tīhi pariññāhi parijānāti – ñātapariññāya,	257	
PA_atk-s05_04a:257_5	tīraṇapariññāya, pahānapariññāya. Tattha katamā ñātapariññā? Sabbaṃ tebhūmakaṃ nāmarūpaṃ	257	
PA_atk-s05_04a:257_6	– “idaṃ rūpaṃ, ettakaṃ rūpaṃ, na ito bhiyyo. Idaṃ nāmaṃ, ettakaṃ nāmaṃ, na ito bhiyyo”ti	257	
PA_atk-s05_04a:257_7	bhūtappasādādippabhedaṃ rūpaṃ, phassādippabhedaṃ nāmañca, lakkhaṇarasapaccupaṭṭhānapadaṭṭhānato	257	
PA_atk-s05_04a:257_8	vavatthapeti. Tassa avijjādikañca paccayaṃ pariggaṇhāti. Ayaṃ ñātapariññā. Katamā	257	
PA_atk-s05_04a:257_9	tīraṇapariññā? Evaṃ ñātaṃ katvā taṃ sabbaṃ tīreti aniccato dukkhato rogatoti dvācattālīsāya	257	
PA_atk-s05_04a:257_10	ākārehi. Ayaṃ tīraṇapariññā. Katamā pahānapariññā? Evaṃ tīrayitvā aggamaggena sabbasmiṃ	2571	
PA_atk-s05_04a:257_11	chandarāgaṃ pajahati. Ayaṃ pahānapariññā.	2571	
PA_atk-s05_04a:258_0	Diṭṭhivisuddhikaṅkhāvitaraṇavisuddhiyopi ñātapariññā. Maggāmaggapaṭipadāñāṇadassanavisuddhiyo	258	
PA_atk-s05_04a:258_1	kalāpasammasanādianulomapariyosānā vā paññā tīraṇapariññā. Ariyamaggena pajahanaṃ	258	
PA_atk-s05_04a:258_2	pahānapariññā. Yo sabbaṃ parijānāti, so imāhi tīhi pariññāhi parijānāti. Idha pana	258	
PA_atk-s05_04a:258_3	virāgappahānānaṃ paṭikkhepavasena visuṃ gahitattā ñātapariññāya tīraṇapariññāya ca	258	
PA_atk-s05_04a:258_4	vasena parijānanā veditabbā. Yo panevaṃ na parijānāti, taṃ sandhāya vuttaṃ “aparijāna”nti.	258	
PA_atk-s05_04a:259_0	Tattha cittaṃ avirājayanti tasmiṃ abhiññeyyavisese pariññeyye attano cittasantānaṃ	259	
PA_atk-s05_04a:259_1	na virājayaṃ, na virajjanto; yathā tattha rāgo na hoti, evaṃ virāgānupassanaṃ na	259	
PA_atk-s05_04a:259_2	uppādentoti attho. Appajahanti vipassanāpaññāsahitāya maggapaññāya tattha pahātabbayuttakaṃ	259	
PA_atk-s05_04a:259_3	kilesavaṭṭaṃ anavasesato na pajahanto. Yathā cetaṃ, evaṃ abhijānanādayopi missakamaggavasena	259	
PA_atk-s05_04a:259_4	veditabbā. Pubbabhāge hi nānācittavasena ñātatīraṇapahānapariññāhi kamena abhijānanādīni	259	
PA_atk-s05_04a:259_5	sampādetvā maggakāle ekakkhaṇeneva kiccavasena taṃ sabbaṃ nipphādentaṃ ekameva ñāṇaṃ	259	
PA_atk-s05_04a:259_6	pavattatīti. Abhabbo dukkhakkhayāyāti nibbānāya sakalassa vaṭṭadukkhassa khepanāya	259	
PA_atk-s05_04a:259_7	na bhabbo, nālaṃ na samatthoti attho.	259	
PA_atk-s05_04a:260_0	Sabbañca khoti ettha ca-saddo byatireke, kho-saddo avadhāraṇe. Tadubhayena abhijānanādito	260	
PA_atk-s05_04a:260_1	laddhabbaṃ visesaṃ dukkhakkhayassa ca ekantakāraṇaṃ dīpeti. Abhijānanādīsu yaṃ vattabbaṃ,	260	
PA_atk-s05_04a:260_2	taṃ vuttameva. Tattha pana paṭikkhepavasena vuttaṃ, idha vidhānavasena veditabbaṃ.	260	
PA_atk-s05_04a:260_3	Ayameva viseso. Apica abhijānanti upādānakkhandhapañcakasaṅkhātaṃ sakkāyasabbaṃ sarūpato	260	
PA_atk-s05_04a:260_4	paccayato ca ñāṇassa abhimukhīkaraṇavasena abhijānanto hutvā abhāvākārādipariggahena	260	
PA_atk-s05_04a:260_5	taṃ aniccādilakkhaṇehi paricchijjamānavasena parijānanto. Virājayanti sammadevassa	260	
PA_atk-s05_04a:260_6	aniccatādiavabodhena uppannabhayādīnavanibbidādiñāṇānubhāvena attano cittaṃ virattaṃ	260	
PA_atk-s05_04a:260_7	karonto tattha aṇumattampi rāgaṃ anuppādento. Pajahanti vuṭṭhānagāminivipassanāsahitāya	260	
PA_atk-s05_04a:260_8	maggapaññāya samudayapakkhiyaṃ kilesavaṭṭaṃ pajahanto samucchindanto. Bhabbo dukkhakkhayāyāti	260	
PA_atk-s05_04a:260_9	evaṃ kilesamalappahāneneva sabbassa kammavaṭṭassa parikkhīṇattā anavasesavipākavaṭṭakhepanāya	260	
PA_atk-s05_04a:260_10	sakalasaṃsāravaṭṭadukkhaparikkhayabhūtāya vā anupādisesāya nibbānadhātuyā bhabbo	2601	
PA_atk-s05_04a:260_11	ekantenetaṃ pāpuṇitunti evamettha attho daṭṭhabbo.	2601	
PA_atk-s05_04a:261_0	Yo sabbaṃ sabbato ñatvāti yo yuttayogo āraddhavipassako sabbaṃ tebhūmakadhammajātaṃ	261	
PA_atk-s05_04a:261_1	sabbato sabbabhāgena kusalādikkhandhādivibhāgato dukkhādipīḷanādivibhāgato ca. Atha	261	
PA_atk-s05_04a:261_2	vā sabbatoti sabbasmā kakkhaḷaphusanādilakkhaṇādito aniccādito cāti sabbākārato jānitvā	261	
PA_atk-s05_04a:261_3	vipassanāpubbaṅgamena maggañāṇena paṭivijjhitvā, vipassanāñāṇeneva vā jānanahetu.	261	
PA_atk-s05_04a:261_4	Sabbatthesu na rajjatīti sabbesu atītādivasena anekabhedabhinnesu sakkāyadhammesu	261	
PA_atk-s05_04a:261_5	na rajjati, ariyamaggādhigamena rāgaṃ na janeti. Imināssa taṇhāgāhassa abhāvaṃ dassento	261	
PA_atk-s05_04a:261_6	taṃ nimittattā diṭṭhamānaggāhānaṃ “etaṃ mama esohamasmi, eso me attā”ti imassa micchāgāhattayassapi	261	
PA_atk-s05_04a:261_7	abhāvaṃ dasseti. Sa veti ettha sa-iti nipātamattaṃ. Ve-ti byattaṃ, ekaṃsenāti vā	261	
PA_atk-s05_04a:261_8	etasmiṃ atthe nipāto. Sabbapariññāti sabbaparijānanato, yathāvuttassa sabbassa abhisamayavasena	261	
PA_atk-s05_04a:261_9	parijānanato. Soti yathāvutto yogāvacaro, ariyo eva vā. Sabbadukkhamupaccagāti sabbaṃ	261	
PA_atk-s05_04a:261_10	vaṭṭadukkhaṃ accagā atikkami, samatikkamīti attho.	2611	
PA_atk-s05_04a:262	Sattamasuttavaṇṇanā niṭṭhitā.	26	
PA_atk-s05_04a:263	8. Mānapariññāsuttavaṇṇanā	26	
PA_atk-s05_04a:264_0	8. Aṭṭhame apubbaṃ natthi, kevalaṃ mānavasena desanā pavattā. Gāthāsu pana mānupetā	264	
PA_atk-s05_04a:264_1	ayaṃ pajāti kammakilesehi pajāyatīti pajāti laddhanāmā ime sattā maññanalakkhaṇena	264	
PA_atk-s05_04a:264_2	mānena upetā upagatā. Mānaganthā bhave ratāti kimikīṭapaṭaṅgādiattabhāvepi mānena	264	
PA_atk-s05_04a:264_3	ganthitā mānasaṃyojanena saṃyuttā. Tato eva dīgharattaṃ paribhāvitāhaṃkāravasena	264	
PA_atk-s05_04a:264_4	“etaṃ mamā”ti saṅkhāresu ajjhosānabahulattā tattha niccasukhaattādivipallāsavasena	264	
PA_atk-s05_04a:264_5	ca kāmādibhave ratā. Mānaṃ aparijānantāti mānaṃ tīhi pariññāhi na parijānantā. Arahattamaggañāṇena	264	
PA_atk-s05_04a:264_6	vā anatikkamantā, “mānaṃ apariññāyā”ti keci paṭhanti. Āgantāro punabbhavanti puna	264	
PA_atk-s05_04a:264_7	āyātiṃ upapattibhavaṃ. Punappunaṃ bhavanato vā punabbhavasaṅkhātaṃ saṃsāraṃ aparāparaṃ	264	
PA_atk-s05_04a:264_8	parivattanavasena gantāro upagantāro honti, bhavato na parimuccantīti attho. Ye ca	264	
PA_atk-s05_04a:264_9	mānaṃ pahantvāna, vimuttā mānasaṅkhayeti ye pana arahattamaggena sabbaso mānaṃ pajahitvā	264	
PA_atk-s05_04a:264_10	mānassa accantasaṅkhayabhūte arahattaphale nibbāne vā tadekaṭṭhasabbakilesavimuttiyā	2641	
PA_atk-s05_04a:264_11	vimuttā suṭṭhu muttā. Te mānaganthābhibhuno, sabbadukkhamupaccagunti te parikkhīṇabhavasaṃyojanā	2641	
PA_atk-s05_04a:264_12	arahanto sabbaso mānaganthaṃ mānasaṃyojanaṃ samucchedappahānena abhibhavitvā ṭhitā,	2641	
PA_atk-s05_04a:264_13	anavasesaṃ vaṭṭadukkhaṃ atikkamiṃsūti attho. Evametasmiṃ sattamasutte ca arahattaṃ kathitanti.	2641	
PA_atk-s05_04a:265	Aṭṭhamasuttavaṇṇanā niṭṭhitā.	26	
PA_atk-s05_04a:266	9-10. Lobhadosapariññāsuttadvayavaṇṇanā	26	
PA_atk-s05_04a:267	9-10. Navamadasamesu apubbaṃ natthi. Desanāvilāsavasena tathā bujjhanakānaṃ veneyyānaṃ ajjhāsayavasena vā tathā desitānīti daṭṭhabbaṃ.	26	
PA_atk-s05_04a:268	Navamadasamasuttavaṇṇanā niṭṭhitā.	26	
PA_atk-s05_04a:269	Paṭhamavaggavaṇṇanā niṭṭhitā.	26	
PA_atk-s05_04a:270	2. Dutiyavaggo	27	
PA_atk-s05_04a:271	1-3. Mohapariññādisuttavaṇṇanā	27	
PA_atk-s05_04a:272	11-13. Dutiyavaggepi paṭhamādīni tīṇi suttāni vuttanayāneva, tathā desanākāraṇampi vuttameva.	27	
PA_atk-s05_04a:273	4. Avijjānīvaraṇasuttavaṇṇanā	27	
PA_atk-s05_04a:274_0	14. Catutthe – “nāhaṃ, bhikkhave”tiādīsu na-kāro paṭisedhattho. Ahanti bhagavā attānaṃ	274	
PA_atk-s05_04a:274_1	niddisati. Aññanti idāni vattabbaavijjānīvaraṇato aññaṃ. Ekanīvaraṇampīti ekanīvaraṇadhammampi.	274	
PA_atk-s05_04a:274_2	Samanupassāmīti dve samanupassanā – diṭṭhisamanupassanā ca ñāṇasamanupassanā ca.	274	
PA_atk-s05_04a:274_3	Tattha “rūpaṃ attato samanupassatī”tiādinā āgatā ayaṃ diṭṭhisamanupassanā nāma. “Aniccato	274	
PA_atk-s05_04a:274_4	samanupassati, no niccato”tiādinā pana āgatā ayaṃ ñāṇasamanupassanā nāma. Idhāpi	274	
PA_atk-s05_04a:274_5	ñāṇasamanupassanāva adhippetā. “Samanupassāmī”ti ca padassa na-kārena sambandho.	274	
PA_atk-s05_04a:274_6	Idaṃ vuttaṃ hoti – “ahaṃ, bhikkhave, sabbaññutaññāṇasaṅkhātena samantacakkhunā sabbadhamme	274	
PA_atk-s05_04a:274_7	hatthāmalakaṃ viya olokentopi aññaṃ ekanīvaraṇampi na samanupassāmī”ti.	274	
PA_atk-s05_04a:275_0	Yena nīvaraṇena nivutā pajā dīgharattaṃ sandhāvanti saṃsarantīti yena nīvaraṇakasabhāvattā	275	
PA_atk-s05_04a:275_1	nīvaraṇena dhammasabhāvaṃ jānituṃ passituṃ paṭivijjhituṃ adatvā chādetvā pariyonandhitvā	275	
PA_atk-s05_04a:275_2	ṭhānena andhakārena nivutā sattā anādimatasaṃsāre aparimāṇe kappe mahantesu ceva	275	
PA_atk-s05_04a:275_3	khuddakesu ca bhavādīsu aparāparuppattivasena sabbato dhāvanti ceva saṃsaranti, ca.	275	
PA_atk-s05_04a:275_4	Ārammaṇantarasaṅkamanavasena vā sandhāvanaṃ, bhavantarasaṅkamanavasena saṃsaraṇaṃ.	275	
PA_atk-s05_04a:275_5	Kilesānaṃ balavabhāvena vā sandhāvanaṃ, dubbalabhāvena saṃsaraṇaṃ. Khaṇikamaraṇavasena	275	
PA_atk-s05_04a:275_6	vā ekajātiyaṃ sandhāvanaṃ, vohāramaraṇavasena anekāsu jātīsu saṃsaraṇaṃ. Cittavasena	275	
PA_atk-s05_04a:275_7	vā sandhāvanaṃ, “cittamassa vidhāvatī”ti hi vuttaṃ, kammavasena saṃsaraṇaṃ. Evaṃ	275	
PA_atk-s05_04a:275_8	sandhāvanasaṃsaraṇānaṃ viseso veditabbo.	275	
PA_atk-s05_04a:276_0	Yathayidanti yathā idaṃ. Ya-kāro padasandhikaro, sandhivasena rassattaṃ. Avijjānīvaraṇanti	276	
PA_atk-s05_04a:276_1	ettha pūretuṃ ayuttaṭṭhena kāyaduccaritādi avindiyaṃ nāma, aladdhabbanti attho. Taṃ	276	
PA_atk-s05_04a:276_2	avindiyaṃ vindatīti avijjā. Viparītato kāyasucaritādi vindiyaṃ nāma, taṃ vindiyaṃ	276	
PA_atk-s05_04a:276_3	na vindatīti avijjā. Khandhānaṃ rāsaṭṭhaṃ, āyatanānaṃ āyatanaṭṭhaṃ, dhātūnaṃ suññaṭṭhaṃ,	276	
PA_atk-s05_04a:276_4	indriyānaṃ ādhipateyyaṭṭhaṃ, saccānaṃ tathaṭṭhaṃ dukkhādīnaṃ pīḷanādivasena vuttaṃ	276	
PA_atk-s05_04a:276_5	catubbidhaṃ atthaṃ aviditaṃ karotītipi avijjā. Antavirahite saṃsāre satte javāpetīti	276	
PA_atk-s05_04a:276_6	vā avijjā, paramatthato vā avijjamānesu itthipurisādīsu javati pavattati, vijjamānesu	276	
PA_atk-s05_04a:276_7	khandhādīsu na javati, na pavattatīti avijjā. Apica cakkhuviññāṇādīnaṃ vatthārammaṇānaṃ	276	
PA_atk-s05_04a:276_8	paṭiccasamuppādapaṭiccasamuppannānañca dhammānaṃ chādanatopi avijjā. Avijjāva nīvaraṇanti avijjānīvaraṇaṃ.	276	
PA_atk-s05_04a:277_0	Avijjānīvaraṇena hi, bhikkhave, nivutā pajā dīgharattaṃ sandhāvanti saṃsarantīti	277	
PA_atk-s05_04a:277_1	idaṃ purimasseva daḷhīkaraṇatthaṃ vuttaṃ. Purimaṃ vā – “yathayidaṃ, bhikkhave, avijjānīvaraṇa”nti	277	
PA_atk-s05_04a:277_2	evaṃ opammadassanavasena vuttaṃ, idaṃ nīvaraṇānubhāvadassanavasena. Kasmā panettha	277	
PA_atk-s05_04a:277_3	avijjāva evaṃ vuttā, na aññe dhammāti? Ādīnavapaṭicchādanena kāmacchandādīnaṃ visesappaccayabhāvato.	277	
PA_atk-s05_04a:277_4	Tathā hi tāya paṭicchāditādīnave visaye kāmacchandādayo pavattanti.	277	
PA_atk-s05_04a:278_0	Natthaññoti ādikā gāthā vuttassa avuttassa ca atthassa saṅgaṇhanavasena bhāsitā.	278	
PA_atk-s05_04a:278_1	Tattha nivutāti nivāritā paliguṇṭhitā, paṭicchāditāti attho. Ahorattanti divā ceva	278	
PA_atk-s05_04a:278_2	rattiñca, sabbakālanti vuttaṃ hoti. Yathā mohena āvutāti yena pakārena avijjānīvaraṇasaṅkhātena	278	
PA_atk-s05_04a:278_3	mohena āvutā paṭicchāditā suviññeyyampi ajānantiyo pajā saṃsāre saṃsaranti, tathārūpo	278	
PA_atk-s05_04a:278_4	añño ekadhammopi ekanīvaraṇampi natthīti yojetabbaṃ. Ye ca mohaṃ pahantvāna, tamokhandhaṃ	278	
PA_atk-s05_04a:278_5	padālayunti ye pana ariyasāvakā pubbabhāge tadaṅgādippahānavasena, heṭṭhimamaggehi	278	
PA_atk-s05_04a:278_6	vā taṃtaṃmaggavajjhaṃ mohaṃ pajahitvā aggamaggena vajirūpamañāṇena mohasaṅkhātameva	278	
PA_atk-s05_04a:278_7	tamorāsiṃ padālayiṃsu, anavasesato samucchindiṃsu. Na te puna saṃsarantīti te arahanto –	278	
PA_atk-s05_04a:279	“Khandhānañca paṭipāṭi, dhātuāyatanāna ca;	27	
PA_atk-s05_04a:280	Abbocchinnaṃ vattamānā, saṃsāroti pavuccatī”ti. –	28	
PA_atk-s05_04a:281_0	Evaṃ vutte imasmiṃ saṃsāre na saṃsaranti na paribbhamanti. Kiṃ kāraṇā? Hetu tesaṃ	281	
PA_atk-s05_04a:281_1	na vijjati, yasmā saṃsārassa hetu mūlakāraṇaṃ avijjā, sā tesaṃ na vijjati, sabbaso	281	
PA_atk-s05_04a:281_2	natthi samucchinnattāti.	281	
PA_atk-s05_04a:282	Catutthasuttavaṇṇanā niṭṭhitā.	28	
PA_atk-s05_04a:283	5. Taṇhāsaṃyojanasuttavaṇṇanā	28	
PA_atk-s05_04a:284_0	15. Pañcame yassa vijjati, taṃ puggalaṃ dukkhehi, kammaṃ vā vipākehi, bhavayonigativiññāṇaṭṭhitisattāvāse	284	
PA_atk-s05_04a:284_1	vā bhavantarādīhi saṃyojetīti saṃyojanaṃ. Taṇhāyanaṭṭhena taṇhā, tasati sayaṃ paritasati,	284	
PA_atk-s05_04a:284_2	tasanti vā etāyāti taṇhā. Saññuttāti cakkhādīsu abhinivesavatthūsu baddhā. Sesaṃ	284	
PA_atk-s05_04a:284_3	vuttanayameva. Kāmañcettha avijjāyapi saṃyojanabhāvo taṇhāya ca nīvaraṇabhāvo atthiyeva,	284	
PA_atk-s05_04a:284_4	tathāpi avijjāya paṭicchāditādīnavehi bhavehi taṇhā satte saṃyojetīti imassa visesassa	284	
PA_atk-s05_04a:284_5	dassanatthaṃ purimasutte avijjā nīvaraṇabhāvena, idha ca taṇhā saṃyojanabhāveneva	284	
PA_atk-s05_04a:284_6	vuttā. Kiñca nīvaraṇasaṃyojanappadhānassa dassanatthaṃ. Yathā hi nīvaraṇabhāvena	284	
PA_atk-s05_04a:284_7	avijjā saṃkilesadhammānaṃ padhānabhūtā pubbaṅgamā ca, evaṃ saṃyojanabhāvena nesaṃ	284	
PA_atk-s05_04a:284_8	taṇhāti tadadhīnappadhānabhāvaṃ dassetuṃ suttadvaye evamete dhammā vuttā. Apica visesena	284	
PA_atk-s05_04a:284_9	avijjā nibbānasukhaṃ nivāretīti “nīvaraṇa”nti vuttā, taṇhā saṃsāradukkhena satte	284	
PA_atk-s05_04a:284_10	saṃyojetīti “saṃyojana”nti.	2841	
PA_atk-s05_04a:285_0	Dassanagamanantarāyakaraṇato vā vijjācaraṇavipakkhato dvayaṃ dvidhā vuttaṃ. Vijjāya	285	
PA_atk-s05_04a:285_1	hi ujuvipaccanīkabhūtā avijjā nibbānadassanassa aviparītadassanassa ca visesato antarāyakarā,	285	
PA_atk-s05_04a:285_2	caraṇadhammānaṃ ujuvipaccanīkabhūtā taṇhā gamanassa sammāpaṭipattiyā antarāyakarāti;	285	
PA_atk-s05_04a:285_3	evamayaṃ avijjāya nivuto andhīkato taṇhāya saṃvuto baddho assutavā puthujjano andho	285	
PA_atk-s05_04a:285_4	viya baddho mahākantāraṃ, saṃsārakantāraṃ nātivattati. Anatthuppattihetudvayadassanatthampi	285	
PA_atk-s05_04a:285_5	dvayaṃ dvidhā vuttaṃ. Avijjāgato hi puggalo bālabhāvena atthaṃ parihāpeti, anatthañca	285	
PA_atk-s05_04a:285_6	attano karoti, akusalo viya āturo asappāyakiriyāya. Jānantopi bālo bālabhāvena atthaṃ	285	
PA_atk-s05_04a:285_7	parihāpeti, anatthañca karoti jānanto viya rogī asappāyasevī. Makkaṭālepopamasuttaṃ	285	
PA_atk-s05_04a:285_8	cetassa atthassa sādhakaṃ.	285	
PA_atk-s05_04a:286_0	Paṭiccasamuppādassa mūlakāraṇadassanatthampettha dvayaṃ dvidhā vuttaṃ. Visesena hi	286	
PA_atk-s05_04a:286_1	sammohassa balavabhāvato avijjākhettaṃ atīto addhā, patthanāya balavabhāvato taṇhākhettaṃ	286	
PA_atk-s05_04a:286_2	anāgato addhā. Tathā hi bālajano sammohabahulo atītamanusocati, tassa avijjāpaccayā	286	
PA_atk-s05_04a:286_3	saṅkhārāti sabbaṃ netabbaṃ. Patthanābahulo anāgataṃ pajappati, tassa taṇhāpaccayā	286	
PA_atk-s05_04a:286_4	upādānantiādi sabbaṃ netabbaṃ. Teneva tāsaṃ pubbantāharaṇena aparantapaṭisandhānena	286	
PA_atk-s05_04a:286_5	cassa yathākkamaṃ mūlakāraṇatā dassitāti veditabbanti.	286	
PA_atk-s05_04a:287_0	Gāthāsu taṇhādutiyoti taṇhāsahāyo. Taṇhā hi nirudakakantāre marīcikāya udakasaññā	287	
PA_atk-s05_04a:287_1	viya pipāsābhibhūtaṃ appaṭikāradukkhābhibhūtampi sattaṃ assādasandassanavasena sahāyakiccaṃ	287	
PA_atk-s05_04a:287_2	karontī bhavādīsu anibbindaṃ katvā paribbhamāpeti, tasmā taṇhā purisassa “dutiyā”ti	287	
PA_atk-s05_04a:287_3	vuttā. Nanu ca aññepi kilesādayo bhavābhinibbattiyā paccayāva? Saccametaṃ, na pana	287	
PA_atk-s05_04a:287_4	tathā visesappaccayo yathā taṇhā. Tathā hi sā kusalehi vinā akusalehi, kāmāvacarādikusalehi	287	
PA_atk-s05_04a:287_5	ca vinā rūpāvacarādikusalehi bhavanibbattiyā visesappaccayo, yato samudayasaccanti	287	
PA_atk-s05_04a:287_6	vuccatīti. Itthabhāvaññathābhāvanti itthabhāvo ca aññathābhāvo ca itthabhāvaññathābhāvo.	287	
PA_atk-s05_04a:287_7	So etassa atthīti itthabhāvaññathābhāvo saṃsāro, taṃ tattha itthabhāvo manussattaṃ,	287	
PA_atk-s05_04a:287_8	aññathābhāvo tato avasiṭṭhasattāvāsā. Itthabhāvo vā tesaṃ tesaṃ sattānaṃ paccuppanno	287	
PA_atk-s05_04a:287_9	attabhāvo, aññathābhāvo anāgatattabhāvo. Evarūpo vā aññopi attabhāvo itthabhāvo,	287	
PA_atk-s05_04a:287_10	na evarūpo aññathābhāvo. Taṃ itthabhāvaññathābhāvaṃ saṃsāraṃ khandhadhātuāyatanapaṭipāṭiṃ	2871	
PA_atk-s05_04a:287_11	nātivattati, na atikkamati.	2871	
PA_atk-s05_04a:288_0	Etamādīnavaṃ ñatvā, taṇhaṃ dukkhassa sambhavanti etaṃ sakalavaṭṭadukkhassa sambhavaṃ	288	
PA_atk-s05_04a:288_1	samudayaṃ taṇhaṃ ādīnavaṃ ādīnavato ñatvāti attho. Atha vā etamādīnavaṃ ñatvāti etaṃ	288	
PA_atk-s05_04a:288_2	yathāvuttaṃ saṃsāranātivattanaṃ ādīnavaṃ dosaṃ ñatvā. Taṇhaṃ dukkhassa sambhavanti	288	
PA_atk-s05_04a:288_3	taṇhañca vuttanayena vaṭṭadukkhassa padhānakāraṇanti ñatvā. Vītataṇho anādāno, sato	288	
PA_atk-s05_04a:288_4	bhikkhu, paribbajeti evaṃ tīhi pariññāhi parijānanto vipassanaṃ vaḍḍhetvā maggapaṭipāṭiyā	288	
PA_atk-s05_04a:288_5	taṇhaṃ vigamento aggamaggena sabbaso vītataṇho vigatataṇho, tato eva catūsu upādānesu	288	
PA_atk-s05_04a:288_6	kassacipi abhāvena āyatiṃ paṭisandhisaṅkhātassa vā ādānassa abhāvena anādāno, sativepullappattiyā	288	
PA_atk-s05_04a:288_7	sabbattha satokāritāya sato bhinnakileso bhikkhu paribbaje careyya, khandhaparinibbānena	288	
PA_atk-s05_04a:288_8	vā saṅkhārappavattito apagaccheyyāti attho.	288	
PA_atk-s05_04a:289	Pañcamasuttavaṇṇanā niṭṭhitā.	28	
PA_atk-s05_04a:290	6. Paṭhamasekhasuttavaṇṇanā	29	
PA_atk-s05_04a:291	16. Chaṭṭhe sekhassāti ettha kenaṭṭhena sekho? Sekkhadhammapaṭilābhato sekho. Vuttañhetaṃ –	29	
PA_atk-s05_04a:292	“Kittāvatā nu kho, bhante, sekho hotīti? Idha, bhikkhu, sekhāya sammādiṭṭhiyā samannāgato hoti…pe… sekhena sammāsamādhinā samannāgato hoti. Ettāvatā kho, bhikkhu, sekho hotī”ti.	29	
PA_atk-s05_04a:293	Apica sikkhatīti sekho. Vuttampi cetaṃ –	29	
PA_atk-s05_04a:294_0	“Sikkhatīti kho, bhikkhu, tasmā sekhoti vuccati. Kiñca sikkhati? Adhisīlampi sikkhati,	294	
PA_atk-s05_04a:294_1	adhicittampi sikkhati, adhipaññampi sikkhati. Sikkhatīti kho, bhikkhu, tasmā sekhoti vuccatī”ti.	294	
PA_atk-s05_04a:295_0	Yopi kalyāṇaputhujjano anulomappaṭipadāya paripūrakārī sīlasampanno indriyesu guttadvāro	295	
PA_atk-s05_04a:295_1	bhojane mattaññū jāgariyānuyogamanuyutto pubbarattāpararattaṃ bodhipakkhiyānaṃ dhammānaṃ	295	
PA_atk-s05_04a:295_2	bhāvanānuyogamanuyutto viharati – “ajja vā sve vā aññataraṃ sāmaññaphalaṃ adhigamissāmī”ti,	295	
PA_atk-s05_04a:295_3	sopi vuccati sikkhatīti sekhoti. Imasmiṃ atthe na paṭivijjhantova sekho adhippeto,	295	
PA_atk-s05_04a:295_4	atha kho kalyāṇaputhujjanopi. Appattaṃ mānasaṃ etenāti appattamānaso. Mānasanti “antalikkhacaro	295	
PA_atk-s05_04a:295_5	pāso, yvāyaṃ carati mānaso”ti ettha rāgo mānasanti vutto. “Cittaṃ mano mānasa”nti	295	
PA_atk-s05_04a:295_6	ettha cittaṃ. “Appattamānaso sekho, kālaṃ kayirā jane sutā”ti ettha arahattaṃ. Idhāpi	295	
PA_atk-s05_04a:295_7	arahattameva adhippetaṃ. Tena appattaarahattassāti vuttaṃ hoti.	295	
PA_atk-s05_04a:296_0	Anuttaranti seṭṭhaṃ, asadisanti attho. Catūhi yogehi khemaṃ anupaddutanti yogakkhemaṃ,	296	
PA_atk-s05_04a:296_1	arahattameva adhippetaṃ. Patthayamānassāti dve patthanā taṇhāpatthanā, kusalacchandapatthanā	296	
PA_atk-s05_04a:296_2	ca. “Patthayamānassa hi jappitāni, pavedhitaṃ vāpi pakappitesū”ti ettha taṇhāpatthanā.	296	
PA_atk-s05_04a:297	“Chinnaṃ pāpimato sotaṃ, viddhastaṃ vinaḷīkataṃ;	29	
PA_atk-s05_04a:298	Pāmojjabahulā hotha, khemaṃ patthetha bhikkhavo”ti. ;	29	
PA_atk-s05_04a:299_0	Ettha kattukamyatākusalacchandapatthanā, ayameva idhādhippetā. Tena patthayamānassāti	299	
PA_atk-s05_04a:299_1	taṃ yogakkhemaṃ gantukāmassa tanninnassa tappoṇassa tappabbhārassāti attho. Viharatoti	299	
PA_atk-s05_04a:299_2	ekaṃ iriyāpathadukkhaṃ aññena iriyāpathena vicchinditvā aparipatantaṃ attabhāvaṃ	299	
PA_atk-s05_04a:299_3	harato. Atha vā “sabbe saṅkhārā aniccāti adhimuccanto saddhāya viharatī”tiādinā niddesanayena	299	
PA_atk-s05_04a:299_4	cettha attho daṭṭhabbo. Ajjhattikanti niyakajjhattasaṅkhāte ajjhatte bhavaṃ ajjhattikaṃ.	299	
PA_atk-s05_04a:299_5	Aṅganti kāraṇaṃ. Iti karitvāti evaṃ katvā. Na aññaṃ ekaṅgampi samanupassāmīti ettha	299	
PA_atk-s05_04a:299_6	ayaṃ saṅkhepattho – bhikkhave, ajjhattaṃ attano santāne samuṭṭhitaṃ kāraṇanti katvā	299	
PA_atk-s05_04a:299_7	aññaṃ ekakāraṇampi na samanupassāmi yaṃ evaṃ bahūpakāraṃ, yathayidaṃ yoniso manasikāroti	299	
PA_atk-s05_04a:299_8	upāyamanasikāro, pathamanasikāro, aniccādīsu aniccādinayeneva manasikāro, aniccānulomikena	299	
PA_atk-s05_04a:299_9	vā cittassa āvaṭṭanā anvāvaṭṭanā ābhogo samannāhāro manasikāro. Ayaṃ yoniso manasikāro.	299	
PA_atk-s05_04a:300_0	Idāni yoniso manasikārassa ānubhāvaṃ dassetuṃ “yoniso, bhikkhave, bhikkhu manasi	300	
PA_atk-s05_04a:300_1	karonto akusalaṃ pajahati, kusalaṃ bhāvetī”ti vuttaṃ. Tattha yoniso manasi karontoti	300	
PA_atk-s05_04a:300_2	“idaṃ dukkhaṃ ariyasaccaṃ, ayaṃ dukkhasamudayo ariyasaccaṃ, ayaṃ dukkhanirodho ariyasaccaṃ,	300	
PA_atk-s05_04a:300_3	ayaṃ dukkhanirodhagāminī paṭipadā ariyasacca”nti catūsu ariyasaccesu yoniso manasikāraṃ pavattento.	300	
PA_atk-s05_04a:301_0	Tatrāyaṃ atthavibhāvanā – yadipi idaṃ suttaṃ avisesena sekkhapuggalavasena āgataṃ,	301	
PA_atk-s05_04a:301_1	catumaggasādhāraṇavasena pana saṅkhepeneva kammaṭṭhānaṃ kathayissāma. Yo catusaccakammaṭṭhāniko	301	
PA_atk-s05_04a:301_2	yogāvacaro “taṇhāvajjā tebhūmakā khandhā dukkhaṃ, taṇhā samudayo, ubhinnaṃ appavatti	301	
PA_atk-s05_04a:301_3	nirodho, nirodhasampāpako maggo”ti evaṃ pubbe eva ācariyasantike uggahitacatusaccakammaṭṭhāno.	301	
PA_atk-s05_04a:301_4	So aparena samayena vipassanāmaggaṃ samāruḷho samāno tebhūmake khandhe “idaṃ dukkha”nti	301	
PA_atk-s05_04a:301_5	yoniso manasi karoti, upāyena pathena samannāharati ceva vipassati ca. Vipassanā	301	
PA_atk-s05_04a:301_6	hi idha manasikārasīsena vuttā. Yā panāyaṃ tassa dukkhassa samuṭṭhāpikā purimabhavikā	301	
PA_atk-s05_04a:301_7	taṇhā, ayaṃ dukkhasamudayoti yoniso manasi karoti. Yasmā pana idaṃ dukkhaṃ, ayañca	301	
PA_atk-s05_04a:301_8	samudayo idaṃ ṭhānaṃ patvā nirujjhanti na pavattanti, tasmā yadidaṃ nibbānaṃ nāma,	301	
PA_atk-s05_04a:301_9	ayaṃ dukkhanirodhoti yoniso manasi karoti. Nirodhasampāpakaṃ aṭṭhaṅgikaṃ maggaṃ,	301	
PA_atk-s05_04a:301_10	“ayaṃ dukkhanirodhagāminī paṭipadā”ti yoniso manasi karoti, upāyena pathena samannāharati ceva vipassati ca.	3011	
PA_atk-s05_04a:302_0	Tatrāyaṃ upāyo – abhiniveso nāma khandhe hoti, na vivaṭṭe, tasmā ayamattho – “imasmiṃ	302	
PA_atk-s05_04a:302_1	kāye pathavīdhātu, āpodhātū”tiādinā nayena cattāri mahābhūtāni tadanusārena upādārūpāni	302	
PA_atk-s05_04a:302_2	ca pariggahetvā “ayaṃ rūpakkhandho”ti vavatthapeti. Taṃ vavatthāpayato uppanne tadārammaṇe	302	
PA_atk-s05_04a:302_3	cittacetasikadhamme “ime cattāro arūpakkhandhā”ti vavatthapeti. Tato “ime pañcakkhandhā	302	
PA_atk-s05_04a:302_4	dukkha”nti vavatthapeti. Te pana saṅkhepato nāmañca rūpañcāti dve bhāgā honti. Idañca	302	
PA_atk-s05_04a:302_5	nāmarūpaṃ sahetu sappaccayaṃ uppajjati, tassa ayaṃ avijjābhavataṇhādiko hetu, ayaṃ	302	
PA_atk-s05_04a:302_6	āhārādiko paccayoti hetuppaccaye vavatthapeti. So tesaṃ paccayānañca paccayuppannānañca	302	
PA_atk-s05_04a:302_7	yāthāvasarasalakkhaṇaṃ vavatthapetvā “ime dhammā ahutvā bhavanti, hutvā nirujjhanti,	302	
PA_atk-s05_04a:302_8	tasmā aniccā”ti aniccalakkhaṇaṃ āropeti, “udayabbayapaṭipīḷitattā dukkhā”ti dukkhalakkhaṇaṃ	302	
PA_atk-s05_04a:302_9	āropeti, “avasavattanato anattā”ti anattalakkhaṇaṃ āropeti.	302	
PA_atk-s05_04a:303_0	Evaṃ tilakkhaṇāni āropetvā vipassanto udayabbayañāṇuppattiyā uppanne obhāsādike vipassanupakkilese	303	
PA_atk-s05_04a:303_1	‘amaggo’ti udayabbayañāṇameva “ariyamaggassa upāyabhūto pubbabhāgamaggo”ti maggāmaggaṃ	303	
PA_atk-s05_04a:303_2	vavatthapetvā puna udayabbayañāṇaṃ paṭipāṭiyā bhaṅgañāṇādīni ca uppādento sotāpattimaggādayo	303	
PA_atk-s05_04a:303_3	pāpuṇāti. Tasmiṃ khaṇe cattāri saccāni ekappaṭivedheneva paṭivijjhati, ekābhisamayena	303	
PA_atk-s05_04a:303_4	abhisameti. Tattha dukkhaṃ pariññāpaṭivedhena paṭivijjhanto, samudayaṃ pahānappaṭivedhena	303	
PA_atk-s05_04a:303_5	paṭivijjhanto sabbaṃ akusalaṃ pajahati, nirodhaṃ sacchikiriyāpaṭivedhena paṭivijjhanto	303	
PA_atk-s05_04a:303_6	maggaṃ bhāvanāpaṭivedhena paṭivijjhanto sabbaṃ kusalaṃ bhāveti. Ariyamaggo hi nippariyāyato	303	
PA_atk-s05_04a:303_7	kucchitasalanādiatthena kusalo, tasmiñca bhāvite sabbepi kusalā anavajjabodhipakkhiyadhammā	303	
PA_atk-s05_04a:303_8	bhāvanāpāripūriṃ gacchantīti. Evaṃ yoniso manasi karonto akusalaṃ pajahati, kusalaṃ	303	
PA_atk-s05_04a:303_9	bhāveti. Tathā hi vuttaṃ – “idaṃ dukkhanti yoniso manasi karoti, ayaṃ dukkhasamudayoti	303	
PA_atk-s05_04a:303_10	yoniso manasi karotī”tiādi. Aparampi vuttaṃ “yoniso manasikārasampannassetaṃ, bhikkhave,	3031	
PA_atk-s05_04a:303_11	bhikkhuno pāṭikaṅkhaṃ – ariyaṃ aṭṭhaṅgikaṃ maggaṃ bhāvessati, ariyaṃ aṭṭhaṅgikaṃ	3031	
PA_atk-s05_04a:303_12	maggaṃ bahulīkarissatī”ti.	3031	
PA_atk-s05_04a:304_0	Yoniso manasikāroti gāthāya ayaṃ saṅkhepattho – sikkhati, sikkhāpadāni tassa atthi,	304	
PA_atk-s05_04a:304_1	sikkhanasīloti vā sekho. Saṃsāre bhayaṃ ikkhatīti bhikkhu. Tassa sekhassa bhikkhuno	304	
PA_atk-s05_04a:304_2	uttamatthassa arahattassa pattiyā adhigamāya yathā yoniso manasikāro, evaṃ bahukāro	304	
PA_atk-s05_04a:304_3	bahūpakāro añño koci dhammo natthi. Kasmā? Yasmā yoniso upāyena manasikāraṃ purakkhatvā	304	
PA_atk-s05_04a:304_4	padahaṃ catubbidhasammappadhānavasena padahanto, khayaṃ dukkhassa pāpuṇe saṃkilesavaṭṭadukkhassa	304	
PA_atk-s05_04a:304_5	parikkhayaṃ pariyosānaṃ nibbānaṃ pāpuṇe adhigaccheyya, tasmā yoniso manasikāro bahukāroti.	304	
PA_atk-s05_04a:305	Chaṭṭhasuttavaṇṇanā niṭṭhitā.	30	
PA_atk-s05_04a:306	7. Dutiyasekhasuttavaṇṇanā	30	
PA_atk-s05_04a:307_0	17. Sattame bāhiranti ajjhattasantānato bahi bhavaṃ. Kalyāṇamittatāti yassa sīlādiguṇasampanno	307	
PA_atk-s05_04a:307_1	aghassa ghātā, hitassa vidhātā sabbākārena upakārako mitto hoti, so puggalo kalyāṇamitto,	307	
PA_atk-s05_04a:307_2	tassa bhāvo kalyāṇamittatā. Tatrāyaṃ kalyāṇamitto pakatiyā saddhāsampanno hoti sīlasampanno	307	
PA_atk-s05_04a:307_3	sutasampanno cāgasampanno vīriyasampanno satisampanno samādhisampanno paññāsampanno.	307	
PA_atk-s05_04a:307_4	Tattha saddhāsampattiyā saddahati tathāgatassa bodhiṃ, tena sammāsambodhihetubhūtaṃ	307	
PA_atk-s05_04a:307_5	sattesu hitasukhesitaṃ na pariccajati, sīlasampattiyā sabrahmacārīnaṃ piyo hoti garu	307	
PA_atk-s05_04a:307_6	ca bhāvanīyo codako pāpagarahī vattā vacanakkhamo, sutasampattiyā khandhāyatanasaccapaṭiccasamuppādādikānaṃ	307	
PA_atk-s05_04a:307_7	gambhīrānaṃ kathānaṃ kattā hoti, cāgasampattiyā appiccho hoti santuṭṭho pavivitto	307	
PA_atk-s05_04a:307_8	asaṃsaṭṭho, vīriyasampattiyā attano paresañca hitappaṭipattiyaṃ āraddhavīriyo hoti,	307	
PA_atk-s05_04a:307_9	satisampattiyā upaṭṭhitassati hoti paramena satinepakkena samannāgato cirakatampi	307	
PA_atk-s05_04a:307_10	cirabhāsitampi saritā anussaritā, samādhisampattiyā avikkhitto hoti samāhito ekaggacitto,	3071	
PA_atk-s05_04a:307_11	paññāsampattiyā aviparītaṃ pajānāti. So satiyā kusalākusalānaṃ dhammānaṃ gatiyo samanvesanto	3071	
PA_atk-s05_04a:307_12	paññāya sattānaṃ hitasukhaṃ yathābhūtaṃ jānitvā samādhinā tattha abyaggacitto hutvā	3071	
PA_atk-s05_04a:307_13	vīriyena satte ahitato nisedhetvā ekantahite niyojeti. Tenevāha –	3071	
PA_atk-s05_04a:308	“Piyo garu bhāvanīyo, vattā ca vacanakkhamo;	30	
PA_atk-s05_04a:309	Gambhīrañca kathaṃ kattā, no cāṭṭhāne niyojako”ti. ;	30	
PA_atk-s05_04a:310_0	Kalyāṇamitto, bhikkhave, bhikkhu akusalaṃ pajahati, kusalaṃ bhāvetīti kalyāṇamitto	310	
PA_atk-s05_04a:310_1	puggalo kalyāṇamittaṃ nissāya kammassakatāñāṇaṃ uppādeti, uppannaṃ saddhaṃ phātiṃ	310	
PA_atk-s05_04a:310_2	karoti, saddhājāto upasaṅkamati upasaṅkamitvā dhammaṃ suṇāti. Taṃ dhammaṃ sutvā tathāgate	310	
PA_atk-s05_04a:310_3	saddhaṃ paṭilabhati, tena saddhāpaṭilābhena gharāvāsaṃ pahāya pabbajjaṃ anutiṭṭhati,	310	
PA_atk-s05_04a:310_4	catupārisuddhisīlaṃ sampādeti, yathābalaṃ dhutadhamme samādāya vattati, dasakathāvatthulābhī	310	
PA_atk-s05_04a:310_5	hoti, āraddhavīriyo viharati upaṭṭhitassati sampajāno pubbarattāpararattaṃ bodhipakkhiyānaṃ	310	
PA_atk-s05_04a:310_6	dhammānaṃ bhāvanānuyogamanuyutto, nacirasseva vipassanaṃ ussukkāpetvā ariyamaggādhigamena	310	
PA_atk-s05_04a:310_7	sabbaṃ akusalaṃ samucchindati, sabbañca kusalaṃ bhāvanāpāripūriṃ gamento vaḍḍheti. Vuttañhetaṃ –	310	
PA_atk-s05_04a:311_0	“Kalyāṇamittassetaṃ, meghiya, bhikkhuno pāṭikaṅkhaṃ kalyāṇasahāyassa kalyāṇasampavaṅkassa	311	
PA_atk-s05_04a:311_1	‘yaṃ sīlavā bhavissati, pātimokkhasaṃvarasaṃvuto viharissati ācāragocarasampanno,	311	
PA_atk-s05_04a:311_2	aṇumattesu vajjesu, bhayadassāvī samādāya sikkhissati, sikkhāpadesu’.	311	
PA_atk-s05_04a:312_0	“Kalyāṇamittassetaṃ…pe… kalyāṇasampavaṅkassa ‘yaṃ yāyaṃ kathā abhisallekhikā cetovivaraṇasappāyā	312	
PA_atk-s05_04a:312_1	ekantanibbidāya…pe… nibbānāya saṃvattati. Seyyathidaṃ – appicchakathā, santuṭṭhikathā,	312	
PA_atk-s05_04a:312_2	pavivekakathā, asaṃsaggakathā, vīriyārambhakathā, sīlakathā, samādhikathā…pe… vimuttiñāṇadassanakathā.	312	
PA_atk-s05_04a:312_3	Evarūpāya kathāya nikāmalābhī bhavissati akicchalābhī akasiralābhī’.	312	
PA_atk-s05_04a:313_0	“Kalyāṇamittassetaṃ …pe… kalyāṇasampavaṅkassa ‘yaṃ āraddhavīriyo viharissati akusalānaṃ	313	
PA_atk-s05_04a:313_1	dhammānaṃ pahānāya kusalānaṃ dhammānaṃ upasampadāya thāmavā daḷhaparakkamo anikkhittadhuro kusalesu dhammesu’.	313	
PA_atk-s05_04a:314	“Kalyāṇamittassetaṃ…pe… kalyāṇasampavaṅkassa ‘yaṃ paññavā bhavissati, udayatthagāminiyā paññāya samannāgato ariyāya nibbedhikāya sammā dukkhakkhayagāminiyā”’ti.	31	
PA_atk-s05_04a:315	Evaṃ sakalavaṭṭadukkhaparimuccananimittaṃ kalyāṇamittatāti veditabbaṃ. Tenevāha –	31	
PA_atk-s05_04a:316	“Mamañhi, ānanda, kalyāṇamittaṃ āgamma jātidhammā sattā jātiyā parimuccanti, jarādhammā sattā jarāya parimuccantī”tiādi.	31	
PA_atk-s05_04a:317	Tena vuttaṃ – “kalyāṇamitto, bhikkhave, bhikkhu akusalaṃ pajahati, kusalaṃ bhāvetī”ti.	31	
PA_atk-s05_04a:318_0	Gāthāya sappatissoti patissavasaṅkhātena saha patissenāti sappatisso, kalyāṇamittassa	318	
PA_atk-s05_04a:318_1	ovādaṃ sirasā sampaṭicchako subbacoti attho. Atha vā hitasukhe patiṭṭhāpanena pati	318	
PA_atk-s05_04a:318_2	isetīti patisso, ovādadāyako. Garuādarayogena tena patissena saha vattatīti sappatisso,	318	
PA_atk-s05_04a:318_3	garūsu garucittīkārabahulo. Sagāravoti chabbidhenapi gāravena yutto. Karaṃ mittānaṃ	318	
PA_atk-s05_04a:318_4	vacananti kalyāṇamittānaṃ ovādaṃ karonto yathovādaṃ paṭipajjanto. Sampajānoti sattaṭṭhāniyena	318	
PA_atk-s05_04a:318_5	sampajaññena samannāgato. Patissatoti kammaṭṭhānaṃ phātiṃ, gametuṃ samatthāya satiyā	318	
PA_atk-s05_04a:318_6	patissato satokārī. Anupubbenāti sīlādivisuddhipaṭipāṭiyā, tattha ca vipassanāpaṭipāṭiyā	318	
PA_atk-s05_04a:318_7	ceva maggapaṭipāṭiyā ca. Sabbasaṃyojanakkhayanti kāmarāgasaṃyojanādīnaṃ sabbesaṃ	318	
PA_atk-s05_04a:318_8	saṃyojanānaṃ khepanato sabbasaṃyojanakkhayasaṅkhātassa ariyamaggassa pariyosānabhūtaṃ	318	
PA_atk-s05_04a:318_9	arahattaṃ, tassa ārammaṇabhūtaṃ nibbānameva vā. Pāpuṇe adhigaccheyyāti attho. Iti	318	
PA_atk-s05_04a:318_10	imesu dvīsu suttesu ariyamaggādhigamassa satthārā padhānaṅgaṃ nāma gahitanti veditabbaṃ.	3181	
PA_atk-s05_04a:319	Sattamasuttavaṇṇanā niṭṭhitā.	31	
PA_atk-s05_04a:320	8. Saṅghabhedasuttavaṇṇanā	32	
PA_atk-s05_04a:321_0	18. Aṭṭhame ekadhammoti kataroyaṃ suttanikkhepo? Aṭṭhuppattiko. Tatrāyaṃ saṅkhepakathā	321	
PA_atk-s05_04a:321_1	– devadatto hi ajātasattuṃ duggahaṇaṃ gāhāpetvā tassa pitaraṃ rājānaṃ bimbisāraṃ	321	
PA_atk-s05_04a:321_2	tena mārāpetvāpi abhimāre payojetvāpi silāpavijjhanena lohituppādakammaṃ katvāpi	321	
PA_atk-s05_04a:321_3	na tāvatā pākaṭo jāto, nāḷāgiriṃ vissajjetvā pana pākaṭo jāto. Atha mahājano “evarūpampi	321	
PA_atk-s05_04a:321_4	nāma pāpaṃ gahetvā rājā vicaratī”ti kolāhalaṃ akāsi, mahāghoso ahosi. Taṃ sutvā rājā	321	
PA_atk-s05_04a:321_5	attanā dīyamānāni pañca thālipākasatāni pacchindāpesi, upaṭṭhānampissa nāgamāsi.	321	
PA_atk-s05_04a:321_6	Nāgarāpi kulaṃ upagatassa kaṭacchubhattampissa nādaṃsu. So parihīnalābhasakkāro kohaññena	321	
PA_atk-s05_04a:321_7	jīvitukāmo satthāraṃ upasaṅkamitvā pañca vatthūni yācitvā “alaṃ, devadatta, yo icchati,	321	
PA_atk-s05_04a:321_8	so āraññiko hotū”tiādinā bhagavatā paṭikkhitto tehi pañcahi vatthūhi bālaṃ lūkhappasannaṃ	321	
PA_atk-s05_04a:321_9	janaṃ saññāpento pañcasate vajjiputtake salākaṃ gāhāpetvā saṅghaṃ bhinditvāva te	321	
PA_atk-s05_04a:321_10	ādāya gayāsīsaṃ agamāsi. Atha dve aggasāvakā satthu āṇāya tattha gantvā dhammaṃ desetvā	3211	
PA_atk-s05_04a:321_11	te ariyaphale patiṭṭhāpetvā ānayiṃsu. Ye panassa saṅghabhedāya parakkamantassa laddhiṃ	3211	
PA_atk-s05_04a:321_12	rocetvā tatheva paggayha ṭhitā saṅghe bhijjante bhinne ca samanuññā ahesuṃ, tesaṃ	3211	
PA_atk-s05_04a:321_13	taṃ dīgharattaṃ ahitāya dukkhāya ahosi.	3211	
PA_atk-s05_04a:322_0	Devadattopi na cirasseva rogābhibhūto bāḷhagilāno maraṇakāle “satthāraṃ vandissāmī”ti	322	
PA_atk-s05_04a:322_1	mañcakasivikāya nīyamāno jetavanapokkharaṇitīre ṭhapito pathaviyā vivare dinne patitvā	322	
PA_atk-s05_04a:322_2	avīcimhi nibbatti, yojanasatiko cassa attabhāvo ahosi kappaṭṭhiyo tālakkhandhaparimāṇehi	322	
PA_atk-s05_04a:322_3	ayasūlehi vinividdho. Devadattapakkhikāni ca pañcamattāni kulasatāni tassa laddhiyaṃ	322	
PA_atk-s05_04a:322_4	ṭhitāni saha bandhavehi niraye nibbattāni. Ekadivasaṃ bhikkhū dhammasabhāyaṃ kathaṃ	322	
PA_atk-s05_04a:322_5	samuṭṭhāpesuṃ “āvuso, devadattena saṅghaṃ bhindantena bhāriyaṃ kammaṃ kata”nti. Atha	322	
PA_atk-s05_04a:322_6	satthā dhammasabhaṃ upagantvā “kāya nuttha, bhikkhave, etarahi kathāya sannisinnā”ti	322	
PA_atk-s05_04a:322_7	pucchitvā “imāya nāmā”ti vutte saṅghabhede ādīnavaṃ dassento imaṃ suttaṃ abhāsi.	322	
PA_atk-s05_04a:322_8	Keci pana bhaṇanti “devadattassa tappakkhikānañca tathā niraye nibbattabhāvaṃ disvā	322	
PA_atk-s05_04a:322_9	saṅghabhede ādīnavaṃ dassento bhagavā attano ajjhāsayeneva imaṃ suttaṃ desesī”ti.	322	
PA_atk-s05_04a:323_0	Tattha ekadhammoti eko akusalo mahāsāvajjadhammo. Loketi sattaloke. Uppajjamāno uppajjatīti	323	
PA_atk-s05_04a:323_1	ettha bhedasaṃvattanikesu bhaṇḍanādīsu saṅghe uppannesupi “dhammo adhammo”tiādīsu	323	
PA_atk-s05_04a:323_2	aṭṭhārasabhedakaravatthūsu yassa kassaci dīpanavasena voharantesupi tattha rucijananatthaṃ	323	
PA_atk-s05_04a:323_3	anussāventesupi anussāvetvā salākāya gāhitāyapi saṅghabhedo uppajjamāno nāma hoti,	323	
PA_atk-s05_04a:323_4	salākāya pana gāhitāya cattāro vā atirekā vā yadā āveṇikaṃ uddesaṃ vā saṅghakammaṃ	323	
PA_atk-s05_04a:323_5	vā karonti, tadā saṅghabhedo uppajjati nāma. Kate pana tasmiṃ saṅghabhedo uppanno	323	
PA_atk-s05_04a:323_6	nāma? Kammaṃ, uddeso, vohāro, anussāvanā, salākaggāhoti imesu hi pañcasu saṅghassa	323	
PA_atk-s05_04a:323_7	bhedakāraṇesu kammaṃ vā uddeso vā pamāṇaṃ, vohārānussāvanasalākaggāhā pana pubbabhāgāti.	323	
PA_atk-s05_04a:324_0	Bahujanāhitāyātiādīsu 0.mahājanassa jhānamaggādisampattinivāraṇena ahitāya, saggasampattinivāraṇena	324	
PA_atk-s05_04a:324_1	asukhāya, apāyūpapattihetubhāvena anatthāya. Akusaladhammavasena vā ahitāya, hitamattassapi	324	
PA_atk-s05_04a:324_2	abhāvā sugatiyampi nibbattanakakāyikacetasikadukkhāya uppajjatīti sambandho. Devamanussānanti	324	
PA_atk-s05_04a:324_3	idaṃ “bahuno janassā”ti vuttesu ukkaṭṭhapuggalaniddeso. Aparo nayo – bahujanāhitāyāti	324	
PA_atk-s05_04a:324_4	bahujanassa mahato sattakāyassa ahitatthāya, diṭṭhadhammikasamparāyikaanatthāyāti	324	
PA_atk-s05_04a:324_5	attho. Asukhāyāti diṭṭhadhammikasamparāyikaasukhatthāya, duvidhadukkhatthāyāti attho.	324	
PA_atk-s05_04a:324_6	Anatthāyāti paramatthapaṭikkhepāya. Nibbānañhi paramattho, tato uttariṃ attho natthi.	324	
PA_atk-s05_04a:324_7	Ahitāyāti maggapaṭikkhepāya. Nibbānasampāpakamaggato hi uttariṃ hitaṃ nāma natthi.	324	
PA_atk-s05_04a:324_8	Dukkhāyāti ariyasukhavirādhanena vaṭṭadukkhatāya. Ye hi ariyasukhato viraddhā taṃ	324	
PA_atk-s05_04a:324_9	adhigantuṃ abhabbā, te vaṭṭadukkhe paribbhamanti, ariyasukhato ca uttariṃ sukhaṃ	324	
PA_atk-s05_04a:324_10	nāma natthi. Vuttañhetaṃ “ayaṃ samādhi paccuppannasukho ceva āyatiñca sukhavipāko”ti.	3241	
PA_atk-s05_04a:325_0	Idāni “saṅghabhedo”ti sarūpato dassetvā tassa ahitādīnaṃ ekantahetubhāvaṃ pakāsetuṃ	325	
PA_atk-s05_04a:325_1	“saṅghe kho pana, bhikkhave, bhinne”tiādimāha. Tattha bhinneti nimittatthe bhummaṃ	325	
PA_atk-s05_04a:325_2	yathā “adhanānaṃ dhane ananuppadīyamāne”ti, bhedahetūti attho. Aññamaññaṃ bhaṇḍanānīti	325	
PA_atk-s05_04a:325_3	catunnaṃ parisānaṃ tappakkhikānañca “eso dhammo, neso dhammo”ti aññamaññaṃ vivadanāni.	325	
PA_atk-s05_04a:325_4	Bhaṇḍanañhi kalahassa pubbabhāgo. Paribhāsāti “idañcidañca vo anatthaṃ karissāmā”ti	325	
PA_atk-s05_04a:325_5	bhayuppādanavasena tajjanā. Parikkhepāti jātiādivasena parito khepā, dasahi akkosavatthūhi	325	
PA_atk-s05_04a:325_6	khuṃsanavambhanā. Pariccajanāti ukkhepaniyakammakaraṇādivasena nissāraṇā. Tatthāti	325	
PA_atk-s05_04a:325_7	tasmiṃ saṅghabhede, tannimitte vā bhaṇḍanādike. Appasannāti ratanattayaguṇānaṃ anabhiññā.	325	
PA_atk-s05_04a:325_8	Na pasīdantīti “dhammacārino samacārino”tiādinā yvāyaṃ bhikkhūsu pasādanākāro, tathā	325	
PA_atk-s05_04a:325_9	na pasīdanti, tesaṃ vā sotabbaṃ saddhātabbaṃ na maññanti. Tathā ca dhamme satthari	325	
PA_atk-s05_04a:325_10	ca appasannāva honti. Ekaccānaṃ aññathattanti puthujjanānaṃ aviruḷhasaddhānaṃ pasādaññathattaṃ.	3251	
PA_atk-s05_04a:326_0	Gāthāyaṃ āpāyikotiādīsu apāye nibbattanārahatāya āpāyiko. Tatthapi avīcisaṅkhāte	326	
PA_atk-s05_04a:326_1	mahāniraye uppajjatīti nerayiko. Ekaṃ antarakappaṃ paripuṇṇameva katvā tattha tiṭṭhatīti	326	
PA_atk-s05_04a:326_2	kappaṭṭho. Saṅghabhedasaṅkhāte vagge ratoti vaggarato. Adhammiyatāya adhammo. Bhedakaravatthūhi	326	
PA_atk-s05_04a:326_3	saṅghabhedasaṅkhāte eva ca adhamme ṭhitoti adhammaṭṭho. Yogakkhemā padhaṃsatīti yogakkhemato	326	
PA_atk-s05_04a:326_4	hitato padhaṃsati parihāyati, catūhi vā yogehi anupaddutattā yogakkhemaṃ nāma arahattaṃ	326	
PA_atk-s05_04a:326_5	nibbānañca, tato panassa dhaṃsane vattabbameva natthi. Diṭṭhisīlasāmaññato saṃhataṭṭhena	326	
PA_atk-s05_04a:326_6	saṅghaṃ, tato eva ekakammādividhānayogena samaggaṃ sahitaṃ. Bhetvānāti pubbe vuttalakkhaṇena	326	
PA_atk-s05_04a:326_7	saṅghabhedena bhinditvā. Kappanti āyukappaṃ. So panettha antarakappova. Nirayamhīti avīcimahānirayamhi.	326	
PA_atk-s05_04a:327	Aṭṭhamasuttavaṇṇanā niṭṭhitā.	32	
PA_atk-s05_04a:328	9. Saṅghasāmaggīsuttavaṇṇanā	32	
PA_atk-s05_04a:329_0	19. Navame ekadhammoti eko kusaladhammo anavajjadhammo. “Ayaṃ dhammo, nāyaṃ dhammo”tiādinā	329	
PA_atk-s05_04a:329_1	sace saṅghe vivādo uppajjeyya, tattha dhammakāmena viññunā iti paṭisañcikkhitabbaṃ	329	
PA_atk-s05_04a:329_2	“ṭhānaṃ kho, panetaṃ vijjati, yadidaṃ vivādo vaḍḍhamāno saṅgharājiyā vā saṅghabhedāya	329	
PA_atk-s05_04a:329_3	vā saṃvatteyyā”ti. Sace taṃ adhikaraṇaṃ attanā paggahetvā ṭhito, aggiṃ akkantena	329	
PA_atk-s05_04a:329_4	viya sahasā tato oramitabbaṃ. Atha parehi taṃ paggahitaṃ sayañcetaṃ sakkoti vūpasametuṃ,	329	
PA_atk-s05_04a:329_5	ussāhajāto hutvā dūrampi gantvā tathā paṭipajjitabbaṃ, yathā taṃ vūpasammati. Sace	329	
PA_atk-s05_04a:329_6	pana sayaṃ na sakkoti, so ca vivādo uparūpari vaḍḍhateva, na vūpasammati. Ye tattha	329	
PA_atk-s05_04a:329_7	patirūpā sikkhākāmā sabrahmacārino, te ussāhetvā yena dhammena yena vinayena yena	329	
PA_atk-s05_04a:329_8	satthusāsanena taṃ adhikaraṇaṃ yathā vūpasammati, tathā vūpasametabbaṃ. Evaṃ vūpasamentassa	329	
PA_atk-s05_04a:329_9	yo saṅghasāmaggikaro kusalo dhammo, ayamettha ekadhammoti adhippeto. So hi ubhatopakkhiyānaṃ	329	
PA_atk-s05_04a:329_10	dveḷhakajātānaṃ bhikkhūnaṃ, tesaṃ anuvattanavasena ṭhitānaṃ bhikkhunīnaṃ upāsakānaṃ	3291	
PA_atk-s05_04a:329_11	upāsikānaṃ tesaṃ ārakkhadevatānaṃ yāvadeva brahmānampi uppajjanārahaṃ ahitaṃ dukkhāvahaṃ	3291	
PA_atk-s05_04a:329_12	saṃkilesadhammaṃ apanetvā mahato puññarāsissa kusalābhisandassa hetubhāvato sadevakassa	3291	
PA_atk-s05_04a:329_13	lokassa hitasukhāvaho hoti. Tena vuttaṃ “ekadhammo, bhikkhave, loke uppajjamāno uppajjati	3291	
PA_atk-s05_04a:329_14	bahujanahitāyā”tiādi. Tassattho anantarasutte vuttavipariyāyena veditabbo. Saṅghasāmaggīti	3291	
PA_atk-s05_04a:329_15	saṅghassa samaggabhāvo bhedābhāvo ekakammatā ekuddesatā ca.	3291	
PA_atk-s05_04a:330_0	Gāthāyaṃ sukhā saṅghassa sāmaggīti sukhassa paccayabhāvato sāmaggī sukhāti vuttā.	330	
PA_atk-s05_04a:330_1	Yathā “sukho buddhānamuppādo”ti. Samaggānañcanuggahoti samaggānaṃ sāmaggianumodanena	330	
PA_atk-s05_04a:330_2	anuggaṇhanaṃ sāmaggianurūpaṃ, yathā te sāmaggiṃ na vijahanti, tathā gahaṇaṃ ṭhapanaṃ	330	
PA_atk-s05_04a:330_3	anubalappadānanti attho. Saṅghaṃ samaggaṃ katvānāti bhinnaṃ saṅghaṃ rājipattaṃ vā	330	
PA_atk-s05_04a:330_4	samaggaṃ sahitaṃ katvā. Kappanti āyukappameva. Saggamhi modatīti kāmāvacaradevaloke	330	
PA_atk-s05_04a:330_5	aññe deve dasahi ṭhānehi abhibhavitvā dibbasukhaṃ anubhavanto icchitanipphattiyāva	330	
PA_atk-s05_04a:330_6	modati pamodati lalati kīḷatīti.	330	
PA_atk-s05_04a:331	Navamasuttavaṇṇanā niṭṭhitā.	33	
PA_atk-s05_04a:332	10. Paduṭṭhacittasuttavaṇṇanā	33	
PA_atk-s05_04a:333_0	20. Dasamassa kā uppatti? Aṭṭhuppattiyeva. Ekadivasaṃ kira bhikkhū dhammasabhāyaṃ	333	
PA_atk-s05_04a:333_1	sannisinnā kathaṃ samuṭṭhāpesuṃ – “āvuso, idhekacco bahuṃ puññakammaṃ karoti, ekacco	333	
PA_atk-s05_04a:333_2	bahuṃ pāpakammaṃ, ekacco ubhayavomissakaṃ karoti. Tattha vomissakārino kīdiso abhisamparāyo”ti?	333	
PA_atk-s05_04a:333_3	Atha satthā dhammasabhaṃ upaganvā paññattavarabuddhāsane nisinno taṃ kathaṃ sutvā	333	
PA_atk-s05_04a:333_4	“bhikkhave, maraṇāsannakāle saṃkiliṭṭhacittassa duggati pāṭikaṅkhā”ti dassento imāya	333	
PA_atk-s05_04a:333_5	aṭṭhuppattiyā idaṃ suttaṃ desesi.	333	
PA_atk-s05_04a:334_0	Tattha idhāti desāpadese nipāto. Svāyaṃ katthaci padesaṃ upādāya vuccati “idheva	334	
PA_atk-s05_04a:334_1	tiṭṭhamānassa, devabhūtassa me sato”tiādīsu. Katthaci sāsanaṃ upādāya “idheva, bhikkhave,	334	
PA_atk-s05_04a:334_2	samaṇo idha dutiyo samaṇo”tiādīsu. Katthaci padapūraṇamatte “idhāhaṃ, bhikkhave,	334	
PA_atk-s05_04a:334_3	bhuttāvī assaṃ pavārito”tiādīsu. Katthaci lokaṃ upādāya vuccati “idha tathāgato loke	334	
PA_atk-s05_04a:334_4	uppajjatī”tiādīsu. Idhāpi loke eva daṭṭhabbo. Ekaccanti ekaṃ, aññataranti attho.	334	
PA_atk-s05_04a:334_5	Puggalanti sattaṃ. So hi yathāpaccayaṃ kusalākusalānaṃ tabbipākānañca pūraṇato maraṇavasena	334	
PA_atk-s05_04a:334_6	galanato ca puggaloti vuccati. Paduṭṭhacittanti padosena āghātena duṭṭhacittaṃ. Atha	334	
PA_atk-s05_04a:334_7	vā paduṭṭhacittanti dosena rāgādinā padūsitacittaṃ. Ettha ca ekaccanti idaṃ paduṭṭhacittassa	334	
PA_atk-s05_04a:334_8	puggalassa visesanaṃ. Yassa hi paṭisandhidāyakakammaṃ okāsamakāsi, so tathā vutto.	334	
PA_atk-s05_04a:334_9	Yassa ca akusalappavattito cittaṃ nivattetvā kusalavasena otāretuṃ na sakkā, evaṃ	334	
PA_atk-s05_04a:334_10	āsannamaraṇo. Evanti idāni vattabbākāraṃ dasseti. Cetasāti attano cittena cetopariyañāṇena.	3341	
PA_atk-s05_04a:334_11	Cetoti tassa puggalassa cittaṃ. Pariccāti paricchinditvā pajānāmi. Nanu ca yathākammupagañāṇassāyaṃ	3341	
PA_atk-s05_04a:334_12	visayoti? Saccametaṃ, tadā pavattamānaakusalacittavasena panetaṃ vuttaṃ.	3341	
PA_atk-s05_04a:335_0	Imamhi cāyaṃ samayeti imasmiṃ kāle, imāyaṃ vā paccayasāmaggiyaṃ, ayaṃ puggalo javanavīthiyā	335	
PA_atk-s05_04a:335_1	aparabhāge kālaṃ kareyya ceti attho. Na hi javanakkhaṇe kālaṃkiriyā atthi. Yathābhataṃ	335	
PA_atk-s05_04a:335_2	nikkhitto evaṃ nirayeti yathā ābhataṃ kiñci āharitvā ṭhapitaṃ, evaṃ attano kammunā	335	
PA_atk-s05_04a:335_3	nikkhitto niraye ṭhapito evāti attho. Kāyassa bhedāti upādinnakkhandhapariccāgā.	335	
PA_atk-s05_04a:335_4	Paraṃ maraṇāti tadanantaraṃ abhinibbattakkhandhaggahaṇe. Atha vā kāyassa bhedāti	335	
PA_atk-s05_04a:335_5	jīvitindriyassa upacchedā. Paraṃ maraṇāti cutito uddhaṃ.	335	
PA_atk-s05_04a:336_0	Apāyantiādi sabbaṃ nirayasseva vevacanaṃ. Nirayo hi ayasaṅkhātā sukhā apetoti apāyo;	336	
PA_atk-s05_04a:336_1	saggamokkhahetubhūtā vā puññasammatā ayā apetotipi apāyo. Dukkhassa gati paṭisaraṇanti	336	
PA_atk-s05_04a:336_2	duggati; dosabahulattā vā duṭṭhena kammunā nibbattā gatītipi duggati. Vivasā nipatanti	336	
PA_atk-s05_04a:336_3	ettha dukkaṭakammakārino, vinassantā vā ettha nipatanti sambhijjamānaṅgapaccaṅgāti	336	
PA_atk-s05_04a:336_4	vinipāto. Natthi ettha assādasaññito ayoti nirassādaṭṭhena nirayo. Atha vā apāyaggahaṇena	336	
PA_atk-s05_04a:336_5	tiracchānayoni vuccati. Tiracchānayoni hi apāyo sugatito apetattā, na duggati mahesakkhānaṃ	336	
PA_atk-s05_04a:336_6	nāgarājādīnaṃ sambhavato. Duggatiggahaṇena pettivisayo. So hi apāyo ceva duggati	336	
PA_atk-s05_04a:336_7	ca sugatito apetattā dukkhassa ca gatibhūtattā, na vinipāto asurasadisaṃ avinipātattā.	336	
PA_atk-s05_04a:336_8	Vinipātaggahaṇena asurakāyo. So hi yathāvuttena atthena apāyo ceva duggati ca, sabbasampattisamussayehi	336	
PA_atk-s05_04a:336_9	vinipatitattā vinipātoti ca vuccati. Nirayaggahaṇena avīciādianekappakāro nirayova	336	
PA_atk-s05_04a:336_10	vuccati. Idha pana sabbapadehipi nirayova vutto. Upapajjantīti paṭisandhiṃ gaṇhanti.	3361	
PA_atk-s05_04a:337_0	Gāthāsu paṭhamagāthā saṅgītikāle dhammasaṅgāhakattherehi ṭhapitā. Ñatvānāti pubbakālakiriyā.	337	
PA_atk-s05_04a:337_1	Ñāṇapubbakañhi byākaraṇaṃ. Hetuattho vā tvā-saddo yathā “sīhaṃ disvā bhayaṃ hotī”ti,	337	
PA_atk-s05_04a:337_2	jānanahetūti attho. Buddho, bhikkhūnaṃ santiketi buddho bhagavā attano santike bhikkhūnaṃ	337	
PA_atk-s05_04a:337_3	etaṃ parato dvīhi gāthāhi vuccamānaṃ atthaṃ byākāsi. Sesaṃ vuttanayameva.	337	
PA_atk-s05_04a:338	Dasamasuttavaṇṇanā niṭṭhitā.	33	
PA_atk-s05_04a:339	Dutiyavaggavaṇṇanā niṭṭhitā.	33	
PA_atk-s05_04a:340	3. Tatiyavaggo	34	
PA_atk-s05_04a:341	1. Pasannacittasuttavaṇṇanā	34	
PA_atk-s05_04a:342_0	21. Tatiyavaggassa paṭhame pasannacittanti ratanattayasaddhāya kammaphalasaddhāya	342	
PA_atk-s05_04a:342_1	ca pasannamānasaṃ. Sugatinti sundaraṃ gatiṃ, sukhassa vā gatinti sugatiṃ. Sagganti	342	
PA_atk-s05_04a:342_2	rūpādisampattīhi suṭṭhu agganti saggaṃ. Lokanti lokiyanti ettha puññapāpaphalāni,	342	
PA_atk-s05_04a:342_3	lujjanaṭṭheneva vā lokaṃ. Ettha ca sugatiggahaṇena manussagatipi saṅgayhati, saggaggahaṇena	342	
PA_atk-s05_04a:342_4	devagati eva. Sesaṃ heṭṭhā vuttanayameva.	342	
PA_atk-s05_04a:343	Paṭhamasuttavaṇṇanā niṭṭhitā.	34	
PA_atk-s05_04a:344	2. Mettasuttavaṇṇanā	34	
PA_atk-s05_04a:345_0	22. Dutiye mā, bhikkhave, puññānanti ettha māti paṭisedhe nipāto. Puññasaddo “kusalānaṃ,	345	
PA_atk-s05_04a:345_1	bhikkhave, dhammānaṃ samādānahetu evamidaṃ puññaṃ pavaḍḍhatī”tiādīsu puññaphale āgato.	345	
PA_atk-s05_04a:345_2	“Avijjāgatoyaṃ, bhikkhave, purisapuggalo puññañce saṅkhāraṃ abhisaṅkharotī”tiādīsu	345	
PA_atk-s05_04a:345_3	kāmarūpāvacarasucarite. “Puññūpagaṃ bhavati viññāṇa”ntiādīsu sugativisesabhūte upapattibhave.	345	
PA_atk-s05_04a:345_4	“Tīṇimāni, bhikkhave, puññakiriyavatthūni – dānamayaṃ puññakiriyavatthu, sīlamayaṃ	345	
PA_atk-s05_04a:345_5	puññakiriyavatthu, bhāvanāmayaṃ puññakiriyavatthū”tiādīsu kusalacetanāyaṃ. Idha pana	345	
PA_atk-s05_04a:345_6	tebhūmakakusaladhamme veditabbo. Bhāyitthāti ettha duvidhaṃ bhayaṃ ñāṇabhayaṃ, sārajjabhayanti.	345	
PA_atk-s05_04a:345_7	Tattha “yepi te, bhikkhave, devā dīghāyukā vaṇṇavanto sukhabahulā uccesu vimānesu	345	
PA_atk-s05_04a:345_8	ciraṭṭhitikā, tepi tathāgatassa dhammadesanaṃ sutvā yebhuyyena bhayaṃ saṃvegaṃ santāsaṃ	345	
PA_atk-s05_04a:345_9	āpajjantī”tiādīsu āgataṃ ñāṇabhayaṃ. “Ahudeva bhayaṃ, ahu chambhitattaṃ, ahu lomahaṃso”tiādīsu	345	
PA_atk-s05_04a:345_10	āgataṃ sārajjabhayaṃ. Idhāpi sārajjabhayameva. Ayañhettha attho – bhikkhave, dīgharattaṃ	3451	
PA_atk-s05_04a:345_11	kāyavacīsaṃyamo vattapaṭivattapūraṇaṃ ekāsanaṃ, ekaseyyaṃ, indriyadamo, dhutadhammehi	3451	
PA_atk-s05_04a:345_12	cittassa niggaho, satisampajaññaṃ, kammaṭṭhānānuyogavasena vīriyārambhoti evamādīni	3451	
PA_atk-s05_04a:345_13	yāni bhikkhunā, nirantaraṃ pavattetabbāni puññāni, tehi mā bhāyittha, mā bhayaṃ santāsaṃ	3451	
PA_atk-s05_04a:345_14	āpajjittha, ekaccassa diṭṭhadhammasukhassa uparodhabhayena samparāyikanibbānasukhadāyakehi	3451	
PA_atk-s05_04a:345_15	puññehi mā bhāyitthāti. Nissakke hi idaṃ sāmivacanaṃ.	3451	
PA_atk-s05_04a:346_0	Idāni tato abhāyitabbabhāve kāraṇaṃ dassento “sukhasseta”ntiādimāha. Tattha sukhasaddo	346	
PA_atk-s05_04a:346_1	“sukho buddhānaṃ uppādo, sukhā virāgatā loke”tiādīsu sukhamūle āgato. “Yasmā ca kho,	346	
PA_atk-s05_04a:346_2	mahāli, rūpaṃ sukhaṃ sukhānupatitaṃ sukhāvakkanta”ntiādīsu sukhārammaṇe. “Yāvañcidaṃ,	346	
PA_atk-s05_04a:346_3	bhikkhave, na sukaraṃ akkhānena pāpuṇituṃ yāva sukhā saggā”tiādīsu sukhapaccayaṭṭhāne.	346	
PA_atk-s05_04a:346_4	“Sukho puññassa uccayo”tiādīsu sukhahetumhi. “Diṭṭhadhammasukhavihārā ete dhammā”tiādīsu	346	
PA_atk-s05_04a:346_5	abyāpajje. “Nibbānaṃ paramaṃ sukha”ntiādīsu nibbāne. “Sukhassa ca pahānā”tiādīsu	346	
PA_atk-s05_04a:346_6	sukhavedanāyaṃ. “Adukkhamasukhaṃ santaṃ, sukhamicceva bhāsita”ntiādīsu upekkhāvedanāyaṃ.	346	
PA_atk-s05_04a:346_7	“Dvepi mayā, ānanda, vedanā vuttā pariyāyena sukhā vedanā, dukkhā vedanā”tiādīsu	346	
PA_atk-s05_04a:346_8	iṭṭhasukhe. “Sukho vipāko puññāna”ntiādīsu sukhavipāke. Idhāpi iṭṭhavipāke eva daṭṭhabbo.	346	
PA_atk-s05_04a:346_9	Iṭṭhassātiādīsu esitabbato aniṭṭhapaṭikkhepato ca iṭṭhassa, kamanīyato manasmiñca	346	
PA_atk-s05_04a:346_10	kamanato pavisanato kantassa, piyāyitabbato santappanato ca piyassa, mānanīyato manassa	3461	
PA_atk-s05_04a:346_11	pavaḍḍhanato ca manāpassāti attho veditabbo. Yadidaṃ puññānīti “puññānī”ti yadidaṃ	3461	
PA_atk-s05_04a:346_12	vacanaṃ, etaṃ sukhassa iṭṭhassa vipākassa adhivacanaṃ nāmaṃ, sukhameva taṃ yadidaṃ	3461	
PA_atk-s05_04a:346_13	puññanti phalena kāraṇassa abhedūpacāraṃ vadati. Tena katūpacitānaṃ puññānaṃ avassaṃbhāviphalaṃ	3461	
PA_atk-s05_04a:346_14	sutvā appamattena sakkaccaṃ puññāni kātabbānīti puññakiriyāyaṃ niyojeti, ādarañca	3461	
PA_atk-s05_04a:346_15	nesaṃ tattha uppādeti.	3461	
PA_atk-s05_04a:347_0	Idāni attanā sunettakāle katena puññakammena dīgharattaṃ paccanubhūtaṃ bhavantarapaṭicchannaṃ	347	
PA_atk-s05_04a:347_1	uḷāratamaṃ puññavipākaṃ udāharitvā tamatthaṃ pākaṭaṃ karonto “abhijānāmi kho panāha”ntiādimāha.	347	
PA_atk-s05_04a:347_2	Tattha abhijānāmīti abhivisiṭṭhena ñāṇena jānāmi, paccakkhato bujjhāmi. Dīgharattanti	347	
PA_atk-s05_04a:347_3	cirakālaṃ. Puññānanti dānādikusaladhammānaṃ. Satta vassānīti satta saṃvaccharāni.	347	
PA_atk-s05_04a:347_4	Mettacittanti mijjatīti mettā, siniyhatīti attho. Mitte bhavā, mittassa vā esā pavattītipi	347	
PA_atk-s05_04a:347_5	mettā. Lakkhaṇādito pana hitākārappavattilakkhaṇā, hitūpasaṃhārarasā, āghātavinayapaccupaṭṭhānā,	347	
PA_atk-s05_04a:347_6	sattānaṃ manāpabhāvadassanapadaṭṭhānā. Byāpādūpasamo etissā sampatti, sinehāsambhavo	347	
PA_atk-s05_04a:347_7	vipatti. Sā etassa atthīti mettacittaṃ. Bhāvetvāti mettāsahagataṃ cittaṃ, cittasīsena	347	
PA_atk-s05_04a:347_8	samādhi vuttoti mettāsamādhiṃ mettābrahmavihāraṃ uppādetvā ceva vaḍḍhetvā ca. Satta	347	
PA_atk-s05_04a:347_9	saṃvaṭṭavivaṭṭakappeti satta mahākappe. Saṃvaṭṭa-vivaṭṭaggahaṇeneva hi saṃvaṭṭaṭṭhāyi-vivaṭṭaṭṭhāyinopi	347	
PA_atk-s05_04a:347_10	gahitā. Imaṃ lokanti kāmalokaṃ. Saṃvaṭṭamāne sudanti saṃvaṭṭamāne. Sudanti nipātamattaṃ	3471	
PA_atk-s05_04a:347_11	vinassamāneti attho. “Saṃvattamāne suda”nti ca paṭhanti. Kappeti kāle. Kappasīsena	3471	
PA_atk-s05_04a:347_12	hi kālo vutto. Kāle khīyamāne kappopi khīyateva. Yathāha –	3471	
PA_atk-s05_04a:348	“Kālo ghasati bhūtāni, sabbāneva sahattanā”ti. ;	34	
PA_atk-s05_04a:349_0	“Ābhassarūpago homī”ti vuttattā tejosaṃvaṭṭavasenettha kappavuṭṭhānaṃ veditabbaṃ.	349	
PA_atk-s05_04a:349_1	Ābhassarūpagoti tattha paṭisandhiggahaṇavasena ābhassarabrahmalokaṃ upagacchāmīti	349	
PA_atk-s05_04a:349_2	ābhassarūpago homi. Vivaṭṭamāneti saṇṭhahamāne, jāyamāneti attho. Suññaṃ brahmavimānaṃ	349	
PA_atk-s05_04a:349_3	upapajjāmīti kassaci sattassa tattha nibbattassa abhāvato suññaṃ, yaṃ paṭhamajjhānabhūmisaṅkhātaṃ	349	
PA_atk-s05_04a:349_4	brahmavimānaṃ ādito nibbattaṃ, taṃ paṭisandhiggahaṇavasena upapajjāmi upemi. Brahmāti	349	
PA_atk-s05_04a:349_5	kāmāvacarasattehi seṭṭhaṭṭhena tathā tathā brūhitaguṇatāya brahmavihārato nibbattaṭṭhena	349	
PA_atk-s05_04a:349_6	ca brahmā. Brahmapārisajjabrahmapurohitehi mahanto brahmāti mahābrahmā. Tato eva	349	
PA_atk-s05_04a:349_7	te abhibhavitvā ṭhitattā abhibhū. Tehi kenaci guṇena na abhibhūtoti anabhibhūto.	349	
PA_atk-s05_04a:349_8	Aññadatthūti ekaṃsavacane nipāto. Dasoti dassanasīlo, so atītānāgatapaccuppannānaṃ	349	
PA_atk-s05_04a:349_9	dassanasamattho, abhiññāṇena passitabbaṃ passāmīti attho. Sesabrahmānaṃ iddhipādabhāvanābalena	349	
PA_atk-s05_04a:349_10	attano cittañca mama vase vattemīti vasavattī homīti yojetabbaṃ. Tadā kira bodhisatto	3491	
PA_atk-s05_04a:349_11	aṭṭhasamāpattilābhīpi samāno tathā sattahitaṃ attano pāramiparipūraṇañca olokento	3491	
PA_atk-s05_04a:349_12	tāsu eva dvīsu jhānabhūmīsu nikantiṃ uppādetvā mettābrahmavihāravasena aparāparaṃ	3491	
PA_atk-s05_04a:349_13	saṃsari. Tena vuttaṃ “sattavassāni…pe… vasavattī”ti.	3491	
PA_atk-s05_04a:350_0	Evaṃ bhagavā rūpāvacarapuññassa vipākamahantataṃ pakāsetvā idāni kāmāvacarapuññassāpi	350	
PA_atk-s05_04a:350_1	taṃ dassento “chattiṃsakkhattu”ntiādimāha. Tattha sakko ahosinti chattiṃsa vāre aññattha	350	
PA_atk-s05_04a:350_2	anupapajjitvā nirantaraṃ sakko devānamindo tāvatiṃsadevarājā ahosi. Rājā ahosintiādīsu	350	
PA_atk-s05_04a:350_3	catūhi acchariyadhammehi catūhi ca saṅgahavatthūhi lokaṃ rañjetīti rājā. Cakkaratanaṃ	350	
PA_atk-s05_04a:350_4	vatteti, catūhi sampatticakkehi vattati, tehi ca paraṃ vatteti, parahitāya ca iriyāpathacakkānaṃ	350	
PA_atk-s05_04a:350_5	vatto etasmiṃ atthīti cakkavattī. Rājāti cettha sāmaññaṃ, cakkavattīti visesaṃ. Dhammena	350	
PA_atk-s05_04a:350_6	caratīti dhammiko. Ñāyena samena vattatīti attho. Dhammeneva rajjaṃ labhitvā rājā	350	
PA_atk-s05_04a:350_7	jātoti dhammarājā. Parahitadhammacaraṇena vā dhammiko, attahitadhammacaraṇena dhammarājā,	350	
PA_atk-s05_04a:350_8	caturantāya issaroti cāturanto, catusamuddantāya catubbidhadīpavibhūsitāya ca pathaviyā	350	
PA_atk-s05_04a:350_9	issaroti attho. Ajjhattaṃ kopādipaccatthike, bahiddhā ca sabbarājāno adaṇḍena asatthena	350	
PA_atk-s05_04a:350_10	vijesīti vijitāvī. Janapade thāvarabhāvaṃ dhuvabhāvaṃ patto, na sakkā kenaci tato	3501	
PA_atk-s05_04a:350_11	cāletuṃ janapado vā tamhi thāvariyappatto anuyutto sakammanirato acalo asampavedhīti	3501	
PA_atk-s05_04a:350_12	janapadatthāvariyappatto.	3501	
PA_atk-s05_04a:351_0	Cakkaratanaṃ, hatthiratanaṃ, assaratanaṃ, maṇiratanaṃ, itthiratanaṃ, gahapatiratanaṃ,	351	
PA_atk-s05_04a:351_1	pariṇāyakaratananti imehi sattahi ratanehi samupetoti sattaratanasamannāgato. Tesu	351	
PA_atk-s05_04a:351_2	hi rājā cakkavatti cakkaratanena ajitaṃ jināti, hatthiassaratanehi vijite sukheneva	351	
PA_atk-s05_04a:351_3	anuvicarati, pariṇāyakaratanena vijitamanurakkhati, sesehi upabhogasukhamanubhavati.	351	
PA_atk-s05_04a:351_4	Paṭhamena cassa ussāhasattiyogo, pacchimena mantasattiyogo, hatthiassagahapatiratanehi	351	
PA_atk-s05_04a:351_5	pabhūsattiyogo suparipuṇṇo hoti, itthimaṇiratanehi tividhasattiyogaphalaṃ. So itthimaṇiratanehi	351	
PA_atk-s05_04a:351_6	paribhogasukhamanubhavati, sesehi upabhogasukhaṃ. Visesato cassa purimāni tīṇi adosakusalamūlajanitakammānubhāvena	351	
PA_atk-s05_04a:351_7	sampajjanti, majjhimāni alobhakusalamūlajanitakammānubhāvena, pacchimamekaṃ amohakusalamūlajanitakammānubhāvenāti	351	
PA_atk-s05_04a:351_8	veditabbaṃ padesarajjassāti khuddakarajjassa.	351	
PA_atk-s05_04a:352_0	Etadahosīti attano sampattiyo paccavekkhantassa pacchime cakkavattikāle etaṃ “kissa	352	
PA_atk-s05_04a:352_1	nu kho me idaṃ kammassa phala”ntiādikaṃ ahosi. Sabbatthakameva tasmiṃ tasmimpi bhave	352	
PA_atk-s05_04a:352_2	etadahosiyeva. Tatthāyaṃ cakkavattikālavasena yojanā. Evaṃmahiddhikoti maṇiratanahatthiratanādippamukhāya	352	
PA_atk-s05_04a:352_3	kosavāhanasampattiyā janapadatthāvariyappattiyā ca evaṃmahiddhiko. Evaṃmahānubhāvoti	352	
PA_atk-s05_04a:352_4	cakkaratanādisamannāgamena kassacipi pīḷaṃ akarontova sabbarājūhi sirasā sampaṭicchitasāsanavehāsagamanādīhi	352	
PA_atk-s05_04a:352_5	evaṃ mahānubhāvo. Dānassāti annādideyyadhammapariccāgassa. Damassāti cakkhādiindriyadamanassa	352	
PA_atk-s05_04a:352_6	ceva samādhānavasena rāgādikilesadamanassa ca. Saṃyamassāti kāyavacīsaṃyamassa. Tattha	352	
PA_atk-s05_04a:352_7	yaṃ samādhānavasena kilesadamanaṃ, taṃ bhāvanāmayaṃ puññaṃ, tañca kho mettābrahmavihārabhūtaṃ	352	
PA_atk-s05_04a:352_8	idhādhippetaṃ. Tasmiñca upacārappanābhedena duvidhe yaṃ appanāppattaṃ, tenassa yathāvuttāsu	352	
PA_atk-s05_04a:352_9	dvīsu jhānabhūmīsu upapatti ahosi. Itarena tividhenāpi yathārahaṃ pattacakkavattiādibhāvoti veditabbaṃ.	352	
PA_atk-s05_04a:353_0	Iti bhagavā attānaṃ kāyasakkhi katvā puññānaṃ vipākamahantataṃ pakāsetvā idāni tamevatthaṃ	353	
PA_atk-s05_04a:353_1	gāthābandhena dassento “puññamevā”tiādimāha. Tattha puññameva so sikkheyyāti yo atthakāmo	353	
PA_atk-s05_04a:353_2	kulaputto, so puññaphalanibbattanato, attano santānaṃ punanato ca “puñña”nti laddhanāmaṃ	353	
PA_atk-s05_04a:353_3	tividhaṃ kusalameva sikkheyya niveseyya upacineyya pasaveyyāti attho. Āyatagganti	353	
PA_atk-s05_04a:353_4	vipulaphalatāya uḷāraphalatāya āyataggaṃ, piyamanāpaphalatāya vā āyatiṃ uttamanti	353	
PA_atk-s05_04a:353_5	āyataggaṃ, āyena vā yonisomanasikārādippaccayena uḷāratamena agganti āyataggaṃ. Takāro	353	
PA_atk-s05_04a:353_6	padasandhikaro. Atha vā āyena puññaphalena aggaṃ padhānanti āyataggaṃ. Tato eva sukhudrayaṃ	353	
PA_atk-s05_04a:353_7	sukhavipākanti attho.	353	
PA_atk-s05_04a:354_0	Katamaṃ pana taṃ puññaṃ, kathañca naṃ sikkheyyāti āha “dānañca samacariyañca, mettacittañca	354	
PA_atk-s05_04a:354_1	bhāvaye”ti. Tattha samacariyanti kāyavisamādīni vajjetvā kāyasamādicaritaṃ, suvisuddhaṃ	354	
PA_atk-s05_04a:354_2	sīlanti attho. Bhāvayeti attano santāne uppādeyya vaḍḍheyya. Ete dhammeti ete dānādike	354	
PA_atk-s05_04a:354_3	sucaritadhamme. Sukhasamuddayeti sukhānisaṃse, ānisaṃsaphalampi nesaṃ sukhamevāti	354	
PA_atk-s05_04a:354_4	dasseti. Abyāpajjaṃ sukhaṃ lokanti kāmacchandādibyāpādavirahitattā abyāpajjaṃ niddukkhaṃ,	354	
PA_atk-s05_04a:354_5	parapīḷābhāve pana vattabbaṃ natthi. Jhānasamāpattivasena sukhabahulattā sukhaṃ,	354	
PA_atk-s05_04a:354_6	ekantasukhañca brahmalokaṃ jhānapuññānaṃ, itarapuññānaṃ pana tadaññaṃ sampattibhavasaṅkhātaṃ	354	
PA_atk-s05_04a:354_7	sukhaṃ lokaṃ paṇḍito sappañño upapajjati upeti. Iti imasmiṃ sutte gāthāsu ca vaṭṭasampatti eva kathitā.	354	
PA_atk-s05_04a:355	Dutiyasuttavaṇṇanā niṭṭhitā.	35	
PA_atk-s05_04a:356	3. Ubhayatthasuttavaṇṇanā	35	
PA_atk-s05_04a:357_0	23. Tatiye bhāvitoti uppādito ca vaḍḍhito ca. Bahulīkatoti punappunaṃ kato. Atthoti	357	
PA_atk-s05_04a:357_1	hitaṃ. Tañhi araṇīyato upagantabbato atthoti vuccati. Samadhigayha tiṭṭhatīti sammā	357	
PA_atk-s05_04a:357_2	pariggahetvā avijahitvā vattati. Diṭṭhadhammikanti diṭṭhadhammo vuccati paccakkhabhūto	357	
PA_atk-s05_04a:357_3	attabhāvo, diṭṭhadhamme bhavaṃ diṭṭhadhammikaṃ, idhalokapariyāpannanti attho. Samparāyikanti	357	
PA_atk-s05_04a:357_4	dhammavasena samparetabbato samparāyo, paraloko, samparāye bhavaṃ samparāyikaṃ, paralokapariyāpannanti vuttaṃ hoti.	357	
PA_atk-s05_04a:358_0	Ko panesa diṭṭhadhammiko nāma attho, ko vā samparāyikoti? Saṅkhepena tāva yaṃ idhalokasukhaṃ,	358	
PA_atk-s05_04a:358_1	yañcetarahi idhalokasukhāvahaṃ, ayaṃ diṭṭhadhammiko attho. Seyyathidaṃ – gahaṭṭhānaṃ	358	
PA_atk-s05_04a:358_2	tāva idha yaṃ kiñci vittūpakaraṇaṃ, anākulakammantatā, ārogyasaṃvidhānaṃ, vatthuvisadakiriyāyogavihitāni	358	
PA_atk-s05_04a:358_3	sippāyatanavijjāṭṭhānāni saṅgahitaparijanatāti evamādi. Pabbajitānaṃ pana ye ime	358	
PA_atk-s05_04a:358_4	jīvitaparikkhārā cīvarapiṇḍapātasenāsanagilānappaccayabhesajjaparikkhārā. Tesaṃ akicchalābho,	358	
PA_atk-s05_04a:358_5	tattha ca saṅkhāya paṭisevanā, saṅkhāya parivajjanā, vatthuvisadakiriyā, appicchatā,	358	
PA_atk-s05_04a:358_6	santuṭṭhi, paviveko, asaṃsaggoti evamādi. Patirūpadesavāsasappurisūpanissayasaddhammassavanayonisomanasikārādayo	358	
PA_atk-s05_04a:358_7	pana ubhayesaṃ sādhāraṇā ubhayānurūpā cāti veditabbā.	358	
PA_atk-s05_04a:359	Appamādoti ettha appamādo pamādappaṭipakkhato veditabbo. Ko panesa pamādo nāma? Pamajjanākāro. Vuttaṃ hetaṃ –	35	
PA_atk-s05_04a:360_0	“Tattha katamo pamādo? Kāyaduccarite vā vacīduccarite vā manoduccarite vā pañcasu	360	
PA_atk-s05_04a:360_1	vā kāmaguṇesu cittassa vossaggo vossaggānuppādanaṃ kusalānaṃ vā dhammānaṃ bhāvanāya	360	
PA_atk-s05_04a:360_2	asakkaccakiriyatā asātaccakiriyatā anaṭṭhitakiriyatā olīnavuttitā nikkhittachandatā	360	
PA_atk-s05_04a:360_3	nikkhittadhuratā anāsevanā abhāvanā abahulīkammaṃ anadhiṭṭhānaṃ ananuyogopamādo.	360	
PA_atk-s05_04a:360_4	Yo evarūpo pamādo pamajjanā pamajjitattaṃ. Ayaṃ vuccati pamādo”ti.	360	
PA_atk-s05_04a:361_0	Tasmā vuttappaṭipakkhato appamādo veditabbo. Atthato hi so satiyā avippavāso, niccaṃ	361	
PA_atk-s05_04a:361_1	upaṭṭhitassatiyā etaṃ nāmaṃ. Apare pana “satisampajaññayogena pavattā cattāro arūpino	361	
PA_atk-s05_04a:361_2	khandhā appamādo”ti vadanti.	361	
PA_atk-s05_04a:362_0	“Bhāvito bahūlīkato”ti vuttaṃ, kathaṃ panāyaṃ appamādo bhāvetabboti? Na appamādabhāvanā	362	
PA_atk-s05_04a:362_1	nāma visuṃ ekabhāvanā atthi. Yā hi kāci puññakiriyā kusalakiriyā, sabbā sā appamādabhāvanātveva	362	
PA_atk-s05_04a:362_2	veditabbā. Visesato pana vivaṭṭūpanissayaṃ saraṇagamanaṃ kāyikavācasikasaṃvarañca	362	
PA_atk-s05_04a:362_3	upādāya sabbā sīlabhāvanā, sabbā samādhibhāvanā, sabbā paññābhāvanā, sabbā kusalabhāvanā,	362	
PA_atk-s05_04a:362_4	anavajjabhāvanā, appamādabhāvanāti veditabbā. “Appamādo”ti hi idaṃ mahantaṃ atthaṃ	362	
PA_atk-s05_04a:362_5	dīpeti, mahantaṃ atthaṃ pariggahetvā tiṭṭhati. Sakalampi tepiṭakaṃ buddhavacanaṃ	362	
PA_atk-s05_04a:362_6	āharitvā appamādapadassa atthaṃ katvā kathento dhammakathiko “atitthena pakkhando”ti	362	
PA_atk-s05_04a:362_7	na vattabbo. Kasmā? Appamādapadassa mahantabhāvato. Tathā hi sammāsambuddho kusinārāyaṃ	362	
PA_atk-s05_04a:362_8	yamakasālānamantare parinibbānasamaye nipanno abhisambodhito paṭṭhāya pañcacattālīsāya	362	
PA_atk-s05_04a:362_9	vassesu attanā bhāsitaṃ dhammaṃ ekena padena saṅgahetvā dassento – “appamādena sampādethā”ti	362	
PA_atk-s05_04a:362_10	bhikkhūnaṃ ovādamadāsi. Tathā ca vuttaṃ –	3621	
PA_atk-s05_04a:363_0	“Seyyathāpi, bhikkhave, yāni kānici jaṅgalānaṃ pāṇānaṃ padajātāni, sabbāni tāni hatthipade	363	
PA_atk-s05_04a:363_1	samodhānaṃ gacchanti, hatthipadaṃ tesaṃ aggamakkhāyati yadidaṃ mahantaṭṭhena; evameva	363	
PA_atk-s05_04a:363_2	kho, bhikkhave, ye keci kusalā dhammā, sabbete appamādamūlakā appamādasamosaraṇā,	363	
PA_atk-s05_04a:363_3	appamādo tesaṃ dhammānaṃ aggamakkhāyatī”ti.	363	
PA_atk-s05_04a:364_0	Gāthāsu appamādaṃ pasaṃsantīti dānādipuññakiriyāsu appamādaṃ appamajjanaṃ paṇḍitā	364	
PA_atk-s05_04a:364_1	sappaññā buddhādayo pasaṃsanti, vaṇṇenti thomenti. Kasmā? Yasmā appamatto ubho atthe	364	
PA_atk-s05_04a:364_2	adhigaṇhāti paṇḍito. Ke pana te ubho atthāti āha – “diṭṭhe dhamme ca yo attho, yo	364	
PA_atk-s05_04a:364_3	cattho samparāyiko”ti, evamettha padayojanā veditabbā. Idhāpi diṭṭhe dhamme ca yo	364	
PA_atk-s05_04a:364_4	atthoti gahaṭṭhassa tāva “anavajjāni kammāni, anākulā ca kammantā”tiādinā nayena	364	
PA_atk-s05_04a:364_5	vutto kasigorakkhādividhinā laddhabbo attho, pabbajitassa pana avippaṭisārādiattho	364	
PA_atk-s05_04a:364_6	veditabbo. Yo cattho samparāyikoti pana ubhayesampi dhammacariyāva vuttāti veditabbā.	364	
PA_atk-s05_04a:364_7	Atthābhisamayāti duvidhassapi atthassa hitassa paṭilābhā, laddhabbena samiti saṅgati	364	
PA_atk-s05_04a:364_8	samodhānanti samayo, lābho. Samayo eva abhisamayo, abhimukhabhāvena vā samayo abhisamayoti	364	
PA_atk-s05_04a:364_9	evamettha abhisamayo veditabbo. Dhitisampannattā dhīro. Tatiyena cettha attha-saddena	364	
PA_atk-s05_04a:364_10	paramatthassa nibbānassāpi saṅgaho veditabbo. Sesaṃ suviññeyyameva. Iti imasmiṃ sutte	3641	
PA_atk-s05_04a:364_11	vaṭṭasampatti eva kathitā. Gāthāyaṃ pana vivaṭṭassapi saṅgaho daṭṭhabbo. Tathā hi vuttaṃ –	3641	
PA_atk-s05_04a:365	“Appamādo amatapadaṃ, pamādo maccuno padaṃ;	36	
PA_atk-s05_04a:366	Appamattā na mīyanti, ye pamattā yathā matā.	36	
PA_atk-s05_04a:367	“Evaṃ visesato ñatvā, appamādamhi paṇḍitā;	36	
PA_atk-s05_04a:368	Appamāde pamodanti, ariyānaṃ gocare ratā.	36	
PA_atk-s05_04a:369	“Te jhāyino sātatikā, niccaṃ daḷhaparakkamā;	36	
PA_atk-s05_04a:370	Phusanti dhīrā nibbānaṃ, yogakkhemaṃ anuttara”nti. ;	37	
PA_atk-s05_04a:371	Tasmā “atthābhisamayā”ti ettha lokuttaratthavasenapi attho veditabbo.	37	
PA_atk-s05_04a:372	Tatiyasuttavaṇṇanā niṭṭhitā.	37	
PA_atk-s05_04a:373	4. Aṭṭhipuñjasuttavaṇṇanā	37	
PA_atk-s05_04a:374_0	24. Catutthe ekapuggalassāti ettha puggaloti ayaṃ vohārakathā. Buddhassa hi bhagavato	374	
PA_atk-s05_04a:374_1	duvidhā desanā sammutidesanā ca paramatthadesanā cāti. Tattha “puggalo, satto, itthī,	374	
PA_atk-s05_04a:374_2	puriso, khattiyo, brāhmaṇo, devo, māro”ti evarūpā sammutidesanā. “Aniccaṃ, dukkhaṃ,	374	
PA_atk-s05_04a:374_3	anattā, khandhā, dhātu, āyatanā, satipaṭṭhānā”ti evarūpā paramatthadesanā. Tattha	374	
PA_atk-s05_04a:374_4	bhagavā ye sammutivasena desanaṃ sutvā visesamadhigantuṃ samatthā, nesaṃ sammutidesanaṃ	374	
PA_atk-s05_04a:374_5	deseti. Ye pana paramatthavasena desanaṃ sutvā visesamadhigantuṃ samatthā, tesaṃ	374	
PA_atk-s05_04a:374_6	paramatthadesanaṃ deseti.	374	
PA_atk-s05_04a:375_0	Tatthāyaṃ upamā – yathā hi desabhāsākusalo tiṇṇaṃ vedānaṃ atthasaṃvaṇṇanako ācariyo	375	
PA_atk-s05_04a:375_1	ye damiḷabhāsāya vutte atthaṃ jānanti, tesaṃ damiḷabhāsāya ācikkhati. Ye andhakabhāsādīsu	375	
PA_atk-s05_04a:375_2	aññatarāya, tesaṃ tāya tāya bhāsāya. Evaṃ te māṇavakā chekaṃ byattaṃ ācariyamāgamma	375	
PA_atk-s05_04a:375_3	khippameva sippaṃ uggaṇhanti. Tattha ācariyo viya buddho bhagavā, tayo vedā viya	375	
PA_atk-s05_04a:375_4	kathetabbabhāve ṭhitāni tīṇi piṭakāni, desabhāsākosallamiva sammutiparamatthakosallaṃ,	375	
PA_atk-s05_04a:375_5	nānādesabhāsā māṇavakā viya sammutiparamatthavasena paṭivijjhanasamatthā veneyyā,	375	
PA_atk-s05_04a:375_6	ācariyassa damiḷabhāsādiācikkhanaṃ viya bhagavato sammutiparamatthavasena desanā	375	
PA_atk-s05_04a:375_7	veditabbā. Āha cettha –	375	
PA_atk-s05_04a:376	“Duve saccāni akkhāsi, sambuddho vadataṃ varo;	37	
PA_atk-s05_04a:377	Sammutiṃ paramatthañca, tatiyaṃ nūpalabbhati.	37	
PA_atk-s05_04a:378	“Saṅketavacanaṃ saccaṃ, lokasammutikāraṇā;	37	
PA_atk-s05_04a:379	Paramatthavacanaṃ saccaṃ, dhammānaṃ bhūtakāraṇā.	37	
PA_atk-s05_04a:380	“Tasmā vohārakusalassa, lokanāthassa satthuno;	38	
PA_atk-s05_04a:381	Sammutiṃ voharantassa, musāvādo na jāyatī”ti.	38	
PA_atk-s05_04a:382_0	Apica aṭṭhahi kāraṇehi bhagavā puggalakathaṃ katheti – hirottappadīpanatthaṃ, kammassakatādīpanatthaṃ,	382	
PA_atk-s05_04a:382_1	paccattapurisakāradīpanatthaṃ,, ānantariyadīpanatthaṃ, brahmavihāradīpanatthaṃ, pubbenivāsadīpanatthaṃ,	382	
PA_atk-s05_04a:382_2	dakkhiṇāvisuddhidīpanatthaṃ, lokasammutiyā appahānatthaṃ, cāti. “Khandhadhātuāyatanāni	382	
PA_atk-s05_04a:382_3	hiriyanti ottappantī”ti hi vutte mahājano na jānāti, sammohaṃ āpajjati, paṭisattu	382	
PA_atk-s05_04a:382_4	vā hoti – “kimidaṃ khandhadhātuāyatanāni hiriyanti ottappanti nāmā”ti? “Itthī hiriyati	382	
PA_atk-s05_04a:382_5	ottappati, puriso, khattiyo, brāhmaṇo, devo, māro”ti pana vutte jānāti, na sammohaṃ	382	
PA_atk-s05_04a:382_6	āpajjati, na paṭisattu vā hoti. Tasmā bhagavā hirottappadīpanatthaṃ puggalakathaṃ katheti.	382	
PA_atk-s05_04a:383	“Khandhā kammassakā, dhātuyo āyatanānī”ti vuttepi eseva nayo. Tasmā kammassakatādīpanatthampi puggalakathaṃ katheti.	38	
PA_atk-s05_04a:384_0	“Veḷuvanādayo mahāvihārā khandhehi kārāpitā, dhātūhi āyatanehī”ti vuttepi eseva nayo.	384	
PA_atk-s05_04a:384_1	Tathā “khandhā mātaraṃ jīvitā voropenti, pitaraṃ, arahantaṃ, ruhiruppādakammaṃ, saṅghabhedakammaṃ	384	
PA_atk-s05_04a:384_2	karonti, dhātuyo āyatanānī”ti vuttepi eseva nayo. “Khandhā mettāyanti, dhātuyo āyatanānī”ti	384	
PA_atk-s05_04a:384_3	vuttepi eseva nayo. “Khandhā pubbenivāsaṃ anussaranti, dhātuyo āyatanānī”ti vuttepi	384	
PA_atk-s05_04a:384_4	eseva nayo. Tasmā bhagavā paccattapurisakāradīpanatthaṃ ānantariyadīpanatthaṃ brahmavihāradīpanatthaṃ	384	
PA_atk-s05_04a:384_5	pubbenivāsadīpanatthañca puggalakathaṃ katheti.	384	
PA_atk-s05_04a:385_0	“Khandhā dānaṃ paṭiggaṇhanti, dhātuyo āyatanānī”ti vuttepi mahājano na jānāti, sammohaṃ	385	
PA_atk-s05_04a:385_1	āpajjati, paṭisattu vā hoti “kimidaṃ khandhā dhātuyo āyatanāni paṭiggaṇhanti nāmā”ti?	385	
PA_atk-s05_04a:385_2	“Puggalā paṭiggaṇhantī”ti pana vutte jānāti, na sammohaṃ āpajjati, na paṭisattu vā	385	
PA_atk-s05_04a:385_3	hoti. Tasmā bhagavā dakkhiṇāvisuddhidīpanatthaṃ puggalakathaṃ katheti.	385	
PA_atk-s05_04a:386_0	Lokasammutiñca buddhā bhagavanto na pajahanti, lokasamaññāya lokaniruttiyā lokābhilāpe	386	
PA_atk-s05_04a:386_1	ṭhitāyeva dhammaṃ desenti. Tasmā bhagavā lokasammutiyā appahānatthampi puggalakathaṃ	386	
PA_atk-s05_04a:386_2	katheti. So idhāpi lokavohāravasena desetabbamatthaṃ dassento “ekapuggalassā”tiādimāha.	386	
PA_atk-s05_04a:387_0	Tattha ekapuggalassāti ekasattassa. Kappanti mahākappaṃ. Yadipi accantasaṃyoge idaṃ	387	
PA_atk-s05_04a:387_1	upayogavacanaṃ, yattha pana sattānaṃ sandhāvanaṃ saṃsaraṇaṃ sambhavati, tassa vasena	387	
PA_atk-s05_04a:387_2	gahetabbaṃ. Aṭṭhikaṅkaloti aṭṭhibhāgo. “Aṭṭhikhalo”tipi paṭhanti, aṭṭhisañcayoti	387	
PA_atk-s05_04a:387_3	attho. Aṭṭhipuñjoti aṭṭhisamūho. Aṭṭhirāsīti tasseva vevacanaṃ. Keci pana “kaṭippamāṇato	387	
PA_atk-s05_04a:387_4	heṭṭhā samūho kaṅkalo nāma, tato upari yāva tālappamāṇaṃ puñjo, tato upari rāsī”ti	387	
PA_atk-s05_04a:387_5	vadanti. Taṃ tesaṃ matimattaṃ. Sabbametaṃ samūhasseva pariyāyavacanaṃ vepullasseva	387	
PA_atk-s05_04a:387_6	upamābhāvena āhaṭattā.	387	
PA_atk-s05_04a:388_0	Sace saṃhārako assāti avippakiraṇavasena saṃharitvā ṭhapetā koci yadi siyāti parikappanavasena	388	
PA_atk-s05_04a:388_1	vadati. Sambhatañca na vinasseyyāti tathā kenaci sambhatañca taṃ aṭṭhikaṅkalaṃ antaradhānābhāvena	388	
PA_atk-s05_04a:388_2	pūtibhūtaṃ cuṇṇavicuṇṇañca ahutvā sace na vinasseyyāti parikappanavaseneva vadati.	388	
PA_atk-s05_04a:388_3	Ayañhettha attho – bhikkhave, ekassa sattassa kammakilesehi aparāparuppattivasena	388	
PA_atk-s05_04a:388_4	ekaṃ mahākappaṃ sandhāvantassa saṃsarantassa evaṃ mahāaṭṭhisañcayo bhaveyya, ārohapariṇāhehi	388	
PA_atk-s05_04a:388_5	yattakoyaṃ vepullapabbato. Sace panassa koci saṃharitvā ṭhapetā bhaveyya, sambhatañca	388	
PA_atk-s05_04a:388_6	taṃ sace avinassantaṃ tiṭṭheyyāti. Ayañca nayo nibbutappadīpe viya bhijjanasabhāve	388	
PA_atk-s05_04a:388_7	kaḷevaranikkheparahite opapātikattabhāve sabbena sabbaṃ anaṭṭhike ca khuddakattabhāve	388	
PA_atk-s05_04a:388_8	vajjetvā vutto. Keci pana “parikappanavasena imassa nayassa āhaṭattā tesampi yadi	388	
PA_atk-s05_04a:388_9	siyā aṭṭhikaṅkalo, tenāpi saheva ayaṃ aṭṭhipuñjaparimāṇo vutto”ti vadanti. Apare	388	
PA_atk-s05_04a:388_10	pana “nayidamevaṃ labbhamānasseva aṭṭhipuñjassa vasena sabbaññutaññāṇena paricchinditvā	3881	
PA_atk-s05_04a:388_11	imassa parimāṇassa vuttatā. Tasmā vuttanayeneva attho gahetabbo”ti.	3881	
PA_atk-s05_04a:389_0	Gāthāsu mahesināti mahante sīlakkhandhādayo esati gavesatīti mahesī, sammāsambuddho.	389	
PA_atk-s05_04a:389_1	“Iti vuttaṃ mahesinā”ti ca bhagavā “dasabalasamannāgato, bhikkhave, tathāgato”tiādīsu	389	
PA_atk-s05_04a:389_2	viya attānaṃ aññaṃ viya katvā dasseti. Vepulloti rājagahaṃ parivāretvā ṭhitesu pañcasu	389	
PA_atk-s05_04a:389_3	pabbatesu vipulabhāvato vepulloti laddhanāmo. Tato eva mahā, ṭhitadisābhāgavasena	389	
PA_atk-s05_04a:389_4	uttaro gijjhakūṭassa. Giribbajeti giribbajapuranāmakassa rājagahassa samīpe.	389	
PA_atk-s05_04a:390_0	Ettāvatā bhagavā “ettakenāpi kālena anupacchinnabhavamūlassa apariññātavatthukassa	390	
PA_atk-s05_04a:390_1	puthujjanassa ayamīdisī kaṭasivaḍḍhanā”ti vaṭṭe ādīnavaṃ dassetvā idāni yesaṃ ariyasaccānaṃ	390	
PA_atk-s05_04a:390_2	ananubodhā appaṭivedhā andhaputhujjanassa evaṃ kaṭasivaḍḍhanā, tāni ariyasaccāni	390	
PA_atk-s05_04a:390_3	diṭṭhavato ariyapuggalassa ayaṃ natthīti dassento “yato ca ariyasaccānī”tiādimāha.	390	
PA_atk-s05_04a:391_0	Tattha yatoti yadā. Ariyasaccānīti araṇīyato ariyāni, avitathabhāvena saccāni cāti	391	
PA_atk-s05_04a:391_1	ariyasaccāni, ariyabhāvakarāni vā saccāni ariyasaccāni, ariyehi vā buddhādīhi paṭivijjhitabbāni	391	
PA_atk-s05_04a:391_2	saccāni ariyasaccāni. Atha vā ariyassa saccāni ariyasaccāni. Sadevakena hi lokena	391	
PA_atk-s05_04a:391_3	saraṇanti araṇīyato ariyo bhagavā, tena sayambhuñāṇena diṭṭhattā tassa saccānīti	391	
PA_atk-s05_04a:391_4	ariyasaccāni. Sammappaññāya passatīti sammā hetunā ñāyena vipassanāpaññāsahitāya	391	
PA_atk-s05_04a:391_5	maggapaññāya pariññāpahānasacchikiriyābhāvanābhisamayavasena passati. Dukkhantiādi	391	
PA_atk-s05_04a:391_6	ariyasaccānaṃ sarūpadassanaṃ. Tattha anekūpaddavādhiṭṭhānatāya kucchitabhāvato bālajanaparikappitadhuvasubhasukhattavirahena	391	
PA_atk-s05_04a:391_7	tucchabhāvato ca dukkhaṃ. Dukkhaṃ samuppajjati etenāti dukkhasamuppādo, dukkhasamudayo.	391	
PA_atk-s05_04a:391_8	Dukkhaṃ atikkamati etena ārammaṇappaccayabhūtena, ettha vāti dukkhassa atikkamo,	391	
PA_atk-s05_04a:391_9	nibbānaṃ. Ārakattā kilesehi araṇīyato ca ariyo. Sammādiṭṭhiādīnaṃ aṭṭhannaṃ aṅgānaṃ	391	
PA_atk-s05_04a:391_10	vasena aṭṭhaṅgiko. Mārento kilese gacchati, nibbānatthikehi maggīyati, sayaṃ vā nibbānaṃ	3911	
PA_atk-s05_04a:391_11	maggatīti maggo. Tato eva dukkhassa upasamaṃ nirodhaṃ gacchatīti dukkhūpasamagāmī.	3911	
PA_atk-s05_04a:391_12	Yato sammappaññāya passatīti sambandho.	3911	
PA_atk-s05_04a:392_0	Sa sattakkhattuṃ paramaṃ, sandhāvitvāna puggaloti so evaṃ catusaccadassāvī ariyapuggalo	392	
PA_atk-s05_04a:392_1	sotāpanno sabbamudindriyo samāno sattavāraparamaṃyeva bhavādīsu aparāparuppattivasena	392	
PA_atk-s05_04a:392_2	sandhāvitvā saṃsaritvā. Ekabījī, kolaṃkolo, sattakkhattuparamoti indriyānaṃ tikkhamajjhimamudubhāvena	392	
PA_atk-s05_04a:392_3	tayo hi sotāpannā. Tesu sabbamudindriyassa vasenidaṃ vuttaṃ “sa sattakkhattuṃ paramaṃ,	392	
PA_atk-s05_04a:392_4	sandhāvitvānā”ti. Dukkhassantakaro hotīti vaṭṭadukkhassa antakaro pariyosānakaro	392	
PA_atk-s05_04a:392_5	hoti. Kathaṃ? Sabbasaṃyojanakkhayā anupubbena aggamaggaṃ adhigantvā niravasesānaṃ	392	
PA_atk-s05_04a:392_6	saṃyojanānaṃ khepanāti arahattaphaleneva desanāya kūṭaṃ gaṇhi.	392	
PA_atk-s05_04a:393	Catutthasuttavaṇṇanā niṭṭhitā.	39	
PA_atk-s05_04a:394	5. Musāvādasuttavaṇṇanā	39	
PA_atk-s05_04a:395_0	25. Pañcame ekadhammaṃ atītassāti kā uppatti? Bhagavato bhikkhusaṅghassa ca mahālābhasakkāro	395	
PA_atk-s05_04a:395_1	uppajji, titthiyānaṃ parihāyi. Te hatalābhasakkārā nippabhā nittejā issāpakatā ciñcamāṇavikaṃ	395	
PA_atk-s05_04a:395_2	nāma paribbājikaṃ uyyojesuṃ – “ehi, tvaṃ bhagini, samaṇaṃ gotamaṃ abhūtena abbhācikkhassū”ti.	395	
PA_atk-s05_04a:395_3	Sā bhagavantaṃ catuparisamajjhe dhammaṃ desentaṃ upagantvā abhūtena abbhācikkhitvā	395	
PA_atk-s05_04a:395_4	sakkenassā abhūtabhāve pakāsite mahājanena “dhī kāḷakaṇṇī”ti vihārato nikkaḍḍhāpitā	395	
PA_atk-s05_04a:395_5	pathaviyā vivare dinne avīcijālānaṃ indhanaṃ hutvāva avīciniraye nibbatti, bhiyyosomattāya	395	
PA_atk-s05_04a:395_6	titthiyānaṃ lābhasakkāro parihāyi. Bhikkhū dhammasabhāyaṃ kathaṃ samuṭṭhāpesuṃ “āvuso,	395	
PA_atk-s05_04a:395_7	ciñcamāṇavikā evaṃ uḷāraguṇaṃ aggadakkhiṇeyyaṃ sammāsambuddhaṃ abhūtena akkositvā	395	
PA_atk-s05_04a:395_8	mahāvināsaṃ pattā”ti. Satthā āgantvā “kāya nuttha, bhikkhave, etarahi kathāya sannisinnā”ti	395	
PA_atk-s05_04a:395_9	pucchitvā “imāya nāmā”ti vutte “na, bhikkhave, idāneva, pubbepi sā maṃ abhūtena akkositvā	395	
PA_atk-s05_04a:395_10	mahāvināsaṃ pattāyevā”ti mahāpadumajātakampi vitthāretvā upari dhammaṃ desento imissā	3951	
PA_atk-s05_04a:395_11	aṭṭhuppattiyā “ekadhammaṃ atītassā”ti idaṃ suttaṃ desesi.	3951	
PA_atk-s05_04a:396_0	Tattha ekadhammanti ekaṃ vacīsaccasaṅkhātaṃ dhammaṃ. Atītassāti yā sā aṭṭha anariyavohāre	396	
PA_atk-s05_04a:396_1	vajjetvā aṭṭhasu ariyavohāresu patiṭṭhāpanatthaṃ “saccaṃ, bhaṇe, nālika”nti ariyehi	396	
PA_atk-s05_04a:396_2	ṭhapitā mariyādā, taṃ atikkamitvā ṭhitassa. Puriso eva puggaloti purisapuggalo, tassa.	396	
PA_atk-s05_04a:396_3	Akaraṇīyanti kātuṃ asakkuṇeyyaṃ. Sampajānamusāvādī hi puggalo kiñci pāpakammaṃ katvā	396	
PA_atk-s05_04a:396_4	“idaṃ nāma tayā kata”nti vutte “na mayā kata”nti musāvādeneva pariharissati. Evañca	396	
PA_atk-s05_04a:396_5	paṭipajjanto kiñci pāpakammaṃ karotiyeva, na tattha lajjati saccamariyādāya samatikkantattā.	396	
PA_atk-s05_04a:396_6	Tena vuttaṃ “katamaṃ ekadhammaṃ, yadidaṃ, bhikkhave, sampajānamusāvādo”ti.	396	
PA_atk-s05_04a:397_0	Gāthāyaṃ musāvādissāti musā abhūtaṃ atacchaṃ paresaṃ viññāpanavasena vadanasīlassa.	397	
PA_atk-s05_04a:397_1	Yassa dasasu vacanesu ekampi saccaṃ natthi, evarūpe vattabbameva natthi. Jantunoti	397	
PA_atk-s05_04a:397_2	sattassa. Satto hi jāyanaṭṭhena “jantū”ti vuccati. Vitiṇṇaparalokassāti vissaṭṭhaparalokassa.	397	
PA_atk-s05_04a:397_3	Īdiso hi manussasampatti devalokasampatti avasāne nibbānasampattīti imā tissopi sampattiyo	397	
PA_atk-s05_04a:397_4	na passati. Natthi pāpanti tassa tādisassa idaṃ nāma pāpaṃ na kattabbanti natthīti.	397	
PA_atk-s05_04a:398	Pañcamasuttavaṇṇanā niṭṭhitā.	39	
PA_atk-s05_04a:399	6. Dānasuttavaṇṇanā	39	
PA_atk-s05_04a:400_0	26. Chaṭṭhe evañceti ettha evanti upamākāre nipāto, ceti parikappane. Sattāti rūpādīsu	400	
PA_atk-s05_04a:400_1	sattā visattā. Jāneyyunti bujjheyyuṃ. Dānasaṃvibhāgassāti yāya hi cetanāya annādideyyadhammaṃ	400	
PA_atk-s05_04a:400_2	saṃharitvā anukampāpūjāsu aññataravasena paresaṃ dīyati, taṃ dānaṃ. Yāya pana attanā	400	
PA_atk-s05_04a:400_3	paribhuñjitabbabhāvena gahitavatthussa ekadeso saṃvibhajitvā dīyati, ayaṃ saṃvibhāgo.	400	
PA_atk-s05_04a:400_4	Vipākanti phalaṃ. Yathāhaṃ jānāmīti yathā ahaṃ jānāmi. Idaṃ vuttaṃ hoti – tiracchānagatassapi	400	
PA_atk-s05_04a:400_5	dānaṃ datvā attabhāvasate pavattasukhavipaccanavasena sataguṇā dakkhiṇā hotīti evamādinā,	400	
PA_atk-s05_04a:400_6	bhikkhave, yena pakārena ahaṃ dānassa saṃvibhāgassa ca vipākaṃ kammavipākaṃ ñāṇabalena	400	
PA_atk-s05_04a:400_7	paccakkhato jānāmi, evaṃ ime sattā yadi jāneyyunti. Na adatvā bhuñjeyyunti yaṃ bhuñjitabbayuttakaṃ	400	
PA_atk-s05_04a:400_8	attano atthi, tato paresaṃ na adatvā macchariyacittena ca taṇhālobhavasena ca bhuñjeyyuṃ,	400	
PA_atk-s05_04a:400_9	datvāva bhuñjeyyuṃ. Na ca nesaṃ maccheramalaṃ cittaṃ pariyādāya tiṭṭheyyāti attano	400	
PA_atk-s05_04a:400_10	sampattīnaṃ parehi sādhāraṇabhāvāsahanalakkhaṇaṃ cittassa pabhassarabhāvadūsakānaṃ	4001	
PA_atk-s05_04a:400_11	upakkilesabhūtānaṃ kaṇhadhammānaṃ aññataraṃ maccheramalaṃ. Atha vā yathāvuttamaccherañceva	4001	
PA_atk-s05_04a:400_12	aññampi dānantarāyakaraṃ issālobhadosādimalañca nesaṃ sattānaṃ cittaṃ yathā dānacetanā	4001	
PA_atk-s05_04a:400_13	na pavattati, na vā suparisuddhā hoti, evaṃ pariyādāya parito gahetvā abhibhavitvā	4001	
PA_atk-s05_04a:400_14	na tiṭṭheyya. Ko hi sammadeva dānaphalaṃ jānanto attano citte maccheramalassa okāsaṃ dadeyya.	4001	
PA_atk-s05_04a:401_0	Yopi nesaṃ assa carimo ālopoti nesaṃ sattānaṃ yo sabbapacchimako ālopo siyā. Carimaṃ	401	
PA_atk-s05_04a:401_1	kabaḷanti tasseva vevacanaṃ. Idaṃ vuttaṃ hoti – ime sattā pakatiyā yattakehi ālopehi	401	
PA_atk-s05_04a:401_2	sayaṃ yāpeyyuṃ, tesu ekameva ālopaṃ attano atthāya ṭhapetvā tadaññe sabbe ālope āgatāgatānaṃ	401	
PA_atk-s05_04a:401_3	atthikānaṃ datvā yo ṭhapito ālopo assa, so idha carimo ālopo nāma. Tatopi na asaṃvibhajitvā	401	
PA_atk-s05_04a:401_4	bhuñjeyyuṃ, sace nesaṃ paṭiggāhakā assūti nesaṃ sattānaṃ paṭiggāhakā yadi siyuṃ,	401	
PA_atk-s05_04a:401_5	tatopi yathāvuttacarimālopatopi saṃvibhajitvāva ekadesaṃ datvāva bhuñjeyyuṃ, yathāhaṃ	401	
PA_atk-s05_04a:401_6	dānasaṃvibhāgassa vipākaṃ paccakkhato jānāmi, evaṃ yadi jāneyyunti. Yasmā ca khotiādinā	401	
PA_atk-s05_04a:401_7	kammaphalassa appaccakkhabhāvato evamete sattā dānasaṃvibhāgesu na pavattantīti yathādhippetamatthaṃ	401	
PA_atk-s05_04a:401_8	kāraṇena sampaṭipādeti. Eteneva tesaṃ tadaññapuññesu ca appaṭipattiyā apuññesu ca	401	
PA_atk-s05_04a:401_9	paṭipattiyā kāraṇaṃ dassitanti daṭṭhabbaṃ.	401	
PA_atk-s05_04a:402_0	Gāthāsu yathāvuttaṃ mahesināti mahesinā bhagavatā “tiracchānagate dānaṃ datvā sataguṇā	402	
PA_atk-s05_04a:402_1	dakkhiṇā pāṭikaṅkhitabbā’ tiādinā, idheva vā “evaṃ ce sattā jāneyyu”ntiādinā yathāvuttaṃ,	402	
PA_atk-s05_04a:402_2	ñāṇacārena taṃ yathāvuttaṃ cittaṃ ñātanti attho. Vipākaṃ saṃvibhāgassāti saṃvibhāgassapi	402	
PA_atk-s05_04a:402_3	vipākaṃ, ko pana vādo dānassa. Yathā hoti mahapphalanti yathā so vipāko mahantaṃ	402	
PA_atk-s05_04a:402_4	phalaṃ hoti, evaṃ ime sattā yadi jāneyyunti sambandho. Vineyya maccheramalanti macchariyamalaṃ	402	
PA_atk-s05_04a:402_5	apanetvā kammaphalasaddhāya ratanattayasaddhāya ca visesato pasannena cittena yesu	402	
PA_atk-s05_04a:402_6	kilesehi ārakattā ariyesu sīlādiguṇasampannesu dinnaṃ appakampi dānaṃ mahapphalaṃ	402	
PA_atk-s05_04a:402_7	hoti, tesu yuttakālena dajjuṃ dadeyyuṃ.	402	
PA_atk-s05_04a:403_0	Mahapphalabhāvakaraṇato dakkhiṇaṃ arahantīti dakkhiṇeyyā, sammāpaṭipannā, tesu dakkhiṇeyyesu.	403	
PA_atk-s05_04a:403_1	Dakkhiṇaṃ paralokaṃ saddahitvā dātabbaṃ deyyadhammaṃ yathā taṃ dānaṃ hoti mahādānaṃ,	403	
PA_atk-s05_04a:403_2	evaṃ datvā. Atha vā bahuno annaṃ datvā, kathaṃ pana annaṃ dātabbanti āha “dakkhiṇeyyesu	403	
PA_atk-s05_04a:403_3	dakkhiṇa”nti. Ito manussattā manussattabhāvato cutā paṭisandhivasena saggaṃ gacchanti	403	
PA_atk-s05_04a:403_4	dāyakā. Kāmakāminoti kāmetabbānaṃ uḷārānaṃ devabhogānaṃ paṭiladdharūpavibhavena kammunā	403	
PA_atk-s05_04a:403_5	upagamane sādhukāritāya kāmakāmino sabbakāmasamaṅgino. Modanti yathāruci paricārentīti attho.	403	
PA_atk-s05_04a:404	Chaṭṭhasuttavaṇṇanā niṭṭhitā.	40	
PA_atk-s05_04a:405	7. Mettābhāvanāsuttavaṇṇanā	40	
PA_atk-s05_04a:406	27. Sattame yāni kānicīti anavasesapariyādānaṃ. Opadhikāni puññakiriyavatthūnīti	40	
PA_atk-s05_04a:407_0	Tesaṃ niyamanaṃ. Tattha upadhi vuccanti khandhā, upadhissa karaṇaṃ sīlaṃ etesaṃ,	407	
PA_atk-s05_04a:407_1	upadhippayojanāni vā opadhikāni. Sampattibhave attabhāvajanakāni paṭisandhipavattivipākadāyakāni.	407	
PA_atk-s05_04a:407_2	Puññakiriyavatthūnīti puññakiriyā ca tā tesaṃ tesaṃ phalānisaṃsānaṃ vatthūni cāti	407	
PA_atk-s05_04a:407_3	puññakiriyavatthūni. Tāni pana saṅkhepato dānamayaṃ, sīlamayaṃ, bhāvanāmayanti tividhāni	407	
PA_atk-s05_04a:407_4	honti. Tattha yaṃ vattabbaṃ, taṃ parato tikanipātavaṇṇanāyaṃ āvi bhavissati. Mettāya	407	
PA_atk-s05_04a:407_5	cetovimuttiyāti mettābhāvanāvasena paṭiladdhatikacatukkajjhānasamāpattiyā. “Mettā”ti	407	
PA_atk-s05_04a:407_6	hi vutte upacāropi labbhati appanāpi, “cetovimuttī”ti pana vutte appanājhānameva	407	
PA_atk-s05_04a:407_7	labbhati. Tañhi nīvaraṇādipaccanīkadhammato cittassa suṭṭhu vimuttibhāvena cetovimuttīti	407	
PA_atk-s05_04a:407_8	vuccati. Kalaṃ nāgghanti soḷasinti mettābrahmavihārassa soḷasabhāgaṃ opadhikāni puññakiriyavatthūni	407	
PA_atk-s05_04a:407_9	na agghanti. Idaṃ vuttaṃ hoti – mettāya cetovimuttiyā yo vipāko, taṃ soḷasa koṭṭhāse	407	
PA_atk-s05_04a:407_10	katvā tato ekaṃ puna soḷasa koṭṭhāse katvā tattha yo ekakoṭṭhāso, na taṃ aññāni opadhikāni	4071	
PA_atk-s05_04a:407_11	puññakiriyavatthūni agghantīti. Adhiggahetvāti abhibhavitvā. Bhāsateti upakkilesavisuddhiyā	4071	
PA_atk-s05_04a:407_12	dippati. Tapateti tato eva anavasese paṭipakkhadhamme santapati. Virocatīti ubhayasampattiyā	4071	
PA_atk-s05_04a:407_13	virocati. Mettā hi cetovimutti candālokasaṅkhātā vigatūpakkilesā juṇhā viya dippati,	4071	
PA_atk-s05_04a:407_14	ātapo viya andhakāraṃ paccanīkadhamme vidhamantī tapati, osadhitārakā viya vijjotamānā virocati ca.	4071	
PA_atk-s05_04a:408_0	Seyyathāpīti opammadassanatthe nipāto. Tārakarūpānanti jotīnaṃ. Candiyāti candassa	408	
PA_atk-s05_04a:408_1	ayanti candī, tassā candiyā, pabhāya juṇhāyāti attho. Vassānanti vassānaṃ bahuvasena	408	
PA_atk-s05_04a:408_2	laddhavohārassa utuno. Pacchime māseti kattikamāse. Saradasamayeti saradakāle. Assayujakattikamāsā	408	
PA_atk-s05_04a:408_3	hi loke “saradautū”ti vuccanti. Viddheti ubbiddhe, meghavigamena dūrībhūteti attho.	408	
PA_atk-s05_04a:408_4	Tenevāha “vigatavalāhake”ti. Deveti ākāse. Nabhaṃ abbhussakkamānoti udayaṭṭhānato	408	
PA_atk-s05_04a:408_5	ākāsaṃ ullaṅghanto. Tamagatanti tamaṃ. Abhivihaccāti abhihantvā vidhamitvā. Osadhitārakāti	408	
PA_atk-s05_04a:408_6	ussannā pabhā etāya dhīyati, osadhīnaṃ vā anubalappadāyikattā osadhīti laddhanāmā tārakā.	408	
PA_atk-s05_04a:409_0	Etthāha – kasmā pana bhagavatā samānepi opadhikabhāve mettā itarehi opadhikapuññehi	409	
PA_atk-s05_04a:409_1	visesetvā vuttāti? Vuccate – seṭṭhaṭṭhena niddosabhāvena ca sattesu suppaṭipattibhāvato.	409	
PA_atk-s05_04a:409_2	Seṭṭhā hi ete vihārā, sabbasattesu sammāpaṭipattibhūtāni yadidaṃ mettājhānāni. Yathā	409	
PA_atk-s05_04a:409_3	ca brahmāno niddosacittā viharanti, evaṃ etehi samannāgatā yogino brahmasamāva hutvā	409	
PA_atk-s05_04a:409_4	viharanti. Tathā hime “brahmavihārā”ti vuccanti. Iti seṭṭhaṭṭhena niddosabhāvena	409	
PA_atk-s05_04a:409_5	ca sattesu suppaṭipattibhāvato mettāva itarehi opadhikapuññehi visesetvā vuttā.	409	
PA_atk-s05_04a:410_0	Evampi kasmā mettāva evaṃ visesetvā vuttā? Itaresaṃ brahmavihārānaṃ adhiṭṭhānabhāvato	410	
PA_atk-s05_04a:410_1	dānādīnaṃ sabbesaṃ kalyāṇadhammānaṃ paripūrikattā ca. Ayañhi sattesu hitākārappavattilakkhaṇā	410	
PA_atk-s05_04a:410_2	mettā, hitūpasaṃhārasā, āghātavinayapaccupaṭṭhānā. Yadi anodhiso bhāvitā bahulīkatā,	410	
PA_atk-s05_04a:410_3	atha sukheneva karuṇādibhāvanā sampajjantīti mettā itaresaṃ brahmavihārānaṃ adhiṭṭhānaṃ.	410	
PA_atk-s05_04a:410_4	Tathā hi sattesu hitajjhāsayatāya sati nesaṃ dukkhāsahanatā, sampattivisesānaṃ ciraṭṭhitikāmatā,	410	
PA_atk-s05_04a:410_5	pakkhapātābhāvena sabbattha samappavattacittatā ca sukheneva ijjhanti. Evañca sakalalokahitasukhavidhānādhimuttā	410	
PA_atk-s05_04a:410_6	mahābodhisattā “imassa dātabbaṃ, imassa na dātabba”nti uttamavicayavasena vibhāgaṃ	410	
PA_atk-s05_04a:410_7	akatvā sabbasattānaṃ niravasesasukhanidānaṃ dānaṃ denti, hitasukhatthameva nesaṃ	410	
PA_atk-s05_04a:410_8	sīlaṃ samādiyanti, sīlaparipūraṇatthaṃ nekkhammaṃ bhajanti, tesaṃ hitasukhesu asammohatthāya	410	
PA_atk-s05_04a:410_9	paññaṃ pariyodapenti, hitasukhābhivaḍḍhanatthameva daḷhaṃ vīriyamārabhanti, uttamavīriyavasena	410	
PA_atk-s05_04a:410_10	vīrabhāvaṃ pattāpi sattānaṃ nānappakāraṃ hitajjhāsayeneva aparādhaṃ khamanti, “idaṃ	4101	
PA_atk-s05_04a:410_11	vo dassāma, karissāmā”tiādinā kataṃ paṭiññātaṃ na visaṃvādenti, tesaṃ hitasukhāyeva	4101	
PA_atk-s05_04a:410_12	acalādhiṭṭhānā honti. Tesu acalāya mettāya pubbakārino hitajjhāsayeneva nesaṃ vippakāre	4101	
PA_atk-s05_04a:410_13	udāsīnā honti, pubbakāritāyapi na paccupakāramāsisantīti. Evaṃ te pāramiyo pūretvā	4101	
PA_atk-s05_04a:410_14	yāva dasabalacatu-vesārajja-chaasādhāraṇañāṇa-aṭṭhārasāveṇikabuddhadhammappabhede	4101	
PA_atk-s05_04a:410_15	sabbepi kalyāṇadhamme paripūrenti. Evaṃ dānādīnaṃ sabbesaṃ kalyāṇadhammānaṃ pāripūrikā	4101	
PA_atk-s05_04a:410_16	mettāti ca imassa visesassa dassanatthaṃ sā itarehi visesetvā vuttā.	4101	
PA_atk-s05_04a:411_0	Apica mettāya itarehi opadhikapuññehi mahānubhāvatā velāmasuttena dīpetabbā. Tattha	411	
PA_atk-s05_04a:411_1	hi yathā nāma mahatā velāmassa dānato ekassa sotāpannassa dānaṃ mahapphalataraṃ vuttaṃ,	411	
PA_atk-s05_04a:411_2	evaṃ sotāpannasatato ekassa sakadāgāmissa dānaṃ…pe… paccekabuddhasatato bhagavato,	411	
PA_atk-s05_04a:411_3	tatopi buddhappamukhassa saṅghassa dānaṃ, tatopi cātuddisassa saṅghassa vihāradānaṃ,	411	
PA_atk-s05_04a:411_4	tatopi saraṇagamanaṃ, tatopi sīlasamādānaṃ, tatopi gaddūhanamattaṃ kālaṃ mettābhāvanā	411	
PA_atk-s05_04a:411_5	mahapphalatarā vuttā. Yathāha –	411	
PA_atk-s05_04a:412_0	“Yaṃ gahapati velāmo brāhmaṇo dānaṃ adāsi mahādānaṃ. Yo cekaṃ diṭṭhisampannaṃ bhojeyya,	412	
PA_atk-s05_04a:412_1	idaṃ tato mahapphalataraṃ. Yo ca sataṃ diṭṭhisampannaṃ bhojeyya…pe… surāmerayamajjappamādaṭṭhānā	412	
PA_atk-s05_04a:412_2	veramaṇiṃ. Yo ca antamaso gaddūhanamattampi mettacittaṃ bhāveyya, idaṃ tato mahapphalatara”nti.	412	
PA_atk-s05_04a:413_0	Mahaggatapuññabhāvena panassā parittapuññato sātisayatāya vattabbameva natthi. Vuttañhetaṃ	413	
PA_atk-s05_04a:413_1	“yaṃ pamāṇakataṃ kammaṃ, na taṃ tatrāvasissati, na taṃ tatrāvatiṭṭhatī”ti. Kāmāvacarakammañhi	413	
PA_atk-s05_04a:413_2	pamāṇakataṃ nāma, mahaggatakammaṃ pana pamāṇaṃ atikkamitvā odhisakānodhisakapharaṇavasena	413	
PA_atk-s05_04a:413_3	vaḍḍhitvā katattā appamāṇakataṃ nāma. Kāmāvacarakammaṃ tassa mahaggatakammassa antarā	413	
PA_atk-s05_04a:413_4	laggituṃ vā taṃ kammaṃ abhibhavitvā attano vipākassa okāsaṃ gahetvā ṭhātuṃ vā na	413	
PA_atk-s05_04a:413_5	sakkoti, atha kho mahaggatakammameva taṃ parittakammaṃ mahogho viya parittaṃ udakaṃ	413	
PA_atk-s05_04a:413_6	abhibhavitvā attano okāsaṃ gahetvā tiṭṭhati, tassa vipākaṃ paṭibāhitvā sayameva brahmasahabyataṃ	413	
PA_atk-s05_04a:413_7	upanetīti ayañhi tassa atthoti.	413	
PA_atk-s05_04a:414_0	Gāthāsu yoti yo koci gahaṭṭho vā pabbajito vā. Mettanti mettājhānaṃ. Appamāṇanti	414	
PA_atk-s05_04a:414_1	bhāvanāvasena ārammaṇavasena ca appamāṇaṃ. Asubhabhāvanādayo viya hi ārammaṇe ekadesaggahaṇaṃ	414	
PA_atk-s05_04a:414_2	akatvā anavasesapharaṇavasena anodhisopharaṇavasena ca appamāṇārammaṇatāya paguṇabhāvanāvasena	414	
PA_atk-s05_04a:414_3	appamāṇaṃ. Tanū saṃyojanā hontīti mettājhānaṃ pādakaṃ katvā sammasitvā heṭṭhime ariyamagge	414	
PA_atk-s05_04a:414_4	adhigacchantassa sukheneva paṭighasaṃyojanādayo pahīyamānā tanū honti. Tenāha “passato	414	
PA_atk-s05_04a:414_5	upadhikkhaya”nti. “Upadhikkhayo”ti hi nibbānaṃ vuccati. Tañcassa sacchikiriyābhisamayavasena	414	
PA_atk-s05_04a:414_6	maggañāṇena passati. Atha vā tanū saṃyojanā hontīti mettājhānapadaṭṭhānāya vipassanāya	414	
PA_atk-s05_04a:414_7	anukkamena upadhikkhayasaṅkhātaṃ arahattaṃ patvā taṃ passato pageva dasapi saṃyojanā	414	
PA_atk-s05_04a:414_8	tanū honti, pahīyantīti attho. Atha vā tanū saṃyojanā hontīti paṭigho ceva paṭighasampayuttasaṃyojanā	414	
PA_atk-s05_04a:414_9	ca tanukā honti. Passato upadhikkhayanti tesaṃyeva kilesūpadhīnaṃ khayasaṅkhātaṃ	414	
PA_atk-s05_04a:414_10	mettaṃ adhigamavasena passanta ssāti evamettha attho daṭṭhabbo.	4141	
PA_atk-s05_04a:415_0	Evaṃ kilesappahānaṃ nibbānādhigamañca mettābhāvanāya sikhāppattamānisaṃsaṃ dassetvā	415	
PA_atk-s05_04a:415_1	idāni aññe ānisaṃse dassetuṃ “ekampi ce”tiādimāha. Tattha aduṭṭhacittoti mettābalena	415	
PA_atk-s05_04a:415_2	suṭṭhu vikkhambhitabyāpādatāya byāpādena adūsitacitto. Mettāyatīti hitapharaṇavasena	415	
PA_atk-s05_04a:415_3	mettaṃ karoti. Kusaloti atisayena kusalavā mahāpuñño, paṭighādianatthavigamena vo.	415	
PA_atk-s05_04a:415_4	Khemī tenāti tena mettāyitena. Sabbe ca pāṇeti casaddo byatireke. Manasānukampanti	415	
PA_atk-s05_04a:415_5	cittena anukampanto. Idaṃ vuttaṃ hoti – ekasattavisayāpi tāva mettā mahākusalarāsi,	415	
PA_atk-s05_04a:415_6	sabbe pana pāṇe attano piyaputtaṃ viya hitapharaṇena manasā anukampanto pahūtaṃ bahuṃ	415	
PA_atk-s05_04a:415_7	anappakaṃ apariyantaṃ catusaṭṭhimahākappepi attano vipākappabandhaṃ pavattetuṃ samatthaṃ	415	
PA_atk-s05_04a:415_8	uḷārapuññaṃ ariyo parisuddhacitto puggalo pakaroti nipphādeti.	415	
PA_atk-s05_04a:416_0	Sattasaṇḍanti sattasaṅkhātena saṇḍena samannāgataṃ bharitaṃ, sattehi aviraḷaṃ ākiṇṇamanussanti	416	
PA_atk-s05_04a:416_1	attho. Vijitvāti adaṇḍena asatthena dhammeneva vijinitvā. Rājisayoti isisadisā dhammikarājāno.	416	
PA_atk-s05_04a:416_2	Yajamānāti dānāni dadamānā. Anupariyagāti vicariṃsu.	416	
PA_atk-s05_04a:417_0	Assamedhantiādīsu porāṇakarājakāle kira sassamedhaṃ, purisamedhaṃ, sammāpāsaṃ, vācāpeyyanti	417	
PA_atk-s05_04a:417_1	cattāri saṅgahavatthūni ahesuṃ, yehi rājāno lokaṃ saṅgaṇhiṃsu. Tattha nipphannasassato	417	
PA_atk-s05_04a:417_2	dasamabhāgaggahaṇaṃ sassamedhaṃ nāma, sassasampādane, medhāvitāti attho. Mahāyodhānaṃ	417	
PA_atk-s05_04a:417_3	chamāsikaṃ bhattavetanānuppadānaṃ purisamedhaṃ nāma, purisasaṅgaṇhane medhāvitāti	417	
PA_atk-s05_04a:417_4	attho. Daliddamanussānaṃ potthake lekhaṃ gahetvā tīṇi vassāni vinā vaḍḍhiyā sahassadvisahassamattadhanānuppadānaṃ	417	
PA_atk-s05_04a:417_5	sammāpāsaṃ nāma. Tañhi sammā manusse pāseti hadaye bandhitvā viya ṭhapeti, tasmā	417	
PA_atk-s05_04a:417_6	“sammāpāsa”nti vuccati. “Tāta mātulā”tiādinā pana saṇhavācāya saṅgahaṇaṃ vācāpeyyaṃ	417	
PA_atk-s05_04a:417_7	nāma, peyyavajjaṃ piyavācatāti attho. Evaṃ catūhi saṅgahavatthūhi saṅgahitaṃ raṭṭhaṃ	417	
PA_atk-s05_04a:417_8	iddhañceva hoti phītañca pahūtaannapānaṃ khemaṃ nirabbudaṃ. Manussā mudā modamānā	417	
PA_atk-s05_04a:417_9	ure putte naccentā apārutagharā viharanti. Idaṃ gharadvāresu aggaḷānaṃ abhāvato “niraggaḷa”nti	417	
PA_atk-s05_04a:417_10	vuccati. Ayaṃ porāṇikā paveṇi, ayaṃ porāṇikā pakati.	4171	
PA_atk-s05_04a:418_0	Aparabhāge pana okkākarājakāle brāhmaṇā imāni cattāri saṅgahavatthūni imañca raṭṭhasampattiṃ	418	
PA_atk-s05_04a:418_1	parivattentā uddhammūlaṃ katvā assamedhaṃ purisamedhantiādike pañca yaññe nāma akaṃsu.	418	
PA_atk-s05_04a:418_2	Vuttañhetaṃ bhagavatā brāhmaṇadhammiyasutte –	418	
PA_atk-s05_04a:419	“Tesaṃ āsi vipallāso, disvāna aṇuto aṇuṃ…pe….	41	
PA_atk-s05_04a:420	“Te tattha mante ganthetvā, okkākaṃ tadupāgamu”nti. ;	42	
PA_atk-s05_04a:421_0	Tattha assamettha medhanti bādhentīti assamedho. Dvīhi pariyaññehi yajitabbassa ekavīsatiyūpassa	421	
PA_atk-s05_04a:421_1	ekasmiṃ pacchimadivase eva sattanavutipañcapasusataghātabhīsanassa ṭhapetvā bhūmiñca	421	
PA_atk-s05_04a:421_2	purise ca avasesasabbavibhavadakkhiṇassa yaññassetaṃ adhivacanaṃ. Purisamettha medhanti	421	
PA_atk-s05_04a:421_3	bādhentīti purisamedho. Catūhi pariyaññehi yajitabbassa saddhiṃbhūmiyā assamedhe	421	
PA_atk-s05_04a:421_4	vuttavibhavadakkhiṇassa yaññassetaṃ adhivacanaṃ. Sammamettha pāsanti khipantīti sammāpāso.	421	
PA_atk-s05_04a:421_5	Yugacchiggaḷe pavesanadaṇḍakasaṅkhātaṃ sammaṃ khipitvā tassa patitokāse vediṃ katvā	421	
PA_atk-s05_04a:421_6	saṃhārimehi yūpādīhi sarassatinadiyā nimuggokāsato pabhuti paṭilomaṃ gacchantena	421	
PA_atk-s05_04a:421_7	yajitabbassa satrayāgassetaṃ adhivacanaṃ vājamettha pivantīti vājapeyyo. Ekena pariyaññena	421	
PA_atk-s05_04a:421_8	sattarasahi pasūhi yajitabbassa beḷuvayūpassa sattarasakadakkhiṇassa yaññassetaṃ	421	
PA_atk-s05_04a:421_9	adhivacanaṃ. Natthi ettha aggaḷoti niraggaḷo. Navahi pariyaññehi yajitabbassa saddhiṃ	421	
PA_atk-s05_04a:421_10	bhūmiyā purisehi ca assamedhe vuttavibhavadakkhiṇassa sabbamedhapariyāyanāmassa assamedhavikappassetaṃ adhivacanaṃ.	4211	
PA_atk-s05_04a:422_0	Candappabhāti candappabhāya. Tāragaṇāva sabbeti yathā sabbepi tārāgaṇā candimasobhāya	422	
PA_atk-s05_04a:422_1	soḷasimpi kalaṃ nāgghanti, evaṃ te assamedhādayo yaññā mettacittassa vuttalakkhaṇena	422	
PA_atk-s05_04a:422_2	subhāvitassa soḷasimpi kalaṃ nānubhavanti, na pāpuṇanti, nāgghantīti attho.	422	
PA_atk-s05_04a:423_0	Idāni aparepi diṭṭhadhammikasamparāyike mettābhāvanāya ānisaṃse dassetuṃ “yo na hantī”tiādi	423	
PA_atk-s05_04a:423_1	vuttaṃ. Tattha yoti mettābrahmavihārabhāvanānuyutto puggalo. Na hantīti teneva mettābhāvanānubhāvena	423	
PA_atk-s05_04a:423_2	dūravikkhambhitabyāpādatāya na kañci sattaṃ hiṃsati, leḍḍudaṇḍādīhi na vibādhati	423	
PA_atk-s05_04a:423_3	vā. Na ghātetīti paraṃ samādapetvā na satte hanāpeti na vibādhāpeti ca. Na jinātīti	423	
PA_atk-s05_04a:423_4	sārambhaviggāhikakathādivasena na kañci jināti sārambhasseva abhāvato, jānikaraṇavasena	423	
PA_atk-s05_04a:423_5	vā aḍḍakaraṇādinā na kañci jināti. Na jāpayeti parepi payojetvā paresaṃ dhanajāniṃ	423	
PA_atk-s05_04a:423_6	na kārāpeyya. Mettaṃsoti mettāmayacittakoṭṭhāso, mettāya vā aṃso avijahanaṭṭhena	423	
PA_atk-s05_04a:423_7	avayavabhūtoti mettaṃso. Sabbabhūtesūti sabbasattesu. Tato eva veraṃ tassa na kenacīti	423	
PA_atk-s05_04a:423_8	akusalaveraṃ tassa kenacipi kāraṇena natthi, puggalaverasaṅkhāto virodho kenaci purisena	423	
PA_atk-s05_04a:423_9	saddhiṃ tassa mettāvihārissa natthīti.	423	
PA_atk-s05_04a:424_0	Evametasmiṃ ekakanipāte paṭipāṭiyā terasasu suttesu sikkhāsuttadvaye cāti pannarasasu	424	
PA_atk-s05_04a:424_1	suttesu vivaṭṭaṃ kathitaṃ, nīvaraṇasuttaṃ saṃyojanasuttaṃ appamādasuttaṃ aṭṭhisañcayasuttanti	424	
PA_atk-s05_04a:424_2	etesu catūsu suttesu vaṭṭavivaṭṭaṃ kathitaṃ. Itaresu pana vaṭṭameva kathitanti.	424	
PA_atk-s05_04a:425	Sattamasuttavaṇṇanā niṭṭhitā.	42	
PA_atk-s05_04a:426	Paramatthadīpaniyā	42	
PA_atk-s05_04a:427	Khuddakanikāya-aṭṭhakathāya	42	
PA_atk-s05_04a:428	Itivuttakassa ekakanipātavaṇṇanā niṭṭhitā.	42	
PA_atk-s05_04a:429	2. Dukanipāto	42	
PA_atk-s05_04a:430	1. Paṭhamavaggo	43	
PA_atk-s05_04a:431	1. Dukkhavihārasuttavaṇṇanā	43	
PA_atk-s05_04a:432_0	28. Dukanipātassa paṭhame dvīhīti gaṇanaparicchedo. Dhammehīti paricchinnadhammanidassanaṃ.	432	
PA_atk-s05_04a:432_1	Dvīhi dhammehīti dvīhi akusaladhammehi. Samannāgatoti yutto. Diṭṭheva dhammeti imasmiṃyeva	432	
PA_atk-s05_04a:432_2	attabhāve. Dukkhaṃ viharatīti catūsupi iriyāpathesu kilesadukkhena ceva kāyikacetasikadukkhena	432	
PA_atk-s05_04a:432_3	ca dukkhaṃ viharati. Savighātanti cittūpaghātena ceva kāyūpaghātena ca savighātaṃ.	432	
PA_atk-s05_04a:432_4	Saupāyāsanti kilesūpāyāsena ceva sarīrakhedena ca balavaāyāsavasena saupāyāsaṃ. Sapariḷāhanti	432	
PA_atk-s05_04a:432_5	kilesapariḷāhena ceva kāyapariḷāhena ca sapariḷāhaṃ. Kāyassa bhedāti upādinnakkhandhapariccāgā.	432	
PA_atk-s05_04a:432_6	Paraṃ maraṇāti tadanantaraṃ abhinibbattakkhandhaggahaṇe. Atha vā kāyassa bhedāti	432	
PA_atk-s05_04a:432_7	jīvitindriyupacchedā. Paraṃ maraṇāti cutito uddhaṃ. Duggati pāṭikaṅkhāti duggatisaṅkhātānaṃ	432	
PA_atk-s05_04a:432_8	catunnaṃ apāyānaṃ aññatarā gati icchitabbā, avassaṃbhāvinīti attho.	432	
PA_atk-s05_04a:433_0	Aguttadvāroti apihitadvāro. Kattha pana aguttadvāroti āha “indriyesū”ti. Tena manacchaṭṭhānaṃ	433	
PA_atk-s05_04a:433_1	indriyānaṃ asaṃvaramāha. Paṭiggahaṇaparibhogavasena bhojane mattaṃ na jānātīti bhojane	433	
PA_atk-s05_04a:433_2	amattaññū. “Indriyesu aguttadvāratāya bhojane amattaññutāyā”tipi paṭhanti.	433	
PA_atk-s05_04a:434_0	Kathaṃ indriyesu aguttadvāratā, kathaṃ vā guttadvāratāti? Kiñcāpi hi cakkhundriye	434	
PA_atk-s05_04a:434_1	saṃvaro vā asaṃvaro vā natthi. Na hi cakkhupasādaṃ nissāya sati vā muṭṭhassaccaṃ	434	
PA_atk-s05_04a:434_2	vā uppajjati. Apica yadā rūpārammaṇaṃ cakkhussa āpāthaṃ āgacchati, tadā bhavaṅge	434	
PA_atk-s05_04a:434_3	dvikkhattuṃ uppajjitvā niruddhe kiriyāmanodhātu āvajjanakiccaṃ sādhayamānā uppajjitvā	434	
PA_atk-s05_04a:434_4	nirujjhati, tato cakkhuviññāṇaṃ dassanakiccaṃ, tato vipākamanodhātu sampaṭicchanakiccaṃ,	434	
PA_atk-s05_04a:434_5	tato vipākāhetukamanoviññāṇadhātu santīraṇakiccaṃ, tato kiriyāhetukamanoviññāṇadhātu	434	
PA_atk-s05_04a:434_6	voṭṭhabbanakiccaṃ sādhayamānā uppajjitvā nirujjhati, tadanantaraṃ javanaṃ javati.	434	
PA_atk-s05_04a:434_7	Tathāpi neva bhavaṅgasamaye, na āvajjanādīnaṃ aññatarasamaye saṃvaro vā asaṃvaro	434	
PA_atk-s05_04a:434_8	vā atthi, javanakkhaṇe pana sace dussīlyaṃ vā muṭṭhassaccaṃ vā aññāṇaṃ vā akkhanti	434	
PA_atk-s05_04a:434_9	vā kosajjaṃ vā uppajjati, asaṃvaro hoti. Evaṃ hontopi so “cakkhudvāre asaṃvaro”ti	434	
PA_atk-s05_04a:434_10	vuccati. Kasmā? Yasmā tasmiṃ sati dvārampi aguttaṃ hoti bhavaṅgampi āvajjanādīni	4341	
PA_atk-s05_04a:434_11	vīthicittānipi. Yathā kiṃ? Yathā nagare catūsu dvāresu asaṃvutesu kiñcāpi antogharadvārakoṭṭhakagabbhādayo	4341	
PA_atk-s05_04a:434_12	susaṃvutā tathāpi antonagare sabbaṃ bhaṇḍaṃ arakkhitaṃ agopitameva hoti. Nagaradvārehi	4341	
PA_atk-s05_04a:434_13	pavisitvā corā yadicchanti, taṃ hareyyuṃ. Evameva javane dussīlyādīsu uppannesu tasmiṃ	4341	
PA_atk-s05_04a:434_14	asaṃvare satidvārampi aguttaṃ hoti, bhavaṅgampi āvajjanādīni vīthicittānipi. Tasmiṃ	4341	
PA_atk-s05_04a:434_15	pana asati javane sīlādīsu uppannesu dvārampi guttaṃ hoti bhavaṅgampi āvajjanādīni	4341	
PA_atk-s05_04a:434_16	vīthicittānipi. Yathā kiṃ? Yathā nagaradvāresu saṃvutesu kiñcāpi antogharadvārādayo	4341	
PA_atk-s05_04a:434_17	asaṃvutā, tathāpi antonagare sabbaṃ bhaṇḍaṃ surakkhitaṃ sugopitameva hoti. Nagaradvāresu	4341	
PA_atk-s05_04a:434_18	hi pihitesu corānaṃ paveso natthi. Evameva javane sīlādīsu uppannesu dvārampi guttaṃ	4341	
PA_atk-s05_04a:434_19	hoti, bhavaṅgampi, āvajjanādīni vīthicittānipi. Tasmā javanakkhaṇe uppajjamānopi	4341	
PA_atk-s05_04a:434_20	“cakkhudvāre saṃvaro”ti vuccati. Sesadvāresupi eseva nayo. Evaṃ indriyesu aguttadvāratā,	4342	
PA_atk-s05_04a:434_21	guttadvāratā ca veditabbā.	4342	
PA_atk-s05_04a:435_0	Kathaṃ pana bhojane amattaññū, kathaṃ vā mattaññūti? Yo hi puggalo mahiccho hutvā	435	
PA_atk-s05_04a:435_1	paṭiggahaṇe mattaṃ na jānāti. Mahicchapuggalo hi yathā nāma kacchapuṭavāṇijo piḷandhanabhaṇḍakaṃ	435	
PA_atk-s05_04a:435_2	hatthena gahetvā ucchaṅgepi pakkhipitabbayuttakaṃ pakkhipitvā mahājanassa passantasseva	435	
PA_atk-s05_04a:435_3	“asukaṃ gaṇhatha, asukaṃ gaṇhathā”ti mukhena ugghoseti, evameva appamattakampi attano	435	
PA_atk-s05_04a:435_4	sīlaṃ vā ganthaṃ vā dhutaṅgaguṇaṃ vā antamaso araññavāsamattakampi mahājanassa jānantasseva	435	
PA_atk-s05_04a:435_5	sambhāveti, sambhāvetvā ca pana sakaṭehipi upanīte paccaye “ala”nti avatvā paṭiggaṇhāti.	435	
PA_atk-s05_04a:435_6	Tayo hi pūretuṃ na sakkā aggi upādānena, samuddo udakena, mahiccho paccayehīti –	435	
PA_atk-s05_04a:436	“Aggikkhandho samuddo ca, mahiccho cāpi puggalo;	43	
PA_atk-s05_04a:437	Bahuke paccaye dinne, tayopete na pūrayeti”.	43	
PA_atk-s05_04a:438_0	Mahicchapuggalo hi vijātamātuyāpi manaṃ gaṇhituṃ na sakkoti. Evarūpo hi anuppannaṃ	438	
PA_atk-s05_04a:438_1	lābhaṃ na uppādeti, uppannalābhato ca parihāyati. Evaṃ tāva paṭiggahaṇe amattaññū	438	
PA_atk-s05_04a:438_2	hoti. Yo pana dhammena samena laddhampi āhāraṃ gadhito mucchito ajjhopanno anādīnavadassāvī	438	
PA_atk-s05_04a:438_3	anissaraṇapañño āharahatthakaalaṃsāṭakatatthavaṭṭakakākamāsakabhuttavamitakabrāhmaṇānaṃ	438	
PA_atk-s05_04a:438_4	aññataro viya ayoniso anupāyena yāvadatthaṃ udarāvadehakaṃ paribhuñjitvā seyyasukhaṃ	438	
PA_atk-s05_04a:438_5	passasukhaṃ middhasukhaṃ anuyutto viharati. Ayaṃ paribhoge amattaññū nāma.	438	
PA_atk-s05_04a:439_0	Yo pana “yadipi deyyadhammo bahu hoti, dāyako appaṃ dātukāmo, dāyakassa vasena appaṃ	439	
PA_atk-s05_04a:439_1	gaṇhāti. Deyyadhammo appo, dāyako bahuṃ dātukāmo, deyyadhammassa vasena appaṃ gaṇhāti.	439	
PA_atk-s05_04a:439_2	Deyyadhammo bahu, dāyakopi bahuṃ dātukāmo, attano thāmaṃ ñatvā pamāṇayuttameva gaṇhātī”ti	439	
PA_atk-s05_04a:439_3	evaṃ vuttassa paṭiggahaṇe pamāṇajānanassa ceva, “paṭisaṅkhā yoniso āhāraṃ āhāreti,	439	
PA_atk-s05_04a:439_4	neva davāya, na madāyā”tiādinā “laddhañca piṇḍapātaṃ agadhito amucchito anajjhopanno	439	
PA_atk-s05_04a:439_5	ādīnavadassāvī nissaraṇapañño paribhuñjatī”ti ca ādinā nayena vuttassa paccavekkhitvā	439	
PA_atk-s05_04a:439_6	paṭisaṅkhānapaññāya jānitvā āhāraparibhuñjanasaṅkhātassa paribhoge pamāṇajānanassa	439	
PA_atk-s05_04a:439_7	ca vasena bhojane mattaññū hoti, ayaṃ bhojane mattaññū nāma. Evaṃ bhojane amattaññutā	439	
PA_atk-s05_04a:439_8	mattaññutā ca hotīti veditabbaṃ.	439	
PA_atk-s05_04a:440_0	Gāthāsu pana cakkhuntiādīsu cakkhatīti cakkhu, rūpaṃ assādeti, samavisamaṃ ācikkhantaṃ	440	
PA_atk-s05_04a:440_1	viya hotīti vā attho. Suṇātīti sotaṃ. Ghāyatīti ghānaṃ. Jīvitanimittaṃ āhāraraso	440	
PA_atk-s05_04a:440_2	jīvitaṃ, taṃ avhāyatīti jivhā. Kucchitānaṃ āyoti kāyo. Manate vijānātīti mano. Porāṇā	440	
PA_atk-s05_04a:440_3	panāhu munātīti mano, nāḷiyā minamāno viya mahātulāya dhārayamāno viya ca ārammaṇaṃ	440	
PA_atk-s05_04a:440_4	vijānātīti attho. Evaṃ tāvettha padattho veditabbo.	440	
PA_atk-s05_04a:441_0	Bhāvatthato pana duvidhaṃ cakkhu – maṃsacakkhu ca paññācakkhu ca. Tesu buddhacakkhu,	441	
PA_atk-s05_04a:441_1	samantacakkhu, ñāṇacakkhu, dibbacakkhu, dhammacakkhūti pañcavidhaṃ paññācakkhu. Tattha	441	
PA_atk-s05_04a:441_2	“addasaṃ kho ahaṃ, bhikkhave, buddhacakkhunā lokaṃ volokento”ti idaṃ buddhacakkhu	441	
PA_atk-s05_04a:441_3	nāma. “Samantacakkhu vuccati sabbaññutaññāṇa”nti idaṃ samantacakkhu nāma. “Cakkhuṃ	441	
PA_atk-s05_04a:441_4	udapādī”ti idaṃ ñāṇacakkhu nāma. “Addasaṃ kho ahaṃ, bhikkhave, dibbena cakkhunā visuddhenā”ti	441	
PA_atk-s05_04a:441_5	idaṃ dibbacakkhu nāma. “Virajaṃ vītamalaṃ dhammacakkhuṃ udapādī”ti idaṃ heṭṭhimamaggattayasaṅkhātaṃ dhammacakkhu nāma.	441	
PA_atk-s05_04a:442_0	Maṃsacakkhupi duvidhaṃ – sasambhāracakkhu, pasādacakkhūti. Tattha yvāyaṃ akkhikūpake	442	
PA_atk-s05_04a:442_1	patiṭṭhito heṭṭhā akkhikūpakaṭṭhikena, upari bhamukaṭṭhikena, ubhato akkhikūṭehi,	442	
PA_atk-s05_04a:442_2	anto matthaluṅgena, bahiddhā akkhilomehi paricchinno maṃsapiṇḍo, saṅkhepato catasso	442	
PA_atk-s05_04a:442_3	dhātuyo – vaṇṇo, gandho, raso, ojāsambhavo saṇṭhānaṃ jīvitaṃ bhāvo kāyapasādo cakkhupasādoti	442	
PA_atk-s05_04a:442_4	cuddasa sambhārā. Vitthārato catasso dhātuyo taṃnissitā vaṇṇagandharasaojāsaṇṭhānasambhavāti	442	
PA_atk-s05_04a:442_5	imāni dasa catusamuṭṭhānikattā cattālīsaṃ honti, jīvitaṃ bhāvo kāyapasādo cakkhupasādoti	442	
PA_atk-s05_04a:442_6	cattāri ekantakammasamuṭṭhānevāti imesaṃ catucattālīsāya rūpānaṃ vasena catucattālīsa	442	
PA_atk-s05_04a:442_7	sambhārā. Yaṃ loke “setaṃ vaṭṭaṃ puthulaṃ visaṭaṃ vipulaṃ cakkhū”ti sañjānanto na	442	
PA_atk-s05_04a:442_8	cakkhuṃ sañjānāti, vatthuṃ cakkhuto sañjānāti, yo maṃsapiṇḍo akkhikūpake patiṭṭhito	442	
PA_atk-s05_04a:442_9	nhārusuttakena matthaluṅgena ābaddho, yattha setampi atthi kaṇhampi lohitakampi pathavīpi	442	
PA_atk-s05_04a:442_10	āpopi tejopi vāyopi. Yaṃ semhussadattā setaṃ, pittussadattā kaṇhaṃ, ruhirussadattā	4421	
PA_atk-s05_04a:442_11	lohitakaṃ, pathavussadattā patthaddhaṃ, āpussadattā paggharati, tejussadattā pariḍayhati,	4421	
PA_atk-s05_04a:442_12	vāyussadattā sambhamati, idaṃ sasambhāracakkhu nāma. Yo pana ettha sito ettha paṭibaddho	4421	
PA_atk-s05_04a:442_13	catunnaṃ mahābhūtānaṃ upādāya pasādo, idaṃ pasādacakkhu nāma. Idañhi cakkhuviññāṇādīnaṃ	4421	
PA_atk-s05_04a:442_14	yathārahaṃ vatthudvārabhāvena pavattati.	4421	
PA_atk-s05_04a:443_0	Sotādīsupi sotaṃ dibbasotaṃ, maṃsasotanti duvidhaṃ. Ettha “dibbāya sotadhātuyā visuddhāya	443	
PA_atk-s05_04a:443_1	atikkantamānusikāya ubho sadde suṇātī”ti idaṃ dibbasotaṃ nāma. Maṃsasotaṃ pana sasambhārasotaṃ	443	
PA_atk-s05_04a:443_2	pasādasotanti duvidhantiādi sabbaṃ cakkhumhi vuttanayeneva veditabbaṃ, tathā ghānajivhā.	443	
PA_atk-s05_04a:443_3	Kāyo pana copanakāyo, karajakāyo, samūhakāyo, pasādakāyotiādinā bahuvidho. Tattha –	443	
PA_atk-s05_04a:444	“Kāyena saṃvutā dhīrā, atho vācāya saṃvutā”ti. –	44	
PA_atk-s05_04a:445_0	Ayaṃ copanakāyo nāma. “Imamhā kāyā aññaṃ kāyaṃ abhinimminātī”ti ayaṃ karajakāyo nāma.	445	
PA_atk-s05_04a:445_1	Samūhakāyo pana viññāṇādisamūhavasena anekavidho āgato. Tathā hi “cha ime, āvuso,	445	
PA_atk-s05_04a:445_2	viññāṇakāyā”tiādīsu viññāṇasamūho vutto. “Cha phassakāyā”tiādīsu phassādisamūho.	445	
PA_atk-s05_04a:445_3	Tathā “kāyapassaddhi kāyalahutā”tiādīsu vedanākkhandhādayo. “Idhekacco pathavikāyaṃ	445	
PA_atk-s05_04a:445_4	aniccato anupassati, āpokāyaṃ tejokāyaṃ vāyokāyaṃ kesakāyaṃ lomakāya”ntiādīsu pathavādisamūho.	445	
PA_atk-s05_04a:445_5	“Kāyena phoṭṭhabbaṃ phusitvā”ti ayaṃ pasādakāyo. Idhāpi pasādakāyo veditabbo. So	445	
PA_atk-s05_04a:445_6	hi kāyaviññāṇādīnaṃ yathārahaṃ vatthudvārabhāvena pavattati. Manoti pana kiñcāpi	445	
PA_atk-s05_04a:445_7	sabbaṃ viññāṇaṃ vuccati, tathāpi dvārabhāvassa idhādhippetattā dvārabhūtaṃ sāvajjanaṃ	445	
PA_atk-s05_04a:445_8	bhavaṅgaṃ veditabbaṃ.	445	
PA_atk-s05_04a:446_0	Etāni yassa dvārāni aguttāni ca bhikkhunoti yassa bhikkhuno etāni manacchaṭṭhāni	446	
PA_atk-s05_04a:446_1	dvārāni sativossaggena pamādaṃ āpannattā satikavāṭena apihitāni. Bhojanamhi…pe… adhigacchatīti	446	
PA_atk-s05_04a:446_2	so bhikkhu vuttanayena bhojane amattaññū indriyesu ca saṃvararahito diṭṭhadhammikañca	446	
PA_atk-s05_04a:446_3	rogādivasena, samparāyikañca duggatipariyāpannaṃ kāyadukkhaṃ rāgādikilesasantāpavasena,	446	
PA_atk-s05_04a:446_4	icchāvighātavasena ca cetodukkhanti sabbathāpi dukkhameva adhigacchati pāpuṇāti.	446	
PA_atk-s05_04a:446_5	Yasmā cetadevaṃ, tasmā duvidhenapi dukkhagginā idhaloke ca paraloke ca ḍayhamānena	446	
PA_atk-s05_04a:446_6	kāyena ḍayhamānena cetasā divā vā yadi vā rattiṃ niccakālameva tādiso puggalo dukkhameva	446	
PA_atk-s05_04a:446_7	viharati, na tassa sukhavihārassa sambhavo, vaṭṭadukkhānatikkame pana vattabbameva natthīti.	446	
PA_atk-s05_04a:447	Paṭhamasuttavaṇṇanā niṭṭhitā.	44	
PA_atk-s05_04a:448	2. Sukhavihārasuttavaṇṇanā	44	
PA_atk-s05_04a:449	29. Dutiye vuttavipariyāyena attho veditabbo.	44	
PA_atk-s05_04a:450	Dutiyasuttavaṇṇanā niṭṭhitā.	45	
PA_atk-s05_04a:451	3. Tapanīyasuttavaṇṇanā	45	
PA_atk-s05_04a:452_0	30. Tatiye tapanīyāti idha ceva samparāye ca tapanti vibādhenti viheṭhentīti tapanīyā.	452	
PA_atk-s05_04a:452_1	Tapanaṃ vā dukkhaṃ diṭṭhe ceva dhamme abhisamparāye ca tassa uppādanena ceva anubalappadānena	452	
PA_atk-s05_04a:452_2	ca hitāti tapanīyā. Atha vā tapanti tenāti tapanaṃ, pacchānutāpo, vippaṭisāroti attho,	452	
PA_atk-s05_04a:452_3	tassa hetubhāvato hitāti tapanīyā. Akatakalyāṇoti akataṃ kalyāṇaṃ bhaddakaṃ puññaṃ	452	
PA_atk-s05_04a:452_4	etenāti akatakalyāṇo. Sesapadadvayaṃ tasseva vevacanaṃ. Puññañhi pavattihitatāya	452	
PA_atk-s05_04a:452_5	āyatiṃsukhatāya ca bhaddakaṭṭhena kalyāṇanti ca kucchitasalanādiatthena kusalanti	452	
PA_atk-s05_04a:452_6	ca dukkhabhīrūnaṃ saṃsārabhīrūnañca rakkhanaṭṭhena bhīruttāṇanti ca vuccati. Katapāpoti	452	
PA_atk-s05_04a:452_7	kataṃ upacitaṃ pāpaṃ etenāti katapāpo. Sesapadadvayaṃ tasseva vevacanaṃ. Akusalakammañhi	452	
PA_atk-s05_04a:452_8	lāmakaṭṭhena pāpanti ca attano pavattikkhaṇe vipākakkhaṇe ca ghorasabhāvatāya luddanti	452	
PA_atk-s05_04a:452_9	ca kilesehi dūsitabhāvena kibbisanti ca vuccati. Iti bhagavā “dve dhammā tapanīyā”ti	452	
PA_atk-s05_04a:452_10	dhammādhiṭṭhānena uddisitvā akataṃ kusalaṃ dhammaṃ katañca akusalaṃ dhammaṃ puggalādhiṭṭhānena	4521	
PA_atk-s05_04a:452_11	niddisi. Idāni tesaṃ tapanīyabhāvaṃ dassento “so akataṃ me kalyāṇantipi tappati,	4521	
PA_atk-s05_04a:452_12	kataṃ me pāpantipi tappatī”ti āha. Cittasantāsena tappati anutappati anusocatīti attho.	4521	
PA_atk-s05_04a:453_0	Gāthāsu duṭṭhu caritaṃ, kilesapūtikattā vā duṭṭhaṃ caritanti duccaritaṃ. Kāyena duccaritaṃ,	453	
PA_atk-s05_04a:453_1	kāyato vā pavattaṃ duccaritaṃ kāyaduccaritaṃ. Evaṃ vacīmanoduccaritānipi daṭṭhabbāni.	453	
PA_atk-s05_04a:453_2	Imāni ca kāyaduccaritādīni kammapathappattāni adhippetānīti yaṃ na kammapathappattaṃ	453	
PA_atk-s05_04a:453_3	akusalajātaṃ, taṃ sandhāyāha “yañcaññaṃ dosasañhita”nti. Tassattho – yampi ca aññaṃ	453	
PA_atk-s05_04a:453_4	kammapathabhāvaṃ appattattā nippariyāyena kāyakammādisaṅkhaṃ na labhati, rāgādikilesasaṃsaṭṭhattā	453	
PA_atk-s05_04a:453_5	dosasahitaṃ akusalaṃ tampi katvāti attho. Nirayanti niratiatthena nirassādaṭṭhena	453	
PA_atk-s05_04a:453_6	vā nirayanti laddhanāmaṃ sabbampi duggatiṃ, ayasaṅkhātasukhappaṭikkhepena vā sabbattha	453	
PA_atk-s05_04a:453_7	sugatiduggatīsu nirayadukkhaṃ. So tādiso puggalo upagacchatīti evamettha attho daṭṭhabbo.	453	
PA_atk-s05_04a:454_0	Ettha ca kāyaduccaritassa tapanīyabhāve nando yakkho nando māṇavako nando goghātako	454	
PA_atk-s05_04a:454_1	dve bhātikāti etesaṃ vatthūni kathetabbāni. Te kira gāviṃ vadhitvā maṃsaṃ dve koṭṭhāse	454	
PA_atk-s05_04a:454_2	akaṃsu. Tato kaniṭṭho jeṭṭhaṃ āha – “mayhaṃ dārakā bahū, imāni me antāni dehī”ti.	454	
PA_atk-s05_04a:454_3	Atha naṃ jeṭṭho – “sabbaṃ maṃsaṃ dvedhā vibhattaṃ, puna kimaggahesī”ti paharitvā	454	
PA_atk-s05_04a:454_4	jīvitakkhayaṃ pāpesi. Nivattitvā ca naṃ olokento mataṃ disvā “bhāriyaṃ vata mayā	454	
PA_atk-s05_04a:454_5	kataṃ, svāhaṃ akāraṇeneva naṃ māresi”nti cittaṃ uppādesi. Athassa balavavippaṭisāro	454	
PA_atk-s05_04a:454_6	uppajji. So ṭhitaṭṭhānepi nisinnaṭṭhānepi tadeva kammaṃ āvajjeti, cittassādaṃ na	454	
PA_atk-s05_04a:454_7	labhati, asitapītakhāyitampissa sarīre ojaṃ na pharati, aṭṭhicammamattameva ahosi.	454	
PA_atk-s05_04a:454_8	Atha naṃ eko thero pucchi “upāsaka, tvaṃ ativiya kiso aṭṭhicammamatto jāto, kīdiso	454	
PA_atk-s05_04a:454_9	te rogo, udāhu atthi kiñci tapanīyaṃ kammaṃ kata”nti? So “āma, bhante”ti sabbaṃ ārocesi.	454	
PA_atk-s05_04a:454_10	Athassa so “bhāriyaṃ te, upāsaka, kammaṃ kataṃ, anaparādhaṭṭhāne aparaddha”nti āha.	4541	
PA_atk-s05_04a:454_11	So teneva kammunā kālaṃ katvā niraye nibbatti. Vacīduccaritassa pana suppabuddhasakkakokālikaciñcamāṇavikādīnaṃ	4541	
PA_atk-s05_04a:454_12	vatthūni kathetabbāni, manoduccaritassa ukkalajayabhaññādīnaṃ.	4541	
PA_atk-s05_04a:455	Tatiyasuttavaṇṇanā niṭṭhitā.	45	
PA_atk-s05_04a:456	4. Atapanīyasuttavaṇṇanā	45	
PA_atk-s05_04a:457	31. Catutthe tatiye vuttavipariyāyena attho veditabbo.	45	
PA_atk-s05_04a:458	Catutthasuttavaṇṇanā niṭṭhitā.	45	
PA_atk-s05_04a:459	5. Paṭhamasīlasuttavaṇṇanā	45	
PA_atk-s05_04a:460_0	32. Pañcame pāpakena ca sīlenāti pāpakaṃ nāma sīlaṃ sīlabhedakaro asaṃvaroti vadanti.	460	
PA_atk-s05_04a:460_1	Tattha yadi asaṃvaro asīlameva taṃdussīlyabhāvato, kathaṃ sīlanti vuccati? Tatthāyaṃ	460	
PA_atk-s05_04a:460_2	adhippāyo siyā – yathā nāma loke adiṭṭhaṃ “diṭṭha”nti vuccati, asīlavā “sīlavā”ti,	460	
PA_atk-s05_04a:460_3	evamidhāpi asīlampi asaṃvaropi “sīla”nti voharīyati. Atha vā “katame ca, thapati,	460	
PA_atk-s05_04a:460_4	akusalā sīlā? Akusalaṃ kāyakammaṃ, akusalaṃ vacīkammaṃ, pāpako ājīvo”ti vacanato	460	
PA_atk-s05_04a:460_5	akusaladhammesupi attheva sīlasamaññā, tasmā paricayavasena sabhāvasiddhi viya pakatibhūto	460	
PA_atk-s05_04a:460_6	sabbo samācāro “sīla”nti vuccati. Tattha yaṃ akosallasambhūtaṭṭhena akusalaṃ lāmakaṃ,	460	
PA_atk-s05_04a:460_7	taṃ sandhāyāha “pāpakena ca sīlenā”ti. Pāpikāya ca diṭṭhiyāti sabbāpi micchādiṭṭhiyo	460	
PA_atk-s05_04a:460_8	pāpikāva. Visesato pana ahetukadiṭṭhi, akiriyadiṭṭhi, natthikadiṭṭhīti imā tividhā	460	
PA_atk-s05_04a:460_9	diṭṭhiyo pāpikatarā. Tattha pāpakena sīlena samannāgato puggalo payogavipanno hoti,	460	
PA_atk-s05_04a:460_10	pāpikāya diṭṭhiyā samannāgato āsayavipanno hoti, evaṃ payogāsayavipanno puggalo nirayūpago	4601	
PA_atk-s05_04a:460_11	hotiyeva. Tena vuttaṃ “imehi kho, bhikkhave, dvīhi dhammehi samannāgato puggalo yathābhataṃ	4601	
PA_atk-s05_04a:460_12	nikkhitto, evaṃ niraye”ti. Ettha ca “dvīhi dhammehi samannāgato”ti idaṃ lakkhaṇavacanaṃ	4601	
PA_atk-s05_04a:460_13	daṭṭhabbaṃ, na tantiniddeso. Yathā taṃ loke “yadime byādhitā siyuṃ, imesaṃ idaṃ bhesajjaṃ	4601	
PA_atk-s05_04a:460_14	dātabba”nti. Aññesupi īdisesu ṭhānesu eseva nayo. Duppaññoti nippañño.	4601	
PA_atk-s05_04a:461	Pañcamasuttavaṇṇanā niṭṭhitā.	46	
PA_atk-s05_04a:462	6. Dutiyasīlasuttavaṇṇanā	46	
PA_atk-s05_04a:463_0	33. Chaṭṭhe bhaddakena ca sīlenāti kāyasucaritādicatupārisuddhisīlena. Tañhi akhaṇḍādisīlabhāvena	463	
PA_atk-s05_04a:463_1	sayañca kalyāṇaṃ, samathavipassanādikalyāṇaguṇāvahaṃ cāti “bhaddaka”nti vuccati.	463	
PA_atk-s05_04a:463_2	Bhaddikāya ca diṭṭhiyāti kammassakatāñāṇena ceva kammapathasammādiṭṭhiyā ca. Tattha	463	
PA_atk-s05_04a:463_3	bhaddakena sīlena payogasampanno hoti, bhaddikāya diṭṭhiyā āsayasampanno. Iti payogāsayasampanno	463	
PA_atk-s05_04a:463_4	puggalo saggūpago hoti. Tena vuttaṃ – “imehi, kho, bhikkhave, dvīhi dhammehi samannāgato	463	
PA_atk-s05_04a:463_5	puggalo yathābhataṃ nikkhitto, evaṃ sagge”ti. Sappaññoti paññavā. Sesaṃ suviññeyyameva.	463	
PA_atk-s05_04a:464	Chaṭṭhasuttavaṇṇanā niṭṭhitā.	46	
PA_atk-s05_04a:465	7. Ātāpīsuttavaṇṇanā	46	
PA_atk-s05_04a:466_0	34. Sattame anātāpīti kilesānaṃ ātāpanaṭṭhena ātāpo, vīriyaṃ, so etassa atthīti ātāpī,	466	
PA_atk-s05_04a:466_1	na ātāpī anātāpī, sammappadhānavirahito kusītoti vuttaṃ hoti. Ottāpo vuccati pāputrāso,	466	
PA_atk-s05_04a:466_2	so etassa atthīti ottāpī, na ottāpī anottāpī, ottāparahito. Atha vā ātāpappaṭipakkho	466	
PA_atk-s05_04a:466_3	anātāpo, kosajjaṃ so assa atthīti anātāpī. Yaṃ “na ottapati ottappitabbena, na ottapati	466	
PA_atk-s05_04a:466_4	pāpakānaṃ akusalānaṃ dhammānaṃ samāpattiyā”ti evaṃ vuttaṃ, taṃ anottappaṃ anottāpo.	466	
PA_atk-s05_04a:466_5	So assa atthīti anottāpīti evamettha attho veditabbo.	466	
PA_atk-s05_04a:467_0	Abhabboti anaraho. Sambodhāyāti ariyamaggatthāya. Nibbānāyāti kilesānaṃ accantavūpasamāya	467	
PA_atk-s05_04a:467_1	amatamahānibbānāya. Anuttarassa yogakkhemassāti arahattaphalassa. Tañhi uttaritarassa	467	
PA_atk-s05_04a:467_2	abhāvato anuttaraṃ, catūhi yogehi anupaddutattā khemaṃ nibbhayanti yogakkhemanti	467	
PA_atk-s05_04a:467_3	ca vuccati. Adhigamāyāti pattiyā. Ātāpīti vīriyavā. So hi “āraddhavīriyo viharati	467	
PA_atk-s05_04a:467_4	akusalānaṃ dhammānaṃ pahānāya, kusalānaṃ dhammānaṃ upasampadāya, thāmavā daḷhaparakkamo	467	
PA_atk-s05_04a:467_5	anikkhittadhuro kusalesu dhammesū”ti evaṃ vuttena vīriyārambhena samannāgato kilesānaṃ	467	
PA_atk-s05_04a:467_6	accantameva ātāpanasīloti ātāpī. Ottāpīti “yaṃ ottapati ottappitabbena, ottapati	467	
PA_atk-s05_04a:467_7	pāpakānaṃ akusalānaṃ dhammānaṃ samāpattiyā”ti evaṃ vuttena ottappena samannāgatattā	467	
PA_atk-s05_04a:467_8	ottapanasīloti ottappī. Ayañhi ottāpīti vutto. Tadavinābhāvato hiriyā ca samannāgato	467	
PA_atk-s05_04a:467_9	eva hotīti hirottappasampanno aṇumattepi vajje bhayadassāvī sīlesu paripūrakārī hoti.	467	
PA_atk-s05_04a:467_10	Iccassa sīlasampadā dassitā. Ātāpīti iminā nayenassa kilesaparitāpitādīpanena samathavipassanābhāvanānuyuttatā	4671	
PA_atk-s05_04a:467_11	dassitā. Yathāvuttañca vīriyaṃ saddhāsatisamādhipaññāhi vinā na hotīti vimuttiparipācakāni	4671	
PA_atk-s05_04a:467_12	saddhāpañcamāni indriyāni atthato vuttāneva honti. Tesu ca siddhesu anicce aniccasaññā,	4671	
PA_atk-s05_04a:467_13	anicce dukkhasaññā, dukkhe anattasaññā, pahānasaññā, virāgasaññā, nirodhasaññāti	4671	
PA_atk-s05_04a:467_14	cha nibbedhabhāgiyā saññā siddhā evāti. Evaṃ imehi dvīhi dhammehi samannāgatassa	4671	
PA_atk-s05_04a:467_15	lokiyānaṃ sīlasamādhipaññānaṃ sijjhanato maggaphalanibbānādhigamassa bhabbataṃ dassento	4671	
PA_atk-s05_04a:467_16	“ātāpī ca kho…pe… adhigamāyā”ti āha.	4671	
PA_atk-s05_04a:468_0	Gāthāsu kusītoti micchāvitakkabahulatāya kāmabyāpādavihiṃsāvitakkasaṅkhātehi kucchitehi	468	
PA_atk-s05_04a:468_1	pāpadhammehi sito sambandho yuttoti kusīto. Kucchitaṃ vā sīdati sammāpaṭipattito	468	
PA_atk-s05_04a:468_2	avasīdatīti kusīto, da-kārassa ta-kāraṃ katvā. Hīnavīriyoti nibbīriyo, catūsupi iriyāpathesu	468	
PA_atk-s05_04a:468_3	vīriyakaraṇarahito. Anussāhasaṃhananasabhāvassa cittālasiyassa thinassa, asattivighātasabhāvassa	468	
PA_atk-s05_04a:468_4	kāyālasiyassa middhassa ca abhiṇhappavattiyā thinamiddhabahulo. Pāpajigucchanalakkhaṇāya	468	
PA_atk-s05_04a:468_5	hiriyā abhāvena tappaṭipakkhena ahirikena samannāgatattā ca ahiriko. Hirottappavīriyānaṃ	468	
PA_atk-s05_04a:468_6	abhāveneva sammāpaṭipattiyaṃ natthi etassa ādaroti anādaro. Ubhayathāpi tathā dhammapuggalena	468	
PA_atk-s05_04a:468_7	duvidhakiriyākaraṇena anādaro. Phuṭṭhunti phusituṃ. Sambodhimuttamanti sambodhisaṅkhātaṃ	468	
PA_atk-s05_04a:468_8	uttamaṃ arahattaṃ adhigantuṃ abhabboti attho.	468	
PA_atk-s05_04a:469_0	Satimāti cirakatacirabhāsitānaṃ anussaraṇe samatthassa satinepakkassa bhāvena catusatipaṭṭhānayogena	469	
PA_atk-s05_04a:469_1	satimā. Nipakoti sattaṭṭhāniyasampajaññasaṅkhātena ceva kammaṭṭhānapariharaṇapaññāsaṅkhātena	469	
PA_atk-s05_04a:469_2	ca nepakkena samannāgatattā nipako. Jhāyīti ārammaṇūpanijjhānena lakkhaṇūpanijjhānena	469	
PA_atk-s05_04a:469_3	cāti dvīhipi jhānehi jhāyī. Appamattoti “divasaṃ caṅkamena nisajjāya āvaraṇiyehi	469	
PA_atk-s05_04a:469_4	dhammehi cittaṃ parisodhetī”tiādinā nayena kammaṭṭhānabhāvanāya appamatto. Saṃyojanaṃ	469	
PA_atk-s05_04a:469_5	jātijarāya chetvāti jātiyā ceva jarāya ca satte saṃyojetīti saṃyojananti laddhanāmaṃ	469	
PA_atk-s05_04a:469_6	kāmarāgādikaṃ dasavidhampi kilesajātaṃ anusayasamugghātavasena mūlato chinditvā.	469	
PA_atk-s05_04a:469_7	Atha vā saṃyojanaṃ jātijarāya chetvāti jātijarāya saṃyojanaṃ chinditvā. Yassa hi	469	
PA_atk-s05_04a:469_8	saṃyojanāni acchinnāni, tassa jātijarāya acchedo asamugghātova. Yassa pana tāni chinnāni,	469	
PA_atk-s05_04a:469_9	tassa jātijarāpi chinnāva kāraṇassa samugghātitattā. Tasmā saṃyojanaṃ chindanto eva	469	
PA_atk-s05_04a:469_10	jātijarāpi chindati. Tena vuttaṃ “saṃyojanaṃ jātijarāya chetvā”ti. Idheva sambodhimanuttaraṃ	4691	
PA_atk-s05_04a:469_11	phuseti imasmiṃyeva attabhāve aggamaggaṃ arahattaṃ vā phuse pāpuṇeyya.	4691	
PA_atk-s05_04a:470	Sattamasuttavaṇṇanā niṭṭhitā.	47	
PA_atk-s05_04a:471	8. Paṭhamanakuhanasuttavaṇṇanā	47	
PA_atk-s05_04a:472_0	35. Aṭṭhame nayidanti ettha naiti paṭisedhe nipāto, tassa “vussatī”ti iminā sambandho,	472	
PA_atk-s05_04a:472_1	yakāro padasandhikaro. Idaṃ-saddo “ekamidāhaṃ, bhikkhave, samayaṃ ukkaṭṭhāyaṃ viharāmi	472	
PA_atk-s05_04a:472_2	subhagavane sālarājamūle”tiādīsu nipātamattaṃ. “Idaṃ kho taṃ, bhikkhave, appamattakaṃ	472	
PA_atk-s05_04a:472_3	oramattakaṃ sīlamattaka”ntiādīsu yathāvutte āsannapaccakkhe āgato.	472	
PA_atk-s05_04a:473	“Idañhi taṃ jetavanaṃ, isisaṅghanisevitaṃ;	47	
PA_atk-s05_04a:474	Āvutthaṃ dhammarājena, pītisañjananaṃ mamā”ti. –	47	
PA_atk-s05_04a:475	Ādīsu vakkhamāne āsannapaccakkhe. Idhāpi vakkhamāneyeva āsannapaccakkhe daṭṭhabbo.	47	
PA_atk-s05_04a:476	Brahmacariya-saddo –	47	
PA_atk-s05_04a:477	“Kiṃ te vataṃ kiṃ pana brahmacariyaṃ,	47	
PA_atk-s05_04a:478	Kissa suciṇṇassa ayaṃ vipāko;	47	
PA_atk-s05_04a:479	Iddhī jutī balavīriyūpapatti,	47	
PA_atk-s05_04a:480	Idañca te nāga mahāvimānaṃ.	48	
PA_atk-s05_04a:481	“Ahañca bhariyā ca manussaloke,	48	
PA_atk-s05_04a:482	Saddhā ubho dānapatī ahumhā;	48	
PA_atk-s05_04a:483	Opānabhūtaṃ me gharaṃ tadāsi,	48	
PA_atk-s05_04a:484	Santappitā samaṇabrāhmaṇā ca.	48	
PA_atk-s05_04a:485	“Taṃ me vataṃ taṃ pana brahmacariyaṃ,	48	
PA_atk-s05_04a:486	Tassa suciṇṇassa ayaṃ vipāko;	48	
PA_atk-s05_04a:487	Iddhī jutī balavīriyūpapatti,	48	
PA_atk-s05_04a:488	Idañca me dhīra mahāvimāna”nti. –	48	
PA_atk-s05_04a:489	Imasmiṃ puṇṇakajātake dāne āgato.	48	
PA_atk-s05_04a:490	“Kena pāṇi kāmadado, kena pāṇi madhussavo;	49	
PA_atk-s05_04a:491	Kena te brahmacariyena, puññaṃ pāṇimhi ijjhati.	49	
PA_atk-s05_04a:492	“Tena pāṇi kāmadado, tena pāṇi madhussavo;	49	
PA_atk-s05_04a:493	Tena me brahmacariyena, puññaṃ pāṇimhi ijjhatī”ti. –	49	
PA_atk-s05_04a:494_0	Imasmiṃ aṅkurapetavatthusmiṃ veyyāvacce. “Idaṃ kho taṃ, bhikkhave, tittiriyaṃ nāma	494	
PA_atk-s05_04a:494_1	brahmacariyaṃ ahosī”ti imasmiṃ tittirajātake pañcasikkhāpadasīle. “Taṃ kho pana,	494	
PA_atk-s05_04a:494_2	pañcasikha, brahmacariyaṃ neva nibbidāya na virāgāya…pe… yāvadeva brahmalokūpapattiyā”ti	494	
PA_atk-s05_04a:494_3	imasmiṃ mahāgovindasutte brahmavihāre. “Pare abrahmacārī bhavissanti, mayamettha	494	
PA_atk-s05_04a:494_4	brahmacārino bhavissāmā”ti sallekhasutte methunaviratiyaṃ.	494	
PA_atk-s05_04a:495	“Mayañca bhariyā nātikkamāma,	49	
PA_atk-s05_04a:496	Amhe ca bhariyā nātikkamanti;	49	
PA_atk-s05_04a:497	Aññatra tāhi brahmacariyaṃ carāma,	49	
PA_atk-s05_04a:498	Tasmā hi amhaṃ daharā na mīyare”ti. –	49	
PA_atk-s05_04a:499	Mahādhammapālajātake sadārasantose. “Abhijānāmi kho panāhaṃ, sāriputta, caturaṅgasamannāgataṃ brahmacariyaṃ caritā – tapassī sudaṃ homī”ti lomahaṃsasutte vīriye.	49	
PA_atk-s05_04a:500	“Hīnena brahmacariyena, khattiye upapajjati;	50	
PA_atk-s05_04a:501	Majjhimena ca devattaṃ, uttamena visujjhatī”ti. –	50	
PA_atk-s05_04a:502_0	Nimijātake attadamanavasena kate aṭṭhaṅgikauposathe. “Idaṃ kho pana, pañcasikha,	502	
PA_atk-s05_04a:502_1	brahmacariyaṃ ekantanibbidāya virāgāya…pe… ayameva ariyo aṭṭhaṅgiko maggo”ti mahāgovindasutteyeva	502	
PA_atk-s05_04a:502_2	ariyamagge. “Tayidaṃ brahmacariyaṃ iddhañceva phītañca vitthārikaṃ bāhujaññaṃ puthubhūtaṃ	502	
PA_atk-s05_04a:502_3	yāva devamanussehi suppakāsita”nti pāsādikasutte sikkhattayasaṅgahe sakalasmiṃ sāsane.	502	
PA_atk-s05_04a:502_4	Idhāpi ariyamagge sāsane ca vattati.	502	
PA_atk-s05_04a:503_0	Vussatīti vasīyati, carīyatīti attho. Janakuhanatthanti “aho ayyo sīlavā vattasampanno	503	
PA_atk-s05_04a:503_1	appiccho santuṭṭho mahiddhiko mahānubhāvo”tiādinā janassa sattalokassa vimhāpanatthaṃ.	503	
PA_atk-s05_04a:503_2	Janalapanatthanti “evarūpassa nāma ayyassa dinnaṃ mahapphalaṃ bhavissatī”ti pasannacittehi	503	
PA_atk-s05_04a:503_3	“kenattho, kiṃ āharīyatū”ti manussehi vadāpanatthaṃ. Lābhasakkārasilokānisaṃsatthanti	503	
PA_atk-s05_04a:503_4	yvāyaṃ “ākaṅkheyya ce, bhikkhave, bhikkhu ‘lābhī assaṃ cīvarapiṇḍapātasenāsanagilānappaccayabhesajjaparikkhārāna’nti,	503	
PA_atk-s05_04a:503_5	sīle-svevassa paripūrakārī”ti sīlānisaṃsabhāvena vutto catupaccayalābho, yo ca catunnaṃ	503	
PA_atk-s05_04a:503_6	paccayānaṃ sakkaccadānasaṅkhāto ādarabahumānagarukaraṇasaṅkhāto ca sakkāro, yo ca	503	
PA_atk-s05_04a:503_7	“sīlasampanno bahussuto sutadharo āraddhavīriyo”tiādinā nayena uggatathutighosasaṅkhāto	503	
PA_atk-s05_04a:503_8	siloko brahmacariyaṃ carantānaṃ diṭṭhadhammiko ānisaṃso, tadatthaṃ. Iti maṃ jano	503	
PA_atk-s05_04a:503_9	jānātūti “evaṃ brahmacariyavāse sati ‘ayaṃ sīlavā kalyāṇadhammo’tiādinā maṃ jano	503	
PA_atk-s05_04a:503_10	jānātu sambhāvetū”ti attano santaguṇavasena sambhāvanatthampi na idaṃ brahmacariyaṃ	5031	
PA_atk-s05_04a:503_11	vussatīti sambandho.	5031	
PA_atk-s05_04a:504_0	Keci pana “janakuhanatthanti pāpicchassa icchāpakatassa sato sāmantajappanairiyāpathanissitapaccayapaṭisevanasaṅkhātena	504	
PA_atk-s05_04a:504_1	tividhena kuhanavatthunā kuhanabhāvena janassa vimhāpanatthaṃ. Janalapanatthanti	504	
PA_atk-s05_04a:504_2	pāpicchasseva sato paccayatthaṃ parikathobhāsādivasena lapanabhāvena upalāpanabhāvena	504	
PA_atk-s05_04a:504_3	vā janassa lapanatthaṃ. Lābhasakkārasilokānisaṃsatthanti pāpicchasseva sato lābhādigarutāya	504	
PA_atk-s05_04a:504_4	lābhasakkārasilokasaṅkhātassa ānisaṃsaudayassa nipphādanatthaṃ. Iti maṃ jano jānātūti	504	
PA_atk-s05_04a:504_5	pāpicchasseva sato asantaguṇasambhāvanādhippāyena ‘iti evaṃ maṃ jano jānātū’ti na	504	
PA_atk-s05_04a:504_6	idaṃ brahmacariyaṃ vussatī”ti evamettha atthaṃ vadanti. Purimoyeva pana attho sārataro.	504	
PA_atk-s05_04a:505_0	Atha khoti ettha athāti aññadatthe nipāto, khoti avadhāraṇe. Tena kuhanādito aññadatthāyeva	505	
PA_atk-s05_04a:505_1	pana idaṃ, bhikkhave, brahmacariyaṃ vussatīti dasseti. Idāni taṃ payojanaṃ dassento	505	
PA_atk-s05_04a:505_2	“saṃvaratthañceva pahānatthañcā”ti āha. Tattha pañcavidho saṃvaro – pātimokkhasaṃvaro,	505	
PA_atk-s05_04a:505_3	satisaṃvaro, ñāṇasaṃvaro, khantisaṃvaro, vīriyasaṃvaroti.	505	
PA_atk-s05_04a:506_0	Tattha “iminā pātimokkhasaṃvarena upeto hoti samupeto”ti hi ādinā nayena āgato ayaṃ	506	
PA_atk-s05_04a:506_1	pātimokkhasaṃvaro nāma, yo sīlasaṃvaroti ca pavuccati. “Rakkhati cakkhundriyaṃ, cakkhundriye	506	
PA_atk-s05_04a:506_2	saṃvaraṃ āpajjatī”ti āgato ayaṃ satisaṃvaro.	506	
PA_atk-s05_04a:507	“Yāni sotāni lokasmiṃ (ajitāti bhagavā),	50	
PA_atk-s05_04a:508	Sati tesaṃ nivāraṇaṃ;	50	
PA_atk-s05_04a:509	Sotānaṃ saṃvaraṃ brūmi,	50	
PA_atk-s05_04a:510	Paññāyete pidhīyare”ti. –	51	
PA_atk-s05_04a:511_0	Āgato ayaṃ ñāṇasaṃvaro. “Khamo hoti sītassa uṇhassā”tiādinā nayena āgato ayaṃ khantisaṃvaro.	511	
PA_atk-s05_04a:511_1	“Uppannaṃ kāmavitakkaṃ nādhivāsetī”tiādinā nayena āgato ayaṃ vīriyasaṃvaro. Atthato	511	
PA_atk-s05_04a:511_2	pana pāṇātipātādīnaṃ pajahanavasena, vattapaṭivattānaṃ karaṇavasena ca pavattā cetanā	511	
PA_atk-s05_04a:511_3	viratiyo ca. Saṅkhepato sabbo kāyavacīsaṃyamo, vitthārato sattannaṃ āpattikkhandhānaṃ	511	
PA_atk-s05_04a:511_4	avītikkamo sīlasaṃvaro. Sati eva satisaṃvaro, satippadhānā vā kusalā khandhā. Ñāṇameva	511	
PA_atk-s05_04a:511_5	ñāṇasaṃvaro. Adhivāsanavasena adoso, adosappadhānā vā tathā pavattā kusalā khandhā	511	
PA_atk-s05_04a:511_6	khantisaṃvaro, paññāti eke. Kāmavitakkādīnaṃ anadhivāsanavasena pavattaṃ vīriyameva	511	
PA_atk-s05_04a:511_7	vīriyasaṃvaro. Tesu paṭhamo kāyaduccaritādidussīlyassa saṃvaraṇato saṃvaro, dutiyo	511	
PA_atk-s05_04a:511_8	muṭṭhassaccassa, tatiyo aññāṇassa, catuttho akkhantiyā, pañcamo kosajjassa saṃvaraṇato	511	
PA_atk-s05_04a:511_9	pidahanato saṃvaroti veditabbo. Evametassa saṃvarassa atthāya saṃvaratthaṃ, saṃvaranipphādanatthanti attho.	511	
PA_atk-s05_04a:512_0	Pahānampi pañcavidhaṃ – tadaṅgappahānaṃ, vikkhambhanappahānaṃ, samucchedappahānaṃ,	512	
PA_atk-s05_04a:512_1	paṭippassaddhippahānaṃ, nissaraṇappahānanti. Tattha yaṃ vattabbaṃ, taṃ heṭṭhā ekakanipāte	512	
PA_atk-s05_04a:512_2	paṭhamasuttavaṇṇanāyaṃ vuttameva. Tassa pana pañcavidhassapi tathā tathā rāgādikilesānaṃ	512	
PA_atk-s05_04a:512_3	paṭinissajjanaṭṭhena samatikkamanaṭṭhena vā pahānassa atthāya pahānatthaṃ, pahānasādhanatthanti	512	
PA_atk-s05_04a:512_4	attho. Tattha saṃvarena kilesānaṃ cittasantāne pavesananivāraṇaṃ pahānena pavesananivāraṇañceva	512	
PA_atk-s05_04a:512_5	samugghāto cāti vadanti. Ubhayenāpi pana yathārahaṃ ubhayaṃ sampajjatīti daṭṭhabbaṃ.	512	
PA_atk-s05_04a:512_6	Sīlādidhammā eva hi saṃvaraṇato saṃvaro, pajahanato pahānanti.	512	
PA_atk-s05_04a:513_0	Gāthāsu anītihanti ītiyo vuccanti upaddavā – diṭṭhadhammikā ca samparāyikā ca. Ītiyo	513	
PA_atk-s05_04a:513_1	hanati vināseti pajahatīti ītihaṃ, anu ītihanti anītihaṃ, sāsanabrahmacariyaṃ maggabrahmacariyañca.	513	
PA_atk-s05_04a:513_2	Atha vā ītīhi anatthehi saddhiṃ hananti gacchanti pavattantīti ītihā, taṇhādiupakkilesā.	513	
PA_atk-s05_04a:513_3	Natthi ettha ītihāti anītihaṃ. Ītihā vā yathāvuttenaṭṭhena titthiyasamayā, tappaṭipakkhato	513	
PA_atk-s05_04a:513_4	idaṃ anītihaṃ. “Anitiha”ntipi pāṭho. Tassattho – “itihāya”nti dhammesu anekaṃsaggāhabhāvato	513	
PA_atk-s05_04a:513_5	vicikicchā itihaṃ nāma, sammāsambuddhappaveditattā yathānusiṭṭhaṃ paṭipajjantānaṃ	513	
PA_atk-s05_04a:513_6	nikkaṅkhabhāvasādhanato natthi ettha itihanti anitihaṃ, aparappaccayanti attho. Vuttañhetaṃ	513	
PA_atk-s05_04a:513_7	“paccattaṃ veditabbo viññūhī”ti “atakkāvacaro”ti ca. Gāthāsukhatthaṃ pana “anītiha”nti	513	
PA_atk-s05_04a:513_8	dīghaṃ katvā paṭhanti.	513	
PA_atk-s05_04a:514_0	Nibbānasaṅkhātaṃ ogadhaṃ patiṭṭhaṃ pāraṃ gacchatīti nibbānogadhagāmī, vimuttirasattā	514	
PA_atk-s05_04a:514_1	ekanteneva nibbānasampāpakoti attho. Taṃ nibbānogadhagāminaṃ brahmacariyaṃ. Soti	514	
PA_atk-s05_04a:514_2	yo so samatiṃsa pāramiyo pūretvā sabbakilese bhinditvā anuttaraṃ sammāsambodhiṃ abhisambuddho,	514	
PA_atk-s05_04a:514_3	so bhagavā adesayi desesi. Nibbānogadhoti vā ariyamaggo vuccati. Tena vinā nibbānogāhanassa	514	
PA_atk-s05_04a:514_4	asambhavato tassa ca nibbānaṃ anālambitvā appavattanato, tañca taṃ ekantaṃ gacchatīti	514	
PA_atk-s05_04a:514_5	nibbānogadhagāmī. Atha vā nibbānogadhagāminanti nibbānassa antogāminaṃ maggabrahmacariyaṃ,	514	
PA_atk-s05_04a:514_6	nibbānaṃ ārammaṇaṃ karitvā tassa anto eva vattati pavattatīti. Mahattehīti mahāātumehi	514	
PA_atk-s05_04a:514_7	uḷārajjhāsayehi. Mahantaṃ nibbānaṃ, mahante vā sīlakkhandhādike esanti gavesantīti	514	
PA_atk-s05_04a:514_8	mahesino buddhādayo ariyā. Tehi anuyāto paṭipanno. Yathā buddhena desitanti yathā	514	
PA_atk-s05_04a:514_9	abhiññeyyādidhamme abhiññeyyādibhāveneva sammāsambuddhena mayā desitaṃ, evaṃ ye etaṃ	514	
PA_atk-s05_04a:514_10	maggabrahmacariyaṃ tadatthaṃ sāsanabrahmacariyañca paṭipajjanti. Te diṭṭhadhammikasamparāyikatthehi	5141	
PA_atk-s05_04a:514_11	yathārahaṃ anusāsantassa satthu mayhaṃ sāsanakārino ovādappaṭikarā sakalassa vaṭṭadukkhassa	5141	
PA_atk-s05_04a:514_12	antaṃ pariyantaṃ appavattiṃ karissanti, dukkhassa vā antaṃ nibbānaṃ sacchikarissantīti.	5141	
PA_atk-s05_04a:515	Aṭṭhamasuttavaṇṇanā niṭṭhitā.	51	
PA_atk-s05_04a:516	9. Dutiyanakuhanasuttavaṇṇanā	51	
PA_atk-s05_04a:517_0	36. Navame abhiññatthanti kusalādivibhāgena khandhādivibhāgena ca sabbadhamme abhivisiṭṭhena	517	
PA_atk-s05_04a:517_1	ñāṇena aviparītato jānanatthaṃ. Pariññatthanti tebhūmakadhamme “idaṃ dukkha”ntiādinā	517	
PA_atk-s05_04a:517_2	parijānanatthaṃ samatikkamanatthañca. Tattha abhiññeyyaabhijānanā catusaccavisayā.	517	
PA_atk-s05_04a:517_3	Pariññeyyaparijānanā pana yadipi dukkhasaccavisayā, pahānasacchikiriyābhāvanābhisamayehi	517	
PA_atk-s05_04a:517_4	pana vinā na pavattatīti pahānādayopi idha gahitāti veditabbaṃ. Sesaṃ anantarasutte vuttatthameva.	517	
PA_atk-s05_04a:518	Navamasuttavaṇṇanā niṭṭhitā.	51	
PA_atk-s05_04a:519	10. Somanassasuttavaṇṇanā	51	
PA_atk-s05_04a:520_0	37. Dasame sukhasomanassabahuloti ettha sukhanti kāyikaṃ sukhaṃ, somanassanti cetasikaṃ.	520	
PA_atk-s05_04a:520_1	Tasmā yassa kāyikaṃ cetasikañca sukhaṃ abhiṇhaṃ pavattati, so sukhasomanassabahuloti	520	
PA_atk-s05_04a:520_2	vutto. Yonīti “catasso kho imā, sāriputta, yoniyo”tiādīsu khandhakoṭṭhāso yonīti	520	
PA_atk-s05_04a:520_3	āgato. “Yoni hesā, bhūmija, phalassa adhigamāyā”tiādīsu kāraṇaṃ.	520	
PA_atk-s05_04a:521	“Na cāhaṃ brāhmaṇaṃ brūmi, yonijaṃ mattisambhava”nti ca. ;	52	
PA_atk-s05_04a:522_0	“Tamenaṃ kammajā vātā nibbattitvā uddhaṃpādaṃ adhosiraṃ samparivattetvā mātu yonimukhe	522	
PA_atk-s05_04a:522_1	sampaṭipādentī”ti ca ādīsu passāvamaggo. Idha pana kāraṇaṃ adhippetaṃ. Assāti anena.	522	
PA_atk-s05_04a:522_2	Āraddhāti paṭṭhapitā paggahitā paripuṇṇā sampāditā vā.	522	
PA_atk-s05_04a:523_0	Āsavānaṃ khayāyāti ettha āsavantīti āsavā, cakkhutopi…pe… manatopi savanti pavattantīti	523	
PA_atk-s05_04a:523_1	vuttaṃ hoti. Dhammato yāva gotrabhū, okāsato yāva bhavaggā savantīti vā āsavā. Ete	523	
PA_atk-s05_04a:523_2	dhamme etañca okāsaṃ anto karitvā pavattantīti attho. Antokaraṇattho hi ayaṃ ākāro.	523	
PA_atk-s05_04a:523_3	Cirapārivāsiyaṭṭhena madirādayo āsavā viyātipi āsavā. Loke hi cirapārivāsikā madirādayo	523	
PA_atk-s05_04a:523_4	āsavāti vuccanti. Yadi ca cirapārivāsiyaṭṭhena āsavā, ete eva bhavituṃ arahanti.	523	
PA_atk-s05_04a:523_5	Vuttaṃ hetaṃ – “purimā, bhikkhave, koṭi na paññāyati avijjāya, ito pubbe avijjā nāhosī”tiādi.	523	
PA_atk-s05_04a:523_6	Āyataṃ saṃsāradukkhaṃ savanti pasavantītipi āsavā. Purimāni cettha nibbacanāni yattha	523	
PA_atk-s05_04a:523_7	kilesā āsavāti āgatā, tattha yujjanti; pacchimaṃ kammepi. Na kevalañca kammakilesā	523	
PA_atk-s05_04a:523_8	eva āsavā, apica kho nānappakārā upaddavāpi. Abhidhamme hi “cattāro āsavā – kāmāsavo,	523	
PA_atk-s05_04a:523_9	bhavāsavo, diṭṭhāsavo, avijjāsavo”ti kāmarāgādayo kilesā āsavāti āgatā. Suttepi “nāhaṃ,	523	
PA_atk-s05_04a:523_10	cunda, diṭṭhadhammikānaṃyeva āsavānaṃ saṃvarāya dhammaṃ desemī”ti ettha vivādamūlabhūtā	5231	
PA_atk-s05_04a:523_11	kilesā āsavāti āgatā.	5231	
PA_atk-s05_04a:524	“Yena devūpapatyassa, gandhabbo vā vihaṅgamo;	52	
PA_atk-s05_04a:525	Yakkhattaṃ yena gaccheyya, manussattañca abbaje;	52	
PA_atk-s05_04a:526	Te mayhaṃ, āsavā khīṇā, viddhastā vinaḷīkatā”ti. –	52	
PA_atk-s05_04a:527_0	Ettha tebhūmakaṃ kammaṃ avasesā ca akusalā dhammā. “Diṭṭhadhammikānaṃ āsavānaṃ saṃvarāya	527	
PA_atk-s05_04a:527_1	samparāyikānaṃ āsavānaṃ paṭighātāyā”ti ettha parūpaghātavippaṭisāravadhabandhādayo	527	
PA_atk-s05_04a:527_2	ceva apāyadukkhabhūtā nānappakārā upaddavā ca.	527	
PA_atk-s05_04a:528_0	Te panete āsavā vinaye “diṭṭhadhammikānaṃ āsavānaṃ saṃvarāya, samparāyikānaṃ āsavānaṃ	528	
PA_atk-s05_04a:528_1	paṭighātāyā”ti dvedhā āgatā. Saḷāyatane “tayome, āvuso, āsavā – kāmāsavo, bhavāsavo,	528	
PA_atk-s05_04a:528_2	avijjāsavo”ti tidhā āgatā. Tathā aññesu suttantesu. Abhidhamme teyeva diṭṭhāsavena	528	
PA_atk-s05_04a:528_3	saddhiṃ catudhā āgatā. Nibbedhikapariyāye pana “atthi, bhikkhave, āsavā nirayagamanīyā,	528	
PA_atk-s05_04a:528_4	atthi āsavā tiracchānayonigamanīyā, atthi āsavā pettivisayagamanīyā, atthi āsavā	528	
PA_atk-s05_04a:528_5	manussalokagamanīyā, atthi āsavā devalokagamanīyā”ti pañcadhā āgatā. Kammameva cettha	528	
PA_atk-s05_04a:528_6	āsavāti adhippetaṃ. Chakkanipāte “atthi, bhikkhave, āsavā saṃvarā pahātabbā”tiādinā	528	
PA_atk-s05_04a:528_7	nayena chadhā āgatā. Sabbāsavapariyāye teyeva dassanapahātabbehi dhammehi saddhiṃ	528	
PA_atk-s05_04a:528_8	sattadhā āgatā. Idha pana abhidhammapariyāyena cattāro āsavā adhippetāti veditabbā.	528	
PA_atk-s05_04a:529_0	Khayāyāti ettha pana “yo āsavānaṃ khayo vayo bhedo paribhedo aniccatā antaradhāna”nti	529	
PA_atk-s05_04a:529_1	āsavānaṃ sarasabhedo āsavānaṃ khayoti vutto. “Jānato ahaṃ, bhikkhave, passato āsavānaṃ	529	
PA_atk-s05_04a:529_2	khayaṃ vadāmī”ti ettha āsavānaṃ khīṇākāro natthibhāvo accantaṃ asamuppādo āsavakkhayoti vutto.	529	
PA_atk-s05_04a:530	“Sekhassa sikkhamānassa, ujumaggānusārino;	53	
PA_atk-s05_04a:531	Khayasmiṃ paṭhamaṃ ñāṇaṃ, tato aññā anantarā”ti. –	53	
PA_atk-s05_04a:532	Ettha ariyamaggo āsavakkhayoti vutto. “Āsavānaṃ khayā samaṇo hotī”ti ettha phalaṃ.	53	
PA_atk-s05_04a:533	“Paravajjānupassissa, niccaṃ ujjhānasaññino;	53	
PA_atk-s05_04a:534	Āsavā tassa vaḍḍhanti, ārā so āsavakkhayā”ti. –	53	
PA_atk-s05_04a:535	Ettha nibbānaṃ. Idha pana phalaṃ sandhāya “āsavānaṃ khayāyā”ti vuttaṃ, arahattaphalatthāyāti attho.	53	
PA_atk-s05_04a:536_0	Saṃvejanīyesu ṭhānesūti saṃvegajanakesu jātiādīsu saṃvegavatthūsu. Jāti, jarā, byādhi,	536	
PA_atk-s05_04a:536_1	maraṇaṃ, apāyadukkhaṃ, atīte vaṭṭamūlakaṃ dukkhaṃ, anāgate vaṭṭamūlakaṃ dukkhaṃ,	536	
PA_atk-s05_04a:536_2	paccuppanne āhārapariyeṭṭhimūlakaṃ dukkhanti imāni hi saṃvegavatthūni saṃvejanīyaṭṭhānāni	536	
PA_atk-s05_04a:536_3	nāma. Apica “āditto lokasannivāso uyyutto payāto kummaggappaṭipanno, upanīyati loko	536	
PA_atk-s05_04a:536_4	addhuvo, atāṇo loko anabhissaro, assako loko, sabbaṃ pahāya gamanīyaṃ, ūno loko atitto	536	
PA_atk-s05_04a:536_5	taṇhādāso”tievamādīni cettha saṃvejanīyaṭṭhānānīti veditabbāni. Saṃvejanenāti jātiādisaṃvegavatthūni	536	
PA_atk-s05_04a:536_6	paṭicca uppannabhayasaṅkhātena saṃvejanena. Atthato pana sahottappañāṇaṃ saṃvego nāma.	536	
PA_atk-s05_04a:537_0	Saṃviggassāti gabbhokkantikādivasena anekavidhehi jātiādidukkhehi saṃvegajātassa.	537	
PA_atk-s05_04a:537_1	“Saṃvejitvā”ti ca paṭhanti. Yoniso padhānenāti upāyapadhānena, sammāvāyāmenāti attho.	537	
PA_atk-s05_04a:537_2	So hi yathā akusalā dhammā pahīyanti, kusalā dhammā bhāvanāpāripūriṃ gacchanti, evaṃ	537	
PA_atk-s05_04a:537_3	padahanato uttamabhāvasādhanato ca “padhāna”nti vuccati. Tattha saṃvegena bhavādīsu	537	
PA_atk-s05_04a:537_4	kiñci tāṇaṃ leṇaṃ paṭisaraṇaṃ apassanto tattha anolīyanto alaggamānaso tappaṭipakkhena	537	
PA_atk-s05_04a:537_5	ca vinivattitavisaññito aññadatthu nibbānaninno hoti nibbānapoṇo nibbānapabbhāro.	537	
PA_atk-s05_04a:537_6	So kalyāṇamittasannissayena yonisomanasikārabahulo visuddhāsayappayogo samathavipassanāsu	537	
PA_atk-s05_04a:537_7	yuttappayutto sabbasmimpi saṅkhāragate nibbindati virajjati, vipassanaṃ ussukkāpeti.	537	
PA_atk-s05_04a:537_8	Tattha yadidaṃ yonisomanasikārabahulo visuddhāsayappayogo samathavipassanāsu yuttappayutto,	537	
PA_atk-s05_04a:537_9	tenassa diṭṭheva dhamme sukhasomanassabahulatā veditabbā. Yaṃ panāyaṃ samathe patiṭṭhito	537	
PA_atk-s05_04a:537_10	vipassanāya yuttappayutto sabbasmimpi saṅkhāragate nibbindati virajjati, vipassanaṃ	5371	
PA_atk-s05_04a:537_11	ussukkāpeti, tenassa yoni āraddhā āsavānaṃ khayāyāti veditabbaṃ.	5371	
PA_atk-s05_04a:538_0	Gāthāsu saṃvijjethevāti saṃvijjeyya eva saṃvegaṃ kareyya eva. “Saṃvijjitvānā”ti ca	538	
PA_atk-s05_04a:538_1	paṭhanti. Vuttanayena saṃviggo hutvāti attho. Paṇḍitoti sappañño, tihetukapaṭisandhīti	538	
PA_atk-s05_04a:538_2	vuttaṃ hoti. Paññāya samavekkhiyāti saṃvegavatthūni saṃvijjanavasena paññāya sammā	538	
PA_atk-s05_04a:538_3	avekkhiya. Atha vā paññāya sammā avekkhitvāti. Sesaṃ sabbattha uttānatthameva.	538	
PA_atk-s05_04a:539	Dasamasuttavaṇṇanā niṭṭhitā.	53	
PA_atk-s05_04a:540	Iti paramatthadīpaniyā itivuttaka-aṭṭhakathāya	54	
PA_atk-s05_04a:541	Dukanipāte paṭhamavaggavaṇṇanā niṭṭhitā.	54	
PA_atk-s05_04a:542	2. Dutiyavaggo	54	
PA_atk-s05_04a:543	1. Vitakkasuttavaṇṇanā	54	
PA_atk-s05_04a:544	38. Dutiyavaggassa paṭhame tathāgataṃ, bhikkhaveti ettha tathāgata-saddo tāva sattavohārasammāsambuddhādīsu dissati. Tathā hesa “hoti tathāgato paraṃ maraṇā”tiādīsu sattavohāre.	54	
PA_atk-s05_04a:545	“Tathāgataṃ devamanussapūjitaṃ,	54	
PA_atk-s05_04a:546	Buddhaṃ namassāma suvatthi hotū”ti. –	54	
PA_atk-s05_04a:547	Ādīsu sammāsambuddhe.	54	
PA_atk-s05_04a:548	“Tathāgataṃ devamanussapūjitaṃ,	54	
PA_atk-s05_04a:549	Dhammaṃ namassāma suvatthi hotū”ti. –	54	
PA_atk-s05_04a:550	Ādīsu dhamme.	55	
PA_atk-s05_04a:551	“Tathāgataṃ devamanussapūjitaṃ,	55	
PA_atk-s05_04a:552	Saṅghaṃ namassāma suvatthi hotū”ti. –	55	
PA_atk-s05_04a:553_0	Ādīsu saṅghe. Idha pana sammāsambuddhe. Tasmā tathāgatanti ettha aṭṭhahi kāraṇehi	553	
PA_atk-s05_04a:553_1	bhagavā tathāgatoti vuccati. Katamehi aṭṭhahi? Tathā āgatoti tathāgato, tathā gatoti	553	
PA_atk-s05_04a:553_2	tathāgato, tathalakkhaṇaṃ āgatoti tathāgato, tathadhamme yāthāvato abhisambuddhoti	553	
PA_atk-s05_04a:553_3	tathāgato, tathadassitāya tathāgato, tathavāditāya tathāgato, tathākāritāya tathāgato,	553	
PA_atk-s05_04a:553_4	abhibhavanaṭṭhena tathāgatoti.	553	
PA_atk-s05_04a:554_0	Kathaṃ bhagavā tathā āgatoti tathāgato? Yathā yena abhinīhārena dānapāramiṃ pūretvā	554	
PA_atk-s05_04a:554_1	sīlanekkhammapaññāvīriyakhantisaccaadhiṭṭhānamettāupekkhāpāramiṃ pūretvā imā dasa	554	
PA_atk-s05_04a:554_2	pāramiyo, dasa upapāramiyo, dasa paramatthapāramiyoti samatiṃsa pāramiyo pūretvā	554	
PA_atk-s05_04a:554_3	aṅgapariccāgaṃ, attapariccāgaṃ, dhanapariccāgaṃ, dārapariccāgaṃ, rajjapariccāganti	554	
PA_atk-s05_04a:554_4	imāni pañca mahāpariccāgāni pariccajitvā yathā vipassiādayo sammāsambuddhā āgatā,	554	
PA_atk-s05_04a:554_5	tathā amhākaṃ bhagavāpi āgatoti tathāgato. Yathāha –	554	
PA_atk-s05_04a:555	“Yatheva lokamhi vipassiādayo,	55	
PA_atk-s05_04a:556	Sabbaññubhāvaṃ munayo idhāgatā;	55	
PA_atk-s05_04a:557	Tathā ayaṃ sakyamunīpi āgato,	55	
PA_atk-s05_04a:558	Tathāgato vuccati tena cakkhumā”ti. –	55	
PA_atk-s05_04a:559	Evaṃ tathā āgatoti tathāgato.	55	
PA_atk-s05_04a:560_0	Kathaṃ tathā gatoti tathāgato? Yathā sampatijātāva vipassiādayo samehi pādehi pathaviyaṃ	560	
PA_atk-s05_04a:560_1	patiṭṭhāya uttarābhimukhā sattapadavītihārena gatā, tathā amhākaṃ bhagavāpi gatoti	560	
PA_atk-s05_04a:560_2	tathāgato. Yathāhu –	560	
PA_atk-s05_04a:561	“Muhuttajātova gavaṃpatī yathā,	56	
PA_atk-s05_04a:562	Samehi pādehi phusī vasundharaṃ;	56	
PA_atk-s05_04a:563	So vikkamī satta padāni gotamo,	56	
PA_atk-s05_04a:564	Setañca chattaṃ anudhārayuṃ marū.	56	
PA_atk-s05_04a:565	“Gantvāna so satta padāni gotamo,	56	
PA_atk-s05_04a:566	Disā vilokesi samā samantato;	56	
PA_atk-s05_04a:567	Aṭṭhaṅgupetaṃ giramabbhudīrayi,	56	
PA_atk-s05_04a:568	Sīho yathā pabbatamuddhaniṭṭhito”ti. –	56	
PA_atk-s05_04a:569	Evaṃ tathā gatoti tathāgato.	56	
PA_atk-s05_04a:570_0	Kathaṃ tathalakkhaṇaṃ āgatoti tathāgato? Sabbesaṃ rūpārūpadhammānaṃ salakkhaṇaṃ,	570	
PA_atk-s05_04a:570_1	sāmaññalakkhaṇaṃ, tathaṃ, avitathaṃ, ñāṇagatiyā āgato, avirajjhitvā patto, anubuddhoti	570	
PA_atk-s05_04a:570_2	tathāgato. Yathāha –	570	
PA_atk-s05_04a:571	“Sabbesaṃ pana dhammānaṃ, sakasāmaññalakkhaṇaṃ;	57	
PA_atk-s05_04a:572	Tathamevāgato yasmā, tasmā nātho tathāgato”ti. –	57	
PA_atk-s05_04a:573	Evaṃ tathalakkhaṇaṃ āgatoti tathāgato.	57	
PA_atk-s05_04a:574_0	Kathaṃ tathadhamme yāthāvato abhisambuddhoti tathāgato? Tathadhammā nāma cattāri	574	
PA_atk-s05_04a:574_1	ariyasaccāni. Yathāha “cattārimāni, bhikkhave, tathāni avitathāni anaññathāni. Katamāni	574	
PA_atk-s05_04a:574_2	cattāri? Idaṃ dukkhaṃ ariyasaccanti, bhikkhave, tathametaṃ avitathametaṃ anaññathameta”nti	574	
PA_atk-s05_04a:574_3	vitthāro. Tāni ca bhagavā abhisambuddho, tasmāpi tathānaṃ abhisambuddhattā tathāgato.	574	
PA_atk-s05_04a:574_4	Abhisambuddhattho hi ettha gata-saddo. Evaṃ tathadhamme yāthāvato abhisambuddhoti tathāgato.	574	
PA_atk-s05_04a:575_0	Kathaṃ tathadassitāya tathāgato? Yaṃ sadevake loke…pe… sadevamanussāya pajāya aparimāṇāsu	575	
PA_atk-s05_04a:575_1	lokadhātūsu aparimāṇānaṃ sattānaṃ cakkhudvāre āpāthamāgacchantaṃ rūpārammaṇaṃ nāma	575	
PA_atk-s05_04a:575_2	atthi, taṃ bhagavā sabbākārato jānāti passati. Evaṃ jānatā passatā cānena taṃ iṭṭhādivasena	575	
PA_atk-s05_04a:575_3	vā diṭṭhasutamutaviññātesu labbhamānapadavasena vā “katamaṃ taṃ rūpaṃ rūpāyatanaṃ,	575	
PA_atk-s05_04a:575_4	yaṃ rūpaṃ catunnaṃ mahābhūtānaṃ upādāya vaṇṇanibhā sanidassanaṃ sappaṭighaṃ nīlaṃ	575	
PA_atk-s05_04a:575_5	pītaka”ntiādinā nayena anekehi nāmehi terasahi vārehi dvepaññāsāya nayehi vibhajjamānaṃ	575	
PA_atk-s05_04a:575_6	tathameva hoti, vitathaṃ natthi. Esa nayo sotadvārādīsu āpāthamāgacchantesu saddādīsu.	575	
PA_atk-s05_04a:575_7	Vuttañhetaṃ bhagavatā –	575	
PA_atk-s05_04a:576_0	“Yaṃ, bhikkhave, sadevakassa lokassa…pe… sadevamanussāya diṭṭhaṃ sutaṃ mutaṃ viññātaṃ	576	
PA_atk-s05_04a:576_1	pattaṃ pariyesitaṃ anuvicaritaṃ manasā, tamahaṃ jānāmi…pe… tamahaṃ abbhaññāsiṃ, taṃ	576	
PA_atk-s05_04a:576_2	tathāgatassa viditaṃ, taṃ tathāgato na upaṭṭhāsī”ti.	576	
PA_atk-s05_04a:577	Evaṃ tathadassitāya tathāgato. Ettha tathadassiatthe tathāgatoti padassa sambhavo veditabbo.	57	
PA_atk-s05_04a:578_0	Kathaṃ tathavāditāya tathāgato? Yaṃ rattiṃ bhagavā anuttaraṃ sammāsambodhiṃ abhisambuddho,	578	
PA_atk-s05_04a:578_1	yañca rattiṃ anupādisesāya nibbānadhātuyā parinibbāyi, etthantare pañcacattālīsavassaparimāṇakāle	578	
PA_atk-s05_04a:578_2	yaṃ bhagavatā bhāsitaṃ suttageyyādi, sabbaṃ taṃ parisuddhaṃ paripuṇṇaṃ rāgamadādinimmadanaṃ	578	
PA_atk-s05_04a:578_3	ekasadisaṃ tathaṃ avitathaṃ. Tenāha –	578	
PA_atk-s05_04a:579_0	“Yañca, cunda, rattiṃ tathāgato anuttaraṃ sammāsambodhiṃ abhisambujjhati, yañca rattiṃ	579	
PA_atk-s05_04a:579_1	anupādisesāya nibbānadhātuyā parinibbāyati, yaṃ etasmiṃ antare bhāsati lapati niddisati,	579	
PA_atk-s05_04a:579_2	sabbaṃ taṃ tatheva hoti, no aññathā. Tasmā ‘tathāgato’ti vuccatī”ti.	579	
PA_atk-s05_04a:580_0	Gadaattho hi ettha gatasaddo. Evaṃ tathavāditāya tathāgato. Apica āgadanaṃ āgado,	580	
PA_atk-s05_04a:580_1	vacananti attho. Tatho aviparīto āgado assāti dakārassa takāraṃ katvā tathāgatoti,	580	
PA_atk-s05_04a:580_2	evampettha padasiddhi veditabbā.	580	
PA_atk-s05_04a:581_0	Kathaṃ tathākāritāya tathāgato? Bhagavato hi vācāya kāyo anulometi, kāyassapi vācā.	581	
PA_atk-s05_04a:581_1	Tasmā yathāvādī tathākārī, yathākārī tathāvādī ca hoti. Evaṃbhūtassa cassa yathā	581	
PA_atk-s05_04a:581_2	vācā, kāyopi tathā gato pavatto. Yathā ca kāyo, vācāpi tathā gatāti tathāgato. Tenāha	581	
PA_atk-s05_04a:581_3	“yathāvādī, bhikkhave, tathāgato tathākārī, yathākārī tathāvādī. Iti yathāvādī tathākārī,	581	
PA_atk-s05_04a:581_4	yathākārī tathāvādī. Tasmā ‘tathāgato’ti vuccatī”ti. Evaṃ tathākāritāya tathāgato.	581	
PA_atk-s05_04a:582_0	Kathaṃ abhibhavanaṭṭhena tathāgato? Yasmā bhagavā upari bhavaggaṃ heṭṭhā avīciṃ pariyantaṃ	582	
PA_atk-s05_04a:582_1	karitvā tiriyaṃ aparimāṇāsu lokadhātūsu sabbasatte abhibhavati sīlenapi samādhināpi	582	
PA_atk-s05_04a:582_2	paññāyapi vimuttiyāpi vimuttiñāṇadassanenapi, na tassa tulā vā pamāṇaṃ vā atthi,	582	
PA_atk-s05_04a:582_3	atha kho atulo appameyyo anuttaro devānaṃ atidevo sakkānaṃ atisakko brahmānaṃ atibrahmā	582	
PA_atk-s05_04a:582_4	sabbasattuttamo, tasmā tathāgato. Tenāha –	582	
PA_atk-s05_04a:583	“Sadevake, bhikkhave, loke…pe… manussāya tathāgato abhibhū anabhibhūto aññadatthu daso vasavattī, tasmā ‘tathāgato’ti vuccatī”ti.	58	
PA_atk-s05_04a:584_0	Tatrāyaṃ padasiddhi – agado viya agado, desanāvilāso ceva puññussayo ca. Tena hesa	584	
PA_atk-s05_04a:584_1	mahānubhāvo bhisakko viya dibbāgadena sappe, sabbaparappavādino sadevakañca lokaṃ	584	
PA_atk-s05_04a:584_2	abhibhavati. Iti sabbalokābhibhavane tatho aviparīto yathāvutto agado etassāti dakārassa	584	
PA_atk-s05_04a:584_3	takāraṃ katvā tathāgatoti veditabbo. Evaṃ abhibhavanaṭṭhena tathāgato.	584	
PA_atk-s05_04a:585_0	Apica tathāya gatoti tathāgato, tathaṃ gatoti tathāgato. Tattha sakalalokaṃ tīraṇapariññāya	585	
PA_atk-s05_04a:585_1	tathāya gato avagatoti tathāgato, lokasamudayaṃ pahānapariññāya tathāya gato atītoti	585	
PA_atk-s05_04a:585_2	tathāgato, lokanirodhaṃ sacchikiriyāya tathāya gato adhigatoti tathāgato. Lokanirodhagāminiṃ	585	
PA_atk-s05_04a:585_3	paṭipadaṃ tathaṃ gato paṭipannoti tathāgato. Vuttañhetaṃ bhagavatā –	585	
PA_atk-s05_04a:586_0	“Loko, bhikkhave, tathāgatena abhisambuddho. Lokasmā tathāgato visaṃyutto. Lokasamudayo,	586	
PA_atk-s05_04a:586_1	bhikkhave, tathāgatena abhisambuddho, lokasamudayo tathāgatassa pahīno. Lokanirodho,	586	
PA_atk-s05_04a:586_2	bhikkhave, tathāgatena abhisambuddho, lokanirodho tathāgatassa sacchikato. Lokanirodhagāminī	586	
PA_atk-s05_04a:586_3	paṭipadā, bhikkhave, tathāgatena abhisambuddhā, lokanirodhagāminī paṭipadā tathāgatassa	586	
PA_atk-s05_04a:586_4	bhāvitā. Yaṃ, bhikkhave, sadevakassa…pe… sabbaṃ taṃ tathāgatena abhisambuddhaṃ. Tasmā	586	
PA_atk-s05_04a:586_5	‘tathāgato’ti vuccatī”ti.	586	
PA_atk-s05_04a:587_0	Aparehipi aṭṭhahi kāraṇehi bhagavā tathāgato. Tathāya āgatoti tathāgato, tathāya	587	
PA_atk-s05_04a:587_1	gatoti tathāgato, tathāni āgatoti tathāgato, tathā gatoti tathāgato, tathāvidhoti	587	
PA_atk-s05_04a:587_2	tathāgato, tathāpavattikoti tathāgato, tathehi āgatoti tathāgato, tathā gatabhāvena tathāgatoti.	587	
PA_atk-s05_04a:588	Kathaṃ tathāya āgatoti tathāgato? Yā sā bhagavatā sumedhabhūtena dīpaṅkaradasabalassa pādamūle –	58	
PA_atk-s05_04a:589	“Manussattaṃ liṅgasampatti, hetu satthāradassanaṃ;	58	
PA_atk-s05_04a:590	Pabbajjā guṇasampatti, adhikāro ca chandatā;	59	
PA_atk-s05_04a:591	Aṭṭhadhammasamodhānā, abhinīhāro samijjhatī”ti. –	59	
PA_atk-s05_04a:592_0	Evaṃ vuttaṃ aṭṭhaṅgasamannāgataṃ abhinīhāraṃ sampādentena “ahaṃ sadevakaṃ lokaṃ tiṇṇo	592	
PA_atk-s05_04a:592_1	tāressāmi, mutto mocessāmi, danto damessāmi, assattho assāsessāmi, parinibbuto parinibbāpessāmi,	592	
PA_atk-s05_04a:592_2	suddho sodhessāmi, buddho bodhessāmī”ti mahāpaṭiññā pavattitā. Vuttaṃ hetaṃ –	592	
PA_atk-s05_04a:593	“Kiṃ me ekena tiṇṇena, purisena thāmadassinā;	59	
PA_atk-s05_04a:594	Sabbaññutaṃ pāpuṇitvā, santāressaṃ sadevakaṃ.	59	
PA_atk-s05_04a:595	“Iminā me adhikārena, katena purisuttame;	59	
PA_atk-s05_04a:596	Sabbaññutaṃ pāpuṇitvā, tāremi janataṃ bahuṃ.	59	
PA_atk-s05_04a:597	“Saṃsārasotaṃ chinditvā, viddhaṃsetvā tayo bhave;	59	
PA_atk-s05_04a:598	Dhammanāvaṃ samāruyha, santāressaṃ sadevakaṃ.	59	
PA_atk-s05_04a:599	“Kiṃ me aññātavesena, dhammaṃ sacchikatenidha;	59	
PA_atk-s05_04a:600	Sabbaññutaṃ pāpuṇitvā, buddho hessaṃ sadevake”ti. ;	60	
PA_atk-s05_04a:601_0	Taṃ panetaṃ mahāpaṭiññaṃ sakalassapi buddhakaradhammasamudāyassa pavicayapaccavekkhaṇasamādānānaṃ	601	
PA_atk-s05_04a:601_1	kāraṇabhūtaṃ avisaṃvādento lokanātho yasmā mahākappānaṃ satasahassādhikāni cattāri	601	
PA_atk-s05_04a:601_2	asaṅkhyeyyāni sakkaccaṃ nirantaraṃ niravasesato dānapāramiādayo samatiṃsapāramiyo	601	
PA_atk-s05_04a:601_3	pūretvā, aṅgapariccāgādayo pañca mahāpariccāge pariccajitvā, saccādhiṭṭhānādīni cattāri	601	
PA_atk-s05_04a:601_4	adhiṭṭhānāni paribrūhetvā, puññañāṇasambhāre sambharitvā pubbayogapubbacariyadhammakkhānañātatthacariyādayo	601	
PA_atk-s05_04a:601_5	ukkaṃsāpetvā, buddhicariyaṃ paramakoṭiṃ pāpetvā anuttaraṃ sammāsambodhiṃ abhisambujjhi;	601	
PA_atk-s05_04a:601_6	tasmā tasseva sā mahāpaṭiññā tathā avitathā anaññathā, na tassa vālaggamattampi vitathaṃ	601	
PA_atk-s05_04a:601_7	atthi. Tathā hi dīpaṅkaro dasabalo koṇḍañño, maṅgalo…pe… kassapo bhagavāti ime catuvīsati	601	
PA_atk-s05_04a:601_8	sammāsambuddhā paṭipāṭiyā uppannā “buddho bhavissatī”ti naṃ byākariṃsu. Evaṃ catuvīsatiyā	601	
PA_atk-s05_04a:601_9	buddhānaṃ santike laddhabyākaraṇo ye te katābhinīhārehi bodhisattehi laddhabbā ānisaṃsā,	601	
PA_atk-s05_04a:601_10	te labhitvāva āgatoti tāya yathāvuttāya mahāpaṭiññāya tathāya abhisambuddhabhāvaṃ	6011	
PA_atk-s05_04a:601_11	āgato adhigatoti tathāgato. Evaṃ tathāya āgatoti tathāgato.	6011	
PA_atk-s05_04a:602_0	Kathaṃ tathāya gatoti tathāgato? Yāyaṃ mahākaruṇā lokanāthassa, yāya mahādukkhasambādhappaṭipannaṃ	602	
PA_atk-s05_04a:602_1	sattanikāyaṃ disvā “tassa natthañño koci paṭisaraṇaṃ, ahameva naṃ ito saṃsāradukkhato	602	
PA_atk-s05_04a:602_2	mutto mocessāmī”ti samussāhitamānaso mahābhinīhāraṃ akāsi. Katvā ca yathāpaṇidhānaṃ	602	
PA_atk-s05_04a:602_3	sakalalokahitasampādanāya ussukkamāpanno attano kāyajīvitanirapekkho paresaṃ sotapathagamanamattenapi	602	
PA_atk-s05_04a:602_4	cittutrāsasamuppādikā atidukkarā dukkaracariyā samācaranto yathā mahābodhisattānaṃ	602	
PA_atk-s05_04a:602_5	paṭipatti hānabhāgiyā saṃkilesabhāgiyā ṭhitibhāgiyā vā na hoti, atha kho uttari visesabhāgiyāva	602	
PA_atk-s05_04a:602_6	hoti, tathā paṭipajjamāno anupubbena niravasese bodhisambhāre samānetvā abhisambodhiṃ	602	
PA_atk-s05_04a:602_7	pāpuṇi. Tato parañca tāyeva mahākaruṇāya sañcoditamānaso pavivekaratiṃ paramañca	602	
PA_atk-s05_04a:602_8	santaṃ vimokkhasukhaṃ pahāya bālajanabahule loke tehi samuppāditaṃ sammānāvamānavippakāraṃ	602	
PA_atk-s05_04a:602_9	agaṇetvā veneyyajanavinayanena niravasesaṃ buddhakiccaṃ niṭṭhapesi. Tatra yo bhagavato	602	
PA_atk-s05_04a:602_10	sattesu mahākaruṇāya samokkamanākāro, so parato āvi bhavissati. Yathā buddhabhūtassa	6021	
PA_atk-s05_04a:602_11	lokanāthassa sattesu mahākaruṇā, evaṃ bodhisattabhūtassapi mahābhinīhārakālādīsūti	6021	
PA_atk-s05_04a:602_12	sabbattha sabbadā ca ekasadisatāya tathāva sā avitathā anaññathā. Tasmā tīsupi avatthāsu	6021	
PA_atk-s05_04a:602_13	sabbasattesu samānarasāya tathāya mahākaruṇāya sakalalokahitāya gato paṭipannoti	6021	
PA_atk-s05_04a:602_14	tathāgato. Evaṃ tathāya gatoti tathāgato.	6021	
PA_atk-s05_04a:603_0	Kathaṃ tathāni āgatoti tathāgato? Tathāni nāma cattāri ariyamaggañāṇāni. Tāni hi	603	
PA_atk-s05_04a:603_1	“idaṃ dukkhaṃ, ayaṃ dukkhasamudayo, ayaṃ dukkhanirodho, ayaṃ dukkhanirodhagāminī	603	
PA_atk-s05_04a:603_2	paṭipadā”ti evaṃ sabbañeyyasaṅgāhakānaṃ pavattinivattitadubhayahetubhūtānaṃ catunnaṃ	603	
PA_atk-s05_04a:603_3	ariyasaccānaṃ, dukkhassa pīḷanaṭṭho saṅkhataṭṭho santāpaṭṭho vipariṇāmaṭṭho, samudayassa	603	
PA_atk-s05_04a:603_4	āyūhanaṭṭho nidānaṭṭho saṃyogaṭṭho palibodhaṭṭho, nirodhassa nissaraṇaṭṭho vivekaṭṭho	603	
PA_atk-s05_04a:603_5	asaṅkhataṭṭho amataṭṭho, maggassa niyyānaṭṭho hetvaṭṭho dassanaṭṭho adhipateyyaṭṭhotiādīnaṃ	603	
PA_atk-s05_04a:603_6	tabbibhāgānañca yathābhūtasabhāvāvabodhavibandhakassa saṃkilesapakkhassa samucchindanena	603	
PA_atk-s05_04a:603_7	paṭiladdhāya tattha asammohābhisamayasaṅkhātāya aviparītākārappavattiyā dhammānaṃ	603	
PA_atk-s05_04a:603_8	sabhāvasarasalakkhaṇassa avisaṃvādanato tathāni avitathāni anaññathāni, tāni bhagavā	603	
PA_atk-s05_04a:603_9	anaññaneyyo sayameva āgato adhigato, tasmā tathāni āgatoti tathāgato.	603	
PA_atk-s05_04a:604_0	Yathā ca maggañāṇāni, evaṃ bhagavato tīsu kālesu appaṭihatañāṇāni catupaṭisambhidāñāṇāni	604	
PA_atk-s05_04a:604_1	catuvesārajjañāṇāni pañcagatiparicchedañāṇāni chaasādhāraṇañāṇāni sattabojjhaṅgavibhāvanañāṇāni	604	
PA_atk-s05_04a:604_2	aṭṭhamaggaṅgavibhāvanañāṇāni navānupubbavihārasamāpattiñāṇāni dasabalañāṇāni ca vibhāvetabbāni.	604	
PA_atk-s05_04a:605_0	Tatrāyaṃ vibhāvanā – yañhi kiñci aparimāṇāsu lokadhātūsu aparimāṇānaṃ sattānaṃ hīnādibhedabhinnānaṃ	605	
PA_atk-s05_04a:605_1	hīnādibhedabhinnāsu atītāsu khandhāyatanadhātūsu sabhāvakiccādi avatthāvisesādi khandhapaṭibaddhanāmagottādi	605	
PA_atk-s05_04a:605_2	ca jānitabbaṃ. Anindriyabaddhesu ca atisukhumatirohitavidūradesesu rūpadhammesu yo	605	
PA_atk-s05_04a:605_3	taṃtaṃpaccayavisesehi saddhiṃ paccayuppannānaṃ vaṇṇasaṇṭhānagandharasaphassādiviseso,	605	
PA_atk-s05_04a:605_4	tattha sabbattheva hatthatale ṭhapitaāmalako viya paccakkhato asaṅgamappaṭihataṃ	605	
PA_atk-s05_04a:605_5	bhagavato ñāṇaṃ pavattati, tathā anāgatāsu paccuppannāsu cāti imāni tīsu kālesu appaṭihatañāṇāni nāma. Yathāha –	605	
PA_atk-s05_04a:606	“Atītaṃse buddhassa bhagavato appaṭihataṃ ñāṇaṃ, anāgataṃse buddhassa bhagavato appaṭihataṃ ñāṇaṃ, paccuppannaṃse buddhassa bhagavato appaṭihataṃ ñāṇa”nti.	60	
PA_atk-s05_04a:607_0	Tāni panetāni tattha tattha dhammānaṃ sabhāvasarasalakkhaṇassa avisaṃvādanato tathāni	607	
PA_atk-s05_04a:607_1	avitathāni anaññathāni, tāni bhagavā sayambhuñāṇena adhigañchi. Evaṃ tathāni āgatoti tathāgato.	607	
PA_atk-s05_04a:608_0	Tathā atthapaṭisambhidā, dhammapaṭisambhidā, niruttipaṭisambhidā, paṭibhānapaṭisambhidāti	608	
PA_atk-s05_04a:608_1	catasso paṭisambhidā. Tattha atthapabhedassa sallakkhaṇavibhāvanavavatthānakaraṇasamatthaṃ	608	
PA_atk-s05_04a:608_2	atthe pabhedagataṃ ñāṇaṃ atthapaṭisambhidā. Dhammapabhedassa sallakkhaṇavibhāvanavavatthānakaraṇasamatthaṃ	608	
PA_atk-s05_04a:608_3	dhamme pabhedagataṃ ñāṇaṃ dhammapaṭisambhidā. Niruttipabhedassa sallakkhaṇavibhāvanavavatthānakaraṇasamatthaṃ	608	
PA_atk-s05_04a:608_4	niruttābhilāpe pabhedagataṃ ñāṇaṃ niruttipaṭisambhidā. Paṭibhānapabhedassa sallakkhaṇavibhāvanavavatthānakaraṇasamatthaṃ	608	
PA_atk-s05_04a:608_5	paṭibhāne pabhedagataṃ ñāṇaṃ paṭibhānapaṭisambhidā. Vuttañhetaṃ –	608	
PA_atk-s05_04a:609	“Atthe ñāṇaṃ atthapaṭisambhidā, dhamme ñāṇaṃ dhammapaṭisambhidā, tatra dhammaniruttābhilāpe ñāṇaṃ niruttipaṭisambhidā, ñāṇesu ñāṇaṃ paṭibhānapaṭisambhidā”ti.	60	
PA_atk-s05_04a:610_0	Ettha ca hetuanusārena araṇīyato adhigantabbato ca saṅkhepato hetuphalaṃ attho nāma.	610	
PA_atk-s05_04a:610_1	Pabhedato pana yaṃkiñci paccayuppannaṃ, nibbānaṃ, bhāsitattho, vipāko, kiriyāti ime	610	
PA_atk-s05_04a:610_2	pañca dhammā attho. Taṃ atthaṃ paccavekkhantassa tasmiṃ atthe pabhedagataṃ ñāṇaṃ	610	
PA_atk-s05_04a:610_3	atthapaṭisambhidā. Dhammoti saṅkhepato paccayo. So hi yasmā taṃ taṃ atthaṃ vidahati	610	
PA_atk-s05_04a:610_4	pavatteti ceva pāpeti ca, tasmā dhammoti vuccati. Pabhedato pana yo koci phalanibbattako	610	
PA_atk-s05_04a:610_5	hetu, ariyamaggo, bhāsitaṃ, kusalaṃ, akusalanti ime pañca dhammā dhammo, taṃ dhammaṃ	610	
PA_atk-s05_04a:610_6	paccavekkhantassa tasmiṃ dhamme pabhedagataṃ ñāṇaṃ dhammapaṭisambhidā. Vuttampi cetaṃ –	610	
PA_atk-s05_04a:611	“Dukkhe ñāṇaṃ atthapaṭisambhidā, dukkhasamudaye ñāṇaṃ dhammapaṭisambhidā, dukkhanirodhe ñāṇaṃ atthapaṭisambhidā, dukkhanirodhagāminiyā paṭipadāya ñāṇaṃ dhammapaṭisambhidā”ti.	61	
PA_atk-s05_04a:612_0	Atha vā hetumhi ñāṇaṃ dhammapaṭisambhidā, hetuphale ñāṇaṃ atthapaṭisambhidā. Ye dhammā	612	
PA_atk-s05_04a:612_1	jātā bhūtā sañjātā nibbattā abhinibbattā pātubhūtā, imesu dhammesu ñāṇaṃ atthapaṭisambhidā.	612	
PA_atk-s05_04a:612_2	Yamhā dhammā te dhammā jātā bhūtā sañjātā nibbattā abhinibbattā pātubhūtā, tesu dhammesu	612	
PA_atk-s05_04a:612_3	ñāṇaṃ dhammapaṭisambhidā. Jarāmaraṇe ñāṇaṃ atthapaṭisambhidā, jarāmaraṇasamudaye	612	
PA_atk-s05_04a:612_4	ñāṇaṃ dhammapaṭisambhidā. Jarāmaraṇanirodhe ñāṇaṃ atthapaṭisambhidā, jarāmaraṇanirodhagāminiyā	612	
PA_atk-s05_04a:612_5	paṭipadāya ñāṇaṃ dhammapaṭisambhidā. Jātiyā, bhave, upādāne, taṇhāya, vedanāya, phasse,	612	
PA_atk-s05_04a:612_6	saḷāyatane, nāmarūpe, viññāṇe, saṅkhāresu ñāṇaṃ atthapaṭisambhidā, saṅkhārasamudaye	612	
PA_atk-s05_04a:612_7	ñāṇaṃ dhammapaṭisambhidā. Saṅkhāranirodhe ñāṇaṃ atthapaṭisambhidā, saṅkhāranirodhagāminiyā	612	
PA_atk-s05_04a:612_8	paṭipadāya ñāṇaṃ dhammapaṭisambhidā.	612	
PA_atk-s05_04a:613_0	“Idha bhikkhu dhammaṃ jānāti – suttaṃ, geyyaṃ…pe… vedallaṃ. Ayaṃ vuccati dhammapaṭisambhidā.	613	
PA_atk-s05_04a:613_1	So tassa tasseva bhāsitassa atthaṃ jānāti – ‘ayaṃ imassa bhāsitassa attho, ayaṃ imassa	613	
PA_atk-s05_04a:613_2	bhāsitassa attho’ti, ayaṃ vuccati atthapaṭisambhidā.	613	
PA_atk-s05_04a:614_0	“Katame dhammā kusalā? Yasmiṃ samaye kāmāvacaraṃ kusalaṃ cittaṃ uppannaṃ hoti somanassasahagataṃ	614	
PA_atk-s05_04a:614_1	ñāṇasampayuttaṃ rūpārammaṇaṃ vā…pe… dhammārammaṇaṃ vā yaṃ yaṃ vā panārabbha, tasmiṃ	614	
PA_atk-s05_04a:614_2	samaye phasso hoti…pe… avikkhepo hoti. Ime dhammā kusalā. Imesu dhammesu ñāṇaṃ dhammapaṭisambhidā,	614	
PA_atk-s05_04a:614_3	tesaṃ vipāke ñāṇaṃ atthapaṭisambhidā”tiādi vitthāro.	614	
PA_atk-s05_04a:615_0	Tasmiṃ atthe ca dhamme ca sabhāvanirutti abyabhicāravohāro abhilāpo, tasmiṃ sabhāvaniruttābhilāpe	615	
PA_atk-s05_04a:615_1	māgadhikāya sabbasattānaṃ mūlabhāsāya “ayaṃ sabhāvanirutti, ayaṃ na sabhāvaniruttī”ti	615	
PA_atk-s05_04a:615_2	pabhedagataṃ ñāṇaṃ niruttipaṭisambhidā. Yathāvuttesu tesu ñāṇesu gocarakiccādivasena	615	
PA_atk-s05_04a:615_3	vitthārato pavattaṃ sabbampi ñāṇamārammaṇaṃ katvā paccavekkhantassa tasmiṃ ñāṇe pabhedagataṃ	615	
PA_atk-s05_04a:615_4	ñāṇaṃ paṭibhānapaṭisambhidā. Iti imāni cattāri paṭisambhidāñāṇāni sayameva bhagavatā	615	
PA_atk-s05_04a:615_5	adhigatāni atthadhammādike tasmiṃ tasmiṃ attano visaye avisaṃvādanavasena aviparītākārappavattiyā	615	
PA_atk-s05_04a:615_6	tathāni avitathāni anaññathāni. Evampi bhagavā tathāni āgatoti tathāgato.	615	
PA_atk-s05_04a:616_0	Tathā yaṃ kiñci ñeyyaṃ nāma, sabbaṃ taṃ bhagavatā sabbākārena ñātaṃ diṭṭhaṃ adhigataṃ	616	
PA_atk-s05_04a:616_1	abhisambuddhaṃ. Tathā hissa abhiññeyyā dhammā abhiññeyyato buddhā, pariññeyyā dhammā	616	
PA_atk-s05_04a:616_2	pariññeyyato buddhā, pahātabbā dhammā pahātabbato buddhā, sacchikātabbā dhammā sacchikātabbato	616	
PA_atk-s05_04a:616_3	buddhā, bhāvetabbā dhammā bhāvetabbato buddhā, yato naṃ koci samaṇo vā brāhmaṇo vā	616	
PA_atk-s05_04a:616_4	devo vā māro vā brahmā vā “ime nāma te dhammā anabhisambuddhā”ti saha dhammena anuyuñjituṃ samattho natthi.	616	
PA_atk-s05_04a:617_0	Yaṃ kiñci pahātabbaṃ nāma, sabbaṃ taṃ bhagavatā anavasesato bodhimūleyeva pahīnaṃ	617	
PA_atk-s05_04a:617_1	anuppattidhammaṃ, na tassa pahānāya uttari karaṇīyaṃ atthi. Tathā hissa lobhadosamohaviparītamanasikāraahirikānottappathinamiddha-	617	
PA_atk-s05_04a:617_2	kodhūpanāhamakkhapalāsaissāmacchariya- māyāsāṭheyyathambhasārambhamānātimānamadapamādatividhākusalamūladuccarita-	617	
PA_atk-s05_04a:617_3	visamasaññāmalavitakkapapañcaesanātaṇhācatubbidhavipariyesaāsava- ganthaoghayogāgatitaṇhupādānapañcābhinandananīvaraṇa-	617	
PA_atk-s05_04a:617_4	cetokhilacetasovinibandhachavivādamūlasattānusaya- aṭṭhamicchattanavaāghātavatthutaṇhāmūlakadasaakusala-	617	
PA_atk-s05_04a:617_5	kammapathaekavīsatianesanadvāsaṭṭhidiṭṭhigataaṭṭhasatataṇhāvicaritādippabhedaṃ diyaḍḍhakilesasahassaṃ	617	
PA_atk-s05_04a:617_6	saha vāsanāya pahīnaṃ samucchinnaṃ samūhataṃ, yato naṃ koci samaṇo vā…pe… brahmā	617	
PA_atk-s05_04a:617_7	vā “ime nāma te kilesā appahīnā”ti saha dhammena anuyuñjituṃ samattho natthi.	617	
PA_atk-s05_04a:618_0	Ye cime bhagavatā kammavipākakilesūpavādaāṇāvītikkamappabhedā antarāyikā dhammā vuttā,	618	
PA_atk-s05_04a:618_1	alameva te ekantena antarāyāya, yato naṃ koci samaṇo vā…pe… brahmā vā “nālaṃ te paṭisevato	618	
PA_atk-s05_04a:618_2	antarāyāyā”ti saha dhammena anuyuñjituṃ samattho natthi.	618	
PA_atk-s05_04a:619_0	Yo ca bhagavatā niravasesavaṭṭadukkhanissaraṇāya sīlasamādhipaññāsaṅgaho sattakoṭṭhāsiko	619	
PA_atk-s05_04a:619_1	sattatiṃsappabhedo ariyamaggapubbaṅgamo anuttaro niyyānadhammo desito, so ekanteneva	619	
PA_atk-s05_04a:619_2	niyyāti paṭipannassa vaṭṭadukkhato, yato naṃ koci samaṇo vā…pe… brahmā vā “niyyānadhammo	619	
PA_atk-s05_04a:619_3	tayā desito na niyyātī”ti saha dhammena anuyuñjituṃ samattho natthi. Vuttañhetaṃ	619	
PA_atk-s05_04a:619_4	– “sammāsambuddhassa te paṭijānato ime dhammā anabhisambuddhā”ti vitthāro. Evametāni	619	
PA_atk-s05_04a:619_5	attano ñāṇappahānadesanāvisesānaṃ avitathabhāvāvabodhanato aviparītākārappavattāni	619	
PA_atk-s05_04a:619_6	bhagavato catuvesārajjañāṇāni tathāni avitathāni anaññathāni. Evampi bhagavā tathāni āgatoti tathāgato.	619	
PA_atk-s05_04a:620_0	Tathā nirayagati, tiracchānagati, petagati, manussagati, devagatīti pañca gatiyo.	620	
PA_atk-s05_04a:620_1	Tāsu sañjīvādayo aṭṭha mahānirayā, kukkuḷādayo soḷasa ussadanirayā, lokantarikanirayo	620	
PA_atk-s05_04a:620_2	cāti sabbepime ekantadukkhatāya nirassādaṭṭhena nirayā ca, sakakammunā gantabbato	620	
PA_atk-s05_04a:620_3	gati cāti nirayagati. Tibbandhakārasītanarakāpi etesveva antogadhā kimikīṭapaṭaṅgasarīsapapakkhisoṇasiṅgālādayo	620	
PA_atk-s05_04a:620_4	tiriyaṃ añchitabhāvena tiracchānā nāma. Te eva gatīti tiracchānagati. Khuppipāsitaparadattūpajīvinijjhāmataṇhikādayo	620	
PA_atk-s05_04a:620_5	dukkhabahulatāya pakaṭṭhasukhato itā vigatāti petā, te eva gatīti petagati. Kālakañcikādiasurāpi	620	
PA_atk-s05_04a:620_6	etesveva antogadhā. Parittadīpavāsīhi saddhiṃ jambudīpādicatumahādīpavāsino manaso	620	
PA_atk-s05_04a:620_7	ussannatāya manussā, te eva gatīti manussagati. Cātumahārājikato paṭṭhāya yāva nevasaññānāsaññāyatanūpagāti	620	
PA_atk-s05_04a:620_8	ime chabbīsati devanikāyā dibbanti attano iddhānubhāvena kīḷanti jotenti cāti devā,	620	
PA_atk-s05_04a:620_9	te eva gatīti devagati.	620	
PA_atk-s05_04a:621_0	Tā panetā gatiyo yasmā taṃtaṃkammanibbatto upapattibhavaviseso, tasmā atthato vipākakkhandhā	621	
PA_atk-s05_04a:621_1	kaṭattā ca rūpaṃ. Tattha “ayaṃ nāma gati nāma iminā kammunā jāyati, tassa kammassa	621	
PA_atk-s05_04a:621_2	paccayavisesehi evaṃ vibhāgabhinnattā visuṃ ete sattanikāyā evaṃ vibhāgabhinnā”ti	621	
PA_atk-s05_04a:621_3	yathāsakaṃhetuphalavibhāgaparicchindanavasena ṭhānaso hetuso bhagavato ñāṇaṃ pavattati. Tenāha bhagavā –	621	
PA_atk-s05_04a:622_0	“Pañca kho imā, sāriputta, gatiyo. Katamā pañca? Nirayo, tiracchānayoni, pettivisayo,	622	
PA_atk-s05_04a:622_1	manussā, devā. Nirayañcāhaṃ, sāriputta, pajānāmi, nirayagāmiñca maggaṃ, nirayagāminiñca	622	
PA_atk-s05_04a:622_2	paṭipadaṃ; yathā paṭipanno ca kāyassa bhedā paraṃ maraṇā apāyaṃ duggatiṃ vinipātaṃ	622	
PA_atk-s05_04a:622_3	nirayaṃ upapajjati, tañca pajānāmī”tiādi.	622	
PA_atk-s05_04a:623	Tāni panetāni bhagavato ñāṇāni tasmiṃ tasmiṃ visaye aviparītākārappavattiyā avisaṃvādanato tathāni avitathāni anaññathāni. Evampi bhagavā tathāni āgatoti tathāgato.	62	
PA_atk-s05_04a:624_0	Tathā yaṃ sattānaṃ saddhādiyogavikalabhāvāvabodhena apparajakkhamahārajakkhatādivisesavibhāvanaṃ	624	
PA_atk-s05_04a:624_1	paññāsāya ākārehi pavattaṃ bhagavato indriyaparopariyattañāṇaṃ. Vuttañhetaṃ – “saddho	624	
PA_atk-s05_04a:624_2	puggalo apparajakkho, assaddho puggalo mahārajakkho”ti vitthāro.	624	
PA_atk-s05_04a:625_0	Yañca “ayaṃ puggalo apparajakkho, ayaṃ sassatadiṭṭhiko, ayaṃ ucchedadiṭṭhiko, ayaṃ	625	
PA_atk-s05_04a:625_1	anulomikāyaṃ khantiyaṃ ṭhito, ayaṃ yathābhūtañāṇe ṭhito, ayaṃ kāmāsayo, na nekkhammādiāsayo,	625	
PA_atk-s05_04a:625_2	ayaṃ nekkhammāsayo, na kāmādiāsayo”tiādinā “imassa kāmarāgo ativiya thāmagato, na	625	
PA_atk-s05_04a:625_3	paṭighādiko, imassa paṭigho ativiya thāmagato, na kāmarāgādiko”tiādinā “imassa puññābhisaṅkhāro	625	
PA_atk-s05_04a:625_4	adhiko, na apuññābhisaṅkhāro na āneñjābhisaṅkhāro, imassa apuññābhisaṅkhāro adhiko,	625	
PA_atk-s05_04a:625_5	na puññābhisaṅkhāro na āneñjābhisaṅkhāro, imassa āneñjābhisaṅkhāro adhiko, na puññābhisaṅkhāro	625	
PA_atk-s05_04a:625_6	na apuññābhisaṅkhāro. Imassa kāyasucaritaṃ adhikaṃ, imassa vacīsucaritaṃ, imassa	625	
PA_atk-s05_04a:625_7	manosucaritaṃ. Ayaṃ hīnādhimuttiko, ayaṃ paṇītādhimuttiko, ayaṃ kammāvaraṇena samannāgato,	625	
PA_atk-s05_04a:625_8	ayaṃ kilesāvaraṇena samannāgato, ayaṃ vipākāvaraṇena samannāgato, ayaṃ na kammāvaraṇena	625	
PA_atk-s05_04a:625_9	samannāgato, na kilesāvaraṇena, na vipākāvaraṇena samannāgato”tiādinā ca sattānaṃ	625	
PA_atk-s05_04a:625_10	āsayādīnaṃ yathābhūtaṃ vibhāvanākārappavattaṃ bhagavato āsayānusayañāṇaṃ. Yaṃ sandhāya vuttaṃ –	6251	
PA_atk-s05_04a:626	“Idha tathāgato sattānaṃ āsayaṃ jānāti, anusayaṃ jānāti, caritaṃ jānāti, adhimuttiṃ jānāti, bhabbābhabbe satte jānātī”tiādi.	62	
PA_atk-s05_04a:627_0	Yañca uparimaheṭṭhimapuratthimapacchimakāyehi dakkhiṇavāmaakkhikaṇṇasotanāsikāsotaaṃsakūṭapassahatthapādehi	627	
PA_atk-s05_04a:627_1	aṅgulaṅgulantarehi lomalomakūpehi ca aggikkhandhūdakadhārāpavattanaṃ anaññasādhāraṇaṃ	627	
PA_atk-s05_04a:627_2	vividhavikubbaniddhinimmāpanakaṃ bhagavato yamakapāṭihāriyañāṇaṃ. Yaṃ sandhāya vuttaṃ –	627	
PA_atk-s05_04a:628_0	“Idha tathāgato yamakapāṭihāriyaṃ karoti asādhāraṇaṃ sāvakehi. Uparimakāyato aggikkhandho	628	
PA_atk-s05_04a:628_1	pavattati, heṭṭhimakāyato udakadhārā pavattati. Heṭṭhimakāyato aggikkhandho pavattati,	628	
PA_atk-s05_04a:628_2	uparimakāyato udakadhārā pavattatī”tiādi.	628	
PA_atk-s05_04a:629_0	Yañca rāgādīhi jātiādīhi ca anekehi dukkhadhammehi upaddutaṃ sattanikāyaṃ tato nīharitukāmatāvasena	629	
PA_atk-s05_04a:629_1	nānānayehi pavattassa bhagavato mahākaruṇokkamanassa paccayabhūtaṃ mahākaruṇāsamāpattiñāṇaṃ. Yathāha –	629	
PA_atk-s05_04a:630_0	“Katamaṃ tathāgatassa mahākaruṇāsamāpattiñāṇaṃ? Bahukehi ākārehi passantānaṃ buddhānaṃ	630	
PA_atk-s05_04a:630_1	bhagavantānaṃ sattesu mahākaruṇā okkamati, āditto lokasannivāsoti passantānaṃ buddhānaṃ	630	
PA_atk-s05_04a:630_2	bhagavantānaṃ sattesu mahākaruṇā okkamatī”ti. –	630	
PA_atk-s05_04a:631	Ādinā ekūnanavutiyā ākārehi vibhajanaṃ kataṃ.	63	
PA_atk-s05_04a:632_0	Yaṃ pana yāvatā dhammadhātu, yattakaṃ ñātabbaṃ saṅkhatāsaṅkhatādi, tassa sabbassa	632	
PA_atk-s05_04a:632_1	paropadesena vinā sabbākārato paṭijānanasamatthaṃ ākaṅkhāmattappaṭibaddhavutti anaññasādhāraṇaṃ	632	
PA_atk-s05_04a:632_2	bhagavato ñāṇaṃ sabbathā anavasesasaṅkhatāsaṅkhatasammutisaccāvabodhato sabbaññutaññāṇaṃ,	632	
PA_atk-s05_04a:632_3	tatthāvaraṇābhāvatova nissaṅgappavattiṃ upādāya anāvaraṇañāṇanti ca vuccati. Ayamettha	632	
PA_atk-s05_04a:632_4	saṅkhepo, vitthāro pana parato āvi bhavissati.	632	
PA_atk-s05_04a:633	Evametāni bhagavato cha asādhāraṇañāṇāni aviparītākārappavattiyā yathāsakaṃvisayassa avisaṃvādanato tathāni avitathāni anaññathāni. Evampi bhagavā tathāni āgatoti tathāgato.	63	
PA_atk-s05_04a:634_0	Tathā “sattime, bhikkhave, bojjhaṅgā – satisambojjhaṅgo, dhammavicayasambojjhaṅgo,	634	
PA_atk-s05_04a:634_1	vīriyasambojjhaṅgo, pītisambojjhaṅgo, passaddhisambojjhaṅgo, samādhisambojjhaṅgo,	634	
PA_atk-s05_04a:634_2	upekkhāsambojjhaṅgo”ti evaṃ sarūpato yāyaṃ lokuttaramaggakkhaṇe uppajjamānā līnuddhaccapatiṭṭhānāyūhanakāmasukhattakilamathānuyogaucchedasassatābhinivesādīnaṃ	634	
PA_atk-s05_04a:634_3	anekesaṃ upaddavānaṃ paṭipakkhabhūtā satiādibhedā dhammasāmaggī, yāya ariyasāvako	634	
PA_atk-s05_04a:634_4	bujjhati, kilesaniddāya uṭṭhahati, cattāri vā saccāni paṭivijjhati, nibbānameva vā	634	
PA_atk-s05_04a:634_5	sacchikaroti, sā dhammasāmaggī “bodhī”ti vuccati, tassā bodhiyā aṅgāti bojjhaṅgā.	634	
PA_atk-s05_04a:634_6	Ariyasāvako vā yathāvuttāya dhammasāmaggiyā bujjhatīti katvā “bodhī”ti vuccati. Tassa	634	
PA_atk-s05_04a:634_7	bodhissa aṅgāti bojjhaṅgāti evaṃ sāmaññalakkhaṇato, upaṭṭhānalakkhaṇo satisambojjhaṅgo,	634	
PA_atk-s05_04a:634_8	pavicayalakkhaṇo dhammavicayasambojjhaṅgo, paggahalakkhaṇo vīriyasambojjhaṅgo, pharaṇalakkhaṇo	634	
PA_atk-s05_04a:634_9	pītisambojjhaṅgo, upasamalakkhaṇo passaddhisambojjhaṅgo, avikkhepalakkhaṇo samādhisambojjhaṅgo	634	
PA_atk-s05_04a:634_10	paṭisaṅkhānalakkhaṇo upekkhāsambojjhaṅgoti evaṃ visesalakkhaṇato.	6341	
PA_atk-s05_04a:635_0	“Tattha katamo satisambojjhaṅgo? Idha bhikkhu satimā hoti paramena satinepakkena	635	
PA_atk-s05_04a:635_1	samannāgato, cirakatampi cirabhāsitampi saritā hoti anussaritā”tiādinā sattannaṃ	635	
PA_atk-s05_04a:635_2	bojjhaṅgānaṃ aññamaññūpakāravasena ekakkhaṇe pavattidassanato. “Tattha katamo satisambojjhaṅgo?	635	
PA_atk-s05_04a:635_3	Atthi ajjhattaṃ dhammesu sati, atthi bahiddhā dhammesu satī”tiādinā tesaṃ visayavibhāvanāpavattidassanato.	635	
PA_atk-s05_04a:635_4	“Tattha katamo satisambojjhaṅgo? Idha, bhikkhave, bhikkhu satisambojjhaṅgaṃ bhāveti	635	
PA_atk-s05_04a:635_5	vivekanissitaṃ, virāganissitaṃ, nirodhanissitaṃ, vosaggapariṇāmi”ntiādinā bhāvanāvidhidassanato.	635	
PA_atk-s05_04a:635_6	“Tattha katame satta bojjhaṅgā? Idha bhikkhu yasmiṃ samaye lokuttaraṃ jhānaṃ bhāveti…pe…	635	
PA_atk-s05_04a:635_7	tasmiṃ samaye satta bojjhaṅgā honti, satisambojjhaṅgo…pe… upekkhāsambojjhaṅgo. Tattha	635	
PA_atk-s05_04a:635_8	katamo satisambojjhaṅgo? Yā sati anussatī”tiādinā chanavutiyā nayasahassavibhāgehīti	635	
PA_atk-s05_04a:635_9	evaṃ nānākārato pavattāni bhagavato bojjhaṅgavibhāvanañāṇāni tassa tassa atthassa	635	
PA_atk-s05_04a:635_10	avisaṃvādanato tathāni avitathāni anaññathāni. Evampi bhagavā tathāni āgatoti tathāgato.	6351	
PA_atk-s05_04a:636_0	Tathā “tattha katamaṃ dukkhanirodhagāminī paṭipadā ariyasaccaṃ? Ayameva ariyo aṭṭhaṅgiko	636	
PA_atk-s05_04a:636_1	maggo, seyyathidaṃ – sammādiṭṭhi…pe… sammāsamādhī”ti evaṃ sarūpato. Sabbakilesehi	636	
PA_atk-s05_04a:636_2	ārakattā ariyabhāvakarattā ariyaphalapaṭilābhakarattā ca ariyo. Ariyānaṃ aṭṭhavidhattā	636	
PA_atk-s05_04a:636_3	nibbānādhigamāya ekantakāraṇattā ca aṭṭhaṅgiko. Kilese mārento gacchati, atthikehi	636	
PA_atk-s05_04a:636_4	maggīyati, sayaṃ vā nibbānaṃ maggayatīti maggoti evaṃ sāmaññalakkhaṇato. “Sammādassanalakkhaṇā	636	
PA_atk-s05_04a:636_5	sammādiṭṭhi, sammāabhiniropanalakkhaṇo sammāsaṅkappo, sammāpariggahaṇalakkhaṇā sammāvācā,	636	
PA_atk-s05_04a:636_6	sammāsamuṭṭhāpanalakkhaṇo sammākammanto, sammāvodānalakkhaṇo sammāājīvo, sammāpaggahalakkhaṇo	636	
PA_atk-s05_04a:636_7	sammāvāyāmo, sammāupaṭṭhānalakkhaṇā sammāsati, sammāavikkhepalakkhaṇo sammāsamādhī”ti	636	
PA_atk-s05_04a:636_8	evaṃ visesalakkhaṇato. Sammādiṭṭhi tāva aññehipi attano paccanīkakilesehi saddhiṃ	636	
PA_atk-s05_04a:636_9	micchādiṭṭhiṃ pajahati, nibbānaṃ ārammaṇaṃ karoti, tappaṭicchādakamohavidhamanena	636	
PA_atk-s05_04a:636_10	asammohato sampayuttadhamme ca passati, tathā sammāsaṅkappādayopi micchāsaṅkappādīni	6361	
PA_atk-s05_04a:636_11	pajahanti, nirodhañca ārammaṇaṃ karonti, sahajātadhammānaṃ sammāabhiniropanapariggahaṇasamuṭṭhāpanavodānapaggahaupaṭṭhānasamādahanāni	6361	
PA_atk-s05_04a:636_12	ca karontīti evaṃ kiccavibhāgato. Sammādiṭṭhi pubbabhāge nānakkhaṇā visuṃ dukkhādiārammaṇā	6361	
PA_atk-s05_04a:636_13	hutvā maggakāle ekakkhaṇā nibbānameva ārammaṇaṃ katvā kiccato “dukkhe ñāṇa”ntiādīni	6361	
PA_atk-s05_04a:636_14	cattāri nāmāni labhati. Sammāsaṅkappādayopi pubbabhāge nānakkhaṇā nānārammaṇā, maggakāle	6361	
PA_atk-s05_04a:636_15	ekakkhaṇā ekārammaṇā, tesu sammāsaṅkappo kiccato “nekkhammasaṅkappo”tiādīni tīṇi	6361	
PA_atk-s05_04a:636_16	nāmāni labhati. Sammāvācādayo tayo pubbabhāge “musāvādā veramaṇī”tiādivibhāgā viratiyopi	6361	
PA_atk-s05_04a:636_17	cetanāyopi hutvā maggakkhaṇe viratiyova, sammāvāyāmasatiyo kiccato sammappadhānasatipaṭṭhānavasena	6361	
PA_atk-s05_04a:636_18	cattāri nāmāni labhanti. Sammāsamādhi pana maggakkhaṇepi paṭhamajjhānādivasena nānā	6361	
PA_atk-s05_04a:636_19	evāti evaṃ pubbabhāgāparabhāgesu pavattivibhāgato. “Idha, bhikkhave, bhikkhu sammādiṭṭhiṃ	6361	
PA_atk-s05_04a:636_20	bhāveti vivekanissita”ntiādinā bhāvanāvidhito. “Tattha katamo aṭṭhaṅgiko maggo? Idha,	6362	
PA_atk-s05_04a:636_21	bhikkhu, yasmiṃ samaye lokuttaraṃ jhānaṃ bhāveti…pe… dukkhapaṭipadaṃ dandhābhiññaṃ,	6362	
PA_atk-s05_04a:636_22	tasmiṃ samaye aṭṭhaṅgiko maggo hoti – sammādiṭṭhi sammāsaṅkappo”tiādinā caturāsītiyā	6362	
PA_atk-s05_04a:636_23	nayasahassavibhāgehīti evaṃ anekākārato pavattāni bhagavato ariyamaggavibhāvanañāṇāni	6362	
PA_atk-s05_04a:636_24	atthassa avisaṃvādanato sabbānipi tathāni avitathāni anaññathāni evampi bhagavā tathāni āgatoti tathāgato.	6362	
PA_atk-s05_04a:637_0	Tathā paṭhamajjhānasamāpattiyā ca nirodhasamāpattīti etāsu anupaṭipāṭiyā viharitabbaṭṭhena	637	
PA_atk-s05_04a:637_1	samāpajjitabbaṭṭhena ca anupubbavihārasamāpattīsu sampādanapaccavekkhaṇādivasena	637	
PA_atk-s05_04a:637_2	yathārahaṃ sampayogavasena ca pavattāni bhagavato ñāṇāni tadatthasiddhiyā tathāni	637	
PA_atk-s05_04a:637_3	avitathāni anaññathāni. Evampi bhagavā tathāni āgatoti tathāgato. Tathā “idaṃ imassa	637	
PA_atk-s05_04a:637_4	ṭhānaṃ, idaṃ aṭṭhāna”nti aviparītaṃ tassa tassa phalassa kāraṇākāraṇajānanaṃ, tesaṃ	637	
PA_atk-s05_04a:637_5	tesaṃ sattānaṃ atītādibhedabhinnassa kammasamādānassa anavasesato yathābhūtaṃ vipākantarajānanaṃ,	637	
PA_atk-s05_04a:637_6	āyūhanakkhaṇeyeva tassa tassa sattassa “ayaṃ nirayagāminī paṭipadā…pe… ayaṃ nibbānagāminī	637	
PA_atk-s05_04a:637_7	paṭipadā”ti yāthāvato sāsavānāsavakammavibhāgajānanaṃ, khandhāyatanānaṃ upādinnānupādinnādianekasabhāvaṃ	637	
PA_atk-s05_04a:637_8	nānāsabhāvañca tassa lokassa “imāya nāma dhātuyā ussannattā imasmiṃ dhammappabandhe	637	
PA_atk-s05_04a:637_9	ayaṃ viseso jāyatī”tiādinā nayena yathābhūtaṃ dhātunānattajānanaṃ, saddhādiindriyānaṃ	637	
PA_atk-s05_04a:637_10	tikkhamudutājānanaṃ saṃkilesādīhi saddhiṃ jhānavimokkhādijānanaṃ, sattānaṃ aparimāṇāsu	6371	
PA_atk-s05_04a:637_11	jātīsu tappaṭibandhena saddhiṃ anavasesato pubbenivutthakkhandhasantatijānanaṃ hīnādivibhāgehi	6371	
PA_atk-s05_04a:637_12	saddhiṃ cutipaṭisandhijānanaṃ, “idaṃ dukkha”ntiādinā heṭṭhā vuttanayeneva catusaccajānananti	6371	
PA_atk-s05_04a:637_13	imāni bhagavato dasabalañāṇāni avirajjhitvā yathāsakaṃvisayāvagāhanato yathādhippetatthasādhanato	6371	
PA_atk-s05_04a:637_14	ca yathābhūtavuttiyā tathāni avitathāni anaññathāni. Vuttañhetaṃ –	6371	
PA_atk-s05_04a:638	“Idha tathāgato ṭhānañca ṭhānato aṭṭhānañca aṭṭhānato yathābhūtaṃ pajānātī”tiādi.	63	
PA_atk-s05_04a:639	Evampi bhagavā tathāni āgatoti tathāgato.	63	
PA_atk-s05_04a:640_0	Yathā cetesampi ñāṇānaṃ vasena, evaṃ yathāvuttānaṃ satipaṭṭhānasammappadhānādivibhāvanañāṇādianantāparimeyyabhedānaṃ	640	
PA_atk-s05_04a:640_1	anaññasādhāraṇānaṃ paññāvisesānaṃ vasena bhagavā tathāni ñāṇāni āgato adhigatoti	640	
PA_atk-s05_04a:640_2	tathāgato, evampi tathāni āgatoti tathāgato.	640	
PA_atk-s05_04a:641_0	Kathaṃ tathā gatoti tathāgato? Yā tā bhagavato abhijātiabhisambodhidhammavinayapaññāpanaanupādisesanibbānadhātuyo,	641	
PA_atk-s05_04a:641_1	tā tathā. Kiṃ vuttaṃ hoti? Yadatthaṃ tā lokanāthena abhipatthitā pavattitā ca, tadatthassa	641	
PA_atk-s05_04a:641_2	ekantasiddhiyā avisaṃvādanato aviparītatthavuttiyā tathā avitathā anaññathā. Tathā	641	
PA_atk-s05_04a:641_3	hi ayaṃ bhagavā bodhisattabhūto samatiṃsapāramiparipūraṇādikaṃ vuttappakāraṃ sabbabuddhattahetuṃ	641	
PA_atk-s05_04a:641_4	sampādetvā tusitapure ṭhito buddhakolāhalaṃ sutvā dasasahassacakkavāḷadevatāhi ekato	641	
PA_atk-s05_04a:641_5	sannipatitāhi upasaṅkamitvā –	641	
PA_atk-s05_04a:642	“Kālo kho te mahāvīra, uppajja mātukucchiyaṃ;	64	
PA_atk-s05_04a:643	Sadevakaṃ tārayanto, bujjhassu amataṃ pada”nti. –	64	
PA_atk-s05_04a:644_0	Āyācito uppannapubbanimitto pañca mahāvilokanāni viloketvā “idāni ahaṃ manussayoniyaṃ	644	
PA_atk-s05_04a:644_1	uppajjitvā abhisambujjhissāmī”ti āsāḷhipuṇṇamāyaṃ sakyarājakule mahāmāyāya deviyā	644	
PA_atk-s05_04a:644_2	kucchiyaṃ paṭisandhiṃ gahetvā dasa māse devamanussehi mahatā parihārena parihariyamāno	644	
PA_atk-s05_04a:644_3	visākhapuṇṇamāyaṃ paccūsasamaye abhijātiṃ pāpuṇi.	644	
PA_atk-s05_04a:645_0	Abhijātikkhaṇe panassa paṭisandhiggahaṇakkhaṇe viya dvattiṃsa pubbanimittāni pāturahesuṃ,	645	
PA_atk-s05_04a:645_1	ayaṃ dasasahassilokadhātu saṃkampi sampakampi sampavedhi, dasasu cakkavāḷasahassesu	645	
PA_atk-s05_04a:645_2	aparimāṇo obhāso phari, tassa, taṃ siriṃ daṭṭhukāmā viya andhā cakkhūni paṭilabhiṃsu,	645	
PA_atk-s05_04a:645_3	badhirā saddaṃ suṇiṃsu, mūgā samālapiṃsu, khujjā ujugattā ahesuṃ, paṅgulā padasā	645	
PA_atk-s05_04a:645_4	gamanaṃ paṭilabhiṃsu, bandhanagatā sabbasattā andubandhanādīhi mucciṃsu, sabbanarakesu	645	
PA_atk-s05_04a:645_5	aggi nibbāyi, pettivisaye khuppipāsā vūpasami, tiracchānānaṃ bhayaṃ nāhosi, sabbasattānaṃ	645	
PA_atk-s05_04a:645_6	rogo vūpasami, sabbasattā piyaṃvadā ahesuṃ, madhurenākārena assā hasiṃsu, vāraṇā	645	
PA_atk-s05_04a:645_7	gajjiṃsu, sabbatūriyāni sakasakaninnādaṃ muñciṃsu, aghaṭṭitāni eva manussānaṃ hatthūpagādīni	645	
PA_atk-s05_04a:645_8	ābharaṇāni madhurenākārena saddaṃ muñciṃsu, sabbadisā vippasannā ahesuṃ, sattānaṃ	645	
PA_atk-s05_04a:645_9	sukhaṃ uppādayamāno mudusītalavāto vāyi, akālamegho vassi, pathavitopi udakaṃ ubbhijjitvā	645	
PA_atk-s05_04a:645_10	vissandi, pakkhino ākāsagamanaṃ vijahiṃsu, nadiyo asandamānā aṭṭhaṃsu, mahāsamudde	6451	
PA_atk-s05_04a:645_11	madhuraṃ udakaṃ ahosi, upakkilesavinimutte sūriye dippamāne eva ākāsagatā sabbā jotiyo	6451	
PA_atk-s05_04a:645_12	jotiṃsu, ṭhapetvā arūpāvacare deve avasesā sabbe devā sabbe ca nerayikā dissamānarūpā	6451	
PA_atk-s05_04a:645_13	ahesuṃ, tarukuṭṭakavāṭaselādayo anāvaraṇabhūtā ahesuṃ, sattānaṃ cutūpapātā nāhesuṃ,	6451	
PA_atk-s05_04a:645_14	sabbaṃ aniṭṭhagandhaṃ abhibhavitvā dibbagandho pavāyi, sabbe phalūpagā rukkhā phaladharā	6451	
PA_atk-s05_04a:645_15	sampajjiṃsu, mahāsamuddo sabbatthakameva pañcavaṇṇehi padumehi sañchannatalo ahosi,	6451	
PA_atk-s05_04a:645_16	thalajajalajādīni sabbapupphāni pupphiṃsu, rukkhānaṃ khandhesu khandhapadumāni, sākhāsu	6451	
PA_atk-s05_04a:645_17	sākhāpadumāni, latāsu latāpadumāni, pupphiṃsu, mahītalasilātalāni bhinditvā uparūpari	6451	
PA_atk-s05_04a:645_18	satta satta hutvā daṇḍapadumāni nāma nikkhamiṃsu, ākāse olambakapadumāni nibbattiṃsu,	6451	
PA_atk-s05_04a:645_19	samantato pupphavassaṃ vassi ākāse dibbatūriyāni vajjiṃsu, sakaladasasahassilokadhātu	6451	
PA_atk-s05_04a:645_20	vaṭṭetvā vissaṭṭhamālāguḷaṃ viya, uppīḷetvā pavattamālākalāpo viya, alaṅkatapaṭiyattaṃ	6452	
PA_atk-s05_04a:645_21	mālāsanaṃ viya ca ekamālāmālinī vipphurantavāḷabījanī pupphadhūpagandhaparivāsitā	6452	
PA_atk-s05_04a:645_22	paramasobhaggappattā ahosi, tāni ca pubbanimittāni upari adhigatānaṃ anekesaṃ visesādhigamānaṃ	6452	
PA_atk-s05_04a:645_23	nimittabhūtāni eva ahesuṃ. Evaṃ anekacchariyapātubhāvā ayaṃ abhijāti yadatthaṃ tena	6452	
PA_atk-s05_04a:645_24	abhipatthitā, tassā abhisambodhiyā ekantasiddhiyā tathāva ahosi avitathā anaññathā.	6452	
PA_atk-s05_04a:646_0	Tathā ye buddhaveneyyā bodhaneyyabandhavā, te sabbepi anavasesato sayameva bhagavatā	646	
PA_atk-s05_04a:646_1	vinītā. Ye ca sāvakaveneyyā dhammaveneyyā ca, tepi sāvakādīhi vinītā vinayaṃ gacchanti	646	
PA_atk-s05_04a:646_2	gamissanti cāti yadatthaṃ bhagavatā abhisambodhi abhipatthitā, tadatthassa ekantasiddhiyā	646	
PA_atk-s05_04a:646_3	abhisambodhi tathā avitathā anaññathā.	646	
PA_atk-s05_04a:647_0	Apica yassa yassa ñeyyadhammassa yo yo sabhāvo bujjhitabbo, so so hatthatale ṭhapitaāmalakaṃ	647	
PA_atk-s05_04a:647_1	viya āvajjanamattapaṭibaddhena attano ñāṇena aviparītaṃ anavasesato bhagavatā abhisambuddhoti	647	
PA_atk-s05_04a:647_2	evampi abhisambodhi tathā avitathā anaññathā.	647	
PA_atk-s05_04a:648_0	Tathā tesaṃ tesaṃ dhammānaṃ tathā tathā desetabbappakāraṃ, tesaṃ tesañca sattānaṃ	648	
PA_atk-s05_04a:648_1	āsayānusayacariyādhimuttiṃ sammadeva oloketvā dhammataṃ avijahanteneva paññattinayaṃ	648	
PA_atk-s05_04a:648_2	vohāramattaṃ anatidhāvanteneva ca dhammataṃ vibhāventena yathāparādhaṃ yathājjhāsayaṃ	648	
PA_atk-s05_04a:648_3	yathādhammañca anusāsantena bhagavatā veneyyā vinītā ariyabhūmiṃ sampāpitāti dhammavinayapaññāpanāpissa	648	
PA_atk-s05_04a:648_4	tadatthasiddhiyā yathābhūtavuttiyā ca tathā avitathā anaññathā.	648	
PA_atk-s05_04a:649_0	Tathā yā sā bhagavatā anuppattā pathaviyādiphassavedanādirūpārūpasabhāvanimuttā lujjanapalujjanabhāvābhāvato	649	
PA_atk-s05_04a:649_1	lokasabhāvātītā tamasā visaṃsaṭṭhattā kenaci anobhāsanīyā lokasabhāvābhāvato eva	649	
PA_atk-s05_04a:649_2	gatiādibhāvarahitā appatiṭṭhā anārammaṇā amatamahānibbānadhātu khandhasaṅkhātānaṃ	649	
PA_atk-s05_04a:649_3	upādīnaṃ lesamattassāpi abhāvato “anupādisesā”tipi vuccati. Yaṃ sandhāya vuttaṃ –	649	
PA_atk-s05_04a:650_0	“Atthi, bhikkhave, tadāyatanaṃ, yattha neva pathavī na āpo na tejo na vāyo na ākāsānañcāyatanaṃ	650	
PA_atk-s05_04a:650_1	na viññāṇañcāyatanaṃ na ākiñcaññāyatanaṃ na nevasaññānāsaññāyatanaṃ nāyaṃ loko na	650	
PA_atk-s05_04a:650_2	paro loko na ca ubho candimasūriyā. Tamahaṃ, bhikkhave, neva āgatiṃ vadāmi na gatiṃ	650	
PA_atk-s05_04a:650_3	na ṭhitiṃ na cutiṃ na upapattiṃ; appatiṭṭhaṃ appavattaṃ anārammaṇamevetaṃ esevanto dukkhassā”ti.	650	
PA_atk-s05_04a:651_0	Sā sabbesampi upādānakkhandhānaṃ atthaṅgamo sabbasaṅkhārānaṃ samatho, sabbūpadhīnaṃ	651	
PA_atk-s05_04a:651_1	paṭinissaggo, sabbadukkhānaṃ vūpasamo, sabbālayānaṃ samugghāto, sabbavaṭṭānaṃ upacchedo,	651	
PA_atk-s05_04a:651_2	accantasantilakkhaṇāti yathāvuttasabhāvassa kadācipi avisaṃvādanato tathā avitathā	651	
PA_atk-s05_04a:651_3	anaññathā. Evametā abhijātiādikā tathā gato upagato adhigato paṭipanno pattoti tathāgato.	651	
PA_atk-s05_04a:651_4	Evaṃ bhagavā tathā gatoti tathāgato.	651	
PA_atk-s05_04a:652_0	Kathaṃ tathāvidhoti tathāgato? Yathāvidhā purimakā sammāsambuddhā, ayampi bhagavā	652	
PA_atk-s05_04a:652_1	tathāvidho. Kiṃ vuttaṃ hoti? Yathāvidhā te bhagavanto maggasīlena, phalasīlena, sabbenapi	652	
PA_atk-s05_04a:652_2	lokiyalokuttarasīlena, maggasamādhinā, phalasamādhinā, sabbenapi lokiyalokuttarasamādhinā,	652	
PA_atk-s05_04a:652_3	maggapaññāya, phalapaññāya, sabbāyapi lokiyalokuttarapaññāya, devasikaṃ vaḷañjitabbehi	652	
PA_atk-s05_04a:652_4	catuvīsatikoṭisatasahassasamāpattivihārehi, tadaṅgavimuttiyā vikkhambhanavimuttiyā	652	
PA_atk-s05_04a:652_5	samucchedavimuttiyā paṭippassaddhivimuttiyā nissaraṇavimuttiyāti saṅkhepato, vitthārato	652	
PA_atk-s05_04a:652_6	pana anantāparimāṇabhedehi acinteyyānubhāvehi sakalasabbaññuguṇehi, ayampi amhākaṃ	652	
PA_atk-s05_04a:652_7	bhagavā tathāvidho. Sabbesañhi sammāsambuddhānaṃ āyuvemattaṃ, sarīrappamāṇavemattaṃ,	652	
PA_atk-s05_04a:652_8	kulavemattaṃ, dukkaracariyāvemattaṃ, rasmivemattanti imehi pañcahi vemattehi siyā	652	
PA_atk-s05_04a:652_9	vemattaṃ, na pana sīlavisuddhiādīsu visuddhīsu samathavipassanāpaṭipattiyaṃ attanā	652	
PA_atk-s05_04a:652_10	paṭividdhaguṇesu ca kiñci nānākaraṇaṃ atthi, atha kho majjhe bhinnasuvaṇṇaṃ viya	6521	
PA_atk-s05_04a:652_11	aññaṃmaññaṃ nibbisesā te buddhā bhagavanto. Tasmā yathāvidhā purimakā sammāsambuddhā,	6521	
PA_atk-s05_04a:652_12	ayampi bhagavā tathāvidho. Evaṃ tathāvidhoti tathāgato. Vidhattho cettha gatasaddo.	6521	
PA_atk-s05_04a:652_13	Tathā hi lokiyā vidhayuttagatasadde pakāratthe vadanti.	6521	
PA_atk-s05_04a:653_0	Kathaṃ tathāpavattikoti tathāgato? Anaññasādhāraṇena iddhānubhāvena samannāgatattā	653	
PA_atk-s05_04a:653_1	atthapaṭisambhidādīnaṃ ukkaṃsapāramippattiyā anāvaraṇañāṇapaṭilābhena ca bhagavato	653	
PA_atk-s05_04a:653_2	kāyappavattiyādīnaṃ katthaci paṭighātābhāvato yathāruci tathā gataṃ gati gamanaṃ	653	
PA_atk-s05_04a:653_3	kāyavacīcittappavatti etassāti tathāgato. Evaṃ tathāpavattikoti tathāgato.	653	
PA_atk-s05_04a:654_0	Kathaṃ tathehi agatoti tathāgato? Bodhisambhārasambharaṇe tappaṭipakkhappavattisaṅkhātaṃ	654	
PA_atk-s05_04a:654_1	natthi etassa gatanti agato. So panassa agatabhāvo maccheradānapāramiādīsu aviparītaṃ	654	
PA_atk-s05_04a:654_2	ādīnavānisaṃsapaccavekkhaṇādinayappavattehi ñāṇehīti tathehi ñāṇehi agatoti tathāgato.	654	
PA_atk-s05_04a:655_0	Atha vā kilesābhisaṅkhārappavattisaṅkhātaṃ khandhappavattisaṅkhātameva vā pañcasupi	655	
PA_atk-s05_04a:655_1	gatīsu gataṃ gamanaṃ etassa natthīti agato. Saupādisesaanupādisesanibbānappattiyā	655	
PA_atk-s05_04a:655_2	svāyamassa agatabhāvo tathehi ariyamaggañāṇehīti evampi bhagavā tathehi āgatoti tathāgato.	655	
PA_atk-s05_04a:656_0	Kathaṃ tathāgatabhāvena tathāgato? Tathāgatabhāvenāti ca tathāgatassa sabbhāvena,	656	
PA_atk-s05_04a:656_1	atthitāyāti attho. Ko panesa tathāgato, yassa atthitāya bhagavā tathāgatoti vuccatīti?	656	
PA_atk-s05_04a:656_2	Saddhammo. Saddhammo hi ariyamaggo tāva yathā yuganaddhasamathavipassanābalena anavasesakilesapakkhaṃ	656	
PA_atk-s05_04a:656_3	samūhanantena samucchedappahānavasena gantabbaṃ, tathā gato. Phaladhammo yathā attano	656	
PA_atk-s05_04a:656_4	maggānurūpaṃ paṭippassaddhippahānavasena gantabbaṃ, tathā gato pavatto. Nibbānadhammo	656	
PA_atk-s05_04a:656_5	pana yathā gato paññāya paṭividdho sakalavaṭṭadukkhavūpasamāya sampajjati, buddhādīhi	656	
PA_atk-s05_04a:656_6	tathā gato sacchikatoti tathāgato. Pariyattidhammopi yathā purimabuddhehi suttageyyādivasena	656	
PA_atk-s05_04a:656_7	pavattiādippakāsanavasena ca veneyyānaṃ āsayādianurūpaṃ pavattito, amhākampi bhagavatā	656	
PA_atk-s05_04a:656_8	tathā gato gadito pavattitoti vā tathāgato. Yathā bhagavatā desito, tathā bhagavato	656	
PA_atk-s05_04a:656_9	sāvakehi gato avagatoti tathāgato. Evaṃ sabbopi saddhammo tathāgato. Tenāha sakko	656	
PA_atk-s05_04a:656_10	devānamindo “tathāgataṃ devamanussapūjitaṃ, dhammaṃ namassāma suvatthi hotū”ti. Svāssa	6561	
PA_atk-s05_04a:656_11	atthīti bhagavā tathāgato.	6561	
PA_atk-s05_04a:657_0	Yathā ca dhammo, evaṃ ariyasaṅghopi, yathā attahitāya parahitāya ca paṭipannehi suvisuddhaṃ	657	
PA_atk-s05_04a:657_1	pubbabhāgasamathavipassanāpaṭipadaṃ purakkhatvā tena tena maggena gantabbaṃ, taṃ	657	
PA_atk-s05_04a:657_2	taṃ tathā gatoti tathāgato. Yathā vā bhagavatā saccapaṭiccasamuppādādinayo desito,	657	
PA_atk-s05_04a:657_3	tathā ca buddhattā tathā gadanato ca tathāgato. Tenāha sakko devarājā – “tathāgataṃ	657	
PA_atk-s05_04a:657_4	devamanussapūjitaṃ, saṅghaṃ namassāma suvatthi hotū”ti, svāssa sāvakabhūto atthīti	657	
PA_atk-s05_04a:657_5	bhagavā tathāgato. Evaṃ tathāgatabhāvena tathāgato.	657	
PA_atk-s05_04a:658_0	Idampi tathāgatassa tathāgatabhāvadīpane mukhamattakameva, sabbākārena pana tathāgatova	658	
PA_atk-s05_04a:658_1	tathāgatassa tathāgatabhāvaṃ vaṇṇeyya. Idañhi tathāgatapadaṃ mahatthaṃ, mahāgatikaṃ,	658	
PA_atk-s05_04a:658_2	mahāvisayaṃ, tassa appamādapadassa viya tepiṭakampi buddhavacanaṃ yuttito atthabhāvena	658	
PA_atk-s05_04a:658_3	āharanto “atitthena dhammakathiko pakkhando”ti na vattabboti.	658	
PA_atk-s05_04a:659	Tatthetaṃ vuccati –	65	
PA_atk-s05_04a:660	“Yatheva loke purimā mahesino,	66	
PA_atk-s05_04a:661	Sabbaññubhāvaṃ munayo idhāgatā;	66	
PA_atk-s05_04a:662	Tathā ayaṃ sakyamunīpi āgato,	66	
PA_atk-s05_04a:663	Tathāgato vuccati tena cakkhumā.	66	
PA_atk-s05_04a:664	“Pahāya kāmādimale asesato,	66	
PA_atk-s05_04a:665	Samādhiñāṇehi yathā gatā jinā;	66	
PA_atk-s05_04a:666	Purātanā sakyamunī jutindharo,	66	
PA_atk-s05_04a:667	Tathā gato tena tathāgato mato.	66	
PA_atk-s05_04a:668	“Tathañca dhātāyatanādilakkhaṇaṃ,	66	
PA_atk-s05_04a:669	Sabhāvasāmaññavibhāgabhedato;	66	
PA_atk-s05_04a:670	Sayambhuñāṇena jinoyamāgato,	67	
PA_atk-s05_04a:671	Tathāgato vuccati sakyapuṅgavo.	67	
PA_atk-s05_04a:672	“Tathāni saccāni samantacakkhunā,	67	
PA_atk-s05_04a:673	Tathā idappaccayatā ca sabbaso;	67	
PA_atk-s05_04a:674	Anaññaneyyā nayato vibhāvitā,	67	
PA_atk-s05_04a:675	Tathā gato tena jino tathāgato.	67	
PA_atk-s05_04a:676	“Anekabhedāsupi lokadhātusu,	67	
PA_atk-s05_04a:677	Jinassa rūpāyatanādigocare;	67	
PA_atk-s05_04a:678	Vicittabhede tathameva dassanaṃ,	67	
PA_atk-s05_04a:679	Tathāgato tena samantalocano.	67	
PA_atk-s05_04a:680	“Yato ca dhammaṃ tathameva bhāsati,	68	
PA_atk-s05_04a:681	Karoti vācāyanurūpamattano;	68	
PA_atk-s05_04a:682	Guṇehi lokaṃ abhibhuyyirīyati,	68	
PA_atk-s05_04a:683	Tathāgato tenapi lokanāyako.	68	
PA_atk-s05_04a:684	“Tathā pariññāya tathāya sabbaso,	68	
PA_atk-s05_04a:685	Avedi lokaṃ pabhavaṃ atikkami;	68	
PA_atk-s05_04a:686	Gato ca paccakkhakiriyāya nibbutiṃ,	68	
PA_atk-s05_04a:687	Ariyamaggañca gato tathāgato.	68	
PA_atk-s05_04a:688	“Tathā paṭiññāya tathāya sabbaso,	68	
PA_atk-s05_04a:689	Hitāya lokassa yatoyamāgato;	68	
PA_atk-s05_04a:690	Tathāya nātho karuṇāya sabbadā,	69	
PA_atk-s05_04a:691	Gato ca tenāpi jino tathāgato.	69	
PA_atk-s05_04a:692	“Tathāni ñāṇāni yatoyamāgato,	69	
PA_atk-s05_04a:693	Yathāsabhāvaṃ visayāvabodhato;	69	
PA_atk-s05_04a:694	Tathābhijātippabhutī tathāgato,	69	
PA_atk-s05_04a:695	Tadatthasampādanato tathāgato.	69	
PA_atk-s05_04a:696	“Yathāvidhā te purimā mahesino,	69	
PA_atk-s05_04a:697	Tathāvidhoyampi tathā yathāruci;	69	
PA_atk-s05_04a:698	Pavattavācā tanucittabhāvato,	69	
PA_atk-s05_04a:699	Tathāgato vuccati aggapuggalo.	69	
PA_atk-s05_04a:700	“Sambodhisambhāravipakkhato pure,	70	
PA_atk-s05_04a:701	Gataṃ na saṃsāragatampi tassa vā;	70	
PA_atk-s05_04a:702	Na catthi nāthassa bhavantadassino,	70	
PA_atk-s05_04a:703	Tathehi tasmā agato tathāgato.	70	
PA_atk-s05_04a:704	“Tathāgato dhammavaro mahesinā,	70	
PA_atk-s05_04a:705	Yathā pahātabbamalaṃ pahīyati;	70	
PA_atk-s05_04a:706	Tathāgato ariyagaṇo vināyako,	70	
PA_atk-s05_04a:707	Tathāgato tena samaṅgibhāvato”ti.	70	
PA_atk-s05_04a:708_0	Arahantaṃ sammāsambuddhanti ettha arahāti padassa attho heṭṭhā vuttoyeva. Sammā sāmañca	708	
PA_atk-s05_04a:708_1	sabbadhammānaṃ buddhattā sammāsambuddhaṃ. Yaṃkiñci ñeyyaṃ nāma, tassa sabbassapi	708	
PA_atk-s05_04a:708_2	sabbākārato aviparītato sayameva abhisambuddhattāti vuttaṃ hoti. Imināssa paropadesarahitassa	708	
PA_atk-s05_04a:708_3	sabbākārena sabbadhammāvabodhanasamatthassa ākaṅkhāpaṭibaddhavuttino anāvaraṇañāṇasaṅkhātassa	708	
PA_atk-s05_04a:708_4	sabbaññutaññāṇassa adhigamo dassito.	708	
PA_atk-s05_04a:709_0	Nanu ca sabbaññutaññāṇato aññaṃ anāvaraṇaṃ, aññathā cha asādhāraṇāni ñāṇāni buddhañāṇānīti	709	
PA_atk-s05_04a:709_1	vacanaṃ virujjheyyāti? Na virujjhati, visayappavattibhedavasena aññehi asādhāraṇabhāvadassanatthaṃ	709	
PA_atk-s05_04a:709_2	ekasseva ñāṇassa dvidhā vuttattā. Ekameva hi taṃ ñāṇaṃ anavasesasaṅkhatāsaṅkhatasammutidhammavisayatāya	709	
PA_atk-s05_04a:709_3	sabbaññutaññāṇaṃ, tattha ca āvaraṇābhāvato nissaṅgacāramupādāya anāvaraṇañāṇanti	709	
PA_atk-s05_04a:709_4	vuttaṃ. Yathāha paṭisambhidāyaṃ –	709	
PA_atk-s05_04a:710	“Sabbaṃ saṅkhatāsaṅkhataṃ anavasesaṃ jānātīti sabbaññutaññāṇaṃ. Tattha āvaraṇaṃ natthīti anāvaraṇañāṇa”ntiādi.	71	
PA_atk-s05_04a:711_0	Tasmā natthi nesaṃ atthato bhedo, ekantenevetaṃ evamicchitabbaṃ. Aññathā sabbaññutānāvaraṇañāṇānaṃ	711	
PA_atk-s05_04a:711_1	sādhāraṇatā asabbadhammārammaṇatā ca āpajjeyya. Na hi bhagavato ñāṇassa aṇumattampi	711	
PA_atk-s05_04a:711_2	āvaraṇaṃ atthi, anāvaraṇañāṇassa ca asabbadhammārammaṇabhāve yattha taṃ na pavattati	711	
PA_atk-s05_04a:711_3	tatthāvaraṇasabbhāvato anāvaraṇabhāvoyeva na siyā. Atha vā pana hotu aññameva anāvaraṇaṃ	711	
PA_atk-s05_04a:711_4	sabbaññutaññāṇato, idha pana sabbattha appaṭihatavuttitāya anāvaraṇañāṇanti sabbaññutaññāṇameva	711	
PA_atk-s05_04a:711_5	adhippetaṃ, tassevādhigamena bhagavā sabbaññū sabbavidū sammāsambuddhoti vuccati,	711	
PA_atk-s05_04a:711_6	na sakiṃyeva sabbadhammāvabodhato. Tathā ca vuttaṃ paṭisambhidāyaṃ –	711	
PA_atk-s05_04a:712	“Vimokkhantikametaṃ buddhānaṃ bhagavantānaṃ bodhiyā mūle saha sabbaññutaññāṇassa paṭilābhā sacchikā paññatti yadidaṃ buddho”ti.	71	
PA_atk-s05_04a:713	Sabbadhammāvabodhanasamatthañāṇasamadhigamena hi bhagavato santāne anavasesadhamme paṭivijjhituṃ samatthatā ahosīti.	71	
PA_atk-s05_04a:714_0	Etthāha – kiṃ panidaṃ ñāṇaṃ pavattamānaṃ sakiṃyeva sabbasmiṃ visaye pavattati, udāhu	714	
PA_atk-s05_04a:714_1	kamenāti? Kiñcettha – yadi tāva sakiṃyeva sabbasmiṃ visaye pavattati, atītānāgatappaccupannaajjhattabahiddhādibhedabhinnānaṃ	714	
PA_atk-s05_04a:714_2	saṅkhatadhammānaṃ asaṅkhatasammutidhammānañca ekajjhaṃ upaṭṭhāne dūrato cittapaṭaṃ	714	
PA_atk-s05_04a:714_3	pekkhantassa viya visayavibhāgenāvabodho na siyā, tathā ca sati “sabbe dhammā anattā”ti	714	
PA_atk-s05_04a:714_4	vipassantānaṃ anattākārena viya sabbadhammā anirūpitarūpena bhagavato ñāṇassa visayā	714	
PA_atk-s05_04a:714_5	hontīti āpajjati. Yepi “sabbañeyyadhammānaṃ ṭhitalakkhaṇavisayaṃ vikapparahitaṃ sabbakālaṃ	714	
PA_atk-s05_04a:714_6	buddhānaṃ ñāṇaṃ pavattati, tena te sabbavidūti vuccanti. Evañca katvā –	714	
PA_atk-s05_04a:715	“Caraṃ samāhito nāgo, tiṭṭhantopi samāhito”ti. –	71	
PA_atk-s05_04a:716_0	“Idampi vacanaṃ suvuttaṃ hotī”ti vadanti, tesampi vuttadosānātivatti, ṭhitalakkhaṇārammaṇatāya	716	
PA_atk-s05_04a:716_1	ca atītānāgatasammutidhammānaṃ tadabhāvato, ekadesavisayameva bhagavato ñāṇaṃ siyā.	716	
PA_atk-s05_04a:716_2	Tasmā sakiṃyeva ñāṇaṃ pavattatīti na yujjati.	716	
PA_atk-s05_04a:717_0	Atha kamena sabbasmiṃ visaye ñāṇaṃ pavattatīti? Evampi na yujjati. Na hi jātibhūmisabhāvādivasena	717	
PA_atk-s05_04a:717_1	disādesakālādivasena ca anekabhedabhinne ñeyye kamena gayhamāne tassa anavasesapaṭivedho	717	
PA_atk-s05_04a:717_2	sambhavati apariyantabhāvato ñeyyassa. Ye pana “atthassa avisaṃvādanato ñeyyassa	717	
PA_atk-s05_04a:717_3	ekadesaṃ paccakkhaṃ katvā sesepi evanti adhimuccitvā vavatthāpanena sabbaññū bhagavā,	717	
PA_atk-s05_04a:717_4	tañca ñāṇaṃ na anumānikaṃ saṃsayābhāvato. Saṃsayānubaddhañhi loke anumānañāṇa”nti	717	
PA_atk-s05_04a:717_5	vadanti, tesampi na yuttaṃ. Sabbassa hi apaccakkhabhāve atthassa avisaṃvādanena ñeyyassa	717	
PA_atk-s05_04a:717_6	ekadesaṃ paccakkhaṃ katvā sesepi evanti adhimuccitvā vavatthāpanassa asambhavato.	717	
PA_atk-s05_04a:717_7	Yañhi taṃ sesaṃ, taṃ apaccakkhanti. Atha tampi paccakkhaṃ, tassa sesabhāvo pana na	717	
PA_atk-s05_04a:717_8	siyāti sabbametaṃ akāraṇaṃ. Kasmā? Avisayavicārabhāvato. Vuttañhetaṃ bhagavatā –	717	
PA_atk-s05_04a:718	“Buddhavisayo, bhikkhave, acinteyyo, na cintetabbo; yo cinteyya, ummādassa vighātassa bhāgī assā”ti.	71	
PA_atk-s05_04a:719_0	Idaṃ panettha sanniṭṭhānaṃ – yaṃkiñci bhagavatā ñātuṃ icchitaṃ sakalamekadeso vā,	719	
PA_atk-s05_04a:719_1	tattha appaṭihatavuttitāya paccakkhato ñāṇaṃ pavattati, niccasamādhānañca vikkhepābhāvato,	719	
PA_atk-s05_04a:719_2	ñātuṃ icchitassa sakalassa avisayabhāvato tassa ākaṅkhāpaṭibaddhavuttitā na siyā,	719	
PA_atk-s05_04a:719_3	ekanteneva sā icchitabbā “sabbe dhammā buddhassa bhagavato āvajjanapaṭibaddhā, ākaṅkhāpaṭibaddhā,	719	
PA_atk-s05_04a:719_4	manasikārapaṭibaddhā, cittuppādapaṭibaddhā”ti vacanato. Atītānāgatavisayampi bhagavato	719	
PA_atk-s05_04a:719_5	ñāṇaṃ anumānāgamanatakkaggahaṇavirahitattā paccakkhameva.	719	
PA_atk-s05_04a:720_0	Nanu ca etasmimpi pakkhe yadā sakalaṃ ñātuṃ icchitaṃ, tadā sakimeva sakalavisayatāya	720	
PA_atk-s05_04a:720_1	anirūpitarūpena bhagavato ñāṇaṃ pavatteyyāti vuttadosānātivattiyevāti? Na, tassa	720	
PA_atk-s05_04a:720_2	visodhitattā. Visodhito hi so buddhavisayo acinteyyoti. Aññathā pacurajanañāṇasamavuttitāya	720	
PA_atk-s05_04a:720_3	buddhānaṃ bhagavantānaṃ ñāṇassa acinteyyatā na siyā, tasmā sakaladhammārammaṇampi	720	
PA_atk-s05_04a:720_4	taṃ ekadhammārammaṇaṃ viya suvavatthāpiteyeva te dhamme katvā pavattatīti idamettha	720	
PA_atk-s05_04a:720_5	acinteyyaṃ. Yāvatakaṃ ñeyyaṃ, tāvatakaṃ ñāṇaṃ, yāvatakaṃ ñāṇaṃ, tāvatakaṃ ñeyyaṃ,	720	
PA_atk-s05_04a:720_6	ñeyyapariyantikaṃ ñāṇaṃ, ñāṇapariyantikaṃ ñeyyanti evamekajjhaṃ visuṃ visuṃ sakiṃ	720	
PA_atk-s05_04a:720_7	kamena ca icchānurūpaṃ sammā sāmañca sabbadhammānaṃ buddhattā sammāsambuddho bhagavā.	720	
PA_atk-s05_04a:720_8	Taṃ sammāsambuddhaṃ.	720	
PA_atk-s05_04a:721_0	Dve vitakkāti dve sammā vitakkā. Tattha vitakkenti etena, sayaṃ vā vitakketi, vitakkanamattameva	721	
PA_atk-s05_04a:721_1	vāti vitakko. Svāyaṃ ārammaṇābhiniropanalakkhaṇo, āhananapariyāhananaraso, ārammaṇe	721	
PA_atk-s05_04a:721_2	cittassa ānayanapaccupaṭṭhāno. Visayabhedena pana taṃ dvidhā katvā vuttaṃ “dve vitakkā”ti.	721	
PA_atk-s05_04a:721_3	Samudācarantīti samaṃ sammā ca uddhamuddhaṃ mariyādāya caranti. Mariyādattho hi ayamākāro,	721	
PA_atk-s05_04a:721_4	tena ca yogena “tathāgataṃ arahantaṃ sammāsambuddha”nti idaṃ sāmiatthe upayogavacanaṃ.	721	
PA_atk-s05_04a:721_5	Idaṃ vuttaṃ hoti – tathāgatassa arahato sammāsambuddhassa attano visaye samaṃ sammā	721	
PA_atk-s05_04a:721_6	ca aññamaññaṃ mariyādaṃ anatikkamantā uddhamuddhaṃ bahulaṃ abhiṇhaṃ caranti pavattantīti.	721	
PA_atk-s05_04a:722_0	Ko pana nesaṃ visayo, kā vā mariyādā, kathañca taṃ anatikkamitvā te uddhamuddhaṃ	722	
PA_atk-s05_04a:722_1	bahulaṃ abhiṇhaṃ niccaṃ pavattantīti? Vuccate – khemavitakko, pavivekavitakkoti ime	722	
PA_atk-s05_04a:722_2	dve vitakkāyeva. Tesu khemavitakko tāva bhagavato visesena karuṇāsampayutto, mettāmuditāsampayuttopi	722	
PA_atk-s05_04a:722_3	labbhateva, tasmā so mahākaruṇāsamāpattiyā mettādisamāpattiyā ca pubbaṅgamo sampayutto	722	
PA_atk-s05_04a:722_4	ca veditabbo. Pavivekavitakko pana phalasamāpattiyā pubbaṅgamo sampayutto ca, dibbavihārādivasenāpi	722	
PA_atk-s05_04a:722_5	labbhateva. Iti nesaṃ vitakko visayo, tasmā ekasmiṃ santāne bahulaṃ pavattamānānampi	722	
PA_atk-s05_04a:722_6	kālena kālaṃ savisayasmiṃyeva caraṇato natthi mariyādā, na saṅkarena vutti.	722	
PA_atk-s05_04a:723_0	Tattha khemavitakko bhagavato karuṇokkamanādinā vibhāvetabbo, pavivekavitakko samāpattīhi.	723	
PA_atk-s05_04a:723_1	Tatrāyaṃ vibhāvanā – “ayaṃ loko santāpajāto dukkhapareto”tiādinā rāgaggiādīhi lokasannivāsassa	723	
PA_atk-s05_04a:723_2	ādittatādiākāradassanehi mahākaruṇāsamāpattiyā pubbabhāge, samāpattiyampi paṭhamajjhānavasena	723	
PA_atk-s05_04a:723_3	vattabbo. Vuttañhetaṃ –	723	
PA_atk-s05_04a:724_0	“Bahūhi ākārehi passantānaṃ buddhānaṃ bhagavantānaṃ sattesu mahākaruṇā okkamati,	724	
PA_atk-s05_04a:724_1	āditto lokasannivāsoti passantānaṃ buddhānaṃ bhagavantānaṃ sattesu mahākaruṇā okkamati.	724	
PA_atk-s05_04a:724_2	Uyyutto, payāto, kummaggapaṭipanno, upanīyati loko addhuvo, atāṇo loko anabhissaro,	724	
PA_atk-s05_04a:724_3	assako loko, sabbaṃ pahāya gamanīyaṃ, ūno loko atitto taṇhādāso.	724	
PA_atk-s05_04a:725_0	“Atāyano lokasannivāso, aleṇo, asaraṇo, asaraṇībhūto, uddhato loko avūpasanto, sasallo	725	
PA_atk-s05_04a:725_1	lokasannivāso viddho puthusallehi, avijjandhakārāvaraṇo kilesapañjaraparikkhitto,	725	
PA_atk-s05_04a:725_2	avijjāgato lokasannivāso aṇḍabhūto pariyonaddho tantākulakajāto kulāguṇṭhikajāto	725	
PA_atk-s05_04a:725_3	muñjapabbajabhūto apāyaṃ duggatiṃ vinipātaṃ saṃsāraṃ nātivattatīti passantānaṃ, avijjāvisadosasaṃlitto	725	
PA_atk-s05_04a:725_4	kilesakalalībhūto, rāgadosamohajaṭājaṭito.	725	
PA_atk-s05_04a:726	“Taṇhāsaṅghāṭapaṭimukko, taṇhājālena otthaṭo, taṇhāsotena vuyhati, taṇhāsaṃyojanena saṃyutto, taṇhānusayena anusaṭo, taṇhāsantāpena santappati, taṇhāpariḷāhena pariḍayhati.	72	
PA_atk-s05_04a:727	“Diṭṭhisaṅghāṭapaṭimukko, diṭṭhijālena otthaṭo, diṭṭhisotena vuyhati, diṭṭhisaṃyojanena saṃyutto, diṭṭhānusayena anusaṭo, diṭṭhisantāpena santappati, diṭṭhipariḷāhena pariḍayhati.	72	
PA_atk-s05_04a:728	“Jātiyā anugato, jarāya anusaṭo, byādhinā abhibhūto, maraṇena abbhāhato, dukkhe patiṭṭhito.	72	
PA_atk-s05_04a:729_0	“Taṇhāya oḍḍito, jarāpākāraparikkhitto, maccupāsaparikkhitto, mahābandhanabaddho,	729	
PA_atk-s05_04a:729_1	lokasannivāso, rāgabandhanena, dosamohabandhanena, mānadiṭṭhikilesaduccaritabandhanena	729	
PA_atk-s05_04a:729_2	baddho, mahāsambādhapaṭipanno, mahāpalibodhena palibuddho, mahāpapāte patito, mahākantārapaṭipanno,	729	
PA_atk-s05_04a:729_3	mahāsaṃsārapaṭipanno, mahāvidugge samparivattati, mahāpalipe palipanno.	729	
PA_atk-s05_04a:730_0	“Abbhāhato lokasannivāso, āditto lokasannivāso rāgagginā, dosagginā, mohagginā jātiyā…pe…	730	
PA_atk-s05_04a:730_1	upāyāsehi, unnītako lokasannivāso haññati niccamatāṇo pattadaṇḍo takkaro, vajjabandhanabaddho	730	
PA_atk-s05_04a:730_2	āghātanapaccupaṭṭhito, anātho lokasannivāso paramakāruññataṃ patto, dukkhābhitunno	730	
PA_atk-s05_04a:730_3	cirarattapīḷito, niccagadhito niccapipāsito.	730	
PA_atk-s05_04a:731	“Andho, acakkhuko, hatanetto, apariṇāyako, vipathapakkhando, añjasāparaddho, mahoghapakkhando.	73	
PA_atk-s05_04a:732_0	“Dvīhi diṭṭhigatehi pariyuṭṭhito, tīhi duccaritehi vippaṭipanno, catūhi yogehi yojito,	732	
PA_atk-s05_04a:732_1	catūhi ganthehi ganthito, catūhi upādānehi upādīyati, pañcagatisamāruḷho, pañcahi	732	
PA_atk-s05_04a:732_2	kāmaguṇehi rajjati, pañcahi nīvaraṇehi otthaṭo, chahi vivādamūlehi vivadati, chahi	732	
PA_atk-s05_04a:732_3	taṇhākāyehi rajjati, chahi diṭṭhigatehi pariyuṭṭhito, sattahi anusayehi anusaṭo,	732	
PA_atk-s05_04a:732_4	sattahi saṃyojanehi saṃyutto, sattahi mānehi unnato, aṭṭhahi lokadhammehi samparivattati,	732	
PA_atk-s05_04a:732_5	aṭṭhahi micchattehi niyato, aṭṭhahi purisadosehi dussati, navahi āghātavatthūhi āghātito,	732	
PA_atk-s05_04a:732_6	navahi mānehi unnato, navahi taṇhāmūlakehi dhammehi rajjati, dasahi kilesavatthūhi	732	
PA_atk-s05_04a:732_7	kilissati, dasahi āghātavatthūhi āghātito, dasahi akusalakammapathehi samannāgato,	732	
PA_atk-s05_04a:732_8	dasahi saṃyojanehi saṃyutto, dasahi micchattehi niyato, dasavatthukāya diṭṭhiyā samannāgato,	732	
PA_atk-s05_04a:732_9	dasavatthukāya antaggāhikāya diṭṭhiyā samannāgato, aṭṭhasatataṇhāpapañcehi papañcito,	732	
PA_atk-s05_04a:732_10	dvāsaṭṭhiyā diṭṭhigatehi pariyuṭṭhito lokasannivāsoti sampassantānaṃ buddhānaṃ bhagavantānaṃ	7321	
PA_atk-s05_04a:732_11	sattesu mahākaruṇā okkamati.	7321	
PA_atk-s05_04a:733_0	“Ahañcamhi tiṇṇo, loko ca atiṇṇo. Ahañcamhi mutto, loko ca amutto. Ahañcamhi danto,	733	
PA_atk-s05_04a:733_1	loko ca adanto. Ahañcamhi santo, loko ca asanto. Ahañcamhi assattho, loko ca anassattho.	733	
PA_atk-s05_04a:733_2	Ahañcamhi parinibbuto, loko ca aparinibbuto. Pahomi khvāhaṃ tiṇṇo tāretuṃ, mutto	733	
PA_atk-s05_04a:733_3	mocetuṃ, danto dametuṃ, santo sametuṃ, assattho assāsetuṃ, parinibbuto pare ca parinibbāpetunti	733	
PA_atk-s05_04a:733_4	passantānaṃ buddhānaṃ bhagavantānaṃ sattesu mahākaruṇā okkamatī”ti.	733	
PA_atk-s05_04a:734_0	Imināva nayena bhagavato sattesu mettāokkamanañca vibhāvetabbaṃ. Karuṇāvisayassa	734	
PA_atk-s05_04a:734_1	hi dukkhassa paṭipakkhabhūtaṃ sukhaṃ sattesu upasaṃharantī mettāpi pavattatīti idha	734	
PA_atk-s05_04a:734_2	abyāpādaavihiṃsāvitakkā khemavitakko. Pavivekavitakko pana nekkhammavitakkoyeva,	734	
PA_atk-s05_04a:734_3	tassa dibbavihāraariyavihāresu pubbabhāgassa paṭhamajjhānassa paccavekkhaṇāya ca	734	
PA_atk-s05_04a:734_4	vasena pavatti veditabbā. Tattha ye te bhagavato devasikaṃ vaḷañjanakavasena catuvīsatikoṭisatasahassasaṅkhā	734	
PA_atk-s05_04a:734_5	samāpattivihārā, yesaṃ purecaraṇabhāvena pavattaṃ samādhicariyānugataṃ ñāṇacariyānugataṃ	734	
PA_atk-s05_04a:734_6	ñāṇaṃ catuvīsatikoṭisatasahassasamāpattisañcārimahāvajirañāṇanti vuccati, tesaṃ vasena	734	
PA_atk-s05_04a:734_7	bhagavato pavivekavitakkassa bahulaṃ pavatti veditabbā. Ayañca attho mahāsaccakasuttenapi	734	
PA_atk-s05_04a:734_8	veditabbo. Vuttañhi tattha bhagavatā –	734	
PA_atk-s05_04a:735	“So kho ahaṃ, aggivessana, tasmiṃyeva purimasmiṃ samādhinimitte ajjhattameva cittaṃ saṇṭhapemi, sannisādemi, yena sudaṃ niccakappaṃ viharāmī”ti.	73	
PA_atk-s05_04a:736_0	Idañhi bhagavā “samaṇo gotamo abhirūpo pāsādiko suphusitaṃ dantāvaraṇaṃ, jivhā tanukā,	736	
PA_atk-s05_04a:736_1	madhuraṃ vacanaṃ, tena parisaṃ rañjento maññe vicarati, citte panassa ekaggatā natthi,	736	
PA_atk-s05_04a:736_2	yo evaṃ saññattibahulo caratī”ti saccakena nigaṇṭhaputtena vitakkite avassaṃ sahoḍhaṃ	736	
PA_atk-s05_04a:736_3	coraṃ gaṇhanto viya “na aggivessana tathāgato parisaṃ rañjento saññattibahulo vicarati,	736	
PA_atk-s05_04a:736_4	cakkavāḷapariyantāyapi parisāya dhammaṃ deseti, asallīno anupalitto ekattaṃ ekavihārisuññatāphalasamāpattiphalaṃ	736	
PA_atk-s05_04a:736_5	anuyutto”ti dassetuṃ āhari.	736	
PA_atk-s05_04a:737_0	Bhagavā hi yasmiṃ khaṇe parisā sādhukāraṃ deti, dhammaṃ vā paccavekkhati, tasmiṃ	737	
PA_atk-s05_04a:737_1	khaṇe pubbabhāgena kālaṃ paricchinditvā phalasamāpattiṃ assāsavāre passāsavāre samāpajjati,	737	
PA_atk-s05_04a:737_2	sādhukārasaddanigghose avicchinneyeva dhammapaccavekkhaṇāya ca pariyosāne samāpattito	737	
PA_atk-s05_04a:737_3	vuṭṭhāya ṭhitaṭṭhānato paṭṭhāya dhammaṃ deseti. Buddhānañhi bhavaṅgaparivāso lahuko,	737	
PA_atk-s05_04a:737_4	assāsavāre passāsavāre samāpattiyo samāpajjanti. Evaṃ yathāvuttasamāpattīnaṃ sapubbabhāgānaṃ	737	
PA_atk-s05_04a:737_5	vasena bhagavato khemavitakkassa pavivekavitakkassa ca bahulappavatti veditabbā.	737	
PA_atk-s05_04a:738_0	Tattha yassa byāpādavihiṃsāvitakkādisaṃkilesappahānassa abyāpādavitakkassa avihiṃsāvitakkassa	738	
PA_atk-s05_04a:738_1	ca ānubhāvena kutocipi bhayābhāvato taṃsamaṅgī khemappatto ca viharati, tato ca sabbassapi	738	
PA_atk-s05_04a:738_2	sabbadāpi khemameva hoti abhayameva. Tasmā duvidhopi ubhayesaṃ khemaṅkaroti khemavitakko.	738	
PA_atk-s05_04a:738_3	Yassa pana kāmavitakkādisaṃkilesapahānassa nekkhammavitakkassa ānubhāvena kāyaviveko,	738	
PA_atk-s05_04a:738_4	cittaviveko, upadhivivekoti tividho; tadaṅgaviveko, vikkhambhanaviveko, samucchedaviveko,	738	
PA_atk-s05_04a:738_5	paṭippassaddhiviveko, nissaraṇavivekoti pañcavidho ca viveko pāripūriṃ gacchati.	738	
PA_atk-s05_04a:738_6	So yathārahaṃ ārammaṇato sampayogato ca pavivekasahagato vitakkoti pavivekavitakko.	738	
PA_atk-s05_04a:738_7	Ete ca dve vitakkā evaṃ vibhattavisayāpi samānā ādikammikānaṃ aññamaññūpakārāya sambhavanti.	738	
PA_atk-s05_04a:738_8	Yathā hi khemavitakkassa pavivekavitakko anuppannassa uppādāya uppannassa bhiyyobhāvāya	738	
PA_atk-s05_04a:738_9	vepullāya hoti, evaṃ pavivekavitakkassapi khemavitakko. Na hi vūpakaṭṭhakāyacittānamantarena	738	
PA_atk-s05_04a:738_10	mettāvihārādayo sambhavanti byāpādādippahānena ca vinā cittavivekādīnaṃ asambhavoyevāti	7381	
PA_atk-s05_04a:738_11	aññamaññassa bahūpakārā ete dhammā daṭṭhabbā. Bhagavato pana sabbaso pahīnasaṃkilesassa	7381	
PA_atk-s05_04a:738_12	lokahitatthāya evaṃ khemavitakko ca pavivekavitakko ca assāsavāramattepi hitasukhamāvahantiyevāti.	7381	
PA_atk-s05_04a:738_13	Khemo ca vitakko paviveko ca vitakkoti sambandhitabbaṃ.	7381	
PA_atk-s05_04a:739_0	Evaṃ uddiṭṭhe dve vitakke niddisituṃ “abyāpajjhārāmo”tiādimāha. Tattha abyāpajjhanaṃ	739	
PA_atk-s05_04a:739_1	kassaci adukkhanaṃ abyāpajjho, so āramitabbato ārāmo etassāti abyāpajjhārāmo. Abyāpajjhe	739	
PA_atk-s05_04a:739_2	rato sevanavasena niratoti abyāpajjharato. Esevāti eso eva. Iriyāyāti kiriyāya, kāyavacīpayogenāti	739	
PA_atk-s05_04a:739_3	attho. Na kañci byābādhemīti hīnādīsu kañcipi sattaṃ taṇhātasādiyogato tasaṃ vā tadabhāvato	739	
PA_atk-s05_04a:739_4	pahīnasabbakilesavipphanditattā thāvaraṃ vā na bādhemi na dukkhāpemi. Karuṇajjhāsayo	739	
PA_atk-s05_04a:739_5	bhagavā mahākaruṇāsamāpattibahulo attano paramarucitakaruṇajjhāsayānurūpamevamāha.	739	
PA_atk-s05_04a:739_6	Tena avihiṃsāvitakkaṃ abyāpādavitakkañca dasseti. Idaṃ vuttaṃ hoti – ‘ahaṃ imāya	739	
PA_atk-s05_04a:739_7	iriyāya imāya paṭipattiyā evaṃ sammā paṭipajjanto evaṃ samāpattivihārehi viharanto	739	
PA_atk-s05_04a:739_8	evaṃ puññatthikehi katāni sakkāragarukāramānanavandanapūjanāni adhivāsento sattesu	739	
PA_atk-s05_04a:739_9	na kañci byābādhemi, apica kho diṭṭhadhammikasamparāyikaparamatthappabhedaṃ hitasukhameva	739	
PA_atk-s05_04a:739_10	nesaṃ paribrūhemī’ti.	7391	
PA_atk-s05_04a:740_0	Yaṃ akusalaṃ, taṃ pahīnanti yaṃ diyaḍḍhakilesasahassabhedaṃ aññañca taṃsampayuttaṃ	740	
PA_atk-s05_04a:740_1	anantappabhedaṃ akusalaṃ, taṃ sabbaṃ bodhimūleyeva mayhaṃ pahīnaṃ samūhatanti. Iminā	740	
PA_atk-s05_04a:740_2	pavivekesu muddhabhūtena saddhiṃ nissaraṇavivekena samucchedappaṭippassaddhiviveke	740	
PA_atk-s05_04a:740_3	dasseti. Keci panettha tadaṅgavikkhambhanavivekepi uddharanti. Āgamanīyapaṭipadāya	740	
PA_atk-s05_04a:740_4	hi saddhiṃ bhagavatā attano kilesakkhayo idha vuttoti.	740	
PA_atk-s05_04a:741_0	Iti bhagavā aparimitakappaparicittaṃ attano pavivekajjhāsayaṃ saddhiṃ nissaraṇajjhāsayena	741	
PA_atk-s05_04a:741_1	idāni matthakaṃ pāpetvā ṭhito tamajjhāsayaṃ phalasamāpattiṃ samāpajjitvā attano kilesappahānapaccavekkhaṇamukhena	741	
PA_atk-s05_04a:741_2	vibhāveti. Yadatthaṃ panettha satthā ime dve vitakke uddhari, idāni tamatthaṃ dassento	741	
PA_atk-s05_04a:741_3	“tasmātiha, bhikkhave”tiādimāha. Bhagavā hi imassa vitakkadvayassa attano bahulasamudācāradassanamukheneva	741	
PA_atk-s05_04a:741_4	tattha bhikkhū nivesetuṃ imaṃ desanaṃ ārabhi.	741	
PA_atk-s05_04a:742_0	Tattha tasmāti yasmā abyāpajjhapavivekābhiratassa me khemapavivekavitakkāyeva bahulaṃ	742	
PA_atk-s05_04a:742_1	pavattanti, tasmā. Tihāti nipātamattaṃ. Abyāpajjhārāmā viharathāti sabbasattesu mettāvihārena	742	
PA_atk-s05_04a:742_2	karuṇāvihāre na ca abhiramantā viharatha. Tena byāpādassa tadekaṭṭhakilesānañca dūrīkaraṇamāha.	742	
PA_atk-s05_04a:742_3	Tesaṃ voti ettha voti nipātamattaṃ. Pavivekārāmā viharathāti kāyādivivekañceva tadaṅgādivivekañcāti	742	
PA_atk-s05_04a:742_4	sabbaviveke āramitabbaṭṭhānaṃ katvā viharatha. Imāya mayantiādi yathā nesaṃ khemavitakkassa	742	
PA_atk-s05_04a:742_5	pavattanākāradassanaṃ, evaṃ kiṃ akusalantiādi pavivekavitakkassa pavattanākāradassanaṃ.	742	
PA_atk-s05_04a:742_6	Tattha yathā anavajjadhamme paripūretukāmena kiṃkusalagavesinā hutvā kusaladhammapariyesanā	742	
PA_atk-s05_04a:742_7	kātabbāva, sāvajjadhamme pajahitukāmenāpi akusalapariyesanā kātabbāti āha “kiṃ akusala”ntiādi.	742	
PA_atk-s05_04a:742_8	Abhiññāpubbikā hi pariññāpahānasacchikiriyābhāvanā. Tattha kiṃ akusalanti akusalaṃ	742	
PA_atk-s05_04a:742_9	nāma kiṃ, sabhāvato kimassa lakkhaṇaṃ, kāni vā rasapaccupaṭṭhānapadaṭṭhānānīti akusalassa	742	
PA_atk-s05_04a:742_10	sabhāvakiccādito paccavekkhaṇavidhiṃ dasseti. Ādikammikavasena cesa vitakko āgato,	7421	
PA_atk-s05_04a:742_11	kiṃ appahīnaṃ kiṃ pajahāmāti idaṃ padadvayaṃ sekkhavasena. Tasmā kiṃ appahīnanti	7421	
PA_atk-s05_04a:742_12	kāmarāgasaṃyojanādīsu akusalesu kiṃ akusalaṃ amhākaṃ maggena asamucchinnaṃ? Kiṃ pajahāmāti	7421	
PA_atk-s05_04a:742_13	kiṃ akusalaṃ samugghātema? Atha vā kiṃ pajahāmāti vītikkamapariyuṭṭhānānusayesu kiṃ	7421	
PA_atk-s05_04a:742_14	vibhāgaṃ akusalaṃ idāni mayaṃ pajahāmāti attho. Keci pana “kiṃ appahīna”nti paṭhanti.	7421	
PA_atk-s05_04a:742_15	Tesaṃ diṭṭhisaṃyojanādivasena anekabhedesu akusalesu kiṃ katamaṃ akusalaṃ, kena katamena	7421	
PA_atk-s05_04a:742_16	pakārena, katamena vā maggena amhākaṃ appahīnanti vuttaṃ hoti. Sesaṃ vuttanayameva.	7421	
PA_atk-s05_04a:743	Gāthāsu buddhanti catunnaṃ ariyasaccānaṃ aviparītaṃ sayambhuñāṇena buddhattā paṭividdhattā buddhaṃ saccavinimuttassa ñeyyassa abhāvato. Tathā hi vuttaṃ –	74	
PA_atk-s05_04a:744	“Abhiññeyyaṃ abhiññātaṃ, bhāvetabbañca bhāvitaṃ;	74	
PA_atk-s05_04a:745	Pahātabbaṃ pahīnaṃ me, tasmā buddhosmi brāhmaṇā”ti. ;	74	
PA_atk-s05_04a:746_0	Ṭhapetvā mahābodhisattaṃ aññehi sahituṃ vahituṃ asakkuṇeyyattā asayhassa sakalassa	746	
PA_atk-s05_04a:746_1	bodhisambhārassa mahākaruṇādhikārassa ca sahanato vahanato, tathā aññehi sahituṃ	746	
PA_atk-s05_04a:746_2	abhibhavituṃ dukkarattā asayhānaṃ pañcannaṃ mārānaṃ sahanato abhibhavanato, āsayānusayacariyādhimuttiādivibhāgāvabodhena	746	
PA_atk-s05_04a:746_3	yathārahaṃ veneyyānaṃ diṭṭhadhammikasamparāyikaparamatthehi anusāsanasaṅkhātassa	746	
PA_atk-s05_04a:746_4	aññehi asayhassa buddhakiccassa sahanato vahanato, tattha vā sādhukāribhāvato asayhasāhinaṃ.	746	
PA_atk-s05_04a:746_5	Samudācaranti nanti ettha nanti nipātamattaṃ, naṃ tathāgatanti vā attho.	746	
PA_atk-s05_04a:747_0	Sakaparasantānesu tamasaṅkhātaṃ mohandhakāraṃ nudi khipīti tamonudo. Pāraṃ nibbānaṃ	747	
PA_atk-s05_04a:747_1	gatoti pāragato. Atha vā “mutto moceyya”ntiādinā nayena pavattitassa mahābhinīhārassa	747	
PA_atk-s05_04a:747_2	sakalassa vā saṃsāradukkhassa sabbaññuguṇānaṃ pāraṃ pariyantaṃ gatoti pāragato, taṃ	747	
PA_atk-s05_04a:747_3	tamonudaṃ pāragataṃ. Tato eva pattipattaṃ buddhaṃ, sīlādiṃ dasabalañāṇādiñca sammāsambuddhehi	747	
PA_atk-s05_04a:747_4	pattabbaṃ sabbaṃ pattanti attho. Vasimanti jhānādīsu ākaṅkhāpaṭibaddho paramo āvajjanādivasibhāvo,	747	
PA_atk-s05_04a:747_5	ariyiddhisaṅkhāto anaññasādhāraṇo cittavasibhāvo ca assa atthīti vasimā, taṃ vasimaṃ,	747	
PA_atk-s05_04a:747_6	vasinanti attho. Sabbesaṃ kāmāsavādīnaṃ abhāvena anāsavaṃ. Kāyavisamādikassa visamassa	747	
PA_atk-s05_04a:747_7	vantattā vā visasaṅkhātaṃ sabbaṃ kilesamalaṃ taritvā vā visaṃ sakalavaṭṭadukkhaṃ	747	
PA_atk-s05_04a:747_8	sayaṃ taritvā tāraṇato visantaro taṃ visantaraṃ. Taṇhakkhaye arahattaphale nibbāne	747	
PA_atk-s05_04a:747_9	vā vimuttaṃ, ubhayamhi gamanato monasaṅkhātena ñāṇena kāyamoneyyādīhi vā sātisayaṃ	747	
PA_atk-s05_04a:747_10	samannāgatattā muniṃ. Munīti hi agāriyamuni, anagāriyamuni, sekkhamuni, asekkhamuni,	7471	
PA_atk-s05_04a:747_11	paccekamuni, munimunīti anekavidhā munayo. Tattha gihī āgataphalo viññātasāsano agāriyamuni,	7471	
PA_atk-s05_04a:747_12	tathārūpo pabbajito anagāriyamuni, satta sekkhā sekkhamuni, khīṇāsavo asekkhamuni,	7471	
PA_atk-s05_04a:747_13	paccekabuddho paccekamuni, sammāsambuddho munimunīti. Ayameva idhādhippeto. Āyatiṃ	7471	
PA_atk-s05_04a:747_14	punabbhavābhāvato antimaṃ, pacchimaṃ dehaṃ kāyaṃ dhāretīti antimadehadhārī, taṃ antimadehadhāriṃ.	7471	
PA_atk-s05_04a:747_15	Kilesamārādīnaṃ sammadeva pariccattattā mārañjahaṃ. Tato eva jarāhetusamucchedato	7471	
PA_atk-s05_04a:747_16	anupādisesanibbānappattivasena pākaṭajarādisabbajarāya pāraguṃ. Jarāsīsena cettha	7471	
PA_atk-s05_04a:747_17	jātimaraṇasokādīnaṃ pāragamanaṃ vuttanti daṭṭhabbaṃ. Taṃ evaṃbhūtaṃ tathāgataṃ duve	7471	
PA_atk-s05_04a:747_18	vitakkā samudācarantīti brūmīti sambandho.	7471	
PA_atk-s05_04a:748_0	Iti bhagavā paṭhamagāthāya vitakkadvayaṃ uddisitvā tato dutiyagāthāya pavivekavitakkaṃ	748	
PA_atk-s05_04a:748_1	dassetvā idāni khemavitakkaṃ dassetuṃ “sele yathā”ti tatiyagāthamāha. Tattha sele	748	
PA_atk-s05_04a:748_2	yathā pabbatamuddhaniṭṭhitoti sele silāmaye ekagghanapabbatamuddhani yathā ṭhito.	748	
PA_atk-s05_04a:748_3	Na hi tattha ṭhitassa uddhaṃ gīvukkhipanapasāraṇādikiccaṃ atthi. Tathūpamanti tappaṭibhāgaṃ	748	
PA_atk-s05_04a:748_4	selapabbatūpamaṃ. Ayaṃ panettha saṅkhepattho – yathā selapabbatamuddhani ṭhito cakkhumā	748	
PA_atk-s05_04a:748_5	puriso samantato janataṃ passeyya, evameva sumedho, sundarapañño sabbaññutaññāṇena	748	
PA_atk-s05_04a:748_6	samantacakkhu bhagavā dhammamayaṃ paññāmayaṃ pāsādamāruyha sayaṃ apetasoko sokāvatiṇṇaṃ	748	
PA_atk-s05_04a:748_7	jātijarābhibhūtañca janataṃ sattakāyaṃ avekkhati upadhārayati upaparikkhati. Ayaṃ	748	
PA_atk-s05_04a:748_8	panettha adhippāyo – yathā hi pabbatapāde samantā mahantaṃ khettaṃ katvā tattha kedārapāḷīsu	748	
PA_atk-s05_04a:748_9	kuṭiyo katvā rattiṃ aggiṃ jāleyya, caturaṅgasamannāgatañca andhakāraṃ bhaveyya, athassa	748	
PA_atk-s05_04a:748_10	pabbatassa matthake ṭhatvā cakkhumato purisassa bhūmippadesaṃ olokayato neva khettaṃ,	7481	
PA_atk-s05_04a:748_11	na kedārapāḷiyo, na kuṭiyo, na tattha sayitamanussā paññāyeyyuṃ, kuṭīsu pana aggijālamattameva	7481	
PA_atk-s05_04a:748_12	paññāyeyya, evaṃ dhammamayaṃ pāsādamāruyha sattakāyaṃ olokayato tathāgatassa ye te	7481	
PA_atk-s05_04a:748_13	akatakalyāṇā sattā, te ekavihāre dakkhiṇapasse nisinnāpi buddhañāṇassa āpāthaṃ nāgacchanti,	7481	
PA_atk-s05_04a:748_14	rattiṃ khittasarā viya honti. Ye pana katakalyāṇā veneyyapuggalā, te evassa dūrepi	7481	
PA_atk-s05_04a:748_15	ṭhitā āpāthaṃ āgacchanti, so aggi viya himavantapabbato viya ca vuttampi cetaṃ –	7481	
PA_atk-s05_04a:749	“Dūre santo pakāsenti, himavantova pabbato;	74	
PA_atk-s05_04a:750	Asantettha na dissanti, rattiṃ khittā yathā sarā”ti. ;	75	
PA_atk-s05_04a:751	Evametasmiṃ sutte gāthāsu ca bhagavā attānaṃ paraṃ viya katvā dassesi.	75	
PA_atk-s05_04a:752	Paṭhamasuttavaṇṇanā niṭṭhitā.	75	
PA_atk-s05_04a:753	2. Desanāsuttavaṇṇanā	75	
PA_atk-s05_04a:754_0	39. Dutiye pariyāyenāti ettha pariyāya-saddo “madhupiṇḍikapariyāyotveva naṃ dhārehī”tiādīsu	754	
PA_atk-s05_04a:754_1	desanāyaṃ āgato. “Atthi khvesa, brāhmaṇa, pariyāyo, yena maṃ pariyāyena sammā vadamāno	754	
PA_atk-s05_04a:754_2	vadeyya – akiriyavādo samaṇo gotamo”tiādīsu kāraṇe. “Kassa nu kho, ānanda, ajja pariyāyo	754	
PA_atk-s05_04a:754_3	bhikkhuniyo ovaditu”ntiādīsu vāre. Idha pana vārepi kāraṇepi vaṭṭati, tasmā, bhikkhave,	754	
PA_atk-s05_04a:754_4	tathāgatassa dve dhammadesanā yathārahaṃ kāraṇena bhavanti, vārena vāti ayamettha	754	
PA_atk-s05_04a:754_5	attho. Bhagavā hi veneyyajjhāsayānurūpaṃ kadāci “ime dhammā kusalā, ime, dhammā akusalā.	754	
PA_atk-s05_04a:754_6	Ime dhammā sāvajjā, ime dhammā anavajjā. Ime sevitabbā, ime na sevitabbā”tiādinā	754	
PA_atk-s05_04a:754_7	kusalākusaladhamme vibhajanto kusaladhammehi akusaladhamme asaṅkarato paññāpento	754	
PA_atk-s05_04a:754_8	“pāpaṃ pāpakato passathā”ti dhammaṃ deseti. Kadāci “pāṇātipāto, bhikkhave, āsevito	754	
PA_atk-s05_04a:754_9	bhāvito bahulīkato nirayasaṃvattaniko tiracchānayonisaṃvattaniko pettivisayasaṃvattaniko,	754	
PA_atk-s05_04a:754_10	yo sabbalahuko pāṇātipāto, so appāyukasaṃvattaniko”tiādinā ādīnavaṃ pakāsento pāpato	7541	
PA_atk-s05_04a:754_11	nibbidādīhi niyojento “nibbindatha virajjathā”ti dhammaṃ deseti.	7541	
PA_atk-s05_04a:755_0	Bhavantīti honti pavattanti. Pāpaṃ pāpakato passathāti sabbaṃ pāpadhammaṃ diṭṭheva	755	
PA_atk-s05_04a:755_1	dhamme āyatiñca ahitadukkhāvahato lāmakato passatha. Tattha nibbindathāti tasmiṃ	755	
PA_atk-s05_04a:755_2	pāpadhamme “accantahīnabhāvato lāmakaṭṭhena pāpaṃ, akosallasambhūtaṭṭhena akusalaṃ,	755	
PA_atk-s05_04a:755_3	pakatipabhassarassa pasannassa ca cittassa pabhassarādibhāvavināsanato saṃkilesikaṃ,	755	
PA_atk-s05_04a:755_4	punappunaṃ bhavadukkhanibbattanato ponobbhavikaṃ, saheva darathehi pariḷāhehi vattanato	755	
PA_atk-s05_04a:755_5	sadarathaṃ, dukkhasseva vipaccanato dukkhavipākaṃ, aparimāṇampi kālaṃ anāgate jātijarāmaraṇanibbattanato	755	
PA_atk-s05_04a:755_6	āyatiṃ jātijarāmaraṇiyaṃ, sabbahitasukhaviddhaṃsanasamattha”ntiādinā nayena nānāvidhe	755	
PA_atk-s05_04a:755_7	ādīnave, tassa ca pahāne ānisaṃse sammapaññāya passantā nibbindatha nibbedaṃ āpajjatha.	755	
PA_atk-s05_04a:755_8	Nibbindantā ca vipassanaṃ vaḍḍhetvā ariyamaggādhigamena pāpato virajjatha ceva vimuccatha	755	
PA_atk-s05_04a:755_9	ca. Maggena vā samucchedavirāgavasena virajjatha, tato phalena paṭippassaddhivimuttivasena	755	
PA_atk-s05_04a:755_10	vimuccatha. Atha vā pāpanti lāmakato pāpaṃ. Kiṃ vuttaṃ hoti? Yaṃ aniccadukkhādibhāvena	7551	
PA_atk-s05_04a:755_11	kucchitaṃ ariyehi jigucchanīyaṃ vaṭṭadukkhaṃ pāpetīti pāpaṃ. Kiṃ pana taṃ? Tebhūmakadhammajātaṃ.	7551	
PA_atk-s05_04a:755_12	Yathāvuttena atthena pāpakato disvā tattha aniccato, dukkhato, rogato, gaṇḍato, sallato,	7551	
PA_atk-s05_04a:755_13	aghato, ābādhatotiādinā vipassanaṃ vaḍḍhentā nibbindatha. Ayaṃ dutiyāti yāthāvato	7551	
PA_atk-s05_04a:755_14	ahitānatthavibhāvanaṃ paṭhamaṃ upādāya tato vivecanaṃ ayaṃ dutiyā dhammadesanā.	7551	
PA_atk-s05_04a:756_0	Gāthāsu buddhassāti sabbaññubuddhassa. Sabbabhūtānukampinoti sabbepi satte mahākaruṇāya	756	
PA_atk-s05_04a:756_1	anukampanasabhāvassa. Pariyāyavacananti pariyāyena kathanaṃ desanaṃ. Passāti parisaṃ	756	
PA_atk-s05_04a:756_2	ālapati, parisajeṭṭhakaṃ vā sandhāya vuttaṃ. Keci panāhu “attānameva sandhāya bhagavā	756	
PA_atk-s05_04a:756_3	‘passā’ti avocā”ti. Tatthāti tasmiṃ pāpake virajjatha rāgaṃ pajahathāti attho. Sesaṃ vuttanayameva.	756	
PA_atk-s05_04a:757	Dutiyasuttavaṇṇanā niṭṭhitā.	75	
PA_atk-s05_04a:758	3. Vijjāsuttavaṇṇanā	75	
PA_atk-s05_04a:759_0	40. Tatiye pubbaṅgamāti sahajātavasena, upanissayavasena cāti dvīhi ākārehi pubbaṅgamā	759	
PA_atk-s05_04a:759_1	purassarā padhānakāraṇaṃ. Na hi avijjāya vinā akusaluppatti atthi. Samāpattiyāti	759	
PA_atk-s05_04a:759_2	samāpajjanāya sabhāvapaṭilābhāya, pavattiyāti attho. Tattha akusalappavattiyā ādīnavappaṭicchādanena	759	
PA_atk-s05_04a:759_3	ayonisomanasikārassa paccayabhāvena appahīnabhāvena ca akusaladhammānaṃ upanissayabhāvo dissati.	759	
PA_atk-s05_04a:760_0	Evaṃ byādhimaraṇādidukkhassa adhiṭṭhānabhāvato sabbāpi gatiyo idha duggatiyo. Atha	760	
PA_atk-s05_04a:760_1	vā rāgādikilesehi dūsitā gatiyo kāyavacīcittānaṃ pavattiyoti duggatiyo, kāyavacīmanoduccaritāni.	760	
PA_atk-s05_04a:760_2	Asmiṃ loketi idha loke manussagatiyaṃ vā. Paramhi cāti tato aññāsu gatīsu. Avijjāmūlikā	760	
PA_atk-s05_04a:760_3	sabbāti tā sabbāpi duccaritassa vipattiyo vuttanayena avijjāpubbaṅgamattā avijjāmūlikā	760	
PA_atk-s05_04a:760_4	eva. Icchālobhasamussayāti asampattavisayapariyesanalakkhaṇāya icchāya, sampattavisayalubbhanalakkhaṇena	760	
PA_atk-s05_04a:760_5	lobhena ca samussitā upacitāti icchālobhasamussayā.	760	
PA_atk-s05_04a:761_0	Yatoti yasmā avijjāhetu avijjāya nivuto hutvā. Pāpicchoti avijjāya paṭicchāditattā	761	
PA_atk-s05_04a:761_1	pāpicchatāya ādīnave apassanto asantaguṇasambhāvanavasena kohaññādīni karonto pāpiccho,	761	
PA_atk-s05_04a:761_2	lobheneva atricchatāpi gahitāti daṭṭhabbā. Anādaroti lokādhipatino ottappassa abhāvena	761	
PA_atk-s05_04a:761_3	sabrahmacārīsu ādararahito. Tatoti tasmā avijjāpāpicchatāahirikānottappahetu. Pasavatīti	761	
PA_atk-s05_04a:761_4	kāyaduccaritādibhedaṃ pāpaṃ upacinati. Apāyaṃ tena gacchatīti tena tathā pasutena	761	
PA_atk-s05_04a:761_5	pāpena nirayādibhedaṃ apāyaṃ gacchati upapajjati.	761	
PA_atk-s05_04a:762_0	Tasmāti yasmā ete evaṃ sabbaduccaritamūlabhūtā sabbaduggatiparikkilesahetubhūtā ca	762	
PA_atk-s05_04a:762_1	avijjādayo, tasmā icchañca, lobhañca, avijjañca, casaddena ahirikānottappañca virājayaṃ	762	
PA_atk-s05_04a:762_2	samucchedavasena pajahaṃ. Kathaṃ virājetīti āha? Vijjaṃ uppādayanti, vipassanāpaṭipāṭiyā	762	
PA_atk-s05_04a:762_3	ca, maggapaṭipāṭiyā ca, ussakkitvā arahattamaggavijjaṃ attano santāne uppādayanto.	762	
PA_atk-s05_04a:762_4	Sabbā duggatiyoti sabbāpi duccaritasaṅkhātā duggatiyo, vaṭṭadukkhassa vā adhiṭṭhānabhāvato	762	
PA_atk-s05_04a:762_5	dukkhā, sabbā pañcapi gatiyo jahe pajaheyya samatikkameyya. Kilesavaṭṭappahāneneva	762	
PA_atk-s05_04a:762_6	hi kammavaṭṭaṃ vipākavaṭṭañca pahīnaṃ hotīti.	762	
PA_atk-s05_04a:763	Tatiyasuttavaṇṇanā niṭṭhitā.	76	
PA_atk-s05_04a:764	Paṭhamabhāṇavāravaṇṇanā niṭṭhitā.	76	
PA_atk-s05_04a:765	4. Paññāparihīnasuttavaṇṇanā	76	
PA_atk-s05_04a:766_0	41. Catutthe suparihīnāti suṭṭhu parihīnā. Ye ariyāya paññāya parihīnāti ye sattā	766	
PA_atk-s05_04a:766_1	pañcannaṃ khandhānaṃ udayabbayapaṭivijjhanena catusaccapaṭivijjhanena ca kilesehi	766	
PA_atk-s05_04a:766_2	ārakā ṭhitattā ariyāya parisuddhāya vipassanāpaññāya ca maggapaññāya ca parihīnā,	766	
PA_atk-s05_04a:766_3	te lokiyalokuttarāhi sampattīhi ativiya parihīnā mahājānikā. Ke pana teti? Ye kammāvaraṇena	766	
PA_atk-s05_04a:766_4	samannāgatā. Te hi micchattaniyatabhāvato ekantena parihīnā aparipuṇṇā mahājānikā.	766	
PA_atk-s05_04a:766_5	Tenāha “duggati pāṭikaṅkhā”ti. Vipākāvaraṇasamaṅginopi parihīnā. Atha vā sukkapakkhe	766	
PA_atk-s05_04a:766_6	aparihīnā nāma tividhāvaraṇavirahitā sammādiṭṭhikā kammassakatañāṇena ca samannāgatā.	766	
PA_atk-s05_04a:766_7	Sesaṃ vuttanayānusārena veditabbaṃ.	766	
PA_atk-s05_04a:767_0	Gāthāsu paññāyāti nissakkavacanaṃ, vipassanāñāṇato maggañāṇato ca parihānenāti. Sāmivacanaṃ	767	
PA_atk-s05_04a:767_1	vā etaṃ, yathāvuttañāṇassa parihānenāti, uppādetabbassa anuppādanameva cettha parihānaṃ.	767	
PA_atk-s05_04a:767_2	Niviṭṭhaṃ nāmarūpasminti nāmarūpe upādānakkhandhapañcake “etaṃ mamā”tiādinā taṇhādiṭṭhivasena	767	
PA_atk-s05_04a:767_3	abhiniviṭṭhaṃ ajjhositaṃ, tato eva idaṃ saccanti maññatīti “idameva saccaṃ moghamañña”nti	767	
PA_atk-s05_04a:767_4	maññati. “Sadevake loke”ti vibhatti pariṇāmetabbā.	767	
PA_atk-s05_04a:768_0	Evaṃ paṭhamagāthāya saṃkilesapakkhaṃ dassetvā idāni yassā anuppattiyā nāmarūpasmiṃ	768	
PA_atk-s05_04a:768_1	maññanābhinivesehi kilesavaṭṭaṃ vattati, tassā uppattiyā vaṭṭassa upacchedoti paññāya	768	
PA_atk-s05_04a:768_2	ānubhāvaṃ pakāsento “paññā hi seṭṭhā lokasmi”nti gāthamāha.	768	
PA_atk-s05_04a:769_0	Tattha lokasminti saṅkhāralokasmiṃ. Sammāsambuddho viya sattesu, saṅkhāresu paññāsadiso	769	
PA_atk-s05_04a:769_1	dhammo natthi. Paññuttarā hi kusalā dhammā, paññāya ca siddhāya sabbe anavajjadhammā	769	
PA_atk-s05_04a:769_2	siddhā eva honti. Tathā hi vuttaṃ “sammādiṭṭhissa sammāsaṅkappo pahotī”tiādi. Yā	769	
PA_atk-s05_04a:769_3	panettha paññā adhippetā, sā seṭṭhāti thomitā. Yathā ca sā pavattati, taṃ dassetuṃ	769	
PA_atk-s05_04a:769_4	“yāyaṃ nibbedhagāminī”tiādi vuttaṃ. Tassattho – yā ayaṃ paññā anibbiddhapubbaṃ apadālitapubbaṃ	769	
PA_atk-s05_04a:769_5	lobhakkhandhādiṃ nibbijjhantī padālentī gacchati pavattatīti nibbedhagāminī, yāya	769	
PA_atk-s05_04a:769_6	ca tasmiṃ tasmiṃ bhavayonigativiññāṇaṭṭhitisattāvāsesu sattanikāyesu khandhānaṃ paṭhamābhinibbattisaṅkhātāya	769	
PA_atk-s05_04a:769_7	jātiyā taṃnimittassa ca kammabhavassa parikkhayaṃ pariyosānaṃ nibbānaṃ arahattañca	769	
PA_atk-s05_04a:769_8	sammā aviparītaṃ jānāti sacchikaroti, ayaṃ sahavipassanā maggapaññā seṭṭhā lokasminti.	769	
PA_atk-s05_04a:770_0	Idāni yathāvuttapaññānubhāvasampanne khīṇāsave abhitthavanto “tesaṃ devā manussā	770	
PA_atk-s05_04a:770_1	cā”ti osānagāthamāha. Tassattho – tesaṃ catūsu ariyasaccesu pariññādīnaṃ soḷasannaṃ	770	
PA_atk-s05_04a:770_2	kiccānaṃ niṭṭhitattā catusaccasambodhena sambuddhānaṃ, sativepullappattiyā satimataṃ,	770	
PA_atk-s05_04a:770_3	vuttanayena samugghātitasammohattā paññāvepullappattiyā hāsapaññānaṃ, pubbabhāge	770	
PA_atk-s05_04a:770_4	vā sīlādipāripūrito paṭṭhāya yāva nibbānasacchikiriyāya hāsavedatuṭṭhipāmojjabahulatāya	770	
PA_atk-s05_04a:770_5	hāsapaññānaṃ, sabbaso parikkhīṇabhavasaṃyojanattā antimasarīradhārīnaṃ khīṇāsavānaṃ	770	
PA_atk-s05_04a:770_6	devā manussā ca pihayanti piyā honti, tabbhāvaṃ adhigantuṃ icchanti “aho paññānubhāvo,	770	
PA_atk-s05_04a:770_7	aho vata mayampi edisā evaṃ nittiṇṇasabbadukkhā bhaveyyāmā”ti.	770	
PA_atk-s05_04a:771	Catutthasuttavaṇṇanā niṭṭhitā.	77	
PA_atk-s05_04a:772	5. Sukkadhammasuttavaṇṇanā	77	
PA_atk-s05_04a:773_0	42. Pañcame sukkāti na vaṇṇasukkatāya sukkā, sukkabhāvāya pana paramavodānāya saṃvattantīti	773	
PA_atk-s05_04a:773_1	nipphattisukkatāya sukkā. Sarasenapi sabbe kusalā dhammā sukkā eva kaṇhabhāvapaṭipakkhato.	773	
PA_atk-s05_04a:773_2	Tesañhi uppattiyā cittaṃ pabhassaraṃ hoti parisuddhaṃ. Dhammāti kusalā dhammā. Lokanti	773	
PA_atk-s05_04a:773_3	sattalokaṃ. Pālentīti ādhārasandhāraṇena mariyādaṃ ṭhapentā rakkhanti. Hirī ca ottappañcāti	773	
PA_atk-s05_04a:773_4	ettha hiriyati hiriyitabbena, hiriyanti etenāti vā hirī. Vuttampi cetaṃ “yaṃ hiriyati	773	
PA_atk-s05_04a:773_5	hiriyitabbena, hiriyati pāpakānaṃ akusalānaṃ dhammānaṃ samāpattiyā, ayaṃ vuccati	773	
PA_atk-s05_04a:773_6	hirī”ti. Ottappati ottappitabbena, ottappanti etenāti vā ottappaṃ. Vuttampicetaṃ	773	
PA_atk-s05_04a:773_7	“yaṃ ottappati ottappitabbena, ottappati pāpakānaṃ akusalānaṃ dhammānaṃ samāpattiyā,	773	
PA_atk-s05_04a:773_8	idaṃ vuccati ottappa”nti.	773	
PA_atk-s05_04a:774_0	Tattha ajjhattasamuṭṭhānā hirī, bahiddhāsamuṭṭhānaṃ ottappaṃ. Attādhipateyyā hirī,	774	
PA_atk-s05_04a:774_1	lokādhipateyyaṃ ottappaṃ. Lajjāsabhāvasaṇṭhitā hirī, bhayasabhāvasaṇṭhitaṃ ottappaṃ.	774	
PA_atk-s05_04a:774_2	Sappatissavalakkhaṇā hirī, vajjabhīrukabhayadassāvilakkhaṇaṃ ottappaṃ.	774	
PA_atk-s05_04a:775_0	Tattha ajjhattasamuṭṭhānaṃ hiriṃ catūhi kāraṇehi samuṭṭhāpeti – jātiṃ paccavekkhitvā,	775	
PA_atk-s05_04a:775_1	vayaṃ paccavekkhitvā, sūrabhāvaṃ paccavekkhitvā, bāhusaccaṃ paccavekkhitvā. Kathaṃ?	775	
PA_atk-s05_04a:775_2	“Pāpakaraṇaṃ nāmetaṃ na jātisampannānaṃ kammaṃ, hīnajaccānaṃ kevaṭṭādīnaṃ kammaṃ,	775	
PA_atk-s05_04a:775_3	mādisassa jātisampannassa idaṃ kammaṃ kātuṃ na yutta”nti evaṃ tāva jātiṃ paccavekkhitvā	775	
PA_atk-s05_04a:775_4	pāṇātipātādipāpakammaṃ akaronto hiriṃ samuṭṭhāpeti. Tathā “pāpakaraṇaṃ nāmetaṃ daharehi	775	
PA_atk-s05_04a:775_5	kattabbakammaṃ, mādisassa vaye ṭhitassa idaṃ kammaṃ kātuṃ na yutta”nti evaṃ vayaṃ	775	
PA_atk-s05_04a:775_6	paccavekkhitvā pāṇātipātādipāpakammaṃ akaronto hiriṃ samuṭṭhāpeti. Tathā “pāpakaraṇaṃ	775	
PA_atk-s05_04a:775_7	nāmetaṃ dubbalajātikānaṃ kammaṃ, mādisassa sūrabhāvasampannassa idaṃ kammaṃ kātuṃ	775	
PA_atk-s05_04a:775_8	na yutta”nti evaṃ sūrabhāvaṃ paccavekkhitvā pāṇātipātādipāpakammaṃ akaronto hiriṃ	775	
PA_atk-s05_04a:775_9	samuṭṭhāpeti. Tathā “pāpakaraṇaṃ nāmetaṃ andhabālānaṃ kammaṃ, na paṇḍitānaṃ, mādisassa	775	
PA_atk-s05_04a:775_10	paṇḍitassa bahussutassa idaṃ kammaṃ kātuṃ na yutta”nti evaṃ bāhusaccaṃ paccavekkhitvā	7751	
PA_atk-s05_04a:775_11	pāṇātipātādipāpakammaṃ akaronto hiriṃ samuṭṭhāpeti. Evaṃ ajjhattasamuṭṭhānaṃ hiriṃ	7751	
PA_atk-s05_04a:775_12	catūhi kāraṇehi samuṭṭhāpeti. Samuṭṭhāpetvā ca pana attano citte hiriṃ pavesetvā	7751	
PA_atk-s05_04a:775_13	pāpakammaṃ na karoti. Evaṃ hirī ajjhattasamuṭṭhānā nāma hoti.	7751	
PA_atk-s05_04a:776	Kathaṃ ottappaṃ bahiddhāsamuṭṭhānaṃ nāma? “Sace tvaṃ pāpakammaṃ karissasi, catūsu parisāsu garahappatto bhavissasi.	77	
PA_atk-s05_04a:777	“Garahissanti taṃ viññū, asuciṃ nāgariko yathā;	77	
PA_atk-s05_04a:778	Vajjito sīlavantehi, kathaṃ bhikkhu karissasī”ti. –	77	
PA_atk-s05_04a:779	Paccavekkhanto hi bahiddhāsamuṭṭhitena ottappena pāpakammaṃ na karoti. Evaṃ ottappaṃ bahiddhāsamuṭṭhānaṃ nāma hoti.	77	
PA_atk-s05_04a:780_0	Kathaṃ hirī attādhipateyyā nāma? Idhekacco kulaputto attānaṃ adhipatiṃ jeṭṭhakaṃ	780	
PA_atk-s05_04a:780_1	katvā “mādisassa saddhāpabbajitassa bahussutassa dhutavādissa na yuttaṃ pāpakammaṃ	780	
PA_atk-s05_04a:780_2	kātu”nti pāpakammaṃ na karoti. Evaṃ hirī attādhipateyyā nāma hoti. Tenāha bhagavā –	780	
PA_atk-s05_04a:781	“So attānaṃyeva adhipatiṃ karitvā akusalaṃ pajahati, kusalaṃ bhāveti, sāvajjaṃ pajahati, anavajjaṃ bhāveti, suddhamattānaṃ pariharatī”ti.	78	
PA_atk-s05_04a:782	Kathaṃ ottappaṃ lokādhipateyyaṃ nāma? Idhekacco kulaputto lokaṃ adhipatiṃ jeṭṭhakaṃ katvā pāpakammaṃ na karoti. Yathāha –	78	
PA_atk-s05_04a:783_0	“Mahā kho panāyaṃ lokasannivāso. Mahantasmiṃ kho pana lokasannivāse santi samaṇabrāhmaṇā	783	
PA_atk-s05_04a:783_1	iddhimanto dibbacakkhukā paracittaviduno, te dūratopi passanti, āsannāpi na dissanti,	783	
PA_atk-s05_04a:783_2	cetasāpi cittaṃ pajānanti, tepi maṃ evaṃ jānissanti ‘passatha bho imaṃ kulaputtaṃ,	783	
PA_atk-s05_04a:783_3	saddhā agārasmā anagāriyaṃ pabbajito samāno vokiṇṇo viharati pāpakehi akusalehi dhammehī’ti.	783	
PA_atk-s05_04a:783_4	Santi devatā iddhimantiniyo dibbacakkhukā paracittaviduniyo, tā dūratopi passanti,	783	
PA_atk-s05_04a:783_5	āsannāpi na dissanti, cetasāpi cittaṃ pajānanti, tāpi maṃ evaṃ jānissanti ‘passatha	783	
PA_atk-s05_04a:783_6	bho imaṃ, kulaputtaṃ, saddhā agārasmā anagāriyaṃ pabbajito samāno vokiṇṇo viharati	783	
PA_atk-s05_04a:783_7	pāpakehi akusalehi dhammehī’ti. So lokaṃyeva adhipatiṃ katvā akusalaṃ pajahatī”ti.	783	
PA_atk-s05_04a:784	Evaṃ lokādhipateyyaṃ ottappaṃ.	78	
PA_atk-s05_04a:785_0	Lajjāsabhāvasaṇṭhitāti ettha lajjāti lajjanākāro, tena sabhāvena saṇṭhitā hirī. Bhayanti	785	
PA_atk-s05_04a:785_1	apāyabhayaṃ, tena sabhāvena saṇṭhitaṃ ottappaṃ. Tadubhayaṃ pāpaparivajjane pākaṭaṃ	785	
PA_atk-s05_04a:785_2	hoti. Tattha yathā dvīsu ayoguḷesu eko sītalo bhaveyya gūthamakkhito, eko uṇho āditto.	785	
PA_atk-s05_04a:785_3	Tesu yathā sītalaṃ gūthamakkhitattā jigucchanto viññujātiko na gaṇhāti, itaraṃ dāhabhayena,	785	
PA_atk-s05_04a:785_4	evaṃ paṇḍito lajjāya jigucchanto pāpaṃ na karoti, ottappena apāyabhīto pāpaṃ na karoti.	785	
PA_atk-s05_04a:785_5	Evaṃ lajjāsabhāvasaṇṭhitā hirī, bhayasabhāvasaṇṭhitaṃ ottappaṃ.	785	
PA_atk-s05_04a:786_0	Kathaṃ sappatissavalakkhaṇā hirī, vajjabhīrukabhayadassāvilakkhaṇaṃ ottappaṃ? Ekacco	786	
PA_atk-s05_04a:786_1	hi jātimahattapaccavekkhaṇā, satthumahattapaccavekkhaṇā, dāyajjamahattapaccavekkhaṇā,	786	
PA_atk-s05_04a:786_2	sabrahmacārimahattapaccavekkhaṇāti catūhi kāraṇehi tattha gāravena sappatissavalakkhaṇaṃ	786	
PA_atk-s05_04a:786_3	hiriṃ samuṭṭhāpetvā pāpaṃ na karoti, ekacco attānuvādabhayaṃ, parānuvādabhayaṃ, daṇḍabhayaṃ,	786	
PA_atk-s05_04a:786_4	duggatibhayanti catūhi kāraṇehi vajjato bhāyanto vajjabhīrukabhayadassāvilakkhaṇaṃ	786	
PA_atk-s05_04a:786_5	ottappaṃ samuṭṭhāpetvā pāpaṃ na karoti. Ettha ca ajjhattasamuṭṭhānāditā hirottappānaṃ	786	
PA_atk-s05_04a:786_6	tattha tattha pākaṭabhāvena vuttā, na pana nesaṃ kadāci aññamaññavippayogo. Na hi	786	
PA_atk-s05_04a:786_7	lajjanaṃ nibbhayaṃ, pāpabhayaṃ vā alajjanaṃ atthīti.	786	
PA_atk-s05_04a:787_0	Ime ce, bhikkhave, dve sukkā dhammā lokaṃ na pāleyyunti bhikkhave, ime dve anavajjadhammā	787	
PA_atk-s05_04a:787_1	yadi lokaṃ na rakkheyyuṃ, lokapālakā yadi na bhaveyyuṃ. Nayidha paññāyetha mātāti	787	
PA_atk-s05_04a:787_2	idha imasmiṃ loke janikā mātā “ayaṃ me mātā”ti garucittīkāravasena na paññāyetha,	787	
PA_atk-s05_04a:787_3	“ayaṃ mātā”ti na labbheyya. Sesapadesupi eseva nayo. Mātucchāti mātubhaginī. Mātulānīti	787	
PA_atk-s05_04a:787_4	mātulabhariyā. Garūnanti mahāpitucūḷapitujeṭṭhabhātuādīnaṃ garuṭṭhāniyānaṃ. Sambhedanti	787	
PA_atk-s05_04a:787_5	saṅkaraṃ, mariyādabhedaṃ vā. Yathā ajeḷakātiādīhi upamaṃ dasseti. Ete hi sattā “ayaṃ	787	
PA_atk-s05_04a:787_6	me mātā”ti vā “mātucchā”ti vā garucittīkāravasena na jānanti, yaṃ vatthuṃ nissāya	787	
PA_atk-s05_04a:787_7	uppannā, tatthapi vippaṭipajjanti. Tasmā upamaṃ āharanto ajeḷakādayo āhari. Ayañhettha	787	
PA_atk-s05_04a:787_8	saṅkhepattho – yathā ajeḷakādayo tiracchānā hirottapparahitā mātādisaññaṃ akatvā	787	
PA_atk-s05_04a:787_9	bhinnamariyādā sabbattha sambhedena vattanti, evamayaṃ manussaloko yadi lokapālakadhammā	787	
PA_atk-s05_04a:787_10	na bhaveyyuṃ, sabbattha sambhedena vatteyya. Yasmā panime lokapālakadhammā lokaṃ	7871	
PA_atk-s05_04a:787_11	pālenti, tasmā natthi sambhedoti.	7871	
PA_atk-s05_04a:788_0	Gāthāsu yesaṃ ce hiriottappanti ceti nipātamattaṃ. Yesaṃ sattānaṃ hirī ca ottappañca	788	
PA_atk-s05_04a:788_1	sabbadāva sabbakālameva na vijjati na upalabbhati. Vokkantā sukkamūlā teti te sattā	788	
PA_atk-s05_04a:788_2	kusalamūlapacchedāvahassāpi kammassa karaṇato kusalakammānaṃ patiṭṭhānabhūtānaṃ hirottappānameva	788	
PA_atk-s05_04a:788_3	vā abhāvato kusalato vokkamitvā, apasakkitvā, ṭhitattā vokkantā sukkamūlā, punappunaṃ	788	
PA_atk-s05_04a:788_4	jāyanamīyanasabhāvattā jātimaraṇagāmino saṃsāraṃ nātivattantīti attho.	788	
PA_atk-s05_04a:789_0	Yesañca hiriottappanti yesaṃ pana parisuddhamatīnaṃ sattānaṃ hirī ca ottappañcāti	789	
PA_atk-s05_04a:789_1	ime dhammā sadā sabbakālaṃ rattindivaṃ navamajjhimattherakālesu sammā upagamma ṭhitā	789	
PA_atk-s05_04a:789_2	pāpā jigucchantā bhāyantā tadaṅgādivasena pāpaṃ pajahantā. Virūḷhabrahmacariyāti	789	
PA_atk-s05_04a:789_3	sāsanabrahmacariye maggabrahmacariye ca virūḷhaṃ āpannā, aggamaggādhigamena sabbaso	789	
PA_atk-s05_04a:789_4	santakilesatāya santaguṇatāya vā santo, punabbhavassa khepitattā khīṇapunabbhavā hontīti.	789	
PA_atk-s05_04a:790	Pañcamasuttavaṇṇanā niṭṭhitā.	79	
PA_atk-s05_04a:791	6. Ajātasuttavaṇṇanā	79	
PA_atk-s05_04a:792_0	43. Chaṭṭhe atthi, bhikkhaveti kā uppatti? Ekadivasaṃ kira bhagavatā anekapariyāyena	792	
PA_atk-s05_04a:792_1	saṃsāre ādīnavaṃ pakāsetvā tadupasamanādivasena nibbānapaṭisaṃyuttāya dhammadesanāya	792	
PA_atk-s05_04a:792_2	katāya bhikkhūnaṃ etadahosi “ayaṃ saṃsāro bhagavatā avijjādīhi kāraṇehi sahetuko	792	
PA_atk-s05_04a:792_3	vutto, nibbānassa pana tadupasamassa na kiñci kāraṇaṃ vuttaṃ, tayidaṃ ahetukaṃ kathaṃ	792	
PA_atk-s05_04a:792_4	saccikaṭṭhaparamatthena upalabbhatī”ti. Atha bhagavā tesaṃ bhikkhūnaṃ vimatividhamanatthañceva,	792	
PA_atk-s05_04a:792_5	“idha samaṇabrāhmaṇānaṃ ‘nibbānaṃ nibbāna’nti vācāvatthumattameva, natthi hi paramatthato	792	
PA_atk-s05_04a:792_6	nibbānaṃ nāma anupalabbhamānasabhāvattā”ti lokāyatikādayo viya vippaṭipannānaṃ bahiddhā	792	
PA_atk-s05_04a:792_7	ca puthudiṭṭhigatikānaṃ micchāvādabhañjanatthañca, amatamahānibbānassa paramatthato	792	
PA_atk-s05_04a:792_8	atthibhāvadīpanatthaṃ tassa ca nissaraṇabhāvādiānubhāvavantatādīpanatthaṃ pītivegena	792	
PA_atk-s05_04a:792_9	udānavasena idaṃ suttaṃ abhāsi. Tathā hi idaṃ suttaṃ udānepi saṅgītaṃ.	792	
PA_atk-s05_04a:793_0	Tattha atthīti vijjati paramatthato upalabbhati. Ajātaṃ abhūtaṃ akataṃ asaṅkhatanti	793	
PA_atk-s05_04a:793_1	sabbānipi padāni aññamaññavevacanāni. Atha vā vedanādayo viya hetupaccayasamavāyasaṅkhātāya	793	
PA_atk-s05_04a:793_2	kāraṇasāmaggiyā na jātaṃ na nibbattanti ajātaṃ. Kāraṇena vinā sayameva na bhūtaṃ	793	
PA_atk-s05_04a:793_3	na pātubhūtaṃ na uppannanti abhūtaṃ. Evaṃ ajātattā abhūtattā ca yena kenaci kāraṇena	793	
PA_atk-s05_04a:793_4	na katanti akataṃ. Jātabhūtakatasabhāvo ca nāmarūpādīnaṃ saṅkhatadhammānaṃ hoti,	793	
PA_atk-s05_04a:793_5	na asaṅkhatasabhāvassa nibbānassāti dassanatthaṃ asaṅkhatanti vuttaṃ. Paṭilomato	793	
PA_atk-s05_04a:793_6	vā samecca sambhuyya paccayehi katanti saṅkhataṃ, tathā na saṅkhataṃ, saṅkhatalakkhaṇarahitanti	793	
PA_atk-s05_04a:793_7	ca asaṅkhatanti evaṃ anekehi kāraṇehi nibbattitabhāve paṭisiddhe “siyā nu kho ekeneva	793	
PA_atk-s05_04a:793_8	kāraṇena kata”nti āsaṅkāyaṃ “na kenaci kata”nti dassanatthaṃ “akata”nti vuttaṃ. Evaṃ	793	
PA_atk-s05_04a:793_9	appaccayampi samānaṃ “sayameva nu kho idaṃ bhūtaṃ pātubhūta”nti āsaṅkāyaṃ tannivattanatthaṃ	793	
PA_atk-s05_04a:793_10	“abhūta”nti vuttaṃ. Ayañca etassa asaṅkhatākatābhūtabhāvo sabbena sabbaṃ ajātidhammattāti	7931	
PA_atk-s05_04a:793_11	dassetuṃ “ajāta”nti vuttanti. Evametesaṃ catunnampi padānaṃ sātthakabhāvo veditabbo.	7931	
PA_atk-s05_04a:794_0	Iti bhagavā “atthi, bhikkhave, ajātaṃ abhūtaṃ akataṃ asaṅkhata”nti paramatthato nibbānassa	794	
PA_atk-s05_04a:794_1	atthibhāvaṃ vatvā tattha hetuṃ dassento “no cetaṃ, bhikkhave”tiādimāha. Tassāyaṃ	794	
PA_atk-s05_04a:794_2	saṅkhepo – bhikkhave, yadi ajātādisabhāvā asaṅkhatā dhātu na abhavissa na siyā, idha	794	
PA_atk-s05_04a:794_3	loke jātādisabhāvassa rūpādikkhandhapañcakasaṅkhātassa saṅkhāragatassa nissaraṇaṃ	794	
PA_atk-s05_04a:794_4	anavasesavaṭṭupasamo na paññāyeyya na upalabbheyya na sambhaveyya. Nibbānañhi ārammaṇaṃ	794	
PA_atk-s05_04a:794_5	katvā pavattamānā sammādiṭṭhiādayo ariyamaggadhammā anavasesato kilese samucchindanti,	794	
PA_atk-s05_04a:794_6	tenettha sabbassapi vaṭṭadukkhassa appavatti apagamo nissaraṇaṃ paññāyati.	794	
PA_atk-s05_04a:795_0	Evaṃ byatirekavasena nibbānassa atthibhāvaṃ dassetvā idāni anvayavasenapi taṃ dassetuṃ	795	
PA_atk-s05_04a:795_1	“yasmā ca kho”tiādi vuttaṃ, taṃ vuttatthameva. Ettha ca yasmā “apaccayā dhammā, asaṅkhatā	795	
PA_atk-s05_04a:795_2	dhammā. Atthi, bhikkhave, tadāyatanaṃ, yattha neva pathavī. Idampi kho ṭhānaṃ duddasaṃ	795	
PA_atk-s05_04a:795_3	yadidaṃ sabbasaṅkhārasamatho sabbūpadhipaṭinissaggo. Asaṅkhatañca vo, bhikkhave,	795	
PA_atk-s05_04a:795_4	dhammaṃ desessāmi asaṅkhatagāminiñca paṭipada”ntiādīhi anekehi suttapadehi “atthi,	795	
PA_atk-s05_04a:795_5	bhikkhave, ajāta”nti imināpi suttena nibbānadhātuyā paramatthato sabbhāvo sabbalokaṃ	795	
PA_atk-s05_04a:795_6	anukampamānena sammāsambuddhena desito, tasmā na paṭikkhipitabbaṃ. Tattha appaccakkhakārīnampi	795	
PA_atk-s05_04a:795_7	viññūnaṃ kaṅkhā vā vimati vā natthi eva. Ye pana abuddhipuggalā, tesaṃ vimativinodanatthaṃ	795	
PA_atk-s05_04a:795_8	ayamettha adhippāyaniddhāraṇamukhena yuttivicāraṇā – yathā pariññeyyatāya sauttarānaṃ	795	
PA_atk-s05_04a:795_9	kāmānaṃ rūpānañca paṭipakkhabhūtaṃ tabbidhurasabhāvaṃ nissaraṇaṃ paññāyati, evaṃ	795	
PA_atk-s05_04a:795_10	taṃsabhāvānaṃ sabbesaṃ saṅkhatadhammānaṃ paṭipakkhabhūtena tabbidhurasabhāvena nissaraṇena	7951	
PA_atk-s05_04a:795_11	bhavitabbaṃ. Yañcetaṃ nissaraṇaṃ, sā asaṅkhatā dhātu. Kiñca bhiyyo, saṅkhatadhammārammaṇaṃ	7951	
PA_atk-s05_04a:795_12	vipassanāñāṇaṃ api anulomañāṇaṃ kilese samucchedavasena pajahituṃ na sakkoti, tathā	7951	
PA_atk-s05_04a:795_13	sammutisaccārammaṇaṃ paṭhamajjhānādīsu ñāṇaṃ vikkhambhanavaseneva kilese pajahati,	7951	
PA_atk-s05_04a:795_14	na samucchedavasena. Iti saṅkhatadhammārammaṇassa sammutisaccārammaṇassa ca ñāṇassa	7951	
PA_atk-s05_04a:795_15	kilesānaṃ samucchedappahāne asamatthabhāvato tesaṃ samucchedappahānakarassa ariyamaggañāṇassa	7951	
PA_atk-s05_04a:795_16	tadubhayaviparītasabhāvena ārammaṇena bhavitabbaṃ, sā asaṅkhatā dhātu. Tathā “atthi,	7951	
PA_atk-s05_04a:795_17	bhikkhave, ajātaṃ abhūtaṃ akataṃ asaṅkhata”nti idaṃ nibbānassa paramatthato atthibhāvajotakavacanaṃ	7951	
PA_atk-s05_04a:795_18	aviparītatthaṃ bhagavatā bhāsitattā. Yañhi bhagavatā bhāsitaṃ, taṃ aviparītatthaṃ	7951	
PA_atk-s05_04a:795_19	paramatthanti yathā taṃ “sabbe saṅkhārā aniccā, sabbe saṅkhārā dukkhā, sabbe dhammā	7951	
PA_atk-s05_04a:795_20	anattā”ti. Tathā nibbānasaddo katthaci visaye yathābhūtaparamatthavisayo upacāravuttisabbhāvato	7952	
PA_atk-s05_04a:795_21	seyyathāpi sīhasaddo. Atha vā attheva paramatthato asaṅkhatādhātu itaratabbiparītavinimuttasabhāvattā	7952	
PA_atk-s05_04a:795_22	seyyathāpi pathavīdhātu vedanāti. Evamādīhi nayehi yuttitopi asaṅkhatāya dhātuyā	7952	
PA_atk-s05_04a:795_23	paramatthato atthibhāvo veditabbo.	7952	
PA_atk-s05_04a:796_0	Gāthāsu jātanti jāyanaṭṭhena jātaṃ, jātilakkhaṇappattanti attho. Bhūtanti bhavanaṭṭhena	796	
PA_atk-s05_04a:796_1	bhūtaṃ, ahutvā sambhūtanti attho. Samuppannanti sahitabhāvena uppannaṃ, sahitehi	796	
PA_atk-s05_04a:796_2	dhammehi ca uppannanti attho. Katanti kāraṇabhūtehi paccayehi nibbattitaṃ. Saṅkhatanti	796	
PA_atk-s05_04a:796_3	tehiyeva samecca sambhuyya katanti saṅkhataṃ, sabbametaṃ paccayanibbattassa adhivacanaṃ.	796	
PA_atk-s05_04a:796_4	Niccasārādivirahitato addhuvaṃ. Jarāya maraṇena ca ekanteneva saṅghaṭitaṃ saṃsaṭṭhanti	796	
PA_atk-s05_04a:796_5	jarāmaraṇasaṅghātaṃ. “Jarāmaraṇasaṅghaṭṭa”ntipi paṭhanti, jarāya maraṇena ca upaddutaṃ	796	
PA_atk-s05_04a:796_6	pīḷitanti attho. Akkhirogādīnaṃ anekesaṃ rogānaṃ nīḷaṃ kulāvakanti roganīḷaṃ. Sarasato	796	
PA_atk-s05_04a:796_7	upakkamato ca pabhaṅguparamasīlatāya pabhaṅguraṃ.	796	
PA_atk-s05_04a:797_0	Catubbidho āhāro ca taṇhāsaṅkhātā netti ca pabhavo samuṭṭhānaṃ etassāti āhāranettippabhavaṃ.	797	
PA_atk-s05_04a:797_1	Sabbopi vā paccayo āhāro. Idha pana taṇhāya nettiggahaṇena gahitattā taṇhāvajjā veditabbā.	797	
PA_atk-s05_04a:797_2	Tasmā āhāro ca netti ca pabhavo etassāti āhāranettippabhavaṃ. Āhāro eva vā nayanaṭṭhena	797	
PA_atk-s05_04a:797_3	pavattanaṭṭhena nettīti evampi āhāranettippabhavaṃ. Nālaṃ tadabhinanditunti taṃ upādānakkhandhapañcakaṃ	797	
PA_atk-s05_04a:797_4	evaṃ paccayādhīnavuttikaṃ, tato eva aniccaṃ, dukkhañca taṇhādiṭṭhīhi abhinandituṃ	797	
PA_atk-s05_04a:797_5	assādetuṃ na yuttaṃ.	797	
PA_atk-s05_04a:798_0	Tassa nissaraṇanti “jātaṃ bhūta”ntiādinā vuttassa tassa sakkāyassa nissaraṇaṃ nikkamo	798	
PA_atk-s05_04a:798_1	anupasantasabhāvassa rāgādikilesassa sabbasaṅkhārassa ca abhāvena tadupasamabhāvena	798	
PA_atk-s05_04a:798_2	pasatthabhāvena ca santaṃ, takkañāṇassa agocarabhāvato atakkāvacaraṃ, niccaṭṭhena	798	
PA_atk-s05_04a:798_3	dhuvaṃ, tato eva ajātaṃ asamuppannaṃ, sokahetūnaṃ abhāvato asokaṃ, vigatarāgādirajattā	798	
PA_atk-s05_04a:798_4	virajaṃ, saṃsāradukkhaṭṭitehi paṭipajjitabbattā padaṃ, jātiādidukkhadhammānaṃ nirodhahetutāya	798	
PA_atk-s05_04a:798_5	nirodho dukkhadhammānaṃ, sabbasaṅkhārānaṃ upasamahetutāya saṅkhārūpasamo, tato eva	798	
PA_atk-s05_04a:798_6	accantasukhatāya sukhoti sabbapadehi amatamahānibbānameva thometi. Evaṃ bhagavā paṭhamagāthāya	798	
PA_atk-s05_04a:798_7	byatirekavasena, dutiyagāthāya anvayavasena ca nibbānaṃ vibhāvesi.	798	
PA_atk-s05_04a:799	Chaṭṭhasuttavaṇṇanā niṭṭhitā.	79	
PA_atk-s05_04a:800	7. Nibbānadhātusuttavaṇṇanā	80	
PA_atk-s05_04a:801_0	44. Sattame dvemāti dve imā. Vānaṃ vuccati taṇhā, nikkhantaṃ vānato, natthi vā ettha	801	
PA_atk-s05_04a:801_1	vānaṃ, imasmiṃ vā adhigate vānassa abhāvoti nibbānaṃ, tadeva nissattanijjīvaṭṭhena	801	
PA_atk-s05_04a:801_2	sabhāvadhāraṇaṭṭhena ca dhātūti nibbānadhātu. Yadipi tassā paramatthato bhedo natthi,	801	
PA_atk-s05_04a:801_3	pariyāyena pana paññāyatīti taṃ pariyāyabhedaṃ sandhāya “dvemā, bhikkhave, nibbānadhātuyo”ti	801	
PA_atk-s05_04a:801_4	vatvā yathādhippetappabhedaṃ dassetuṃ “saupādisesā”tiādi vuttaṃ. Tattha taṇhādīhi	801	
PA_atk-s05_04a:801_5	phalabhāvena upādīyatīti upādi, khandhapañcakaṃ. Upādiyeva sesoti upādiseso, saha	801	
PA_atk-s05_04a:801_6	upādisesenāti saupādisesā, tadabhāvato anupādisesā.	801	
PA_atk-s05_04a:802	Arahanti ārakakileso, dūrakilesoti attho. Vuttañhetaṃ bhagavatā –	80	
PA_atk-s05_04a:803_0	“Kathañca, bhikkhave, bhikkhu arahaṃ hoti, ārakāssa honti pāpakā akusalā dhammā,	803	
PA_atk-s05_04a:803_1	saṃkilesikā ponobbhavikā, sadarā dukkhavipākā, āyatiṃ jātijarāmaraṇiyā. Evaṃ kho,	803	
PA_atk-s05_04a:803_2	bhikkhave, bhikkhu arahaṃ hotī”ti.	803	
PA_atk-s05_04a:804_0	Khīṇāsavoti kāmāsavādayo cattāropi āsavā arahato khīṇā samucchinnā pahīnā paṭippassaddhā	804	
PA_atk-s05_04a:804_1	abhabbuppattikā ñāṇagginā daḍḍhāti khīṇāsavo. Vusitavāti garusaṃvāsepi ariyamaggepi	804	
PA_atk-s05_04a:804_2	dasasu ariyavāsesupi vasi parivasi parivuṭṭho vuṭṭhavāso ciṇṇacaraṇoti vusitavā.	804	
PA_atk-s05_04a:804_3	Katakaraṇīyoti puthujjanakalyāṇakaṃ upādāya satta sekhā catūhi maggehi karaṇīyaṃ	804	
PA_atk-s05_04a:804_4	karonti nāma, khīṇāsavassa sabbakaraṇīyāni katāni pariyositāni, natthi uttariṃ karaṇīyaṃ	804	
PA_atk-s05_04a:804_5	dukkhakkhayādhigamāyāti katakaraṇīyo. Vuttampi cetaṃ –	804	
PA_atk-s05_04a:805	“Tassa sammā vimuttassa, santacittassa bhikkhuno;	80	
PA_atk-s05_04a:806	Katassa paṭicayo natthi, karaṇīyaṃ na vijjatī”ti. ;	80	
PA_atk-s05_04a:807_0	Ohitabhāroti tayo bhārā – khandhabhāro, kilesabhāro, abhisaṅkhārabhāroti. Tassime	807	
PA_atk-s05_04a:807_1	tayopi bhārā ohitā oropitā nikkhittā pātitāti ohitabhāro. Anuppattasadatthoti anuppatto	807	
PA_atk-s05_04a:807_2	sadatthaṃ, sakatthanti vuttaṃ hoti, kakārassa dakāro kato. Anuppatto sadattho etenāti	807	
PA_atk-s05_04a:807_3	anuppattasadattho, sadatthoti ca arahattaṃ veditabbaṃ. Tañhi attupanibandhaṭṭhena	807	
PA_atk-s05_04a:807_4	attano avijahanaṭṭhena attano paramatthena ca attano atthattā sakattho hoti. Parikkhīṇabhavasaṃyojanoti	807	
PA_atk-s05_04a:807_5	kāmarāgasaṃyojanaṃ, paṭighasaṃyojanaṃ, mānadiṭṭhivicikicchāsīlabbataparāmāsabhavarāgaissāmacchariyaavijjāsaṃyojananti	807	
PA_atk-s05_04a:807_6	imāni satte bhavesu. Bhavaṃ vā bhavena saṃyojenti upanibandhantīti bhavasaṃyojanāni	807	
PA_atk-s05_04a:807_7	nāma. Tāni arahato parikkhīṇāni, pahīnāni, ñāṇagginā, daḍḍhānīti parikkhīṇabhavasaṃyojano.	807	
PA_atk-s05_04a:807_8	Sammadaññā vimuttoti ettha sammadaññāti sammā aññāya, idaṃ vuttaṃ hoti – khandhānaṃ	807	
PA_atk-s05_04a:807_9	khandhaṭṭhaṃ, āyatanānaṃ āyatanaṭṭhaṃ, dhātūnaṃ suññaṭṭhaṃ, dukkhassa pīḷanaṭṭhaṃ,	807	
PA_atk-s05_04a:807_10	samudayassa pabhavaṭṭhaṃ, nirodhassa santaṭṭhaṃ, maggassa dassanaṭṭhaṃ “sabbe saṅkhārā	8071	
PA_atk-s05_04a:807_11	aniccā”ti evamādibhedaṃ vā sammā yathābhūtaṃ aññāya jānitvā tīrayitvā tulayitvā vibhāvetvā	8071	
PA_atk-s05_04a:807_12	vibhūtaṃ katvā. Vimuttoti dve vimuttiyo cittassa ca vimutti nibbānañca. Arahā hi	8071	
PA_atk-s05_04a:807_13	sabbakilesehi vimuttattā cittavimuttiyāpi vimutto, nibbānepi vimuttoti. Tena vuttaṃ	8071	
PA_atk-s05_04a:807_14	“sammadaññā vimutto”ti.	8071	
PA_atk-s05_04a:808_0	Tassa tiṭṭhanteva pañcindriyānīti tassa arahato carimabhavahetubhūtaṃ kammaṃ yāva	808	
PA_atk-s05_04a:808_1	na khīyati, tāva tiṭṭhantiyeva cakkhādīni pañcindriyāni. Avighātattāti anuppādanirodhavasena	808	
PA_atk-s05_04a:808_2	aniruddhattā. Manāpāmanāpanti iṭṭhāniṭṭhaṃ rūpādigocaraṃ. Paccanubhotīti vindati	808	
PA_atk-s05_04a:808_3	paṭilabhati. Sukhadukkhaṃ paṭisaṃvedetīti vipākabhūtaṃ sukhañca dukkhañca paṭisaṃvedeti	808	
PA_atk-s05_04a:808_4	tehi dvārehi paṭilabhati.	808	
PA_atk-s05_04a:809_0	Ettāvatā upādisesaṃ dassetvā idāni saupādisesaṃ nibbānadhātuṃ dassetuṃ “tassa yo”tiādi	809	
PA_atk-s05_04a:809_1	vuttaṃ. Tattha tassāti tassa saupādisesassa sato arahato. Yo rāgakkhayoti rāgassa	809	
PA_atk-s05_04a:809_2	khayo khīṇākāro abhāvo accantamanuppādo. Esa nayo sesesupi. Ettāvatā rāgādikkhayo	809	
PA_atk-s05_04a:809_3	saupādisesā nibbānadhātūti dassitaṃ hoti.	809	
PA_atk-s05_04a:810_0	Idhevāti imasmiṃyeva attabhāve. Sabbavedayitānīti sukhādayo sabbā abyākatavedanā,	810	
PA_atk-s05_04a:810_1	kusalākusalavedanā pana pubbeyeva pahīnāti. Anabhinanditānīti taṇhādīhi na abhinanditāni.	810	
PA_atk-s05_04a:810_2	Sītibhavissantīti accantavūpasamena saṅkhāradarathapaṭippassaddhiyā sītalī bhavissanti,	810	
PA_atk-s05_04a:810_3	appaṭisandhikanirodhena nirujjhissantīti attho. Na kevalaṃ vedayitāniyeva, sabbepi	810	
PA_atk-s05_04a:810_4	pana khīṇāsavasantāne pañcakkhandhā nirujjhissanti, vedayitasīsena desanā katā.	810	
PA_atk-s05_04a:811_0	Gāthāsu cakkhumatāti buddhacakkhu, dhammacakkhu, dibbacakkhu, paññācakkhu, samantacakkhūti	811	
PA_atk-s05_04a:811_1	pañcahi cakkhūhi cakkhumatā. Anissitenāti taṇhādiṭṭhinissayavasena kañci dhammaṃ	811	
PA_atk-s05_04a:811_2	anissitena, rāgabandhanādīhi vā abandhena. Tādināti chaḷaṅgupekkhāvasena sabbattha	811	
PA_atk-s05_04a:811_3	iṭṭhādīsu ekasabhāvatāsaṅkhātena tādilakkhaṇena tādinā. Diṭṭhadhammikāti imasmiṃ	811	
PA_atk-s05_04a:811_4	attabhāve bhavā vattamānā. Bhavanettisaṅkhayāti bhavanettiyā taṇhāya parikkhayā.	811	
PA_atk-s05_04a:811_5	Samparāyikāti samparāye khandhabhedato parabhāge bhavā. Yamhīti yasmiṃ anupādisesanibbāne.	811	
PA_atk-s05_04a:811_6	Bhavānīti liṅgavipallāsena vuttaṃ, upapattibhavā sabbaso anavasesā nirujjhanti, na pavattanti.	811	
PA_atk-s05_04a:812_0	Teti te evaṃ vimuttacittā. Dhammasārādhigamāti vimuttisārattā imassa dhammavinayassa,	812	
PA_atk-s05_04a:812_1	dhammesu sārabhūtassa arahattassa adhigamanato. Khayeti rāgādikkhayabhūte nibbāne	812	
PA_atk-s05_04a:812_2	ratā abhiratā. Atha vā niccabhāvato seṭṭhabhāvato ca dhammesu sāranti dhammasāraṃ,	812	
PA_atk-s05_04a:812_3	nibbānaṃ. Vuttañhetaṃ “virāgo seṭṭho dhammānaṃ, virāgo tesaṃ aggamakkhāyatī”ti ca.	812	
PA_atk-s05_04a:812_4	Tassa dhammasārassa adhigamahetu khaye sabbasaṅkhāraparikkhaye anupādisesanibbāne	812	
PA_atk-s05_04a:812_5	ratā. Pahaṃsūti pajahiṃsu. Teti nipātamattaṃ. Sesaṃ vuttanayameva.	812	
PA_atk-s05_04a:813	Sattamasuttavaṇṇanā niṭṭhitā.	81	
PA_atk-s05_04a:814	8. Paṭisallānasuttavaṇṇanā	81	
PA_atk-s05_04a:815_0	45. Aṭṭhame paṭisallānarāmāti tehi tehi sattasaṅkhārehi paṭinivattitvā sallānaṃ paṭisallānaṃ,	815	
PA_atk-s05_04a:815_1	ekavihāro ekamantasevitā, kāyavivekoti attho. Taṃ paṭisallānaṃ ramanti rocantīti	815	
PA_atk-s05_04a:815_2	paṭisallānarāmā. “Paṭisallānārāmā”tipi pāṭho. Yathā vuttaṃ paṭisallānaṃ āramitabbato	815	
PA_atk-s05_04a:815_3	ārāmo etesanti paṭisallānārāmā. Viharathāti evaṃbhūtā hutvā viharathāti attho. Paṭisallāne	815	
PA_atk-s05_04a:815_4	ratā niratā sammuditāti paṭisallānaratā. Ettāvatā jāgariyānuyogo, tassa nimittabhūtā	815	
PA_atk-s05_04a:815_5	vūpakaṭṭhakāyatā ca dassitā. Jāgariyānuyogo, sīlasaṃvaro, indriyesu, guttadvāratā,	815	
PA_atk-s05_04a:815_6	bhojane mattaññutā, satisampajaññanti imehi dhammehi vinā na vattatīti tepi idha	815	
PA_atk-s05_04a:815_7	atthato vuttā evāti veditabbā.	815	
PA_atk-s05_04a:816_0	Ajjhattaṃ cetosamathamanuyuttāti attano cittasamathe anuyuttā. Ajjhattaṃ attanoti	816	
PA_atk-s05_04a:816_1	ca etaṃ ekatthaṃ, byañjanameva nānaṃ. Bhummatthe cetaṃ samathanti anusaddayogena	816	
PA_atk-s05_04a:816_2	upayogavacanaṃ. Anirākatajjhānāti bahi anīhatajjhānā avināsitajjhānā vā. Nīharaṇaṃ	816	
PA_atk-s05_04a:816_3	vināso vāti idaṃ nirākataṃ nāma “thambhaṃ niraṃkatvā nivātavuttī”tiādīsu viya. Vipassanāya	816	
PA_atk-s05_04a:816_4	samannāgatāti sattavidhāya anupassanāya yuttā. Sattavidhā anupassanā nāma aniccānupassanā,	816	
PA_atk-s05_04a:816_5	dukkhānupassanā, anattānupassanā, nibbidānupassanā, virāgānupassanā, nirodhānupassanā,	816	
PA_atk-s05_04a:816_6	paṭinissaggānupassanā ca, tā visuddhimagge vitthāritāva.	816	
PA_atk-s05_04a:817_0	Brūhetāro suññāgārānanti vaḍḍhetāro suññāgārānaṃ. Ettha ca “suññāgārāna”nti yaṃkiñci	817	
PA_atk-s05_04a:817_1	vivittaṃ bhāvanānuyogassa anucchavikaṭṭhānaṃ. Samathavipassanāvasena kammaṭṭhānaṃ	817	
PA_atk-s05_04a:817_2	gahetvā rattindivaṃ suññāgāraṃ pavisitvā bhāvanānuyogavasena nisīdamānā bhikkhū “brūhetāro	817	
PA_atk-s05_04a:817_3	suññāgārāna”nti veditabbā. Ekabhūmikādipāsādepi pana vāsaṃ kurumānā jhāyino suññāgārānaṃ	817	
PA_atk-s05_04a:817_4	brūhetārotveva veditabbā.	817	
PA_atk-s05_04a:818_0	Ettha ca yā “paṭisallānarāmā, bhikkhave, viharatha paṭisallānaratā”ti vūpakaṭṭhakāyatā	818	
PA_atk-s05_04a:818_1	vihitā, sā parisuddhasīlassa, na asīlassa avisuddhasīlassa vā tassa rūpārammaṇādito	818	
PA_atk-s05_04a:818_2	cittavinivattanasseva abhāvatoti atthato sīlavisuddhi dassitāti vuttovāyamattho.	818	
PA_atk-s05_04a:818_3	“Ajjhattaṃ cetosamathamanuyuttā anirākatajjhānā”ti padadvayena samādhibhāvanā, “vipassanāya	818	
PA_atk-s05_04a:818_4	samannāgatā”ti iminā paññābhāvanā vihitāti lokiyā tisso sikkhā dassitā.	818	
PA_atk-s05_04a:819_0	Idāni tāsu patiṭṭhitassa avassaṃbhāviphalaṃ dassetuṃ “paṭisallānarāmāna”ntiādi vuttaṃ.	819	
PA_atk-s05_04a:819_1	Tattha brūhetānanti vaḍḍhetānaṃ. Dvinnaṃ phalānanti tatiyacatutthaphalānaṃ. Pāṭikaṅkhanti	819	
PA_atk-s05_04a:819_2	icchitabbaṃ avassaṃbhāvī. Aññāti arahattaṃ. Tañhi heṭṭhimamaggañāṇehi ñātamariyādaṃ	819	
PA_atk-s05_04a:819_3	anatikkamitvā jānanato paripuṇṇajānanattā upari jānanakiccābhāvato ca “aññā”ti vuccati.	819	
PA_atk-s05_04a:819_4	Sati vā upādiseseti sati vā kilesūpādisese, pahātuṃ asakkuṇeyye sati. Ñāṇe hi aparipakke	819	
PA_atk-s05_04a:819_5	ye tena paripakkena pahātabbakilesā, te na pahīyanti. Taṃ sandhāyāha “sati vā upādisese”ti.	819	
PA_atk-s05_04a:819_6	Sati ca kilese khandhābhisaṅkhārā tiṭṭhanti eva. Iti imasmiṃ sutte anāgāmiphalaṃ	819	
PA_atk-s05_04a:819_7	arahattanti dve dhammā dassitā. Yathā cettha, evaṃ ito paresu dvīsu suttesu.	819	
PA_atk-s05_04a:820_0	Gāthāsu ye santacittāti ye yogāvacarā tadaṅgavasena vikkhambhanavaseva ca samitakilesatāya	820	
PA_atk-s05_04a:820_1	santacittā. Nepakkaṃ vuccati paññā, tāya samannāgatattā nipakā. Iminā tesaṃ kammaṭṭhānapariharaṇañāṇaṃ	820	
PA_atk-s05_04a:820_2	dasseti. Satimanto ca jhāyinoti ṭhānanisajjādīsu kammaṭṭhānāvijahanahetubhūtāya satiyā	820	
PA_atk-s05_04a:820_3	satimanto, ārammaṇūpanijjhānalakkhaṇena jhānena jhāyino. Sammā dhammaṃ vipassanti,	820	
PA_atk-s05_04a:820_4	kāmesu anapekkhinoti pubbeyeva “aṭṭhikaṅkalūpamā kāmā”tiādinā vatthukāmesu kilesakāmesu	820	
PA_atk-s05_04a:820_5	ca ādīnavapaccavekkhaṇena anapekkhino anatthikā te pahāya adhigataṃ upacārasamādhiṃ	820	
PA_atk-s05_04a:820_6	appanāsamādhiṃ vā pādakaṃ katvā nāmarūpaṃ tassa paccaye ca pariggahetvā kalāpasammasanādikkamena	820	
PA_atk-s05_04a:820_7	sammā aviparītaṃ pañcakkhandhadhammaṃ aniccādito vipassanti.	820	
PA_atk-s05_04a:821_0	Appamādaratāti vuttappakārāya samathavipassanābhāvanāya appamajjane ratā abhiratā	821	
PA_atk-s05_04a:821_1	tattha appamādeneva rattindivaṃ vītināmentā. Santāti samānā. “Sattā”tipi pāṭho, puggalāti	821	
PA_atk-s05_04a:821_2	attho. Pamāde bhayadassinoti nirayūpapattiādikaṃ pamāde bhayaṃ passantā. Abhabbā	821	
PA_atk-s05_04a:821_3	parihānāyāti te evarūpā samathavipassanādhammehi maggaphalehi vā parihānāya abhabbā.	821	
PA_atk-s05_04a:821_4	Samathavipassanāto hi sampattato na parihāyanti, itarāni ca appattāni pāpuṇanti.	821	
PA_atk-s05_04a:821_5	Nibbānasseva santiketi nibbānassa ca anupādāparinibbānassa ca santike eva, na cirasseva	821	
PA_atk-s05_04a:821_6	naṃ adhigamissantīti.	821	
PA_atk-s05_04a:822	Aṭṭhamasuttavaṇṇanā niṭṭhitā.	82	
PA_atk-s05_04a:823	9. Sikkhānisaṃsasuttavaṇṇanā	82	
PA_atk-s05_04a:824_0	46. Navame sikkhānisaṃsāti ettha sikkhitabbāti sikkhā, sā tividhā adhisīlasikkhā,	824	
PA_atk-s05_04a:824_1	adhicittasikkhā, adhipaññāsikkhāti. Tividhāpi cesā sikkhā ānisaṃsā etesaṃ, na lābhasakkārasilokāti	824	
PA_atk-s05_04a:824_2	sikkhānisaṃsā. Viharathāti sikkhānisaṃsā hutvā viharatha, tīsu sikkhāsu ānisaṃsadassāvino	824	
PA_atk-s05_04a:824_3	hutvā tāhi sikkhāhi laddhabbaṃ ānisaṃsameva sampassantā viharathāti attho. Paññuttarāti	824	
PA_atk-s05_04a:824_4	tāsu sikkhāsu yā adhipaññāsikkhāsaṅkhātā paññā, sā uttarā padhānā visiṭṭhā etesanti	824	
PA_atk-s05_04a:824_5	paññuttarā. Ye hi sikkhānisaṃsā viharanti, te paññuttarā bhavantīti. Vimuttisārāti	824	
PA_atk-s05_04a:824_6	arahattaphalasaṅkhātā vimutti sāraṃ etesanti vimuttisārā, yathāvuttaṃ vimuttiṃyeva	824	
PA_atk-s05_04a:824_7	sārato gahetvā ṭhitāti attho. Ye hi sikkhānisaṃsā paññuttarā ca, na te bhavavisesaṃ	824	
PA_atk-s05_04a:824_8	patthenti, apica kho vibhavaṃ ākaṅkhantā vimuttiṃyeva sārato paccenti. Satādhipateyyāti	824	
PA_atk-s05_04a:824_9	jeṭṭhakakaraṇaṭṭhena sati adhipateyyaṃ etesanti satādhipateyyā adhipati eva adhipateyyanti	824	
PA_atk-s05_04a:824_10	katvā, catūsu satipaṭṭhānesu suppatiṭṭhitacittā kāyānupassanādimukhena samathavipassanābhāvanānuyuttāti attho.	8241	
PA_atk-s05_04a:825_0	Atha vā sikkhānisaṃsāti bhikkhave, evarūpe dullabhakkhaṇapaṭilābhe tividhasikkhāsikkhanameva	825	
PA_atk-s05_04a:825_1	ānisaṃsaṃ katvā viharatha, evaṃ viharantā ca paññuttarā paññāya uttarā lokuttarapaññāya	825	
PA_atk-s05_04a:825_2	samannāgatā hutvā viharatha, evaṃbhūtā ca vimuttisārā nibbānasārā anaññasārā viharatha.	825	
PA_atk-s05_04a:825_3	Tathābhāvassa cāyaṃ upāyo, yaṃ satādhipateyyā viharatha, satipaṭṭhānabhāvanāya yuttappayuttā	825	
PA_atk-s05_04a:825_4	hotha, sabbattha vā satārakkhena cetasā viharathāti evamettha attho veditabbo. Iti	825	
PA_atk-s05_04a:825_5	bhagavā tīsu sikkhāsu bhikkhū niyojento yathā tā sikkhitabbā, yena ca pāripūriṃ gacchanti,	825	
PA_atk-s05_04a:825_6	taṃ saṅkhepeneva dassetvā idāni yathānusiṭṭhaṃ paṭipajjamānānaṃ phalavisesadassanena	825	
PA_atk-s05_04a:825_7	tassā paṭipattiyā amoghabhāvaṃ pakāsento “sikkhānisaṃsāna”ntiādimāha. Taṃ vuttatthameva.	825	
PA_atk-s05_04a:826_0	Gāthāsu paripuṇṇasikkhanti aggaphalappattiyā parisuddhasikkhaṃ, asekkhanti attho.	826	
PA_atk-s05_04a:826_1	Apahānadhammanti ettha pahānadhammā vuccanti kuppā vimuttiyo. Pahānadhammoti hi hānadhammo	826	
PA_atk-s05_04a:826_2	kuppadhammo. Na pahānadhammoti apahānadhammo, akuppadhammo. “Appahānadhammo”tipi	826	
PA_atk-s05_04a:826_3	pāḷi, so eva attho. Khayo eva antoti khayanto, jātiyā khayanto jātikhayanto, nibbānaṃ.	826	
PA_atk-s05_04a:826_4	Khayo vā maraṇaṃ, jātikhayanto nibbānameva, tassa diṭṭhattā jātikhayantadassī.	826	
PA_atk-s05_04a:827_0	Tasmāti yasmā sikkhāpāripūriyā ayaṃ jarāpāraṅgamanapariyosāno ānisaṃso, tasmā. Sadāti	827	
PA_atk-s05_04a:827_1	sabbakālaṃ. Jhānaratāti lakkhaṇūpanijjhāne, ārammaṇūpanijjhāneti duvidhepi jhāne	827	
PA_atk-s05_04a:827_2	ratā, tato eva samāhitā. Māraṃ sasenaṃ abhibhuyyāti kilesasenāya anaṭṭhasenāya ca	827	
PA_atk-s05_04a:827_3	sasenaṃ anavasiṭṭhaṃ catubbidhampi māraṃ abhibhavitvā. Devaputtamārassapi hi guṇamāraṇe	827	
PA_atk-s05_04a:827_4	sahāyabhāvūpagamanato kilesā “senā”ti vuccanti. Tathā rogādayo anaṭṭhā maccumārassa. Yathāha –	827	
PA_atk-s05_04a:828	“Kāmā te paṭhamā senā, dutiyā arati vuccati;	82	
PA_atk-s05_04a:829	Tatiyā khuppipāsā te, catutthī taṇhā pavuccati.	82	
PA_atk-s05_04a:830	“Pañcamī thinamiddhaṃ te, chaṭṭhā bhīrū pavuccati;	83	
PA_atk-s05_04a:831	Sattamī vicikicchā te, makkho thambho ca aṭṭhamo.	83	
PA_atk-s05_04a:832	“Lābho siloko sakkāro, micchāladdho ca yo yaso;	83	
PA_atk-s05_04a:833	Yo cattānaṃ samukkaṃse, pare ca avajānati.	83	
PA_atk-s05_04a:834	“Esā namuci te senā, kaṇhassābhippahārinī;	83	
PA_atk-s05_04a:835	Na naṃ asūro jināti, jetvā ca labhate sukha”nti. ;	83	
PA_atk-s05_04a:836	Yathā cāha –	83	
PA_atk-s05_04a:837	“Ajjeva kiccamātappaṃ, ko jaññā maraṇaṃ suve;	83	
PA_atk-s05_04a:838	Na hi no saṅgaraṃ tena, mahāsenena maccunā”ti. ;	83	
PA_atk-s05_04a:839	Bhavatha jātimaraṇassa pāragāti jātiyā maraṇassa ca pāragāmino nibbānagāmino bhavathāti.	83	
PA_atk-s05_04a:840	Navamasuttavaṇṇanā niṭṭhitā.	84	
PA_atk-s05_04a:841	10. Jāgariyasuttavaṇṇanā	84	
PA_atk-s05_04a:842	47. Dasame jāgaroti jāgarako vigataniddo jāgariyaṃ anuyutto, rattindivaṃ kammaṭṭhānamanasikāre yuttappayuttoti attho. Vuttañhetaṃ –	84	
PA_atk-s05_04a:843_0	“Kathañca, bhikkhave, bhikkhu pubbarattāpararattaṃ jāgariyānuyogamanuyutto hoti?	843	
PA_atk-s05_04a:843_1	Idha bhikkhu divasaṃ caṅkamena nisajjāya āvaraṇīyehi dhammehi cittaṃ parisodheti,	843	
PA_atk-s05_04a:843_2	rattiyā paṭhamaṃ yāmaṃ caṅkamena nisajjāya āvaraṇīyehi dhammehi cittaṃ parisodheti,	843	
PA_atk-s05_04a:843_3	rattiyā majjhimaṃ yāmaṃ dakkhiṇena passena sīhaseyyaṃ kappeti pāde pādaṃ accādhāya	843	
PA_atk-s05_04a:843_4	sato sampajāno uṭṭhānasaññaṃ manasi karitvā, rattiyā pacchimaṃ yāmaṃ paccuṭṭhāya	843	
PA_atk-s05_04a:843_5	caṅkamena nisajjāya āvaraṇīyehi dhammehi cittaṃ parisodheti. Evaṃ bhikkhu pubbarattāpararattaṃ	843	
PA_atk-s05_04a:843_6	jāgariyānuyogamanuyutto hotī”ti.	843	
PA_atk-s05_04a:844_0	Casaddo sampiṇḍanattho, tena vakkhamāne satādibhāve sampiṇḍeti. Assāti siyā, bhaveyyāti	844	
PA_atk-s05_04a:844_1	attho. “Jāgaro ca bhikkhu vihareyyā”ti ca paṭhanti. Sabbattha sabbadā ca kammaṭṭhānāvijahanavasena	844	
PA_atk-s05_04a:844_2	satiavippavāsena sato sampajānoti sattaṭṭhāniyassa catubbidhassapi sampajaññassa	844	
PA_atk-s05_04a:844_3	vasena sampajāno. Samāhitoti upacārasamādhinā appanāsamādhinā ca samāhito ekaggacitto.	844	
PA_atk-s05_04a:844_4	Pamuditoti paṭipattiyā ānisaṃsadassanena uttaruttari visesādhigamena vīriyārambhassa	844	
PA_atk-s05_04a:844_5	ca amoghabhāvadassanena pamudito pāmojjabahulo. Vippasannoti tato eva paṭipattibhūtāsu	844	
PA_atk-s05_04a:844_6	tīsu sikkhāsu paṭipattidesake ca satthari saddhābahulatāya suṭṭhu pasanno. Sabbattha	844	
PA_atk-s05_04a:844_7	assāti sambandho vihareyyāti vā.	844	
PA_atk-s05_04a:845_0	Tattha kālavipassī ca kusalesu dhammesūti tasmiṃ kāle vipassako, tattha vā kammaṭṭhānānuyoge	845	
PA_atk-s05_04a:845_1	kālavipassī kālānurūpaṃ vipassako. Kiṃ vuttaṃ hoti? Vipassanaṃ paṭṭhapetvā kalāpasammasanādivasena	845	
PA_atk-s05_04a:845_2	sammasanto āvāsādike satta asappāye vajjetvā sappāye sevanto antarā vosānaṃ anāpajjitvā	845	
PA_atk-s05_04a:845_3	pahitatto cittassa samāhitākāraṃ sallakkhento sakkaccaṃ nirantaraṃ aniccānupassanādiṃ	845	
PA_atk-s05_04a:845_4	pavattento yasmiṃ kāle vipassanācittaṃ līnaṃ hoti, tasmiṃ dhammavicayavīriyapītisaṅkhātesu,	845	
PA_atk-s05_04a:845_5	yasmiṃ pana kāle cittaṃ uddhataṃ hoti, tasmiṃ passaddhisamādhiupekkhāsaṅkhātesu kusalesu	845	
PA_atk-s05_04a:845_6	anavajjesu bojjhaṅgadhammesūti evaṃ tattha tasmiṃ tasmiṃ kāle, tasmiṃ vā kammaṭṭhānānuyoge	845	
PA_atk-s05_04a:845_7	kālānurūpaṃ vipassako assāti. Satisambojjhaṅgo pana sabbattheva icchitabbo. Vuttañhetaṃ	845	
PA_atk-s05_04a:845_8	“satiñca khvāhaṃ, bhikkhave, sabbatthikaṃ vadāmī”ti. Ettāvatā puggalādhiṭṭhānāya	845	
PA_atk-s05_04a:845_9	desanāya jāgariyaṃ dassetvā yehi dhammehi jāgariyānuyogo sampajjati, te pakāseti.	845	
PA_atk-s05_04a:846_0	Evaṃ bhagavā āraddhavipassakassa bhikkhuno saṅkhepeneva saddhiṃ upakārakadhammehi	846	
PA_atk-s05_04a:846_1	sammasanacāraṃ dassetvā idāni tathā paṭipajjantassa paṭipattiyā avañjhabhāvaṃ dassento	846	
PA_atk-s05_04a:846_2	“jāgarassa, bhikkhave, bhikkhuno”tiādimāha. Tattha jāgariyānuyoge satisampajaññasamādānāni	846	
PA_atk-s05_04a:846_3	sabbatthakāni sammodapasādāvahāni, tattha kālavipassanā nāma vipassanāya gabbhaggahaṇaṃ	846	
PA_atk-s05_04a:846_4	paripākagataṃ. Upakkilesavimutte hi vīthipaṭipanne vipassanāñāṇe tikkhe sūre vahante	846	
PA_atk-s05_04a:846_5	yogino uḷāraṃ pāmojjaṃ pasādo ca hoti, tehi ca visesādhigamassa santikeyeva. Vuttañhetaṃ –	846	
PA_atk-s05_04a:847	“Yato yato sammasati, khandhānaṃ udayabbayaṃ;	84	
PA_atk-s05_04a:848	Labhatī pītipāmojjaṃ, amataṃ taṃ vijānataṃ.	84	
PA_atk-s05_04a:849	“Pāmojjabahulo bhikkhu, pasanno buddhasāsane;	84	
PA_atk-s05_04a:850	Adhigacche padaṃ santaṃ, saṅkhārūpasamaṃ sukha”nti. ;	85	
PA_atk-s05_04a:851_0	Gāthāsu jāgarantā suṇāthetanti etaṃ mama vacanaṃ ekanteneva pamādaniddāya avijjāniddāya	851	
PA_atk-s05_04a:851_1	pabodhanatthaṃ jāgarantā satisampajaññādidhammasamāyogena jāgariyaṃ anuyuttā suṇātha.	851	
PA_atk-s05_04a:851_2	Ye suttā te pabujjhathāti ye yathāvuttaniddāya suttā supanaṃ upagatā, te tumhe jāgariyānuyogavasena	851	
PA_atk-s05_04a:851_3	indriyabalabojjhaṅge saṅkaḍḍhitvā vipassanaṃ ussukkāpentā appamādapaṭipattiyā tato	851	
PA_atk-s05_04a:851_4	pabujjhatha atha vā jāgarantāti jāgaranimittā. “Suṇātheta”nti ettha “eta”nti vuttaṃ,	851	
PA_atk-s05_04a:851_5	kiṃ taṃ vacananti āha “ye suttā te pabujjhathā”tiādi. Tattha ye suttāti ye kilesaniddāya	851	
PA_atk-s05_04a:851_6	suttā, te tumhe ariyamaggapaṭibodhena pabujjhatha. Suttā jāgaritaṃ seyyoti idaṃ pabodhassa	851	
PA_atk-s05_04a:851_7	kāraṇavacanaṃ. Yasmā yathāvuttasupato vuttappakāraṃ jāgaritaṃ jāgaraṇaṃ atthakāmassa	851	
PA_atk-s05_04a:851_8	kulaputtassa seyyo pāsaṃsataro hitasukhāvaho, tasmā pabujjhatha. Natthi jāgarato	851	
PA_atk-s05_04a:851_9	bhayanti idaṃ tattha ānisaṃsadassanaṃ. Yo hi saddhādīhi jāgaraṇadhammehi samannāgamena	851	
PA_atk-s05_04a:851_10	jāgaro jaggati, pamādaniddaṃ na upagacchati, tassa attānuvādabhayaṃ parānuvādabhayaṃ	8511	
PA_atk-s05_04a:851_11	daṇḍabhayaṃ duggatibhayaṃ jātiādinimittaṃ sabbampi vaṭṭabhayaṃ natthi.	8511	
PA_atk-s05_04a:852_0	Kālenāti āvāsasappāyādīnaṃ laddhakālena. Soti nipātamattaṃ. Sammā dhammaṃ parivīmaṃsamānoti	852	
PA_atk-s05_04a:852_1	vipassanāya ārammaṇabhūtaṃ tebhūmakadhammaṃ sammā ñāyena yathā nibbindanavirajjanādayo	852	
PA_atk-s05_04a:852_2	sambhavanti, evaṃ parito vīmaṃsanto, sabbākārena vipassantoti attho. Ekodibhūtoti	852	
PA_atk-s05_04a:852_3	eko seṭṭho hutvā udetīti ekodi, samādhi. So ekodi bhūto jāto uppanno etassāti ekodibhūto.	852	
PA_atk-s05_04a:852_4	Aggiāhitādisaddānaṃ viya ettha bhūtasaddassa paravacanaṃ daṭṭhabbaṃ. Ekodiṃ vā bhūto	852	
PA_atk-s05_04a:852_5	pattoti ekodibhūto. Ettha ca ekodīti maggasamādhi adhippeto, “samāhito”ti ettha pana	852	
PA_atk-s05_04a:852_6	pādakajjhānasamādhinā saddhiṃ vipassanāsamādhi. Atha vā kālenāti maggapaṭivedhakālena.	852	
PA_atk-s05_04a:852_7	Sammā dhammaṃ parivīmaṃsamānoti sammadeva catusaccadhammaṃ pariññābhisamayādivasena	852	
PA_atk-s05_04a:852_8	vīmaṃsanto, ekābhisamayena abhisamento. Ekodibhūtoti eko seṭṭho asahāyo vā hutvā	852	
PA_atk-s05_04a:852_9	udetīti ekodi, catukiccasādhako sammappadhāno. So ekodi bhūto jātoti sabbaṃ purimasadisameva.	852	
PA_atk-s05_04a:852_10	Vihane tamaṃ soti so evaṃbhūto ariyasāvako arahattamaggena avijjātamaṃ anavasesato	8521	
PA_atk-s05_04a:852_11	vihaneyya samucchindeyya.	8521	
PA_atk-s05_04a:853_0	Iti bhagavā paṭipattiyā amoghabhāvaṃ dassetvā idāni tattha daḷhaṃ niyojento “tasmā	853	
PA_atk-s05_04a:853_1	have”ti osānagāthamāha. Tattha tasmāti yasmā jāgarato satiavippavāsādinā samathavipassanābhāvanā	853	
PA_atk-s05_04a:853_2	pāripūriṃ gacchati, anukkamena ariyamaggo pātubhavati, tato cassa sabbaṃ vaṭṭabhayaṃ	853	
PA_atk-s05_04a:853_3	natthi, tasmā. Haveti ekaṃsena daḷhaṃ vā. Bhajethāti bhajeyya. Evaṃ jāgariyaṃ bhajanto	853	
PA_atk-s05_04a:853_4	ca ātāpibhāvādiguṇayutto bhikkhu saṃyojanāni bhinditvā aggaphalañāṇasaṅkhātaṃ anuttaraṃ	853	
PA_atk-s05_04a:853_5	uttararahitaṃ sambodhiṃ phuse pāpuṇeyya. Sesaṃ vuttanayameva.	853	
PA_atk-s05_04a:854	Dasamasuttavaṇṇanā niṭṭhitā.	85	
PA_atk-s05_04a:855	11. Āpāyikasuttavaṇṇanā	85	
PA_atk-s05_04a:856_0	48. Ekādasame āpāyikāti apāye nibbattissantīti āpāyikā. Tatthāpi niraye nibbattissantīti	856	
PA_atk-s05_04a:856_1	nerayikā. Idamappahāyāti idaṃ idāni vakkhamānaṃ duvidhaṃ pāpasamācāraṃ appajahitvā,	856	
PA_atk-s05_04a:856_2	tathāpaṭipattitathāpaggahaṇavasena pavattaṃ vācaṃ cittaṃ diṭṭhiñca appaṭinissajjitvāti	856	
PA_atk-s05_04a:856_3	attho. Abrahmacārīti brahmaseṭṭhaṃ caratīti brahmacārī, brahmā vā seṭṭho ācāro etassa	856	
PA_atk-s05_04a:856_4	atthīti brahmacārī, na brahmacārīti abrahmacārī, brahmacāripaṭirūpako dussīloti attho.	856	
PA_atk-s05_04a:856_5	Brahmacāripaṭiññoti “brahmacārī aha”nti evaṃpaṭiñño. Paripuṇṇanti akhaṇḍādibhāvena	856	
PA_atk-s05_04a:856_6	avikalaṃ. Parisuddhanti upakkilesābhāvena parisuddhaṃ. Amūlakenāti diṭṭhādimūlavirahitena,	856	
PA_atk-s05_04a:856_7	diṭṭhaṃ sutaṃ parisaṅkitanti imehi codanāmūlehi vajjitena. Abrahmacariyena aseṭṭhacariyena.	856	
PA_atk-s05_04a:856_8	Anuddhaṃsetīti “parisuddho aya”nti jānantova pārājikavatthunā dhaṃseti padhaṃseti, codeti akkosati vā.	856	
PA_atk-s05_04a:857_0	Gāthāsu abhūtavādīti parassa dosaṃ adisvāva abhūtena tucchena musāvādaṃ katvā paraṃ	857	
PA_atk-s05_04a:857_1	abbhācikkhanto. Katvāti yo vā pana pāpakammaṃ katvā “nāhaṃ etaṃ karomī”ti āha. Ubhopi	857	
PA_atk-s05_04a:857_2	te pecca samā bhavantīti te ubhopi janā ito paralokaṃ gantvā nirayaṃ upagamanato	857	
PA_atk-s05_04a:857_3	gatiyā samānā bhavanti. Tattha gatiyeva nesaṃ paricchinnā, na pana āyu. Bahuñhi pāpaṃ	857	
PA_atk-s05_04a:857_4	katvā ciraṃ niraye paccati, parittaṃ katvā appamattakameva kālaṃ. Yasmā pana tesaṃ	857	
PA_atk-s05_04a:857_5	ubhinnampi kammaṃ lāmakameva. Tena vuttaṃ “nihīnakammā manujā paratthā”ti. “Paratthā”ti	857	
PA_atk-s05_04a:857_6	pana padassa purato “peccā”ti padena sambandho – parattha pecca ito gantvā te nihīnakammā samā bhavantīti.	857	
PA_atk-s05_04a:858_0	Evaṃ bhagavā abhūtabbhakkhānavasena bhūtadosapaṭicchādanavasena ca pavattassa musāvādassa	858	
PA_atk-s05_04a:858_1	vipākaṃ dassetvā idāni tasmiṃ ṭhāne nisinnānaṃ bahūnaṃ pāpabhikkhūnaṃ duccaritakammassa	858	
PA_atk-s05_04a:858_2	vipākadassanena saṃvejanatthaṃ dve gāthā abhāsi. Tattha kāsāvakaṇṭhāti kasāvarasapītattā	858	
PA_atk-s05_04a:858_3	kāsāvena vatthena paliveṭhitakaṇṭhā. Pāpadhammāti lāmakadhammā. Asaññatāti kāyādīhi	858	
PA_atk-s05_04a:858_4	saññamarahitā. Pāpāti tathārūpā pāpapuggalā, pāpehi kammehi upapajjitvā “tassa kāyopi	858	
PA_atk-s05_04a:858_5	āditto sampajjalito sajotibhūto, saṅghāṭipi ādittā”tiādinā lakkhaṇasaṃyutte vuttanayena	858	
PA_atk-s05_04a:858_6	mahādukkhaṃ anubhavantiyeva.	858	
PA_atk-s05_04a:859_0	Tatiyagāthāya ayaṃ saṅkhepattho – yañce bhuñjeyya dussīlo nissīlapuggalo kāyādīhi	859	
PA_atk-s05_04a:859_1	asaññato raṭṭhavāsīhi saddhāya dinnaṃ yaṃ raṭṭhapiṇḍaṃ “samaṇomhī”ti paṭijānanto	859	
PA_atk-s05_04a:859_2	gahetvā bhuñjeyya, tato āditto aggivaṇṇo ayoguḷova bhutto seyyo sundarataro. Kiṃkāraṇā?	859	
PA_atk-s05_04a:859_3	Tappaccayā hissa ekova attabhāvo jhāyeyya, dussīlo pana hutvā saddhādeyyaṃ bhuñjitvā	859	
PA_atk-s05_04a:859_4	anekānipi jātisatāni niraye uppajjeyyāti.	859	
PA_atk-s05_04a:860	Ekādasamasuttavaṇṇanā niṭṭhitā.	86	
PA_atk-s05_04a:861	12. Diṭṭhigatasuttavaṇṇanā	86	
PA_atk-s05_04a:862_0	49. Dvādasame dvīhi diṭṭhigatehīti ettha diṭṭhiyova diṭṭhigatāni “gūthagataṃ muttagata”ntiādīsu	862	
PA_atk-s05_04a:862_1	viya. Gahitākārasuññatāya vā diṭṭhīnaṃ gatamattānīti diṭṭhigatāni, tehi diṭṭhigatehi.	862	
PA_atk-s05_04a:862_2	Pariyuṭṭhitāti abhibhūtā palibuddhā vā. Palibodhattho vāpi hi pariyuṭṭhānasaddo “corā	862	
PA_atk-s05_04a:862_3	magge pariyuṭṭhiṃsū”tiādīsu viya. Devāti upapattidevā. Te hi dibbanti uḷāratamehi	862	
PA_atk-s05_04a:862_4	kāmaguṇehi jhānādīhi ca kīḷanti, iddhānubhāvena vā yathicchitamatthaṃ gacchanti adhigacchantīti	862	
PA_atk-s05_04a:862_5	ca devāti vuccanti. Manassa ussannattā manussā, ukkaṭṭhaniddesavasena cetaṃ vuttaṃ	862	
PA_atk-s05_04a:862_6	yathā “satthā devamanussāna”nti. Olīyanti eketi “sassato attā ca loko cā”ti bhavesu	862	
PA_atk-s05_04a:862_7	olīyanābhinivesabhūtena sassatabhāvena ekacce devā manussā ca avalīyanti allīyanti	862	
PA_atk-s05_04a:862_8	saṅkocaṃ āpajjanti, na tato nissaranti. Atidhāvantīti paramatthato bhinnasabhāvānampi	862	
PA_atk-s05_04a:862_9	sabhāvadhammānaṃ yvāyaṃ hetuphalabhāvena sambandho, taṃ aggahetvā nānattanayassapi	862	
PA_atk-s05_04a:862_10	gahaṇena tattha tattheva dhāvanti, tasmā “ucchijjati attā ca loko ca, na hoti paraṃ	8621	
PA_atk-s05_04a:862_11	maraṇā”ti ucchede vā bhavanirodhapaṭipattiyā paṭikkhepadhammataṃ atidhāvanti atikkamanti.	8621	
PA_atk-s05_04a:862_12	Cakkhumanto ca passantīti casaddo byatireke. Pubbayogasampattiyā ñāṇaparipākena paññācakkhumanto	8621	
PA_atk-s05_04a:862_13	pana devamanussā teneva paññācakkhunā sassataṃ ucchedañca antadvayaṃ anupagamma majjhimapaṭipattidassanena	8621	
PA_atk-s05_04a:862_14	paccakkhaṃ karonti. Te hi “nāmarūpamattamidaṃ paṭiccasamuppannaṃ, tasmā na sassataṃ,	8621	
PA_atk-s05_04a:862_15	nāpi ucchijjatī”ti aviparītato passanti.	8621	
PA_atk-s05_04a:863_0	Evaṃ olīyanādike puggalādhiṭṭhānena uddisituṃ “kathañca, bhikkhave”tiādi vuttaṃ.	863	
PA_atk-s05_04a:863_1	Tattha bhavāti kāmabhavo, rūpabhavo, arūpabhavo. Aparepi tayo bhavā saññībhavo, asaññībhavo,	863	
PA_atk-s05_04a:863_2	nevasaññīnāsaññībhavo. Aparepi tayo bhavā ekavokārabhavo, catuvokārabhavo, pañcavokārabhavoti.	863	
PA_atk-s05_04a:863_3	Etehi bhavehi āramanti abhinandantīti bhavārāmā. Bhavesu ratā abhiratāti bhavaratā.	863	
PA_atk-s05_04a:863_4	Bhavesu suṭṭhu muditāti bhavasammuditā. Bhavanirodhāyāti tesaṃ bhavānaṃ accantanirodhāya	863	
PA_atk-s05_04a:863_5	anuppādanatthāya. Dhamme desiyamāneti tathāgatappavedite niyyānikadhamme vuccamāne.	863	
PA_atk-s05_04a:863_6	Na pakkhandatīti sassatābhiniviṭṭhattā saṃkhittadhammattā na pavisati na ogāhati.	863	
PA_atk-s05_04a:863_7	Na pasīdatīti pasādaṃ nāpajjati na taṃ saddahati. Na santiṭṭhatīti tassaṃ desanāyaṃ	863	
PA_atk-s05_04a:863_8	na tiṭṭhati nādhimuccati. Evaṃ sassatato abhinivisanena bhavesu olīyanti.	863	
PA_atk-s05_04a:864_0	Aṭṭīyamānāti bhave jarārogamaraṇādīni vadhabandhanacchedanādīni ca disvā saṃvijjanena	864	
PA_atk-s05_04a:864_1	tehi samaṅgibhāvena bhavena pīḷiyamānā dukkhāpiyamānā. Harāyamānāti lajjamānā jigucchamānāti	864	
PA_atk-s05_04a:864_2	paṭikūlato dahantā. Vibhavanti ucchedaṃ. Abhinandantīti taṇhādiṭṭhābhinandanāhi ajjhosāya	864	
PA_atk-s05_04a:864_3	nandanti. Yato kira bhotiādi tesaṃ abhinandanākāradassanaṃ. Tattha yatoti yadā. Bhoti	864	
PA_atk-s05_04a:864_4	ālapanaṃ. Ayaṃ attāti kārakādibhāvena attanā parikappitaṃ sandhāya vadati. Ucchijjatīti	864	
PA_atk-s05_04a:864_5	upacchijjati. Vinassatīti na dissati, vināsaṃ abhāvaṃ gacchati. Na hoti paraṃ maraṇāti	864	
PA_atk-s05_04a:864_6	maraṇena uddhaṃ na bhavati. Etaṃ santanti yadetaṃ attano ucchedādi, etaṃ sabbabhavavūpasamato	864	
PA_atk-s05_04a:864_7	sabbasantāpavūpasamato ca santaṃ, santattā eva paṇītaṃ, tacchāviparītabhāvato yāthāvaṃ.	864	
PA_atk-s05_04a:864_8	Tattha “santaṃ paṇīta”nti idaṃ dvayaṃ taṇhābhinandanāya vadanti, “yāthāva”nti diṭṭhābhinandanāya.	864	
PA_atk-s05_04a:864_9	Evanti evaṃ yathāvuttaucchedābhinivesanena.	864	
PA_atk-s05_04a:865_0	Bhūtanti khandhapañcakaṃ. Tañhi paccayasambhūtattā paramatthato vijjamānattā ca bhūtanti	865	
PA_atk-s05_04a:865_1	vuccati. Tenāha “bhūtamidaṃ, bhikkhave, samanupassathā”ti. Bhūtato aviparītasabhāvato	865	
PA_atk-s05_04a:865_2	salakkhaṇato sāmaññalakkhaṇato ca passati. Idañhi khandhapañcakaṃ nāmarūpamattaṃ.	865	
PA_atk-s05_04a:865_3	Tattha “ime pathavīādayo dhammā rūpaṃ, ime phassādayo dhammā nāmaṃ, imāni nesaṃ lakkhaṇādīni,	865	
PA_atk-s05_04a:865_4	ime nesaṃ avijjādayo paccayā”ti evaṃ sapaccayanāmarūpadassanavasena ceva, “sabbepime	865	
PA_atk-s05_04a:865_5	dhammā ahutvā sambhonti, hutvā paṭiventi, tasmā aniccā, aniccattā dukkhā, dukkhattā	865	
PA_atk-s05_04a:865_6	anattā”ti evaṃ aniccānupassanādivasena ca passatīti attho. Ettāvatā taruṇavipassanāpariyosānā	865	
PA_atk-s05_04a:865_7	vipassanābhūmi dassitā. Nibbidāyāti bhūtasaṅkhātassa tebhūmakadhammajātassa nibbindanatthāya,	865	
PA_atk-s05_04a:865_8	etena balavavipassanaṃ dasseti. Virāgāyāti virāgatthaṃ virajjanatthaṃ, iminā maggaṃ	865	
PA_atk-s05_04a:865_9	dasseti. Nirodhāyāti nirujjhanatthaṃ, imināpi maggameva dasseti. Nirodhāyāti vā paṭippassaddhinirodhena	865	
PA_atk-s05_04a:865_10	saddhiṃ anupādisesanibbānaṃ dasseti. Evaṃ kho, bhikkhave, cakkhumanto passantīti	8651	
PA_atk-s05_04a:865_11	evaṃ paññācakkhumanto sapubbabhāgena maggapaññācakkhunā catusaccadhammaṃ passanti.	8651	
PA_atk-s05_04a:866_0	Gāthāsu ye bhūtaṃ bhūtato disvāti ye ariyasāvakā bhūtaṃ khandhapañcakaṃ bhūtato aviparītasabhāvato	866	
PA_atk-s05_04a:866_1	vipassanāpaññāsahitāya maggapaññāya disvā. Etena pariññābhisamayaṃ dasseti. Bhūtassa	866	
PA_atk-s05_04a:866_2	ca atikkamanti bhāvanābhisamayaṃ. Ariyamaggo hi bhūtaṃ atikkamati etenāti “bhūtassa	866	
PA_atk-s05_04a:866_3	atikkamo”ti vutto. Yathābhūteti aviparītasaccasabhāve nibbāne. Vimuccanti adhimuccanti,	866	
PA_atk-s05_04a:866_4	etena sacchikiriyābhisamayaṃ dasseti. Bhavataṇhāparikkhayāti bhavataṇhāya sabbaso	866	
PA_atk-s05_04a:866_5	khepanā samucchindanato, etena samudayappahānaṃ dasseti.	866	
PA_atk-s05_04a:867_0	Save bhūtapariñño soti ettha pana saveti nipātamattaṃ. So bhūtapariñño bhūtassa atikkamanūpāyena	867	
PA_atk-s05_04a:867_1	maggena bhavataṇhāparikkhayā pariññātakkhandho tato eva yathābhūte nibbāne adhimutto.	867	
PA_atk-s05_04a:867_2	Bhavābhaveti khuddake ceva mahante ca, ucchedādidassane vā vītataṇho bhinnakileso.	867	
PA_atk-s05_04a:867_3	Bhikkhu bhūtassa upādānakkhandhasaṅkhātassa attabhāvassa vibhavā, āyatiṃ anuppādā	867	
PA_atk-s05_04a:867_4	punabbhavaṃ nāgacchati, apaññattikabhāvameva gacchatīti anupādisesāya nibbānadhātuyā desanaṃ niṭṭhāpesi.	867	
PA_atk-s05_04a:868	Iti imasmiṃ vagge ekādasame vaṭṭaṃ kathitaṃ, tatiyacatutthapañcamesu pariyosānasutte ca vaṭṭavivaṭṭaṃ kathitaṃ, sesesu vivaṭṭamevāti veditabbaṃ.	86	
PA_atk-s05_04a:869	Dvādasamasuttavaṇṇanā niṭṭhitā.	86	
PA_atk-s05_04a:870	Paramatthadīpaniyā khuddakanikāya-aṭṭhakathāya	87	
PA_atk-s05_04a:871	Itivuttakassa dukanipātavaṇṇanā niṭṭhitā.	87	
PA_atk-s05_04a:872	3. Tikanipāto	87	
PA_atk-s05_04a:873	1. Paṭhamavaggo	87	
PA_atk-s05_04a:874	1. Mūlasuttavaṇṇanā	87	
PA_atk-s05_04a:875_0	50. Tikanipātassa paṭhame tīṇīti gaṇanaparicchedo. Imānīti abhimukhīkaraṇaṃ. Akusalamūlānīti	875	
PA_atk-s05_04a:875_1	paricchinnadhammanidassanaṃ. Tattha akusalāni ca tāni mūlāni cāti akusalamūlāni.	875	
PA_atk-s05_04a:875_2	Atha vā akusalānaṃ hetupaccayapabhavajanakasamuṭṭhāpakanibbattakaṭṭhena mūlāni cāti	875	
PA_atk-s05_04a:875_3	akusalamūlāni, akusaladhammānaṃ kāraṇānīti attho. Kāraṇañhi yathā hinoti etasmā phalaṃ	875	
PA_atk-s05_04a:875_4	pavattatīti hetu, paṭicca etasmā etīti paccayo, pabhavati etasmāti pabhavo, attano	875	
PA_atk-s05_04a:875_5	phalaṃ janetīti janakaṃ, samuṭṭhāpetīti samuṭṭhāpakaṃ, nibbattetīti nibbattakanti	875	
PA_atk-s05_04a:875_6	ca vuccati. Evaṃ patiṭṭhaṭṭhena mūlanti, tasmā akusalamūlānīti akusalānaṃ suppatiṭṭhitabhāvasādhanāni,	875	
PA_atk-s05_04a:875_7	kāraṇānīti vuttaṃ hoti.	875	
PA_atk-s05_04a:876_0	Keci pana “sāliādīnaṃ sālibījādīni viya maṇippabhādīnaṃ maṇivaṇṇādayo viya ca akusalānaṃ	876	
PA_atk-s05_04a:876_1	akusalabhāvasādhako lobhādīnaṃ mūlaṭṭho”ti vadanti. Evaṃ sante akusalacittasamuṭṭhānarūpesu	876	
PA_atk-s05_04a:876_2	tesaṃ hetupaccayabhāvo na siyā. Na hi tāni tesaṃ akusalabhāvaṃ sādhenti, na ca paccayā	876	
PA_atk-s05_04a:876_3	na honti. Vuttañhetaṃ –	876	
PA_atk-s05_04a:877	“Hetū hetusampayuttakānaṃ dhammānaṃ taṃsamuṭṭhānānañca rūpānaṃ hetupaccayena paccayo”ti.	87	
PA_atk-s05_04a:878_0	Ahetukassa ca mohassa akusalabhāvo na siyā akusalabhāvasādhakassa mūlantarassa abhāvato.	878	
PA_atk-s05_04a:878_1	Athāpi siyā lobhādīnaṃ sabhāvasiddho akusalādibhāvo, taṃsampayuttānaṃ pana lobhādipaṭibaddhoti.	878	
PA_atk-s05_04a:878_2	Evampi yathā lobhādīnaṃ, evaṃ alobhādīnampi sabhāvasiddho kusalādibhāvoti alobhādayo	878	
PA_atk-s05_04a:878_3	kusalā eva siyuṃ, na abyākatā, na ca honti. Tasmā yathā sampayuttesu, evaṃ mūlesupi	878	
PA_atk-s05_04a:878_4	kusalādibhāvo pariyesitabbo. Yonisomanasikārādiko viya hi kusalabhāvassa, ayonisomanasikārādiko	878	
PA_atk-s05_04a:878_5	akusalabhāvassa kāraṇanti gahetabbaṃ. Evaṃ akusalabhāvasādhanavasena lobhādīnaṃ mūlaṭṭhaṃ	878	
PA_atk-s05_04a:878_6	aggahetvā suppatiṭṭhitabhāvasādhanavasena gayhamāne na koci doso. Laddhahetupaccayā	878	
PA_atk-s05_04a:878_7	hi dhammā virūḷhamūlā viya pādapā thirā honti suppatiṭṭhitā, heturahitā pana tilabījakādisevālā	878	
PA_atk-s05_04a:878_8	viya na suppatiṭṭhitāti hetuādiatthena akusalānaṃ upakārakattā mūlānīti akusalamūlāni.	878	
PA_atk-s05_04a:878_9	Yasmā pana mūlena mutto akusalacittuppādo natthi, tasmā tīhi mūlehi sabbo akusalarāsi	878	
PA_atk-s05_04a:878_10	pariyādiyitvā dassitoti daṭṭhabbaṃ.	8781	
PA_atk-s05_04a:879_0	Tāni akusalamūlāni sarūpato dassetuṃ “lobho akusalamūla”ntiādi vuttaṃ. Tattha lobhādīsu	879	
PA_atk-s05_04a:879_1	yaṃ vattabbaṃ, taṃ heṭṭhā vuttameva. Tattha pana tatiyamaggavajjhā lobhādayo āgatā,	879	
PA_atk-s05_04a:879_2	idha pana anavasesāti ayameva viseso.	879	
PA_atk-s05_04a:880_0	Gāthāyaṃ pāpacetasanti akusaladhammasamāyogato lāmakacittaṃ. Hiṃsantīti attano pavattikkhaṇe	880	
PA_atk-s05_04a:880_1	āyatiṃ vipākakkhaṇe ca vibādhenti. Attasambhūtāti attani jātā. Tacasāranti gaṇṭhitaṃ,	880	
PA_atk-s05_04a:880_2	veḷunti attho. Samphalanti attano phalaṃ. Idaṃ vuttaṃ hoti – khadirasīsapādayo viya	880	
PA_atk-s05_04a:880_3	antosāro ahutvā bahisāratāya tacasāranti laddhanāmaṃ veḷuādiṃ yathā attasambhūtameva	880	
PA_atk-s05_04a:880_4	phalaṃ hiṃsati vināseti, evameva anto sīlādisārarahitaṃ lāmakacittaṃ puggalaṃ attasambhūtāyeva	880	
PA_atk-s05_04a:880_5	lobhādayo vināsentīti.	880	
PA_atk-s05_04a:881	Paṭhamasuttavaṇṇanā niṭṭhitā.	88	
PA_atk-s05_04a:882	2. Dhātusuttavaṇṇanā	88	
PA_atk-s05_04a:883_0	51. Dutiye dhātuyoti attano phalassa sabhāvassa ca dhāraṇaṭṭhena dhātuyo. Yañcettha	883	
PA_atk-s05_04a:883_1	phalanibbattakaṃ, taṃ attano phalassa sabhāvassa ca, itaraṃ sabhāvasseva dhāraṇaṭṭhena	883	
PA_atk-s05_04a:883_2	dhātu. Rūpadhātūti rūpabhavo. Dhātuyā āgataṭṭhāne bhavena paricchinditabbaṃ, bhavassa	883	
PA_atk-s05_04a:883_3	āgataṭṭhāne dhātuyā paricchinditabbanti idha bhavena paricchedo kathito. Tasmā –	883	
PA_atk-s05_04a:884	“Katame dhammā rūpāvacarā? Heṭṭhato brahmalokaṃ pariyantaṃ karitvā uparito akaniṭṭhe deve anto karitvā etthāvacarā ettha pariyāpannā khandhadhātuāyatanā, ime dhammā rūpāvacarā”ti –	88	
PA_atk-s05_04a:885	Evaṃ vuttā rūpāvacaradhammā rūpadhātu. Arūpadhātūti arūpabhavo. Idhāpi bhavena paricchedo kathitoti –	88	
PA_atk-s05_04a:886_0	“Katame dhammā arūpāvacarā? Heṭṭhato ākāsānañcāyatanūpage deve anto karitvā, uparito	886	
PA_atk-s05_04a:886_1	nevasaññānāsaññāyatanūpage deve anto karitvā, etthāvacarā ettha pariyāpannā khandhadhātuāyatanā,	886	
PA_atk-s05_04a:886_2	ime dhammā arūpāvacarā”ti –	886	
PA_atk-s05_04a:887	Evaṃ vuttā arūpāvacaradhammā arūpadhātu. Nirodhadhātūti nibbānaṃ veditabbaṃ.	88	
PA_atk-s05_04a:888_0	Aparo nayo – rūpasahitā, rūpapaṭibaddhā, dhammappavatti rūpadhātu, pañcavokārabhavo,	888	
PA_atk-s05_04a:888_1	ekavokārabhavo ca, tena sakalo kāmabhavo rūpabhavo ca saṅgahito. Rūparahitā dhammappavatti	888	
PA_atk-s05_04a:888_2	arūpadhātu, catuvokārabhavo, tena arūpabhavo saṅgahito. Iti dvīhi padehi tayo bhavā	888	
PA_atk-s05_04a:888_3	sabbā saṃsārappavatti dassitā. Tatiyapadena pana asaṅkhatadhātuyeva saṅgahitāti maggaphalāni	888	
PA_atk-s05_04a:888_4	idha tikavinimuttadhammā nāma jātā. Keci pana “rūpadhātūti rūpasabhāvā dhammā, arūpadhātūti	888	
PA_atk-s05_04a:888_5	arūpasabhāvā dhammāti padadvayena anavasesato pañcakkhandhā gahitā”ti. “Rūpataṇhāya	888	
PA_atk-s05_04a:888_6	visayabhūtā dhammā rūpadhātu, arūpataṇhāya visayabhūtā arūpadhātū”ti ca vadanti,	888	
PA_atk-s05_04a:888_7	taṃ sabbaṃ idha nādhippetaṃ. Tasmā vuttanayeneva attho veditabbo.	888	
PA_atk-s05_04a:889_0	Gāthāsu rūpadhātuṃ pariññāyāti rūpapaṭibaddhadhammapavattiṃ ñātapariññādīhi tīhi	889	
PA_atk-s05_04a:889_1	pariññāhi parijānitvā. Āruppesu asaṇṭhitāti arūpāvacaradhammesu bhavarāgavasena bhavadiṭṭhivasena	889	
PA_atk-s05_04a:889_2	ca na patiṭṭhitā anallīnā. “Arūpesu asaṇṭhitā”ti ca paṭhanti, so eva attho. Ettāvatā	889	
PA_atk-s05_04a:889_3	tebhūmakadhammānaṃ pariññā vuttā. Nirodhe ye vimuccantīti ye nibbāne ārammaṇabhūte	889	
PA_atk-s05_04a:889_4	aggamaggaphalavasena samucchedapaṭippassaddhīhi anavasesakilesato vimuccanti. Te	889	
PA_atk-s05_04a:889_5	janā maccuhāyinoti te khīṇāsavajanā maraṇaṃ samatītā.	889	
PA_atk-s05_04a:890_0	Evaṃ dhātuttayasamatikkamena amatādhigamaṃ dassetvā “ayañca paṭipadā mayā gatamaggo	890	
PA_atk-s05_04a:890_1	ca tumhākaṃ dassito”ti tattha nesaṃ ussāhaṃ janento dutiyaṃ gāthamāha. Tattha kāyenāti	890	
PA_atk-s05_04a:890_2	nāmakāyena maggaphalehi. Phusayitvāti patvā. Nirūpadhinti khandhādisabbūpadhirahitaṃ.	890	
PA_atk-s05_04a:890_3	Upadhippaṭinissagganti tesaṃyeva ca upadhīnaṃ paṭinissajjanakāraṇaṃ. Nibbānassa hi	890	
PA_atk-s05_04a:890_4	maggañāṇena sacchikiriyāya sabbe upadhayo paṭinissaṭṭhā hontīti taṃ tesaṃ paṭinissajjanakāraṇaṃ.	890	
PA_atk-s05_04a:890_5	Sacchikatvāti kālena kālaṃ phalasamāpattisamāpajjanena attapaccakkhaṃ katvā anāsavo	890	
PA_atk-s05_04a:890_6	sammāsambuddho tameva asokaṃ virajaṃ nibbānapadaṃ deseti. Tasmā tadadhigamāya ussukkaṃ kātabbanti.	890	
PA_atk-s05_04a:891	Dutiyasuttavaṇṇanā niṭṭhitā.	89	
PA_atk-s05_04a:892	3. Paṭhamavedanāsuttavaṇṇanā	89	
PA_atk-s05_04a:893_0	52. Tatiye vedanāti ārammaṇarasaṃ vediyanti anubhavantīti vedanā. Tā vibhāgato dassetuṃ	893	
PA_atk-s05_04a:893_1	“sukhā vedanā”tiādi vuttaṃ. Tattha sukha-saddo atthuddhāravasena heṭṭhā vuttoyeva.	893	
PA_atk-s05_04a:893_2	Dukkha-saddo pana “jātipi dukkhā”tiādīsu dukkhavatthusmiṃ āgato. “Yasmā ca kho, mahāli,	893	
PA_atk-s05_04a:893_3	rūpaṃ dukkhaṃ dukkhānupatitaṃ dukkhāvakkanta”ntiādīsu dukkhārammaṇe. “Dukkho pāpassa	893	
PA_atk-s05_04a:893_4	uccayo”tiādīsu dukkhapaccaye. “Yāvañcidaṃ, bhikkhave, na sukarā akkhānena pāpuṇituṃ,	893	
PA_atk-s05_04a:893_5	yāva dukkhā nirayā”tiādīsu dukkhapaccayaṭṭhāne. “Sukhassa ca pahānā dukkhassa ca	893	
PA_atk-s05_04a:893_6	pahānā”tiādīsu dukkhavedanāyaṃ. Idhāpi dukkhavedanāyameva.	893	
PA_atk-s05_04a:894_0	Vacanatthato pana sukhayatīti sukhā. Dukkhayatīti dukkhā. Na dukkhā na sukhāti adukkhamasukhā,	894	
PA_atk-s05_04a:894_1	makāro padasandhivasena vutto. Tāsu iṭṭhānubhavanalakkhaṇā sukhā, aniṭṭhānubhavanalakkhaṇā	894	
PA_atk-s05_04a:894_2	dukkhā, ubhayaviparītānubhavanalakkhaṇā adukkhamasukhā. Tasmā sukhadukkhavedanānaṃ	894	
PA_atk-s05_04a:894_3	uppatti pākaṭā, na adukkhamasukhāya. Yadā hi sukhaṃ uppajjati, sakalasarīraṃ bhentaṃ	894	
PA_atk-s05_04a:894_4	maddantaṃ pharamānaṃ satadhotasappiṃ khādāpentaṃ viya, satapākatelaṃ makkhentaṃ viya,	894	
PA_atk-s05_04a:894_5	ghaṭasahassena pariḷāhaṃ nibbāpayamānaṃ viya ca “aho sukhaṃ, aho sukha”nti vācaṃ	894	
PA_atk-s05_04a:894_6	nicchārayamānameva uppajjati. Yadā dukkhaṃ uppajjati, sakalasarīraṃ khobhentaṃ maddantaṃ	894	
PA_atk-s05_04a:894_7	pharamānaṃ tattaphālaṃ pavesentaṃ viya vilīnatambalohaṃ āsiñcantaṃ viya ca “aho dukkhaṃ,	894	
PA_atk-s05_04a:894_8	aho dukkha”nti vippalāpentameva uppajjati. Iti sukhadukkhavedanānaṃ uppatti pākaṭā.	894	
PA_atk-s05_04a:895_0	Adukkhamasukhā pana dubbijānā duddīpanā andhakārā avibhūtā. Sā sukhadukkhānaṃ apagame	895	
PA_atk-s05_04a:895_1	sātāsātapaṭipakkhavasena majjhattākārabhūtā nayato gaṇhantasseva pākaṭā hoti. Yathā	895	
PA_atk-s05_04a:895_2	kiṃ? Yathā pubbāparaṃ sapaṃsuke padese upacaritamaggavasena piṭṭhipāsāṇe migena gatamaggo,	895	
PA_atk-s05_04a:895_3	evaṃ iṭṭhāniṭṭhārammaṇesu sukhadukkhānubhavanenapi majjhattārammaṇānubhavanabhāvena	895	
PA_atk-s05_04a:895_4	viññāyati. Majjhattārammaṇaggahaṇaṃ piṭṭhipāsāṇagamanaṃ viya iṭṭhāniṭṭhārammaṇaggahaṇābhāvato.	895	
PA_atk-s05_04a:895_5	Yañca tatrānubhavanaṃ, sā adukkhamasukhāti.	895	
PA_atk-s05_04a:896_0	Evamettha sukhadukkhaadukkhamasukhabhāvena tidhā vuttāpi katthaci sukhadukkhabhāvena	896	
PA_atk-s05_04a:896_1	dvidhā vuttā. Yathāha – “dvepi mayā, ānanda, vedanā vuttā, pariyāyena sukhā vedanā,	896	
PA_atk-s05_04a:896_2	dukkhā vedanā”ti. Katthaci tissopi visuṃ visuṃ sukhadukkhaadukkhamasukhabhāvena “sukhā	896	
PA_atk-s05_04a:896_3	vedanā ṭhitisukhā vipariṇāmadukkhā, dukkhā vedanā ṭhitidukkhā vipariṇāmasukhā, adukkhamasukhā	896	
PA_atk-s05_04a:896_4	vedanā ñāṇasukhā aññāṇadukkhā”ti. Katthaci sabbāpi dukkhabhāvena. Vuttañhetaṃ “yaṃ	896	
PA_atk-s05_04a:896_5	kiñci vedayitaṃ, sabbaṃ taṃ dukkhasminti vadāmī”ti.	896	
PA_atk-s05_04a:897_0	Tattha siyā – yadi tisso vedanā yathā idha vuttā, aññesu ca edisesu suttesu abhidhamme	897	
PA_atk-s05_04a:897_1	ca evaṃ avatvā kasmā evaṃ vuttaṃ “yaṃ kiñci vedayitaṃ, sabbaṃ taṃ dukkhasminti vadāmī”ti,	897	
PA_atk-s05_04a:897_2	“dvepi mayā, ānanda, vedanā vuttā”ti ca? Sandhāyabhāsitametaṃ, tasmā sā pariyāyadesanā.	897	
PA_atk-s05_04a:897_3	Vuttañhetaṃ bhagavatā –	897	
PA_atk-s05_04a:898	“Saṅkhārāniccataṃ, ānanda, mayā sandhāya bhāsitaṃ saṅkhāravipariṇāmataṃ, ‘yaṃ kiñci vedayitaṃ, sabbaṃ taṃ dukkhasmi”’nti.	89	
PA_atk-s05_04a:899	“Dvepi mayā, ānanda, vedanā vuttā pariyāyenā”ti ca.	89	
PA_atk-s05_04a:900_0	Ettha hi sukhā adukkhamasukhāti imāsaṃ dvinnaṃ vedanānaṃ nippariyāyena dukkhabhāvo	900	
PA_atk-s05_04a:900_1	natthi, veneyyajjhāsayena pana tattha nicchandadassanatthaṃ pariyāyena dukkhabhāvo	900	
PA_atk-s05_04a:900_2	vuttoti sā tādisī pariyāyadesanā. Ayaṃ pana vedanattayadesanā sabhāvakathāti katvā	900	
PA_atk-s05_04a:900_3	nippariyāyadesanāti ayamettha ācariyānaṃ samānakathā.	900	
PA_atk-s05_04a:901_0	Vitaṇḍavādī panāha “dukkhatādvayavacanato pariyāyadesanāva vedanattayadesanā”ti.	901	
PA_atk-s05_04a:901_1	So “mā heva”ntissa vacanīyo, yasmā bhagavatā sabbāsaṃ vedanānaṃ dukkhabhāvo adhippāyavasena	901	
PA_atk-s05_04a:901_2	vutto “saṅkhārāniccataṃ, ānanda, mayā sandhāya bhāsitaṃ saṅkhāravipariṇāmataṃ ‘yaṃ	901	
PA_atk-s05_04a:901_3	kiñci vedayitaṃ, sabbaṃ taṃ dukkhasmi”’nti. Yadi panettha vedanattayadesanā pariyāyadesanā	901	
PA_atk-s05_04a:901_4	siyā, “idaṃ mayā sandhāya bhāsitaṃ tisso vedanā”ti vattabbaṃ siyā, na panetaṃ vuttaṃ.	901	
PA_atk-s05_04a:902_0	Apicāyameva vattabbo “ko, panāvuso, vedanattayadesanāya adhippāyo”ti? Sace vadeyya	902	
PA_atk-s05_04a:902_1	“mudukā dukkhā vedanā sukhā, adhimattā dukkhā, majjhimā adukkhamasukhāti veneyyajjhāsayena	902	
PA_atk-s05_04a:902_2	vuttā. Tāsu hi na sattānaṃ sukhādivaḍḍhī”ti. So vattabbo – ko panāvuso dukkhavedanāya	902	
PA_atk-s05_04a:902_3	sabhāvo, yena “sabbā vedanā dukkhā”ti vucceyyuṃ? Yadi yāya uppannāya sattā viyogameva	902	
PA_atk-s05_04a:902_4	icchanti, so dukkhavedanāya sabhāvo. Yāya ca pana uppannāya sattā aviyogameva icchanti,	902	
PA_atk-s05_04a:902_5	yāya na ubhayaṃ icchanti, sā kathaṃ dukkhavedanā siyā? Atha yā attano nissayassa	902	
PA_atk-s05_04a:902_6	upaghātakārī, sā dukkhā. Yā anuggahakārī, sā kathaṃ dukkhā siyā. Atha pana yadariyā	902	
PA_atk-s05_04a:902_7	dukkhato passanti, so dukkhavedanāya sabhāvo, saṅkhāradukkhatāya vedanaṃ ariyā dukkhato	902	
PA_atk-s05_04a:902_8	passanti, sā ca abhiṇhasabhāvāti kathaṃ tāsaṃ vedanānaṃ mudumajjhimādhimattadukkhabhāvo	902	
PA_atk-s05_04a:902_9	siyā? Yadi ca saṅkhāradukkhatāya eva vedanānaṃ dukkhabhāvo siyā, “tisso imā, bhikkhave,	902	
PA_atk-s05_04a:902_10	dukkhatāyo dukkhadukkhatā, vipariṇāmadukkhatā, saṅkhāradukkhatā”ti ayaṃ dukkhatānaṃ	9021	
PA_atk-s05_04a:902_11	vibhāgadesanā nippayojanā siyā. Tathā ca sati suttameva paṭibāhitaṃ siyā, purimesu	9021	
PA_atk-s05_04a:902_12	ca tīsu rūpāvacarajjhānesu mudukā dukkhā vedanāti āpajjati sukhavedanāvacanato. Catutthajjhāne	9021	
PA_atk-s05_04a:902_13	arūpajjhānesu ca majjhimā, adukkhamasukhavedanāvacanato. Evaṃ sante purimā tisso	9021	
PA_atk-s05_04a:902_14	rūpāvacarasamāpattiyo catutthajjhānasamāpattiyā arūpasamāpattīhi ca santatarāti āpajjati.	9021	
PA_atk-s05_04a:902_15	Kathaṃ vā santatarappaṇītatarāsu samāpattīsu dukkhavedanāya adhikabhāvo yujjati?	9021	
PA_atk-s05_04a:902_16	Tasmā vedanattayadesanāya pariyāyadesanābhāvo na yuttoti.	9021	
PA_atk-s05_04a:903_0	Yaṃ pana vuttaṃ “dukkhe sukhanti saññāvipallāso”ti, taṃ kathanti? Vipariṇāmadukkhatāya	903	
PA_atk-s05_04a:903_1	saṅkhāradukkhatāya ca yathābhūtānavabodhena yā ekantato sukhasaññā, yā ca dukkhanimitte	903	
PA_atk-s05_04a:903_2	sukhanimittasaññā, taṃ sandhāya vuttaṃ. Evampi “sukhā, bhikkhave, vedanā dukkhato	903	
PA_atk-s05_04a:903_3	daṭṭhabbā”ti idaṃ pana kathanti? Idaṃ pana vipariṇāmadassane sanniyojanatthaṃ vuttaṃ	903	
PA_atk-s05_04a:903_4	tassa tattha virāguppattiyā upāyabhāvato sukhavedanāya bahudukkhānugatabhāvato ca.	903	
PA_atk-s05_04a:903_5	Tathā hi dukkhassa hetubhāvato anekehi dukkhadhammehi anubaddhattā ca paṇḍitā sukhampi	903	
PA_atk-s05_04a:903_6	dukkhamicceva paṭipannā.	903	
PA_atk-s05_04a:904_0	Evampi nattheva sukhā vedanā, sukhahetūnaṃ niyamābhāvato. Ye hi sukhavedanāya hetusammatā	904	
PA_atk-s05_04a:904_1	ghāsacchādanādayo, te eva adhimattaṃ akāle ca paṭiseviyamānā dukkhavedanāya hetubhāvamāpajjanti.	904	
PA_atk-s05_04a:904_2	Na ca yeneva hetunā sukhaṃ, teneva dukkhanti yuttaṃ vattuṃ. Tasmā na te sukhahetū,	904	
PA_atk-s05_04a:904_3	dukkhantarāpagame pana aviññūnaṃ sukhasaññā yathā cirataraṃ ṭhānādiiriyāpathasamaṅgī	904	
PA_atk-s05_04a:904_4	hutvā tadaññairiyāpathasamāyoge mahantañca bhāraṃ vahato bhāranikkhepe ceva vūpasame	904	
PA_atk-s05_04a:904_5	ca, tasmā nattheva sukhanti? Tayidaṃ sammadeva sukhahetuṃ apariññāya tassa niyamābhāvaparikappanaṃ.	904	
PA_atk-s05_04a:904_6	Ārammaṇamattameva hi kevalaṃ sukhahetuṃ manasikatvā evaṃ vuttaṃ, ajjhattikasarīrassa	904	
PA_atk-s05_04a:904_7	avatthāvisesaṃ samuditaṃ pana ekajjhaṃ tadubhayaṃ sukhādihetūti veditabbaṃ. Yādisañca	904	
PA_atk-s05_04a:904_8	tadubhayaṃ sukhavedanāya hetu, tādisaṃ na kadācipi dukkhavedanāya hetu hotīti vavatthitā	904	
PA_atk-s05_04a:904_9	eva sukhādihetu. Yathā nāma tejodhātu sāliyavaḍākasassādīnaṃ yādisamavatthantaraṃ	904	
PA_atk-s05_04a:904_10	patvā sātamadhurabhāvahetu hoti, na tādisameva patvā kadācipi asātaamadhurabhāvahetu	9041	
PA_atk-s05_04a:904_11	hoti, evaṃsampadamidaṃ daṭṭhabbaṃ.	9041	
PA_atk-s05_04a:905_0	Dukkhāpagameva kadāci sukhavedanantaraṃ upalabbhati. Tattha sukheyeva sukhasaññā,	905	
PA_atk-s05_04a:905_1	na dukkhāpagamamatte yathā addhānagamanaparissamakilantassa sambāhane iriyāpathaparivattane	905	
PA_atk-s05_04a:905_2	ca, aññathā kālantarepi parissamāpagame tādisī sukhasaññā siyā. Dukkhāpagamamatte	905	
PA_atk-s05_04a:905_3	pana sukhanti parikappanā vedanāvisesassa anupalabbhamānattā. Ekanteneva cetaṃ evaṃ	905	
PA_atk-s05_04a:905_4	sampaṭicchitabbaṃ, yato paṇītappaṇītāniyeva ārammaṇāni mahatā āyāsena sattā abhipatthayanti,	905	
PA_atk-s05_04a:905_5	na ca nesaṃ yena kenaci yathāladdhamattena paccayena patikāraṃ kātuṃ sakkā taṇhuppādenāti.	905	
PA_atk-s05_04a:905_6	Vedanāpaccayā hi taṇhāupādi, tathābhāve ca sugandhamadhurasukhasamphassādivatthūnaṃ	905	
PA_atk-s05_04a:905_7	itarītarabhāvena sukhavisesasaññā jāyamānā katamassa dukkhavisesassa apagamane ghānajivhākāyadvāresu,	905	
PA_atk-s05_04a:905_8	sotadvāre ca dibbasaṅgītasadisapañcaṅgikatūriyasaddāvadhāraṇe. Tasmā na dukkhavedanāyameva	905	
PA_atk-s05_04a:905_9	dukkhantarāpagame sukhasaññā, nāpi kevale dukkhāpagamamatteti āgamato yuttitopi vavatthitā	905	
PA_atk-s05_04a:905_10	tisso vedanāti bhagavato vedanattayadesanā nītatthāyeva, na neyyatthāti saññāpetabbaṃ.	9051	
PA_atk-s05_04a:905_11	Evañcetaṃ upeti, iccetaṃ kusalaṃ, no ce, kammaṃ katvā uyyojetabbo “gaccha yathāsukha”nti.	9051	
PA_atk-s05_04a:906_0	Evametā aññamaññapaṭipakkhasabhāvavavatthitalakkhaṇā eva tisso vedanā bhagavatā desitā.	906	
PA_atk-s05_04a:906_1	Tañca kho vipassanākammikānaṃ yogāvacarānaṃ vedanāmukhena arūpakammaṭṭhānadassanatthaṃ.	906	
PA_atk-s05_04a:906_2	Duvidhañhi kammaṭṭhānaṃ rūpakammaṭṭhānaṃ, arūpakammaṭṭhānanti. Tattha bhagavā rūpakammaṭṭhānaṃ	906	
PA_atk-s05_04a:906_3	kathento saṅkhepamanasikāravasena vā vitthāramanasikāravasena vā catudhātuvavatthānādivasena	906	
PA_atk-s05_04a:906_4	vā katheti. Arūpakammaṭṭhānaṃ pana kathento phassavasena vā vedanāvasena vā cittavasena	906	
PA_atk-s05_04a:906_5	vā katheti. Ekaccassa hi āpāthagate ārammaṇe āvajjato tattha cittacetasikānaṃ paṭhamābhinipāto	906	
PA_atk-s05_04a:906_6	phasso taṃ ārammaṇaṃ phusanto uppajjamāno pākaṭo hoti, ekaccassa taṃ ārammaṇaṃ anubhavantī	906	
PA_atk-s05_04a:906_7	uppajjamānā vedanā pākaṭā hoti, ekaccassa taṃ ārammaṇaṃ vijānantaṃ uppajjamānaṃ viññāṇaṃ	906	
PA_atk-s05_04a:906_8	pākaṭaṃ hoti. Iti tesaṃ tesaṃ puggalānaṃ ajjhāsayena yathāpākaṭaṃ phassādimukhena	906	
PA_atk-s05_04a:906_9	tidhā arūpakammaṭṭhānaṃ katheti.	906	
PA_atk-s05_04a:907_0	Tattha yassa phasso pākaṭo hoti, sopi “na kevalaṃ phassova uppajjati, tena saddhiṃ	907	
PA_atk-s05_04a:907_1	tadeva ārammaṇaṃ anubhavamānā vedanāpi uppajjati, sañjānamānā saññāpi, cetayamānā	907	
PA_atk-s05_04a:907_2	cetanāpi, vijānamānaṃ viññāṇampi uppajjatī”ti phassapañcamakeyeva pariggaṇhāti. Yassa	907	
PA_atk-s05_04a:907_3	vedanā pākaṭā hoti, sopi “na kevalaṃ vedanāva uppajjati, tāya saddhiṃ phusamāno phassopi	907	
PA_atk-s05_04a:907_4	uppajjati, sañjānamānā saññāpi, cetayamānā cetanāpi, vijānamānaṃ viññāṇampi uppajjatī”ti	907	
PA_atk-s05_04a:907_5	phassapañcamakeyeva pariggaṇhāti. Yassa viññāṇaṃ pākaṭaṃ hoti, sopi “na kevalaṃ viññāṇameva	907	
PA_atk-s05_04a:907_6	uppajjati, tena saddhiṃ tadevārammaṇaṃ phusamāno phassopi uppajjati, anubhavamānā	907	
PA_atk-s05_04a:907_7	vedanāpi, sañjānamānā saññāpi, cetayamānā cetanāpi uppajjatī”ti phassapañcamakeyeva pariggaṇhāti.	907	
PA_atk-s05_04a:908_0	So “ime phassapañcamakā dhammā kiṃnissitā”ti upadhārento “vatthunissitā”ti pajānāti.	908	
PA_atk-s05_04a:908_1	Vatthu nāma karajakāyo. Yaṃ sandhāya vuttaṃ “idañca pana me viññāṇaṃ etthasitaṃ etthapaṭibaddha”nti.	908	
PA_atk-s05_04a:908_2	So atthato bhūtā ceva upādārūpāni ca, evamettha vatthu rūpaṃ, phassapañcamakā nāmanti	908	
PA_atk-s05_04a:908_3	nāmarūpamattameva passati. Rūpañcettha rūpakkhandho, nāmaṃ cattāro arūpino khandhāti	908	
PA_atk-s05_04a:908_4	pañcakkhandhamattaṃ hoti. Nāmarūpavinimuttā hi pañcakkhandhā, pañcakkhandhavinimuttaṃ	908	
PA_atk-s05_04a:908_5	vā nāmarūpaṃ natthi. So “ime pañcakkhandhā kiṃhetukā”ti upaparikkhanto “avijjādihetukā”ti,	908	
PA_atk-s05_04a:908_6	tato “paccayo ceva paccayuppannañca idaṃ, añño satto vā puggalo vā natthi, suddhasaṅkhārapuñjamattamevā”ti	908	
PA_atk-s05_04a:908_7	sappaccayanāmarūpavasena tilakkhaṇaṃ āropetvā vipassanāpaṭipāṭiyā “aniccaṃ dukkhamanattā”ti	908	
PA_atk-s05_04a:908_8	sammasanto vicarati. So “ajja ajjā”ti paṭivedhaṃ ākaṅkhamāno tathārūpe samaye utusappāyaṃ,	908	
PA_atk-s05_04a:908_9	puggalasappāyaṃ, bhojanasappāyaṃ, dhammassavanasappāyaṃ vā labhitvā ekapallaṅkena	908	
PA_atk-s05_04a:908_10	nisinnova vipassanaṃ matthakaṃ pāpetvā arahatte patiṭṭhāti. Evaṃ imesaṃ tiṇṇaṃ janānaṃ	9081	
PA_atk-s05_04a:908_11	yāva arahattā kammaṭṭhānaṃ veditabbaṃ. Idha pana bhagavā vedanāvasena bujjhanakānaṃ	9081	
PA_atk-s05_04a:908_12	ajjhāsayena arūpakammaṭṭhānaṃ kathento vedanāvasena kathesi. Tattha –	9081	
PA_atk-s05_04a:909	“Lakkhaṇañca adhiṭṭhānaṃ, uppatti anusayo tathā;	90	
PA_atk-s05_04a:910	Ṭhānaṃ pavattikālo ca, indriyañca dvidhāditā”ti. –	91	
PA_atk-s05_04a:911_0	Idaṃ pakiṇṇakaṃ veditabbaṃ – tattha lakkhaṇaṃ heṭṭhā vuttameva. Adhiṭṭhānanti phasso.	911	
PA_atk-s05_04a:911_1	“Phassapaccayā vedanā”ti hi vacanato phasso vedanāya adhiṭṭhānaṃ. Tathā hi so vedanādhiṭṭhānabhāvato	911	
PA_atk-s05_04a:911_2	niccammagāvīupamāya upamito. Tattha sukhavedanīyo phasso sukhāya vedanāya adhiṭṭhānaṃ,	911	
PA_atk-s05_04a:911_3	dukkhavedanīyo phasso dukkhāya vedanāya, adukkhamasukhavedanīyo phasso adukkhamasukhāya	911	
PA_atk-s05_04a:911_4	vedanāya adhiṭṭhānaṃ, āsannakāraṇanti attho. Vedanā kassa padaṭṭhānaṃ? “Vedanāpaccayā	911	
PA_atk-s05_04a:911_5	taṇhā”ti vacanato taṇhāya padaṭṭhānaṃ abhipatthanīyabhāvato. Sukhā vedanā tāva taṇhāya	911	
PA_atk-s05_04a:911_6	padaṭṭhānaṃ hotu, itarā pana kathanti? Vuccate sukhasamaṅgīpi tāva taṃsadisaṃ tato	911	
PA_atk-s05_04a:911_7	vā uttaritaraṃ sukhaṃ abhipattheti, kimaṅga pana dukkhasamaṅgībhūto. Adukkhamasukhā	911	
PA_atk-s05_04a:911_8	ca santabhāvena sukhamicceva vuccatīti tissopi vedanā taṇhāya padaṭṭhānaṃ.	911	
PA_atk-s05_04a:912_0	Uppattīti uppattikāraṇaṃ. Iṭṭhārammaṇabhūtā hi sattasaṅkhārā sukhavedanāya uppattikāraṇaṃ,	912	
PA_atk-s05_04a:912_1	te eva aniṭṭhārammaṇabhūtā dukkhavedanāya, majjhattārammaṇabhūtā adukkhamasukhāya.	912	
PA_atk-s05_04a:912_2	Vipākato tadākāraggahaṇato cettha iṭṭhāniṭṭhatā veditabbā.	912	
PA_atk-s05_04a:913	Anusayoti imāsu tīsu vedanāsu sukhāya vedanāya rāgānusayo anuseti, dukkhāya vedanāya paṭighānusayo, adukkhamasukhāya vedanāya avijjānusayo anuseti. Vuttañhetaṃ –	91	
PA_atk-s05_04a:914	“Sukhāya kho, āvuso visākha, vedanāya rāgānusayo anusetī”tiādi.	91	
PA_atk-s05_04a:915_0	Diṭṭhimānānusayā cettha rāgapakkhiyā kātabbā. Sukhābhinandanena hi diṭṭhigatikā “sassata”ntiādinā	915	
PA_atk-s05_04a:915_1	sakkāye abhinivisanti, mānajātikā ca mānaṃ jappenti “seyyohamasmī”tiādinā. Vicikicchānusayo	915	
PA_atk-s05_04a:915_2	pana avijjāpakkhiko kātabbo. Tathā hi vuttaṃ paṭiccasamuppādavibhaṅge “vedanāpaccayā	915	
PA_atk-s05_04a:915_3	vicikicchā”ti. Anusayānañca tattha tattha santāne appahīnabhāvena thāmagamanaṃ. Tasmā	915	
PA_atk-s05_04a:915_4	“sukhāya vedanāya rāgānusayo anusetī”ti maggena appahīnattā anurūpakāraṇalābhe uppajjanāraho	915	
PA_atk-s05_04a:915_5	rāgo, tattha sayito viya hotīti attho. Esa nayo sesesupi.	915	
PA_atk-s05_04a:916_0	Ṭhānanti kāyo cittañca vedanāya ṭhānaṃ. Vuttañhetaṃ – “yaṃ tasmiṃ samaye kāyikaṃ	916	
PA_atk-s05_04a:916_1	sukhaṃ kāyasamphassajaṃ sātaṃ sukhaṃ vedayitaṃ. Yaṃ tasmiṃ samaye cetasikaṃ sukhaṃ	916	
PA_atk-s05_04a:916_2	cetosamphassajaṃ sātaṃ sukhaṃ vedayita”nti ca.	916	
PA_atk-s05_04a:917	Pavattikāloti pavattikkhaṇo, pavattanākalanañca. Pavattikkhaṇena hi sukhadukkhavedanānaṃ sukhadukkhabhāvo vavatthito. Yathāha –	91	
PA_atk-s05_04a:918	“Sukhā kho, āvuso visākha, vedanā ṭhitisukhā vipariṇāmadukkhā, dukkhā kho, āvuso visākha, vedanā ṭhitidukkhā vipariṇāmasukhā”ti.	91	
PA_atk-s05_04a:919_0	Sukhāya vedanāya atthibhāvo sukhaṃ, natthibhāvo dukkhaṃ. Dukkhāya vedanāya atthibhāvo	919	
PA_atk-s05_04a:919_1	dukkhaṃ, natthibhāvo sukhanti attho. Adukkhamasukhāya vedanāya pavattanākalanaṃ pavattiyā	919	
PA_atk-s05_04a:919_2	ākalanaṃ anākalanañca jānanaṃ ajānanañca sukhadukkhabhāvavavatthānaṃ. Vuttampi cetaṃ –	919	
PA_atk-s05_04a:920	“Adukkhamasukhā kho, āvuso visākha, vedanā ñāṇasukhā aññāṇadukkhā”ti.	92	
PA_atk-s05_04a:921_0	Indriyanti etā hi sukhādayo tisso vedanā sukhindriyaṃ, dukkhindriyaṃ, somanassindriyaṃ,	921	
PA_atk-s05_04a:921_1	domanassindriyaṃ, upekkhindriyanti adhipateyyaṭṭhena indriyato pañcadhā vibhattā.	921	
PA_atk-s05_04a:921_2	Kāyikañhi sātaṃ sukhindriyanti vuttaṃ, asātaṃ dukkhindriyanti. Mānasaṃ pana sātaṃ	921	
PA_atk-s05_04a:921_3	somanassindriyanti vuttaṃ, asātaṃ domanassindriyanti. Duvidhampi neva sātaṃ nāsātaṃ	921	
PA_atk-s05_04a:921_4	upekkhindriyanti. Kiṃ panettha kāraṇaṃ – yathā kāyikacetasikā sukhadukkhavedanā “sukhindriyaṃ	921	
PA_atk-s05_04a:921_5	somanassindriyaṃ, dukkhindriyaṃ domanassindriya”nti vibhajitvā vuttā, na evaṃ adukkhamasukhāti?	921	
PA_atk-s05_04a:921_6	Bhedābhāvato. Yatheva hi anuggahasabhāvā bādhakasabhāvā ca sukhadukkhavedanā aññathā	921	
PA_atk-s05_04a:921_7	kāyassa anuggahaṃ bādhakañca karonti, cittassa ca aññathā, na evaṃ adukkhamasukhā,	921	
PA_atk-s05_04a:921_8	tasmā bhedābhāvato vibhajitvā na vuttā.	921	
PA_atk-s05_04a:922_0	Dvidhāditāti sabbāpi hi vedanā vedayitaṭṭhena ekavidhāpi nissayabhedena duvidhā –	922	
PA_atk-s05_04a:922_1	kāyikā cetasikāti, sukhā, dukkhā, adukkhamasukhāti tividhā, catuyonivasena catubbidhā,	922	
PA_atk-s05_04a:922_2	indriyavasena, gativasena ca pañcavidhā, dvāravasena ca ārammaṇavasena ca chabbidhā,	922	
PA_atk-s05_04a:922_3	sattaviññāṇadhātuyogena sattavidhā, aṭṭhalokadhammapaccayatāya aṭṭhavidhā, sukhādīnaṃ	922	
PA_atk-s05_04a:922_4	paccekaṃ atītādivibhāgena navavidhā, tā eva ajjhattabahiddhābhedena aṭṭhārasavidhā,	922	
PA_atk-s05_04a:922_5	tathā rūpādīsu chasu ārammaṇesu ekekasmiṃ sukhādivasena tisso tisso katvā. Rūpārammaṇasmiñhi	922	
PA_atk-s05_04a:922_6	sukhāpi uppajjati, dukkhāpi, adukkhamasukhāpi, evaṃ itaresupi. Atha vā aṭṭhārasamanopavicāravasena	922	
PA_atk-s05_04a:922_7	aṭṭhārasa. Vuttañhi –	922	
PA_atk-s05_04a:923_0	“Cakkhunā rūpaṃ disvā somanassaṭṭhāniyaṃ rūpaṃ upavicarati, domanassaṭṭhāniyaṃ, upekkhāṭṭhāniyaṃ	923	
PA_atk-s05_04a:923_1	rūpaṃ upavicarati, sotena saddaṃ…pe… manasā dhammaṃ viññāya somanassaṭṭhāniyaṃ dhammaṃ	923	
PA_atk-s05_04a:923_2	upavicarati, domanassaṭṭhāniyaṃ, upekkhāṭṭhāniyaṃ dhammaṃ upavicaratī”ti.	923	
PA_atk-s05_04a:924_0	Evaṃ aṭṭhārasavidhā honti. Tathā cha gehassitāni somanassāni, cha gehassitāni domanassāni,	924	
PA_atk-s05_04a:924_1	cha gehassitā upekkhā, tathā nekkhammassitā somanassādayoti evaṃ chattiṃsavidhā.	924	
PA_atk-s05_04a:924_2	Atīte chattiṃsa, anāgate chattiṃsa, paccuppanne chattiṃsāti aṭṭhuttarasatampi bhavanti.	924	
PA_atk-s05_04a:924_3	Evamettha dvidhāditā veditabbāti.	924	
PA_atk-s05_04a:925	Pakiṇṇakakathā niṭṭhitā.	92	
PA_atk-s05_04a:926_0	Gāthāsu samāhitoti upacārappanābhedena samādhinā samāhito. Tena samathabhāvanānuyogaṃ	926	
PA_atk-s05_04a:926_1	dasseti. Sampajānoti sātthakasampajaññādinā catubbidhena sampajaññena sampajāno.	926	
PA_atk-s05_04a:926_2	Tena vipassanānuyogaṃ dasseti. Satoti satokārī. Tena samathavipassanānayena dhammā	926	
PA_atk-s05_04a:926_3	bhāvanāpāripūriṃ gacchanti. Tena samannāgatattaṃ dasseti. Vedanā ca pajānātīti “imā	926	
PA_atk-s05_04a:926_4	vedanā, ettakā vedanā”ti sabhāvato vibhāgato “aniccā dukkhā vipariṇāmadhammā”ti aniccādilakkhaṇato	926	
PA_atk-s05_04a:926_5	ca pubbabhāge tīhi pariññāhi parijānanto vipassanaṃ vaḍḍhetvā ariyamaggena pariññāpaṭivedhena	926	
PA_atk-s05_04a:926_6	pajānāti. Vedanānañca sambhavanti samudayasaccaṃ. Yattha cetā nirujjhantīti ettāvatā	926	
PA_atk-s05_04a:926_7	vedanā yattha nirujjhanti, taṃ nirodhasaccaṃ. Khayagāminanti vedanānaṃ khayagāminaṃ	926	
PA_atk-s05_04a:926_8	ariyamaggañca pajānātīti sambandho. Vedanānaṃ khayāti evaṃ cattāri saccāni paṭivijjhantena	926	
PA_atk-s05_04a:926_9	ariyamaggena vedanānaṃ anuppādanirodhā. Nicchāto parinibbutoti nittaṇho, pahīnataṇho,	926	
PA_atk-s05_04a:926_10	kilesaparinibbānena, khandhaparinibbānena ca parinibbuto hoti.	9261	
PA_atk-s05_04a:927	Tatiyasuttavaṇṇanā niṭṭhitā.	92	
PA_atk-s05_04a:928	4. Dutiyavedanāsuttavaṇṇanā	92	
PA_atk-s05_04a:929_0	53. Catutthe dukkhato daṭṭhabbāti sukhavedanā vipariṇāmadukkhavasena dukkhāti ñāṇacakkhunā	929	
PA_atk-s05_04a:929_1	passitabbā. Sallato daṭṭhabbāti dunnīharaṇaṭṭhena antotudanaṭṭhena pīḷanaṭṭhena dukkhadukkhabhāvena	929	
PA_atk-s05_04a:929_2	dukkhavedanā sallanti passitabbā. Aniccatoti hutvā abhāvato udayabbayavantato tāvakālikato	929	
PA_atk-s05_04a:929_3	niccapaṭipakkhato ca adukkhamasukhā vedanā aniccāti passitabbā. Kāmañcettha sabbāpi	929	
PA_atk-s05_04a:929_4	vedanā aniccato passitabbā, aniccadassanato pana sātisayaṃ virāganimittaṃ dukkhadassananti	929	
PA_atk-s05_04a:929_5	imamatthaṃ dassento satthā “sukhā, bhikkhave, vedanā dukkhato daṭṭhabbā, dukkhā vedanā	929	
PA_atk-s05_04a:929_6	sallato daṭṭhabbā”ti āha. Atha vā yattha puthujjanā sukhābhinivesino, tattha nibbedajananatthaṃ	929	
PA_atk-s05_04a:929_7	tathā vuttaṃ. Tenassā saṅkhāradukkhatāya dukkhabhāvo dassito. Yadaniccaṃ, taṃ dukkhanti	929	
PA_atk-s05_04a:929_8	vipariṇāmadukkhatāya “sukhā, bhikkhave, vedanā dukkhato daṭṭhabbā”ti vatvā “sukhāpi	929	
PA_atk-s05_04a:929_9	tāva edisī, dukkhā nu kho kīdisī”ti cintentānaṃ dukkhadukkhatāya “dukkhā vedanā sallato	929	
PA_atk-s05_04a:929_10	daṭṭhabbā”ti āha, itarā pana saṅkhāradukkhatāya eva dukkhāti dassento “adukkhamasukhā	9291	
PA_atk-s05_04a:929_11	vedanā aniccato daṭṭhabbā”ti avoca.	9291	
PA_atk-s05_04a:930_0	Ettha ca “sukhā vedanā dukkhato daṭṭhabbā”ti etena rāgassa samugghātanūpāyo dassito.	930	
PA_atk-s05_04a:930_1	Sukhavedanāya hi rāgānusayo anuseti. “Dukkhā vedanā sallato daṭṭhabbā”ti etena dosassa	930	
PA_atk-s05_04a:930_2	samugghātanūpāyo dassito. Dukkhavedanāya hi paṭighānusayo anuseti. “Adukkhamasukhā	930	
PA_atk-s05_04a:930_3	vedanā aniccato daṭṭhabbā”ti etena mohassa samugghātanūpāyo dassito. Adukkhamasukhavedanāya	930	
PA_atk-s05_04a:930_4	hi avijjānusayo anuseti.	930	
PA_atk-s05_04a:931_0	Tathā paṭhamena taṇhāsaṃkilesassa pahānaṃ dassitaṃ tassa sukhassādahetukattā, dutiyena	931	
PA_atk-s05_04a:931_1	duccaritasaṃkilesassa pahānaṃ. Yathābhūtañhi dukkhaṃ aparijānantā tassa pariharaṇatthaṃ	931	
PA_atk-s05_04a:931_2	duccaritaṃ caranti. Tatiyena diṭṭhisaṃkilesassa pahānaṃ aniccato passantassa diṭṭhisaṃkilesābhāvato	931	
PA_atk-s05_04a:931_3	avijjānimittattā diṭṭhisaṃkilesassa, avijjānimittañca adukkhamasukhā vedanā. Paṭhamena	931	
PA_atk-s05_04a:931_4	vā vipariṇāmadukkhapariññā, dutiyena dukkhadukkhapariññā, tatiyena saṅkhāradukkhapariññā.	931	
PA_atk-s05_04a:931_5	Paṭhamena vā iṭṭhārammaṇapariññā, dutiyena aniṭṭhārammaṇapariññā, tatiyena majjhattārammaṇapariññā.	931	
PA_atk-s05_04a:931_6	Virattesu hi tadārammaṇadhammesu ārammaṇānipi virattāneva hontīti. Paṭhamena vā rāgappahānaparikittanena	931	
PA_atk-s05_04a:931_7	dukkhānupassanāya appaṇihitavimokkho dīpito hoti, dutiyena dosappahānaparikittanena	931	
PA_atk-s05_04a:931_8	aniccānupassanāya animittavimokkho, tatiyena mohappahānaparikittanena anattānupassanāya	931	
PA_atk-s05_04a:931_9	suññatavimokkho dīpito hotīti veditabbaṃ.	931	
PA_atk-s05_04a:932_0	Yatoti yadā, yasmā vā. Ariyoti kilesehi ārakā ṭhito parisuddho. Sammaddasoti sabbāsaṃ	932	
PA_atk-s05_04a:932_1	vedanānaṃ catunnampi vā saccānaṃ aviparītadassāvī. Acchecchi taṇhanti vedanāmūlakaṃ	932	
PA_atk-s05_04a:932_2	taṇhaṃ aggamaggena chindi, anavasesato samucchindi. Vivattayi saṃyojananti dasavidhaṃ	932	
PA_atk-s05_04a:932_3	saṃyojanaṃ parivattayi, nimmūlamakāsi. Sammāti hetunā kāraṇena. Mānābhisamayāti mānassa	932	
PA_atk-s05_04a:932_4	dassanābhisamayā, pahānābhisamayā vā. Arahattamaggo hi kiccavasena mānaṃ passati,	932	
PA_atk-s05_04a:932_5	ayamassa dassanābhisamayo. Tena diṭṭho pana so tāvadeva pahīyati diṭṭhavisena diṭṭhasattānaṃ	932	
PA_atk-s05_04a:932_6	jīvitaṃ viya, ayamassa pahānābhisamayo. Antamakāsi dukkhassāti evaṃ arahattamaggena	932	
PA_atk-s05_04a:932_7	mānassa diṭṭhattā pahīnattā ca sabbasseva vaṭṭadukkhassa koṭisaṅkhātaṃ antaṃ paricchedaṃ	932	
PA_atk-s05_04a:932_8	parivaṭumaṃ akāsi, antimasamussayamattāvasesaṃ dukkhamakāsīti vuttaṃ hoti.	932	
PA_atk-s05_04a:933_0	Gāthāsu yoti yo ariyasāvako. Addāti addasa, sukhavedanaṃ dukkhato passīti attho.	933	
PA_atk-s05_04a:933_1	Sukhavedanā hi visamissaṃ viya bhojanaṃ paribhogakāle assādaṃ dadamānā vipariṇāmakāle	933	
PA_atk-s05_04a:933_2	dukkhāyevāti. Dukkhamaddakkhi sallatoti yathā sallaṃ sarīraṃ anupavisantampi paviṭṭhampi	933	
PA_atk-s05_04a:933_3	uddhariyamānampi pīḷameva janeti, evaṃ dukkhavedanā uppajjamānāpi ṭhitippattāpi bhijjamānāpi	933	
PA_atk-s05_04a:933_4	vibādhatiyevāti taṃ sallato vipassīti vuttaṃ. Addakkhi naṃ aniccatoti sukhadukkhato	933	
PA_atk-s05_04a:933_5	santasabhāvatāya santatarajātikampi naṃ adukkhamasukhaṃ aniccantikatāya aniccato passi.	933	
PA_atk-s05_04a:934_0	Sa ve sammaddasoti so evaṃ tissannaṃ vedanānaṃ sammadeva dukkhādito dassāvī. Yatoti	934	
PA_atk-s05_04a:934_1	yasmā. Tatthāti vedanāyaṃ. Vimuccatīti samucchedavimuttivasena vimuccati. Idaṃ vuttaṃ	934	
PA_atk-s05_04a:934_2	hoti – yasmā sukhādīni dukkhādito addasa, tasmā tattha vedanāya tappaṭibaddhachandarāgappahānena	934	
PA_atk-s05_04a:934_3	samucchedavasena vimuccati. Yaṃsadde hi vutte taṃsaddo āharitvā vattabbo. Atha vā	934	
PA_atk-s05_04a:934_4	yatoti kāyavācācittehi saṃyato yatatto, yatati padahatīti vā yato, āyatatīti attho.	934	
PA_atk-s05_04a:934_5	Abhiññāvositoti vedanāmukhena catusaccakammaṭṭhānaṃ bhāvetvā chaṭṭhābhiññāya pariyosito	934	
PA_atk-s05_04a:934_6	katakicco. Santoti rāgādikilesavūpasamena santo. Yogātigoti kāmayogādiṃ catubbidhampi	934	
PA_atk-s05_04a:934_7	yogaṃ atikkanto. Ubhayahitamunanato munīti.	934	
PA_atk-s05_04a:935	Catutthasuttavaṇṇanā niṭṭhitā.	93	
PA_atk-s05_04a:936	5. Paṭhamaesanāsuttavaṇṇanā	93	
PA_atk-s05_04a:937	54. Pañcame esanāti gavesanā pariyesanā magganā. Tā vibhāgato dassetuṃ “kāmesanā”tiādi vuttaṃ. Tattha kāmesanāti kāmānaṃ esanā, kāmasaṅkhātā vā esanā kāmesanā. Vuttañhetaṃ –	93	
PA_atk-s05_04a:938	“Tattha katamā kāmesanā? Yo kāmesu kāmacchando, kāmarāgo, kāmanandī, kāmasneho, kāmapipāsā, kāmamucchā, kāmajjhosānaṃ, ayaṃ vuccati kāmesanā”ti.	93	
PA_atk-s05_04a:939	Tasmā kāmarāgo kāmesanāti veditabbo. Bhavesanāyapi eseva nayo. Vuttampi cetaṃ –	93	
PA_atk-s05_04a:940	“Tattha katamā bhavesanā? Yo bhavesu bhavacchando…pe… bhavajjhosānaṃ, ayaṃ vuccati bhavesanā”ti.	94	
PA_atk-s05_04a:941	Tasmā bhavesanarāgo rūpārūpabhavapatthanā bhavesanāti veditabbā. Brahmacariyassa esanā brahmacariyesanā. Yathāha –	94	
PA_atk-s05_04a:942_0	“Tattha katamā brahmacariyesanā? Sassato lokoti vā, asassato lokoti vā, antavā lokoti	942	
PA_atk-s05_04a:942_1	vā, anantavā lokoti vā, taṃ jīvaṃ taṃ sarīranti vā, aññaṃ jīvaṃ aññaṃ sarīranti vā,	942	
PA_atk-s05_04a:942_2	hoti tathāgato paraṃ maraṇāti vā, na hoti tathāgato paraṃ maraṇāti vā, hoti ca na	942	
PA_atk-s05_04a:942_3	ca hoti tathāgato paraṃ maraṇāti vā, neva hoti na na hoti tathāgato paraṃ maraṇāti	942	
PA_atk-s05_04a:942_4	vā, yā evarūpā diṭṭhi diṭṭhigataṃ diṭṭhigahanaṃ diṭṭhikantāro diṭṭhivisūkāyikaṃ diṭṭhivipphanditaṃ	942	
PA_atk-s05_04a:942_5	diṭṭhisaññojanaṃ gāho patiṭṭhāho abhiniveso parāmāso kummaggo micchāpatho micchattaṃ	942	
PA_atk-s05_04a:942_6	titthāyatanaṃ vipariyesaggāho, ayaṃ vuccati brahmacariyesanā”ti.	942	
PA_atk-s05_04a:943_0	Tasmā diṭṭhigatasammatassa brahmacariyassa esanā diṭṭhibrahmacariyesanāti veditabbāti.	943	
PA_atk-s05_04a:943_1	Ettāvatā rāgadiṭṭhiyo esanāti dassitā honti. Na kevalañca rāgadiṭṭhiyova esanā, tadekaṭṭhaṃ	943	
PA_atk-s05_04a:943_2	kammampi. Vuttampi cetaṃ –	943	
PA_atk-s05_04a:944_0	“Tattha katamā kāmesanā? Kāmarāgo tadekaṭṭhaṃ akusalaṃ kāyakammaṃ vacīkammaṃ manokammaṃ,	944	
PA_atk-s05_04a:944_1	ayaṃ vuccati kāmesanā. Tattha katamā bhavesanā? Bhavarāgo tadekaṭṭhaṃ akusalaṃ kāyakammaṃ	944	
PA_atk-s05_04a:944_2	vacīkammaṃ manokammaṃ, ayaṃ vuccati bhavesanā. Tattha katamā brahmacariyesanā? Antaggāhikā	944	
PA_atk-s05_04a:944_3	diṭṭhi tadekaṭṭhaṃ akusalaṃ kāyakammaṃ, vacīkammaṃ, manokammaṃ, ayaṃ vuccati brahmacariyesanā”ti –	944	
PA_atk-s05_04a:945	Evametā tisso esanā veditabbā.	94	
PA_atk-s05_04a:946_0	Gāthāsu sambhavanti ettha esanānaṃ uppattihetubhūtā avijjādayo taṇhā cāti sambhavo,	946	
PA_atk-s05_04a:946_1	samudayoti attho. Yattha cetā nirujjhantīti brahmacariyesanā paṭhamamaggena nirujjhati,	946	
PA_atk-s05_04a:946_2	kāmesanā anāgāmimaggena, bhavesanā arahattamaggena nirujjhatīti veditabbaṃ. Sesaṃ vuttanayameva.	946	
PA_atk-s05_04a:947	Pañcamasuttavaṇṇanā niṭṭhitā.	94	
PA_atk-s05_04a:948	6. Dutiyaesanāsuttavaṇṇanā	94	
PA_atk-s05_04a:949_0	55. Chaṭṭhe brahmacariyesanā sahāti brahmacariyesanāya saddhiṃ. Vibhattilopena hi	949	
PA_atk-s05_04a:949_1	ayaṃ niddeso, karaṇatthe vā etaṃ paccattavacanaṃ. Idaṃ vuttaṃ hoti “brahmacariyesanāya	949	
PA_atk-s05_04a:949_2	saddhiṃ kāmesanā, bhavesanāti tisso esanā”ti. Tāsu brahmacariyesanaṃ sarūpato dassetuṃ	949	
PA_atk-s05_04a:949_3	“itisaccaparāmāso, diṭṭhiṭṭhānā samussayā”ti vuttaṃ. Tassattho – iti evaṃ saccanti	949	
PA_atk-s05_04a:949_4	parāmāso itisaccaparāmāso. Idameva saccaṃ, moghamaññanti diṭṭhiyā pavattiākāraṃ dasseti.	949	
PA_atk-s05_04a:949_5	Diṭṭhiyo eva sabbānatthahetubhāvato diṭṭhiṭṭhānā. Vuttañhetaṃ – “micchādiṭṭhiparamāhaṃ,	949	
PA_atk-s05_04a:949_6	bhikkhave, vajjaṃ vadāmī”ti. Tā eva ca uparūpari vaḍḍhamānā lobhādikilesasamussayena	949	
PA_atk-s05_04a:949_7	ca samussayā, “idameva saccaṃ, moghamañña”nti micchābhinivisamānā sabbānatthahetubhūtā	949	
PA_atk-s05_04a:949_8	kilesadukkhūpacayahetubhūtā ca diṭṭhiyo brahmacariyesanāti vuttaṃ hoti. Etena pavattiākārato	949	
PA_atk-s05_04a:949_9	nibbattito ca brahmacariyesanā dassitāti veditabbā.	949	
PA_atk-s05_04a:950_0	Sabbarāgavirattassāti sabbehi kāmarāgabhavarāgehi virattassa. Tato eva taṇhakkhayasaṅkhāte	950	
PA_atk-s05_04a:950_1	nibbāne vimuttattā taṇhakkhayavimuttino arahato. Esanā paṭinissaṭṭhāti kāmesanā,	950	
PA_atk-s05_04a:950_2	bhavesanā ca sabbaso nissaṭṭhā pahīnā. Diṭṭhiṭṭhānā samūhatāti brahmacariyesanāsaṅkhātā	950	
PA_atk-s05_04a:950_3	diṭṭhiṭṭhānā ca paṭhamamaggeneva samugghātitā. Esanānaṃ khayāti evametāsaṃ tissannaṃ	950	
PA_atk-s05_04a:950_4	esanānaṃ khayā anuppādanirodhā bhinnakilesattā. Bhikkhūti ca sabbaso āsābhā vā. Nirāsoti	950	
PA_atk-s05_04a:950_5	ca diṭṭhekaṭṭhassa vicikicchākathaṃkathāsallassa pahīnattā akathaṃkathīti ca vuccatīti.	950	
PA_atk-s05_04a:951	Chaṭṭhasuttavaṇṇanā niṭṭhitā.	95	
PA_atk-s05_04a:952	7-8. Āsavasuttadvayavaṇṇanā	95	
PA_atk-s05_04a:953_0	56-57. Sattame kāmāsavoti kāmesu āsavo, kāmasaṅkhāto vā āsavo kāmāsavo, atthato pana	953	
PA_atk-s05_04a:953_1	kāmarāgo rūpādiabhirati ca kāmāsavo. Rūpārūpabhavesu chandarāgo jhānanikanti sassatadiṭṭhisahagato	953	
PA_atk-s05_04a:953_2	rāgo bhavapatthanā ca bhavāsavo. Avijjāva avijjāsavo.	953	
PA_atk-s05_04a:954	Āsavānañca sambhavanti ettha ayonisomanasikāro avijjādayo ca kilesā āsavānaṃ sambhavo. Vuttañhetaṃ –	95	
PA_atk-s05_04a:955	“Ayoniso, bhikkhave, manasikaroto anuppannā ceva āsavā uppajjanti, uppannā ca āsavā pavaḍḍhantī”ti.	95	
PA_atk-s05_04a:956	“Avijjā, bhikkhave, pubbaṅgamā akusalānaṃ dhammānaṃ samāpattiyā anvadeva ahirikaṃ anottappa”nti ca.	95	
PA_atk-s05_04a:957_0	Maggañca khayagāminanti āsavānaṃ khayagāminaṃ ariyamaggañca. Tattha kāmāsavo anāgāmimaggena	957	
PA_atk-s05_04a:957_1	pahīyati, bhavāsavo avijjāsavo ca arahattamaggena. Kāmupādānaṃ viya kāmāsavopi aggamaggavajjhoti	957	
PA_atk-s05_04a:957_2	ca vadanti. Sesaṃ vuttanayameva. Aṭṭhame apubbaṃ natthi.	957	
PA_atk-s05_04a:958	Sattamaaṭṭhamasuttavaṇṇanā niṭṭhitā.	95	
PA_atk-s05_04a:959	9. Taṇhāsuttavaṇṇanā	95	
PA_atk-s05_04a:960_0	58. Navame taṇhāyanaṭṭhena taṇhā, rūpādivisayaṃ tasatīti vā taṇhā. Idāni taṃ vibhajitvā	960	
PA_atk-s05_04a:960_1	dassetuṃ “kāmataṇhā”tiādi vuttaṃ. Tattha pañcakāmaguṇiko rāgo kāmataṇhā. Rūpārūpabhavesu	960	
PA_atk-s05_04a:960_2	chandarāgo jhānanikanti sassatadiṭṭhisahagato rāgo bhavavasena patthanā ca bhavataṇhā.	960	
PA_atk-s05_04a:960_3	Ucchedadiṭṭhisahagato rāgo vibhavataṇhā. Apica pacchimataṇhādvayaṃ ṭhapetvā sesā	960	
PA_atk-s05_04a:960_4	sabbāpi taṇhā kāmataṇhā eva. Yathāha –	960	
PA_atk-s05_04a:961_0	“Tattha katamā bhavataṇhā? Sassatadiṭṭhisahagato rāgo sārāgo cittassa sārāgo – ayaṃ	961	
PA_atk-s05_04a:961_1	vuccati bhavataṇhā. Tattha katamā vibhavataṇhā? Ucchedadiṭṭhisahagato rāgo sārāgo	961	
PA_atk-s05_04a:961_2	cittassa sārāgo, ayaṃ vuccati vibhavataṇhā. Avasesā taṇhā kāmataṇhā”ti.	961	
PA_atk-s05_04a:962_0	Imā ca tisso taṇhā rūpataṇhā…pe… dhammataṇhāti visayabhedato paccekaṃ chabbidhāti	962	
PA_atk-s05_04a:962_1	katvā aṭṭhārasa honti. Tā ajjhattarūpādīsu aṭṭhārasa, bahiddhārūpādīsu aṭṭhārasāti	962	
PA_atk-s05_04a:962_2	chattiṃsa, iti atītā chattiṃsa, anāgatā chattiṃsa, paccuppannā chattiṃsāti vibhāgato	962	
PA_atk-s05_04a:962_3	aṭṭhasataṃ honti. Puna saṅgahe kariyamāne kālabhedaṃ anāmasitvā gayhamānā chattiṃseva	962	
PA_atk-s05_04a:962_4	honti, rūpādīnaṃ ajjhattikabāhiravibhāge akariyamāne aṭṭhāraseva, rūpādiārammaṇavibhāgamatte	962	
PA_atk-s05_04a:962_5	gayhamāne chaḷeva, ārammaṇavibhāgampi akatvā gayhamānā tissoyeva hontīti.	962	
PA_atk-s05_04a:963_0	Gāthāsu taṇhāyogenāti taṇhāsaṅkhātena yogena, kāmayogena, bhavayogena ca. Saṃyuttāti	963	
PA_atk-s05_04a:963_1	sambandhā, bhavādīsu saṃyojitā vā. Tenevāha “rattacittā bhavābhave”ti. Khuddake ceva	963	
PA_atk-s05_04a:963_2	mahante ca bhave laggacittāti attho. Atha vā bhavoti sassatadiṭṭhi, abhavoti ucchedadiṭṭhi.	963	
PA_atk-s05_04a:963_3	Tasmā bhavābhave sassatucchedadiṭṭhīsu sattavisattacittāti. Etena bhavataṇhā, vibhavataṇhā	963	
PA_atk-s05_04a:963_4	ca dassitā. Imasmiṃ pakkhe “taṇhāyogenā”ti iminā kāmataṇhāva dassitāti veditabbā.	963	
PA_atk-s05_04a:963_5	Te yogayuttā mārassāti te evaṃbhūtā puggalā mārassa pāsasaṅkhātena yogena yuttā baddhā.	963	
PA_atk-s05_04a:963_6	Rāgo hi mārayogo mārapāsoti vuccati. Yathāha –	963	
PA_atk-s05_04a:964	“Antalikkhacaro pāso, yvāyaṃ carati mānaso;	96	
PA_atk-s05_04a:965	Tena taṃ bādhayissāmi, na me samaṇa mokkhasī”ti. ;	96	
PA_atk-s05_04a:966_0	Catūhi yogehi anupaddutattā yogakkhemaṃ, nibbānaṃ arahattañca, tassa anadhigamena	966	
PA_atk-s05_04a:966_1	ayogakkhemino. Uparūpari kilesābhisaṅkhārānaṃ jananato janā, pāṇino. Rūpādīsu sattā visattāti sattā.	966	
PA_atk-s05_04a:967	“Khandhānañca paṭipāṭi, dhātuāyatanāna ca;	96	
PA_atk-s05_04a:968	Abbocchinnaṃ vattamānā, saṃsāroti pavuccatī”ti. –	96	
PA_atk-s05_04a:969_0	Evaṃ vuttaṃ khandhādīnaṃ aparāparuppattisaṅkhātaṃ saṃsāraṃ gacchanti, tato na muccanti.	969	
PA_atk-s05_04a:969_1	Kasmā? Taṇhāyogayuttattā. Jātimaraṇagāmino punappunaṃ jananamaraṇasseva upagamanasīlāti.	969	
PA_atk-s05_04a:969_2	Ettāvatā vaṭṭaṃ dassetvā idāni vivaṭṭaṃ dassetuṃ “ye ca taṇhaṃ pahantvānā”ti gāthamāha.	969	
PA_atk-s05_04a:969_3	Sā heṭṭhā vuttanayattā suviññeyyāva.	969	
PA_atk-s05_04a:970	Navamasuttavaṇṇanā niṭṭhitā.	97	
PA_atk-s05_04a:971	10. Māradheyyasuttavaṇṇanā	97	
PA_atk-s05_04a:972_0	59. Dasamassa kā uppatti? Ekadivasaṃ kira satthā sekkhabahulāya parisāya parivuto	972	
PA_atk-s05_04a:972_1	nisinno tesaṃ ajjhāsayaṃ oloketvā upari visesādhigamāya ussāhaṃ janetuṃ asekkhabhūmiṃ	972	
PA_atk-s05_04a:972_2	thomento idaṃ suttaṃ abhāsi. Tattha atikkammātiādīsu ayaṃ saṅkhepattho – atikkamma	972	
PA_atk-s05_04a:972_3	atikkamitvā abhibhavitvā. Māradheyyaṃ mārassa visayaṃ issariyaṭṭhānaṃ. Ādiccova yathā	972	
PA_atk-s05_04a:972_4	ādicco abbhādiupakkilesavimutto attano iddhiyā ānubhāvena tejasāti tīhi guṇehi samannāgato	972	
PA_atk-s05_04a:972_5	nabhaṃ abbhussakkamāno sabbaṃ ākāsagataṃ tamaṃ atikkamma atikkamitvā abhibhavitvā	972	
PA_atk-s05_04a:972_6	vidhamitvā virocati, obhāsati, tapati; evameva khīṇāsavo bhikkhu tīhi dhammehi samannāgato	972	
PA_atk-s05_04a:972_7	sabbupakkilesavimutto māradheyyasaṅkhātaṃ tebhūmakadhammappavattaṃ abhibhavitvā virocatīti.	972	
PA_atk-s05_04a:973_0	Asekkhenāti ettha sikkhāsu jātāti sekkhā, sattannaṃ sekkhānaṃ eteti vā sekkhā, apariyositasikkhattā	973	
PA_atk-s05_04a:973_1	sayameva sikkhantīti vā sekkhā maggadhammā heṭṭhimaphalattayadhammā ca. Aggaphaladhammā	973	
PA_atk-s05_04a:973_2	pana upari sikkhitabbābhāvena na sekkhāti asekkhā. Yattha hi sekkhabhāvāsaṅkā atthi,	973	
PA_atk-s05_04a:973_3	tatthāyaṃ paṭisedhoti lokiyadhammesu nibbāne ca asekkhabhāvānāpatti daṭṭhabbā. Sīlasamādhipaññāsaṅkhātā	973	
PA_atk-s05_04a:973_4	hi sikkhā attano paṭipakkhakilesehi vippayuttā parisuddhā upakkilesānaṃ ārammaṇabhāvampi	973	
PA_atk-s05_04a:973_5	anupagamanato sātisayaṃ sikkhāti vattuṃ yuttā, aṭṭhasupi maggaphalesu vijjanti; tasmā	973	
PA_atk-s05_04a:973_6	catumaggaheṭṭhimaphalattayadhammā viya arahattaphaladhammāpi “tāsu sikkhāsu jātā”ti	973	
PA_atk-s05_04a:973_7	ca, taṃsikkhāsamaṅgino arahato itaresaṃ viya sekkhatte sati “sekkhassa ete”ti ca	973	
PA_atk-s05_04a:973_8	“sikkhā sīlaṃ etesa”nti ca sekkhāti āsaṅkā siyunti tadāsaṅkānivattanatthaṃ asekkhāti	973	
PA_atk-s05_04a:973_9	yathāvuttasekkhabhāvappaṭisedhaṃ katvā vuttaṃ. Arahattaphale pavattamānā hi sikkhā	973	
PA_atk-s05_04a:973_10	pariniṭṭhitakiccattā na sikkhākiccaṃ karonti, kevalaṃ sikkhāphalabhāvena pavattanti.	9731	
PA_atk-s05_04a:973_11	Tasmā tā na sikkhāvacanaṃ arahanti, nāpi taṃsamaṅgino sekkhavacanaṃ, na ca taṃsampayuttadhammā	9731	
PA_atk-s05_04a:973_12	sikkhanasīlā. “Sikkhāsu jātā”ti evamādiatthehi aggaphaladhammā sekkhā na honti. Heṭṭhimaphalesu	9731	
PA_atk-s05_04a:973_13	pana sikkhā sakadāgāmimaggavipassanādīnaṃ upanissayabhāvato sikkhākiccaṃ karontīti	9731	
PA_atk-s05_04a:973_14	sikkhāvacanaṃ arahanti, taṃsamaṅgino ca sekkhavacanaṃ, taṃsampayuttā dhammā ca sikkhanasīlā.	9731	
PA_atk-s05_04a:973_15	Sekkhadhammā yathāvuttehi atthehi sekkhā hontiyeva.	9731	
PA_atk-s05_04a:974_0	Atha vā sekkhāti apariyositasikkhānaṃ vacananti, asekkhāti padaṃ pariyositasikkhānaṃ	974	
PA_atk-s05_04a:974_1	dassananti na lokiyadhammanibbānānaṃ asekkhabhāvāpatti. Vuḍḍhippattā sekkhā asekkhā	974	
PA_atk-s05_04a:974_2	ca sekkhadhammesu eva kesañci vuḍḍhippattānaṃ asekkhatā āpajjatīti arahattamaggadhammā	974	
PA_atk-s05_04a:974_3	vuḍḍhippattā. Yathāvuttehi ca atthehi sekkhāti katvā asekkhā āpannāti ce? Taṃ na,	974	
PA_atk-s05_04a:974_4	sadisesu tabbohārato. Arahattamaggato hi ninnānākaraṇaṃ arahattaphalaṃ ṭhapetvā pariññādikiccakaraṇaṃ	974	
PA_atk-s05_04a:974_5	vipākabhāvañca, tasmā te eva sekkhā dhammā arahattaphalabhāvaṃ āpannāti sakkā vattuṃ.	974	
PA_atk-s05_04a:974_6	Kusalasukhato ca vipākasukhaṃ santataratāya paṇītataranti vuḍḍhippattāva te dhammā	974	
PA_atk-s05_04a:974_7	hontīti “asekkhā”ti vuccanti.	974	
PA_atk-s05_04a:975_0	Te pana asekkhadhamme khandhavasena idha tidhā vibhajitvā tehi samannāgamena khīṇāsavassa	975	
PA_atk-s05_04a:975_1	ānubhāvaṃ vibhāvento bhagavā “asekkhena sīlakkhandhenā”tiādimāha. Tattha sīlasaddassa	975	
PA_atk-s05_04a:975_2	attho heṭṭhā vutto. Khandhasaddo pana rāsimhi paññattiyaṃ ruḷhiyaṃ guṇeti bahūsu	975	
PA_atk-s05_04a:975_3	atthesu diṭṭhappayogo. Tathā hi “asaṅkheyyo appameyyo mahāudakakkhandhotveva saṅkhyaṃ	975	
PA_atk-s05_04a:975_4	gacchatī”tiādīsu rāsimhi āgato. “Addasā kho bhagavā mahantaṃ dārukkhandhaṃ gaṅgāya	975	
PA_atk-s05_04a:975_5	nadiyā sotena vuyhamāna”ntiādīsu paññattiyaṃ. “Cittaṃ mano mānasaṃ hadayaṃ paṇḍaraṃ	975	
PA_atk-s05_04a:975_6	mano manāyatanaṃ viññāṇaṃ viññāṇakkhandho”tiādīsu ruḷhiyaṃ. “Na kho, āvuso visākha,	975	
PA_atk-s05_04a:975_7	ariyena aṭṭhaṅgikena maggena tayo khandhā saṅgahitā, tīhi ca kho, āvuso visākha,	975	
PA_atk-s05_04a:975_8	khandhehi ariyo aṭṭhaṅgiko maggo saṅgahito”tiādīsu guṇe. Idhāpi guṇeyeva daṭṭhabbo.	975	
PA_atk-s05_04a:975_9	Tasmā asekkhena sīlasaṅkhātena guṇenāti attho. Samannāgatoti sampayutto samaṅgībhūto.	975	
PA_atk-s05_04a:975_10	Samādahati etena, sayaṃ vā samādahati, samādhānameva vāti samādhi. Pakārehi jānāti	9751	
PA_atk-s05_04a:975_11	yathāsabhāvaṃ paṭivijjhatīti paññā. Sīlameva khandho sīlakkhandho. Sesesupi eseva nayo.	9751	
PA_atk-s05_04a:976_0	Tattha aggaphalabhūtā sammāvācā, sammākammanto, sammāājīvo ca sabhāveneva asekkho	976	
PA_atk-s05_04a:976_1	sīlakkhandho nāma, tathā sammāsamādhi asekkho samādhikkhandho. Tadupakārakato pana	976	
PA_atk-s05_04a:976_2	sammāvāyāmasammāsatiyo samādhikkhandhe saṅgahaṃ gacchanti. Tathā sammādiṭṭhi asekkho	976	
PA_atk-s05_04a:976_3	paññākkhandho. Tadupakārakato sammāsaṅkappo paññākkhandhe saṅgahaṃ gacchatīti evamettha	976	
PA_atk-s05_04a:976_4	aṭṭhapi arahattaphaladhammā tīhi khandhehi saṅgahetvā dassitāti veditabbaṃ.	976	
PA_atk-s05_04a:977_0	Yassa ete subhāvitāti yena arahatā ete sīlādayo asekkhadhammakkhandhā subhāvitā suṭṭhu	977	
PA_atk-s05_04a:977_1	vaḍḍhitā, so ādiccova virocatīti sambandho. “Yassa cete”tipi paṭhanti. Tesañca saddo	977	
PA_atk-s05_04a:977_2	nipātamattaṃ. Evametasmiṃ vagge paṭhamasutte vaṭṭaṃ, pariyosānasutte vivaṭṭaṃ, itaresu	977	
PA_atk-s05_04a:977_3	vaṭṭavivaṭṭaṃ kathitaṃ.	977	
PA_atk-s05_04a:978	Dasamasuttavaṇṇanā niṭṭhitā.	97	
PA_atk-s05_04a:979	Paṭhamavaggavaṇṇanā niṭṭhitā.	97	
PA_atk-s05_04a:980	2. Dutiyavaggo	98	
PA_atk-s05_04a:981	1. Puññakiriyavatthusuttavaṇṇanā	98	
PA_atk-s05_04a:982_0	60. Dutiyavaggassa paṭhame puññakiriyavatthūnīti pujjabhavaphalaṃ nibbattenti, attano	982	
PA_atk-s05_04a:982_1	santānaṃ punantīti vā puññāni, puññāni ca tāni hetupaccayehi kattabbato kiriyā cāti	982	
PA_atk-s05_04a:982_2	puññakiriyā. Tā eva ca tesaṃ tesaṃ ānisaṃsānaṃ vatthubhāvato puññakiriyavatthūni.	982	
PA_atk-s05_04a:982_3	Dānamayanti anupacchinnabhavamūlassa anuggahavasena pūjāvasena vā attano deyyadhammassa	982	
PA_atk-s05_04a:982_4	paresaṃ pariccāgacetanā dīyati etāyāti dānaṃ, dānameva dānamayaṃ. Cīvarādīsu hi catūsu	982	
PA_atk-s05_04a:982_5	paccayesu annādīsu vā dasasu dānavatthūsu rūpādīsu vā chasu ārammaṇesu taṃ taṃ dentassa	982	
PA_atk-s05_04a:982_6	tesaṃ uppādanato paṭṭhāya pubbabhāge pariccāgakāle pacchā somanassacittena anussaraṇe	982	
PA_atk-s05_04a:982_7	cāti tīsu kālesu vuttanayena pavattacetanā dānamayaṃ puññakiriyavatthu nāma.	982	
PA_atk-s05_04a:983_0	Sīlamayanti niccasīlauposathaniyamādivasena pañca, aṭṭha, dasa vā sīlāni samādiyantassa	983	
PA_atk-s05_04a:983_1	sīlapūraṇatthaṃ pabbajissāmīti vihāraṃ gacchantassa pabbajantassa manorathaṃ matthakaṃ	983	
PA_atk-s05_04a:983_2	pāpetvā “pabbajito vatamhi sādhu suṭṭhū”ti āvajjentassa saddhāya pātimokkhaṃ paripūrentassa	983	
PA_atk-s05_04a:983_3	paññāya cīvarādike paccavekkhantassa satiyā āpāthagatesu rūpādīsu cakkhudvārādīni	983	
PA_atk-s05_04a:983_4	saṃvarantassa vīriyena ājīvaṃ sodhentassa ca pavattā cetanā sīlatīti sīlamayaṃ puññakiriyavatthu nāma.	983	
PA_atk-s05_04a:984_0	Tathā paṭisambhidāyaṃ vuttena vipassanāmaggena cakkhuṃ aniccato dukkhato anattato	984	
PA_atk-s05_04a:984_1	vipassantassa sotaṃ, ghānaṃ, jivhaṃ, kāyaṃ, manaṃ. Rūpe…pe… dhamme, cakkhuviññāṇaṃ…pe…	984	
PA_atk-s05_04a:984_2	manoviññāṇaṃ. Cakkhusamphassaṃ…pe… manosamphassaṃ, cakkhusamphassajaṃ vedanaṃ…pe…	984	
PA_atk-s05_04a:984_3	manosamphassajaṃ vedanaṃ. Rūpasaññaṃ…pe… dhammasaññaṃ. Jarāmaraṇaṃ aniccato dukkhato	984	
PA_atk-s05_04a:984_4	anattato vipassantassa yā cetanā, yā ca pathavīkasiṇādīsu aṭṭhatiṃsāya ārammaṇesu	984	
PA_atk-s05_04a:984_5	pavattā jhānacetanā, yā ca anavajjesu kammāyatanasippāyatanavijjāṭṭhānesu paricayamanasikārādivasena	984	
PA_atk-s05_04a:984_6	pavattā cetanā, sabbā bhāveti etāyāti bhāvanāmayaṃ vuttanayena puññakiriyavatthu cāti.	984	
PA_atk-s05_04a:985_0	Ekamekañcettha yathārahaṃ pubbabhāgato paṭṭhāya kāyena karontassa kāyakammaṃ hoti,	985	
PA_atk-s05_04a:985_1	tadatthaṃ vācaṃ nicchārentassa vacīkammaṃ, kāyaṅgaṃ vācaṅgañca acopetvā manasā cintentassa	985	
PA_atk-s05_04a:985_2	manokammaṃ. Annādīni dentassa cāpi “annadānādīni demī”ti vā dānapāramiṃ āvajjetvā	985	
PA_atk-s05_04a:985_3	vā dānakāle dānamayaṃ puññakiriyavatthu hoti. Vattasīse ṭhatvā dadato sīlamayaṃ,	985	
PA_atk-s05_04a:985_4	khayato vayato kammato sammasanaṃ paṭṭhapetvā dadato bhāvanāmayaṃ puññakiriyavatthu hoti.	985	
PA_atk-s05_04a:986_0	Aparānipi satta puññakiriyavatthūni – apacitisahagataṃ puññakiriyavatthu veyyāvaccasahagataṃ	986	
PA_atk-s05_04a:986_1	pattianuppadānaṃ abbhanumodanaṃ desanāmayaṃ savanamayaṃ diṭṭhijugataṃ puññakiriyavatthūti.	986	
PA_atk-s05_04a:986_2	Saraṇagamanampi hi diṭṭhijugateneva saṅgayhati. Yaṃ panettha vattabbaṃ, taṃ parato āvi bhavissati.	986	
PA_atk-s05_04a:987_0	Tattha vuḍḍhataraṃ disvā paccuggamanapattacīvarapaṭiggahaṇābhivādanamaggasampadānādivasena	987	
PA_atk-s05_04a:987_1	apacāyanasahagataṃ veditabbaṃ. Vuḍḍhatarānaṃ vattapaṭipattikaraṇavasena, gāmaṃ piṇḍāya	987	
PA_atk-s05_04a:987_2	paviṭṭhaṃ bhikkhuṃ disvā pattaṃ gahetvā gāme bhikkhaṃ sampādetvā upasaṃharaṇavasena	987	
PA_atk-s05_04a:987_3	“gaccha bhikkhūnaṃ pattaṃ āharā”ti sutvā vegena gantvā pattāharaṇādivasena ca veyyāvaccasahagataṃ	987	
PA_atk-s05_04a:987_4	veditabbaṃ. Cattāro paccaye datvā pupphagandhādīhi ratanattayassa pūjaṃ katvā aññaṃ	987	
PA_atk-s05_04a:987_5	vā tādisaṃ puññaṃ katvā “sabbasattānaṃ patti hotū”ti pariṇāmavasena pattianuppadānaṃ	987	
PA_atk-s05_04a:987_6	veditabbaṃ. Tathā parehi dinnāya pattiyā kevalaṃ vā parehi kataṃ puññaṃ “sādhu, suṭṭhū”ti	987	
PA_atk-s05_04a:987_7	anumodanavasena abbhanumodanaṃ veditabbaṃ. Attano paguṇadhammaṃ apaccāsīsanto hitajjhāsayena	987	
PA_atk-s05_04a:987_8	paresaṃ deseti – idaṃ desanāmayaṃ puññakiriyavatthu nāma. Yaṃ pana eko “evaṃ maṃ	987	
PA_atk-s05_04a:987_9	dhammakathikoti jānissantī”ti icchāya ṭhatvā lābhasakkārasilokasannissito dhammaṃ	987	
PA_atk-s05_04a:987_10	deseti, taṃ na mahapphalaṃ hoti. “Addhā ayaṃ attahitaparahitānaṃ paṭipajjanūpāyo”ti	9871	
PA_atk-s05_04a:987_11	yonisomanasikārapurecārikahitapharaṇena muducittena dhammaṃ suṇāti, idaṃ savanamayaṃ	9871	
PA_atk-s05_04a:987_12	puññakiriyavatthu hoti. Yaṃ paneko “iti maṃ saddhoti jānissantī”ti suṇāti, taṃ na	9871	
PA_atk-s05_04a:987_13	mahapphalaṃ hoti. Diṭṭhiyā ujugamanaṃ diṭṭhijugataṃ, “atthi dinna”ntiādinayappavattassa	9871	
PA_atk-s05_04a:987_14	sammādassanassa etaṃ adhivacanaṃ. Idañhi pubbabhāge vā pacchābhāge vā ñāṇavippayuttampi	9871	
PA_atk-s05_04a:987_15	ujukaraṇakāle ñāṇasampayuttameva hoti. Apare panāhu “vijānanapajānanavasena dassanaṃ	9871	
PA_atk-s05_04a:987_16	diṭṭhi kusalañca viññāṇaṃ kammassakatāñāṇādi ca sammādassana”nti. Tattha kusalena	9871	
PA_atk-s05_04a:987_17	viññāṇena ñāṇassa anuppādepi attanā katapuññānussaraṇavaṇṇārahavaṇṇanādīnaṃ saṅgaho,	9871	
PA_atk-s05_04a:987_18	kammassakatāñāṇena kammapathasammādiṭṭhiyā. Itaraṃ pana diṭṭhijugataṃ sabbesaṃ niyamalakkhaṇaṃ.	9871	
PA_atk-s05_04a:987_19	Yañhi kiñci puññaṃ karontassa diṭṭhiyā ujubhāveneva taṃ mahapphalaṃ hoti.	9871	
PA_atk-s05_04a:988_0	Imesaṃ pana sattannaṃ puññakiriyavatthūnaṃ purimehi tīhi dānamayādīhi puññakiriyavatthūhi	988	
PA_atk-s05_04a:988_1	saṅgaho. Tattha hi apacāyanaveyyāvaccāni sīlamaye, pattianuppadānaabbhanumodanāni	988	
PA_atk-s05_04a:988_2	dānamaye, dhammadesanāsavanāni bhāvanāmaye, diṭṭhijugataṃ tīsupi. Tenāha bhagavā –	988	
PA_atk-s05_04a:989	“Tīṇimāni, bhikkhave, puññakiriyavatthūni. Katamāni tīṇi? Dānamayaṃ…pe… bhāvanāmayaṃ puññakiriyavatthū”ti.	98	
PA_atk-s05_04a:990_0	Ettha ca aṭṭhannaṃ kāmāvacarakusalacetanānaṃ vasena tiṇṇampi puññakiriyavatthūnaṃ	990	
PA_atk-s05_04a:990_1	pavatti hoti. Yathā hi paguṇaṃ dhammaṃ parivattentassa ekacce anusandhiṃ asallakkhentasseva	990	
PA_atk-s05_04a:990_2	gacchanti, evaṃ paguṇaṃ samathavipassanābhāvanaṃ anuyuñjantassa antarantarā ñāṇavippayuttacittenāpi	990	
PA_atk-s05_04a:990_3	manasikāro pavattati. Sabbaṃ taṃ pana mahaggatakusalacetanānaṃ vasena bhāvanāmayameva	990	
PA_atk-s05_04a:990_4	puññakiriyavatthu hoti, na itarāni. Gāthāya attho heṭṭhā vuttoyeva.	990	
PA_atk-s05_04a:991	Paṭhamasuttavaṇṇanā niṭṭhitā.	99	
PA_atk-s05_04a:992	2. Cakkhusuttavaṇṇanā	99	
PA_atk-s05_04a:993_0	61. Dutiye cakkhūnīti cakkhantīti cakkhūni, samavisamaṃ ācikkhantāni viya pavattantīti	993	
PA_atk-s05_04a:993_1	attho. Atha vā cakkhanaṭṭhena cakkhūni. Kimidaṃ cakkhanaṃ nāma? Assādanaṃ, tathā	993	
PA_atk-s05_04a:993_2	hi vadanti “madhuṃ cakkhati byañjanaṃ cakkhatī”ti imāni ca ārammaṇarasaṃ anubhavantāni	993	
PA_atk-s05_04a:993_3	assādentāni viya hontīti cakkhanaṭṭhena cakkhūni. Tāni pana saṅkhepato dve cakkhūni	993	
PA_atk-s05_04a:993_4	– ñāṇacakkhu, maṃsacakkhu cāti. Tesu maṃsacakkhu heṭṭhā vuttameva. Ñāṇacakkhu dibbacakkhu,	993	
PA_atk-s05_04a:993_5	paññācakkhūti idha dvidhā katvā vuttaṃ.	993	
PA_atk-s05_04a:994_0	Tattha dibbacakkhūti dibbasadisattā dibbaṃ. Devatānañhi sucaritakammanibbattaṃ pittasemharuhirādīhi	994	
PA_atk-s05_04a:994_1	apalibuddhaṃ upakkilesavimuttatāya dūrepi ārammaṇaggahaṇasamatthaṃ dibbaṃ pasādacakkhu	994	
PA_atk-s05_04a:994_2	hoti. Idañcāpi vīriyabhāvanābalanibbattaṃ ñāṇacakkhu tādisamevāti dibbasadisattā	994	
PA_atk-s05_04a:994_3	dibbaṃ, dibbavihāravasena paṭiladdhattā attano ca dibbavihārasannissitattā ālokapariggahena	994	
PA_atk-s05_04a:994_4	mahājutikattā. Tirokuṭṭādigatarūpadassanena mahāgatikattāpi dibbaṃ. Taṃ sabbaṃ saddasatthānusārena	994	
PA_atk-s05_04a:994_5	veditabbaṃ. Dassanaṭṭhena cakkhukiccakaraṇena cakkhumivātipi cakkhu, dibbañca taṃ	994	
PA_atk-s05_04a:994_6	cakkhu cāti dibbacakkhu.	994	
PA_atk-s05_04a:995	Pajānātīti paññā. Kiṃ pajānāti? Cattāri ariyasaccāni “idaṃ dukkha”ntiādinā. Vuttañhetaṃ –	99	
PA_atk-s05_04a:996	“Pajānātīti kho, āvuso, tasmā paññāti vuccati. Kiñca pajānāti? Idaṃ dukkha”ntiādi.	99	
PA_atk-s05_04a:997_0	Aṭṭhakathāyaṃ pana “paññāpanavasena paññā. Kinti paññāpeti? Aniccanti paññāpeti,	997	
PA_atk-s05_04a:997_1	dukkhanti paññāpeti, anattāti paññāpetī”ti vuttaṃ. Sā panāyaṃ lakkhaṇādito yathāsabhāvapaṭivedhalakkhaṇā,	997	
PA_atk-s05_04a:997_2	akkhalitapaṭivedhalakkhaṇā vā kusalissāsakhittausupaṭivedho viya, visayobhāsanarasā	997	
PA_atk-s05_04a:997_3	padīpo viya, asammohapaccupaṭṭhānā araññagatasudesako viya. Visesato panettha āsavakkhayañāṇasaṅkhātā	997	
PA_atk-s05_04a:997_4	paññā catusaccadassanaṭṭhena paññācakkhūti adhippetā. Yaṃ sandhāya vuttaṃ “cakkhuṃ	997	
PA_atk-s05_04a:997_5	udapādi, ñāṇaṃ udapādi, paññā udapādi, vijjā udapādi, āloko udapādī”ti.	997	
PA_atk-s05_04a:998_0	Etesu ca maṃsacakkhu parittaṃ, dibbacakkhu mahaggataṃ, itaraṃ appamāṇaṃ. Maṃsacakkhu	998	
PA_atk-s05_04a:998_1	rūpaṃ, itarāni arūpāni. Maṃsacakkhu dibbacakkhu ca lokiyāni sāsavāni rūpavisayāni,	998	
PA_atk-s05_04a:998_2	itaraṃ lokuttaraṃ anāsavaṃ catusaccavisayaṃ. Maṃsacakkhu abyākataṃ, dibbacakkhu siyā	998	
PA_atk-s05_04a:998_3	kusalaṃ siyā abyākataṃ, tathā paññācakkhu. Maṃsacakkhu kāmāvacaraṃ, dibbacakkhu rūpāvacaraṃ,	998	
PA_atk-s05_04a:998_4	itaraṃ lokuttaranti evamādi vibhāgā veditabbā.	998	
PA_atk-s05_04a:999_0	Gāthāsu anuttaranti paññācakkhuṃ sandhāya vuttaṃ. Tañhi āsavakkhayañāṇabhāvato anuttaraṃ.	999	
PA_atk-s05_04a:999_1	Akkhāsi purisuttamoti purisānaṃ uttamo aggo sammāsambuddho desesi. Uppādoti maṃsacakkhussa	999	
PA_atk-s05_04a:999_2	pavatti. Maggoti upāyo, dibbacakkhussa kāraṇaṃ. Pakaticakkhumato eva hi dibbacakkhu	999	
PA_atk-s05_04a:999_3	uppajjati, yasmā kasiṇālokaṃ vaḍḍhetvā dibbacakkhuñāṇassa uppādanaṃ, so ca kasiṇamaṇḍale	999	
PA_atk-s05_04a:999_4	uggahanimittena vinā natthīti. Yatoti yadā. Ñāṇanti āsavakkhayañāṇaṃ. Tenevāha “paññācakkhu	999	
PA_atk-s05_04a:999_5	anuttara”nti. Yassa cakkhussa paṭilābhāti yassa ariyassa paññācakkhussa uppattiyā	999	
PA_atk-s05_04a:999_6	bhāvanāya sabbasmā vaṭṭadukkhato pamuccati parimuccatīti.	999	
PA_atk-s05_04a:1000	Dutiyasuttavaṇṇanā niṭṭhitā.	100	
PA_atk-s05_04a:1001	3. Indriyasuttavaṇṇanā	100	
PA_atk-s05_04a:1002_0	62. Tatiye indriyānīti adhipateyyaṭṭhena indriyāni. Yāni hi sahajātadhammesu issarā	1002	
PA_atk-s05_04a:1002_1	viya hutvā tehi anuvattitabbāni, tāni indriyāni nāma. Apica indo bhagavā dhammissaro	1002	
PA_atk-s05_04a:1002_2	paramena cittissariyena samannāgato. Tena indena sabbapaṭhamaṃ diṭṭhattā adhigatattā	1002	
PA_atk-s05_04a:1002_3	paresañca diṭṭhattā desitattā vihitattā gocarabhāvanāsevanāhi diṭṭhattā ca indriyāni.	1002	
PA_atk-s05_04a:1002_4	Indaṃ vā maggādhigamassa upanissayabhūtaṃ puññakammaṃ, tassa liṅgānītipi indriyāni.	1002	
PA_atk-s05_04a:1002_5	Anaññātaññassāmītindriyanti “anamatagge saṃsāre anaññātaṃ anadhigataṃ amatapadaṃ	1002	
PA_atk-s05_04a:1002_6	catusaccadhammameva vā jānissāmī”ti paṭipannassa iminā pubbabhāgena uppannaṃ indriyaṃ,	1002	
PA_atk-s05_04a:1002_7	sotāpattimaggapaññāyetaṃ adhivacanaṃ. Aññindriyanti ājānanaindriyaṃ. Tatrāyaṃ vacanattho	1002	
PA_atk-s05_04a:1002_8	– ājānāti paṭhamamaggañāṇena diṭṭhamariyādaṃ anatikkamitvāva jānātīti aññā. Yatheva	1002	
PA_atk-s05_04a:1002_9	hi paṭhamamaggapaññā dukkhādīsu pariññābhisamayādivasena pavattati, tatheva ayampi	1002	
PA_atk-s05_04a:1002_10	pavattatīti aññā ca sā yathāvuttenaṭṭhena indriyaṃ cāti aññindriyaṃ. Ājānanaṭṭheneva	10021	
PA_atk-s05_04a:1002_11	aññassa vā ariyapuggalassa indriyanti aññindriyaṃ, sotāpattiphalato paṭṭhāya chasu	10021	
PA_atk-s05_04a:1002_12	ṭhānesu ñāṇassetaṃ adhivacanaṃ. Aññātāvindriyanti aññātāvino catūsu saccesu niṭṭhitañāṇakiccassa	10021	
PA_atk-s05_04a:1002_13	khīṇāsavassa uppajjanato indriyaṭṭhasambhavato ca aññātāvindriyaṃ. Ettha ca paṭhamapacchimāni	10021	
PA_atk-s05_04a:1002_14	paṭhamamaggacatutthaphalavasena ekaṭṭhānikāni, itaraṃ itaramaggaphalavasena chaṭṭhānikanti veditabbaṃ.	10021	
PA_atk-s05_04a:1003_0	Gāthāsu sikkhamānassāti adhisīlasikkhādayo sikkhamānassa bhāventassa. Ujumaggānusārinoti	1003	
PA_atk-s05_04a:1003_1	ujumaggo vuccati ariyamaggo, antadvayavivajjitattā tassa anussaraṇato ujumaggānusārino,	1003	
PA_atk-s05_04a:1003_2	paṭipāṭiyā magge uppādentassāti attho. Khayasminti anavasesakilesānaṃ khepanato khayasaṅkhāte	1003	
PA_atk-s05_04a:1003_3	aggamagge ñāṇaṃ paṭhamaṃ pureyeva uppajjati. Tato aññā anantarāti tato maggañāṇato	1003	
PA_atk-s05_04a:1003_4	anantarā arahattaṃ uppajjati. Atha vā ujumaggānusārinoti līnuddhaccapatiṭṭhānāyūhanādike	1003	
PA_atk-s05_04a:1003_5	vajjetvā samathavipassanaṃ yuganaddhaṃ katvā bhāvanāvasena pavattaṃ pubbabhāgamaggaṃ	1003	
PA_atk-s05_04a:1003_6	anussarantassa anugacchantassa paṭipajjantassa gotrabhuñāṇānantaraṃ diṭṭhekaṭṭhānaṃ	1003	
PA_atk-s05_04a:1003_7	kilesānaṃ khepanato khayasmiṃ sotāpattimagge paṭhamaṃ ñāṇaṃ anaññātaññassāmītindriyaṃ	1003	
PA_atk-s05_04a:1003_8	uppajjati. Tato aññā anantarāti tato paṭhamañāṇato anantarā anantarato paṭṭhāya yāva	1003	
PA_atk-s05_04a:1003_9	aggamaggā aññā aññindriyaṃ uppajjati.	1003	
PA_atk-s05_04a:1004_0	Tato aññā vimuttassāti tato aññā aññindriyato pacchā arahattamaggañāṇānantarā arahattaphalena	1004	
PA_atk-s05_04a:1004_1	paññāvimuttiyā aññātāvindriyena vimuttassa. Ñāṇaṃ ve hoti tādinoti arahattaphaluppattito	1004	
PA_atk-s05_04a:1004_2	uttarakāle iṭṭhāniṭṭhādīsu tādilakkhaṇappattassa khīṇāsavassa paccavekkhaṇañāṇaṃ	1004	
PA_atk-s05_04a:1004_3	uppajjati. Kathaṃ uppajjatīti āha “akuppā me vimuttī”ti. Tassa akuppabhāvassa kāraṇaṃ	1004	
PA_atk-s05_04a:1004_4	dasseti “bhavasaṃyojanakkhayā”ti.	1004	
PA_atk-s05_04a:1005_0	Idāni tādisaṃ khīṇāsavaṃ thomento “sa ve indriyasampanno”ti tatiyaṃ gāthamāha. Tattha	1005	
PA_atk-s05_04a:1005_1	indriyasampannoti yathāvuttehi tīhi lokuttarindriyehi samannāgato, suddhehipi vā	1005	
PA_atk-s05_04a:1005_2	paṭippassaddhiladdhehi saddhādīhi indriyehi samannāgato paripuṇṇo, tato eva cakkhādīhi	1005	
PA_atk-s05_04a:1005_3	suṭṭhu vūpasantehi nibbisevanehi indriyehi samannāgato. Tenāha “santo”ti, sabbakilesapariḷāhavūpasamena	1005	
PA_atk-s05_04a:1005_4	upasantoti attho. Santipade ratoti nibbāne abhirato adhimutto. Ettha ca “indriyasampanno”ti	1005	
PA_atk-s05_04a:1005_5	etena bhāvitamaggatā, pariññātakkhandhatā cassa dassitā. “Santo”ti etena pahīnakilesatā,	1005	
PA_atk-s05_04a:1005_6	“santipade rato”ti etena sacchikatanirodhatāti. Sesaṃ vuttanayameva.	1005	
PA_atk-s05_04a:1006	Tatiyasuttavaṇṇanā niṭṭhitā.	100	
PA_atk-s05_04a:1007	4. Addhāsuttavaṇṇanā	100	
PA_atk-s05_04a:1008_0	63. Catutthe addhāti kālā. Atīto addhātiādīsu dve pariyāyā – suttantapariyāyo, abhidhammapariyāyo	1008	
PA_atk-s05_04a:1008_1	ca. Tattha suttantapariyāyena paṭisandhito pubbe atīto addhā nāma, cutito pacchā	1008	
PA_atk-s05_04a:1008_2	anāgato addhā nāma, saha cutipaṭisandhīhi tadanantaraṃ paccuppanno addhā nāma. Abhidhammapariyāyena	1008	
PA_atk-s05_04a:1008_3	uppādo, ṭhiti, bhaṅgoti ime tayo khaṇe patvā niruddhadhammā atīto addhā nāma, tayopi	1008	
PA_atk-s05_04a:1008_4	khaṇe asampattā anāgato addhā nāma, khaṇattayasamaṅgino paccuppanno addhā nāma.	1008	
PA_atk-s05_04a:1009_0	Aparo nayo – ayañhi atītādivibhāgo addhāsantatisamayakhaṇavasena catudhā veditabbo.	1009	
PA_atk-s05_04a:1009_1	Tesu addhāvibhāgo vutto. Santativasena sabhāgā ekautusamuṭṭhānā, ekāhārasamuṭṭhānā	1009	
PA_atk-s05_04a:1009_2	ca pubbāpariyavasena vattamānāpi paccuppannā. Tato pubbe visabhāgautuāhārasamuṭṭhānā	1009	
PA_atk-s05_04a:1009_3	atītā pacchā anāgatā. Cittajā ekavīthiekajavanaekasamāpattisamuṭṭhānā paccuppannā	1009	
PA_atk-s05_04a:1009_4	nāma, tato pubbe atītā, pacchā anāgatā. Kammasamuṭṭhānānaṃ pāṭiyekkaṃ santativasena	1009	
PA_atk-s05_04a:1009_5	atītādibhedo natthi, tesaṃyeva pana utuāhāracittasamuṭṭhānānaṃ upatthambhakavasena	1009	
PA_atk-s05_04a:1009_6	tassa atītādibhāvo veditabbo. Samayavasena ekamuhuttapubbaṇhasāyanharattidivādīsu	1009	
PA_atk-s05_04a:1009_7	samayesu santānavasena pavattamānā taṃtaṃsamaye paccuppannā nāma, tato pubbe atītā,	1009	
PA_atk-s05_04a:1009_8	pacchā anāgatā. Ayaṃ tāva rūpadhammesu nayo. Arūpadhammesu pana khaṇavasena uppādādikkhaṇattayapariyāpannā	1009	
PA_atk-s05_04a:1009_9	paccuppannā, tato pubbe atītā, pacchā anāgatā. Apica atikkantahetupaccayakiccā atītā,	1009	
PA_atk-s05_04a:1009_10	niṭṭhitahetukiccā aniṭṭhitapaccayakiccā paccuppannā, ubhayakiccaṃ asampattā anāgatā.	10091	
PA_atk-s05_04a:1009_11	Attano vā kiccakkhaṇe paccuppannā, tato pubbe atītā, pacchā anāgatā. Ettha ca khaṇādikathāva	10091	
PA_atk-s05_04a:1009_12	nippariyāyā, sesā pariyāyā. Ayañhi atītādibhedo nāma dhammānaṃ hoti, na kālassa.	10091	
PA_atk-s05_04a:1009_13	Atītādibhede pana dhamme upādāya paramatthato avijjamānopi kālo idha teneva vohārena	10091	
PA_atk-s05_04a:1009_14	atītotiādinā vuttoti veditabbo.	10091	
PA_atk-s05_04a:1010	Gāthāsu akkheyyasaññinoti ettha akkhāyati, kathīyati, paññāpīyatīti akkheyyaṃ, kathāvatthu, atthato rūpādayo pañcakkhandhā. Vuttañhetaṃ –	101	
PA_atk-s05_04a:1011	“Atītaṃ vā addhānaṃ ārabbha kathaṃ katheyya, anāgataṃ vā…pe… paccuppannaṃ vā addhānaṃ ārabbha kathaṃ katheyyā”ti.	101	
PA_atk-s05_04a:1012	Tathā –	101	
PA_atk-s05_04a:1013_0	“Yaṃ, bhikkhave, rūpaṃ atītaṃ niruddhaṃ vipariṇataṃ, ‘ahosī’ti tassa saṅkhā, ‘ahosī’ti	1013	
PA_atk-s05_04a:1013_1	tassa samaññā, ‘ahosī’ti tassa paññatti; na tassa saṅkhā atthīti, na tassa saṅkhā bhavissatī”ti –	1013	
PA_atk-s05_04a:1014_0	Evaṃ vuttena niruttipathasuttenapi ettha attho dīpetabbo. Evaṃ kathāvatthubhāvena	1014	
PA_atk-s05_04a:1014_1	akkheyyasaṅkhāte khandhapañcake ahanti ca mamanti ca devoti ca manussoti ca itthīti	1014	
PA_atk-s05_04a:1014_2	ca purisoti ca ādinā pavattasaññāvasena akkheyyasaññino, pañcasu upādānakkhandhesu	1014	
PA_atk-s05_04a:1014_3	sattapuggalādisaññinoti attho. Akkheyyasmiṃ taṇhādiṭṭhiggāhavasena patiṭṭhitā, rāgādivasena	1014	
PA_atk-s05_04a:1014_4	vā aṭṭhahākārehi patiṭṭhitā. Ratto hi rāgavasena patiṭṭhito hoti, duṭṭho dosavasena,	1014	
PA_atk-s05_04a:1014_5	mūḷho mohavasena, parāmaṭṭho diṭṭhivasena, thāmagato anusayavasena, vinibaddho mānavasena,	1014	
PA_atk-s05_04a:1014_6	aniṭṭhaṅgato vicikicchāvasena, vikkhepagato uddhaccavasena patiṭṭhito hotīti.	1014	
PA_atk-s05_04a:1015_0	Akkheyyaṃ apariññāyāti taṃ akkheyyaṃ tebhūmakadhamme tīhi pariññāhi aparijānitvā	1015	
PA_atk-s05_04a:1015_1	tassa aparijānanahetu. Yogamāyanti maccunoti maraṇassa yogaṃ tena saṃyogaṃ upagacchanti,	1015	
PA_atk-s05_04a:1015_2	na visaṃyoganti attho.	1015	
PA_atk-s05_04a:1016	Atha vā yoganti upāyaṃ, tena yojitaṃ pasāritaṃ mārasenaṭṭhāniyaṃ anatthajālaṃ kilesajālañca upagacchantīti vuttaṃ hoti. Tathā hi vuttaṃ –	101	
PA_atk-s05_04a:1017	“Na hi no saṅgaraṃ tena, mahāsenena maccunā”ti. ;	101	
PA_atk-s05_04a:1018_0	Ettāvatā vaṭṭaṃ dassetvā idāni vivaṭṭaṃ dassetuṃ “akkheyyañca pariññāyā”tiādi vuttaṃ.	1018	
PA_atk-s05_04a:1018_1	Tattha ca-saddo byatireke, tena akkheyyaparijānanena laddhabbaṃ vakkhamānameva visesaṃ	1018	
PA_atk-s05_04a:1018_2	joteti. Pariññāyāti vipassanāsahitāya maggapaññāya dukkhanti paricchijja jānitvā,	1018	
PA_atk-s05_04a:1018_3	tappaṭibaddhakilesappahānena vā taṃ samatikkamitvā tissannampi pariññānaṃ kiccaṃ	1018	
PA_atk-s05_04a:1018_4	matthakaṃ pāpetvā. Akkhātāraṃ na maññatīti sabbaso maññanānaṃ pahīnattā khīṇāsavo	1018	
PA_atk-s05_04a:1018_5	akkhātāraṃ na maññati, kārakādisabhāvaṃ kiñci attānaṃ na paccetīti attho. Phuṭṭho	1018	
PA_atk-s05_04a:1018_6	vimokkho manasā, santipadamanuttaranti yasmā sabbasaṅkhatavimuttattā “vimokkho”ti	1018	
PA_atk-s05_04a:1018_7	sabbakilesasantāpavūpasamanaṭṭhānatāya “santipada”nti laddhanāmo nibbānadhammo phuṭṭho	1018	
PA_atk-s05_04a:1018_8	phusito patto, tasmā akkhātāraṃ na maññatīti. Atha vā “pariññāyā”ti padena dukkhasaccassa	1018	
PA_atk-s05_04a:1018_9	pariññābhisamayaṃ samudayasaccassa pahānābhisamayañca vatvā idāni “phuṭṭho vimokkho	1018	
PA_atk-s05_04a:1018_10	manasā, santipadamanuttara”nti iminā magganirodhānaṃ bhāvanāsacchikiriyābhisamayaṃ	10181	
PA_atk-s05_04a:1018_11	vadati. Tassattho – samucchedavasena sabbakilesehi vimuccatīti vimokkho, ariyamaggo.	10181	
PA_atk-s05_04a:1018_12	So panassa maggacittena phuṭṭho phusito bhāvito, teneva anuttaraṃ santipadaṃ nibbānaṃ	10181	
PA_atk-s05_04a:1018_13	phuṭṭhaṃ phusitaṃ sacchikatanti.	10181	
PA_atk-s05_04a:1019_0	Akkheyyasampannoti akkheyyanimittaṃ vividhāhi vipattīhi upaddute loke pahīnavipallāsatāya	1019	
PA_atk-s05_04a:1019_1	tato suparimutto akkheyyapariññābhinibbattāhi sampattīhi sampanno samannāgato. Saṅkhāya	1019	
PA_atk-s05_04a:1019_2	sevīti paññāvepullappattiyā cīvarādipaccaye saṅkhāya parituletvāva sevanasīlo, saṅkhātadhammattā	1019	
PA_atk-s05_04a:1019_3	ca āpāthagataṃ sabbampi visayaṃ chaḷaṅgupekkhāvasena saṅkhāya sevanasīlo. Dhammaṭṭhoti	1019	
PA_atk-s05_04a:1019_4	asekkhadhammesu nibbānadhamme eva vā ṭhito. Vedagūti veditabbassa catusaccassa pāraṅgatattā	1019	
PA_atk-s05_04a:1019_5	vedagū. Evaṃguṇo arahā bhavādīsu katthaci āyatiṃ punabbhavābhāvato manussadevāti	1019	
PA_atk-s05_04a:1019_6	saṅkhyaṃ na upeti, apaññattikabhāvameva gacchatīti anupādāparinibbānena desanaṃ niṭṭhāpesi.	1019	
PA_atk-s05_04a:1020	Catutthasuttavaṇṇanā niṭṭhitā.	102	
PA_atk-s05_04a:1021	5. Duccaritasuttavaṇṇanā	102	
PA_atk-s05_04a:1022_0	64. Pañcame duṭṭhu caritāni, duṭṭhāni vā caritāni duccaritāni. Kāyena duccaritaṃ,	1022	
PA_atk-s05_04a:1022_1	kāyato vā pavattaṃ duccaritaṃ kāyaduccaritaṃ. Sesesupi eseva nayo. Imāni ca duccaritāni	1022	
PA_atk-s05_04a:1022_2	paññattiyā vā kathetabbāni kammapathehi vā. Tattha paññattiyā tāva kāyadvāre paññattasikkhāpadassa	1022	
PA_atk-s05_04a:1022_3	vītikkamo kāyaduccaritaṃ, vacīdvāre paññattasikkhāpadassa vītikkamo vacīduccaritaṃ,	1022	
PA_atk-s05_04a:1022_4	ubhayattha paññattassa vītikkamo manoduccaritanti ayaṃ paññattikathā. Pāṇātipātādayo	1022	
PA_atk-s05_04a:1022_5	pana tisso cetanā kāyadvārepi, vacīdvārepi, uppannā kāyaduccaritaṃ, tathā catasso	1022	
PA_atk-s05_04a:1022_6	musāvādādicetanā vacīduccaritaṃ, abhijjhā, byāpādo, micchādiṭṭhīti tayo cetanāsampayuttadhammā	1022	
PA_atk-s05_04a:1022_7	manoduccaritanti ayaṃ kammapathakathā.	1022	
PA_atk-s05_04a:1023_0	Gāthāyaṃ kammapathappattoyeva pāpadhammo kāyaduccaritādibhāvena vuttoti tadaññaṃ	1023	
PA_atk-s05_04a:1023_1	pāpadhammaṃ saṅgaṇhituṃ “yañcaññaṃ dosasañhita”nti vuttaṃ. Tattha dosasañhitanti	1023	
PA_atk-s05_04a:1023_2	rāgādikilesasaṃhitaṃ. Sesaṃ suviññeyyameva.	1023	
PA_atk-s05_04a:1024	Pañcamasuttavaṇṇanā niṭṭhitā.	102	
PA_atk-s05_04a:1025	6. Sucaritasuttavaṇṇanā	102	
PA_atk-s05_04a:1026_0	65. Chaṭṭhe suṭṭhu caritāni, sundarāni vā caritāni sucaritāni. Kāyena sucaritaṃ,	1026	
PA_atk-s05_04a:1026_1	kāyato vā pavattaṃ sucaritaṃ kāyasucaritaṃ. Sesesupi eseva nayo. Idhāpi pana paññattivasena,	1026	
PA_atk-s05_04a:1026_2	kammapathavasena cāti duvidhā kathā. Tattha kāyadvāre paññattasikkhāpadassa avītikkamo	1026	
PA_atk-s05_04a:1026_3	kāyasucaritaṃ, vacīdvāre paññattasikkhāpadassa avītikkamo vacīsucaritaṃ, ubhayattha	1026	
PA_atk-s05_04a:1026_4	paññattassa avītikkamo manosucaritanti ayaṃ paññattikathā. Pāṇātipātādīhi pana viramantassa	1026	
PA_atk-s05_04a:1026_5	uppannā tisso cetanāpi viratiyopi kāyasucaritaṃ, musāvādādīhi viramantassa catasso	1026	
PA_atk-s05_04a:1026_6	cetanāpi viratiyopi vacīsucaritaṃ, anabhijjhā, abyāpādo, sammādiṭṭhīti tayo cetanāsampayuttadhammā	1026	
PA_atk-s05_04a:1026_7	manosucaritanti ayaṃ kammapathakathā. Sesaṃ vuttanayameva.	1026	
PA_atk-s05_04a:1027	Chaṭṭhasuttavaṇṇanā niṭṭhitā.	102	
PA_atk-s05_04a:1028	7. Soceyyasuttavaṇṇanā	102	
PA_atk-s05_04a:1029	66. Sattame soceyyānīti sucibhāvā. Kāyasoceyyanti kāyasucaritaṃ, vacīmanosoceyyānipi vacīmanosucaritāneva. Tathā hi vuttaṃ “tattha katamaṃ kāyasoceyyaṃ? Pāṇātipātā veramaṇī”tiādi.	102	
PA_atk-s05_04a:1030_0	Gāthāyaṃ samucchedavasena pahīnasabbakāyaduccaritattā kāyena sucīti kāyasuci. Soceyyasampannanti	1030	
PA_atk-s05_04a:1030_1	paṭippassaddhakilesattā suparisuddhāya soceyyasampattiyā upetaṃ. Sesaṃ vuttanayameva.	1030	
PA_atk-s05_04a:1031	Sattamasuttavaṇṇanā niṭṭhitā.	103	
PA_atk-s05_04a:1032	8. Moneyyasuttavaṇṇanā	103	
PA_atk-s05_04a:1033_0	67. Aṭṭhame moneyyānīti ettha idhalokaparalokaṃ attahitaparahitañca munātīti muni,	1033	
PA_atk-s05_04a:1033_1	kalyāṇaputhujjanena saddhiṃ satta sekkhā arahā ca. Idha pana arahāva adhippeto. Munino	1033	
PA_atk-s05_04a:1033_2	bhāvāti moneyyāni, arahato kāyavacīmanosamācārā.	1033	
PA_atk-s05_04a:1034	Atha vā munibhāvakarā moneyyapaṭipadādhammā moneyyāni. Tesamayaṃ vitthāro –	103	
PA_atk-s05_04a:1035_0	“Tattha katamaṃ kāyamoneyyaṃ? Tividhakāyaduccaritassa pahānaṃ kāyamoneyyaṃ, tividhaṃ	1035	
PA_atk-s05_04a:1035_1	kāyasucaritaṃ kāyamoneyyaṃ, kāyārammaṇe ñāṇaṃ kāyamoneyyaṃ, kāyapariññā kāyamoneyyaṃ,	1035	
PA_atk-s05_04a:1035_2	pariññāsahagato maggo kāyamoneyyaṃ, kāyasmiṃ chandarāgappahānaṃ kāyamoneyyaṃ, kāyasaṅkhāranirodhā	1035	
PA_atk-s05_04a:1035_3	catutthajjhānasamāpatti kāyamoneyyaṃ.	1035	
PA_atk-s05_04a:1036_0	“Tattha katamaṃ vacīmoneyyaṃ? Catubbidhavacīduccaritassa pahānaṃ vacīmoneyyaṃ, catubbidhaṃ	1036	
PA_atk-s05_04a:1036_1	vacīsucaritaṃ, vācārammaṇe ñāṇaṃ, vācāpariññā, pariññāsahagato maggo, vācāya chandarāgappahānaṃ,	1036	
PA_atk-s05_04a:1036_2	vacīsaṅkhāranirodhā dutiyajjhānasamāpatti vacīmoneyyaṃ.	1036	
PA_atk-s05_04a:1037_0	“Tattha katamaṃ manomoneyyaṃ? Tividhamanoduccaritassa pahānaṃ manomoneyyaṃ, tividhaṃ	1037	
PA_atk-s05_04a:1037_1	manosucaritaṃ, manārammaṇe ñāṇaṃ, manopariññā, pariññāsahagato maggo, manasmiṃ chandarāgappahānaṃ,	1037	
PA_atk-s05_04a:1037_2	cittasaṅkhāranirodhā saññāvedayitanirodhasamāpatti manomoneyya”nti.	1037	
PA_atk-s05_04a:1038	Ninhātapāpakanti aggamaggajalena suṭṭhu vikkhālitapāpamalaṃ.	103	
PA_atk-s05_04a:1039	Aṭṭhamasuttavaṇṇanā niṭṭhitā.	103	
PA_atk-s05_04a:1040	9. Paṭhamarāgasuttavaṇṇanā	104	
PA_atk-s05_04a:1041_0	68. Navame yassa kassacīti aniyamitavacanaṃ, tasmā yassa kassaci puggalassa gahaṭṭhassa	1041	
PA_atk-s05_04a:1041_1	vā pabbajitassa vā. Rāgo appahīnoti rañjanaṭṭhena rāgo samucchedavasena na pahīno,	1041	
PA_atk-s05_04a:1041_2	maggena anuppattidhammataṃ na āpādito. Dosamohesupi eseva nayo. Tattha apāyagamanīyā	1041	
PA_atk-s05_04a:1041_3	rāgadosamohā paṭhamamaggena, oḷārikā kāmarāgadosā dutiyamaggena, teyeva anavasesā	1041	
PA_atk-s05_04a:1041_4	tatiyamaggena, bhavarāgo avasiṭṭhamoho ca catutthamaggena pahīyanti. Evametesu pahīyantesu	1041	
PA_atk-s05_04a:1041_5	tadekaṭṭhato sabbepi kilesā pahīyanteva. Evamete rāgādayo yassa kassaci bhikkhussa	1041	
PA_atk-s05_04a:1041_6	vā bhikkhuniyā vā upāsakassa vā upāsikāya vā maggena appahīnā. Baddho mārassāti kilesamārena	1041	
PA_atk-s05_04a:1041_7	baddhoti vuccati. Yadaggena ca kilesamārena baddho, tadaggena abhisaṅkhāramārādīhipi	1041	
PA_atk-s05_04a:1041_8	baddhoyeva hoti. Paṭimukkassa mārapāsoti paṭimukko assa anena appahīnakilesena puggalena	1041	
PA_atk-s05_04a:1041_9	tāyeva appahīnakilesatāya mārapāsasaṅkhāto kileso attano cittasantāne paṭimukko pavesito,	1041	
PA_atk-s05_04a:1041_10	tena sayaṃ bandhāpitoti attho. Atha vā paṭimukko assa bhaveyya mārapāso. Sukkapakkhe	10411	
PA_atk-s05_04a:1041_11	omukkassāti avamukko mocito apanīto assa. Sesaṃ vuttavipariyāyena veditabbaṃ.	10411	
PA_atk-s05_04a:1042_0	Idha gāthā sukkapakkhavaseneva āgatā. Tatrāyaṃ saṅkhepattho – yassa ariyapuggalassa	1042	
PA_atk-s05_04a:1042_1	rāgadosāvijjā virājitā aggamaggena nirodhitā, taṃ bhāvitakāyasīlacittapaññatāya bhāvitattesu	1042	
PA_atk-s05_04a:1042_2	arahantesu aññataraṃ abbhantaraṃ ekaṃ brahmabhūtaṃ brahmaṃ vā seṭṭhaṃ arahattaphalaṃ	1042	
PA_atk-s05_04a:1042_3	pattaṃ. Yathā aññe khīṇāsavā pubbūpanissayasampattisamannāgatā hutvā āgatā, yathā	1042	
PA_atk-s05_04a:1042_4	ca te antadvayarahitāya sīlasamādhipaññākkhandhasahagatāya majjhimāya paṭipadāya	1042	
PA_atk-s05_04a:1042_5	nibbānaṃ gatā adhigatā. Yathā vā te khandhādīnaṃ tathalakkhaṇaṃ yāthāvato paṭivijjhiṃsu,	1042	
PA_atk-s05_04a:1042_6	yathā ca te tathadhamme dukkhādayo aviparītato abbhaññiṃsu, rūpādike ca visaye yathā	1042	
PA_atk-s05_04a:1042_7	te diṭṭhamattādivaseneva passiṃsu, yathā vā pana te aṭṭha anariyavohāre vajjetvā	1042	
PA_atk-s05_04a:1042_8	ariyavohāravaseneva pavattavācā, vācānurūpañca pavattakāyā, kāyānurūpañca pavattavācā,	1042	
PA_atk-s05_04a:1042_9	tathā ayampi ariyapuggaloti tathāgataṃ, catusaccabuddhatāya buddhaṃ, puggalaveraṃ	1042	
PA_atk-s05_04a:1042_10	kilesaveraṃ attānuvādādibhayañca atikkantanti verabhayātītaṃ. Sabbesaṃ kilesābhisaṅkhārādīnaṃ	10421	
PA_atk-s05_04a:1042_11	pahīnattā sabbappahāyinaṃ buddhādayo ariyā āhu kathenti kittentīti.	10421	
PA_atk-s05_04a:1043	Navamasuttavaṇṇanā niṭṭhitā.	104	
PA_atk-s05_04a:1044	10. Dutiyarāgasuttavaṇṇanā	104	
PA_atk-s05_04a:1045_0	69. Dasame atarīti tiṇṇo, na tiṇṇo atiṇṇo. Samuddanti saṃsārasamuddaṃ, cakkhāyatanādisamuddaṃ	1045	
PA_atk-s05_04a:1045_1	vā. Tadubhayampi duppūraṇaṭṭhena samuddo viyāti samuddaṃ. Atha vā samuddanaṭṭhena	1045	
PA_atk-s05_04a:1045_2	samuddaṃ, kilesavassanena sattasantānassa kilesasadanatoti attho. Savīcinti kodhūpāyāsavīcīhi	1045	
PA_atk-s05_04a:1045_3	savīciṃ. Vuttañhetaṃ “vīcibhayanti kho, bhikkhu, kodhūpāyāsassetaṃ adhivacana”nti.	1045	
PA_atk-s05_04a:1045_4	Sāvaṭṭanti pañcakāmaguṇāvaṭṭehi saha āvaṭṭaṃ. Vuttampi cetaṃ “āvaṭṭabhayanti kho,	1045	
PA_atk-s05_04a:1045_5	bhikkhu, pañcannetaṃ kāmaguṇānaṃ adhivacana”nti. Sagahaṃ sarakkhasanti attano gocaragatānaṃ	1045	
PA_atk-s05_04a:1045_6	anatthajananato caṇḍamakaramacchakacchaparakkhasasadisehi visabhāgapuggalehi sahitaṃ.	1045	
PA_atk-s05_04a:1045_7	Tathā cāha “sagahaṃ sarakkhasanti kho, bhikkhu, mātugāmassetaṃ adhivacana”nti. Atarīti	1045	
PA_atk-s05_04a:1045_8	maggapaññānāvāya yathāvuttaṃ samuddaṃ uttari. Tiṇṇoti nittiṇṇo. Pāraṅgatoti tassa	1045	
PA_atk-s05_04a:1045_9	samuddassa pāraṃ paratīraṃ nirodhaṃ upagato. Thale tiṭṭhatīti tato eva saṃsāramahoghaṃ	1045	
PA_atk-s05_04a:1045_10	kāmādimahoghañca atikkamitvā thale paratīre nibbāne bāhitapāpabrāhmaṇo tiṭṭhatīti vuccati.	10451	
PA_atk-s05_04a:1046	Idhāpi gāthā sukkapakkhavaseneva āgatā. Tattha ūmibhayanti yathāvuttaūmibhayaṃ, bhāyitabbaṃ etasmāti taṃ ūmi bhayaṃ. Duttaranti duratikkamaṃ. Accatārīti atikkami.	104	
PA_atk-s05_04a:1047_0	Saṅgātigoti rāgādīnaṃ pañcannaṃ saṅgānaṃ atikkantattā pahīnattā saṅgātigo. Atthaṅgato	1047	
PA_atk-s05_04a:1047_1	so na pamāṇametīti so evaṃbhūto arahā rāgādīnaṃ pamāṇakaradhammānaṃ accantameva atthaṃ	1047	
PA_atk-s05_04a:1047_2	gatattā atthaṅgato, tato eva sīlādidhammakkhandhapāripūriyā ca “ediso sīlena samādhinā	1047	
PA_atk-s05_04a:1047_3	paññāyā”ti kenaci pamiṇituṃ asakkuṇeyyo pamāṇaṃ na eti, atha vā anupādisesanibbānasaṅkhātaṃ	1047	
PA_atk-s05_04a:1047_4	atthaṃ gato so arahā “imāya nāma gatiyā ṭhito, ediso ca nāmagottenā”ti pamiṇituṃ	1047	
PA_atk-s05_04a:1047_5	asakkuṇeyyatāya pamāṇaṃ na eti na upagacchati. Tato eva amohayi maccurājaṃ, tena	1047	
PA_atk-s05_04a:1047_6	anubandhituṃ asakkuṇeyyoti vadāmīti anupādisesanibbānadhātuyāva desanaṃ niṭṭhāpesi.	1047	
PA_atk-s05_04a:1047_7	Iti imasmiṃ vagge paṭhamapañcamachaṭṭhesu vaṭṭaṃ kathitaṃ, dutiyasattamaaṭṭhamesu	1047	
PA_atk-s05_04a:1047_8	vivaṭṭaṃ, sesesu vaṭṭavivaṭṭaṃ kathitanti veditabbaṃ.	1047	
PA_atk-s05_04a:1048	Dasamasuttavaṇṇanā niṭṭhitā.	104	
PA_atk-s05_04a:1049	Dutiyavaggavaṇṇanā niṭṭhitā.	104	
PA_atk-s05_04a:1050	3. Tatiyavaggo	105	
PA_atk-s05_04a:1051	1. Micchādiṭṭhikasuttavaṇṇanā	105	
PA_atk-s05_04a:1052_0	70. Tatiyavaggassa paṭhame diṭṭhā mayāti mayā diṭṭhā, mama samantacakkhunā dibbacakkhunā	1052	
PA_atk-s05_04a:1052_1	cāti dvīhipi cakkhūhi diṭṭhā paccakkhato viditā. Tena anussavādiṃ paṭikkhipati, ayañca	1052	
PA_atk-s05_04a:1052_2	attho idāneva pāḷiyaṃ āgamissati. Kāyaduccaritena samannāgatāti kāyaduccaritena samaṅgībhūtā.	1052	
PA_atk-s05_04a:1052_3	Ariyānaṃ upavādakāti buddhādīnaṃ ariyānaṃ antamaso gihisotāpannānampi guṇaparidhaṃsanena	1052	
PA_atk-s05_04a:1052_4	abhūtabbhakkhānena upavādakā akkosakā garahakā. Micchādiṭṭhikāti viparītadassanā.	1052	
PA_atk-s05_04a:1052_5	Micchādiṭṭhikammasamādānāti micchādassanahetu samādinnanānāvidhakammā ye ca, micchādiṭṭhimūlakesu	1052	
PA_atk-s05_04a:1052_6	kāyakammādīsu aññepi samādapenti. Ettha ca vacīmanoduccaritaggahaṇeneva ariyūpavādamicchādiṭṭhīsu	1052	
PA_atk-s05_04a:1052_7	gahitāsu punavacanaṃ mahāsāvajjabhāvadassanatthaṃ nesaṃ. Mahāsāvajjo hi ariyūpavādo	1052	
PA_atk-s05_04a:1052_8	ānantariyasadiso. Yathāha –	1052	
PA_atk-s05_04a:1053_0	“Seyyathāpi, sāriputta, bhikkhu sīlasampanno, samādhisampanno, paññāsampanno, diṭṭheva	1053	
PA_atk-s05_04a:1053_1	dhamme aññaṃ ārādheyya; evaṃsampadamidaṃ, sāriputta, vadāmi taṃ vācaṃ appahāya, taṃ	1053	
PA_atk-s05_04a:1053_2	cittaṃ appahāya, taṃ diṭṭhiṃ appaṭinissajjitvā yathābhataṃ nikkhitto evaṃ niraye”ti.	1053	
PA_atk-s05_04a:1054	Micchādiṭṭhito ca mahāsāvajjataraṃ nāma aññaṃ natthi. Yathāha –	105	
PA_atk-s05_04a:1055	“Nāhaṃ, bhikkhave, aññaṃ ekadhammampi samanupassāmi, yaṃ evaṃ mahāsāvajjataraṃ yathayidaṃ, bhikkhave, micchādiṭṭhi. Micchādiṭṭhiparamāni, bhikkhave, vajjānī”ti.	105	
PA_atk-s05_04a:1056	Taṃ kho panātiādi yathāvuttassa atthassa attapaccakkhabhāvaṃ daḷhataraṃ katvā dassetuṃ āraddhaṃ. Tampi suviññeyyameva.	105	
PA_atk-s05_04a:1057_0	Gāthāsu micchā manaṃ paṇidhāyāti abhijjhādīnaṃ vasena cittaṃ ayoniso ṭhapetvā. Micchā	1057	
PA_atk-s05_04a:1057_1	vācañca bhāsiyāti micchā musāvādādivasena vācaṃ bhāsitvā. Micchā kammāni katvānāti	1057	
PA_atk-s05_04a:1057_2	pāṇātipātādivasena kāyakammāni katvā. Atha vā micchā manaṃ paṇidhāyāti micchādiṭṭhivasena	1057	
PA_atk-s05_04a:1057_3	cittaṃ viparītaṃ ṭhapetvā. Sesapadadvayepi eseva nayo. Idānissa tathā duccaritacaraṇe	1057	
PA_atk-s05_04a:1057_4	kāraṇaṃ dasseti appassutoti, attano paresañca hitāvahena sutena virahitoti attho.	1057	
PA_atk-s05_04a:1057_5	Apuññakaroti tato eva ariyadhammassa akovidatāya kibbisakārī pāpadhammo. Appasmiṃ	1057	
PA_atk-s05_04a:1057_6	idha jīviteti idha manussaloke jīvite atiparitte. Tathā cāha “yo ciraṃ jīvati, so	1057	
PA_atk-s05_04a:1057_7	vassasataṃ appaṃ vā bhiyyo”ti, “appamāyu manussāna”nti ca. Tasmā bahussuto sappañño	1057	
PA_atk-s05_04a:1057_8	sīghaṃ puññāni katvā saggūpago nibbānapatiṭṭho vā hoti. Yo pana appassuto apuññakaro,	1057	
PA_atk-s05_04a:1057_9	kāyassa bhedā duppañño nirayaṃ so upapajjatīti.	1057	
PA_atk-s05_04a:1058	Paṭhamasuttavaṇṇanā niṭṭhitā.	105	
PA_atk-s05_04a:1059	2. Sammādiṭṭhikasuttavaṇṇanā	105	
PA_atk-s05_04a:1060	71. Dutiye paṭhamasutte vuttavipariyāyena attho veditabbo.	106	
PA_atk-s05_04a:1061	Dutiyasuttavaṇṇanā niṭṭhitā.	106	
PA_atk-s05_04a:1062	3. Nissaraṇiyasuttavaṇṇanā	106	
PA_atk-s05_04a:1063_0	72. Tatiye nissaraṇiyāti nissaraṇapaṭisaṃyuttā. Dhātuyoti sattasuññasabhāvā. Kāmānanti	1063	
PA_atk-s05_04a:1063_1	kilesakāmānañceva vatthukāmānañca. Atha vā kāmānanti kilesakāmānaṃ. Kilesakāmato	1063	
PA_atk-s05_04a:1063_2	hi nissaraṇā vatthukāmehipi nissaraṇaṃyeva hoti, na aññathā. Vuttañhetaṃ –	1063	
PA_atk-s05_04a:1064	“Na te kāmā yāni citrāni loke,	106	
PA_atk-s05_04a:1065	Saṅkapparāgo purisassa kāmo;	106	
PA_atk-s05_04a:1066	Tiṭṭhanti citrāni tatheva loke,	106	
PA_atk-s05_04a:1067	Athettha dhīrā vinayanti chanda”nti. ;	106	
PA_atk-s05_04a:1068_0	Nissaraṇanti apagamo. Nekkhammanti paṭhamajjhānaṃ, visesato taṃ asubhārammaṇaṃ daṭṭhabbaṃ.	1068	
PA_atk-s05_04a:1068_1	Yo pana taṃ jhānaṃ pādakaṃ katvā saṅkhāre sammasitvā tatiyamaggaṃ patvā anāgāmimaggena	1068	
PA_atk-s05_04a:1068_2	nibbānaṃ sacchikaroti, tassa cittaṃ accantameva kāmehi nissaṭanti idaṃ ukkaṭṭhato	1068	
PA_atk-s05_04a:1068_3	kāmānaṃ nissaraṇaṃ veditabbaṃ. Rūpānanti rūpadhammānaṃ, visesena saddhiṃ ārammaṇehi	1068	
PA_atk-s05_04a:1068_4	kusalavipākakiriyābhedato sabbesaṃ rūpāvacaradhammānaṃ. Āruppanti arūpāvacarajjhānaṃ.	1068	
PA_atk-s05_04a:1068_5	Keci pana “kāmāna”nti padassa “sabbesaṃ kāmāvacaradhammāna”nti atthaṃ vadanti. “Nekkhamma”nti	1068	
PA_atk-s05_04a:1068_6	ca “pañca rūpāvacarajjhānānī”ti. Taṃ aṭṭhakathāsu natthi, na yujjati ca. Bhūtanti	1068	
PA_atk-s05_04a:1068_7	jātaṃ. Saṅkhatanti samecca sambhuyya paccayehi kataṃ. Paṭiccasamuppannanti kāraṇato	1068	
PA_atk-s05_04a:1068_8	nibbattaṃ. Tīhipi padehi tebhūmake dhamme anavasesato pariyādiyati. Nirodhoti nibbānaṃ.	1068	
PA_atk-s05_04a:1068_9	Ettha ca paṭhamāya dhātuyā kāmapariññā vuttā, dutiyāya rūpapariññā, tatiyāya sabbasaṅkhatapariññā	1068	
PA_atk-s05_04a:1068_10	sabbabhavasamatikkamo vutto.	10681	
PA_atk-s05_04a:1069_0	Gāthāsu kāmanissaraṇaṃ ñatvāti “idaṃ kāmanissaraṇaṃ – evañca kāmato nissaraṇa”nti	1069	
PA_atk-s05_04a:1069_1	jānitvā. Atikkamati etenāti atikkamo, atikkamanūpāyo, taṃ atikkamaṃ āruppaṃ ñatvā.	1069	
PA_atk-s05_04a:1069_2	Sabbe saṅkhārā samanti vūpasamanti etthāti sabbasaṅkhārasamatho, nibbānaṃ, taṃ phusaṃ	1069	
PA_atk-s05_04a:1069_3	phusanto. Sesaṃ heṭṭhā vuttanayameva.	1069	
PA_atk-s05_04a:1070	Tatiyasuttavaṇṇanā niṭṭhitā.	107	
PA_atk-s05_04a:1071	4. Santatarasuttavaṇṇanā	107	
PA_atk-s05_04a:1072_0	73. Catutthe rūpehīti rūpāvacaradhammehi. Santatarāti atisayena santā. Rūpāvacaradhammā	1072	
PA_atk-s05_04a:1072_1	hi kilesavikkhambhanato vitakkādioḷārikaṅgappahānato samādhibhūmibhāvato ca santā	1072	
PA_atk-s05_04a:1072_2	nāma, āruppā pana tehipi aṅgasantatāya ceva ārammaṇasantatāya ca atisayena santavuttikā,	1072	
PA_atk-s05_04a:1072_3	tena santatarāti vuttā. Nirodhoti nibbānaṃ. Saṅkhārāvasesasukhumabhāvappattitopi	1072	
PA_atk-s05_04a:1072_4	hi catutthāruppato phalasamāpattiyova santatarā kilesadarathapaṭipassaddhito nibbānārammaṇato	1072	
PA_atk-s05_04a:1072_5	ca, kimaṅgaṃ pana sabbasaṅkhārasamatho nibbānaṃ. Tena vuttaṃ “āruppehi nirodho santataro”ti.	1072	
PA_atk-s05_04a:1073_0	Gāthāsu rūpūpagāti rūpabhavūpagā. Rūpabhavo hi idha rūpanti vutto, “rūpūpapattiyā	1073	
PA_atk-s05_04a:1073_1	maggaṃ bhāvetī”tiādīsu viya. Arūpaṭṭhāyinoti arūpāvacarā. Nirodhaṃ appajānantā, āgantāro	1073	
PA_atk-s05_04a:1073_2	punabbhavanti etena rūpārūpāvacaradhammehi nirodhassa santabhāvameva dasseti. Arūpesu	1073	
PA_atk-s05_04a:1073_3	asaṇṭhitāti arūparāgena arūpabhavesu appatiṭṭhahantā, tepi parijānantāti attho. Nirodhe	1073	
PA_atk-s05_04a:1073_4	ye vimuccantīti ettha yeti nipātamattaṃ. Sesaṃ heṭṭhā vuttanayameva.	1073	
PA_atk-s05_04a:1074	Catutthasuttavaṇṇanā niṭṭhitā.	107	
PA_atk-s05_04a:1075	5. Puttasuttavaṇṇanā	107	
PA_atk-s05_04a:1076_0	74. Pañcame puttāti atrajā orasaputtā, dinnakādayopi vā. Santoti bhavantā saṃvijjamānā	1076	
PA_atk-s05_04a:1076_1	lokasminti imasmiṃ loke upalabbhamānā. Atthibhāvena santo, pākaṭabhāvena vijjamānā.	1076	
PA_atk-s05_04a:1076_2	Atijātoti attano guṇehi mātāpitaro atikkamitvā jāto, tehi adhikaguṇoti attho. Anujātoti	1076	
PA_atk-s05_04a:1076_3	guṇehi mātāpitūnaṃ anurūpo hutvā jāto, tehi samānaguṇoti attho. Avajātoti guṇehi	1076	
PA_atk-s05_04a:1076_4	mātāpitūnaṃ adhamo hutvā jāto, tehi hīnaguṇoti attho. Yehi pana guṇehi yutto mātāpitūnaṃ	1076	
PA_atk-s05_04a:1076_5	adhiko samo hīnoti ca adhippeto, te vibhajitvā dassetuṃ “kathañca, bhikkhave, putto	1076	
PA_atk-s05_04a:1076_6	atijāto hotī”ti kathetukamyatāya pucchaṃ katvā “idha, bhikkhave, puttassā”tiādinā niddeso āraddho.	1076	
PA_atk-s05_04a:1077_0	Tattha na buddhaṃ saraṇaṃ gatātiādīsu buddhoti sabbadhammesu appaṭihatañāṇanimittānuttaravimokkhādhigamaparibhāvitaṃ	1077	
PA_atk-s05_04a:1077_1	khandhasantānaṃ, sabbaññutaññāṇapadaṭṭhānaṃ vā saccābhisambodhiṃ upādāya paññattiko	1077	
PA_atk-s05_04a:1077_2	sattātisayo buddho. Yathāha –	1077	
PA_atk-s05_04a:1078	“Buddhoti yo so bhagavā sayambhū anācariyako pubbe ananussutesu dhammesu sāmaṃ saccāni abhisambujjhi, tattha ca sabbaññutaṃ patto, balesu ca vasībhāva”nti –	107	
PA_atk-s05_04a:1079	Ayaṃ tāva atthato buddhavibhāvanā.	107	
PA_atk-s05_04a:1080_0	Byañjanato pana savāsanāya kilesaniddāya accantavigamena buddhavā paṭibuddhavāti	1080	
PA_atk-s05_04a:1080_1	buddho, buddhiyā vā vikasitabhāvena buddhavā vibuddhavāti buddho, bujjhitāti buddho,	1080	
PA_atk-s05_04a:1080_2	bodhetāti buddhoti evamādinā nayena veditabbo. Yathāha –	1080	
PA_atk-s05_04a:1081_0	“Bujjhitā saccānīti buddho, bodhetā pajāyāti buddho, sabbaññutāya buddho, sabbadassāvitāya	1081	
PA_atk-s05_04a:1081_1	buddho, anaññaneyyatāya buddho, visavitāya buddho, khīṇāsavasaṅkhātena buddho, nirupakkilesasaṅkhātena	1081	
PA_atk-s05_04a:1081_2	buddho, ekantavītarāgoti buddho, ekantavītadosoti buddho, ekantavītamohoti buddho,	1081	
PA_atk-s05_04a:1081_3	ekantanikkilesoti buddho, ekāyanamaggaṃ gatoti buddho, eko anuttaraṃ sammāsambodhiṃ	1081	
PA_atk-s05_04a:1081_4	abhisambuddhoti buddho, abuddhivihatattā buddhipaṭilābhāti buddho, buddhoti cetaṃ	1081	
PA_atk-s05_04a:1081_5	nāmaṃ na mātarā kataṃ, na pitarā kataṃ, na bhātarā kataṃ, na bhaginiyā kataṃ, na	1081	
PA_atk-s05_04a:1081_6	mittāmaccehi kataṃ, na ñātisālohitehi kataṃ, na samaṇabrāhmaṇehi kataṃ, na devatāhi	1081	
PA_atk-s05_04a:1081_7	kataṃ, atha kho vimokkhantikametaṃ buddhānaṃ bhagavantānaṃ bodhiyā mūle saha sabbaññutaññāṇassa	1081	
PA_atk-s05_04a:1081_8	paṭilābhā sacchikā paññatti, yadidaṃ buddho”ti.	1081	
PA_atk-s05_04a:1082_0	Hiṃsatīti saraṇaṃ, sabbaṃ anatthaṃ apāyadukkhaṃ sabbaṃ saṃsāradukkhaṃ hiṃsati vināseti	1082	
PA_atk-s05_04a:1082_1	viddhaṃsetīti attho. Saraṇaṃ gatāti “buddho bhagavā amhākaṃ saraṇaṃ gati parāyaṇaṃ	1082	
PA_atk-s05_04a:1082_2	paṭisaraṇaṃ aghassa hantā hitassa vidhātā”ti iminā adhippāyena buddhaṃ bhagavantaṃ	1082	
PA_atk-s05_04a:1082_3	gacchāma bhajāma sevāma payirupāsāma. Evaṃ vā jānāma bujjhāmāti evaṃ gatā upagatā	1082	
PA_atk-s05_04a:1082_4	buddhaṃ saraṇaṃ gatā. Tappaṭikkhepena na buddhaṃ saraṇaṃ gatā.	1082	
PA_atk-s05_04a:1083_0	Dhammaṃ saraṇaṃ gatāti adhigatamagge sacchikatanirodhe yathānusiṭṭhaṃ paṭipajjamāne	1083	
PA_atk-s05_04a:1083_1	catūsu apāyesu apatamāne katvā dhāretīti dhammo. So atthato ariyamaggo ceva nibbānañca. Vuttañhetaṃ –	1083	
PA_atk-s05_04a:1084	“Yāvatā, bhikkhave, dhammā saṅkhatā, ariyo aṭṭhaṅgiko maggo tesaṃ aggamakkhāyatī”ti vitthāro.	108	
PA_atk-s05_04a:1085	Na kevalañca ariyamagganibbānāni eva, apica kho ariyaphalehi saddhiṃ pariyattidhammo ca. Vuttañhetaṃ chattamāṇavakavimāne –	108	
PA_atk-s05_04a:1086	“Rāgavirāgamanejamasokaṃ,	108	
PA_atk-s05_04a:1087	Dhammamasaṅkhatamappaṭikūlaṃ;	108	
PA_atk-s05_04a:1088	Madhuramimaṃ paguṇaṃ suvibhattaṃ,	108	
PA_atk-s05_04a:1089	Dhammamimaṃ saraṇatthamupehī”ti. ;	108	
PA_atk-s05_04a:1090_0	Tattha hi rāgavirāgoti maggo kathito, anejamasokanti phalaṃ, dhammasaṅkhatanti nibbānaṃ,	1090	
PA_atk-s05_04a:1090_1	appaṭikūlaṃ madhuramimaṃ paguṇaṃ suvibhattanti piṭakattayena vibhattā sabbadhammakkhandhā	1090	
PA_atk-s05_04a:1090_2	kathitā. Taṃ dhammaṃ vuttanayena saraṇanti gatā dhammaṃ saraṇaṃ gatā. Tappaṭikkhepena	1090	
PA_atk-s05_04a:1090_3	na dhammaṃ saraṇaṃ gatā.	1090	
PA_atk-s05_04a:1091	Diṭṭhisīlasaṅghātena saṃhatoti saṅgho. So atthato aṭṭhaariyapuggalasamūho. Vuttañhetaṃ tasmiṃ eva vimāne –	109	
PA_atk-s05_04a:1092	“Yattha ca dinna mahapphalamāhu,	109	
PA_atk-s05_04a:1093	Catūsu sucīsu purisayugesu;	109	
PA_atk-s05_04a:1094	Aṭṭha ca puggala dhammadasā te,	109	
PA_atk-s05_04a:1095	Saṅghamimaṃ saraṇatthamupehī”ti. ;	109	
PA_atk-s05_04a:1096	Taṃ saṅghaṃ vuttanayena saraṇanti gatā saṅghaṃ saraṇaṃ gatā. Tappaṭikkhepena na saṅghaṃ saraṇaṃ gatāti.	109	
PA_atk-s05_04a:1097	Ettha ca saraṇagamanakosallatthaṃ saraṇaṃ saraṇagamanaṃ, yo ca saraṇaṃ gacchati saraṇagamanappabhedo, phalaṃ, saṃkileso, bhedo, vodānanti ayaṃ vidhi veditabbo.	109	
PA_atk-s05_04a:1098_0	Tattha padatthato tāva hiṃsatīti saraṇaṃ, saraṇagatānaṃ teneva saraṇagamanena bhayaṃ	1098	
PA_atk-s05_04a:1098_1	santāsaṃ dukkhaṃ duggatiṃ parikilesaṃ hanati vināsetīti attho, ratanattayassetaṃ	1098	
PA_atk-s05_04a:1098_2	adhivacanaṃ. Atha vā hite pavattanena ahitā nivattanena ca sattānaṃ bhayaṃ hiṃsatīti	1098	
PA_atk-s05_04a:1098_3	buddho saraṇaṃ, bhavakantārato uttāraṇena assāsadānena ca dhammo, appakānampi kārānaṃ	1098	
PA_atk-s05_04a:1098_4	vipulaphalapaṭilābhakaraṇena saṅgho. Tasmā imināpi pariyāyena ratanattayaṃ saraṇaṃ.	1098	
PA_atk-s05_04a:1098_5	Tappasādataggarutāhi vihatakileso tapparāyaṇatākārappavatto cittuppādo saraṇagamanaṃ.	1098	
PA_atk-s05_04a:1098_6	Taṃsamaṅgisatto saraṇaṃ gacchati, vuttappakārena cittuppādena “etāni me tīṇi ratanāni	1098	
PA_atk-s05_04a:1098_7	saraṇaṃ, etāni parāyaṇa”nti evaṃ upetīti attho. Evaṃ tāva saraṇaṃ saraṇagamanaṃ,	1098	
PA_atk-s05_04a:1098_8	yo ca saraṇaṃ gacchatīti idaṃ tayaṃ veditabbaṃ.	1098	
PA_atk-s05_04a:1099_0	Pabhedato pana duvidhaṃ saraṇagamanaṃ – lokiyaṃ, lokuttarañca. Tattha lokuttaraṃ	1099	
PA_atk-s05_04a:1099_1	diṭṭhasaccānaṃ maggakkhaṇe saraṇagamanupakkilesasamucchedena ārammaṇato nibbānārammaṇaṃ	1099	
PA_atk-s05_04a:1099_2	hutvā kiccato sakalepi ratanattaye ijjhati, lokiyaṃ puthujjanānaṃ saraṇagamanupakkilesavikkhambhanena	1099	
PA_atk-s05_04a:1099_3	ārammaṇato buddhādiguṇārammaṇaṃ hutvā ijjhati. Taṃ atthato buddhādīsu vatthūsu saddhāpaṭilābho,	1099	
PA_atk-s05_04a:1099_4	saddhāmūlikā ca sammādiṭṭhi dasasu puññakiriyavatthūsu diṭṭhijukammanti vuccati.	1099	
PA_atk-s05_04a:1100_0	Tayidaṃ catudhā pavattati – attasanniyyātanena, tapparāyaṇatāya, sissabhāvūpagamanena,	1100	
PA_atk-s05_04a:1100_1	paṇipātenāti. Tattha attasanniyyātanaṃ nāma “ajja ādiṃ katvā ahaṃ attānaṃ buddhassa	1100	
PA_atk-s05_04a:1100_2	niyyātemi, dhammassa, saṅghassā”ti evaṃ buddhādīnaṃ attapariccajanaṃ. Tapparāyaṇaṃ	1100	
PA_atk-s05_04a:1100_3	nāma “ajja ādiṃ katvā ahaṃ buddhaparāyaṇo, dhammaparāyaṇo, saṅghaparāyaṇo iti maṃ	1100	
PA_atk-s05_04a:1100_4	dhārehī”ti evaṃ tappaṭisaraṇabhāvo tapparāyaṇatā. Sissabhāvūpagamanaṃ nāma “ajja	1100	
PA_atk-s05_04a:1100_5	ādiṃ katvā ahaṃ buddhassa antevāsiko, dhammassa, saṅghassa iti maṃ dhāretū”ti evaṃ	1100	
PA_atk-s05_04a:1100_6	sissabhāvassa upagamanaṃ. Paṇipāto nāma “ajja ādiṃ katvā ahaṃ abhivādanapaccuṭṭhānaañjalikammasāmīcikammaṃ	1100	
PA_atk-s05_04a:1100_7	buddhādīnaṃ eva tiṇṇaṃ vatthūnaṃ karomi iti maṃ dhāretū”ti evaṃ buddhādīsu paramanipaccakāro.	1100	
PA_atk-s05_04a:1100_8	Imesañhi catunnaṃ ākārānaṃ aññataraṃ karontena gahitaṃ eva hoti saraṇagamanaṃ.	1100	
PA_atk-s05_04a:1101_0	Apica “bhagavato attānaṃ pariccajāmi, dhammassa, saṅghassa attānaṃ pariccajāmi, jīvitaṃ	1101	
PA_atk-s05_04a:1101_1	pariccajāmi, pariccatto eva me attā jīvitañca, jīvitapariyantikaṃ buddhaṃ saraṇaṃ	1101	
PA_atk-s05_04a:1101_2	gacchāmi, buddho me saraṇaṃ tāṇaṃ leṇa”nti evampi attasanniyyātanaṃ veditabbaṃ. “Satthārañca	1101	
PA_atk-s05_04a:1101_3	vatāhaṃ passeyyaṃ, bhagavantameva passeyyaṃ; sugatañca vatāhaṃ passeyyaṃ, bhagavantameva	1101	
PA_atk-s05_04a:1101_4	passeyyaṃ; sammāsambuddhañca vatāhaṃ passeyyaṃ; bhagavantameva passeyya”nti evaṃ	1101	
PA_atk-s05_04a:1101_5	mahākassapattherassa saraṇagamanaṃ viya sissabhāvūpagamanaṃ daṭṭhabbaṃ.	1101	
PA_atk-s05_04a:1102	“So ahaṃ vicarissāmi, gāmā gāmaṃ purā puraṃ;	110	
PA_atk-s05_04a:1103	Namassamāno sambuddhaṃ, dhammassa ca sudhammata”nti. –	110	
PA_atk-s05_04a:1104_0	Evaṃ āḷavakādīnaṃ saraṇagamanaṃ viya tapparāyaṇatā veditabbā. “Atha kho, brahmāyu,	1104	
PA_atk-s05_04a:1104_1	brāhmaṇo uṭṭhāyāsanā ekaṃsaṃ uttarāsaṅgaṃ karitvā bhagavato pādesu sirasā nipatitvā	1104	
PA_atk-s05_04a:1104_2	bhagavato pādāni mukhena ca paricumbati, pāṇīhi ca parisambāhati, nāmañca sāveti	1104	
PA_atk-s05_04a:1104_3	‘brahmāyu ahaṃ, bho gotama, brāhmaṇo, brahmāyu ahaṃ, bho gotama, brāhmaṇo”’ti evaṃ paṇipāto daṭṭhabbo.	1104	
PA_atk-s05_04a:1105_0	So panesa ñātibhayācariyadakkhiṇeyyavasena catubbidho hoti. Tattha dakkhiṇeyyapaṇipātena	1105	
PA_atk-s05_04a:1105_1	saraṇagamanaṃ hoti, na itarehi. Seṭṭhavaseneva hi saraṇaṃ gayhati, seṭṭhavasena bhijjati.	1105	
PA_atk-s05_04a:1105_2	Tasmā yo “ayameva loke sabbasattuttamo aggadakkhiṇeyyo”ti vandati, teneva saraṇaṃ	1105	
PA_atk-s05_04a:1105_3	gahitaṃ hoti, na ñātibhayācariyasaññāya vandantena. Evaṃ gahitasaraṇassa upāsakassa	1105	
PA_atk-s05_04a:1105_4	vā upāsikāya vā aññatitthiyesu pabbajitampi “ñātako me aya”nti vandato saraṇaṃ na	1105	
PA_atk-s05_04a:1105_5	bhijjati, pageva apabbajitaṃ. Tathā rājānaṃ bhayena vandato. So hi raṭṭhapūjitattā	1105	
PA_atk-s05_04a:1105_6	avandiyamāno anatthampi kareyyāti. Tathā yaṃkiñci sippaṃ sikkhāpakaṃ titthiyampi	1105	
PA_atk-s05_04a:1105_7	“ācariyo me aya”nti vandatopi na bhijjati. Evaṃ saraṇagamanassa pabhedo veditabbo.	1105	
PA_atk-s05_04a:1106	Ettha ca lokuttarassa saraṇagamanassa cattāri sāmaññaphalāni vipākaphalaṃ, sabbadukkhakkhayo ānisaṃsaphalaṃ. Vuttañhetaṃ –	110	
PA_atk-s05_04a:1107	“Yo ca buddhañca dhammañca, saṅghañca saraṇaṃ gato;	110	
PA_atk-s05_04a:1108	Cattāri ariyasaccāni, sammappaññāya passati.	110	
PA_atk-s05_04a:1109	“Dukkhaṃ dukkhasamuppādaṃ, dukkhassa ca atikkamaṃ;	110	
PA_atk-s05_04a:1110	Ariyaṃ caṭṭhaṅgikaṃ maggaṃ, dukkhūpasamagāminaṃ.	111	
PA_atk-s05_04a:1111	“Etaṃ kho saraṇaṃ khemaṃ, etaṃ saraṇamuttamaṃ;	111	
PA_atk-s05_04a:1112	Etaṃ saraṇamāgamma, sabbadukkhā pamuccatī”ti. ;	111	
PA_atk-s05_04a:1113	Apica niccato anupagamanādīnipi etassa ānisaṃsaphalaṃ veditabbaṃ. Vuttañhetaṃ –	111	
PA_atk-s05_04a:1114_0	“Aṭṭhānametaṃ, bhikkhave, anavakāso, yaṃ diṭṭhisampanno puggalo kañci saṅkhāraṃ niccato	1114	
PA_atk-s05_04a:1114_1	upagaccheyya, sukhato upagaccheyya, kañci dhammaṃ attato upagaccheyya, mātaraṃ jīvitā	1114	
PA_atk-s05_04a:1114_2	voropeyya, pitaraṃ jīvitā voropeyya, arahantaṃ jīvitā voropeyya, duṭṭhacitto tathāgatassa	1114	
PA_atk-s05_04a:1114_3	lohitaṃ uppādeyya, saṅghaṃ bhindeyya, aññaṃ satthāraṃ uddiseyya netaṃ ṭhānaṃ vijjatī”ti.	1114	
PA_atk-s05_04a:1115	Lokiyassa pana saraṇagamanassa bhavasampadāpi bhogasampadāpi phalameva. Vuttañhetaṃ –	111	
PA_atk-s05_04a:1116	“Ye keci buddhaṃ saraṇaṃ gatāse,	111	
PA_atk-s05_04a:1117	Na te gamissanti apāyabhūmiṃ;	111	
PA_atk-s05_04a:1118	Pahāya mānusaṃ dehaṃ,	111	
PA_atk-s05_04a:1119	Devakāyaṃ paripūressantī”ti. ;	111	
PA_atk-s05_04a:1120	Aparampi vuttaṃ –	112	
PA_atk-s05_04a:1121_0	“Atha kho sakko devānamindo asītiyā devatāsahassehi saddhiṃ yenāyasmā mahāmoggallāno	1121	
PA_atk-s05_04a:1121_1	tenupasaṅkami…pe… ekamantaṃ ṭhitaṃ kho sakkaṃ devānamindaṃ āyasmā mahāmoggallāno	1121	
PA_atk-s05_04a:1121_2	etadavoca – ‘sādhu kho, devānaminda, buddhaṃ saraṇagamanaṃ hoti. Buddhaṃ saraṇagamanahetu	1121	
PA_atk-s05_04a:1121_3	kho, devānaminda, evamidhekacce sattā kāyassa bhedā paraṃ maraṇā sugatiṃ saggaṃ lokaṃ	1121	
PA_atk-s05_04a:1121_4	upapajjanti. Te aññe deve dasahi ṭhānehi adhigaṇhanti – dibbena āyunā, dibbena vaṇṇena,	1121	
PA_atk-s05_04a:1121_5	dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi,	1121	
PA_atk-s05_04a:1121_6	dibbehi gandhehi, dibbehi rasehi, dibbehi phoṭṭhabbehi…pe… dhammaṃ, saṅghaṃ…pe… phoṭṭhabbehī”’ti.	1121	
PA_atk-s05_04a:1122	Velāmasuttādivasenapi saraṇagamanassa phalaviseso veditabbo. Evaṃ saraṇagamanassa phalaṃ veditabbaṃ.	112	
PA_atk-s05_04a:1123_0	Lokiyasaraṇagamanañcettha tīsu vatthūsu aññāṇasaṃsayamicchāñāṇādīhi saṃkilissati,	1123	
PA_atk-s05_04a:1123_1	na mahājutikaṃ hoti na mahāvipphāraṃ. Lokuttarassa pana saṃkileso natthi. Lokiyassa	1123	
PA_atk-s05_04a:1123_2	ca saraṇagamanassa duvidho bhedo – sāvajjo, anavajjo ca. Tattha sāvajjo aññasatthārādīsu	1123	
PA_atk-s05_04a:1123_3	attasanniyyātanādīhi hoti, so aniṭṭhaphalo. Anavajjo kālakiriyāya, so avipākattā	1123	
PA_atk-s05_04a:1123_4	aphalo. Lokuttarassa pana nevatthi bhedo. Bhavantarepi hi ariyasāvako aññaṃ satthāraṃ	1123	
PA_atk-s05_04a:1123_5	na uddisatīti evaṃ saraṇagamanassa saṃkileso ca bhedo ca veditabbo.	1123	
PA_atk-s05_04a:1124	Vodānampi ca lokiyasseva yassa hi saṃkileso, tasseva tato vodānena bhavitabbaṃ. Lokuttaraṃ pana niccavodānamevāti.	112	
PA_atk-s05_04a:1125_0	Pāṇātipātāti ettha pāṇassa saraseneva patanasabhāvassa antarā eva atipātanaṃ atipāto,	1125	
PA_atk-s05_04a:1125_1	saṇikaṃ patituṃ adatvā sīghaṃ pātananti attho. Atikkamma vā satthādīhi abhibhavitvā	1125	
PA_atk-s05_04a:1125_2	pātanaṃ atipāto, pāṇaghātoti vuttaṃ hoti. Pāṇoti cettha khandhasantāno, yo sattoti	1125	
PA_atk-s05_04a:1125_3	voharīyati, paramatthato rūpārūpajīvitindriyaṃ. Rūpajīvitindriye hi vikopite itarampi	1125	
PA_atk-s05_04a:1125_4	taṃsambandhatāya vinassatīti. Tasmiṃ pana pāṇe pāṇasaññino jīvitindriyupacchedakaupakkamasamuṭṭhāpikā	1125	
PA_atk-s05_04a:1125_5	kāyavacīdvārānaṃ aññataradvārappavattā vadhakacetanā pāṇātipāto. Yāya hi cetanāya	1125	
PA_atk-s05_04a:1125_6	pavattamānassa jīvitindriyassa nissayabhūtesu upakkamakaraṇahetukamahābhūtapaccayā	1125	
PA_atk-s05_04a:1125_7	uppajjanakamahābhūtā purimasadisā na uppajjanti, visadisā eva uppajjanti, sā tādisappayogasamuṭṭhāpikā	1125	
PA_atk-s05_04a:1125_8	cetanā pāṇātipāto. Laddhūpakkamāni hi bhūtāni purimabhūtāni viya na visadānīti samānajātiyānaṃ	1125	
PA_atk-s05_04a:1125_9	kāraṇāni na hontīti. “Kāyavacīdvārānaṃ aññataradvārappavattā”ti idaṃ manodvāre pavattāya	1125	
PA_atk-s05_04a:1125_10	vadhakacetanāya pāṇātipātatāsambhavadassanaṃ. Kulumbasuttepi hi “idhekacco samaṇo	11251	
PA_atk-s05_04a:1125_11	vā brāhmaṇo vā iddhimā ceto vasippatto aññissā kucchigataṃ gabbhaṃ pāpakena manasā	11251	
PA_atk-s05_04a:1125_12	anupekkhitā hotī”ti vijjāmayiddhi adhippetā. Sā ca vacīdvāraṃ muñcitvā na sakkā nibbattetunti	11251	
PA_atk-s05_04a:1125_13	vacīdvāravaseneva nippajjati. Ye pana “bhāvanāmayiddhi tattha adhippetā”ti vadanti,	11251	
PA_atk-s05_04a:1125_14	tesaṃ vādo kusalattikavedanattikavitakkattikabhūmantarehi virujjhati.	11251	
PA_atk-s05_04a:1126_0	Svāyaṃ pāṇātipāto guṇarahitesu tiracchānagatādīsu khuddake pāṇe appasāvajjo, mahāsarīre	1126	
PA_atk-s05_04a:1126_1	mahāsāvajjo. Kasmā? Payogamahantatāya. Payogasamattepi vatthumahantatādīhi mahāsāvajjo,	1126	
PA_atk-s05_04a:1126_2	guṇavantesu manussādīsu appaguṇe pāṇe appasāvajjo, mahāguṇe mahāsāvajjo. Sarīraguṇānaṃ	1126	
PA_atk-s05_04a:1126_3	pana samabhāve sati kilesānaṃ upakkamānañca mudutāya appasāvajjo, tibbatāya mahāsāvajjo.	1126	
PA_atk-s05_04a:1127_0	Ettha ca payogavatthumahantatādīhi mahāsāvajjatā tehi paccayehi uppajjamānāya cetanāya	1127	
PA_atk-s05_04a:1127_1	balavabhāvato veditabbā. Yathādhippetassa payogassa sahasā nipphādanavasena sakiccasādhikāya	1127	
PA_atk-s05_04a:1127_2	bahukkhattuṃ pavattajavanehi laddhāsevanāya ca sanniṭṭhāpakacetanāya payogassa mahantabhāvo.	1127	
PA_atk-s05_04a:1127_3	Satipi kadāci khuddake ceva mahante ca pāṇe payogassa samabhāve mahantaṃ hanantassa	1127	
PA_atk-s05_04a:1127_4	cetanā tibbatarā uppajjatīti vatthumahantatāpi cetanāya balavabhāvassa kāraṇaṃ. Iti	1127	
PA_atk-s05_04a:1127_5	ubhayampetaṃ cetanābalavabhāveneva mahāsāvajjatāya hetu hoti. Tathā hantabbassa mahāguṇabhāve	1127	
PA_atk-s05_04a:1127_6	tattha pavattaupakāracetanā viya khettavisesanipphattiyā apakāracetanāpi balavatī	1127	
PA_atk-s05_04a:1127_7	tibbatarā uppajjatīti tassa mahāsāvajjatā daṭṭhabbā. Tasmā payogavatthuādipaccayānaṃ	1127	
PA_atk-s05_04a:1127_8	amahattepi guṇamahantatādipaccayehi cetanāya balavabhāvavaseneva mahāsāvajjatā veditabbā.	1127	
PA_atk-s05_04a:1128_0	Tassa pāṇo, pāṇasaññitā, vadhakacittaṃ, upakkamo, tena maraṇanti pañca sambhārā.	1128	
PA_atk-s05_04a:1128_1	Pañcasambhārayutto pāṇātipātoti pañcasambhārāvinimutto daṭṭhabbo. Tesu pāṇasaññitāvadhakacittāni	1128	
PA_atk-s05_04a:1128_2	pubbabhāgiyānipi honti, upakkamo vadhakacetanāsamuṭṭhāpito. Tassa cha payogā – sāhatthiko,	1128	
PA_atk-s05_04a:1128_3	āṇattiko, nissaggiyo, thāvaro, vijjāmayo, iddhimayoti. Tesu sahatthena nibbatto sāhatthiko.	1128	
PA_atk-s05_04a:1128_4	Paresaṃ āṇāpanavasena pavatto āṇattiko. Ususattiādīnaṃ nissajjanavasena pavatto nissaggiyo.	1128	
PA_atk-s05_04a:1128_5	Opātakhaṇanādivasena pavatto thāvaro. Āthabbaṇikādīnaṃ viya mantaparijappanapayogo	1128	
PA_atk-s05_04a:1128_6	vijjāmayo. Dāṭhākoṭṭanādīnaṃ viya kammavipākajiddhimayo.	1128	
PA_atk-s05_04a:1129_0	Etthāha – khaṇe khaṇe nirujjhanasabhāvesu saṅkhāresu, ko hantā, ko vā haññati? Yadi	1129	
PA_atk-s05_04a:1129_1	cittacetasikasantāno, so arūpitāya na chedanabhedanādivasena vikopanasamattho, nāpi	1129	
PA_atk-s05_04a:1129_2	vikopanīyo, atha rūpasantāno, so acetanatāya kaṭṭhakaliṅgarūpamoti na tattha chedanādinā	1129	
PA_atk-s05_04a:1129_3	pāṇātipāto labbhati, yathā matasarīre. Payogopi pāṇātipātassa yathāvutto paharaṇappahārādiko	1129	
PA_atk-s05_04a:1129_4	atītesu saṅkhāresu bhaveyya anāgatesu paccuppannesu vā. Tattha na tāva atītesu anāgatesu	1129	
PA_atk-s05_04a:1129_5	ca sambhavati tesaṃ avijjamānasabhāvattā, paccuppannesu ca saṅkhārānaṃ khaṇikattā	1129	
PA_atk-s05_04a:1129_6	saraseneva nirujjhanasabhāvatāya vināsābhimukhesu nippayojano payogo siyā, vināsassa	1129	
PA_atk-s05_04a:1129_7	ca kāraṇarahitattā na paharaṇappahārādippayogahetukaṃ maraṇaṃ, nirīhattā ca saṅkhārānaṃ	1129	
PA_atk-s05_04a:1129_8	kassa so payogo, khaṇikabhāvena vadhādhippāyasamakālameva bhijjanakassa yāva kiriyāpariyosānakālamanavaṭṭhānato	1129	
PA_atk-s05_04a:1129_9	kassa vā pāṇātipāto kammabandhoti?	1129	
PA_atk-s05_04a:1130_0	Vuccate – yathāvuttavadhakacetanāsamaṅgī saṅkhārānaṃ puñjo sattasaṅkhāto hantā. Tena	1130	
PA_atk-s05_04a:1130_1	pavattitavadhappayoganimittaṃ apagatusmāviññāṇajīvitindriyo matoti vohārassa vatthubhūto	1130	
PA_atk-s05_04a:1130_2	yathāvuttavadhappayogākaraṇe pubbe viya uddhaṃ pavattanāraho rūpārūpadhammapuñjo	1130	
PA_atk-s05_04a:1130_3	haññati, cittacetasikasantāno eva vā. Vadhappayogāvisayabhāvepi tassa pañcavokārabhave	1130	
PA_atk-s05_04a:1130_4	rūpasantānādhīnavuttitāya bhūtarūpesu katappayogavasena jīvitindriyavicchedena sopi	1130	
PA_atk-s05_04a:1130_5	vicchijjatīti na pāṇātipātassa asambhavo, nāpi ahetuko, na ca payogo nippayojano.	1130	
PA_atk-s05_04a:1130_6	Paccuppannesu saṅkhāresu katappayogavasena tadanantaraṃ uppajjanārahassa saṅkhārakalāpassa	1130	
PA_atk-s05_04a:1130_7	tathā anuppattito khaṇikānañca saṅkhārānaṃ khaṇikamaraṇassa idha maraṇabhāvena anadhippetattā	1130	
PA_atk-s05_04a:1130_8	santatimaraṇassa ca yathāvuttanayena sahetukabhāvato na ahetukaṃ maraṇaṃ, nirīhakesupi	1130	
PA_atk-s05_04a:1130_9	saṅkhāresu yathāpaccayaṃ uppajjitvā atthibhāvamatteneva attano attano anurūpaphaluppādananiyatāni	1130	
PA_atk-s05_04a:1130_10	kāraṇāniyeva karontīti vuccati, yathā padīpo pakāsetīti, tatheva ghātakavohāro. Na	11301	
PA_atk-s05_04a:1130_11	ca kevalassa vadhādhippāyasahabhuno cittacetasikakalāpassa pāṇātipāto icchito, santānavasena	11301	
PA_atk-s05_04a:1130_12	vattamānasseva pana icchitoti attheva pāṇātipātena kammabandho. Santānavasena vattamānānañca	11301	
PA_atk-s05_04a:1130_13	padīpādīnaṃ atthakiriyāsiddhi dissatīti. Ayañca vicāraṇā adinnādānādīsupi yathāsambhavaṃ	11301	
PA_atk-s05_04a:1130_14	vibhāvetabbā. Tasmā pāṇātipātā. Na paṭiviratāti appaṭiviratā.	11301	
PA_atk-s05_04a:1131_0	Adinnassa ādānaṃ adinnādānaṃ, parassa haraṇaṃ theyyaṃ corikāti vuttaṃ hoti. Tattha	1131	
PA_atk-s05_04a:1131_1	adinnanti parapariggahitaṃ, yattha paro yathākāmakāritaṃ āpajjanto adaṇḍāraho anupavajjo	1131	
PA_atk-s05_04a:1131_2	ca hoti. Tasmiṃ parapariggahite parapariggahitasaññino tadādāyakaupakkamasamuṭṭhāpikā	1131	
PA_atk-s05_04a:1131_3	theyyacetanā adinnādānaṃ. Taṃ hīne parasantake appasāvajjaṃ, paṇīte mahāsāvajjaṃ.	1131	
PA_atk-s05_04a:1131_4	Kasmā? Vatthupaṇītatāya. Tathā khuddake parasantake appasāvajjaṃ, mahante mahāsāvajjaṃ.	1131	
PA_atk-s05_04a:1131_5	Kasmā? Vatthumahantatāya payogamahantatāya ca. Vatthusamatte pana sati guṇādhikānaṃ	1131	
PA_atk-s05_04a:1131_6	santake vatthusmiṃ mahāsāvajjaṃ, taṃtaṃguṇādhikaṃ upādāya tato tato hīnaguṇassa santake	1131	
PA_atk-s05_04a:1131_7	vatthusmiṃ appasāvajjaṃ. Vatthuguṇānaṃ pana samabhāve sati kilesānaṃ payogassa ca	1131	
PA_atk-s05_04a:1131_8	mudubhāve appasāvajjaṃ, tibbabhāve mahāsāvajjaṃ.	1131	
PA_atk-s05_04a:1132_0	Tassa pañca sambhārā – parapariggahitaṃ, parapariggahitasaññitā, theyyacittaṃ, upakkamo,	1132	
PA_atk-s05_04a:1132_1	tena haraṇanti. Cha payogā sāhatthikādayova. Te ca kho yathānurūpaṃ theyyāvahāro,	1132	
PA_atk-s05_04a:1132_2	pasayhāvahāro, parikappāvahāro, paṭicchannāvahāro, kusāvahāroti imesaṃ avahārānaṃ	1132	
PA_atk-s05_04a:1132_3	vasena pavattā. Ettha ca mantaparijappanena parasantakaharaṇaṃ vijjāmayo payogo.	1132	
PA_atk-s05_04a:1132_4	Vinā mantena tādisena iddhānubhāvasiddhena kāyavacīpayogena parasantakassa ākaḍḍhanaṃ	1132	
PA_atk-s05_04a:1132_5	iddhimayo payogoti veditabbo.	1132	
PA_atk-s05_04a:1133_0	Kāmesūti methunasamācāresu. Micchācāroti ekantanindito lāmakācāro. Lakkhaṇato pana	1133	
PA_atk-s05_04a:1133_1	asaddhammādhippāyena kāyadvārappavattā agamanīyaṭṭhānavītikkamacetanā kāmesu micchācāro.	1133	
PA_atk-s05_04a:1133_2	Tattha agamanīyaṭṭhānaṃ nāma purisānaṃ tāva māturakkhitādayo dasa, dhanakkītādayo	1133	
PA_atk-s05_04a:1133_3	dasāti vīsati itthiyo, itthīsu pana dvinnaṃ sārakkhasaparidaṇḍānaṃ, dasannañca dhanakkītādīnanti	1133	
PA_atk-s05_04a:1133_4	dvādasannaṃ itthīnaṃ aññapurisā. Svāyaṃ micchācāro sīlādiguṇarahite agamanīyaṭṭhāne	1133	
PA_atk-s05_04a:1133_5	appasāvajjo, sīlādiguṇasampanne mahāsāvajjo. Guṇarahitepi ca abhibhavitvā micchā	1133	
PA_atk-s05_04a:1133_6	carantassa mahāsāvajjo, ubhinnaṃ samānacchandatāya appasāvajjo. Samānacchandabhāvepi	1133	
PA_atk-s05_04a:1133_7	kilesānaṃ upakkamānañca mudutāya appasāvajjo, tibbatāya mahāsāvajjo. Tassa cattāro	1133	
PA_atk-s05_04a:1133_8	sambhārā – agamanīyavatthu, tasmiṃ sevanacittaṃ, sevanapayogo, maggenamaggappaṭipattiadhivāsananti.	1133	
PA_atk-s05_04a:1133_9	Tattha attano ruciyā pavattitassa tayo, balakkārena pavattitassa tayoti anavasesaggahaṇena	1133	
PA_atk-s05_04a:1133_10	cattāro daṭṭhabbā, atthasiddhi pana tīheva. Eko payogo sāhatthikova.	11331	
PA_atk-s05_04a:1134_0	Musāti visaṃvādanapurekkhārassa atthabhañjako kāyavacīpayogo, visaṃvādanādhippāyena	1134	
PA_atk-s05_04a:1134_1	panassa paravisaṃvādakakāyavacīpayogasamuṭṭhāpikā cetanā musāvādo. Aparo nayo musāti	1134	
PA_atk-s05_04a:1134_2	abhūtaṃ vatthu, vādoti tassa bhūtato tacchato viññāpanaṃ. Tasmā atathaṃ vatthuṃ tathato	1134	
PA_atk-s05_04a:1134_3	paraṃ viññāpetukāmassa tathāviññāpanapayogasamuṭṭhāpikā cetanā musāvādo.	1134	
PA_atk-s05_04a:1135_0	So yamatthaṃ bhañjati, tassa appatāya appasāvajjo, mahantatāya mahāsāvajjo. Apica	1135	
PA_atk-s05_04a:1135_1	gahaṭṭhānaṃ attano santakaṃ adātukāmatāya natthīti ādinayappavatto appasāvajjo, sakkhinā	1135	
PA_atk-s05_04a:1135_2	hutvā atthabhañjanavasena vutto mahāsāvajjo. Pabbajitānaṃ appakampi telaṃ vā sappiṃ	1135	
PA_atk-s05_04a:1135_3	vā labhitvā hasādhippāyena “ajja gāme telaṃ nadī maññe sandatī”ti pūraṇakathānayena	1135	
PA_atk-s05_04a:1135_4	pavatto appasāvajjo, adiṭṭhaṃyeva pana “diṭṭha”ntiādinā nayena vadantānaṃ mahāsāvajjo.	1135	
PA_atk-s05_04a:1135_5	Tathā yassa atthaṃ bhañjati, tassa appaguṇatāya appasāvajjo, mahāguṇatāya mahāsāvajjo.	1135	
PA_atk-s05_04a:1135_6	Kilesānaṃ mudutibbatāvasena ca appasāvajjamahāsāvajjatā labbhateva.	1135	
PA_atk-s05_04a:1136_0	Tassa cattāro sambhārā – atathaṃ vatthu, visaṃvādanacittaṃ, tajjo vāyāmo, parassa	1136	
PA_atk-s05_04a:1136_1	tadatthavijānananti. Visaṃvādanādhippāyena hi payoge katepi parena tasmiṃ atthe aviññāte	1136	
PA_atk-s05_04a:1136_2	visaṃvādanassa asijjhanato parassa tadatthavijānanampi eko sambhāro veditabbo. Keci	1136	
PA_atk-s05_04a:1136_3	pana “abhūtavacanaṃ, visaṃvādanacittaṃ, parassa tadatthavijānananti tayo sambhārā”ti	1136	
PA_atk-s05_04a:1136_4	vadanti. Sace pana paro dandhatāya vicāretvā tamatthaṃ jānāti, sanniṭṭhāpakacetanāya	1136	
PA_atk-s05_04a:1136_5	pavattattā kiriyāsamuṭṭhāpakacetanākkhaṇeyeva musāvādakammunā bajjhati.	1136	
PA_atk-s05_04a:1137_0	Surāti piṭṭhasurā, pūvasurā, odanasurā, kiṇṇapakkhittā, sambhārasaṃyuttāti pañca	1137	
PA_atk-s05_04a:1137_1	surā. Merayanti pupphāsavo, phalāsavo, madhvāsavo, guḷāsavo sambhārasaṃyuttoti pañca	1137	
PA_atk-s05_04a:1137_2	āsavā. Tadubhayampi madanīyaṭṭhena majjaṃ. Yāya cetanāya taṃ pivati, sā pamādakāraṇattā	1137	
PA_atk-s05_04a:1137_3	pamādaṭṭhānaṃ. Lakkhaṇato pana yathāvuttassa surāmerayasaṅkhātassa majjassa bījato	1137	
PA_atk-s05_04a:1137_4	paṭṭhāya madavasena kāyadvārappavattā pamādacetanā surāmerayamajjapamādaṭṭhānaṃ.	1137	
PA_atk-s05_04a:1137_5	Tassa majjabhāvo, pātukamyatācittaṃ, tajjo vāyāmo, ajjhoharaṇanti cattāro sambhārā.	1137	
PA_atk-s05_04a:1137_6	Akusalacitteneva cassa pātabbato ekantena sāvajjabhāvo. Ariyasāvakānaṃ pana vatthuṃ	1137	
PA_atk-s05_04a:1137_7	ajānantānampi mukhaṃ na pavisati, pageva jānantānaṃ. Aḍḍhapasatamattassa pānaṃ appasāvajjaṃ,	1137	
PA_atk-s05_04a:1137_8	addhāḷhakamattassa pānaṃ tato mahantaṃ mahāsāvajjaṃ, kāyasañcālanasamatthaṃ bahuṃ	1137	
PA_atk-s05_04a:1137_9	pivitvā gāmaghātakādikammaṃ karontassa mahāsāvajjameva. Pāpakammañhi pāṇātipātaṃ	1137	
PA_atk-s05_04a:1137_10	patvā khīṇāsave mahāsāvajjaṃ, adinnādānaṃ patvā khīṇāsavassa santake mahāsāvajjaṃ,	11371	
PA_atk-s05_04a:1137_11	micchācāraṃ patvā khīṇāsavāya bhikkhuniyā vītikkame, musāvādaṃ patvā musāvādena saṅghabhede,	11371	
PA_atk-s05_04a:1137_12	surāpānaṃ patvā kāyasañcālanasamatthaṃ bahuṃ pivitvā gāmaghātakādikammaṃ mahāsāvajjaṃ.	11371	
PA_atk-s05_04a:1137_13	Sabbehipi cetehi musāvādena saṅghabhedova mahāsāvajjo. Tañhi katvā kappaṃ niraye paccati.	11371	
PA_atk-s05_04a:1138_0	Idāni etesu sabhāvato, ārammaṇato, vedanato, mūlato, kammato, phalatoti chahi ākārehi	1138	
PA_atk-s05_04a:1138_1	vinicchayo veditabbo. Tattha sabhāvato pāṇātipātādayo sabbepi cetanāsabhāvāva. Ārammaṇato	1138	
PA_atk-s05_04a:1138_2	pāṇātipāto jīvitindriyārammaṇato saṅkhārārammaṇo, adinnādānaṃ sattārammaṇaṃ vā saṅkhārārammaṇaṃ	1138	
PA_atk-s05_04a:1138_3	vā, micchācāro phoṭṭhabbavasena saṅkhārārammaṇo, sattārammaṇoti eke. Musāvādo sattārammaṇo	1138	
PA_atk-s05_04a:1138_4	vā saṅkhārārammaṇo vā, surāpānaṃ saṅkhārārammaṇaṃ. Vedanato pāṇātipāto dukkhavedano,	1138	
PA_atk-s05_04a:1138_5	adinnādānaṃ tivedanaṃ, micchācāro sukhamajjhattavasena dvivedano, tathā surāpānaṃ.	1138	
PA_atk-s05_04a:1138_6	Sanniṭṭhāpakacittena pana ubhayampi majjhattavedanaṃ na hoti. Musāvādo tivedano.	1138	
PA_atk-s05_04a:1138_7	Mūlato pāṇātipāto dosamohavasena dvimūlako, adinnādānaṃ musāvādo ca dosamohavasena	1138	
PA_atk-s05_04a:1138_8	vā lobhamohavasena vā, micchācāro surāpānañca lobhamohavasena dvimūlaṃ. Kammato musāvādoyevettha	1138	
PA_atk-s05_04a:1138_9	vacīkammaṃ, sesaṃ catubbidhampi kāyakammameva. Phalato sabbepi apāyūpapattiphalā	1138	
PA_atk-s05_04a:1138_10	ceva sugatiyampi appāyukatādinānāvidhaaniṭṭhaphalā cāti evamettha sabhāvādito vinicchayo veditabbo.	11381	
PA_atk-s05_04a:1139_0	Appaṭiviratāti samādānaviratiyā sampattaviratiyā ca abhāvena na paṭiviratā. Dussīlāti	1139	
PA_atk-s05_04a:1139_1	tato eva pañcasīlamattassāpi abhāvena nissīlā. Pāpadhammāti lāmakadhammā, hīnācārā.	1139	
PA_atk-s05_04a:1139_2	Pāṇātipātā paṭiviratoti sikkhāpadasamādānena pāṇātipātato virato, ārakā ṭhito. Esa nayo sesesupi.	1139	
PA_atk-s05_04a:1140_0	Idhāpi pāṇātipātāveramaṇiādīnaṃ sabhāvato ārammaṇato, vedanato, mūlato, kammato,	1140	
PA_atk-s05_04a:1140_1	samādānato, bhedato, phalato ca viññātabbo vinicchayo. Tattha sabhāvato pañcapi cetanāyopi	1140	
PA_atk-s05_04a:1140_2	honti viratiyopi, virativasena pana desanā āgatā. Yā pāṇātipātā viramantassa “yā	1140	
PA_atk-s05_04a:1140_3	tasmiṃ samaye pāṇātipātā ārati viratī”ti evaṃ vuttā kusalacittasampayuttā virati.	1140	
PA_atk-s05_04a:1140_4	Sā pabhedato tividhā – sampattavirati, samādānavirati, samucchedaviratīti. Tattha	1140	
PA_atk-s05_04a:1140_5	asamādinnasikkhāpadānaṃ attano jātivayabāhusaccādīni paccavekkhitvā “ayuttametaṃ	1140	
PA_atk-s05_04a:1140_6	amhākaṃ kātu”nti sampattavatthuṃ avītikkamantānaṃ uppajjamānā virati sampattavirati	1140	
PA_atk-s05_04a:1140_7	nāma. Samādinnasikkhāpadānaṃ sikkhāpadasamādāne taduttari ca attano jīvitampi pariccajitvā	1140	
PA_atk-s05_04a:1140_8	vatthuṃ avītikkamantānaṃ uppajjamānā virati samādānavirati nāma. Ariyamaggasampayuttā	1140	
PA_atk-s05_04a:1140_9	pana virati samucchedavirati nāma, yassā uppattito paṭṭhāya ariyapuggalānaṃ “pāṇaṃ	1140	
PA_atk-s05_04a:1140_10	ghātessāmā”ti cittampi na uppajjati. Tāsu samādānavirati idhādhippetā.	11401	
PA_atk-s05_04a:1141_0	Ārammaṇato pāṇātipātādīnaṃ ārammaṇāneva etesaṃ ārammaṇāni. Vītikkamitabbatoyeva hi	1141	
PA_atk-s05_04a:1141_1	virati nāma hoti. Yathā pana nibbānārammaṇo ariyamaggo kilese pajahati, evaṃ jīvitindriyādiārammaṇāyeva	1141	
PA_atk-s05_04a:1141_2	ete kusaladhammā pāṇātipātādīni dussīlyāni pajahanti. Vedanato sabbāpi sukhavedanāva.	1141	
PA_atk-s05_04a:1142_0	Mūlato ñāṇasampayuttacittena viramantassa alobhaadosaamohavasena timūlā honti, ñāṇavippayuttacittena	1142	
PA_atk-s05_04a:1142_1	viramantassa alobhaadosavasena dvimūlā. Kammato musāvādā veramaṇi vacīkammaṃ, sesā	1142	
PA_atk-s05_04a:1142_2	kāyakammaṃ. Samādānato aññassa garuṭṭhāniyassa santike taṃ alabhantena sayameva vā	1142	
PA_atk-s05_04a:1142_3	pañca sīlāni ekajjhaṃ pāṭiyekkaṃ vā samādiyantena samādinnāni honti. Bhedato gahaṭṭhānaṃ	1142	
PA_atk-s05_04a:1142_4	yaṃ yaṃ vītikkantaṃ, taṃ tadeva bhijjati, itaraṃ na bhijjati. Kasmā? Gahaṭṭhā hi	1142	
PA_atk-s05_04a:1142_5	anibaddhasīlā honti, yaṃ yaṃ sakkonti, taṃ tadeva rakkhanti. Pabbajitānaṃ pana ekasmiṃ	1142	
PA_atk-s05_04a:1142_6	vītikkante sabbāni bhijjantīti.	1142	
PA_atk-s05_04a:1143_0	Phalatoti pāṇātipātā veramaṇiyā cettha aṅgapaccaṅgasampannatā, ārohapariṇāhasampatti,	1143	
PA_atk-s05_04a:1143_1	javanasampatti, suppatiṭṭhitapādatā, cārutā, mudutā, sucitā, sūratā, mahabbalatā,	1143	
PA_atk-s05_04a:1143_2	vissaṭṭhavacanatā, sattānaṃ piyamanāpatā, abhijjaparisatā, acchambhitā, duppadhaṃsiyatā,	1143	
PA_atk-s05_04a:1143_3	parūpakkamena amaraṇatā, mahāparivāratā, suvaṇṇatā, susaṇṭhānatā, appābādhatā, asokatā,	1143	
PA_atk-s05_04a:1143_4	piyamanāpehi avippayogo, dīghāyukatāti evamādīni phalāni.	1143	
PA_atk-s05_04a:1144_0	Adinnādānā veramaṇiyā mahādhanadhaññatā, anantabhogatā, thirabhogatā, icchitānaṃ	1144	
PA_atk-s05_04a:1144_1	bhogānaṃ khippaṃ paṭilābho, rājādīhi asādhāraṇabhogatā, uḷārabhogatā, tattha tattha	1144	
PA_atk-s05_04a:1144_2	jeṭṭhakabhāvo, natthibhāvassa ajānanatā, sukhavihāritāti evamādīni.	1144	
PA_atk-s05_04a:1145_0	Abrahmacariyā veramaṇiyā vigatapaccatthikatā, sabbasattānaṃ piyamanāpatā, annapānavatthacchādanādīnaṃ	1145	
PA_atk-s05_04a:1145_1	lābhitā, sukhasupanatā, sukhapaṭibujjhanatā, apāyabhayavimokkho, itthibhāvanapuṃsakabhāvānaṃ	1145	
PA_atk-s05_04a:1145_2	abhabbatā, akkodhanatā, saccakāritā, amaṅkutā, ārādhanasukhatā, paripuṇṇindriyatā,	1145	
PA_atk-s05_04a:1145_3	paripuṇṇalakkhaṇatā, nirāsaṅkatā, appossukkatā, sukhavihāritā, akutobhayatā, piyavippayogābhāvoti	1145	
PA_atk-s05_04a:1145_4	evamādīni. Yasmā pana micchācārāveramaṇiyā phalānipi ettheva antogadhāni, tasmā (abrahmacariyā veramaṇiyā).	1145	
PA_atk-s05_04a:1146_0	Musāvādā veramaṇiyā vippasannindriyatā, vissaṭṭhamadhurabhāṇitā, samasitasuddhadantatā,	1146	
PA_atk-s05_04a:1146_1	nātithūlatā, nātikisatā, nātirassatā, nātidīghatā, sukhasamphassatā, uppalagandhamukhatā,	1146	
PA_atk-s05_04a:1146_2	sussūsakaparisatā, ādeyyavacanatā, kamaladalasadisamudulohitatanujivhatā, alīnatā,	1146	
PA_atk-s05_04a:1146_3	anuddhatatāti evamādīni.	1146	
PA_atk-s05_04a:1147_0	Surāmerayamajjapamādaṭṭhānā veramaṇiyā atītānāgatapaccuppannesu kiccakaraṇīyesu appamādatā,	1147	
PA_atk-s05_04a:1147_1	ñāṇavantatā, sadā upaṭṭhitassatitā, uppannesu kiccakaraṇīyesu ṭhānuppattikapaṭibhānavantatā,	1147	
PA_atk-s05_04a:1147_2	analasatā, ajaḷatā, anummattatā, acchambhitā, asārambhitā, anissukitā, amaccharitā,	1147	
PA_atk-s05_04a:1147_3	saccavāditā, apisuṇaapharusaasamphappalāpavāditā, kataññutā, kataveditā, cāgavantatā,	1147	
PA_atk-s05_04a:1147_4	sīlavantatā, ujukatā, akkodhanatā, hirottappasampannatā, ujudiṭṭhitā, mahantatā,	1147	
PA_atk-s05_04a:1147_5	paṇḍitatā, atthānatthakusalatāti evamādīni phalāni. Evamettha pāṇātipātāveramaṇiādīnampi	1147	
PA_atk-s05_04a:1147_6	sabhāvādito vinicchayo veditabbo.	1147	
PA_atk-s05_04a:1148_0	Sīlavāti yathāvuttapañcasīlavasena sīlavā. Kalyāṇadhammoti sundaradhammo, saraṇagamanaparidīpitāya	1148	
PA_atk-s05_04a:1148_1	diṭṭhisampattiyā sampannapaññoti attho. Yo pana putto mātāpitūsu assaddhesu dussīlesu	1148	
PA_atk-s05_04a:1148_2	ca sayampi tādiso, sopi avajātoyevāti veditabbo. Assaddhiyādayo hi idha avajātabhāvassa	1148	
PA_atk-s05_04a:1148_3	lakkhaṇaṃ vuttā, te ca tasmiṃ saṃvijjanti. Mātāpitaro pana upādāya puttassa atijātādibhāvo vuccatīti.	1148	
PA_atk-s05_04a:1149	Yo hoti kulagandhanoti kulacchedako kulavināsako. Chedanattho hi idha gandhasaddo, “uppalagandhapaccatthikā”tiādīsu viya. Keci pana “kuladhaṃsano”ti paṭhanti, so evattho.	114	
PA_atk-s05_04a:1150_0	Ete kho puttā lokasminti ete atijātādayo tayo puttā eva imasmiṃ sattaloke puttā nāma,	1150	
PA_atk-s05_04a:1150_1	na ito vinimuttā atthi. Imesu pana ye bhavanti upāsakā ye saraṇagamanasampattiyā	1150	
PA_atk-s05_04a:1150_2	upāsakā bhavanti kammassakatāñāṇena kammassa kovidā, te ca paṇḍitā paññavanto, pañcasīladasasīlena	1150	
PA_atk-s05_04a:1150_3	sampannā paripuṇṇā. Yācakānaṃ vacanaṃ jānanti, tesaṃ mukhākāradassaneneva adhippāyapūraṇatoti	1150	
PA_atk-s05_04a:1150_4	vadaññū, tesaṃ vā “dehī”ti vacanaṃ sutvā “ime pubbe dānaṃ adatvā evaṃbhūtā, mayā	1150	
PA_atk-s05_04a:1150_5	pana evaṃ na bhavitabba”nti tesaṃ pariccāgena tadatthaṃ jānantīti vadaññū, paṇḍitānaṃ	1150	
PA_atk-s05_04a:1150_6	vā kammassakatādidīpakaṃ vacanaṃ jānantīti vadaññū. “Padaññū”ti ca paṭhanti, padāniyā	1150	
PA_atk-s05_04a:1150_7	pariccāgasīlāti attho. Tato eva vigatamaccheramalattā vītamaccharā. Abbhaghanāti	1150	
PA_atk-s05_04a:1150_8	abbhasaṅkhātā ghanā, ghanameghapaṭalā vā mutto candoviya, upāsakādiparisāsu khattiyādiparisāsu	1150	
PA_atk-s05_04a:1150_9	ca virocare virocanti, sobhantīti attho.	1150	
PA_atk-s05_04a:1151	Pañcamasuttavaṇṇanā niṭṭhitā.	115	
PA_atk-s05_04a:1152	6. Avuṭṭhikasuttavaṇṇanā	115	
PA_atk-s05_04a:1153_0	75. Chaṭṭhe avuṭṭhikasamoti avuṭṭhikameghasamo. Ekacco hi megho satapaṭalasahassapaṭalo	1153	
PA_atk-s05_04a:1153_1	hutvā uṭṭhahitvā thananto gajjanto vijjotanto ekaṃ udakabindumpi apātetvā vigacchati,	1153	
PA_atk-s05_04a:1153_2	tathūpamo ekacco puggaloti dassento āha “avuṭṭhikasamo”ti. Padesavassīti ekadesavassimeghasamo.	1153	
PA_atk-s05_04a:1153_3	Padesavassī viyāti hi padesavassī. Ekacco ekasmiṃyeva ṭhāne ṭhitesu manussesu yathā	1153	
PA_atk-s05_04a:1153_4	ekacce tementi, ekacce na tementi, evaṃ mandaṃ vassati, tathūpamaṃ ekaccaṃ puggalaṃ	1153	
PA_atk-s05_04a:1153_5	dasseti “padesavassī”ti. Sabbatthābhivassīti sabbasmiṃ pathavīpabbatasamuddādike	1153	
PA_atk-s05_04a:1153_6	jagatippadese abhivassimeghasamo. Ekacco hi sakalacakkavāḷagabbhaṃ pattharitvā sabbatthakameva	1153	
PA_atk-s05_04a:1153_7	abhivassati, taṃ cātuddīpikamahāmeghaṃ ekaccassa puggalassa upamaṃ katvā vuttaṃ “sabbatthābhivassī”ti.	1153	
PA_atk-s05_04a:1154_0	Sabbesānanti sabbesaṃ, ayameva vā pāṭho. Na dātā hotīti adānasīlo hoti, thaddhamaccharitāya	1154	
PA_atk-s05_04a:1154_1	na kassaci kiñci detīti attho. Idāni dānassa khettaṃ deyyadhammañca vibhāgena dassetuṃ	1154	
PA_atk-s05_04a:1154_2	“samaṇabrāhmaṇā”tiādimāha. Tattha samitapāpasamaṇā ceva pabbajjamattasamaṇā ca bāhitapāpabrāhmaṇā	1154	
PA_atk-s05_04a:1154_3	ceva jātimattabrāhmaṇā ca idha “samaṇabrāhmaṇā”ti adhippetā. Kapaṇā nāma duggatā	1154	
PA_atk-s05_04a:1154_4	daliddamanussā. Addhikā nāma pathāvino paribbayavihīnā. Vanibbakā nāma ye “iṭṭhaṃ	1154	
PA_atk-s05_04a:1154_5	detha kantaṃ manāpaṃ kālena anavajjaṃ udaggacittā pasannacittā, evaṃ dentā gacchatha	1154	
PA_atk-s05_04a:1154_6	sugatiṃ, gacchatha brahmaloka”ntiādinā nayena dāne niyojentā dānassa vaṇṇaṃ thomentā	1154	
PA_atk-s05_04a:1154_7	vicaranti. Yācakā nāma ye kevalaṃ “muṭṭhimattaṃ detha, pasatamattaṃ detha, sarāvamattaṃ	1154	
PA_atk-s05_04a:1154_8	dethā”ti appakampi yācamānā vicaranti. Tattha samaṇabrāhmaṇaggahaṇena guṇakhettaṃ	1154	
PA_atk-s05_04a:1154_9	upakārikhettañca dasseti, kapaṇādiggahaṇena karuṇākhettaṃ. Annanti yaṃkiñci khādanīyaṃ	1154	
PA_atk-s05_04a:1154_10	bhojanīyaṃ. Pānanti ambapānādipānakaṃ. Vatthanti nivāsanapārupanādiacchādanaṃ. Yānanti	11541	
PA_atk-s05_04a:1154_11	rathavayhādi antamaso upāhanaṃ upādāya gamanasādhanaṃ. Mālāti ganthitāganthitabhedaṃ	11541	
PA_atk-s05_04a:1154_12	sabbaṃ pupphaṃ. Gandhanti yaṃkiñci gandhajātaṃ pisitaṃ apisitaṃ gandhūpakaraṇañca.	11541	
PA_atk-s05_04a:1154_13	Vilepananti chavirāgakaraṇaṃ. Seyyāti mañcapīṭhādi ceva pāvārakojavādi ca sayitabbavatthu.	11541	
PA_atk-s05_04a:1154_14	Seyyaggahaṇena cettha āsanampi gahitanti daṭṭhabbaṃ. Āvasathanti vātātapādiparissayavinodanaṃ	11541	
PA_atk-s05_04a:1154_15	patissayaṃ. Padīpeyyanti dīpakapallikādipadīpūpakaraṇaṃ.	11541	
PA_atk-s05_04a:1155_0	Evaṃ kho, bhikkhaveti vijjamānepi deyyadhamme paṭiggāhakānaṃ evaṃ dātabbavatthuṃ	1155	
PA_atk-s05_04a:1155_1	sabbena sabbaṃ adento puggalo avassikameghasadiso hoti. Idaṃ vuttaṃ hoti – bhikkhave,	1155	
PA_atk-s05_04a:1155_2	yathā so megho satapaṭalasahassapaṭalo hutvā uṭṭhahitvā na kiñci vassi vigacchati,	1155	
PA_atk-s05_04a:1155_3	evameva yo uḷāraṃ vipulañca bhogaṃ saṃharitvā gehaṃ āvasanto kassaci kaṭacchumattaṃ	1155	
PA_atk-s05_04a:1155_4	bhikkhaṃ vā uḷuṅkamattaṃ yāguṃ vā adatvā vigacchati, vivaso maccuvasaṃ gacchati,	1155	
PA_atk-s05_04a:1155_5	so avuṭṭhikasamo nāma hotīti. Iminā nayena sesesupi nigamanaṃ veditabbaṃ. Imesu ca	1155	
PA_atk-s05_04a:1155_6	tīsu puggalesu paṭhamo ekaṃseneva garahitabbo, dutiyo pasaṃsanīyo, tatiyo, pasaṃsanīyataro.	1155	
PA_atk-s05_04a:1155_7	Paṭhamo vā ekanteneva sabbanihīno, dutiyo majjhimo, tatiyo uttamoti veditabbo.	1155	
PA_atk-s05_04a:1156_0	Gāthāsu samaṇeti upayogavasena bahuvacanaṃ tathā sesesupi. Laddhānāti labhitvā, samaṇe	1156	
PA_atk-s05_04a:1156_1	dakkhiṇeyye pavāretvā puṭṭho na saṃvibhajati. Annaṃ pānañca bhojananti annaṃ vā pānaṃ	1156	
PA_atk-s05_04a:1156_2	vā aññaṃ vā bhuñjitabbayuttakaṃ bhojanaṃ, taṃ na saṃvibhajati. Ayañhettha saṅkhepattho	1156	
PA_atk-s05_04a:1156_3	– yo atthikabhāvena upagate sampaṭiggāhake labhitvā annādinā saṃvibhāgamattampi na	1156	
PA_atk-s05_04a:1156_4	karoti, kiṃ so aññaṃ dānaṃ dassati, taṃ evarūpaṃ thaddhamacchariyaṃ purisādhamaṃ	1156	
PA_atk-s05_04a:1156_5	nihīnapuggalaṃ paṇḍitā avuṭṭhikasamoti āhu kathayantīti.	1156	
PA_atk-s05_04a:1157_0	Ekaccānaṃ na dadātīti vijjamānepi mahati dātabbadhamme ekesaṃ sattānaṃ tesu kodhavasena	1157	
PA_atk-s05_04a:1157_1	vā, deyyadhamme lobhavasena vā na dadāti. Ekaccānaṃ pavecchatīti ekesaṃyeva pana	1157	
PA_atk-s05_04a:1157_2	dadāti. Medhāvinoti paññavanto paṇḍitā janā.	1157	
PA_atk-s05_04a:1158_0	Subhikkhavācoti yo upagatānaṃ yācakānaṃ “annaṃ detha, pānaṃ dethā”tiādinā taṃ taṃ	1158	
PA_atk-s05_04a:1158_1	dāpeti, so sulabhabhikkhatāya subhikkhā vācā etassāti subhikkhavāco. “Subhikkhavassī”tipi	1158	
PA_atk-s05_04a:1158_2	paṭhanti. Yathā loko subhikkho hoti, evaṃ sabbatthābhivassitamahāmegho subhikkhavassī	1158	
PA_atk-s05_04a:1158_3	nāma hoti. Evamayampi mahādānehi sabbatthābhivassī subhikkhavassīti. Āmodamāno pakiretīti	1158	
PA_atk-s05_04a:1158_4	tuṭṭhahaṭṭhamānaso sahatthena dānaṃ dento paṭiggāhakakhette deyyadhammaṃ pakirento	1158	
PA_atk-s05_04a:1158_5	viya hoti, vācāyapi “detha dethā”ti bhāsati.	1158	
PA_atk-s05_04a:1159_0	Idāni naṃ subhikkhavassitabhāvaṃ dassetuṃ “yathāpi megho”tiādi vuttaṃ. Tatrāyaṃ saṅkhepattho	1159	
PA_atk-s05_04a:1159_1	– yathā mahāmegho paṭhamaṃ mandanigghosena thanayitvā puna sakalanadīkandarāni ekaninnādaṃ	1159	
PA_atk-s05_04a:1159_2	karonto gajjayitvā pavassati, sabbatthakameva vārinā udakena thalaṃ ninnañca abhisandanto	1159	
PA_atk-s05_04a:1159_3	pūreti ekoghaṃ karoti, evameva idha imasmiṃ sattaloke ekacco uḷārapuggalo sabbasamatāya	1159	
PA_atk-s05_04a:1159_4	so mahāmegho viya vassitabbattā tādiso yathā dhanaṃ uṭṭhānādhigataṃ attano uṭṭhānavīriyābhinibbattaṃ	1159	
PA_atk-s05_04a:1159_5	hoti, evaṃ analaso hutvā tañca dhammena ñāyena saṃharitvā tannibbattena annena pānena	1159	
PA_atk-s05_04a:1159_6	aññena ca deyyadhammena patte sampatte vanibbake sammā sammadeva desakālānurūpañceva	1159	
PA_atk-s05_04a:1159_7	icchānurūpañca tappeti sampavāretīti.	1159	
PA_atk-s05_04a:1160	Chaṭṭhasuttavaṇṇanā niṭṭhitā.	116	
PA_atk-s05_04a:1161	7. Sukhapatthanāsuttavaṇṇanā	116	
PA_atk-s05_04a:1162_0	76. Sattame sukhānīti sukhanimittāni. Patthayamānoti icchamāno ākaṅkhamāno. Sīlanti	1162	
PA_atk-s05_04a:1162_1	gahaṭṭhasīlaṃ pabbajitasīlañca. Gahaṭṭho ce gahaṭṭhasīlaṃ, pabbajito ce catupārisuddhisīlanti	1162	
PA_atk-s05_04a:1162_2	adhippāyo. Rakkheyyāti samādiyitvā avītikkamanto sammadeva gopeyya. Pasaṃsā me āgacchatūti	1162	
PA_atk-s05_04a:1162_3	“mama kalyāṇo kittisaddo āgacchatū”ti icchanto paṇḍito sappañño sīlaṃ rakkheyya.	1162	
PA_atk-s05_04a:1162_4	Sīlavato hi gahaṭṭhassa tāva “asuko asukakulassa putto sīlavā kalyāṇadhammo saddho	1162	
PA_atk-s05_04a:1162_5	pasanno dāyako kārako”tiādinā parisamajjhe kalyāṇo kittisaddo abbhuggacchati, pabbajitassa	1162	
PA_atk-s05_04a:1162_6	“asuko nāma bhikkhu sīlavā vattasampanno sorato sukhasaṃvāso sagāravo sappatisso”tiādinā…pe…	1162	
PA_atk-s05_04a:1162_7	abbhuggacchatīti. Vuttañhetaṃ –	1162	
PA_atk-s05_04a:1163	“Puna caparaṃ, gahapatayo, sīlavato sīlasampannassa kalyāṇo kittisaddo abbhuggacchatī”ti.	116	
PA_atk-s05_04a:1164	Tathā –	116	
PA_atk-s05_04a:1165	“Ākaṅkheyya ce, bhikkhave, bhikkhu – ‘sabrahmacārīnaṃ piyo cassaṃ manāpo, garu ca bhāvanīyo cā’ti, sīlesvevassa paripūrakārī”tiādi.	116	
PA_atk-s05_04a:1166_0	Bhogā me uppajjantūti ettha gahaṭṭhassa tāva sīlavato kalyāṇadhammassa yena yena	1166	
PA_atk-s05_04a:1166_1	sippaṭṭhānena jīvikaṃ kappeti – yadi kasiyā, yadi vaṇijjāya, yadi rājaporisena, taṃ	1166	
PA_atk-s05_04a:1166_2	taṃ yathākālaṃ yathāvidhiñca ativiya appamattabhāvato athassa anuppannā ceva bhogā	1166	
PA_atk-s05_04a:1166_3	uppajjanti, uppannā ca bhogā phātiṃ gamissanti. Pabbajitassa pana sīlācārasampannassa	1166	
PA_atk-s05_04a:1166_4	appamādavihārissa sato sīlasampannassa sīlasampadāya appicchatādiguṇesu ca pasannā	1166	
PA_atk-s05_04a:1166_5	manussā uḷāruḷāre paccaye abhiharanti, evamassa anuppannā ceva bhogā uppajjanti,	1166	
PA_atk-s05_04a:1166_6	uppannā ca thirā honti. Tathā hi vuttaṃ –	1166	
PA_atk-s05_04a:1167	“Puna caparaṃ, gahapatayo, sīlavā sīlasampanno appamādādhikaraṇaṃ mahantaṃ bhogakkhandhaṃ adhigacchatī”ti.	116	
PA_atk-s05_04a:1168	Tathā –	116	
PA_atk-s05_04a:1169	“Ākaṅkheyya ce, bhikkhave, bhikkhu – ‘lābhī assa cīvarapiṇḍapātasenāsanagilānapaccayabhesajjaparikkhārāna’nti, sīlesvevassa paripūrakārī”ti ca –	116	
PA_atk-s05_04a:1170	Sesaṃ vuttanayameva.	117	
PA_atk-s05_04a:1171_0	Gāthāsu patthayānoti patthayanto. Tayo sukheti tīṇi sukhāni. Vittalābhanti dhanalābhaṃ,	1171	
PA_atk-s05_04a:1171_1	bhoguppattinti attho. Visesato cettha pasaṃsāya cetasikasukhaṃ, bhogehi kāyikasukhaṃ,	1171	
PA_atk-s05_04a:1171_2	itarena upapattisukhaṃ; tathā paṭhamena diṭṭhadhammasukhaṃ, tatiyena samparāyasukhaṃ,	1171	
PA_atk-s05_04a:1171_3	dutiyena ubhayasukhaṃ gahitanti veditabbaṃ.	1171	
PA_atk-s05_04a:1172_0	Idāni pasaṃsādikāraṇassa sīlassa viya pasaṃsādīnampi visesakāraṇaṃ pāpamittaparivajjanaṃ	1172	
PA_atk-s05_04a:1172_1	kalyāṇamittasevanañca ādīnavānisaṃsehi saddhiṃ dassento “akaronto”tiādimāha. Tattha	1172	
PA_atk-s05_04a:1172_2	saṅkiyoti pāpasmiṃ parisaṅkitabbo “addhā iminā pāpaṃ kataṃ vā karissati vā, tathā	1172	
PA_atk-s05_04a:1172_3	hesa pāpapurisehi saddhiṃ sañcaratī”ti. Assāti imassa pāpajanasevino puggalassa upari,	1172	
PA_atk-s05_04a:1172_4	assa vā puggalassa avaṇṇo abhūtopi pāpajanasevitāya ruhati virūḷhiṃ vepullaṃ āpajjati	1172	
PA_atk-s05_04a:1172_5	pattharati. Assāti vā bhummatthe sāmivacanaṃ, tasmiṃ puggaleti attho. Sa ve tādisako	1172	
PA_atk-s05_04a:1172_6	hotīti yo yādisaṃ pāpamittaṃ vā kalyāṇamittaṃ vā bhajati upasevati ca, so puggalo	1172	
PA_atk-s05_04a:1172_7	bhūmibhāgavasena udakaṃ viya tādisova hoti, pāpadhammo kalyāṇadhammo vā hoti. Kasmā?	1172	
PA_atk-s05_04a:1172_8	Sahavāso hi tādiso; yasmā sahavāso saṃsaggo uparāgo viya phalikamaṇīsu purisaupanissayabhūtaṃ	1172	
PA_atk-s05_04a:1172_9	puggalākāraṃ gāhāpeti, tasmā pāpapuggalena saha vāso na kātabboti adhippāyo.	1172	
PA_atk-s05_04a:1173_0	Sevamāno sevamānanti paraṃ pakatisuddhaṃ puggalaṃ kālena kālaṃ attānaṃ sevamānaṃ	1173	
PA_atk-s05_04a:1173_1	sevamāno bhajamāno pāpapuggalo, tena vā seviyamāno. Samphuṭṭho samphusanti tena pakatisuddhena	1173	
PA_atk-s05_04a:1173_2	puggalena sahavāsena saṃsaggena samphuṭṭho pāpapuggalo sayampi, tathā taṃ phusanto.	1173	
PA_atk-s05_04a:1173_3	Saro diddho kalāpaṃ vāti yathā nāma saro visena diddho litto sarakalāpagato sarasamūhasaṅkhātaṃ	1173	
PA_atk-s05_04a:1173_4	sarakalāpaṃ attanā phuṭṭhaṃ alittampi upalimpati, evaṃ pāpena upalepabhayā dhīroti	1173	
PA_atk-s05_04a:1173_5	dhitisampannattā dhīro paṇḍitapuriso pāpasahāyo na bhaveyya.	1173	
PA_atk-s05_04a:1174_0	Pūtimacchaṃ kusaggenāti yathā kucchitabhāvena pūtibhūtaṃ macchaṃ kusatiṇaggena yo	1174	
PA_atk-s05_04a:1174_1	puriso upanayhati puṭabandhavasena bandhati, tassa te kusā apūtikāpi pūtimacchasambandhena	1174	
PA_atk-s05_04a:1174_2	pūti duggandhameva vāyanti. Evaṃ bālūpasevanāti evaṃsampadā bālajanūpasevanā daṭṭhabbā.	1174	
PA_atk-s05_04a:1174_3	Evaṃ dhīrūpasevanāti yathā asurabhinopi pattā tagarasambandhena surabhiṃ vāyanti,	1174	
PA_atk-s05_04a:1174_4	evaṃ paṇḍitūpasevanā pakatiyā asīlavato sīlasamādānādivasena sīlagandhavāyanassa kāraṇaṃ hoti.	1174	
PA_atk-s05_04a:1175_0	Tasmāti yasmā akalyāṇamittasevanāya kalyāṇamittasevanāya ca ayaṃ ediso ādīnavo ānisaṃso	1175	
PA_atk-s05_04a:1175_1	ca, tasmā pattapuṭasseva palāsapuṭassa viya duggandhasugandhavatthusaṃsaggena asādhusādhujanasannissayena	1175	
PA_atk-s05_04a:1175_2	ca. Ñatvā sampākamattanoti attano dukkhudrayaṃ sukhudrayañca phalanipphattiṃ ñatvā	1175	
PA_atk-s05_04a:1175_3	jānitvā asante pāpamitte na upaseveyya, sante upasante vantadose pasatthe vā paṇḍite	1175	
PA_atk-s05_04a:1175_4	seveyya. Tathā hi asanto nirayaṃ nenti, santo pāpenti suggatinti. Iti bhagavā paṭhamagāthāya	1175	
PA_atk-s05_04a:1175_5	yathāvuttāni tīṇi sukhanimittāni dassetvā tato parāhi pañcahi gāthāhi paṭipakkhaparivajjanena	1175	
PA_atk-s05_04a:1175_6	saddhiṃ pasaṃsāsukhassa āgamanaṃ dassetvā osānagāthāya tiṇṇampi sukhānaṃ āgamanakāraṇena	1175	
PA_atk-s05_04a:1175_7	saddhiṃ osānasukhaṃ dasseti.	1175	
PA_atk-s05_04a:1176	Sattamasuttavaṇṇanā niṭṭhitā.	117	
PA_atk-s05_04a:1177	8. Bhidurasuttavaṇṇanā	117	
PA_atk-s05_04a:1178_0	77. Aṭṭhame bhidurāyanti bhiduro ayaṃ. Kāyoti rūpakāyo. So hi aṅgapaccaṅgānaṃ kesādīnañca	1178	
PA_atk-s05_04a:1178_1	samūhaṭṭhena, evaṃ kucchitānaṃ jegucchānaṃ āyo uppattidesotipi kāyo. Tatrāyaṃ vacanattho	1178	
PA_atk-s05_04a:1178_2	– āyanti etthāti āyo. Ke āyanti? Kucchitā kesādayo. Iti kucchitānaṃ āyotipi kāyo.	1178	
PA_atk-s05_04a:1178_3	Atthato pana catusantativasena pavattamānānaṃ bhūtupādāyadhammānaṃ puñjo. Idaṃ vuttaṃ	1178	
PA_atk-s05_04a:1178_4	hoti – bhikkhave, ayaṃ catumahābhūtamayo rūpakāyo bhiduro bhedanasīlo bhedanasabhāvo	1178	
PA_atk-s05_04a:1178_5	khaṇe khaṇe viddhaṃsanasabhāvoti. “Bhindarāya”ntipi pāṭho, so evattho. Viññāṇanti	1178	
PA_atk-s05_04a:1178_6	tebhūmakaṃ kusalādicittaṃ. Vacanattho pana – taṃ taṃ ārammaṇaṃ vijānātīti viññāṇaṃ.	1178	
PA_atk-s05_04a:1178_7	Yañhi sañjānanapajānanavidhuraṃ ārammaṇavijānanaṃ upaladdhi, taṃ viññāṇaṃ. Virāgadhammanti	1178	
PA_atk-s05_04a:1178_8	virajjanadhammaṃ, palujjanasabhāvanti attho. Sabbe upadhīti khandhūpadhi, kilesūpadhi,	1178	
PA_atk-s05_04a:1178_9	abhisaṅkhārūpadhi, pañcakāmaguṇūpadhīti ete “upadhīyati ettha dukkha”nti upadhisaññitā	1178	
PA_atk-s05_04a:1178_10	sabbepi upādānakkhandhakilesābhisaṅkhārapañcakāmaguṇadhammā hutvā abhāvaṭṭhena aniccā,	11781	
PA_atk-s05_04a:1178_11	udayabbayappaṭipīḷanaṭṭhena dukkhā, jarāya maraṇena cāti dvidhā vipariṇāmetabbasabhāvatāya	11781	
PA_atk-s05_04a:1178_12	pakativijahanaṭṭhena vipariṇāmadhammā. Evamettha aniccadassanasukhatāya rūpadhamme	11781	
PA_atk-s05_04a:1178_13	viññāṇañca visuṃ gahetvā puna upadhivibhāgena sabbepi tebhūmakadhamme ekajjhaṃ gahetvā	11781	
PA_atk-s05_04a:1178_14	aniccadukkhānupassanāmukhena tathābujjhanakānaṃ puggalānaṃ ajjhāsayena sammasanacāro.kathito.	11781	
PA_atk-s05_04a:1178_15	Kāmañcettha lakkhaṇadvayameva pāḷiyaṃ āgataṃ, “yaṃ dukkhaṃ, tadanattā”ti pana vacanato	11781	
PA_atk-s05_04a:1178_16	dukkhalakkhaṇeneva anattalakkhaṇampi dassitamevāti veditabbaṃ.	11781	
PA_atk-s05_04a:1179_0	Gāthāyaṃ upadhīsu bhayaṃ disvāti upadhīsu bhayatupaṭṭhānañāṇavasena bhayaṃ disvā,	1179	
PA_atk-s05_04a:1179_1	tesaṃ bhāyitabbataṃ passitvā. Iminā balavavipassanaṃ dasseti. Bhayatupaṭṭhānañāṇameva	1179	
PA_atk-s05_04a:1179_2	hi vibhajitvā visesavasena ādīnavānupassanā nibbidānupassanāti ca vuccati. Jātimaraṇamaccagāti	1179	
PA_atk-s05_04a:1179_3	evaṃ sammasanto vipassanāñāṇaṃ maggena ghaṭetvā maggaparamparāya arahattaṃ patto	1179	
PA_atk-s05_04a:1179_4	jātimaraṇaṃ atīto nāma hoti. Kathaṃ? Sampatvā paramaṃ santinti paramaṃ uttamaṃ anuttaraṃ	1179	
PA_atk-s05_04a:1179_5	santiṃ sabbasaṅkhārūpasamaṃ nibbānaṃ adhigantvā. Evaṃbhūto ca kālaṃ kaṅkhati bhāvitattoti	1179	
PA_atk-s05_04a:1179_6	catunnaṃ ariyamaggānaṃ vasena bhāvanābhisamayanipphattiyā bhāvitakāyasīlacittapaññattā	1179	
PA_atk-s05_04a:1179_7	bhāvitatto maraṇaṃ jīvitañca anabhinandanto kevalaṃ attano khandhaparinibbānakālaṃ	1179	
PA_atk-s05_04a:1179_8	kaṅkhati udikkhati, na tassa katthaci patthanā hotīti. Tenāha –	1179	
PA_atk-s05_04a:1180	“Nābhinandāmi maraṇaṃ, nābhinandāmi jīvitaṃ;	118	
PA_atk-s05_04a:1181	Kālañca paṭikaṅkhāmi, nibbisaṃ bhatako yathā”ti. ;	118	
PA_atk-s05_04a:1182	Aṭṭhamasuttavaṇṇanā niṭṭhitā.	118	
PA_atk-s05_04a:1183	9. Dhātusosaṃsandanasuttavaṇṇanā	118	
PA_atk-s05_04a:1184_0	78. Navame dhātusoti dhātuto. Dhātūti ca ajjhāsayadhātu ajjhāsayasabhāvo adhippeto,	1184	
PA_atk-s05_04a:1184_1	yo adhimuttītipi vuccati. Saṃsandantīti tāya dhātusabhāgatāya yathādhātu yathāajjhāsayaṃ	1184	
PA_atk-s05_04a:1184_2	allīyanti ekato honti. Samentīti tāya eva samānajjhāsayatāya ekacittā hutvā samāgacchanti	1184	
PA_atk-s05_04a:1184_3	aññamaññaṃ bhajanti upasaṅkamanti, attano rucibhāvakhantidiṭṭhiyo vā tattha tattha	1184	
PA_atk-s05_04a:1184_4	same karontā pavattanti. Hīnādhimuttikāti hīne kāmaguṇādike adhimutti etesanti hīnādhimuttikā,	1184	
PA_atk-s05_04a:1184_5	hīnajjhāsayā. Kalyāṇādhimuttikāti kalyāṇe nekkhammādike adhimutti etesanti kalyāṇādhimuttikā,	1184	
PA_atk-s05_04a:1184_6	paṇītajjhāsayā. Sace hi ācariyupajjhāyā na sīlavanto, antevāsikasaddhivihārikā ca	1184	
PA_atk-s05_04a:1184_7	sīlavanto, te ācariyupajjhāyepi na upasaṅkamanti, attano sadise sāruppabhikkhūyeva	1184	
PA_atk-s05_04a:1184_8	upasaṅkamanti. Sace pana ācariyupajjhāyā sīlavanto, itare na sīlavanto, tepi na ācariyupajjhāye	1184	
PA_atk-s05_04a:1184_9	upasaṅkamanti, attano sadise hīnādhimuttikeyeva upasaṅkamanti. Evaṃ upasaṅkamanaṃ	1184	
PA_atk-s05_04a:1184_10	pana na kevalaṃ etarahi eva, atha kho atītānāgatepīti dassento “atītampi, bhikkhave”tiādimāha.	11841	
PA_atk-s05_04a:1184_11	Saṅkhepato saṃkilesadhammesu abhiniviṭṭhā hīnādhimuttikā, vodānadhammesu abhiniviṭṭhā kalyāṇādhimuttikā.	11841	
PA_atk-s05_04a:1185_0	Idaṃ pana dussīlānaṃ dussīlasevanameva, sīlavantānaṃ sīlavantasevanameva, duppaññānaṃ	1185	
PA_atk-s05_04a:1185_1	duppaññasevanameva, paññavantānaṃ paññavantasevanameva ko niyāmetīti? Ajjhāsayadhātu	1185	
PA_atk-s05_04a:1185_2	niyāmeti. Sambahulā kira bhikkhū ekasmiṃ gāme bhikkhācāraṃ caranti. Te manussā bahuṃ	1185	
PA_atk-s05_04a:1185_3	bhattaṃ āharitvā pattāni pūretvā “yathāsabhāgaṃ paribhuñjathā”ti vatvā uyyojesuṃ.	1185	
PA_atk-s05_04a:1185_4	Bhikkhū āhaṃsu “āvuso, manussā dhātusaṃyuttakamme payojentī”ti. Evaṃ ajjhāsayadhātu	1185	
PA_atk-s05_04a:1185_5	niyāmetīti. Dhātusaṃyuttena ayamattho dīpetabbo – gijjhakūṭapabbatasmiñhi gilānaseyyāya	1185	
PA_atk-s05_04a:1185_6	nipanno bhagavā ārakkhatthāya parivāretvā vasantesu sāriputtamoggallānādīsu ekamekaṃ	1185	
PA_atk-s05_04a:1185_7	attano parisāya saddhiṃ caṅkamantaṃ oloketvā bhikkhū āmantesi “passatha no tumhe,	1185	
PA_atk-s05_04a:1185_8	bhikkhave, sāriputtaṃ sambahulehi bhikkhūhi saddhiṃ caṅkamantanti. Evaṃ, bhante.	1185	
PA_atk-s05_04a:1185_9	Sabbe kho ete, bhikkhave, bhikkhū mahāpaññā”ti sabbaṃ vitthāretabbaṃ.	1185	
PA_atk-s05_04a:1186_0	Gāthāsu saṃsaggāti saṃkilesato sahavāsādivasena samāyogato, atha vā dassanasaṃsaggo,	1186	
PA_atk-s05_04a:1186_1	savanasaṃsaggo, samullāpasaṃsaggo, sambhogasaṃsaggo, kāyasaṃsaggoti evaṃ pañcavidhe	1186	
PA_atk-s05_04a:1186_2	saṃsagge yato kutoci saṃsaggato. Vanatho jātoti kileso uppanno maggena asamūhato.	1186	
PA_atk-s05_04a:1186_3	Asaṃsaggena chijjatīti saṃsaggapaṭikkhepena kāyavivekādinā pubbabhāge chijjitvā puna	1186	
PA_atk-s05_04a:1186_4	accantāsaṃsaggena samucchedavivekena chijjati pahīyati. Ettāvatā saṅkhepato hīnādhimuttiyā	1186	
PA_atk-s05_04a:1186_5	samudayo atthaṅgamo ca dassito hoti.	1186	
PA_atk-s05_04a:1187_0	Yasmā pana te saṃsaggā te ca kilesā kosajjavasena uppajjanti ceva vaḍḍhanti ca, na	1187	
PA_atk-s05_04a:1187_1	vīriyārambhavasena, tasmā hīnādhimuttike kusītapuggale vajjetvā kalyāṇādhimuttike	1187	
PA_atk-s05_04a:1187_2	āraddhavīriye sevantena asaṃsaggena saṃsaggajo vanatho chinditabboti yathāvuttamatthaṃ	1187	
PA_atk-s05_04a:1187_3	vitthārato dassento kusītasevanāya tāva ādīnavaṃ pakāsetuṃ “parittaṃ dāru”ntiādimāha.	1187	
PA_atk-s05_04a:1188_0	Tattha parittaṃ dārunti khuddakaṃ kaṭṭhamayaṃ kullaṃ. Yathā sīde mahaṇṇaveti yathā	1188	
PA_atk-s05_04a:1188_1	khuddakaṃ kullaṃ āruhitvā mahāsamuddaṃ taritukāmo tīraṃ appatvā samuddamajjheyeva	1188	
PA_atk-s05_04a:1188_2	sīdeyya, patitvā macchakacchapabhakkho bhaveyya. Evaṃ kusītaṃ āgamma, sādhujīvīpi	1188	
PA_atk-s05_04a:1188_3	sīdatīti evameva kusītaṃ vīriyārambharahitaṃ kilesavasikaṃ puggalaṃ nissāya tena	1188	
PA_atk-s05_04a:1188_4	katasaṃsaggo sādhujīvīpi parisuddhājīvo parisuddhasīlopi samāno hīnasaṃsaggato uppannehi	1188	
PA_atk-s05_04a:1188_5	kāmavitakkādīhi khajjamāno pāraṃ gantuṃ asamattho saṃsāraṇṇaveyeva sīdati. Tasmāti	1188	
PA_atk-s05_04a:1188_6	yasmā evaṃ anatthāvaho kusītasaṃsaggo, tasmā taṃ āgamma ālasiyānuyogena kucchitaṃ	1188	
PA_atk-s05_04a:1188_7	sīdatīti kusītaṃ. Tato eva hīnavīriyaṃ nibbīriyaṃ akalyāṇamittaṃ parivajjeyya. Ekanteneva	1188	
PA_atk-s05_04a:1188_8	pana kāyavivekādīnañceva tadaṅgavivekādīnañca vasena pavivittehi, tato eva kilesehi	1188	
PA_atk-s05_04a:1188_9	ārakattā ariyehi parisuddhehi nibbānaṃ paṭipesitattabhāvato pahitattehi ārammaṇalakkhaṇūpanijjhānānaṃ	1188	
PA_atk-s05_04a:1188_10	vasena jhāyanato jhāyīhi sabbakālaṃ paggahitavīriyatāya āraddhavīriyehi paṇḍitehi	11881	
PA_atk-s05_04a:1188_11	sappaññehiyeva saha āvaseyya saṃvaseyyāti.	11881	
PA_atk-s05_04a:1189	Navamasuttavaṇṇanā niṭṭhitā.	118	
PA_atk-s05_04a:1190	10. Parihānasuttavaṇṇanā	119	
PA_atk-s05_04a:1191_0	79. Dasame parihānāya saṃvattantīti avuddhiyā bhavanti, maggādhigamassa paripanthāya	1191	
PA_atk-s05_04a:1191_1	honti. Adhigatassa pana maggassa parihāni nāma natthi. “Tayo dhammā”ti dhammādhiṭṭhānavasena	1191	
PA_atk-s05_04a:1191_2	uddiṭṭhadhamme puggalādhiṭṭhānāya desanāya vibhajanto “idha, bhikkhave, sekho bhikkhū”tiādimāha.	1191	
PA_atk-s05_04a:1192_0	Tattha kammaṃ āramitabbato ārāmo etassāti kammārāmo. Kamme ratoti kammarato. Kammārāmataṃ	1192	
PA_atk-s05_04a:1192_1	kammābhiratiṃ anuyutto payuttoti kammārāmatamanuyutto. Tattha kammaṃ nāma itikattabbaṃ	1192	
PA_atk-s05_04a:1192_2	kammaṃ, seyyathidaṃ – cīvaravicāraṇaṃ, cīvarakaraṇaṃ, upatthambhanaṃ, pattatthavikaṃ,	1192	
PA_atk-s05_04a:1192_3	aṃsabandhanaṃ, kāyabandhanaṃ, dhamakaraṇaṃ, ādhārakaṃ, pādakathalikaṃ, sammajjanīti	1192	
PA_atk-s05_04a:1192_4	evamādīnaṃ upakaraṇānaṃ karaṇaṃ, yañca vihāre khaṇḍaphullādipaṭisaṅkharaṇaṃ. Ekacco	1192	
PA_atk-s05_04a:1192_5	hi etāni karonto sakaladivasaṃ etāneva karoti. Taṃ sandhāyetaṃ vuttaṃ. Yo pana etesaṃ	1192	
PA_atk-s05_04a:1192_6	karaṇavelāyameva etāni karoti, uddesavelāyaṃ uddesaṃ gaṇhāti, sajjhāyavelāyaṃ sajjhāyati,	1192	
PA_atk-s05_04a:1192_7	cetiyaṅgaṇavattādikaraṇavelāyaṃ cetiyaṅgaṇavattādīni karoti, manasikāravelāyaṃ manasikāraṃ	1192	
PA_atk-s05_04a:1192_8	karoti sabbatthakakammaṭṭhāne vā pārihāriyakammaṭṭhāne vā, na so kammārāmo nāma. Tassa taṃ –	1192	
PA_atk-s05_04a:1193	“Yāni kho pana tāni sabrahmacārīnaṃ uccāvacāni kiṃkaraṇīyāni, tattha dakkho hoti analaso, tatrupāyāya vīmaṃsāya samannāgato, alaṃ kātuṃ alaṃ saṃvidhātu”nti –	119	
PA_atk-s05_04a:1194	Ādinā satthārā anuññātakaraṇameva hoti.	119	
PA_atk-s05_04a:1195_0	Bhassārāmoti yo bhagavatā paṭikkhittarājakathādivasena rattindivaṃ vītināmeti, ayaṃ	1195	
PA_atk-s05_04a:1195_1	bhasse pariyantakārī na hotīti bhassārāmo nāma. Yo pana rattimpi divāpi dhammaṃ katheti,	1195	
PA_atk-s05_04a:1195_2	pañhaṃ vissajjeti, ayaṃ appabhasso bhasse pariyantakārīyeva. Kasmā? “Sannipatitānaṃ	1195	
PA_atk-s05_04a:1195_3	vo, bhikkhave, dvayaṃ karaṇīyaṃ – dhammī vā kathā, ariyo vā tuṇhībhāvo”ti vuttavidhiṃyeva paṭipannoti.	1195	
PA_atk-s05_04a:1196_0	Niddārāmoti yo yāvadatthaṃ udarāvadehakaṃ bhuñjitvā seyyasukhaṃ, passasukhaṃ, middhasukhaṃ	1196	
PA_atk-s05_04a:1196_1	anuyuñjati, yo ca gacchantopi nisinnopi ṭhitopi thinamiddhābhibhūto niddāyati, ayaṃ	1196	
PA_atk-s05_04a:1196_2	niddārāmo nāma. Yassa pana karajakāyagelaññena cittaṃ bhavaṅgaṃ otarati, nāyaṃ niddārāmo, tenevāha –	1196	
PA_atk-s05_04a:1197_0	“Abhijānāmi kho panāhaṃ, aggivessana, gimhānaṃ pacchime māse pacchābhattaṃ piṇḍapātappaṭikkanto	1197	
PA_atk-s05_04a:1197_1	catugguṇaṃ saṅghāṭiṃ paññāpetvā dakkhiṇena passena sato sampajāno niddaṃ okkamitā”ti.	1197	
PA_atk-s05_04a:1198_0	Ettha ca puthujjanakalyāṇakopi sekhotveva veditabbo. Tasmā tassa sabbassapi visesādhigamassa	1198	
PA_atk-s05_04a:1198_1	itaresaṃ upari visesādhigamassa ca parihānāya vattantīti veditabbaṃ. Sukkapakkhassa	1198	
PA_atk-s05_04a:1198_2	vuttavipariyāyena atthavibhāvanā veditabbā.	1198	
PA_atk-s05_04a:1199_0	Gāthāsu uddhatoti cittavikkhepakarena uddhaccena uddhato avūpasanto. Appakiccassāti	1199	
PA_atk-s05_04a:1199_1	anuññātassapi vuttappakārassa kiccassa yuttappayuttakāleyeva karaṇato appakicco assa	1199	
PA_atk-s05_04a:1199_2	bhaveyya. Appamiddhoti “divasaṃ caṅkamena nisajjāyā”tiādinā vuttajāgariyānuyogena	1199	
PA_atk-s05_04a:1199_3	niddārahito assa. Anuddhatoti bhassārāmatāya uppajjanakacittavikkhepassa abhassārāmo	1199	
PA_atk-s05_04a:1199_4	hutvā parivajjanena na uddhato vūpasantacitto, samāhitoti attho. Sesaṃ pubbe vuttanayattā	1199	
PA_atk-s05_04a:1199_5	suviññeyyameva. Iti imasmiṃ vagge paṭhamadutiyapañcamachaṭṭhasattamaaṭṭhamanavamesu	1199	
PA_atk-s05_04a:1199_6	suttesu vaṭṭaṃ kathitaṃ, itaresu vaṭṭavivaṭṭaṃ.	1199	
PA_atk-s05_04a:1200	Dasamasuttavaṇṇanā niṭṭhitā.	120	
PA_atk-s05_04a:1201	Tatiyavaggavaṇṇanā niṭṭhitā.	120	
PA_atk-s05_04a:1202	4. Catutthavaggo	120	
PA_atk-s05_04a:1203	1. Vitakkasuttavaṇṇanā	120	
PA_atk-s05_04a:1204_0	80. Catutthavaggassa paṭhame akusalavitakkāti akosallasambhūtā vitakkā, micchāvitakkāti	1204	
PA_atk-s05_04a:1204_1	attho. Anavaññattipaṭisaṃyuttoti ettha anavaññattīti anavaññā parehi attano ahīḷitatā	1204	
PA_atk-s05_04a:1204_2	aparibhūtatā, “aho vata maṃ pare na avajāneyyu”nti evaṃ pavatto icchācāro, tāya anavaññattiyā	1204	
PA_atk-s05_04a:1204_3	paṭisaṃyutto saṃsaṭṭho, taṃ vā ārabbha pavatto anavaññattipaṭisaṃyutto vitakko. Tasmā	1204	
PA_atk-s05_04a:1204_4	“kathaṃ nu kho maṃ pare gahaṭṭhā ceva pabbajitā ca na orakato daheyyu”nti sambhāvanakamyatāya	1204	
PA_atk-s05_04a:1204_5	icchācāre, ṭhatvā pavattitavitakkassetaṃ adhivacanaṃ. Lābhasakkārasilokapaṭisaṃyuttoti	1204	
PA_atk-s05_04a:1204_6	cīvarādilābhena ceva sakkārena ca kittisaddena ca ārammaṇakaraṇavasena paṭisaṃyutto.	1204	
PA_atk-s05_04a:1204_7	Parānuddayatāpaṭisaṃyuttoti paresu anuddayatāpatirūpakena gehasitapemena paṭisaṃyutto.	1204	
PA_atk-s05_04a:1204_8	Yaṃ sandhāya vuttaṃ –	1204	
PA_atk-s05_04a:1205_0	“Saṃsaṭṭho viharati rājūhi rājamahāmattehi brāhmaṇehi gahapatikehi titthiyehi titthiyasāvakehi	1205	
PA_atk-s05_04a:1205_1	sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu	1205	
PA_atk-s05_04a:1205_2	attanāva yogaṃ āpajjatī”ti.	1205	
PA_atk-s05_04a:1206_0	Gāthāsu anavaññattiyā paṭisaṃyutto puggalo anavaññattisaṃyutto. Lābhasakkāre gāravo	1206	
PA_atk-s05_04a:1206_1	etassa, na dhammeti lābhasakkāragāravo. Sukhadukkhesu amā saha bhavāti amaccā, sahāyasadisā	1206	
PA_atk-s05_04a:1206_2	upaṭṭhākā. Tehi gehasitapemavasena saha nandanasīlo sahanandī amaccehi, iminā parānuddayatāpaṭisaṃyuttaṃ	1206	
PA_atk-s05_04a:1206_3	vitakkaṃ dasseti. Ārā saṃyojanakkhayāti imehi tīhi vitakkehi abhibhūto puggalo saṃyojanakkhayato	1206	
PA_atk-s05_04a:1206_4	arahattato dūre, tassa taṃ dullabhanti attho.	1206	
PA_atk-s05_04a:1207_0	Puttapasunti putte ca pasavo ca. Puttasaddena cettha dārādayo; pasusaddena assamahiṃsakhettavatthādayo	1207	
PA_atk-s05_04a:1207_1	ca saṅgahitā. Vivāheti vivāhakārāpane. Iminā āvāhopi saṅgahito. Saṃharānīti pariggahāni,	1207	
PA_atk-s05_04a:1207_2	parikkhārasaṅgahānīti attho. “Santhavānī”ti ca paṭhanti, mittasanthavānīti attho.	1207	
PA_atk-s05_04a:1207_3	Sabbattha hitvāti sambandho. Bhabbo so tādiso bhikkhūti so yathāvuttaṃ sabbaṃ papañcaṃ	1207	
PA_atk-s05_04a:1207_4	pariccajitvā yathā satthārā vuttāya sammāpaṭipattiyā, tathā passitabbato tādiso saṃsāre	1207	
PA_atk-s05_04a:1207_5	bhayaṃ ikkhatīti bhikkhu uttamaṃ sambodhiṃ arahattaṃ pattuṃ arahati.	1207	
PA_atk-s05_04a:1208	Paṭhamasuttavaṇṇanā niṭṭhitā.	120	
PA_atk-s05_04a:1209	2. Sakkārasuttavaṇṇanā	120	
PA_atk-s05_04a:1210_0	81. Dutiye sakkārenāti sakkārena hetubhūtena, atha vā sakkārenāti sakkārahetunā,	1210	
PA_atk-s05_04a:1210_1	sakkārahetukena vā. Sakkārañhi nissāya idhekacce puggalā pāpicchā icchāpakatā icchācāre	1210	
PA_atk-s05_04a:1210_2	ṭhatvā “sakkāraṃ nibbattessāmā”ti anekavihitaṃ anesanaṃ appatirūpaṃ āpajjitvā ito	1210	
PA_atk-s05_04a:1210_3	cutā apāyesu nibbattanti, apare yathāsakkāraṃ labhitvā tannimittaṃ mānamadamacchariyādivasena	1210	
PA_atk-s05_04a:1210_4	pamādaṃ āpajjitvā ito cutā apāyesu nibbattanti. Yaṃ sandhāya vuttaṃ – “sakkārena	1210	
PA_atk-s05_04a:1210_5	abhibhūtā pariyādinnacittā”ti. Tattha abhibhūtāti ajjhotthaṭā. Pariyādinnacittāti	1210	
PA_atk-s05_04a:1210_6	khepitacittā, icchācārena mānamadādinā ca khayaṃ pāpitakusalacittā. Atha vā pariyādinnacittāti	1210	
PA_atk-s05_04a:1210_7	parito ādinnacittā, vuttappakārena akusalakoṭṭhāsena yathā kusalacittassa uppattivāro	1210	
PA_atk-s05_04a:1210_8	na hoti, evaṃ samantato gahitacittasantānāti attho. Asakkārenāti hīḷetvā paribhavitvā	1210	
PA_atk-s05_04a:1210_9	parehi attani pavattitena asakkārena hetunā, asakkārahetukena vā mānādinā. Sakkārena	1210	
PA_atk-s05_04a:1210_10	ca asakkārena cāti kehici pavattitena sakkārena kehici pavattitena asakkārena ca.	12101	
PA_atk-s05_04a:1210_11	Ye hi kehici paṭhamaṃ sakkatā hutvā tehiyeva asārabhāvaṃ ñatvā pacchā asakkatā honti,	12101	
PA_atk-s05_04a:1210_12	tādise sandhāya vuttaṃ “sakkārena ca asakkārena cā”ti.	12101	
PA_atk-s05_04a:1211	Ettha sakkārena abhibhūtā devadattādayo nidassetabbā. Vuttampi cetaṃ –	121	
PA_atk-s05_04a:1212	“Phalaṃ ve kadaliṃ hanti, phalaṃ veḷuṃ phalaṃ naḷaṃ;	121	
PA_atk-s05_04a:1213	Sakkāro kāpurisaṃ hanti, gabbho assatariṃ yathā”ti. ;	121	
PA_atk-s05_04a:1214	Sādhūnaṃ upari katena asakkārena abhibhūtā daṇḍakīrājakāliṅgarājamajjharājādayo nidassetabbā. Vuttampi cetaṃ –	121	
PA_atk-s05_04a:1215	“Kisañhi vacchaṃ avakiriya daṇḍakī,	121	
PA_atk-s05_04a:1216	Ucchinnamūlo sajano saraṭṭho;	121	
PA_atk-s05_04a:1217	Kukkuḷanāme nirayamhi paccati,	121	
PA_atk-s05_04a:1218	Tassa phuliṅgāni patanti kāye.	121	
PA_atk-s05_04a:1219	“Yo saññate pabbajite avañcayi,	121	
PA_atk-s05_04a:1220	Dhammaṃ bhaṇante samaṇe adūsake;	122	
PA_atk-s05_04a:1221	Taṃ nāḷikeraṃ sunakhā parattha,	122	
PA_atk-s05_04a:1222	Saṅgamma khādanti viphandamānaṃ”. ;	122	
PA_atk-s05_04a:1223	“Upahacca manaṃ majjho, mātaṅgasmiṃ yasassine;	122	
PA_atk-s05_04a:1224	Sapārisajjo ucchinno, majjhāraññaṃ tadā ahū”ti. ;	122	
PA_atk-s05_04a:1225	Sakkārena ca asakkārena ca abhibhūtā aññatitthiyā nāṭaputtādayo nidassetabbā.	122	
PA_atk-s05_04a:1226_0	Gāthāsu ubhayanti ubhayena sakkārena ca asakkārena ca. Samādhi na vikampatīti na	1226	
PA_atk-s05_04a:1226_1	calati, ekaggabhāvena tiṭṭhati. Kassa pana na calatīti āha “appamādavihārino”ti.	1226	
PA_atk-s05_04a:1226_2	Yo pamādakaradhammānaṃ rāgādīnaṃ suṭṭhu pahīnattā appamādavihārī arahā, tassa. So	1226	
PA_atk-s05_04a:1226_3	hi lokadhammehi na vikampati. Sukhumadiṭṭhivipassakanti phalasamāpattiatthaṃ sukhumāya	1226	
PA_atk-s05_04a:1226_4	diṭṭhiyā paññāya abhiṇhaṃ pavattavipassanattā sukhumadiṭṭhivipassakaṃ. Upādānakkhayārāmanti	1226	
PA_atk-s05_04a:1226_5	catunnaṃ upādānānaṃ khayaṃ pariyosānabhūtaṃ arahattaphalaṃ āramitabbaṃ etassāti upādānakkhayārāmaṃ.	1226	
PA_atk-s05_04a:1226_6	Sesaṃ vuttanayameva.	1226	
PA_atk-s05_04a:1227	Dutiyasuttavaṇṇanā niṭṭhitā.	122	
PA_atk-s05_04a:1228	3. Devasaddasuttavaṇṇanā	122	
PA_atk-s05_04a:1229_0	82. Tatiye devesūti ṭhapetvā arūpāvacaradeve ceva asaññadeve ca tadaññesu upapattidevesu.	1229	
PA_atk-s05_04a:1229_1	Devasaddāti devānaṃ pītisamudāhārasaddā. Niccharantīti aññamaññaṃ ālāpasallāpavasena	1229	
PA_atk-s05_04a:1229_2	pavattanti. Samayā samayaṃ upādāyāti samayato samayaṃ paṭicca. Idaṃ vuttaṃ hoti –	1229	
PA_atk-s05_04a:1229_3	yasmiṃ kāle ṭhitā te devā taṃ kālaṃ āgamma naṃ passissanti, tato taṃ samayaṃ sampattaṃ	1229	
PA_atk-s05_04a:1229_4	āgammāti. “Samayaṃ samayaṃ upādāyā”ti ca keci paṭhanti, tesaṃ taṃ taṃ samayaṃ paṭiccāti	1229	
PA_atk-s05_04a:1229_5	attho. Yasmiṃ samayeti yadā “aṭṭhikaṅkalūpamā kāmā”tiādinā, “sambādho gharāvāso”tiādinā	1229	
PA_atk-s05_04a:1229_6	ca kāmesu gharāvāse ca ādīnavā, tappaṭipakkhato nekkhamme ānisaṃsā ca sudiṭṭhā honti,	1229	
PA_atk-s05_04a:1229_7	tasmiṃ samaye. Tadā hissa ekantena pabbajjāya cittaṃ namati. Ariyasāvakoti ariyassa	1229	
PA_atk-s05_04a:1229_8	buddhassa bhagavato sāvako, sāvakabhāvaṃ upagantukāmo, ariyasāvako vā avassaṃbhāvī.	1229	
PA_atk-s05_04a:1229_9	Antimabhavikaṃ sāvakabodhisattaṃ sandhāya ayamārambho. Kesamassuṃ ohāretvāti kese	1229	
PA_atk-s05_04a:1229_10	ca massuñca ohāretvā apanetvā. Kāsāyāni vatthāni acchādetvāti kasāyena rattatāya	12291	
PA_atk-s05_04a:1229_11	kāsāyāni brahmacariyaṃ carantānaṃ anucchavikāni vatthāni nivāsetvā ceva pārupitvā	12291	
PA_atk-s05_04a:1229_12	ca. Agārasmā anagāriyaṃ pabbajjāya cetetīti agārasmā gharā nikkhamitvā anagāriyaṃ	12291	
PA_atk-s05_04a:1229_13	pabbajjaṃ pabbajeyyanti pabbajjāya ceteti pakappeti, pabbajatīti attho. Ettha ca	12291	
PA_atk-s05_04a:1229_14	yasmā agārassa hitaṃ kasivaṇijjādikammaṃ agāriyanti vuccati, tañca pabbajjāya natthi,	12291	
PA_atk-s05_04a:1229_15	tasmā pabbajjā anagāriyanti ñātabbā.	12291	
PA_atk-s05_04a:1230_0	Mārenāti kilesamārena. Saṅgāmāya cetetīti yujjhanatthāya cittaṃ uppādeti, māraṃ abhivijetuṃ	1230	
PA_atk-s05_04a:1230_1	sannayhati. Yasmā pana evarūpassa paṭipajjanakapuggalassa devaputtamāropi antarāyāya	1230	
PA_atk-s05_04a:1230_2	upakkamati, tasmā tassapi vasena mārenāti ettha devaputtamārenātipi attho veditabbo.	1230	
PA_atk-s05_04a:1230_3	Tassāpi ayaṃ icchāvighātaṃ karissatevāti. Yasmā pana pabbajitadivasato paṭṭhāya khuraggato	1230	
PA_atk-s05_04a:1230_4	vā paṭṭhāya sīlāni samādiyanto parisodhento samathavipassanāsu kammaṃ karonto yathārahaṃ	1230	
PA_atk-s05_04a:1230_5	tadaṅgappahānavikkhambhanappahānānaṃ vasena kilesamāraṃ paripāteti nāma, na yujjhati	1230	
PA_atk-s05_04a:1230_6	nāma sampahārassa abhāvato, tasmā vuttaṃ “mārena saddhiṃ saṅgāmāya cetetī”ti.	1230	
PA_atk-s05_04a:1231_0	Sattannanti koṭṭhāsato sattannaṃ, pabhedato pana te sattatiṃsa honti. Kathaṃ? Cattāro	1231	
PA_atk-s05_04a:1231_1	satipaṭṭhānā, cattāro sammappadhānā, cattāro iddhipādā, pañcindriyāni, pañca balāni,	1231	
PA_atk-s05_04a:1231_2	satta bojjhaṅgā, ariyo aṭṭhaṅgiko maggoti. Evaṃ pabhedato sattatiṃsavidhāpi satipaṭṭhānādikoṭṭhāsato	1231	
PA_atk-s05_04a:1231_3	satteva hontīti vuttaṃ “sattanna”nti. Bodhipakkhiyānanti bujjhanaṭṭhena bodhīti laddhanāmassa	1231	
PA_atk-s05_04a:1231_4	ariyapuggalassa maggañāṇasseva vā pakkhe bhavānaṃ bodhipakkhiyānaṃ, bodhikoṭṭhāsiyānanti	1231	
PA_atk-s05_04a:1231_5	attho. “Bodhipakkhikāna”ntipi pāṭho, bodhipakkhavantānaṃ, bodhipakkhe vā niyuttānanti	1231	
PA_atk-s05_04a:1231_6	attho. Bhāvanānuyogamanuyuttoti vipassanaṃ ussukkāpetvā ariyamaggabhāvanānuyogamanuyutto.	1231	
PA_atk-s05_04a:1231_7	Vipassanākkhaṇe hi satipaṭṭhānādayo pariyāyena bodhipakkhiyā nāma, maggakkhaṇeyeva	1231	
PA_atk-s05_04a:1231_8	pana te nippariyāyena bodhipakkhiyā nāma honti.	1231	
PA_atk-s05_04a:1232_0	Āsavānaṃ khayāti kāmāsavādīnaṃ sabbesaṃ āsavānaṃ khayā. Āsavesu hi khīṇesu sabbe	1232	
PA_atk-s05_04a:1232_1	kilesā khīṇāyeva honti. Tena arahattamaggo vutto hoti. Anāsavanti āsavavirahitaṃ.	1232	
PA_atk-s05_04a:1232_2	Cetovimuttiṃ paññāvimuttinti ettha cetovacanena arahattaphalasamādhi, paññāvacanena	1232	
PA_atk-s05_04a:1232_3	taṃsampayuttā ca paññā vuttā. Tattha samādhi rāgato vimuttattā cetovimutti, paññā	1232	
PA_atk-s05_04a:1232_4	avijjāya vimuttattā paññāvimuttīti veditabbā. Vuttañhetaṃ bhagavatā –	1232	
PA_atk-s05_04a:1233	“Yo hissa, bhikkhave, samādhi, tadassa samādhindriyaṃ. Yā hissa, bhikkhave, paññā, tadassa paññindriyaṃ. Iti kho, bhikkhave, rāgavirāgā cetovimutti, avijjāvirāgā paññāvimuttī”ti.	123	
PA_atk-s05_04a:1234_0	Apicettha samathaphalaṃ cetovimutti, vipassanāphalaṃ paññāvimuttīti veditabbā. Diṭṭheva	1234	
PA_atk-s05_04a:1234_1	dhammeti imasmiṃyeva attabhāve. Sayaṃ abhiññā sacchikatvāti attanāyeva abhivisiṭṭhāya	1234	
PA_atk-s05_04a:1234_2	paññāya paccakkhaṃ katvā aparappaccayena ñatvā. Upasampajja viharatīti pāpuṇitvā	1234	
PA_atk-s05_04a:1234_3	sampādetvā viharati. Tameva saṅgāmasīsaṃ abhivijiya ajjhāvasatīti māraṃ abhivijinitvā	1234	
PA_atk-s05_04a:1234_4	vijitavijayattā tena katasaṅgāmasaṅkhātassa ariyamaggassa sīsabhūtaṃ arahattaphalasamāpattiissariyaṭṭhānaṃ,	1234	
PA_atk-s05_04a:1234_5	abhibhavanto āvasati, samāpajjati icceva attho. Ime ca devasaddā diṭṭhasaccesu devesu	1234	
PA_atk-s05_04a:1234_6	pavattanti, visesato suddhāvāsadevesūti veditabbaṃ.	1234	
PA_atk-s05_04a:1235_0	Gāthāsu mahantanti sīlādiguṇamahattena mahantaṃ. Vītasāradanti sārajjakarānaṃ kilesānaṃ	1235	
PA_atk-s05_04a:1235_1	abhāvena vigatasārajjaṃ apagatamaṅkubhāvaṃ. Purisājaññāti assādīsu assājānīyādayo	1235	
PA_atk-s05_04a:1235_2	viya purisesu ājānīyabhūtā uttamapurisā. Dujjayamajjhabhūti pacurajanehi jetuṃ asakkuṇeyyaṃ	1235	
PA_atk-s05_04a:1235_3	kilesavāhiniṃ abhibhavi ajjhotthari. “Ajjayī”tipi paṭhanti, ajinīti attho. Jetvāna	1235	
PA_atk-s05_04a:1235_4	maccuno senaṃ, vimokkhena anāvaranti lokattayābhibyāpanato diyaḍḍhasahassādivibhāgato	1235	
PA_atk-s05_04a:1235_5	ca vipulattā aññehi āvarituṃ paṭisedhetuṃ asakkuṇeyyattā ca anāvaraṃ, maccuno mārassa	1235	
PA_atk-s05_04a:1235_6	senaṃ vimokkhena ariyamaggena jetvā yo tvaṃ dujjayaṃ ajayi, tassa namo, te purisājaññāti sambandho.	1235	
PA_atk-s05_04a:1236_0	Itīti vuttappakārena. Hi-iti nipātamattaṃ. Etaṃ pattamānasaṃ adhigatārahattaṃ khīṇāsavaṃ	1236	
PA_atk-s05_04a:1236_1	devatā namassantīti vuttamevatthaṃ nigamanavasena dasseti. Atha vā itīti iminā kāraṇena.	1236	
PA_atk-s05_04a:1236_2	Kiṃ pana etaṃ kāraṇaṃ? Namucisenāvijayena pattamānasattaṃ. Iminā kāraṇena taṃ devatā	1236	
PA_atk-s05_04a:1236_3	namassantīti attho. Idāni taṃ kāraṇaṃ phalato dassetuṃ “tañhi tassa na passanti,	1236	
PA_atk-s05_04a:1236_4	yena maccuvasaṃ vaje”ti vuttaṃ. Tassattho – yasmā tassa purisājaññassa paṇidhāya	1236	
PA_atk-s05_04a:1236_5	gavesantāpi devā aṇumattampi taṃ kāraṇaṃ na passanti, yena so maccuno maraṇassa vasaṃ	1236	
PA_atk-s05_04a:1236_6	vaje upagaccheyya. Tasmā taṃ visuddhidevā namassantīti.	1236	
PA_atk-s05_04a:1237	Tatiyasuttavaṇṇanā niṭṭhitā.	123	
PA_atk-s05_04a:1238	4. Pañcapubbanimittasuttavaṇṇanā	123	
PA_atk-s05_04a:1239_0	83. Catutthe yadāti yasmiṃ kāle. Devoti upapattidevo. Tayo hi devā – sammutidevā,	1239	
PA_atk-s05_04a:1239_1	upapattidevā, visuddhidevāti. Tesu sammutidevā nāma rājāno khattiyā. Upapattidevā	1239	
PA_atk-s05_04a:1239_2	nāma cātumahārājikato paṭṭhāya taduparidevā. Visuddhidevā nāma khīṇāsavā. Idha pana	1239	
PA_atk-s05_04a:1239_3	kāmāvacaradevo adhippeto. Tena vuttaṃ “devoti upapattidevo”ti. Devakāyāti devasamūhato,	1239	
PA_atk-s05_04a:1239_4	devaṭṭhānato vā, devalokatoti attho. Samūhanivāsavācako hi ayaṃ kāyasaddo. Cavanadhammoti	1239	
PA_atk-s05_04a:1239_5	maraṇadhammo, āyukkhayena vā puññakkhayena vā upaṭṭhitamaraṇoti attho.	1239	
PA_atk-s05_04a:1240_0	Pañcassa pubbanimittāni pātubhavantīti assa upaṭṭhitamaraṇassa devaputtassa pañca	1240	
PA_atk-s05_04a:1240_1	maraṇassa pubbanimittāni uppajjanti, pakāsāni vā honti. Mālā milāyantīti tena piḷandhitamālā	1240	
PA_atk-s05_04a:1240_2	majjhanhikasamaye ātape khittā viya milātā vihatasobhā honti.	1240	
PA_atk-s05_04a:1241_0	Vatthāni kilissantīti saradasamaye vigatavalāhake ākāse abbhussakkamānabālasūriyasadisappabhāni	1241	
PA_atk-s05_04a:1241_1	nānāvirāgavaṇṇāni tena nivatthapārutavatthāni taṃ khaṇaṃyeva kaddame khipitvā madditāni	1241	
PA_atk-s05_04a:1241_2	viya vihatappabhāni malināni honti.	1241	
PA_atk-s05_04a:1242_0	Kacchehi sedā muccantīti suparisuddhajātimaṇi viya susikkhitasippācariyaracitasuvaṇṇapaṭimā	1242	
PA_atk-s05_04a:1242_1	viya ca pubbe sedamalajallikārahitasarīrassa tasmiṃ khaṇe ubhohi kacchehi sedadhārā	1242	
PA_atk-s05_04a:1242_2	sandanti paggharanti. Na kevalañca kacchehiyeva, sakalasarīratopi panassa sedajalakaṇṇikā	1242	
PA_atk-s05_04a:1242_3	muccatiyeva, yena āmuttamuttājālagavacchito viya tassa kāyo hoti.	1242	
PA_atk-s05_04a:1243_0	Kāye dubbaṇṇiyaṃ okkamatīti pubbe paṭisandhito paṭṭhāya yathānubhāvaṃ ekayojanaṃ	1243	
PA_atk-s05_04a:1243_1	dviyojanaṃ yāva dvādasayojanamattampi padesaṃ ābhāya pharitvā vijjotamāno kāyo hoti	1243	
PA_atk-s05_04a:1243_2	khaṇḍiccapāliccādivirahito, na sītaṃ na uṇhaṃ upaghātakaṃ, devadhītā soḷasavassuddesikā	1243	
PA_atk-s05_04a:1243_3	viya hoti, devaputto vīsativassuddesiko viya, taṃ khaṇaṃyeva nippabhe nitteje kāye	1243	
PA_atk-s05_04a:1243_4	virūpabhāvo anupavisati saṇṭhāti.	1243	
PA_atk-s05_04a:1244_0	Sake devo devāsane nābhiramatīti attano accharāgaṇehi saddhiṃ kīḷanaparicaraṇakadibbāsane	1244	
PA_atk-s05_04a:1244_1	na ramati, na cittassādaṃ labhati. Tassa kira manussagaṇanāya sattahi divasehi maraṇaṃ	1244	
PA_atk-s05_04a:1244_2	bhavissatīti imāni pubbanimittāni pātubhavanti. So tesaṃ uppattiyā “evarūpāya nāma	1244	
PA_atk-s05_04a:1244_3	sampattiyā vinā bhavissāmī”ti balavasokābhibhūto hoti. Tenassa kāye mahāpariḷāho	1244	
PA_atk-s05_04a:1244_4	uppajjati, tena sabbato gattehi sedā muccanti. Cirataraṃ kālaṃ aparicitadukkho taṃ	1244	
PA_atk-s05_04a:1244_5	adhivāsetuṃ asakkonto ekacco “dayhāmi dayhāmī”ti kandanto paridevanto katthaci assādaṃ	1244	
PA_atk-s05_04a:1244_6	alabhanto vijappanto vilapanto tahiṃ tahiṃ āhiṇḍati. Ekacco satiṃ upaṭṭhapetvā kāyavācāhi	1244	
PA_atk-s05_04a:1244_7	vikāraṃ akarontopi piyavippayogadukkhaṃ asahanto vihaññamāno vicarati.	1244	
PA_atk-s05_04a:1245_0	Imāni pana pubbanimittāni yathā loke mahāpuññānaṃ rājarājamahāmattādīnaṃyeva ukkāpātabhūmicālacandaggāhādīni	1245	
PA_atk-s05_04a:1245_1	nimittāni paññāyanti, na sabbesaṃ; evameva mahesakkhadevānaṃyeva paññāyati. Uppannāni	1245	
PA_atk-s05_04a:1245_2	ca tāni “imāni maraṇassa pubbanimittāni nāmā”ti keci devā jānanti, na sabbe. Tattha	1245	
PA_atk-s05_04a:1245_3	yo mandena kusalakammena nibbatto, so “idāni ko jānāti, ‘kuhiṃ nibbattissāmī”’ti	1245	
PA_atk-s05_04a:1245_4	bhāyati. Yo pana mahāpuñño, so “bahuṃ mayā dānaṃ dinnaṃ, sīlaṃ rakkhitaṃ, puññaṃ	1245	
PA_atk-s05_04a:1245_5	upacitaṃ, ito cutassa me sugatiyeva pāṭikaṅkhā”ti na bhāyati na vikampati. Evaṃ upaṭṭhitapubbanimittaṃ	1245	
PA_atk-s05_04a:1245_6	pana taṃ gahetvā devatā nandanavanaṃ pavesenti sabbadevalokesu nandanavanaṃ atthiyeva.	1245	
PA_atk-s05_04a:1246_0	Tīhi vācāhi anumodentīti idāni vuccamānehi tīhi vacanehi anumodenti, modaṃ pamodaṃ	1246	
PA_atk-s05_04a:1246_1	uppādenti, assāsenti, abhivadanavasena vā taṃkhaṇānurūpaṃ pamodaṃ karonti. Keci pana	1246	
PA_atk-s05_04a:1246_2	“anumodentī”ti padassa “ovadantī”ti vadanti. Itoti devalokato. Bhoti ālapanaṃ. Sugatinti	1246	
PA_atk-s05_04a:1246_3	sundaragatiṃ, manussalokaṃ sandhāya vadanti. Gacchāti paṭisandhiggahaṇavasena upehi.	1246	
PA_atk-s05_04a:1247_0	Evaṃ vutteti evaṃ tadā tehi devehi tassa “ito bho sugatiṃ gacchā”tiādinā vattabbavacane	1247	
PA_atk-s05_04a:1247_1	bhagavatā vutte aññataro nāmagottena apākaṭo tassaṃ parisāyaṃ nisinno anusandhikusalo	1247	
PA_atk-s05_04a:1247_2	eko bhikkhu “ete sugatiādayo bhagavatā avisesato vuttā avibhūtā, handa te vibhūtatare	1247	
PA_atk-s05_04a:1247_3	kārāpessāmī”ti etaṃ “kiṃnu kho, bhante”tiādivacanaṃ avoca. Saddhādiguṇavisesapaṭilābhakāraṇato	1247	
PA_atk-s05_04a:1247_4	devūpapattihetuto ca manussattaṃ devānaṃ abhisammatanti āha “manussattaṃ kho bhikkhu	1247	
PA_atk-s05_04a:1247_5	devānaṃ sugatigamanasaṅkhāta”nti.	1247	
PA_atk-s05_04a:1248_0	Sugatigamanasaṅkhātanti “sugatigamana”nti sammā kathitaṃ, vaṇṇitaṃ thomitanti attho.	1248	
PA_atk-s05_04a:1248_1	Yaṃ manussabhūtoti ettha yanti kiriyāparāmasanaṃ, tena paṭilabhatīti ettha paṭilabhanakiriyā	1248	
PA_atk-s05_04a:1248_2	āmasīyati, yo saddhāpaṭilābhoti attho. Manussabhūtoti manussesu uppanno, manussabhāvaṃ	1248	
PA_atk-s05_04a:1248_3	vā patto. Yasmā devaloke uppannānaṃ tathāgatassa dhammadesanā yebhuyyena dullabhā	1248	
PA_atk-s05_04a:1248_4	savanāya, na tathā manussānaṃ, tasmā vuttaṃ “manussabhūto”ti. Tathāgatappavedite	1248	
PA_atk-s05_04a:1248_5	dhammavinayeti tathāgatena bhagavatā desite sikkhattayasaṅgahe sāsane. Tañhi dhammato	1248	
PA_atk-s05_04a:1248_6	anapetattā dhammo ca, āsayānurūpaṃ vineyyānaṃ vinayanato vinayo cāti dhammavinayo,	1248	
PA_atk-s05_04a:1248_7	upanissayasampattiyā vā dhammato anapetattā dhammaṃ apparajakkhajātikaṃ vinetīti	1248	
PA_atk-s05_04a:1248_8	dhammavinayo. Dhammeneva vā vinayo, na daṇḍasatthehīti dhammavinayo, dhammayutto	1248	
PA_atk-s05_04a:1248_9	vā vinayoti dhammavinayo, dhammāya vā saha maggaphalanibbānāya vinayoti dhammavinayo,	1248	
PA_atk-s05_04a:1248_10	mahākaruṇāsabbaññutaññāṇādidhammato vā pavatto vinayoti dhammavinayo. Dhammo vā bhagavā	12481	
PA_atk-s05_04a:1248_11	dhammabhūto dhammakāyo dhammassāmī, tassa dhammassa vinayo, na takkiyānanti dhammavinayo,	12481	
PA_atk-s05_04a:1248_12	dhamme vā maggaphale nipphādetabbavisayabhūte vā pavatto vinayoti dhammavinayoti	12481	
PA_atk-s05_04a:1248_13	vuccati. Tasmiṃ dhammavinaye.	12481	
PA_atk-s05_04a:1249_0	Saddhaṃ paṭilabhatīti “svākkhāto bhagavatā dhammo”tiādinā saddhaṃ uppādeti. Saddho	1249	
PA_atk-s05_04a:1249_1	hi imasmiṃ dhammavinaye yathānusiṭṭhaṃ paṭipajjamāno diṭṭhadhammikasamparāyikaparamatthe	1249	
PA_atk-s05_04a:1249_2	ārādhessati. Suladdhalābhasaṅkhātanti ettha yathā hiraññasuvaṇṇakhettavatthādilābho	1249	
PA_atk-s05_04a:1249_3	sattānaṃ upabhogasukhaṃ āvahati, khuppipāsādidukkhaṃ paṭibāhati, dhanadāliddiyaṃ	1249	
PA_atk-s05_04a:1249_4	vūpasameti, muttādiratanapaṭilābhahetu hoti, lokasantatiñca āvahati; evaṃ lokiyalokuttarā	1249	
PA_atk-s05_04a:1249_5	saddhāpi yathāsambhavaṃ lokiyalokuttaraṃ vipākasukhamāvahati, saddhādhurena paṭipannānaṃ	1249	
PA_atk-s05_04a:1249_6	jātijarādidukkhaṃ paṭibāhati, guṇadāliddiyaṃ vūpasameti, satisambojjhaṅgādiratanapaṭilābhahetu	1249	
PA_atk-s05_04a:1249_7	hoti, lokasantatiñca āvahati. Vuttañhetaṃ –	1249	
PA_atk-s05_04a:1250	“Saddho sīlena sampanno, yaso bhogasamappito;	125	
PA_atk-s05_04a:1251	Yaṃ yaṃ padesaṃ bhajati, tattha tattheva pūjito”ti. ;	125	
PA_atk-s05_04a:1252_0	Evaṃ saddhāpaṭilābhassa suladdhalābhatā veditabbā. Yasmā panāyaṃ saddhāpaṭilābho	1252	
PA_atk-s05_04a:1252_1	anugāmiko anaññasādhāraṇo sabbasampattihetu, lokiyassa ca hiraññasuvaṇṇādidhanalābhassa	1252	
PA_atk-s05_04a:1252_2	kāraṇaṃ. Saddhoyeva hi dānādīni puññāni katvā uḷāruḷāravittūpakaraṇāni adhigacchati,	1252	
PA_atk-s05_04a:1252_3	tehi ca attano paresañca atthameva sampādeti. Assaddhassa pana tāni anatthāvahāni	1252	
PA_atk-s05_04a:1252_4	honti, idha ceva samparāye cāti, evampi saddhāya suladdhalābhatā veditabbā. Tathā hi –	1252	
PA_atk-s05_04a:1253	“Saddhā bandhati pātheyyaṃ”..	125	
PA_atk-s05_04a:1254	“Saddhā dutiyā purisassa hotī”ti ca..	125	
PA_atk-s05_04a:1255	“Saddhīdha vittaṃ purisassa seṭṭha”nti ca..	125	
PA_atk-s05_04a:1256	“Saddhāhattho mahānāgo”ti ca..	125	
PA_atk-s05_04a:1257	“Saddhā bījaṃ tapo vuṭṭhī”ti ca..	125	
PA_atk-s05_04a:1258	“Saddhesiko, bhikkhave, ariyasāvako”ti ca.	125	
PA_atk-s05_04a:1259	“Saddhāya tarati ogha”nti ca. –	125	
PA_atk-s05_04a:1260	Anekesu ṭhānesu anekehi kāraṇehi saddhā saṃvaṇṇitā.	126	
PA_atk-s05_04a:1261_0	Idāni yāya saddhāya sāsane kusaladhammesu suppatiṭṭhito nāma hoti niyāmokkantiyā,	1261	
PA_atk-s05_04a:1261_1	taṃ saddhaṃ dassetuṃ “sā kho panassā”tiādi vuttaṃ. Tattha assāti imassa bhaveyyāti	1261	
PA_atk-s05_04a:1261_2	attho. Niviṭṭhāti abhiniviṭṭhā cittasantānaṃ anupaviṭṭhā. Mūlajātāti jātamūlā. Kiṃ	1261	
PA_atk-s05_04a:1261_3	pana saddhāya mūlaṃ nāma? Saddheyyavatthusmiṃ okappanahetubhūto upāyamanasikāro.	1261	
PA_atk-s05_04a:1261_4	Apica sappurisasevanā saddhammassavanaṃ yonisomanasikāro dhammānudhammappaṭipattīti	1261	
PA_atk-s05_04a:1261_5	cattāri sotāpattiyaṅgāni mūlāni veditabbāni. Patiṭṭhitāti ariyamaggādhigamena kenaci	1261	
PA_atk-s05_04a:1261_6	akampanīyabhāvena avaṭṭhitā. Tenevāha “daḷhā asaṃhāriyā”ti. Daḷhāti thirā. Asaṃhāriyāti	1261	
PA_atk-s05_04a:1261_7	kenaci saṃharituṃ vā hāpetuṃ vā apanetuṃ vā asakkuṇeyyā. Iti te devā tassa sotāpattimaggasamadhigamaṃ	1261	
PA_atk-s05_04a:1261_8	āsīsantā evaṃ vadanti. Attano devaloke kāmasukhūpabhogārahameva hi ariyapuggalaṃ	1261	
PA_atk-s05_04a:1261_9	te icchanti. Tenāha “ehi, deva, punappuna”nti.	1261	
PA_atk-s05_04a:1262_0	Gāthāsu puññakkhayamaraṇampi jīvitindriyupacchedeneva hotīti āha “cavati āyusaṅkhayā”ti.	1262	
PA_atk-s05_04a:1262_1	Anumodatanti anumodantānaṃ. Manussānaṃ sahabyatanti manussehi sahabhāvaṃ. Saha byetīti	1262	
PA_atk-s05_04a:1262_2	sahabyo, sahapavattanako, tassa bhāvo sahabyatā. Niviṭṭhassāti niviṭṭhā bhaveyya.	1262	
PA_atk-s05_04a:1262_3	Yāvajīvanti yāva jīvitappavattiyā, yāva parinibbānāti attho.	1262	
PA_atk-s05_04a:1263_0	Appamāṇanti sakkaccaṃ bahuṃ uḷāraṃ bahukkhattuñca karaṇavasena pamāṇarahitaṃ. Nirūpadhinti	1263	
PA_atk-s05_04a:1263_1	kilesūpadhirahitaṃ, suvisuddhaṃ nimmalanti attho. Yasmā pana te devā mahaggatakusalaṃ	1263	
PA_atk-s05_04a:1263_2	na icchanti kāmalokasamatikkamanato, kāmāvacarapuññameva icchanti, tasmā evamettha	1263	
PA_atk-s05_04a:1263_3	attho veditabbo – “ito devalokato cuto manussesu uppajjitvā viññutaṃ patto kāyaduccaritādiṃ	1263	
PA_atk-s05_04a:1263_4	sabbaṃ duccaritaṃ pahāya kāyasucaritādiṃ sabbaṃ sucaritaṃ uḷāraṃ vipulaṃ upacinitvā	1263	
PA_atk-s05_04a:1263_5	ariyamaggena āgatasaddho bhavāhī”ti. Yasmā pana lokuttaresu paṭhamamaggaṃ dutiyamaggampi	1263	
PA_atk-s05_04a:1263_6	vā icchanti attano devalokūpapattiyā anativattanato, tasmā tesampi vasena “appamāṇaṃ	1263	
PA_atk-s05_04a:1263_7	nirūpadhi”ntipadānaṃ attho veditabbo – pamāṇakarānaṃ diṭṭhekaṭṭhaoḷārikakāmarāgādikilesānaṃ	1263	
PA_atk-s05_04a:1263_8	upacchedena appamāṇaṃ, sattamabhavato vā uppajjanārahassa khandhūpadhissa taṃnibbattakaabhisaṅkhārūpadhissa	1263	
PA_atk-s05_04a:1263_9	taṃtaṃmaggavajjhakilesūpadhissa ca pahānena tesaṃ anibbattanato nirupadhisaṅkhātanibbānasannissitattā ca nirupadhīti.	1263	
PA_atk-s05_04a:1264_0	Evaṃ accantameva apāyadvārapidhāyakaṃ kammaṃ dassetvā idāni saggasampattinibbattakakammaṃ	1264	
PA_atk-s05_04a:1264_1	dassetuṃ “tato opadhika”ntiādi vuttaṃ. Tattha opadhikanti upadhivepakkaṃ attabhāvasampattiyā	1264	
PA_atk-s05_04a:1264_2	ceva bhogasampattiyā ca nibbattakanti attho. Upadhīti hi attabhāvo vuccati. Yathāha	1264	
PA_atk-s05_04a:1264_3	“santekaccāni pāpakāni kammasamādānāni upadhisampattipaṭibāhitāni na vipaccantī”ti.	1264	
PA_atk-s05_04a:1264_4	Kāmaguṇāpi. Yathāha “upadhīhi narassa socanā”ti. Tatrāyaṃ vacanattho – upadhīyati	1264	
PA_atk-s05_04a:1264_5	ettha sukhadukkhanti upadhi, attabhāvo kāmaguṇā ca. Upadhikaraṇaṃ sīlaṃ etassa, upadhiṃ	1264	
PA_atk-s05_04a:1264_6	vā arahatīti opadhikaṃ, puññaṃ, taṃ bahuṃ uḷāraṃ katvā. Kathaṃ? Dānena. Dānañhi itarehi	1264	
PA_atk-s05_04a:1264_7	sukaranti evaṃ vuttaṃ. Dānenāti vā padena abhayadānampi vuttaṃ, na āmisadānamevāti	1264	
PA_atk-s05_04a:1264_8	sīlassāpi saṅgaho daṭṭhabbo. Yasmā pana te devā asurakāyahāniṃ ekanteneva devakāyapāripūriñca	1264	
PA_atk-s05_04a:1264_9	icchanti, tasmā tassa upāyaṃ dassentā “aññepi macce saddhamme, brahmacariye nivesayā”ti	1264	
PA_atk-s05_04a:1264_10	dhammadāne niyojenti. Yadā vidūti yasmiṃ kāle devā devaṃ cavantaṃ vidū vijāneyyuṃ,	12641	
PA_atk-s05_04a:1264_11	tadā imāya yathāvuttāya anukampāya dukkhāpanayanakamyatāya “deva, ime devakāye punappunaṃ	12641	
PA_atk-s05_04a:1264_12	uppajjanavasena ehi āgacchāhī”ti ca anumodentīti.	12641	
PA_atk-s05_04a:1265	Catutthasuttavaṇṇanā niṭṭhitā.	126	
PA_atk-s05_04a:1266	5. Bahujanahitasuttavaṇṇanā	126	
PA_atk-s05_04a:1267_0	84. Pañcame loketi ettha tayo lokā – sattaloko, saṅkhāraloko, okāsalokoti. Tesu indriyabaddhānaṃ	1267	
PA_atk-s05_04a:1267_1	rūpadhammānaṃ arūpadhammānaṃ rūpārūpadhammānañca santānavasena vattamānānaṃ samūho	1267	
PA_atk-s05_04a:1267_2	sattaloko, pathavīpabbatādibhedo okāsaloko, ubhayepi khandhā saṅkhāraloko. Tesu sattaloko	1267	
PA_atk-s05_04a:1267_3	idha adhippeto. Tasmā loketi sattaloke. Tatthāpi na devaloke, na brahmaloke, manussaloke.	1267	
PA_atk-s05_04a:1267_4	Manussalokepi na aññasmiṃ cakkavāḷe, imasmiṃyeva cakkavāḷe. Tatrāpi na sabbaṭṭhānesu,	1267	
PA_atk-s05_04a:1267_5	“puratthimāya disāya gajaṅgalaṃ nāma nigamo, tassa aparena mahāsālā, tato paraṃ paccantimā	1267	
PA_atk-s05_04a:1267_6	janapadā, orato majjhe; puratthimadakkhiṇāya disāya sallavatī nāma nadī, tato paraṃ	1267	
PA_atk-s05_04a:1267_7	paccantimā janapadā, orato majjhe; dakkhiṇāya disāya setakaṇṇikaṃ nāma nigamo, tato	1267	
PA_atk-s05_04a:1267_8	paraṃ paccantimā janapadā, orato majjhe; pacchimāya disāya thūṇaṃ nāma brāhmaṇagāmo,	1267	
PA_atk-s05_04a:1267_9	tato paraṃ paccantimā janapadā, orato majjhe; uttarāya disāya usiraddhajo nāma pabbato,	1267	
PA_atk-s05_04a:1267_10	tato paraṃ paccantimā janapadā, orato majjhe”ti evaṃ paricchinne āyāmato tiyojanasate	12671	
PA_atk-s05_04a:1267_11	vitthārato aḍḍhateyyayojanasate parikkhepato navayojanasate majjhimadese uppajjati	12671	
PA_atk-s05_04a:1267_12	tathāgato. Na kevalañca tathāgatova paccekabuddhā aggasāvakā asītimahātherā buddhamātā	12671	
PA_atk-s05_04a:1267_13	buddhapitā cakkavattirājā aññe ca sārappattā brāhmaṇagahapatikā ettheva uppajjanti.	12671	
PA_atk-s05_04a:1267_14	Idha pana tathāgatavāreyeva sabbatthakavasena ayaṃ nayo labbhati, itaresu ekadesavasena.	12671	
PA_atk-s05_04a:1268_0	Uppajjamānā uppajjantīti idaṃ pana ubhayampi vippakatavacanameva, uppajjantā bahujanahitatthāya	1268	
PA_atk-s05_04a:1268_1	uppajjanti, na aññena kāraṇenāti evamettha attho veditabbo. Evarūpañhettha saddalakkhaṇaṃ	1268	
PA_atk-s05_04a:1268_2	na sakkā aññena saddalakkhaṇena paṭibāhituṃ.	1268	
PA_atk-s05_04a:1269_0	Apica uppajjamāno nāma uppajjati nāma uppanno nāmāti ayaṃ pabhedo veditabbo. Tathāgato	1269	
PA_atk-s05_04a:1269_1	hi mahābhinīhāraṃ karonto, buddhakare dhamme pariyesanto, pāramiyo pūrento, pañca	1269	
PA_atk-s05_04a:1269_2	mahāpariccāge pariccajanto, ñātatthacariyaṃ caranto, lokatthacariyaṃ, buddhatthacariyaṃ	1269	
PA_atk-s05_04a:1269_3	koṭiṃ pāpento, pāramiyo pūretvā tusitabhavane tiṭṭhanto, tato otaritvā carimabhave	1269	
PA_atk-s05_04a:1269_4	paṭisandhiṃ gaṇhanto, agāramajjhe vasanto, abhinikkhamanto, mahāpadhānaṃ padahanto,	1269	
PA_atk-s05_04a:1269_5	paripakkañāṇo bodhimaṇḍaṃ āruyha mārabalaṃ vidhamento paṭhamayāme pubbenivāsaṃ anussaranto,	1269	
PA_atk-s05_04a:1269_6	majjhimayāme dibbacakkhuṃ visodhento, pacchimayāme paṭiccasamuppāde ñāṇaṃ otāretvā	1269	
PA_atk-s05_04a:1269_7	anekākāraṃ sabbasaṅkhāre sammasitvā sotāpattimaggaṃ paṭivijjhanto yāva anāgāmiphalaṃ	1269	
PA_atk-s05_04a:1269_8	sacchikarontopi uppajjamāno eva nāma, arahattamaggakkhaṇe uppajjati nāma, arahattaphalakkhaṇe	1269	
PA_atk-s05_04a:1269_9	pana uppanno nāma. Buddhānañhi sāvakānaṃ viya na paṭipāṭiyā iddhividhañāṇādīnaṃ uppādanakiccaṃ	1269	
PA_atk-s05_04a:1269_10	atthi, saheva pana arahattamaggena sakalopi buddhaguṇarāsi āgatova nāma hoti. Tasmā	12691	
PA_atk-s05_04a:1269_11	te nibbattasabbakiccattā arahattaphalakkhaṇe uppannā nāma honti. Idha arahattaphalakkhaṇaṃ	12691	
PA_atk-s05_04a:1269_12	sandhāya “uppajjatī”ti vutto. Uppanno hotīti ayañhettha attho.	12691	
PA_atk-s05_04a:1270_0	Sāvakopi khīṇāsavo sāvakabodhiyā hetubhūte puññasambhāre sambharanto pubbayogaṃ pubbacariyaṃ	1270	
PA_atk-s05_04a:1270_1	gatapaccāgatavattaṃ pūrento carimabhave nibbattanto anukkamena viññutaṃ patvā saṃsāre	1270	
PA_atk-s05_04a:1270_2	ādīnavaṃ disvā pabbajjāya cetayamāno pabbajjaṃ matthakaṃ pāpetvā sīlādīni paripūrento	1270	
PA_atk-s05_04a:1270_3	dhutadhamme samādāya vattamāno jāgariyaṃ anuyuñjanto ñāṇāni nibbattento vipassanaṃ	1270	
PA_atk-s05_04a:1270_4	paṭṭhapetvā heṭṭhimamagge adhigacchantopi uppajjamāno eva nāma, arahattamaggakkhaṇe	1270	
PA_atk-s05_04a:1270_5	uppajjati nāma, arahattaphalakkhaṇe pana uppanno nāma. Sekkho pana pubbūpanissayato	1270	
PA_atk-s05_04a:1270_6	paṭṭhāya yāva gotrabhuñāṇā uppajjamāno nāma, paṭhamamaggakkhaṇe uppajjati nāma, paṭhamaphalakkhaṇato	1270	
PA_atk-s05_04a:1270_7	paṭṭhāya uppanno nāma. Ettāvatā “tayome, bhikkhave, puggalā loke uppajjamānā uppajjantī”ti	1270	
PA_atk-s05_04a:1270_8	padānaṃ attho vutto hoti.	1270	
PA_atk-s05_04a:1271_0	Idāni bahujanahitāyātiādīsu bahujanahitāyāti mahājanassa hitatthāya. Bahujanasukhāyāti	1271	
PA_atk-s05_04a:1271_1	mahājanassa sukhatthāya. Lokānukampāyāti sattalokassa anukampaṃ paṭicca. Katarasattalokassāti?	1271	
PA_atk-s05_04a:1271_2	Yo tathāgatassa dhammadesanaṃ sutvā dhammaṃ paṭivijjhati, amatapānaṃ pivati, tassa.	1271	
PA_atk-s05_04a:1271_3	Bhagavato hi dhammacakkappavattanasuttantadesanāya aññātakoṇḍaññappamukhā aṭṭhārasa	1271	
PA_atk-s05_04a:1271_4	brahmakoṭiyo dhammaṃ paṭivijjhiṃsu. Evaṃ yāva subhaddaparibbājakavinayanā dhammaṃ	1271	
PA_atk-s05_04a:1271_5	paṭividdhasattānaṃ gaṇanā natthi, mahāsamayasuttantadesanāyaṃ maṅgalasuttaṃ, cūḷarāhulovādaṃ,	1271	
PA_atk-s05_04a:1271_6	samacittadesanāyanti imesu catūsu ṭhānesu abhisamayaṃ pattasattānaṃ paricchedo natthi.	1271	
PA_atk-s05_04a:1271_7	Evametassa aparimāṇassa sattalokassa anukampāya. Sāvakassa pana arahato sekkhassa	1271	
PA_atk-s05_04a:1271_8	ca lokānukampāya uppatti dhammasenāpatiādīhi dhammabhaṇḍāgārikādīhi ca desitadesanāya	1271	
PA_atk-s05_04a:1271_9	paṭivedhappattasattānaṃ vasena, aparabhāge ca mahāmahindattherādīhi desitadesanāya	1271	
PA_atk-s05_04a:1271_10	paṭividdhasaccānaṃ vasena, yāvajjatanā ito paraṃ anāgate ca sāsanaṃ nissāya saggamokkhamaggesu	12711	
PA_atk-s05_04a:1271_11	patiṭṭhahantānaṃ vasenapi ayamattho vibhāvetabbo.	12711	
PA_atk-s05_04a:1272_0	Apica bahujanahitāyāti bahujanassa hitatthāya, nesaṃ paññāsampattiyā diṭṭhadhammikasamparāyikahitūpadesakoti.	1272	
PA_atk-s05_04a:1272_1	Bahujanasukhāyāti bahujanassa sukhatthāya, cāgasampattiyā upakaraṇasukhasampadāyakoti.	1272	
PA_atk-s05_04a:1272_2	Lokānukampāyāti lokassa anukampanatthāya, mettākaruṇāsampattiyā mātāpitaro viya lokassa	1272	
PA_atk-s05_04a:1272_3	rakkhitā gopitāti. Atthāya hitāya sukhāya devamanussānanti idha devamanussaggahaṇena	1272	
PA_atk-s05_04a:1272_4	bhabbapuggale veneyyasatte eva gahetvā tesaṃ nibbānamaggaphalādhigamāya tathāgatassa	1272	
PA_atk-s05_04a:1272_5	uppatti dassitā paṭhamavāre, dutiyatatiyavāresu pana arahato sekkhassa ca vasena	1272	
PA_atk-s05_04a:1272_6	yojetabbaṃ. Tattha atthāyāti iminā paramatthāya, nibbānāyāti vuttaṃ hoti. Hitāyāti	1272	
PA_atk-s05_04a:1272_7	taṃsampāpakamaggatthāyāti vuttaṃ hoti. Nibbānasampāpakamaggato hi uttariṃ hitaṃ nāma	1272	
PA_atk-s05_04a:1272_8	natthi. Sukhāyāti phalasamāpattisukhatthāyāti vuttaṃ hoti, tato uttari sukhābhāvato.	1272	
PA_atk-s05_04a:1272_9	Vuttañhetaṃ “ayaṃ samādhi paccuppannasukho ceva āyatiñca sukhavipāko”ti.	1272	
PA_atk-s05_04a:1273_0	Tathāgatotiādīnaṃ padānaṃ attho heṭṭhā vutto. Vijjācaraṇasampannotiādīsu tissopi	1273	
PA_atk-s05_04a:1273_1	vijjā bhayabherave āgatanayena, chapi vijjā chaḷabhiññāvasena, aṭṭhapi vijjā ambaṭṭhasutte	1273	
PA_atk-s05_04a:1273_2	āgatāti vijjāhi, sīlasaṃvarādīhi, pannarasahi caraṇadhammehi ca, anaññasādhāraṇehi	1273	
PA_atk-s05_04a:1273_3	sampanno samannāgatoti vijjācaraṇasampanno. Sobhanagamanattā, sundaraṃ ṭhānaṃ gatattā,	1273	
PA_atk-s05_04a:1273_4	sammā gatattā, sammā gadattā ca sugato. Sabbathā viditalokattā lokavidū. Natthi etassa	1273	
PA_atk-s05_04a:1273_5	uttaroti anuttaro. Purisadamme purisaveneyye sāreti vinetīti purisadammasārathi.	1273	
PA_atk-s05_04a:1273_6	Diṭṭhadhammikasamparāyikaparamatthehi yathārahaṃ anusāsatīti satthā. Sabbassāpi neyyassa	1273	
PA_atk-s05_04a:1273_7	sabbappakārena sayambhuñāṇena buddhattā buddhoti ayamettha saṅkhepo, vitthāro pana	1273	
PA_atk-s05_04a:1273_8	visuddhimaggato gahetabbo.	1273	
PA_atk-s05_04a:1274_0	So dhammaṃ deseti ādi…pe… pariyosānakalyāṇanti so bhagavā sattesu kāruññaṃ paṭicca	1274	
PA_atk-s05_04a:1274_1	hitvāpi anuttaraṃ vivekasukhaṃ dhammaṃ deseti. Tañca kho appaṃ vā bahuṃ vā desento	1274	
PA_atk-s05_04a:1274_2	ādikalyāṇādippakārameva deseti. Kathaṃ? Ekagāthāpi hi samantabhaddakattā dhammassa	1274	
PA_atk-s05_04a:1274_3	paṭhamapādena ādikalyāṇā, dutiyatatiyehi majjhekalyāṇā, pacchimena pariyosānakalyāṇā.	1274	
PA_atk-s05_04a:1274_4	Ekānusandhikaṃ suttaṃ nidānena ādikalyāṇaṃ, nigamanena pariyosānakalyāṇaṃ, sesena	1274	
PA_atk-s05_04a:1274_5	majjhekalyāṇaṃ. Nānānusandhikaṃ suttaṃ paṭhamena anusandhinā ādikalyāṇaṃ, pacchimena	1274	
PA_atk-s05_04a:1274_6	pariyosānakalyāṇaṃ, sesehi majjhekalyāṇaṃ. Sakalopi vā sāsanadhammo attano atthabhūtena	1274	
PA_atk-s05_04a:1274_7	sīlena ādikalyāṇo, samathavipassanāmaggaphalehi majjhekalyāṇo, nibbānena pariyosānakalyāṇo.	1274	
PA_atk-s05_04a:1274_8	Sīlasamādhīhi vā ādikalyāṇo, vipassanāmaggehi majjhekalyāṇo, phalanibbānehi pariyosānakalyāṇo.	1274	
PA_atk-s05_04a:1274_9	Buddhasubuddhatāya vā ādikalyāṇo, dhammasudhammatāya majjhekalyāṇo, saṅghasuppaṭipattiyā	1274	
PA_atk-s05_04a:1274_10	pariyosānakalyāṇo. Taṃ sutvā tathattāya paṭipannena adhigantabbāya abhisambodhiyā	12741	
PA_atk-s05_04a:1274_11	vā ādikalyāṇo, paccekabodhiyā majjhekalyāṇo, sāvakabodhiyā pariyosānakalyāṇo. Suyyamāno	12741	
PA_atk-s05_04a:1274_12	cesa nīvaraṇavikkhambhanato savanenapi kalyāṇameva āvahatīti ādikalyāṇo, paṭipajjiyamāno	12741	
PA_atk-s05_04a:1274_13	samathavipassanāsukhāvahanato paṭipattiyāpi sukhameva āvahatīti majjhekalyāṇo, tathāpaṭipanno	12741	
PA_atk-s05_04a:1274_14	ca paṭipattiphale niṭṭhite tādibhāvāvahanato paṭipattiphalenapi kalyāṇameva āvahatīti	12741	
PA_atk-s05_04a:1274_15	pariyosānakalyāṇo. Nāthappabhavattā ca pabhavasuddhiyā ādikalyāṇo, atthasuddhiyā	12741	
PA_atk-s05_04a:1274_16	majjhekalyāṇo, kiccasuddhiyā pariyosānakalyāṇo. Tena vuttaṃ “so dhammaṃ deseti ādi…pe…	12741	
PA_atk-s05_04a:1274_17	pariyosānakalyāṇa”nti.	12741	
PA_atk-s05_04a:1275_0	Yaṃ pana bhagavā dhammaṃ desento sāsanabrahmacariyaṃ maggabrahmacariyañca pakāseti,	1275	
PA_atk-s05_04a:1275_1	nānānayehi dīpeti, taṃ yathānurūpaṃ atthasampattiyā sātthaṃ, byañjanasampattiyā sabyañjanaṃ.	1275	
PA_atk-s05_04a:1275_2	Saṅkāsana, pakāsana, vivaraṇa, vibhajana, uttānīkaraṇa paññattiatthapadasamāyogato	1275	
PA_atk-s05_04a:1275_3	sātthaṃ, akkharapadabyañjanākāraniruttiniddesasampattiyā sabyañjanaṃ, atthagambhīratāpaṭivedhagambhīratāhi	1275	
PA_atk-s05_04a:1275_4	vā sātthaṃ, dhammagambhīratādesanāgambhīratāhi sabyañjanaṃ. Atthapaṭibhānapaṭisambhidāvisayato	1275	
PA_atk-s05_04a:1275_5	vā sātthaṃ, dhammaniruttipaṭisambhidāvisayato sabyañjanaṃ. Paṇḍitavedanīyato parikkhakajanappasādakanti	1275	
PA_atk-s05_04a:1275_6	sātthaṃ, saddheyyato lokiyajanappasādakanti sabyañjanaṃ. Gambhīrādhippāyato sātthaṃ,	1275	
PA_atk-s05_04a:1275_7	uttānapadato sabyañjanaṃ. Upanetabbassa abhāvato sakalaparipuṇṇabhāvena kevalaparipuṇṇaṃ,	1275	
PA_atk-s05_04a:1275_8	apanetabbassa abhāvato niddosabhāvena parisuddhaṃ, apica paṭipattiyā adhigamabyattito	1275	
PA_atk-s05_04a:1275_9	sātthaṃ, pariyattiyā āgamabyattito sabyañjanaṃ, sīlādipañcadhammakkhandhapāripūriyā	1275	
PA_atk-s05_04a:1275_10	paripuṇṇaṃ, nirupakkilesato nittharaṇatthāya pavattito lokāmisanirapekkhato ca parisuddhaṃ,	12751	
PA_atk-s05_04a:1275_11	sikkhattayapariggahitattā brahmabhūtehi seṭṭhehi caritabbato tesaṃ cariyabhāvato	12751	
PA_atk-s05_04a:1275_12	ca brahmacariyaṃ. Tasmā “sātthaṃ sabyañjanaṃ…pe… pakāsetī”ti vuccati. Paṭhamoti gaṇanānupubbato	12751	
PA_atk-s05_04a:1275_13	sabbalokuttamabhāvato ca paṭhamo puggalo.	12751	
PA_atk-s05_04a:1276_0	Tasseva satthu sāvakoti tasseva yathāvuttaguṇassa satthu sammāsambuddhassa dhammadesanāya	1276	
PA_atk-s05_04a:1276_1	savanante jāto dhammasenāpatisadiso sāvako, na pūraṇādi viya paṭiññāmattena satthu	1276	
PA_atk-s05_04a:1276_2	sāvako. Pāṭipadoti paṭipadāsaṅkhātena ariyamaggena ariyāya jātiyā jāto bhavoti pāṭipado,	1276	
PA_atk-s05_04a:1276_3	aniṭṭhitapaṭipattikicco paṭipajjamānoti attho. Suttageyyādi pariyattidhammo bahuṃ	1276	
PA_atk-s05_04a:1276_4	suto etenāti bahussuto. Pātimokkhasaṃvarādisīlena ceva āraññikaṅgādidhutaṅgavatehi	1276	
PA_atk-s05_04a:1276_5	ca upapanno sampanno samannāgatoti sīlavatūpapanno. Iti bhagavā “lokānukampā nāma	1276	
PA_atk-s05_04a:1276_6	hitajjhāsayena dhammadesanā, sā ca imesu eva tīsu puggalesu paṭibaddhā”ti dasseti.	1276	
PA_atk-s05_04a:1276_7	Sesaṃ suviññeyyameva.	1276	
PA_atk-s05_04a:1277_0	Gāthāsu tassanvayoti tasseva satthu paṭipattiyā dhammadesanāya ca anugamanena tassanvayo	1277	
PA_atk-s05_04a:1277_1	anujāto. Avijjandhakāraṃ vidhamitvā saparasantānesu dhammālokasaṅkhātāya pabhāya	1277	
PA_atk-s05_04a:1277_2	karaṇato pabhaṅkarā. Dhammamudīrayantāti catusaccadhammaṃ kathentā. Apāpurantīti	1277	
PA_atk-s05_04a:1277_3	ugghāṭenti. Amatassa nibbānassa. Dvāraṃ ariyamaggaṃ. Yogāti kāmayogādito. Satthavāhenāti	1277	
PA_atk-s05_04a:1277_4	veneyyasatthavāhanato bhavakantāranittharaṇato satthavāho, bhagavā, tena satthavāhena.	1277	
PA_atk-s05_04a:1277_5	Sudesitaṃ maggamanukkamantīti tena sammā desitaṃ ariyamaggaṃ tassa desanānusārena	1277	
PA_atk-s05_04a:1277_6	anugacchanti paṭipajjanti. Idhevāti imasmiṃyeva attabhāve. Sesaṃ uttānameva.	1277	
PA_atk-s05_04a:1278	Pañcamasuttavaṇṇanā niṭṭhitā.	127	
PA_atk-s05_04a:1279	6. Asubhānupassīsuttavaṇṇanā	127	
PA_atk-s05_04a:1280_0	85. Chaṭṭhe asubhānupassīti asubhaṃ anupassantā dvattiṃsākāravasena ceva uddhumātakādīsu	1280	
PA_atk-s05_04a:1280_1	gahitanimittassa upasaṃharaṇavasena ca kāyasmiṃ asubhaṃ asubhākāraṃ anupassakā hutvā	1280	
PA_atk-s05_04a:1280_2	viharatha. Ānāpānassatīti ānāpāne sati, taṃ ārabbha pavattā sati, assāsapassāsapariggāhikā	1280	
PA_atk-s05_04a:1280_3	satīti attho. Vuttañhetaṃ “ānanti assāso, no passāso. Pānanti passāso, no assāso”tiādi.	1280	
PA_atk-s05_04a:1281_0	Voti tumhākaṃ. Ajjhattanti idha gocarajjhattaṃ adhippetaṃ. Parimukhanti abhimukhaṃ.	1281	
PA_atk-s05_04a:1281_1	Sūpaṭṭhitāti suṭṭhu upaṭṭhitā. Idaṃ vuttaṃ hoti – ānāpānassati ca tumhākaṃ kammaṭṭhānābhimukhaṃ	1281	
PA_atk-s05_04a:1281_2	suṭṭhu upaṭṭhitā hotūti. Atha vā parimukhanti pariggahitaniyyānaṃ. Vuttañhetaṃ paṭisambhidāyaṃ	1281	
PA_atk-s05_04a:1281_3	– “parīti pariggahaṭṭho, mukhanti niyyānaṭṭho, satīti upaṭṭhānaṭṭho, tena vuccati	1281	
PA_atk-s05_04a:1281_4	parimukhaṃ sati”nti. Iminā catusatipaṭṭhānasoḷasappabhedā ānāpānassatikammaṭṭhānabhāvanā	1281	
PA_atk-s05_04a:1281_5	dassitāti daṭṭhabbā.	1281	
PA_atk-s05_04a:1282_0	Evaṃ saṅkhepeneva rāgacaritavitakkacaritānaṃ sappāyaṃ paṭikūlamanasikārakāyānupassanāvasena	1282	
PA_atk-s05_04a:1282_1	samathakammaṭṭhānaṃ vipassanākammaṭṭhānañca upadisitvā idāni suddhavipassanākammaṭṭhānameva	1282	
PA_atk-s05_04a:1282_2	dassento “sabbasaṅkhāresu aniccānupassino viharathā”ti āha. Tattha aniccaṃ, aniccalakkhaṇaṃ,	1282	
PA_atk-s05_04a:1282_3	aniccānupassanā, aniccānupassīti idaṃ catukkaṃ veditabbaṃ. Hutvā, abhāvato, udayabbayayogato,	1282	
PA_atk-s05_04a:1282_4	tāvakālikato, niccapaṭikkhepato ca khandhapañcakaṃ aniccaṃ nāma. Tassa yo hutvā abhāvākāro,	1282	
PA_atk-s05_04a:1282_5	taṃ aniccalakkhaṇaṃ nāma. Taṃ ārabbha pavattā vipassanā aniccānupassanā. Taṃ aniccanti	1282	
PA_atk-s05_04a:1282_6	vipassako aniccānupassī. Ettha ca ekādasavidhā asubhakathā paṭhamajjhānaṃ pāpetvā,	1282	
PA_atk-s05_04a:1282_7	soḷasavatthukā ca ānāpānakathā catutthajjhānaṃ pāpetvā, vipassanākathā ca vitthārato	1282	
PA_atk-s05_04a:1282_8	vattabbā, sā pana sabbākārato visuddhimagge kathitāti tattha vuttanayeneva veditabbā.	1282	
PA_atk-s05_04a:1283_0	Idāni asubhānupassanādīhi nipphādetabbaṃ phalavisesaṃ dassetuṃ “asubhānupassīna”ntiādimāha.	1283	
PA_atk-s05_04a:1283_1	Tattha subhāya dhātuyāti subhabhāve, subhanimitteti attho. Rāgānusayoti subhārammaṇe	1283	
PA_atk-s05_04a:1283_2	uppajjanāraho kāmarāgānusayo. So kesādīsu uddhumātakādīsu vā asubhānupassīnaṃ asubhanimittaṃ	1283	
PA_atk-s05_04a:1283_3	gahetvā tattha paṭhamajjhānaṃ nibbattetvā taṃ pādakaṃ katvā vipassanaṃ paṭṭhapetvā	1283	
PA_atk-s05_04a:1283_4	adhigatena anāgāmimaggena pahīyati, sabbaso samucchindīyatīti attho. Vuttañhetaṃ	1283	
PA_atk-s05_04a:1283_5	“asubhā bhāvetabbā kāmarāgassa pahānāyā”ti. Bāhirāti bahiddhāvatthukattā anatthāvahattā	1283	
PA_atk-s05_04a:1283_6	ca bāhirā bahibhūtā. Vitakkāsayāti kāmasaṅkappādimicchāvitakkā. Te hi appahīnā āsayānugatā	1283	
PA_atk-s05_04a:1283_7	sati paccayasamavāye uppajjanato vitakkāsayāti vuttā. Kāmavitakko cettha kāmarāgaggahaṇena	1283	
PA_atk-s05_04a:1283_8	gahito evāti tadavasesā vitakkā eva vuttāti veditabbā. Vighātapakkhikāti dukkhabhāgiyā,	1283	
PA_atk-s05_04a:1283_9	icchāvighātanibbattanakā vā. Te na hontīti te pahīyanti. Byāpādavitakko, vihiṃsāvitakko,	1283	
PA_atk-s05_04a:1283_10	ñātivitakko, janapadavitakko, amarāvitakko, anavaññattipaṭisaṃyutto vitakko, lābhasakkārasilokapaṭisaṃyutto	12831	
PA_atk-s05_04a:1283_11	vitakko, parānuddayatāpaṭisaṃyutto vitakkoti aṭṭha, kāmavitakkena saddhiṃ navavidhā	12831	
PA_atk-s05_04a:1283_12	mahāvitakkā ānāpānassatisamādhinā tannissitāya ca vipassanāya pubbabhāge vikkhambhitā.	12831	
PA_atk-s05_04a:1283_13	Taṃ pādakaṃ katvā adhigatena ariyamaggena yathārahaṃ anavasesato pahīyanti. Vuttampi	12831	
PA_atk-s05_04a:1283_14	cetaṃ “ānāpānassati bhāvetabbā vitakkupacchedāyā”ti.	12831	
PA_atk-s05_04a:1284_0	Yā avijjā, sā pahīyatīti yā saccasabhāvapaṭicchādinī sabbānatthakārī sakalassa vaṭṭadukkhassa	1284	
PA_atk-s05_04a:1284_1	mūlabhūtā avijjā, sā aniccānupassīnaṃ viharataṃ samucchijjati. Idaṃ kira bhagavatā	1284	
PA_atk-s05_04a:1284_2	aniccākārato vuṭṭhitassa sukkhavipassakakhīṇāsavassa vasena vuttaṃ. Tassāyaṃ saṅkhepattho	1284	
PA_atk-s05_04a:1284_3	– tebhūmakesu sabbasaṅkhāresu aniccādito sammasanaṃ paṭṭhapetvā vipassantānaṃ yadā	1284	
PA_atk-s05_04a:1284_4	aniccanti pavattamānā vuṭṭhānagāminīvipassanā maggena ghaṭīyati, anukkamena arahattamaggo	1284	
PA_atk-s05_04a:1284_5	uppajjati, tesaṃ aniccānupassīnaṃ viharataṃ avijjā anavasesato pahīyati, arahattamaggavijjā	1284	
PA_atk-s05_04a:1284_6	uppajjatīti. Aniccānupassīnaṃ viharatanti idaṃ aniccalakkhaṇassa tesaṃ pākaṭabhāvato	1284	
PA_atk-s05_04a:1284_7	itarassa lakkhaṇadvayassa gahaṇe upāyabhāvato vā vuttaṃ, na pana ekasseva lakkhaṇassa	1284	
PA_atk-s05_04a:1284_8	anupassitabbato. Vuttañhetaṃ “yadaniccaṃ taṃ dukkhaṃ, yaṃ dukkhaṃ tadanattā”ti. Aparampi	1284	
PA_atk-s05_04a:1284_9	vuttaṃ “aniccasaññino hi, meghiya, anattasaññā saṇṭhāti, anattasaññī asmimānasamugghātaṃ pāpuṇātī”ti.	1284	
PA_atk-s05_04a:1285_0	Gāthāsu ānāpāne paṭissatoti ānāpānanimittasmiṃ paṭi paṭi sato, upaṭṭhitassatīti attho.	1285	
PA_atk-s05_04a:1285_1	Passanti āsavakkhayañāṇacakkhunā saṅkhārūpasamaṃ nibbānaṃ passanto. Ātāpī sabbadāti	1285	
PA_atk-s05_04a:1285_2	antarāvosānaṃ anāpajjitvā asubhānupassanādīsu satataṃ ātāpī yuttappayutto, tato eva	1285	
PA_atk-s05_04a:1285_3	yato vāyamamāno, niyato vā sammattaniyāmena tattha sabbasaṅkhārasamathe nibbāne arahattaphalavimuttiyā	1285	
PA_atk-s05_04a:1285_4	vimuccati. Sesaṃ vuttanayameva.	1285	
PA_atk-s05_04a:1286	Chaṭṭhasuttavaṇṇanā niṭṭhitā.	128	
PA_atk-s05_04a:1287	7. Dhammānudhammapaṭipannasuttavaṇṇanā	128	
PA_atk-s05_04a:1288_0	86. Sattame dhammānudhammapaṭipannassāti ettha dhammo nāma navavidho lokuttaradhammo,	1288	
PA_atk-s05_04a:1288_1	tassa dhammassa anudhammo sīlavisuddhiādi pubbabhāgapaṭipadādhammo, taṃ dhammānudhammaṃ	1288	
PA_atk-s05_04a:1288_2	paṭipannassa adhigantuṃ paṭipajjamānassa. Ayamanudhammo hotīti ayaṃ anucchavikasabhāvo	1288	
PA_atk-s05_04a:1288_3	patirūpasabhāvo hoti. Veyyākaraṇāyāti kathanāya. Dhammānudhammapaṭipannoyanti yanti	1288	
PA_atk-s05_04a:1288_4	karaṇatthe paccattavacanaṃ. Idaṃ vuttaṃ hoti – yena anudhammena taṃ dhammānudhammaṃ	1288	
PA_atk-s05_04a:1288_5	paṭipannoti byākaramāno sammadeva byākaronto nāma siyā, na tatonidānaṃ viññūhi garahitabbo	1288	
PA_atk-s05_04a:1288_6	siyāti. Yanti vā kiriyāparāmasanaṃ, tenetaṃ dasseti “yadidaṃ dhammasseva bhāsanaṃ,	1288	
PA_atk-s05_04a:1288_7	dhammavitakkasseva ca vitakkanaṃ tadubhayābhāve ñāṇupekkhāya, ayaṃ dhammānudhammapaṭipannassa	1288	
PA_atk-s05_04a:1288_8	bhikkhuno tathārūpo ayanti kathanāyānurūpahetu anucchavikakāraṇaṃ. Bhāsamāno dhammaṃyeva	1288	
PA_atk-s05_04a:1288_9	bhāseyyāti kathento ce dasakathāvatthudhammaṃyeva katheyya, na tappaṭipakkhamahicchatādiadhammaṃ. Vuttañhetaṃ –	1288	
PA_atk-s05_04a:1289_0	“Yāyaṃ kathā abhisallekhikā cetovivaraṇasappāyā ekantanibbidāya virāgāya nirodhāya	1289	
PA_atk-s05_04a:1289_1	upasamāya abhiññāya sambodhāya nibbānāya saṃvattati. Seyyathidaṃ – appicchakathā,	1289	
PA_atk-s05_04a:1289_2	santuṭṭhikathā, pavivekakathā, asaṃsaggakathā, vīriyārambhakathā, sīlakathā, samādhikathā,	1289	
PA_atk-s05_04a:1289_3	paññākathā, vimuttikathā, vimuttiñāṇadassanakathā, evarūpāya kathāya nikāmalābhī	1289	
PA_atk-s05_04a:1289_4	hoti akicchalābhī akasiralābhī”ti.	1289	
PA_atk-s05_04a:1290	Abhisallekhikāya kathāya lābhī eva hi taṃ bhāseyya. Etena kalyāṇamittasampadā dassitā.	129	
PA_atk-s05_04a:1291_0	Dhammavitakkanti nekkhammavitakkādiṃ dhammato anapetaṃ vitakkayato “sīlādipaṭipadaṃ	1291	
PA_atk-s05_04a:1291_1	paripūressāmī”ti uparūpari ussāho abhivaḍḍhissati. So pana vitakko sīlādīnaṃ anupakāradhamme	1291	
PA_atk-s05_04a:1291_2	vajjetvā upakāradhamme anubrūhanavasena hānabhāgiyabhāvaṃ apanetvā ṭhitibhāgiyabhāvepi	1291	
PA_atk-s05_04a:1291_3	aṭṭhatvā visesabhāgiyataṃ nibbedhabhāgiyatañca pāpanavasena pavattiyā anekappabhedo	1291	
PA_atk-s05_04a:1291_4	veditabbo. No adhammavitakkanti kāmavitakkaṃ no vitakkeyyāti attho. Tadubhayaṃ vā	1291	
PA_atk-s05_04a:1291_5	panāti yadetaṃ paresaṃ anuggahaṇatthaṃ dhammabhāsanaṃ attano anuggahaṇatthaṃ dhammavitakkanañca	1291	
PA_atk-s05_04a:1291_6	vuttaṃ. Atha vā pana taṃ ubhayaṃ abhinivajjetvā appaṭipajjitvā akatvā. Upekkhakoti	1291	
PA_atk-s05_04a:1291_7	tathāpaṭipattiyaṃ udāsīno samathavipassanābhāvanameva anubrūhanto vihareyya, samathapaṭipattiyaṃ	1291	
PA_atk-s05_04a:1291_8	upekkhako hutvā vipassanāyameva kammaṃ karonto vihareyya. Vipassanampi ussukkāpetvā	1291	
PA_atk-s05_04a:1291_9	tatthapi saṅkhārupekkhāñāṇavasena upekkhako yāva vipassanāñāṇaṃ maggena ghaṭīyati,	1291	
PA_atk-s05_04a:1291_10	tāva yathā taṃ tikkhaṃ sūraṃ pasannaṃ hutvā vahati, tathā vihareyya sato sampajānoti.	12911	
PA_atk-s05_04a:1292_0	Gāthāsu samathavipassanādhammo āramitabbaṭṭhena ārāmo etassāti dhammārāmo. Tasmiṃyeva	1292	
PA_atk-s05_04a:1292_1	dhamme ratoti dhammarato. Tasseva dhammassa punappunaṃ vicintanato dhammaṃ anuvicintayaṃ	1292	
PA_atk-s05_04a:1292_2	taṃ dhammaṃ āvajjento, manasi karontoti attho. Anussaranti tameva dhammaṃ uparūparibhāvanāvasena	1292	
PA_atk-s05_04a:1292_3	anussaranto. Atha vā vimuttāyatanasīse ṭhatvā paresaṃ desanāvasena sīlādidhammo āramitabbaṭṭhena	1292	
PA_atk-s05_04a:1292_4	ārāmo etassāti dhammārāmo. Tatheva tasmiṃ dhamme rato abhiratoti dhammarato. Tesaṃyeva	1292	
PA_atk-s05_04a:1292_5	sīlādidhammānaṃ gatiyo samanvesanto kāmavitakkādīnaṃ okāsaṃ adatvā nekkhammasaṅkappādidhammaṃyeva	1292	
PA_atk-s05_04a:1292_6	anuvicintanato dhammaṃ anuvicintayaṃ. Tadubhayaṃ vā pana oḷārikato dahanto ajjhupekkhitvā	1292	
PA_atk-s05_04a:1292_7	samathavipassanādhammameva uparūpari bhāvanāvasena anussaranto anubrūhanavasena pavattento.	1292	
PA_atk-s05_04a:1292_8	Saddhammāti sattatiṃsappabhedā bodhipakkhiyadhammā navavidhalokuttaradhammā ca na	1292	
PA_atk-s05_04a:1292_9	parihāyati, na cirasseva taṃ adhigacchatīti attho.	1292	
PA_atk-s05_04a:1293_0	Idāni tassa anussaraṇavidhiṃ dassento “caraṃ vā”tiādimāha. Tattha caraṃ vāti bhikkhācāravasena	1293	
PA_atk-s05_04a:1293_1	caṅkamanavasena ca caranto vā. Yadi vā tiṭṭhanti tiṭṭhanto vā nisinno vā, uda vā	1293	
PA_atk-s05_04a:1293_2	sayanti sayanto vā. Evaṃ catūsupi iriyāpathesu. Ajjhattaṃ samayaṃ cittanti yathāvutte	1293	
PA_atk-s05_04a:1293_3	kammaṭṭhānasaṅkhāte gocarajjhatte attano cittaṃ rāgādikilesānaṃ vūpasamanavasena	1293	
PA_atk-s05_04a:1293_4	pajahanavasena samayaṃ samento. Santimevādhigacchatīti accantasantiṃ nibbānameva pāpuṇātīti.	1293	
PA_atk-s05_04a:1294	Sattamasuttavaṇṇanā niṭṭhitā.	129	
PA_atk-s05_04a:1295	8. Andhakaraṇasuttavaṇṇanā	129	
PA_atk-s05_04a:1296_0	87. Aṭṭhame akusalavitakkāti akosallasambhūtā vitakkā. Andhakaraṇātiādīsu yassa sayaṃ	1296	
PA_atk-s05_04a:1296_1	uppajjanti, taṃ yathābhūtadassananivāraṇena andhaṃ karontīti andhakaraṇā. Na paññācakkhuṃ	1296	
PA_atk-s05_04a:1296_2	karontīti acakkhukaraṇā. Aññāṇaṃ karontīti aññāṇakaraṇā. Paññānirodhikāti kammassakatāpaññā,	1296	
PA_atk-s05_04a:1296_3	jhānapaññā, vipassanāpaññāti imā tisso paññā appavattikaraṇena nirodhentīti paññānirodhikā.	1296	
PA_atk-s05_04a:1296_4	Aniṭṭhaphaladāyakattā dukkhasaṅkhātassa vighātassa pakkhe vattantīti vighātapakkhikā.	1296	
PA_atk-s05_04a:1296_5	Kilesanibbānaṃ na saṃvattayantīti anibbānasaṃvattanikā.	1296	
PA_atk-s05_04a:1297_0	Kāmavitakkoti kāmapaṭisaṃyutto vitakko. So hi kilesakāmasahito hutvā vatthukāmesu	1297	
PA_atk-s05_04a:1297_1	pavattati. Byāpādapaṭisaṃyutto vitakko byāpādavitakko. Vihiṃsāpaṭisaṃyutto vitakko	1297	
PA_atk-s05_04a:1297_2	vihiṃsāvitakko. Ime dve ca sattesupi saṅkhāresupi uppajjanti. Kāmavitakko hi piyamanāpe	1297	
PA_atk-s05_04a:1297_3	satte vā saṅkhāre vā vitakkentassa uppajjati, byāpādavitakko appiye amanāpe satte	1297	
PA_atk-s05_04a:1297_4	vā saṅkhāre vā kujjhitvā olokanakālato paṭṭhāya yāva nāsanā uppajjati, vihiṃsāvitakko	1297	
PA_atk-s05_04a:1297_5	saṅkhāresu na uppajjati, saṅkhārā dukkhāpetabbā nāma natthi, “ime sattā haññantu	1297	
PA_atk-s05_04a:1297_6	vā bajjhantu vā ucchijjantu vā vinassantu vā mā vā ahesu”nti cintanakāle pana sattesu uppajjati.	1297	
PA_atk-s05_04a:1298	Imeyeva pana kāmasaṅkappādayo. Atthato hi kāmavitakkādīnaṃ kāmasaṅkappādīnañca nānākaraṇaṃ natthi, taṃsampayuttā pana saññādayo kāmasaññādayo. Kāmadhātuādīnaṃ pana yasmā pāḷiyaṃ –	129	
PA_atk-s05_04a:1299_0	“Kāmapaṭisaṃyutto takko vitakko…pe… micchāsaṅkappo, ayaṃ vuccati kāmadhātu, sabbepi	1299	
PA_atk-s05_04a:1299_1	akusalā dhammā kāmadhātu. Byāpādapaṭisaṃyutto takko vitakko…pe… micchāsaṅkappo, ayaṃ	1299	
PA_atk-s05_04a:1299_2	vuccati byāpādadhātu. Dasasu āghātavatthūsu cittassa āghāto paṭighāto…pe… anattamanatā	1299	
PA_atk-s05_04a:1299_3	cittassa, ayaṃ vuccati byāpādadhātu. Vihiṃsāpaṭisaṃyutto takko vitakko micchāsaṅkappo,	1299	
PA_atk-s05_04a:1299_4	ayaṃ vuccati vihiṃsādhātu. Idhekacco pāṇinā vā leḍḍunā vā daṇḍena vā satthena vā	1299	
PA_atk-s05_04a:1299_5	rajjuyā vā aññataraññatarena satte viheṭheti, ayaṃ vihiṃsādhātū”ti –	1299	
PA_atk-s05_04a:1300	Āgatattā viseso labbhati.	130	
PA_atk-s05_04a:1301_0	Tattha dve kathā sabbasaṅgāhikā ca asambhinnā ca. Tattha kāmadhātuyā gahitāya itarā	1301	
PA_atk-s05_04a:1301_1	dvepi gahitā nāma honti. Tato pana nīharitvā ayaṃ byāpādadhātu, ayaṃ vihiṃsādhātūti	1301	
PA_atk-s05_04a:1301_2	dassetīti ayaṃ sabbasaṅgāhikā nāma. Kāmadhātuṃ kathento pana bhagavā byāpādadhātuṃ	1301	
PA_atk-s05_04a:1301_3	byāpādadhātuṭṭhāne, vihiṃsādhātuṃ vihiṃsādhātuṭṭhāne ṭhapetvāva avasesaṃ kāmadhātu	1301	
PA_atk-s05_04a:1301_4	nāmāti kathesīti ayaṃ asambhinnakathā nāma.	1301	
PA_atk-s05_04a:1302_0	Sukkapakkhe vuttavipariyāyena attho veditabbo. Nekkhammapaṭisaṃyutto vitakko nekkhammavitakko.	1302	
PA_atk-s05_04a:1302_1	So asubhapubbabhāge kāmāvacaro hoti, asubhajjhāne rūpāvacaro, taṃ jhānaṃ pādakaṃ	1302	
PA_atk-s05_04a:1302_2	katvā uppannamaggaphalakāle lokuttaro. Abyāpādapaṭisaṃyutto vitakko abyāpādavitakko.	1302	
PA_atk-s05_04a:1302_3	So mettāpubbabhāge kāmāvacaro hoti, mettājhāne rūpāvacaro, taṃ jhānaṃ pādakaṃ katvā	1302	
PA_atk-s05_04a:1302_4	uppannamaggaphalakāle lokuttaro. Avihiṃsāpaṭisaṃyutto vitakko avihiṃsāvitakko. So	1302	
PA_atk-s05_04a:1302_5	karuṇāpubbabhāge kāmāvacaro, karuṇājjhāne rūpāvacaro, taṃ jhānaṃ pādakaṃ katvā uppannamaggaphalakāle	1302	
PA_atk-s05_04a:1302_6	lokuttaro. Yadā pana alobho sīsaṃ hoti, tadā itare dve tadanvāyikā honti. Yadā mettā	1302	
PA_atk-s05_04a:1302_7	sīsaṃ hoti, tadā itare dve tadanvāyikā honti. Yadā karuṇā sīsaṃ hoti, tadā itare	1302	
PA_atk-s05_04a:1302_8	dve tadanvāyikā honti.	1302	
PA_atk-s05_04a:1303_0	Imeyeva pana nekkhammasaṅkappādayo. Atthato hi nekkhammavitakkādīnaṃ nekkhammasaṅkappādīnañca	1303	
PA_atk-s05_04a:1303_1	nānākaraṇaṃ natthi, taṃsampayuttā pana saññādayo nekkhammasaññādayo. Nekkhammadhātuādīnaṃ	1303	
PA_atk-s05_04a:1303_2	pana yasmā pāḷiyaṃ –	1303	
PA_atk-s05_04a:1304_0	“Nekkhammapaṭisaṃyutto takko vitakko saṅkappo, ayaṃ vuccati nekkhammadhātu, sabbepi	1304	
PA_atk-s05_04a:1304_1	kusalā dhammā nekkhammadhātu. Abyāpādapaṭisaṃyutto takko vitakko saṅkappo, ayaṃ vuccati	1304	
PA_atk-s05_04a:1304_2	abyāpādadhātu. Yā sattesu metti mettāyanā mettācetovimutti, ayaṃ vuccati abyāpādadhātu.	1304	
PA_atk-s05_04a:1304_3	Avihiṃsāpaṭisaṃyutto takko vitakko saṅkappo – ayaṃ vuccati avihiṃsādhātu. Yā sattesu	1304	
PA_atk-s05_04a:1304_4	karuṇā karuṇāyanā karuṇācetovimutti – ayaṃ vuccati avihiṃsādhātū”ti. –	1304	
PA_atk-s05_04a:1305	Āgatattā viseso labbhati. Idhāpi sabbasaṅgāhikā, asambhinnāti dve kathā vuttanayeneva veditabbā. Sesaṃ suviññeyyameva.	130	
PA_atk-s05_04a:1306_0	Gāthāsu vitakkayeti vitakkeyya. Nirākareti attano santānato nīhareyya vinodeyya,	1306	
PA_atk-s05_04a:1306_1	pajaheyyāti attho. Save vitakkāni vicāritāni, sameti vuṭṭhīva rajaṃ samūhatanti yathā	1306	
PA_atk-s05_04a:1306_2	nāma gimhānaṃ pacchime māse pathaviyaṃ samūhataṃ samantato uṭṭhitaṃ rajaṃ mahato	1306	
PA_atk-s05_04a:1306_3	akālameghassa vassato vuṭṭhi ṭhānaso vūpasameti, evameva so yogāvacaro vitakkāni	1306	
PA_atk-s05_04a:1306_4	micchāvitakke ca vicāritāni taṃsampayuttavicāre ca sameti vūpasameti samucchindati.	1306	
PA_atk-s05_04a:1306_5	Tathābhūto ca vitakkūpasamena cetasā sabbesaṃ micchāvitakkānaṃ upasamanato vitakkūpasamena	1306	
PA_atk-s05_04a:1306_6	ariyamaggacittena. Idheva diṭṭheva dhamme, santipadaṃ nibbānaṃ, samajjhagā samadhigato hotīti.	1306	
PA_atk-s05_04a:1307	Aṭṭhamasuttavaṇṇanā niṭṭhitā.	130	
PA_atk-s05_04a:1308	9. Antarāmalasuttavaṇṇanā	130	
PA_atk-s05_04a:1309	88. Navame antarāmalāti ettha antarāsaddo –	130	
PA_atk-s05_04a:1310	“Nadītīresu saṇṭhāne, sabhāsu rathiyāsu ca;	131	
PA_atk-s05_04a:1311	Janā saṅgamma mantenti, mañca tañca kimantara”nti. –	131	
PA_atk-s05_04a:1312	Ādīsu kāraṇe āgato. “Addasā maṃ, bhante, aññatarā itthī vijjantarikāya bhājanaṃ dhovantī”tiādīsu khaṇe. “Apicāyaṃ tapodā dvinnaṃ mahānirayānaṃ antarikāya āgacchatī”tiādīsu vivare.	131	
PA_atk-s05_04a:1313	“Pītavatthe pītadhaje, pītālaṅkārabhūsite;	131	
PA_atk-s05_04a:1314	Pītantarāhi vaggūhi, apiḷandhāva sobhasī”ti. –	131	
PA_atk-s05_04a:1315_0	Ādīsu uttarisāṭake. “Yassantarato na santi kopā”tiādīsu citte. Idhāpi citte eva daṭṭhabbo.	1315	
PA_atk-s05_04a:1315_1	Tasmā antare citte bhavā antarā. Yasmiṃ santāne uppannā, tassa malinabhāvakaraṇato	1315	
PA_atk-s05_04a:1315_2	malā. Tattha malaṃ nāma duvidhaṃ – sarīramalaṃ, cittamalanti. Tesu sarīramalaṃ sedajallikādi	1315	
PA_atk-s05_04a:1315_3	sarīre nibbattaṃ, tattha laggaṃ āgantukarajañca, taṃ udakenapi nīharaṇīyaṃ, na tathā	1315	
PA_atk-s05_04a:1315_4	saṃkilesikaṃ. Cittamalaṃ pana rāgādisaṃkilesikaṃ, taṃ ariyamaggeheva nīharaṇīyaṃ.	1315	
PA_atk-s05_04a:1315_5	Vuttañhetaṃ porāṇehi –	1315	
PA_atk-s05_04a:1316	“Rūpena saṃkiliṭṭhena, saṃkilissanti māṇavā;	131	
PA_atk-s05_04a:1317	Rūpe suddhe visujjhanti, anakkhātaṃ mahesinā.	131	
PA_atk-s05_04a:1318	“Cittena saṃkiliṭṭhena, saṃkilissanti māṇavā;	131	
PA_atk-s05_04a:1319	Citte suddhe visujjhanti, iti vuttaṃ mahesinā”ti. ;	131	
PA_atk-s05_04a:1320_0	Tenāha bhagavā “cittasaṃkilesā, bhikkhave, sattā saṃkilissanti, cittavodānā visujjhantī”ti.	1320	
PA_atk-s05_04a:1320_1	Tasmā bhagavā idhāpi cittamalavisodhanāya paṭipajjitabbanti dassento “tayome, bhikkhave, antarāmalā”ti āha.	1320	
PA_atk-s05_04a:1321_0	Yathā cete lobhādayo sattānaṃ citte uppajjitvā malinabhāvakarā nānappakārasaṃkilesavidhāyakāti	1321	
PA_atk-s05_04a:1321_1	antarāmalā, evaṃ ekato bhuñjitvā, ekato sayitvā, otāragavesī amittasattu viya citte	1321	
PA_atk-s05_04a:1321_2	eva uppajjitvā sattānaṃ nānāvidhaanatthāvahā, nānappakāradukkhanibbattakāti dassento	1321	
PA_atk-s05_04a:1321_3	“antarāamittā”tiādimāha. Tattha mittapaṭipakkhato amittā, sapattakiccakaraṇato sapattā,	1321	
PA_atk-s05_04a:1321_4	hiṃsanato vadhakā, ujuvipaccanīkato paccatthikā.	1321	
PA_atk-s05_04a:1322_0	Tattha dvīhi ākārehi lobhādīnaṃ amittādibhāvo veditabbo. Verīpuggalo hi antaraṃ labhamāno	1322	
PA_atk-s05_04a:1322_1	attano verissa satthena vā sīsaṃ pāteti, upāyena vā mahantaṃ anatthaṃ uppādeti. Ime	1322	
PA_atk-s05_04a:1322_2	ca lobhādayo paññāsirapātanena yonisampaṭipādanena ca tādisaṃ tato balavataraṃ anatthaṃ	1322	
PA_atk-s05_04a:1322_3	nibbattenti. Kathaṃ? Cakkhudvārasmiñhi iṭṭhādīsu ārammaṇesu āpāthagatesu yathārahaṃ	1322	
PA_atk-s05_04a:1322_4	tāni ārabbha lobhādayo uppajjanti, ettāvatāssa paññāsiraṃ pātitaṃ nāma hoti. Sotadvārādīsupi	1322	
PA_atk-s05_04a:1322_5	eseva nayo. Evaṃ tāva paññāsirapātanato amittādisadisatā veditabbā. Lobhādayo pana	1322	
PA_atk-s05_04a:1322_6	kammanidānā hutvā aṇḍajādibhedā catasso yoniyo upanenti. Tassa yoniupagamanamūlakāni	1322	
PA_atk-s05_04a:1322_7	pañcavīsati mahābhayāni dvattiṃsa kammakaraṇāni ca āgatāneva honti. Evaṃ yonisampaṭipādanatopi	1322	
PA_atk-s05_04a:1322_8	nesaṃ amittādisadisatā veditabbā. Iti lobhādayo amittādisadisatāya cittasambhūtatāya	1322	
PA_atk-s05_04a:1322_9	ca “antarāamittā”tiādinā vuttā. Apica amittehi kātuṃ asakkuṇeyyaṃ lobhādayo karonti,	1322	
PA_atk-s05_04a:1322_10	amittādibhāvo ca lobhādīhi jāyatīti tesaṃ amittādibhāvo veditabbo. Vuttañhetaṃ –	13221	
PA_atk-s05_04a:1323	“Diso disaṃ yantaṃ kayirā, verī vā pana verinaṃ;	132	
PA_atk-s05_04a:1324	Micchāpaṇihitaṃ cittaṃ, pāpiyo naṃ tato kare”ti. ;	132	
PA_atk-s05_04a:1325	Gāthāsu attano paresañca anatthaṃ janetīti anatthajanano. Vuttañhetaṃ –	132	
PA_atk-s05_04a:1326_0	“Yadapi luddho abhisaṅkharoti kāyena vācāya manasā tadapi akusalaṃ; yadapi luddho	1326	
PA_atk-s05_04a:1326_1	lobhena abhibhūto pariyādinnacitto parassa asatā dukkhaṃ uppādeti vadhena vā bandhena	1326	
PA_atk-s05_04a:1326_2	vā jāniyā vā garahāya vā pabbājanāya vā balavamhi balattho iti, tadapi akusalaṃ,	1326	
PA_atk-s05_04a:1326_3	itissame lobhajā lobhanidānā lobhasamudayā lobhapaccayā aneke pāpakā akusalā dhammā sambhavantī”ti.	1326	
PA_atk-s05_04a:1327	Aparampi vuttaṃ –	132	
PA_atk-s05_04a:1328_0	“Ratto kho, brāhmaṇa, rāgena abhibhūto pariyādinnacitto attabyābādhāyapi ceteti,	1328	
PA_atk-s05_04a:1328_1	parabyābādhāyapi ceteti, ubhayabyābādhāyapi ceteti, cetasikampi dukkhaṃ domanassaṃ	1328	
PA_atk-s05_04a:1328_2	paṭisaṃvedetī”tiādi.	1328	
PA_atk-s05_04a:1329_0	Cittappakopanoti cittasaṅkhobhano. Lobho hi lobhanīye vatthusmiṃ uppajjamāno cittaṃ	1329	
PA_atk-s05_04a:1329_1	khobhento pakopento vipariṇāmento vikāraṃ āpādento uppajjati, pasādādivasena pavattituṃ	1329	
PA_atk-s05_04a:1329_2	na deti. Bhayamantarato jātaṃ, taṃ jano nāvabujjhatīti taṃ lobhasaṅkhātaṃ antarato	1329	
PA_atk-s05_04a:1329_3	abbhantare attano citteyeva jātaṃ anatthajananacittappakopanādiṃ bhayaṃ bhayahetuṃ	1329	
PA_atk-s05_04a:1329_4	ayaṃ bālamahājano nāvabujjhati na jānātīti.	1329	
PA_atk-s05_04a:1330_0	Luddho atthaṃ na jānātīti attatthaparatthādibhedaṃ atthaṃ hitaṃ luddhapuggalo yathābhūtaṃ	1330	
PA_atk-s05_04a:1330_1	na jānāti. Dhammaṃ na passatīti dasakusalakammapathadhammampi luddho lobhena abhibhūto	1330	
PA_atk-s05_04a:1330_2	pariyādinnacitto na passati paccakkhato na jānāti, pageva uttarimanussadhammaṃ. Vuttampi cetaṃ –	1330	
PA_atk-s05_04a:1331	“Ratto kho, brāhmaṇa, rāgena abhibhūto pariyādinnacitto attatthampi yathābhūtaṃ na pajānāti, paratthampi yathābhūtaṃ na pajānāti, ubhayatthampi yathābhūtaṃ na pajānātī”tiādi.	133	
PA_atk-s05_04a:1332_0	Andhatamanti andhabhāvakaraṃ tamaṃ. Yanti yattha. Bhummatthe hi etaṃ paccattavacanaṃ.	1332	
PA_atk-s05_04a:1332_1	Yasmiṃ kāle lobho sahate abhibhavati naraṃ, andhatamaṃ tadā hotīti. Yanti vā kāraṇavacanaṃ.	1332	
PA_atk-s05_04a:1332_2	Yasmā lobho uppajjamāno naraṃ sahate abhibhavati, tasmā andhatamaṃ tadā hotīti yojanā,	1332	
PA_atk-s05_04a:1332_3	ya-ta-saddānaṃ ekantasambandhabhāvato. Atha vā yanti kiriyāparāmasanaṃ, “lobho sahate”ti	1332	
PA_atk-s05_04a:1332_4	ettha yadetaṃ lobhassa sahanaṃ abhibhavanaṃ vuttaṃ. Etaṃ andhabhāvakarassa tamassa	1332	
PA_atk-s05_04a:1332_5	gamanaṃ uppādoti attho. Atha vā yaṃ naraṃ lobho sahate abhibhavati, tassa andhatamaṃ	1332	
PA_atk-s05_04a:1332_6	tadā hoti, tato ca luddho atthaṃ na jānāti, luddho dhammaṃ na passatīti evamettha attho daṭṭhabbo.	1332	
PA_atk-s05_04a:1333_0	Yo ca lobhaṃ pahantvānāti yo pubbabhāge tadaṅgavasena vikkhambhanavasena ca yathārahaṃ	1333	
PA_atk-s05_04a:1333_1	samathavipassanāhi lobhaṃ pajahitvā tathā pajahanahetu lobhaneyye dibbepi rūpādike	1333	
PA_atk-s05_04a:1333_2	upaṭṭhite na lubbhati, balavavipassanānubhāvena lobho pahīyate tamhāti tasmā ariyapuggalā	1333	
PA_atk-s05_04a:1333_3	ariyamaggena lobho pahīyati pajahīyati, accantameva pariccajīyati. Yathā kiṃ? Udabindūva	1333	
PA_atk-s05_04a:1333_4	pokkharāti paduminipaṇṇato udakabindu viya. Sesagāthānampi iminā nayena attho veditabbo.	1333	
PA_atk-s05_04a:1334	Tathā dosassa –	133	
PA_atk-s05_04a:1335_0	“Yadapi duṭṭho abhisaṅkharoti kāyena vācāya manasā tadapi akusalaṃ; yadapi duṭṭho	1335	
PA_atk-s05_04a:1335_1	dosena abhibhūto pariyādinnacitto parassa asatā dukkhaṃ uppādeti vadhena vā bandhena	1335	
PA_atk-s05_04a:1335_2	vā jāniyā vā garahāya vā pabbājanāya vā balavamhi balattho iti, tadapi akusalaṃ.	1335	
PA_atk-s05_04a:1335_3	Itissame dosajā dosanidānā dosasamudayā dosapaccayā aneke pāpakā akusalā dhammā sambhavantī”ti.	1335	
PA_atk-s05_04a:1336	Tathā –	133	
PA_atk-s05_04a:1337_0	“Duṭṭho kho, brāhmaṇa, dosena abhibhūto pariyādinnacitto attabyābādhāyapi ceteti,	1337	
PA_atk-s05_04a:1337_1	parabyābādhāyapi ceteti, ubhayabyābādhāyapi ceteti cetasikampi dukkhaṃ domanassaṃ paṭisaṃvedetī”ti.	1337	
PA_atk-s05_04a:1338	Tathā –	133	
PA_atk-s05_04a:1339	“Duṭṭho kho, brāhmaṇa, dosena abhibhūto pariyādinnacitto attatthampi yathābhūtaṃ na pajānāti, paratthampi yathābhūtaṃ na pajānāti, ubhayatthampi yathā bhūtaṃ na pajānātī”ti –	133	
PA_atk-s05_04a:1340	Ādisuttapadānusārena anatthajananatā atthahānihetutā ca veditabbā.	134	
PA_atk-s05_04a:1341_0	Tathā mohassa “yadapi mūḷho abhisaṅkharoti kāyena vācāya manasā”tiādinā, “mūḷho kho,	1341	
PA_atk-s05_04a:1341_1	brāhmaṇa, mohena abhibhūto pariyādinnacitto attabyābādhāyapi cetetī”tiādinā, “attatthampi	1341	
PA_atk-s05_04a:1341_2	yathābhūtaṃ na pajānātī”tiādinā ca āgatasuttapadānusārena veditabbā.	1341	
PA_atk-s05_04a:1342_0	Tālapakkaṃva bandhanāti tālaphalaṃ viya usumuppādena vaṇṭato, tatiyamaggañāṇuppādena	1342	
PA_atk-s05_04a:1342_1	tassa cittato doso pahīyati, pariccajīyatīti attho. Mohaṃ vihanti so sabbanti so	1342	
PA_atk-s05_04a:1342_2	ariyapuggalo sabbaṃ anavasesaṃ mohaṃ catutthamaggena vihanti vidhamati samucchindati.	1342	
PA_atk-s05_04a:1342_3	Ādiccovudayaṃ tamanti ādicco viya udayaṃ uggacchanto tamaṃ andhakāraṃ.	1342	
PA_atk-s05_04a:1343	Navamasuttavaṇṇanā niṭṭhitā.	134	
PA_atk-s05_04a:1344	10. Devadattasuttavaṇṇanā	134	
PA_atk-s05_04a:1345_0	89. Dasame tīhi, bhikkhave, asaddhammehi abhibhūtoti kā uppatti? Devadatte hi avīcimahānirayaṃ	1345	
PA_atk-s05_04a:1345_1	paviṭṭhe devadattapakkhiyā aññatitthiyā ca “samaṇena gotamena abhisapito devadatto	1345	
PA_atk-s05_04a:1345_2	pathaviṃ paviṭṭho”ti abbhācikkhiṃsu. Taṃ sutvā sāsane anabhippasannā manussā “siyā	1345	
PA_atk-s05_04a:1345_3	nu kho etadevaṃ, yathā ime bhaṇantī”ti āsaṅkaṃ uppādesuṃ. Taṃ pavattiṃ bhikkhū bhagavato	1345	
PA_atk-s05_04a:1345_4	ārocesuṃ. Atha bhagavā “na, bhikkhave, tathāgatā kassaci abhisapaṃ denti, tasmā na	1345	
PA_atk-s05_04a:1345_5	devadatto mayā abhisapito, attano kammeneva nirayaṃ paviṭṭho”ti vatvā tesaṃ micchāgāhaṃ	1345	
PA_atk-s05_04a:1345_6	paṭisedhento imāya aṭṭhuppattiyā idaṃ suttaṃ abhāsi.	1345	
PA_atk-s05_04a:1346_0	Tattha asaddhammehīti asataṃ dhammehi, asantehi vā dhammehi. Atekicchoti buddhehipi	1346	
PA_atk-s05_04a:1346_1	anivattanīyattā avīcinibbattiyā tikicchābhāvato atekiccho, atikicchanīyoti attho.	1346	
PA_atk-s05_04a:1346_2	Asantaguṇasambhāvanādhippāyena pavattā pāpā icchā etassāti pāpiccho, tassa bhāvo	1346	
PA_atk-s05_04a:1346_3	pāpicchatā, tāya. “Ahaṃ buddho bhavissāmi, saṅghaṃ pariharissāmī”ti tassa icchā uppannā.	1346	
PA_atk-s05_04a:1346_4	Kokālikādayo pāpā lāmakā mittā etassāti pāpamitto, tassa bhāvo pāpamittatā, tāya.	1346	
PA_atk-s05_04a:1346_5	Uttarikaraṇīyeti jhānābhiññāhi uttarikaraṇīye adhigantabbe maggaphale anadhigate	1346	
PA_atk-s05_04a:1346_6	sati eva, taṃ anadhigantvāti attho. Oramattakenāti appamattakena jhānābhiññāmattena.	1346	
PA_atk-s05_04a:1346_7	Visesādhigamenāti uttarimanussadhammādhigamena. Antarāti vemajjhe. Vosānaṃ āpādīti	1346	
PA_atk-s05_04a:1346_8	akatakiccova samāno “katakiccomhī”ti maññamāno samaṇadhammato vigamaṃ āpajji. Iti	1346	
PA_atk-s05_04a:1346_9	bhagavā iminā suttena visesato puthujjanabhāve ādīnavaṃ pakāsesi bhāriyo puthujjanabhāvo,	1346	
PA_atk-s05_04a:1346_10	yatra hi nāma jhānābhiññāpariyosānā sampattiyo nibbattetvāpi anekānatthāvahaṃ nānāvidhaṃ	13461	
PA_atk-s05_04a:1346_11	dukkhahetuṃ asantaguṇasambhāvanaṃ asappurisasaṃsaggaṃ ālasiyānuyogañca avijahanto	13461	
PA_atk-s05_04a:1346_12	avīcimhi kappaṭṭhiyaṃ atekicchaṃ kibbisaṃ pasavissatīti.	13461	
PA_atk-s05_04a:1347_0	Gāthāsu māti paṭisedhe nipāto. Jātūti ekaṃsena. Kocīti sabbasaṅgāhakavacanaṃ. Lokasminti	1347	
PA_atk-s05_04a:1347_1	sattaloke. Idaṃ vuttaṃ hoti “imasmiṃ sattaloke koci puggalo ekaṃsena pāpiccho mā	1347	
PA_atk-s05_04a:1347_2	hotū”ti. Tadamināpi jānātha, pāpicchānaṃ yathā gatīti pāpicchānaṃ puggalānaṃ yathā	1347	
PA_atk-s05_04a:1347_3	gati yādisī nipphatti, yādiso abhisamparāyo, taṃ imināpi kāraṇena jānāthāti devadattaṃ	1347	
PA_atk-s05_04a:1347_4	nidassento evamāha. Paṇḍitoti samaññātoti pariyattibāhusaccena paṇḍitoti ñāto. Bhāvitattoti	1347	
PA_atk-s05_04a:1347_5	sammatoti jhānābhiññāhi bhāvitacittoti sambhāvito. Tathā hi so pubbe “mahiddhiko	1347	
PA_atk-s05_04a:1347_6	godhiputto, mahānubhāvo godhiputto”ti dhammasenāpatināpi pasaṃsito ahosi. Jalaṃva	1347	
PA_atk-s05_04a:1347_7	yasasā aṭṭhā, devadattoti vissutoti attano kittiyā parivārena jalanto viya obhāsento	1347	
PA_atk-s05_04a:1347_8	viya ṭhito devadattoti evaṃ vissuto pākaṭo ahosi. “Me sutta”ntipi pāṭho, mayā sutaṃ	1347	
PA_atk-s05_04a:1347_9	sutamattaṃ, katipāheneva atathābhūtattā tassa taṃ paṇḍiccādi savanamattamevāti attho.	1347	
PA_atk-s05_04a:1348_0	So samānamanuciṇṇo, āsajja naṃ tathāgatanti so evaṃbhūto devadatto “buddhopi sakyaputto,	1348	
PA_atk-s05_04a:1348_1	ahampi sakyaputto, buddhopi samaṇo, ahampi samaṇo, buddhopi iddhimā, ahampi iddhimā,	1348	
PA_atk-s05_04a:1348_2	buddhopi dibbacakkhuko, ahampi dibbacakkhuko, buddhopi dibbasotako, ahampi dibbasotako,	1348	
PA_atk-s05_04a:1348_3	buddhopi cetopariyañāṇalābhī, ahampi cetopariyañāṇalābhī, buddhopi atītānāgatapaccuppanne	1348	
PA_atk-s05_04a:1348_4	dhamme jānāti, ahampi te jānāmī”ti attano pamāṇaṃ ajānitvā sammāsambuddhaṃ attanā	1348	
PA_atk-s05_04a:1348_5	samasamaṭṭhapanena samānaṃ āpajjanto “idānāhaṃ buddho bhavissāmi, bhikkhusaṅghaṃ	1348	
PA_atk-s05_04a:1348_6	pariharissāmī”ti abhimārapayojanā tathāgataṃ āsajja āsādetvā viheṭhetvā. “Pamādamanujīno”tipi	1348	
PA_atk-s05_04a:1348_7	paṭhanti. Tassattho “vuttanayena pamādaṃ āpajjanto pamādaṃ nissāya bhagavatā saddhiṃ	1348	
PA_atk-s05_04a:1348_8	yugaggāhacittuppādena saheva jhānābhiññāhi anujīno parihīno”ti. Avīcinirayaṃ patto,	1348	
PA_atk-s05_04a:1348_9	catudvāraṃ bhayānakanti jālānaṃ tattha uppannasattānaṃ vā nirantaratāya “avīcī”ti	1348	
PA_atk-s05_04a:1348_10	laddhanāmaṃ catūsu passesu catumahādvārayogena catudvāraṃ atibhayānakaṃ mahānirayaṃ	13481	
PA_atk-s05_04a:1348_11	paṭisandhiggahaṇavasena patto. Tathā hi vuttaṃ –	13481	
PA_atk-s05_04a:1349	“Catukkaṇṇo catudvāro, vibhatto bhāgaso mito;	134	
PA_atk-s05_04a:1350	Ayopākārapariyanto, ayasā paṭikujjito.	135	
PA_atk-s05_04a:1351	“Tassa ayomayā bhūmi, jalitā tejasā yutā;	135	
PA_atk-s05_04a:1352	Samantā yojanasataṃ, pharitvā tiṭṭhati sabbadā”ti. ;	135	
PA_atk-s05_04a:1353_0	Aduṭṭhassāti aduṭṭhacittassa. Dubbheti dūseyya. Tameva pāpaṃ phusatīti tameva aduṭṭhadubbhiṃ	1353	
PA_atk-s05_04a:1353_1	pāpapuggalaṃ pāpaṃ nihīnaṃ pāpaphalaṃ phusati pāpuṇāti abhibhavati. Bhesmāti vipulabhāvena	1353	
PA_atk-s05_04a:1353_2	gambhīrabhāvena ca bhiṃsāpento viya, vipulagambhīroti attho. Vādenāti dosena. Vihiṃsatīti	1353	
PA_atk-s05_04a:1353_3	bādhati āsādeti. Vādo tamhi na rūhatīti tasmiṃ tathāgate parena āropiyamāno doso	1353	
PA_atk-s05_04a:1353_4	na ruhati, na tiṭṭhati, visakumbho viya samuddassa, na tassa vikāraṃ janetīti attho.	1353	
PA_atk-s05_04a:1354_0	Evaṃ chahi gāthāhi pāpicchatādisamannāgatassa nirayūpagabhāvadassanena dukkhato aparimuttataṃ	1354	
PA_atk-s05_04a:1354_1	dassetvā idāni tappaṭipakkhadhammasamannāgatassa dukkhakkhayaṃ dassento “tādisaṃ	1354	
PA_atk-s05_04a:1354_2	mitta”nti osānagāthamāha. Tassattho – yassa sammā paṭipannassa maggānugo paṭipattimaggaṃ	1354	
PA_atk-s05_04a:1354_3	anugato sammā paṭipanno appicchatādiguṇasamannāgamena sakalavaṭṭadukkhassa khayaṃ	1354	
PA_atk-s05_04a:1354_4	pariyosānaṃ pāpuṇeyya. Tādisaṃ buddhaṃ vā buddhasāvakaṃ vā paṇḍito sappañño, attano	1354	
PA_atk-s05_04a:1354_5	mittaṃ kubbetha tena mettikaṃ kareyya, tañca seveyya tameva payirupāseyyāti.	1354	
PA_atk-s05_04a:1355	Iti imasmiṃ vagge chaṭṭhasattamasuttesu vivaṭṭaṃ kathitaṃ, itaresu vaṭṭavivaṭṭaṃ kathitaṃ.	135	
PA_atk-s05_04a:1356	Dasamasuttavaṇṇanā niṭṭhitā.	135	
PA_atk-s05_04a:1357	Catutthavaggavaṇṇanā niṭṭhitā.	135	
PA_atk-s05_04a:1358	5. Pañcamavaggo	135	
PA_atk-s05_04a:1359	1. Aggappasādasuttavaṇṇanā	135	
PA_atk-s05_04a:1360_0	90. Pañcamavaggassa paṭhame aggappasādāti ettha ayaṃ aggasaddo ādikoṭikoṭṭhāsaseṭṭhesu	1360	
PA_atk-s05_04a:1360_1	dissati. Tathā hesa “ajjatagge, samma dovārika, āvarāmi dvāraṃ nigaṇṭhānaṃ nigaṇṭhīnaṃ.	1360	
PA_atk-s05_04a:1360_2	Ajjatagge pāṇupetaṃ saraṇaṃ gata”nti ca ādīsu ādimhi dissati. “Teneva aṅgulaggena	1360	
PA_atk-s05_04a:1360_3	taṃ aṅgulaggaṃ parāmaseyya. Ucchaggaṃ veḷagga”nti ca ādīsu koṭiyaṃ. “Ambilaggaṃ vā	1360	
PA_atk-s05_04a:1360_4	madhuraggaṃ vā tittakaggaṃ vā. Anujānāmi, bhikkhave, vihāraggena vā pariveṇaggena	1360	
PA_atk-s05_04a:1360_5	vā bhājetu”nti ca ādīsu koṭṭhāse. “Ayaṃ imesaṃ catunnaṃ puggalānaṃ aggo ca seṭṭho	1360	
PA_atk-s05_04a:1360_6	ca uttamo ca pavaro ca. Aggohamasmi lokassā”ti ca ādīsu seṭṭhe. Svāyamidhāpi seṭṭheyeva	1360	
PA_atk-s05_04a:1360_7	daṭṭhabbo. Tasmā aggesu seṭṭhesu pasādā, aggabhūtā seṭṭhabhūtā vā pasādā aggappasādāti attho.	1360	
PA_atk-s05_04a:1361_0	Purimasmiñca atthe aggasaddena buddhādiratanattayaṃ vuccati. Tesu bhagavā tāva asadisaṭṭhena,	1361	
PA_atk-s05_04a:1361_1	guṇavisiṭṭhaṭṭhena, asamasamaṭṭhena ca aggo. So hi mahābhinīhāraṃ dasannaṃ pāramīnaṃ	1361	
PA_atk-s05_04a:1361_2	pavicayañca ādiṃ katvā tehi bodhisambhāraguṇehi ceva buddhaguṇehi ca sesajanehi asadisoti	1361	
PA_atk-s05_04a:1361_3	asadisaṭṭhena aggo. Ye cassa guṇā mahākaruṇādayo, te sesasattānaṃ guṇehi visiṭṭhāti	1361	
PA_atk-s05_04a:1361_4	guṇavisiṭṭhaṭṭhenapi sabbasattuttamatāya aggo. Ye pana purimakā sammāsambuddhā sabbasattehi	1361	
PA_atk-s05_04a:1361_5	asamā, tehi saddhiṃ ayameva rūpakāyaguṇehi ceva dhammakāyaguṇehi ca samoti asamasamaṭṭhenapi	1361	
PA_atk-s05_04a:1361_6	aggo. Tathā dullabhapātubhāvato acchariyamanussabhāvato bahujanahitasukhāvahato adutiyaasahāyādibhāvato	1361	
PA_atk-s05_04a:1361_7	ca bhagavā loke aggoti vuccati. Yathāha –	1361	
PA_atk-s05_04a:1362	“Ekapuggalassa, bhikkhave, pātubhāvo dullabho lokasmiṃ, katamassa ekapuggalassa? Tathāgatassa arahato sammāsambuddhassa.	136	
PA_atk-s05_04a:1363	“Ekapuggalo, bhikkhave, loke uppajjamāno uppajjati acchariyamanusso.	136	
PA_atk-s05_04a:1364	“Ekapuggalo, bhikkhave, loke uppajjamāno uppajjati bahujana…pe… sammāsambuddho.	136	
PA_atk-s05_04a:1365_0	“Ekapuggalo, bhikkhave, loke uppajjamāno uppajjati, adutiyo asahāyo appaṭimo appaṭisamo	1365	
PA_atk-s05_04a:1365_1	appaṭibhāgo appaṭipuggalo asamo asamasamo dvipadānaṃ aggo. Katamo ekapuggalo? Tathāgato	1365	
PA_atk-s05_04a:1365_2	arahaṃ sammāsambuddho”ti.	1365	
PA_atk-s05_04a:1366_0	Dhammasaṅghāpi aññadhammasaṅghehi asadisaṭṭhena visiṭṭhaguṇatāya dullabhapātubhāvādinā	1366	
PA_atk-s05_04a:1366_1	ca aggā. Tathā hi tesaṃ svākkhātatādisuppaṭipannatādiguṇavisesehi aññadhammasaṅghā	1366	
PA_atk-s05_04a:1366_2	sadisā appataranihīnā vā natthi, kuto seṭṭhā. Sayameva ca pana tehi visiṭṭhaguṇatāya	1366	
PA_atk-s05_04a:1366_3	seṭṭhā. Tathā dullabhuppādaacchariyabhāvabahujanahitasukhāvahā adutiyaasahāyādisabhāvā	1366	
PA_atk-s05_04a:1366_4	ca te. Yadaggena hi bhagavā dullabhapātubhāvo, tadaggena dhammasaṅghāpīti. Acchariyādibhāvepi	1366	
PA_atk-s05_04a:1366_5	eseva nayo. Evaṃ aggesu seṭṭhesu uttamesu pavaresu guṇavisiṭṭhesu pasādāti aggappasādā.	1366	
PA_atk-s05_04a:1367_0	Dutiyasmiṃ pana atthe yathāvuttesu aggesu buddhādīsu uppattiyā aggabhūtā pasādā aggappasādā.	1367	
PA_atk-s05_04a:1367_1	Ye pana ariyamaggena āgatā aveccappasādā, te ekanteneva aggabhūtā pasādāti aggappasādā.	1367	
PA_atk-s05_04a:1367_2	Yathāha “idha, bhikkhave, ariyasāvako buddhe aveccappasādena samannāgato hotī”tiādi.	1367	
PA_atk-s05_04a:1367_3	Aggavipākattāpi cete aggappasādā. Vuttañhi “agge kho pana pasannānaṃ aggo vipāko”ti.	1367	
PA_atk-s05_04a:1368_0	Yāvatāti yattakā. Sattāti pāṇino. Apadāti apādakā. Dvipadāti dvipādakā. Sesapadadvayepi	1368	
PA_atk-s05_04a:1368_1	eseva nayo. Vā-saddo samuccayattho, na vikappattho. Yathā “anuppanno vā kāmāsavo	1368	
PA_atk-s05_04a:1368_2	uppajjati, uppanno vā kāmāsavo pavaḍḍhatī”ti ettha anuppanno ca uppanno cāti attho.	1368	
PA_atk-s05_04a:1368_3	Yathā ca “bhūtānaṃ vā sattānaṃ ṭhitiyā sambhavesīnaṃ vā anuggahāyā”ti ettha bhūtānañca	1368	
PA_atk-s05_04a:1368_4	sambhavesīnañcāti attho. Yathā ca “aggito vā udakato vā mithubhedato vā”ti ettha	1368	
PA_atk-s05_04a:1368_5	aggito ca udakato ca mithubhedato cāti attho, evaṃ “apadā vā…pe… aggamakkhāyatī”ti	1368	
PA_atk-s05_04a:1368_6	etthāpi apadā ca dvipadā cāti sampiṇḍanavasena attho daṭṭhabbo. Tena vuttaṃ “vā-saddo	1368	
PA_atk-s05_04a:1368_7	samuccayattho, na vikappattho”ti.	1368	
PA_atk-s05_04a:1369_0	Rūpinoti rūpavanto. Na rūpinoti arūpino. Saññinoti saññāvanto. Na saññinoti asaññino.	1369	
PA_atk-s05_04a:1369_1	Nevasaññināsaññino nāma bhavaggapariyāpannā. Ettāvatā ca kāmabhavo, rūpabhavo, arūpabhavo,	1369	
PA_atk-s05_04a:1369_2	ekavokārabhavo, catuvokārabhavo, pañcavokārabhavo, saññībhavo, asaññībhavo, nevasaññīnāsaññībhavoti	1369	
PA_atk-s05_04a:1369_3	navavidhepi bhave satte anavasesato pariyādiyitvā dassesi dhammarājā. Ettha hi rūpiggahaṇena	1369	
PA_atk-s05_04a:1369_4	kāmabhavo rūpabhavo pañcavokārabhavo ekavokārabhavo ca dassito, arūpiggahaṇena arūpabhavo	1369	
PA_atk-s05_04a:1369_5	catuvokārabhavo ca dassito. Saññībhavādayo pana sarūpeneva dassitā. Apadādiggahaṇena	1369	
PA_atk-s05_04a:1369_6	kāmabhavapañcavokārabhavasaññībhavānaṃ ekadeso dassitoti.	1369	
PA_atk-s05_04a:1370_0	Kasmā panettha yathā adutiyasutte “dvipadānaṃ aggo”ti dvipadānaṃ gahaṇameva akatvā	1370	
PA_atk-s05_04a:1370_1	apadādiggahaṇaṃ katanti? Vuccate – adutiyasutte tāva seṭṭhataravasena dvipadaggahaṇameva	1370	
PA_atk-s05_04a:1370_2	kataṃ. Imasmiñhi loke seṭṭho nāma uppajjamāno apadacatuppadabahuppadesu na uppajjati,	1370	
PA_atk-s05_04a:1370_3	dvipadesuyeva uppajjati. Kataresu dvipadesu? Manussesu ceva devesu ca. Manussesu	1370	
PA_atk-s05_04a:1370_4	uppajjamāno sakalalokaṃ vase vattetuṃ samattho buddho hutvā uppajjati. Aṅguttaraṭṭhakathāyaṃ	1370	
PA_atk-s05_04a:1370_5	pana “tisahassimahāsahassilokadhātuṃ vase vattetuṃ samattho”ti vuttaṃ. Devesu uppajjamāno	1370	
PA_atk-s05_04a:1370_6	dasasahassilokadhātuṃ vase vattanako mahābrahmā hutvā uppajjati, so tassa kappiyakārako	1370	
PA_atk-s05_04a:1370_7	vā ārāmiko vā sampajjati. Iti tatopi seṭṭhataravasenesa “dvipadānaṃ aggo”ti tattha	1370	
PA_atk-s05_04a:1370_8	vutto, idha pana anavasesapariyādānavasena evaṃ vuttaṃ. Yāvattakā hi sattā attabhāvapariyāpannā	1370	
PA_atk-s05_04a:1370_9	apadā vā…pe… nevasaññīnāsaññino vā, tathāgato tesaṃ aggamakkhāyatīti. Niddhāraṇe	1370	
PA_atk-s05_04a:1370_10	cetaṃ sāmivacanaṃ, makāro padasandhikaro. Aggo akkhāyatīti padavibhāgo.	13701	
PA_atk-s05_04a:1371_0	Aggo vipāko hotīti agge sammāsambuddhe pasannānaṃ yo pasādo, so aggo seṭṭho uttamo	1371	
PA_atk-s05_04a:1371_1	koṭibhūto vā, tasmā tassa vipākopi aggo seṭṭho uttamo koṭibhūto uḷāratamo paṇītatamo	1371	
PA_atk-s05_04a:1371_2	hoti. So pana pasādo duvidho lokiyalokuttarabhedato. Tesu lokiyassa tāva –	1371	
PA_atk-s05_04a:1372	“Ye keci buddhaṃ saraṇaṃ gatāse, na te gamissanti apāyabhūmiṃ;	137	
PA_atk-s05_04a:1373	Pahāya mānusaṃ dehaṃ, devakāyaṃ paripūressanti. ;	137	
PA_atk-s05_04a:1374	“Buddhoti kittayantassa, kāye bhavati yā pīti;	137	
PA_atk-s05_04a:1375	Varameva hi sā pīti, kasiṇenapi jambudīpassa.	137	
PA_atk-s05_04a:1376	“Sataṃ hatthī sataṃ assā, sataṃ assatarī rathā;	137	
PA_atk-s05_04a:1377	Sataṃ kaññāsahassāni, āmukkamaṇikuṇḍalā;	137	
PA_atk-s05_04a:1378	Ekassa padavītihārassa, kalaṃ nāgghanti soḷasiṃ”. ;	137	
PA_atk-s05_04a:1379_0	“Sādhu kho, devānaminda, buddhaṃ saraṇagamanaṃ hoti, buddhaṃ saraṇagamanahetu kho,	1379	
PA_atk-s05_04a:1379_1	devānaminda, evamidhekacce sattā kāyassa bhedā paraṃ maraṇā sugatiṃ saggaṃ lokaṃ	1379	
PA_atk-s05_04a:1379_2	upapajjanti. Te aññe deve dasahi ṭhānehi adhigaṇhanti – dibbena āyunā, dibbena vaṇṇena,	1379	
PA_atk-s05_04a:1379_3	dibbena sukhena, dibbena yasena, dibbena ādhipateyyena, dibbehi rūpehi, dibbehi saddehi,	1379	
PA_atk-s05_04a:1379_4	dibbehi gandhehi, dibbehi rasehi, dibbehi phoṭṭhabbehī”ti –	1379	
PA_atk-s05_04a:1380_0	Evamādīnaṃ suttapadānaṃ vasena pasādassa phalavisesayogo veditabbo. Tasmā so apāyadukkhavinivattanena	1380	
PA_atk-s05_04a:1380_1	saddhiṃ sampattibhavesu sukhavipākadāyakoti daṭṭhabbo. Lokuttaro pana sāmaññaphalavipākadāyako	1380	
PA_atk-s05_04a:1380_2	vaṭṭadukkhavinivattako ca. Sabbopi cāyaṃ pasādo paramparāya vaṭṭadukkhaṃ vinivattetiyeva. Vuttañhetaṃ –	1380	
PA_atk-s05_04a:1381_0	“Yasmiṃ, bhikkhave, samaye ariyasāvako attano saddhaṃ anussarati, nevassa tasmiṃ	1381	
PA_atk-s05_04a:1381_1	samaye rāgapariyuṭṭhitaṃ cittaṃ hoti, na dosapariyuṭṭhitaṃ, na mohapariyuṭṭhitaṃ	1381	
PA_atk-s05_04a:1381_2	cittaṃ hoti, ujugatamevassa tasmiṃ samaye cittaṃ hoti. Ujugatacittassa pāmojjaṃ jāyati,	1381	
PA_atk-s05_04a:1381_3	pamuditassa pīti jāyati…pe… nāparaṃ itthattāyāti pajānātī”ti.	1381	
PA_atk-s05_04a:1382_0	Dhammāti sabhāvadhammā. Saṅkhatāti samecca sambhuyya paccayehi katāti saṅkhatā, sappaccayadhammā.	1382	
PA_atk-s05_04a:1382_1	Hetūhi paccayehi ca na kehici katāti asaṅkhatā, appaccayanibbānaṃ. Saṅkhatānaṃ paṭiyogibhāvena	1382	
PA_atk-s05_04a:1382_2	“asaṅkhatā”ti puthuvacanaṃ. Virāgo tesaṃ aggamakkhāyatīti tesaṃ saṅkhatāsaṅkhatadhammānaṃ	1382	
PA_atk-s05_04a:1382_3	yo virāgasaṅkhāto asaṅkhatadhammo, so sabhāveneva saṇhasukhumabhāvato santatarapaṇītatarabhāvato	1382	
PA_atk-s05_04a:1382_4	gambhīrādibhāvato madanimmadanādibhāvato ca aggaṃ seṭṭhaṃ uttamaṃ pavaranti vuccati.	1382	
PA_atk-s05_04a:1382_5	Yadidanti nipāto, yo ayanti attho. Madanimmadanotiādīni sabbāni nibbānavevacanāniyeva.	1382	
PA_atk-s05_04a:1382_6	Tathā hi taṃ āgamma mānamadapurisamadādiko sabbo mado nimmadīyati pamaddīyati, kāmapipāsādikā	1382	
PA_atk-s05_04a:1382_7	sabbā pipāsā vinīyati, kāmālayādikā sabbepi ālayā samugghātīyanti, sabbepi kammavaṭṭakilesavaṭṭavipākavaṭṭā	1382	
PA_atk-s05_04a:1382_8	upacchijjanti, aṭṭhasatabhedā sabbāpi taṇhā khīyati, sabbepi kilesā virajjanti, sabbaṃ	1382	
PA_atk-s05_04a:1382_9	dukkhaṃ nirujjhati, tasmā madanimmadano…pe… nirodhoti vuccati. Yā panesā taṇhā bhavena	1382	
PA_atk-s05_04a:1382_10	bhavaṃ, phalena kammaṃ vinati saṃsibbatīti katvā vānanti vuccati. Taṃ vānaṃ ettha	13821	
PA_atk-s05_04a:1382_11	natthi, etasmiṃ vā adhigate ariyapuggalassa na hotīti nibbānaṃ.	13821	
PA_atk-s05_04a:1383	Aggo vipāko hotīti etthāpi –	138	
PA_atk-s05_04a:1384	“Ye keci dhammaṃ saraṇaṃ gatāse…pe…. ;	138	
PA_atk-s05_04a:1385	“Dhammoti kittayantassa, kāye bhavati yā pīti…pe….	138	
PA_atk-s05_04a:1386	“Sādhu kho, devānaminda, dhammaṃ saraṇagamanaṃ hoti. Dhammaṃ saraṇagamanahetu kho, devānaminda, evamidhekacce…pe… dibbehi phoṭṭhabbehī”ti –	138	
PA_atk-s05_04a:1387_0	Evamādīnaṃ suttapadānaṃ vasena dhamme pasādassa phalavisesayogo veditabbo. Evamettha	1387	
PA_atk-s05_04a:1387_1	asaṅkhatadhammavaseneva aggabhāvo āgato, sabbasaṅkhatanissaraṇadassanatthaṃ ariyamaggavasenapi	1387	
PA_atk-s05_04a:1387_2	ayamattho labbhateva. Vuttañhetaṃ –	1387	
PA_atk-s05_04a:1388	“Yāvatā, bhikkhave, dhammā saṅkhatā, ariyo aṭṭhaṅgiko maggo tesaṃ aggamakkhāyatī”ti.	138	
PA_atk-s05_04a:1389	“Maggānaṭṭhaṅgiko seṭṭho”ti ca..	138	
PA_atk-s05_04a:1390_0	Saṅghā vā gaṇā vāti janasamūhasaṅkhātā yāvatā loke saṅghā vā gaṇā vā. Tathāgatasāvakasaṅghoti	1390	
PA_atk-s05_04a:1390_1	aṭṭhaariyapuggalasamūhasaṅkhāto diṭṭhisīlasāmaññena saṃhato tathāgatassa sāvakasaṅgho.	1390	
PA_atk-s05_04a:1390_2	Tesaṃ aggamakkhāyatīti attano sīlasamādhipaññāvimuttiādiguṇavisesena tesaṃ saṅghānaṃ	1390	
PA_atk-s05_04a:1390_3	aggo seṭṭho uttamo pavaroti vuccati. Yadidanti yāni imāni. Cattāri purisayugānīti	1390	
PA_atk-s05_04a:1390_4	yugaḷavasena paṭhamamaggaṭṭho paṭhamaphalaṭṭhoti idamekaṃ yugaḷaṃ, yāva catutthamaggaṭṭho	1390	
PA_atk-s05_04a:1390_5	catutthaphalaṭṭhoti idamekaṃ yugaḷanti evaṃ cattāri purisayugāni. Aṭṭha purisapuggalāti	1390	
PA_atk-s05_04a:1390_6	purisapuggalavasena eko paṭhamamaggaṭṭho eko paṭhamaphalaṭṭhoti iminā nayena aṭṭha	1390	
PA_atk-s05_04a:1390_7	purisapuggalā. Ettha ca purisoti vā puggaloti vā ekatthāni etāni padāni, veneyyavasena	1390	
PA_atk-s05_04a:1390_8	panevaṃ vuttaṃ. Esa bhagavato sāvakasaṅghoti yānimāni yugavasena cattāri purisayugāni,	1390	
PA_atk-s05_04a:1390_9	pāṭekkato aṭṭha purisapuggalā, esa bhagavato sāvakasaṅgho.	1390	
PA_atk-s05_04a:1391_0	Āhuneyyotiādīsu ānetvā hunitabbanti āhunaṃ, dūratopi āgantvā sīlavantesu dātabbanti	1391	
PA_atk-s05_04a:1391_1	attho. Catunnaṃ paccayānametaṃ adhivacanaṃ. Mahapphalabhāvakaraṇato taṃ āhunaṃ paṭiggahetuṃ	1391	
PA_atk-s05_04a:1391_2	yuttoti āhuneyyo. Atha vā dūratopi āgantvā sabbaṃ sāpateyyampi ettha hunitabbaṃ,	1391	
PA_atk-s05_04a:1391_3	sakkādīnampi āhavanaṃ arahatīti vā āhavanīyo. Yo cāyaṃ brāhmaṇānaṃ āhavanīyo nāma	1391	
PA_atk-s05_04a:1391_4	aggi, yattha hutaṃ mahapphalanti tesaṃ laddhi, so ce hutassa mahapphalatāya āhavanīyo,	1391	
PA_atk-s05_04a:1391_5	saṅghova āhavanīyo. Saṅghe hutañhi mahapphalaṃ hoti. Yathāha –	1391	
PA_atk-s05_04a:1392	“Yo ca vassasataṃ jantu, aggiṃ paricare vane;	139	
PA_atk-s05_04a:1393	Ekañca bhāvitattānaṃ, muhuttamapi pūjaye;	139	
PA_atk-s05_04a:1394	Sā eva pūjanā seyyo, yañce vassasataṃ huta”nti. ;	139	
PA_atk-s05_04a:1395	Tayidaṃ nikāyantare “āhavanīyo”ti padaṃ idha “āhuneyyo”ti iminā padena atthato ekaṃ, byañjanato pana kiñcimattameva nānaṃ, tasmā evamatthavaṇṇanā katā.	139	
PA_atk-s05_04a:1396_0	Pāhuneyyoti ettha pana pāhunaṃ vuccati disāvidisato āgatānaṃ piyamanāpānaṃ ñātimittānaṃ	1396	
PA_atk-s05_04a:1396_1	atthāya sakkārena paṭiyattaṃ āgantukadānaṃ, tampi ṭhapetvā te tathārūpe pāhunake	1396	
PA_atk-s05_04a:1396_2	saṅghasseva dātuṃ yuttaṃ. Tathā hesa ekabuddhantarepi dissati abbokiṇṇañca. Ayaṃ	1396	
PA_atk-s05_04a:1396_3	panettha padattho – “piyamanāpattakarehi dhammehi samannāgato”ti evaṃ pāhunamassa	1396	
PA_atk-s05_04a:1396_4	dātuṃ yuttaṃ, pāhunañca paṭiggahetuṃ yuttoti pāhuneyyo. Yesaṃ pana pāhavanīyoti pāḷi,	1396	
PA_atk-s05_04a:1396_5	tesaṃ yasmā saṅgho pubbakāraṃ arahati, tasmā saṅgho sabbapaṭhamaṃ ānetvā ettha hunitabbanti	1396	
PA_atk-s05_04a:1396_6	pāhavanīyo, sabbappakārena vā āhavanaṃ arahatīti pāhavanīyo. Svāyamidha teneva atthena	1396	
PA_atk-s05_04a:1396_7	pāhuneyyoti vuccati.	1396	
PA_atk-s05_04a:1397_0	“Dakkhiṇā”ti paralokaṃ saddahitvā dātabbadānaṃ, taṃ dakkhiṇaṃ arahati dakkhiṇāya	1397	
PA_atk-s05_04a:1397_1	vā hito mahapphalabhāvakaraṇena visodhanatoti dakkhiṇeyyo. Ubho hatthe sirasi patiṭṭhapetvā	1397	
PA_atk-s05_04a:1397_2	sabbalokena kariyamānaṃ añjalikammaṃ arahatīti añjalikaraṇīyo. Anuttaraṃ puññakkhettaṃ	1397	
PA_atk-s05_04a:1397_3	lokassāti sabbalokassa asadisaṃ puññavirūhanaṭṭhānaṃ. Yathā hi rattasālīnaṃ vā yavānaṃ	1397	
PA_atk-s05_04a:1397_4	vā virūhanaṭṭhānaṃ “rattasālikkhettaṃ yavakkhetta”nti vuccati, evaṃ saṅgho sadevakassa	1397	
PA_atk-s05_04a:1397_5	lokassa puññavirūhanaṭṭhānaṃ. Saṅghaṃ nissāya hi lokassa nānappakārahitasukhanibbattakāni	1397	
PA_atk-s05_04a:1397_6	puññāni virūhanti, tasmā saṅgho anuttaraṃ puññakkhettaṃ lokassa. Idhāpi –	1397	
PA_atk-s05_04a:1398	“Ye keci saṅghaṃ saraṇaṃ gatāse…pe…. ;	139	
PA_atk-s05_04a:1399	“Saṅghoti kittayantassa, kāye bhavati yā pīti…pe…”.	139	
PA_atk-s05_04a:1400	“Sādhu kho, devānaminda, saṅghaṃ saraṇagamanaṃ hoti, saṅghaṃ saraṇagamanahetu kho devānaminda…pe… dibbehi phoṭṭhabbehī”ti –	140	
PA_atk-s05_04a:1401_0	Ādīnaṃ suttapadānaṃ vasena saṅghe pasādassa phalavisesayogo, tenassa aggatā aggavipākatā	1401	
PA_atk-s05_04a:1401_1	ca veditabbā. Tathā anuttariyapaṭilābho sattamabhavādito paṭṭhāya vaṭṭadukkhasamucchedo	1401	
PA_atk-s05_04a:1401_2	anuttarasukhādhigamoti evamādiuḷāraphalanipphādanavasena aggavipākatā veditabbā.	1401	
PA_atk-s05_04a:1402_0	Gāthāsu aggatoti agge ratanattaye, aggabhāvato vā pasannānaṃ. Aggaṃ dhammanti aggasabhāvaṃ	1402	
PA_atk-s05_04a:1402_1	buddhasubuddhataṃ dhammasudhammataṃ saṅghasuppaṭipattiṃ ratanattayassa anaññasādhāraṇaṃ	1402	
PA_atk-s05_04a:1402_2	uttamasabhāvaṃ, dasabalādisvākkhātatādisuppaṭipannatādiguṇasabhāvaṃ vā vijānataṃ	1402	
PA_atk-s05_04a:1402_3	vijānantānaṃ. Evaṃ sādhāraṇato aggappasādavatthuṃ dassetvā idāni asādhāraṇato taṃ	1402	
PA_atk-s05_04a:1402_4	vibhāgena dassetuṃ “agge buddhe”tiādi vuttaṃ. Tattha pasannānanti aveccappasādena	1402	
PA_atk-s05_04a:1402_5	itarappasādena ca pasannānaṃ adhimuttānaṃ. Virāgūpasameti virāge upasame ca, sabbassa	1402	
PA_atk-s05_04a:1402_6	rāgassa sabbesaṃ kilesānaṃ accantavirāgahetubhūte accantaupasamahetubhūte cāti attho.	1402	
PA_atk-s05_04a:1402_7	Sukheti vaṭṭadukkhakkhayabhāvena saṅkhārūpasamasukhabhāvena ca sukhe.	1402	
PA_atk-s05_04a:1403_0	Aggasmiṃ dānaṃ dadatanti agge ratanattaye dānaṃ dentānaṃ deyyadhammaṃ pariccajantānaṃ.	1403	
PA_atk-s05_04a:1403_1	Tattha dharamānaṃ bhagavantaṃ catūhi paccayehi upaṭṭhahantā pūjentā sakkarontā parinibbutañca	1403	
PA_atk-s05_04a:1403_2	bhagavantaṃ uddissa dhātucetiyādike upaṭṭhahantā pūjentā sakkarontā buddhe dānaṃ	1403	
PA_atk-s05_04a:1403_3	dadanti nāma. “Dhammaṃ pūjessāmā”ti dhammadhare puggale catūhi paccayehi upaṭṭhahantā	1403	
PA_atk-s05_04a:1403_4	pūjentā sakkarontā dhammañca ciraṭṭhitikaṃ karontā dhamme dānaṃ dadanti nāma. Tathā	1403	
PA_atk-s05_04a:1403_5	ariyasaṅghaṃ catūhi paccayehi upaṭṭhahantā pūjentā sakkarontā taṃ uddissa itarasmimpi	1403	
PA_atk-s05_04a:1403_6	tathā paṭipajjantā saṅghe dānaṃ dadanti nāma. Aggaṃ puññaṃ pavaḍḍhatīti evaṃ ratanattaye	1403	
PA_atk-s05_04a:1403_7	pasannena cetasā uḷāraṃ pariccāgaṃ uḷārañca pūjāsakkāraṃ pavattentānaṃ divase divase	1403	
PA_atk-s05_04a:1403_8	aggaṃ uḷāraṃ kusalaṃ upacīyati. Idāni tassa puññassa aggavipākatāya aggabhāvaṃ dassetuṃ	1403	
PA_atk-s05_04a:1403_9	“aggaṃ āyū”tiādi vuttaṃ. Tattha aggaṃ āyūti dibbaṃ vā mānusaṃ vā aggaṃ uḷāratamaṃ	1403	
PA_atk-s05_04a:1403_10	āyu. Pavaḍḍhatīti uparūpari brūhati. Vaṇṇoti rūpasampadā. Yasoti parivārasampadā.	14031	
PA_atk-s05_04a:1403_11	Kittīti thutighoso. Sukhanti kāyikaṃ cetasikañca sukhaṃ. Balanti kāyabalaṃ ñāṇabalañca.	14031	
PA_atk-s05_04a:1404_0	Aggassa dātāti aggassa ratanattayassa dātā, atha vā aggassa deyyadhammassa dānaṃ	1404	
PA_atk-s05_04a:1404_1	uḷāraṃ katvā tattha puññaṃ pavattetā. Aggadhammasamāhitoti aggena pasādadhammena	1404	
PA_atk-s05_04a:1404_2	dānādidhammena ca samāhito samannāgato acalappasādayutto, tassa vā vipākabhūtehi	1404	
PA_atk-s05_04a:1404_3	bahujanassa piyamanāpatādidhammehi yutto. Aggappatto pamodatīti yattha yattha sattanikāye	1404	
PA_atk-s05_04a:1404_4	uppanno, tattha tattha aggabhāvaṃ seṭṭhabhāvaṃ adhigato, aggabhāvaṃ vā lokuttaramaggaphalaṃ	1404	
PA_atk-s05_04a:1404_5	adhigato pamodati abhiramati paritussatīti.	1404	
PA_atk-s05_04a:1405	Paṭhamasuttavaṇṇanā niṭṭhitā.	140	
PA_atk-s05_04a:1406	2. Jīvikasuttavaṇṇanā	140	
PA_atk-s05_04a:1407_0	91. Dutiyaṃ aṭṭhuppattivasena desitaṃ. Ekasmiñhi samaye bhagavati kapilavatthusmiṃ	1407	
PA_atk-s05_04a:1407_1	nigrodhārāme viharante bhikkhū āgantukabhikkhūnaṃ senāsanāni paññāpentā pattacīvarāni	1407	
PA_atk-s05_04a:1407_2	paṭisāmentā sāmaṇerā ca lābhabhājanīyaṭṭhāne sampattasampattānaṃ lābhaṃ gaṇhantā	1407	
PA_atk-s05_04a:1407_3	uccāsaddā mahāsaddā ahesuṃ. Taṃ sutvā bhagavā bhikkhū paṇāmesi. Te kira sabbeva navā	1407	
PA_atk-s05_04a:1407_4	adhunāgatā imaṃ dhammavinayaṃ. Taṃ ñatvā mahābrahmā āgantvā “abhinandatu, bhante,	1407	
PA_atk-s05_04a:1407_5	bhagavā bhikkhusaṅgha”nti tesaṃ paṇāmitabhikkhūnaṃ anuggaṇhanaṃ yāci. Bhagavā tassa	1407	
PA_atk-s05_04a:1407_6	okāsaṃ akāsi. Atha mahābrahmā “katāvakāso khomhi bhagavatā”ti bhagavantaṃ abhivādetvā	1407	
PA_atk-s05_04a:1407_7	padakkhiṇaṃ katvā pakkāmi. Atha bhagavā “bhikkhusaṅgho āgacchatū”ti ānandattherassa	1407	
PA_atk-s05_04a:1407_8	ākāraṃ dassesi. Atha te bhikkhū ānandattherena pakkositā bhagavantaṃ upasaṅkamitvā	1407	
PA_atk-s05_04a:1407_9	sārajjamānarūpā ekamantaṃ nisīdiṃsu. Bhagavā tesaṃ sappāyadesanaṃ vīmaṃsanto “ime	1407	
PA_atk-s05_04a:1407_10	āmisahetu paṇāmitā, piṇḍiyālopadhammadesanā nesaṃ sappāyā”ti cintetvā “antamidaṃ,	14071	
PA_atk-s05_04a:1407_11	bhikkhave”ti imaṃ desanaṃ desesi.	14071	
PA_atk-s05_04a:1408_0	Tatrāyaṃ antasaddo “santi, bhikkhave, eke samaṇabrāhmaṇā pubbantakappikā pubbantānudiṭṭhino”tiādīsu	1408	
PA_atk-s05_04a:1408_1	koṭṭhāse āgato. “Antamakāsi dukkhassa, antavā ayaṃ loko parivaṭumo”tiādīsu paricchede.	1408	
PA_atk-s05_04a:1408_2	“Haritantaṃ vā pathantaṃ vā selantaṃ vā”tiādīsu mariyādāyaṃ. “Antaṃ antaguṇa”ntiādīsu	1408	
PA_atk-s05_04a:1408_3	sarīrāvayave “caranti loke parivārachannā, anto asuddhā bahi sobhamānā”tiādīsu citte.	1408	
PA_atk-s05_04a:1408_4	“Appekaccāni uppalāni vā padumāni vā puṇḍarīkāni vā udake jātāni udake saṃvaḍḍhāni	1408	
PA_atk-s05_04a:1408_5	udakānuggatāni anto nimuggaposīnī”tiādīsu abbhantare.	1408	
PA_atk-s05_04a:1409	“Migānaṃ koṭṭhuko anto, pakkhīnaṃ pana vāyaso;	140	
PA_atk-s05_04a:1410	Eraṇḍo anto rukkhānaṃ, tayo antā samāgatā”ti. –	141	
PA_atk-s05_04a:1411_0	Ādīsu lāmake. Idhāpi lāmake eva daṭṭhabbo. Tasmā antamidaṃ bhikkhave jīvikānanti	1411	
PA_atk-s05_04a:1411_1	bhikkhave idaṃ jīvikānaṃ antaṃ pacchimaṃ lāmakaṃ, sabbanihīnaṃ jīvitanti attho. Yadidaṃ	1411	
PA_atk-s05_04a:1411_2	piṇḍolyanti yaṃ idaṃ piṇḍapariyesanena bhikkhācariyāya jīvikaṃ kappentassa jīvitaṃ.	1411	
PA_atk-s05_04a:1411_3	Ayaṃ panettha padattho – piṇḍāya ulatīti piṇḍolo, tassa kammaṃ piṇḍolyaṃ, piṇḍapariyesanena jīvikāti attho.	1411	
PA_atk-s05_04a:1412_0	Abhisāpoti akkoso. Kupitā hi manussā attano paccatthikaṃ “pilotikakhaṇḍaṃ nivāsetvā	1412	
PA_atk-s05_04a:1412_1	kapālahattho piṇḍaṃ pariyesamāno careyyāsī”ti akkosanti. Atha vā “kiṃ tuyhaṃ akātabbaṃ	1412	
PA_atk-s05_04a:1412_2	atthi, yo tvaṃ evaṃ balavīriyūpapannopi hirottappaṃ pahāya kapaṇo piṇḍolo vicarasi	1412	
PA_atk-s05_04a:1412_3	pattapāṇī”ti evampi akkosantiyeva. Tañca kho etanti taṃ etaṃ abhisapampi samānaṃ	1412	
PA_atk-s05_04a:1412_4	piṇḍolyaṃ. Kulaputtā upenti atthavasikāti mama sāsane jātikulaputtā ca ācārakulaputtā	1412	
PA_atk-s05_04a:1412_5	ca atthavasikā kāraṇavasikā hutvā kāraṇavasaṃ paṭicca upenti upagacchanti.	1412	
PA_atk-s05_04a:1413_0	Rājābhinītātiādīsu ye rañño santakaṃ khāditvā raññā bandhanāgāre bandhāpitā palāyitvā	1413	
PA_atk-s05_04a:1413_1	pabbajanti, te raññā bandhanaṃ abhinītattā rājābhinītā nāma. Ye pana corehi aṭaviyaṃ	1413	
PA_atk-s05_04a:1413_2	gahetvā ekaccesu māriyamānesu ekacce “mayaṃ sāmi tumhehi vissaṭṭhā gehaṃ anajjhāvasitvā	1413	
PA_atk-s05_04a:1413_3	pabbajissāma, tattha tattha yaṃ yaṃ buddhapūjādipuññaṃ karissāma, tato tato tumhākaṃ	1413	
PA_atk-s05_04a:1413_4	pattiṃ dassāmā”ti tehi vissaṭṭhā pabbajanti, te corābhinītā nāma corehi māretabbataṃ	1413	
PA_atk-s05_04a:1413_5	abhinītattā. Ye pana iṇaṃ gahetvā paṭidātuṃ asakkontā palāyitvā pabbajanti, te iṇaṭṭā	1413	
PA_atk-s05_04a:1413_6	nāma. Tañca kho etaṃ piṇḍolyaṃ kulaputtā mama sāsane neva rājābhinītā…pe… na ājīvikāpakatā	1413	
PA_atk-s05_04a:1413_7	upenti, apica kho “otiṇṇamhā jātiyā…pe… paññāyethā”ti upentīti padasambandho.	1413	
PA_atk-s05_04a:1414_0	Tattha otiṇṇamhāti otiṇṇā amhā. Jātiyātiādīsu tamhi tamhi sattanikāye khandhānaṃ	1414	
PA_atk-s05_04a:1414_1	paṭhamābhinibbatti jāti, paripāko jarā, bhedo maraṇaṃ. Ñātirogabhogasīladiṭṭhibyasanehi	1414	
PA_atk-s05_04a:1414_2	phuṭṭhassa santāpo anto nijjhānaṃ soko, tehi phuṭṭhassa vacīvippalāpo paridevo. Aniṭṭhaphoṭṭhabbapaṭihatakāyassa	1414	
PA_atk-s05_04a:1414_3	kāyapīḷanaṃ dukkhaṃ, āghātavatthūsu upahatacittassa cetopīḷanaṃ domanassaṃ. Ñātibyasanādīhi	1414	
PA_atk-s05_04a:1414_4	eva phuṭṭhassa paridevenapi adhivāsetuṃ asamatthassa cittasantāpasamuṭṭhito bhuso	1414	
PA_atk-s05_04a:1414_5	āyāso upāyāso. Etehi jātiādīhi otiṇṇā dukkhotiṇṇā, tehi jātiādidukkhehi anto anupaviṭṭhā.	1414	
PA_atk-s05_04a:1414_6	Dukkhaparetāti tehi dukkhadukkhavatthūhi abhibhūtā. Jātiādayo hi dukkhassa vatthubhāvato	1414	
PA_atk-s05_04a:1414_7	dukkhā, dukkhabhāvato ca sokaparidevadukkhadomanassupāyāsā dukkhāti. Appeva nāma…pe…	1414	
PA_atk-s05_04a:1414_8	paññāyethāti imassa sakalassa vaṭṭadukkharāsissa paricchedakaraṇaṃ osānakiriyā api nāma paññāyeyya.	1414	
PA_atk-s05_04a:1415_0	So ca hoti abhijjhālūti idaṃ yo kulaputto “dukkhassantaṃ karissāmī”ti pubbe cittaṃ	1415	
PA_atk-s05_04a:1415_1	uppādetvā pabbajito aparabhāge taṃ pabbajjaṃ tathārūpaṃ kātuṃ na sakkoti, taṃ dassetuṃ	1415	
PA_atk-s05_04a:1415_2	vuttaṃ. Tattha abhijjhālūti parabhaṇḍānaṃ abhijjhāyitā. Tibbasārāgoti balavarāgo.	1415	
PA_atk-s05_04a:1415_3	Byāpannacittoti byāpādena pūtibhūtattā vipannacitto. Paduṭṭhamanasaṅkappoti tikhiṇasiṅgo	1415	
PA_atk-s05_04a:1415_4	viya caṇḍagoṇo paresaṃ upaghātavasena duṭṭhacitto. Muṭṭhassatīti bhattanikkhittakāko	1415	
PA_atk-s05_04a:1415_5	viya, maṃsanikkhittasunakho viya ca naṭṭhassati, idha kataṃ ettha na sarati. Asampajānoti	1415	
PA_atk-s05_04a:1415_6	nippañño khandhādiparicchedarahito. Asamāhitoti caṇḍasote baddhanāvā viya asaṇṭhito.	1415	
PA_atk-s05_04a:1415_7	Vibbhantacittoti panthāruḷhamigo viya bhantamano. Pākatindriyoti yathā gihī saṃvarābhāvena	1415	
PA_atk-s05_04a:1415_8	pariggahaparijane olokenti asaṃvutindriyā, evaṃ asaṃvutindriyo hoti.	1415	
PA_atk-s05_04a:1416_0	Chavālātanti chavānaṃ daḍḍhaṭṭhāne alātaṃ. Ubhatopadittaṃ majjhe gūthagatanti pamāṇena	1416	
PA_atk-s05_04a:1416_1	aṭṭhaṅgulamattaṃ ubhato dvīsu koṭīsu ādittaṃ majjhe gūthamakkhitaṃ. Neva gāmeti sace	1416	
PA_atk-s05_04a:1416_2	hi taṃ yuganaṅgalagopānasipakkhapāsakādīnaṃ atthāya upanetuṃ sakkā assa gāme kaṭṭhatthaṃ	1416	
PA_atk-s05_04a:1416_3	phareyya. Sace khettakuṭiyā kaṭṭhattharamañcakādīnaṃ atthāya upanetuṃ sakkā assa,	1416	
PA_atk-s05_04a:1416_4	araññe kaṭṭhatthaṃ phareyya. Yasmā pana ubhayatthāpi na sakkā, tasmā evaṃ vuttaṃ.	1416	
PA_atk-s05_04a:1416_5	Tathūpamāhanti tathūpamaṃ chavālātasadisaṃ ahaṃ imaṃ yathāvuttapuggalaṃ vadāmi. Gihibhogā	1416	
PA_atk-s05_04a:1416_6	ca parihīnoti yo agāre vasantehi gihīhi dāyajje bhājiyamāne aññathā ca bhogo laddhabbo	1416	
PA_atk-s05_04a:1416_7	assa, tato ca parihīno. Sāmaññatthañcāti ācariyupajjhāyānaṃ ovāde ṭhatvā pariyattipaṭivedhavasena	1416	
PA_atk-s05_04a:1416_8	pattabbaṃ sāmaññatthañca na paripūreti. Imaṃ pana upamaṃ satthā na dussīlassa vasena	1416	
PA_atk-s05_04a:1416_9	āhari, parisuddhasīlassa pana alasassa abhijjhādīhi dosehi dūsitacittassa puggalassa	1416	
PA_atk-s05_04a:1416_10	vasena āharīti veditabbaṃ.	14161	
PA_atk-s05_04a:1417_0	Gāthāsu gihibhogāti kāmasukhasambhogato. Parihīnoti jīno. Sāmaññatthanti paṭivedhabāhusaccañceva	1417	
PA_atk-s05_04a:1417_1	pariyattibāhusaccañca. Tādiso hi asutaṃ sotuṃ sutaṃ pariyodāpetuṃ na sakkoti alasabhāvato.	1417	
PA_atk-s05_04a:1417_2	Duṭṭhu bhagoti dubbhago, alakkhiko kāḷakaṇṇipuriso. Paridhaṃsamānoti vinassamāno.	1417	
PA_atk-s05_04a:1417_3	Pakiretīti vikireti viddhaṃseti. Sabbametaṃ bhāvino sāmaññatthassa anuppādanameva	1417	
PA_atk-s05_04a:1417_4	sandhāya vuttaṃ. Chavālātaṃva nassatīti so tādiso puggalo yathāvuttaṃ chavālātaṃ	1417	
PA_atk-s05_04a:1417_5	viya kassaci anupayujjamāno eva nassati ubhato paribhaṭṭhabhāvato. Evaṃ “kāyavācāhi	1417	
PA_atk-s05_04a:1417_6	akatavītikkamopi cittaṃ avisodhento nassati, pageva katavītikkamo dussīlo”ti tassa	1417	
PA_atk-s05_04a:1417_7	apāyadukkhabhāgibhāvadassanena dussīle ādīnavaṃ dassetvā tato satte vivecetukāmo	1417	
PA_atk-s05_04a:1417_8	“kāsāvakaṇṭhā”tiādinā gāthādvayamāha. Tassattho heṭṭhā vutto eva.	1417	
PA_atk-s05_04a:1418	Dutiyasuttavaṇṇanā niṭṭhitā.	141	
PA_atk-s05_04a:1419	3. Saṅghāṭikaṇṇasuttavaṇṇanā	141	
PA_atk-s05_04a:1420_0	92. Tatiye saṅghāṭikaṇṇeti cīvarakoṭiyaṃ. Gahetvāti parāmasitvā. Anubandho assāti	1420	
PA_atk-s05_04a:1420_1	anugato bhaveyya. Idaṃ vuttaṃ hoti – “bhikkhave, idhekacco bhikkhu attano hatthena	1420	
PA_atk-s05_04a:1420_2	mayā pārutassa sugatamahācīvarassa kaṇṇe parāmasanto viya maṃ anugaccheyya, evaṃ	1420	
PA_atk-s05_04a:1420_3	mayhaṃ āsannataro hutvā vihareyyā”ti. Pāde pādaṃ nikkhipantoti gacchantassa mama	1420	
PA_atk-s05_04a:1420_4	pāde pādaṃ nikkhittaṭṭhāne pāduddhāraṇānantaraṃ attano pādaṃ nikkhipanto. Ubhayenāpi	1420	
PA_atk-s05_04a:1420_5	“ṭhānagamanādīsu avijahanto sabbakālaṃ mayhaṃ samīpe eva vihareyya cepī”ti dasseti.	1420	
PA_atk-s05_04a:1420_6	So ārakāva mayhaṃ, ahañca tassāti so bhikkhu mayā vuttaṃ paṭipadaṃ apūrento mama	1420	
PA_atk-s05_04a:1420_7	dūreyeva, ahañca tassa dūreyeva. Etena maṃsacakkhunā tathāgatadassanaṃ rūpakāyasamodhānañca	1420	
PA_atk-s05_04a:1420_8	akāraṇaṃ, ñāṇacakkhunāva dassanaṃ dhammakāyasamodhānameva ca pamāṇanti dasseti. Tenevāha	1420	
PA_atk-s05_04a:1420_9	“dhammañhi so, bhikkhave, bhikkhu na passati, dhammaṃ apassanto na maṃ passatī”ti.	1420	
PA_atk-s05_04a:1420_10	Tattha dhammo nāma navavidho lokuttaradhammo. So ca abhijjhādīhi dūsitacittena na	14201	
PA_atk-s05_04a:1420_11	sakkā passituṃ, tasmā dhammassa adassanato dhammakāyañca na passatīti. Tathā hi vuttaṃ –	14201	
PA_atk-s05_04a:1421	“Kiṃ te, vakkali, iminā pūtikāyena diṭṭhena? Yo kho, vakkali, dhammaṃ passati so maṃ passati; yo maṃ passati, so dhammaṃ passatī”ti.	142	
PA_atk-s05_04a:1422	“Dhammabhūto brahmabhūto”ti ca.	142	
PA_atk-s05_04a:1423	“Dhammakāyo itipi, brahmakāyo itipī”ti ca ādi.	142	
PA_atk-s05_04a:1424	Yojanasateti yojanasate padese, yojanasatamatthaketi attho. Sesaṃ vuttavipariyāyena veditabbaṃ. Ariyamaggādhigamavasena cassa anabhijjhāluādibhāvo daṭṭhabbo.	142	
PA_atk-s05_04a:1425_0	Gāthāsu mahicchoti kāmesu tibbasārāgatāya mahāiccho. Vighātavāti paduṭṭhamanasaṅkappatāya	1425	
PA_atk-s05_04a:1425_1	sattesu āghātavasena mahicchatāya icchitālābhena ca vighātavā. Ejānugoti ejāsaṅkhātāya	1425	
PA_atk-s05_04a:1425_2	taṇhāya dāso viya hutvā taṃ anugacchanto. Rāgādikilesapariḷāhābhibhavena anibbuto.	1425	
PA_atk-s05_04a:1425_3	Rūpādivisayānaṃ abhikaṅkhanena giddho. Passa yāvañca ārakāti anejassa nibbutassa	1425	
PA_atk-s05_04a:1425_4	vītagedhassa sammāsambuddhassa okāsavasena samīpepi samāno mahiccho vighātavā ejānugo	1425	
PA_atk-s05_04a:1425_5	anibbuto giddho bālaputhujjano dhammasabhāvato yattakaṃ dūre, tassa so dūrabhāvo	1425	
PA_atk-s05_04a:1425_6	passa, vattumpi na sukaranti attho. Vuttañhetaṃ –	1425	
PA_atk-s05_04a:1426	“Nabhañca dūre pathavī ca dūre,	142	
PA_atk-s05_04a:1427	Pāraṃ samuddassa tathāhu dūre;	142	
PA_atk-s05_04a:1428	Tato have dūrataraṃ vadanti,	142	
PA_atk-s05_04a:1429	Satañca dhammo asatañca rājā”ti. ;	142	
PA_atk-s05_04a:1430_0	Dhammamabhiññāyāti catusaccadhammaṃ abhiññāya aññāya ñātatīraṇapariññāhi yathārahaṃ	1430	
PA_atk-s05_04a:1430_1	pubbabhāge jānitvā. Dhammamaññāyāti tameva dhammaṃ aparabhāge maggañāṇena pariññādivasena	1430	
PA_atk-s05_04a:1430_2	yathāmariyādaṃ jānitvā. Paṇḍitoti paṭivedhabāhusaccena paṇḍito. Rahadova nivāte cāti	1430	
PA_atk-s05_04a:1430_3	nivātaṭṭhāne rahado viya anejo kilesacalanarahito upasammati, yathā so rahado nivātaṭṭhāne	1430	
PA_atk-s05_04a:1430_4	vātena anabbhāhato sannisinnova hoti, evaṃ ayampi sabbathāpi paṭippassaddhakileso	1430	
PA_atk-s05_04a:1430_5	kilesacalanarahito arahattaphalasamādhinā vūpasammati, sabbakālaṃ upasantasabhāvova	1430	
PA_atk-s05_04a:1430_6	hoti. Anejoti so evaṃ anejādisabhāvo arahā anejādisabhāvassa sammāsambuddhassa okāsato	1430	
PA_atk-s05_04a:1430_7	dūrepi samāno dhammasabhāvato adūre santike evāti.	1430	
PA_atk-s05_04a:1431	Tatiyasuttavaṇṇanā niṭṭhitā.	143	
PA_atk-s05_04a:1432	4. Aggisuttavaṇṇanā	143	
PA_atk-s05_04a:1433_0	93. Catutthe anudahanaṭṭhena aggi, rāgo eva aggi rāgaggi. Rāgo hi uppajjamāno satte	1433	
PA_atk-s05_04a:1433_1	anudahati jhāpeti, tasmā “aggī”ti vuccati. Itaresupi dvīsu eseva nayo. Tattha yathā	1433	
PA_atk-s05_04a:1433_2	aggi yadeva indhanaṃ nissāya uppajjati, taṃ nidahati, mahāpariḷāho ca hoti, evamimepi	1433	
PA_atk-s05_04a:1433_3	rāgādayo yasmiṃ santāne sayaṃ uppannā, taṃ nidahanti, mahāpariḷāhā ca honti dunnibbāpayā.	1433	
PA_atk-s05_04a:1433_4	Tesu rāgapariḷāhena santattahadayānaṃ icchitālābhadukkhena maraṇappattānaṃ sattānaṃ	1433	
PA_atk-s05_04a:1433_5	pamāṇaṃ natthi. Ayaṃ tāva rāgassa anudahanatā. Dosassa pana anudahanatāya visesato	1433	
PA_atk-s05_04a:1433_6	manopadosikā devā, mohassa anudahanatāya khiḍḍāpadosikā devā ca nidassanaṃ. Mohavasena	1433	
PA_atk-s05_04a:1433_7	hi tesaṃ satisammoso hoti, tasmā khiḍḍāvasena āhāravelaṃ ativattentā kālaṃ karonti.	1433	
PA_atk-s05_04a:1433_8	Ayaṃ tāva rāgādīnaṃ diṭṭhadhammiko anudahanabhāvo. Samparāyiko pana nirayādīsu nibbattāpanavasena	1433	
PA_atk-s05_04a:1433_9	ghorataro duradhivāso ca. Ayañca attho ādittapariyāyena vibhāvetabbo.	1433	
PA_atk-s05_04a:1434_0	Gāthāsu kāmesu mucchiteti vatthukāmesu pātabyatāvasena mucchaṃ bālyaṃ pamādaṃ micchācāraṃ	1434	
PA_atk-s05_04a:1434_1	āpanne. Byāpanneti byāpannacitte dahatīti sambandho. Nare pāṇātipātinoti idaṃ dosaggissa.	1434	
PA_atk-s05_04a:1434_2	Ariyadhamme akovideti ye khandhāyatanādīsu sabbena sabbaṃ uggahaparipucchāya manasikārarahitā	1434	
PA_atk-s05_04a:1434_3	ariyadhammassa akusalā, te sammohena abhibhūtā visesena sammūḷhā nāmāti vuttā. Ete	1434	
PA_atk-s05_04a:1434_4	aggī ajānantāti “ete rāgaggiādayo idha ceva samparāye ca anudahantī”ti ajānantā pariññābhisamayavasena	1434	
PA_atk-s05_04a:1434_5	pahānābhisamayavasena ca appaṭivijjhantā. Sakkāyābhiratāti sakkāye upādānakkhandhapañcake	1434	
PA_atk-s05_04a:1434_6	taṇhādiṭṭhimānanandanābhiratā. Vaḍḍhayantīti punappunaṃ uppajjanena vaḍḍhayanti ācinanti.	1434	
PA_atk-s05_04a:1434_7	Nirayanti aṭṭhavidhaṃ mahānirayaṃ, soḷasavidhaṃ ussadanirayanti sabbampi nirayaṃ.	1434	
PA_atk-s05_04a:1434_8	Tiracchānañca yoniyoti tiracchānayoniyo ca. Asuranti asurakāyaṃ pettivisayañca vaḍḍhayantīti sambandho.	1434	
PA_atk-s05_04a:1435_0	Ettāvatā rāgaggiādīnaṃ idha ceva samparāye ca anudahanabhāvadassanamukhena vaṭṭaṃ	1435	
PA_atk-s05_04a:1435_1	dassetvā idāni nesaṃ nibbāpanena vivaṭṭaṃ dassetuṃ “ye ca rattindivā”tiādi vuttaṃ.	1435	
PA_atk-s05_04a:1435_2	Tattha yuttāti bhāvanānuyogavasena yuttā. Kattha? Sammāsambuddhasāsane. Tena aññasāsane	1435	
PA_atk-s05_04a:1435_3	rāgaggiādīnaṃ nibbāpanābhāvaṃ dasseti. Tathā hi anaññasādhāraṇaṃ tesaṃ nibbāpanavidhiṃ	1435	
PA_atk-s05_04a:1435_4	asubhakammaṭṭhānaṃ saṅkhepeneva dassento –	1435	
PA_atk-s05_04a:1436	“Te nibbāpenti rāgaggiṃ, niccaṃ asubhasaññino;	143	
PA_atk-s05_04a:1437	Dosaggiṃ pana mettāya, nibbāpenti naruttamā;	143	
PA_atk-s05_04a:1438	Mohaggiṃ pana paññāya, yāyaṃ nibbedhagāminī”ti. –	143	
PA_atk-s05_04a:1439_0	Āha. Tattha asubhasaññinoti dvattiṃsākāravasena ceva uddhumātakādivasena ca asubhabhāvanānuyogena	1439	
PA_atk-s05_04a:1439_1	asubhasaññino. Mettāyāti “so mettāsahagatena cetasā ekaṃ disaṃ pharitvā viharatī”ti	1439	
PA_atk-s05_04a:1439_2	vuttāya mettābhāvanāya. Ettha ca asubhajjhānañca pādakaṃ katvā nibbattitaanāgāmimaggena	1439	
PA_atk-s05_04a:1439_3	rāgaggidosaggīnaṃ nibbāpanaṃ veditabbaṃ. Paññāyāti vipassanāpaññāsahitāya maggapaññāya.	1439	
PA_atk-s05_04a:1439_4	Tenevāha “yāyaṃ nibbedhagāminī”ti. Sā hi kilesakkhandhaṃ vinivijjhantī gacchati pavattatīti	1439	
PA_atk-s05_04a:1439_5	nibbedhagāminīti vuccati. Asesaṃ parinibbantīti arahattamaggena asesaṃ rāgaggiādiṃ	1439	
PA_atk-s05_04a:1439_6	nibbāpetvā saupādisesāya nibbānadhātuyā ṭhitā paññāvepullappattiyā nipakā pubbeva	1439	
PA_atk-s05_04a:1439_7	sammappadhānena sabbaso kosajjassa suppahīnattā phalasamāpattisamāpajjanena akilāsubhāvena	1439	
PA_atk-s05_04a:1439_8	ca rattindivamatanditā carimakacittanirodhena anupādisesāya nibbānadhātuyā asesaṃ	1439	
PA_atk-s05_04a:1439_9	parinibbanti. Tato ca asesaṃ nissesaṃ vaṭṭadukkhaṃ accaguṃ atikkamaṃsu.	1439	
PA_atk-s05_04a:1440_0	Evaṃ ye rāgaggiādike nibbāpenti, tesaṃ anupādisesanibbānena nibbutiṃ dassetvā idāni	1440	
PA_atk-s05_04a:1440_1	paṭividdhaguṇehi thomento osānagāthamāha. Tattha ariyaddasāti ariyehi buddhādīhi	1440	
PA_atk-s05_04a:1440_2	passitabbaṃ kilesehi vā ārakattā ariyaṃ nibbānaṃ, ariyaṃ catusaccameva vā diṭṭhavantoti	1440	
PA_atk-s05_04a:1440_3	ariyaddasā. Vedassa maggañāṇassa, tena vā vedena saṃsārassa pariyosānaṃ gatāti vedaguno.	1440	
PA_atk-s05_04a:1440_4	Sammadaññāyāti sammadeva sabbaṃ ājānitabbaṃ kusalādiṃ khandhādiñca jānitvā. Sesaṃ vuttanayameva.	1440	
PA_atk-s05_04a:1441	Catutthasuttavaṇṇanā niṭṭhitā.	144	
PA_atk-s05_04a:1442	5. Upaparikkhasuttavaṇṇanā	144	
PA_atk-s05_04a:1443_0	94. Pañcame tathā tathāti tena tena pakārena. Upaparikkheyyāti vīmaṃseyya parituleyya	1443	
PA_atk-s05_04a:1443_1	sammaseyya vā. Yathā yathāssa upaparikkhatoti yathā yathā assa bhikkhuno upaparikkhantassa.	1443	
PA_atk-s05_04a:1443_2	Bahiddhā cassa viññāṇaṃ avikkhittaṃ avisaṭanti bahiddhā rūpādiārammaṇe uppajjanakavikkhepābhāvato	1443	
PA_atk-s05_04a:1443_3	avikkhittaṃ samāhitaṃ, tato eva avisaṭaṃ siyā. Idaṃ vuttaṃ hoti – bhikkhave, yena	1443	
PA_atk-s05_04a:1443_4	yena pakārena imassa āraddhavipassakassa bhikkhuno upaparikkhato saṅkhāre sammasantassa	1443	
PA_atk-s05_04a:1443_5	pubbe samāhitākārasallakkhaṇavasena samathanimittaṃ gahetvā sakkaccaṃ nirantaraṃ	1443	
PA_atk-s05_04a:1443_6	sammasanañāṇaṃ pavattentassa attano vipassanācittaṃ kammaṭṭhānato bahiddhā rūpādiārammaṇe	1443	
PA_atk-s05_04a:1443_7	uppajjanakaṃ na siyā, accāraddhavīriyatāya uddhaccapakkhiyaṃ na siyā, tena tena pakārena	1443	
PA_atk-s05_04a:1443_8	bhikkhu upaparikkheyya parituleyyāti. Ajjhattaṃ asaṇṭhitanti yasmā vīriye mandaṃ	1443	
PA_atk-s05_04a:1443_9	vahante samādhissa balavabhāvato kosajjābhibhavena ajjhattaṃ gocarajjhattasaṅkhāte	1443	
PA_atk-s05_04a:1443_10	kammaṭṭhānārammaṇe saṅkocavasena ṭhitattā saṇṭhitaṃ nāma hoti, vīriyasamatāya pana	14431	
PA_atk-s05_04a:1443_11	yojitāya asaṇṭhitaṃ hoti vīthiṃ paṭipannaṃ. Tasmā yathā yathāssa upaparikkhato viññāṇaṃ	14431	
PA_atk-s05_04a:1443_12	ajjhattaṃ asaṇṭhitaṃ assa, vīthipaṭipannaṃ siyā, tathā tathā upaparikkheyya. Anupādāya	14431	
PA_atk-s05_04a:1443_13	na paritasseyyāti yathā yathāssa upaparikkhato “etaṃ mama, eso me attā”ti taṇhādiṭṭhiggāhavasena	14431	
PA_atk-s05_04a:1443_14	rūpādīsu kañci saṅkhāraṃ aggahetvā tato eva taṇhādiṭṭhiggāhavasena na paritasseyya,	14431	
PA_atk-s05_04a:1443_15	tathā tathā upaparikkheyyāti sambandho. Kathaṃ pana upaparikkhato tividhampetaṃ siyāti?	14431	
PA_atk-s05_04a:1443_16	Uddhaccapakkhiye kosajjapakkhiye ca dhamme vajjento vīriyasamataṃ yojetvā pubbeva	14431	
PA_atk-s05_04a:1443_17	vipassanupakkilesehi cittaṃ visodhetvā yathā sammadeva vipassanāñāṇaṃ vipassanāvīthiṃ	14431	
PA_atk-s05_04a:1443_18	paṭipajjati, tathā sammasato.	14431	
PA_atk-s05_04a:1444_0	Iti bhagavā catusaccakammaṭṭhānikassa bhikkhuno anukkamena paṭipadāñāṇadassanavisuddhiyā	1444	
PA_atk-s05_04a:1444_1	āraddhāya accāraddhavīriyaatisithilavīriyavipassanupakkilesehi cittassa visodhanūpāyaṃ	1444	
PA_atk-s05_04a:1444_2	dassetvā idāni tathā visodhite vipassanāñāṇe na cirasseva vipassanaṃ maggena ghaṭetvā	1444	
PA_atk-s05_04a:1444_3	sakalavaṭṭadukkhasamatikkamāya saṃvattantīti dassento “bahiddhā, bhikkhave, viññāṇe”tiādimāha,	1444	
PA_atk-s05_04a:1444_4	taṃ vuttanayameva. Yaṃ pana vuttaṃ – “āyatiṃ jātijarāmaraṇadukkhasamudayasambhavo	1444	
PA_atk-s05_04a:1444_5	na hotī”ti, tassattho – evaṃ vipassanaṃ maggena ghaṭetvā maggapaṭipāṭiyā aggamaggena	1444	
PA_atk-s05_04a:1444_6	anavasesato kilesesu khīṇesu āyatiṃ anāgate jātijarāmaraṇasakalavaṭṭadukkhasamudayasaṅkhāto	1444	
PA_atk-s05_04a:1444_7	sambhavo uppādo ca na hoti, jātisaṅkhāto vā dukkhasamudayo jarāmaraṇasaṅkhāto dukkhasambhavo ca na hoti.	1444	
PA_atk-s05_04a:1445_0	Gāthāyaṃ sattasaṅgappahīnassāti taṇhāsaṅgo, diṭṭhisaṅgo, mānasaṅgo, kodhasaṅgo, avijjāsaṅgo,	1445	
PA_atk-s05_04a:1445_1	kilesasaṅgo, duccaritasaṅgoti imesaṃ sattannaṃ saṅgānaṃ pahīnattā sattasaṅgappahīnassa.	1445	
PA_atk-s05_04a:1445_2	Keci pana “sattānusayā eva satta saṅgā”ti vadanti. Netticchinnassāti chinnabhavanettikassa.	1445	
PA_atk-s05_04a:1445_3	Vikkhīṇo jātisaṃsāroti punappunaṃ jāyanavasena pavattiyā jātihetukattā ca jātibhūto	1445	
PA_atk-s05_04a:1445_4	saṃsāroti jātisaṃsāro, so bhavanettiyā chinnattā vikkhīṇo parikkhīṇo, tato eva natthi tassa punabbhavoti.	1445	
PA_atk-s05_04a:1446	Pañcamasuttavaṇṇanā niṭṭhitā.	144	
PA_atk-s05_04a:1447	6. Kāmūpapattisuttavaṇṇanā	144	
PA_atk-s05_04a:1448_0	95. Chaṭṭhe kāmūpapattiyoti kāmapaṭilābhā kāmapaṭisevanā vā. Paccupaṭṭhitakāmāti	1448	
PA_atk-s05_04a:1448_1	nibaddhakāmā nibaddhārammaṇā yathā taṃ manussā. Manussā hi nibaddhavatthusmiṃ vasaṃ	1448	
PA_atk-s05_04a:1448_2	vattenti. Yattha paṭibaddhacittā honti, satampi sahassampi datvā tameva mātugāmaṃ	1448	
PA_atk-s05_04a:1448_3	ānetvā nibaddhabhogaṃ bhuñjanti. Ekacce ca devā. Cātumahārājikato paṭṭhāya hi catudevalokavāsino	1448	
PA_atk-s05_04a:1448_4	nibaddhavatthusmiṃyeva vasaṃ vattenti. Pañcasikhavatthu cettha nidassanaṃ. Tathā	1448	
PA_atk-s05_04a:1448_5	ekacce āpāyike nerayike ṭhapetvā sesaapāyasattāpi nibaddhavatthusmiṃyeva vasaṃ vattenti.	1448	
PA_atk-s05_04a:1448_6	Macchā hi attano macchiyā, kacchapo kacchapiyāti evaṃ sabbepi tiracchānā petā vinipātikā	1448	
PA_atk-s05_04a:1448_7	ca. Tasmā nerayike ṭhapetvā sesaapāyasatte upādāya yāva tusitakāyā ime sattā paccupaṭṭhitakāmā	1448	
PA_atk-s05_04a:1448_8	nāma, nimmānaratinoti sayaṃ nimmite nimmāne rati etesanti nimmānaratino. Te hi nīlapītādivasena	1448	
PA_atk-s05_04a:1448_9	yādisaṃ yādisaṃ rūpaṃ icchanti, tādisaṃ tādisaṃ nimminitvā ramanti āyasmato anuruddhassa	1448	
PA_atk-s05_04a:1448_10	purato manāpakāyikā devatā viya. Paranimmitavasavattinoti parehi nimmite kāme vasaṃ	14481	
PA_atk-s05_04a:1448_11	vattentīti paranimmitavasavattino. Tesañhi manaṃ ñatvā pare yathārucitaṃ kāmabhogaṃ	14481	
PA_atk-s05_04a:1448_12	nimminanti, te tattha vasaṃ vattenti. Kathaṃ te parassa manaṃ jānantīti? Pakatisevanāvasena.	14481	
PA_atk-s05_04a:1448_13	Yathā hi kusalo sūdo rañño bhuñjantassa yaṃ yaṃ ruccati, taṃ taṃ jānāti, evaṃ pakatiyā	14481	
PA_atk-s05_04a:1448_14	abhirucitārammaṇaṃ ñatvā tādiseyeva nimminanti, te tattha vasaṃ vattenti, methunasevanādivasena	14481	
PA_atk-s05_04a:1448_15	kāme paribhuñjanti. Keci pana “hasitamattena olokitamattena āliṅgitamattena hatthaggahaṇamattena	14481	
PA_atk-s05_04a:1448_16	ca tesaṃ kāmakiccaṃ ijjhatī”ti vadanti, taṃ aṭṭhakathāyaṃ “etaṃ pana natthī”ti paṭikkhittaṃ.	14481	
PA_atk-s05_04a:1448_17	Na hi kāyena aphusantassa phoṭṭhabbaṃ kāmakiccaṃ sādheti. Channampi kāmāvacaradevānaṃ	14481	
PA_atk-s05_04a:1448_18	kāmā pākatikā eva. Vuttañhetaṃ –	14481	
PA_atk-s05_04a:1449	“Cha ete kāmāvacarā, sabbakāmasamiddhino;	144	
PA_atk-s05_04a:1450	Sabbesaṃ ekasaṅkhātaṃ, āyu bhavati kittaka”nti. ;	145	
PA_atk-s05_04a:1451_0	Gāthāsu ye caññeti ye yathāvuttadevehi aññe ca kāmabhogino manussā ceva ekacce apāyūpagā	1451	
PA_atk-s05_04a:1451_1	ca sabbe te. Itthabhāvaññathābhāvanti imaṃ yathāpaṭiladdhattabhāvañceva, upapattibhavantarasaṅkhātaṃ	1451	
PA_atk-s05_04a:1451_2	ito aññathābhāvañcāti dvippabhedaṃ saṃsāraṃ nātivattare na atikkamanti. Sabbe pariccaje	1451	
PA_atk-s05_04a:1451_3	kāmeti dibbādibhede sabbepi kāme vatthukāme ca kilesakāme ca pariccajeyya. Kilesakāme	1451	
PA_atk-s05_04a:1451_4	anāgāmimaggena pajahantoyeva hi vatthukāme pariccajati nāma. Piyarūpasātagadhitanti	1451	
PA_atk-s05_04a:1451_5	piyarūpesu rūpādīsu sukhavedanassādena gadhitaṃ giddhaṃ. Chetvā sotaṃ duraccayanti	1451	
PA_atk-s05_04a:1451_6	aññehi duraccayaṃ duratikkamaṃ taṇhāsotaṃ arahattamaggena samucchinditvā. Sesaṃ heṭṭhā vuttanayamevāti.	1451	
PA_atk-s05_04a:1452	Chaṭṭhasuttavaṇṇanā niṭṭhitā.	145	
PA_atk-s05_04a:1453	7. Kāmayogasuttavaṇṇanā	145	
PA_atk-s05_04a:1454_0	96. Sattame kāmayogayuttoti pañcakāmaguṇiko rāgo kāmayogo, tena yutto kāmayogayutto,	1454	
PA_atk-s05_04a:1454_1	asamucchinnakāmarāgassetaṃ adhivacanaṃ. Rūpārūpabhavesu chandarāgo bhavayogo, tathā	1454	
PA_atk-s05_04a:1454_2	jhānanikanti sassatadiṭṭhisahagato ca rāgo, tena yutto bhavayogayutto, appahīnabhavarāgoti	1454	
PA_atk-s05_04a:1454_3	attho. Āgāmīti brahmaloke ṭhitopi paṭisandhiggahaṇavasena imaṃ manussalokaṃ āgamanasīlo.	1454	
PA_atk-s05_04a:1454_4	Tenevāha “āgantā itthatta”nti. Manussattabhāvasaṅkhātaṃ itthabhāvaṃ āgamanadhammo,	1454	
PA_atk-s05_04a:1454_5	manussesu upapajjanasīloti attho. Kāmañcettha kāmayogo itthattaṃ āgamanassa kāraṇaṃ.	1454	
PA_atk-s05_04a:1454_6	Yo pana kāmayogayutto, so ekantena bhavayogayuttopi hotīti dassanatthaṃ “kāmayogayutto,	1454	
PA_atk-s05_04a:1454_7	bhikkhave, bhavayogayutto”ti ubhayampi ekajjhaṃ katvā vuttaṃ.	1454	
PA_atk-s05_04a:1455_0	Kāmayogavisaṃyuttoti ettha asubhajjhānampi kāmayogavisaṃyogo, taṃ pādakaṃ katvā adhigato	1455	
PA_atk-s05_04a:1455_1	anāgāmimaggo ekanteneva kāmayogavisaṃyogo nāma, tasmā tatiyamaggaphale ṭhito ariyapuggalo	1455	
PA_atk-s05_04a:1455_2	“kāmayogavisaṃyutto”ti vutto. Yasmā pana rūpārūpabhavesu chandarāgo anāgāmimaggena	1455	
PA_atk-s05_04a:1455_3	na pahīyati, tasmā so appahīnabhavayogattā “bhavayogayutto”ti vutto. Anāgāmīti kāmalokaṃ	1455	
PA_atk-s05_04a:1455_4	paṭisandhiggahaṇavasena anāgamanato anāgāmī. Kāmayogavisaṃyogavaseneva hi saddhiṃ	1455	
PA_atk-s05_04a:1455_5	anavasesaorambhāgiyasaṃyojanasamugghātena ajjhattasaṃyojanābhāvasiddhito itthattaṃ	1455	
PA_atk-s05_04a:1455_6	anāgantvā hoti, tattha parinibbāyī anāvattidhammo. Yassa pana anavasesaṃ bhavayogo	1455	
PA_atk-s05_04a:1455_7	pahīno, tassa avijjāyogādiavasiṭṭhakilesāpi tadekaṭṭhabhāvato pahīnā eva hontīti,	1455	
PA_atk-s05_04a:1455_8	so parikkhīṇabhavasaṃyojano “arahaṃ khīṇāsavo”ti vuccati. Tena vuttaṃ “kāmayogavisaṃyutto,	1455	
PA_atk-s05_04a:1455_9	bhikkhave, bhavayogavisaṃyutto arahaṃ hoti khīṇāsavo”ti. Ettha ca kāmayogavisaṃyogo	1455	
PA_atk-s05_04a:1455_10	anāgāmī catutthajjhānassa sukhadukkhasomanassadomanassappahānaṃ viya, tatiyamaggassa	14551	
PA_atk-s05_04a:1455_11	diṭṭhivicikicchāsīlabbataparāmāsasaṃyojanaparikkhayo viya ca catutthamaggassa vaṇṇabhaṇanatthaṃ	14551	
PA_atk-s05_04a:1455_12	vuttoti daṭṭhabbaṃ. Paṭhamapadena sotāpannasakadāgāmīhi saddhiṃ sabbo puthujjano	14551	
PA_atk-s05_04a:1455_13	gahito, dutiyapadena pana sabbo anāgāmī, tatiyapadena arahāti arahattanikūṭena desanaṃ niṭṭhāpesi.	14551	
PA_atk-s05_04a:1456_0	Gāthāsu ubhayanti ubhayena, kāmayogena, bhavayogena ca saṃyuttāti attho. Sattā gacchanti	1456	
PA_atk-s05_04a:1456_1	saṃsāranti puthujjanā sotāpannā sakadāgāminoti ime tividhā sattā kāmayogabhavayogānaṃ	1456	
PA_atk-s05_04a:1456_2	appahīnattā gacchanti saṃsāranti. Tato eva jātimaraṇagāmino honti. Ettha ekabījī,	1456	
PA_atk-s05_04a:1456_3	kolaṃkolo, sattakkhattuparamoti tīsu sotāpannesu sabbamudu sattakkhattuparamo, so	1456	
PA_atk-s05_04a:1456_4	aṭṭhamaṃ bhavaṃ na nibbatteti, attano paricchinnajātivasena pana saṃsarati, tathā	1456	
PA_atk-s05_04a:1456_5	itarepi. Sakadāgāmīsupi yo idha sakadāgāmimaggaṃ patvā devaloke uppajjitvā puna idha	1456	
PA_atk-s05_04a:1456_6	nibbattati, so attano paricchinnajātivaseneva saṃsarati. Ye pana sakadāgāmino vomissakanayena	1456	
PA_atk-s05_04a:1456_7	vinā tattha tattha devesuyeva manussesuyeva vā nibbattanti, te uparimaggādhigamāya	1456	
PA_atk-s05_04a:1456_8	yāva indriyaparipākā punappunaṃ uppajjanato saṃsarantiyeva. Puthujjane pana vattabbameva	1456	
PA_atk-s05_04a:1456_9	natthi sabbabhavasaṃyojanānaṃ aparikkhīṇattā. Tena vuttaṃ –	1456	
PA_atk-s05_04a:1457	“Kāmayogena saṃyuttā, bhavayogena cūbhayaṃ;	145	
PA_atk-s05_04a:1458	Sattā gacchanti saṃsāraṃ, jātimaraṇagāmino”ti.	145	
PA_atk-s05_04a:1459_0	Kāme pahantvānāti kāmarāgasaṅkhāte kilesakāme anāgāmimaggena pajahitvā. Chinnasaṃsayāti	1459	
PA_atk-s05_04a:1459_1	samucchinnakaṅkhā, tañca kho sotāpattimaggeneva. Vaṇṇabhaṇanatthaṃ pana catutthamaggassa	1459	
PA_atk-s05_04a:1459_2	evaṃ vuttaṃ. Arahanto hi idha “chinnasaṃsayā”ti adhippetā. Tenevāha “khīṇamānapunabbhavā”ti.	1459	
PA_atk-s05_04a:1459_3	Sabbaso khīṇo navavidhopi māno āyatiṃ punabbhavo ca etesanti khīṇamānapunabbhavā.	1459	
PA_atk-s05_04a:1459_4	Mānaggahaṇena cettha tadekaṭṭhatāya lakkhaṇavasena vā sabbo catutthamaggavajjho kileso	1459	
PA_atk-s05_04a:1459_5	gahitoti. Khīṇamānatāya ca saupādisesā nibbānadhātu vuttā hoti, khīṇapunabbhavatāya	1459	
PA_atk-s05_04a:1459_6	anupādisesā. Sesaṃ suviññeyyameva.	1459	
PA_atk-s05_04a:1460	Sattamasuttavaṇṇanā niṭṭhitā.	146	
PA_atk-s05_04a:1461	8. Kalyāṇasīlasuttavaṇṇanā	146	
PA_atk-s05_04a:1462_0	97. Aṭṭhame kalyāṇasīloti sundarasīlo, pasatthasīlo, paripuṇṇasīlo. Tattha sīlapāripūrī	1462	
PA_atk-s05_04a:1462_1	dvīhi kāraṇehi hoti sammadeva sīlavipattiyā ādīnavadassanena, sīlasampattiyā ca ānisaṃsadassanena.	1462	
PA_atk-s05_04a:1462_2	Idha pana sabbaparibandhavippamuttassa sabbākāraparipuṇṇassa maggasīlassa phalasīlassa	1462	
PA_atk-s05_04a:1462_3	ca vasena kalyāṇatā veditabbā. Kalyāṇadhammoti sabbe bodhipakkhiyadhammā adhippetā,	1462	
PA_atk-s05_04a:1462_4	tasmā kalyāṇā satipaṭṭhānādibodhipakkhiyadhammā etassāti kalyāṇadhammo. Kalyāṇapaññoti	1462	
PA_atk-s05_04a:1462_5	ca maggaphalapaññāvaseneva kalyāṇapañño. Lokuttarā eva hi sīlādidhammā ekantakalyāṇā	1462	
PA_atk-s05_04a:1462_6	nāma akuppasabhāvattā. Keci pana “catupārisuddhisīlavasena kalyāṇasīlo, vipassanāmaggadhammavasena	1462	
PA_atk-s05_04a:1462_7	kalyāṇadhammo, maggaphalapaññāvasena kalyāṇapañño”ti vadanti. Asekkhā eva te sīladhammapaññāti	1462	
PA_atk-s05_04a:1462_8	eke. Apare pana bhaṇanti – sotāpannasakadāgāmīnaṃ maggaphalasīlaṃ kalyāṇasīlaṃ nāma,	1462	
PA_atk-s05_04a:1462_9	tasmā “kalyāṇasīlo”ti iminā sotāpanno sakadāgāmī ca gahitā honti. Te hi sīlesu paripūrakārino	1462	
PA_atk-s05_04a:1462_10	nāma. Anāgāmimaggaphaladhammā aggamaggadhammā ca kalyāṇadhammā nāma. Tattha hi bodhipakkhiyadhammā	14621	
PA_atk-s05_04a:1462_11	bhāvanāpāripūriṃ gacchanti. Tasmā “kalyāṇadhammo”ti iminā tatiyamaggaṭṭhato paṭṭhāya	14621	
PA_atk-s05_04a:1462_12	tayo ariyā gahitā honti. Paññākiccassa matthakappattiyā aggaphale paññā kalyāṇapaññā	14621	
PA_atk-s05_04a:1462_13	nāma, tasmā paññāvepullappatto arahā “kalyāṇapañño”ti vutto. Evameva puggalā gahitā	14621	
PA_atk-s05_04a:1462_14	hontīti. Kiṃ iminā papañcena? Aggamaggaphaladhammā idha kalyāṇasīlādayo vuttāti ayamamhākaṃ	14621	
PA_atk-s05_04a:1462_15	khanti. Dhammavibhāgena hi ayaṃ puggalavibhāgo, na dhammavibhāgoti.	14621	
PA_atk-s05_04a:1463_0	Kevalīti ettha kevalaṃ vuccati kenaci avomissakatāya sabbasaṅkhatavivittaṃ nibbānaṃ,	1463	
PA_atk-s05_04a:1463_1	tassa adhigatattā arahā kevalī. Atha vā pahānabhāvanāpāripūriyā pariyosānaanavajjadhammapāripūriyā	1463	
PA_atk-s05_04a:1463_2	ca kalyāṇakaṭṭhena abyāsekasukhatāya ca kevalaṃ arahattaṃ, tadadhigamena kevalī khīṇāsavo.	1463	
PA_atk-s05_04a:1463_3	Maggabrahmacariyavāsaṃ vasitvā pariyosāpetvā ṭhitoti vusitavā. Uttamehi aggabhūtehi	1463	
PA_atk-s05_04a:1463_4	vā asekkhadhammehi samannāgatattā “uttamapuriso”ti vuccati.	1463	
PA_atk-s05_04a:1464_0	Sīlavāti ettha kenaṭṭhena sīlaṃ? Sīlanaṭṭhena sīlaṃ. Kimidaṃ sīlanaṃ nāma? Samādhānaṃ,	1464	
PA_atk-s05_04a:1464_1	susīlyavasena kāyakammādīnaṃ avippakiṇṇatāti attho. Atha vā upadhāraṇaṃ, jhānādikusaladhammānaṃ	1464	
PA_atk-s05_04a:1464_2	patiṭṭhānavasena ādhārabhāvoti attho. Tasmā sīlati, sīletīti vā sīlaṃ. Ayaṃ tāva	1464	
PA_atk-s05_04a:1464_3	saddalakkhaṇanayena sīlaṭṭho. Apare pana “siraṭṭho sīlaṭṭho, sītalaṭṭho sīlaṭṭho,	1464	
PA_atk-s05_04a:1464_4	sivaṭṭho sīlaṭṭho”ti niruttinayena atthaṃ vaṇṇayanti. Tayidaṃ pāripūrito atisayato	1464	
PA_atk-s05_04a:1464_5	vā sīlaṃ assa atthīti sīlavā, catupārisuddhisīlavasena sīlasampannoti attho. Tattha	1464	
PA_atk-s05_04a:1464_6	yaṃ jeṭṭhakasīlaṃ, taṃ vitthāretvā dassetuṃ “pātimokkhasaṃvarasaṃvuto”tiādi vuttanti	1464	
PA_atk-s05_04a:1464_7	ekaccānaṃ ācariyānaṃ adhippāyo.	1464	
PA_atk-s05_04a:1465_0	Aparena pana bhaṇanti – ubhayatthāpi pātimokkhasaṃvaro bhagavatā vutto. Pātimokkhasaṃvaro	1465	
PA_atk-s05_04a:1465_1	eva hi sīlaṃ, itaresu indriyasaṃvaro chadvārarakkhaṇamattameva, ājīvapārisuddhi dhammena	1465	
PA_atk-s05_04a:1465_2	paccayuppādanamattameva, paccayasannissitaṃ paṭiladdhapaccaye “idamattha”nti paccavekkhitvā	1465	
PA_atk-s05_04a:1465_3	paribhuñjanamattameva. Nippariyāyena pātimokkhasaṃvarova sīlaṃ. Yassa so bhinno,	1465	
PA_atk-s05_04a:1465_4	so sīsacchinno puriso viya hatthapāde “sesāni rakkhissatī”ti na vattabbo. Yassa pana	1465	
PA_atk-s05_04a:1465_5	so arogo, acchinnasīso viya puriso, tāni puna pākatikāni katvā rakkhituṃ sakkoti.	1465	
PA_atk-s05_04a:1465_6	Tasmā sīlavāti iminā pātimokkhasīlameva uddisitvā taṃ vitthāretuṃ “pātimokkhasaṃvarasaṃvuto”tiādi vuttanti.	1465	
PA_atk-s05_04a:1466_0	Tattha pātimokkhanti sikkhāpadasīlaṃ. Tañhi yo naṃ pāti rakkhati, taṃ mokkheti moceti	1466	
PA_atk-s05_04a:1466_1	āpāyikādīhi dukkhehīti pātimokkhaṃ. Saṃvaraṇaṃ saṃvaro, kāyavācāhi avītikkamo. Pātimokkhameva	1466	
PA_atk-s05_04a:1466_2	saṃvaro pātimokkhasaṃvaro, tena saṃvuto pihitakāyavācoti pātimokkhasaṃvarasaṃvuto.	1466	
PA_atk-s05_04a:1466_3	Idamassa tasmiṃ sīle patiṭṭhitabhāvaparidīpanaṃ. Viharatīti tadanurūpavihārasamaṅgibhāvaparidīpanaṃ.	1466	
PA_atk-s05_04a:1466_4	Ācāragocarasampannoti heṭṭhā pātimokkhasaṃvarassa, upari visesānuyogassa ca upakārakadhammaparidīpanaṃ.	1466	
PA_atk-s05_04a:1466_5	Aṇumattesu vajjesu bhayadassāvīti pātimokkhasīlato acavanadhammatāparidīpanaṃ. Samādāyāti	1466	
PA_atk-s05_04a:1466_6	sikkhāpadānaṃ anavasesato ādānaparidīpanaṃ. Sikkhatīti sikkhāya samaṅgibhāvaparidīpanaṃ.	1466	
PA_atk-s05_04a:1466_7	Sikkhāpadesūti sikkhitabbadhammaparidīpanaṃ.	1466	
PA_atk-s05_04a:1467_0	Aparo nayo – kilesānaṃ balavabhāvato pāpakiriyāya sukarabhāvato puññakiriyāya ca	1467	
PA_atk-s05_04a:1467_1	dukkarabhāvato bahukkhattuṃ apāyesu patanasīloti pātī, puthujjano. Aniccatāya vā	1467	
PA_atk-s05_04a:1467_2	bhavādīsu kammavegakkhitto ghaṭiyantaṃ viya anavaṭṭhānena paribbhamanato gamanasīloti	1467	
PA_atk-s05_04a:1467_3	pātī, maraṇavasena vā tamhi tamhi sattanikāye attabhāvassa pātanasīloti pātī, sattasantāno,	1467	
PA_atk-s05_04a:1467_4	cittameva vā. Taṃ pātinaṃ saṃsāradukkhato mokkhetīti pātimokkho. Cittassa hi vimokkhena	1467	
PA_atk-s05_04a:1467_5	satto vimutto. “Cittavodānā visujjhantī”ti “anupādāya āsavehi cittaṃ vimutta”nti	1467	
PA_atk-s05_04a:1467_6	ca vuttaṃ. Atha vā avijjādinā hetunā saṃsāre patati gacchati pavattatīti pāti. “Avijjānīvaraṇānaṃ	1467	
PA_atk-s05_04a:1467_7	sattānaṃ taṇhāsaṃyojanānaṃ sandhāvataṃ saṃsarata”nti hi vuttaṃ. Tassa pātino sattassa	1467	
PA_atk-s05_04a:1467_8	taṇhādisaṃkilesattayato mokkho etenāti pātimokkho. “Kaṇṭhekālo”tiādīnaṃ viyassa samāsasiddhi veditabbā.	1467	
PA_atk-s05_04a:1468_0	Atha vā pāteti vinipāteti dukkheti pāti, cittaṃ. Vuttañhi “cittena nīyati loko, cittena	1468	
PA_atk-s05_04a:1468_1	parikassatī”ti. Tassa pātino mokkho etenāti pātimokkho. Patati vā etena apāyadukkhe	1468	
PA_atk-s05_04a:1468_2	saṃsāradukkhe cāti pāti, taṇhādisaṃkileso. Vuttañhi “taṇhā janeti purisaṃ, taṇhādutiyo	1468	
PA_atk-s05_04a:1468_3	puriso”ti ca ādi. Tato pātito mokkhoti pātimokkho. Atha vā patati etthāti pāti, cha	1468	
PA_atk-s05_04a:1468_4	ajjhattikāni bāhirāni ca āyatanāni. Vuttañhi “chasu loko samuppanno, chasu kubbati	1468	
PA_atk-s05_04a:1468_5	santhava”nti. Tato chaajjhattikabāhirāyatanasaṅkhātato pātito mokkhoti pātimokkho.	1468	
PA_atk-s05_04a:1468_6	Atha vā pāto vinipāto assa atthīti pātī, saṃsāro. Tato mokkhoti pātimokkho. Atha	1468	
PA_atk-s05_04a:1468_7	vā sabbalokādhipatibhāvato dhammissaro bhagavā patīti vuccati, muccati etenāti mokkho,	1468	
PA_atk-s05_04a:1468_8	patino mokkho tena paññattattāti patimokkho, patimokkho eva pātimokkho. Sabbaguṇānaṃ	1468	
PA_atk-s05_04a:1468_9	vā mūlabhāvato uttamaṭṭhena pati ca so yathāvuttaṭṭhena mokkho cāti patimokkho, patimokkho	1468	
PA_atk-s05_04a:1468_10	eva pātimokkho. Tathā hi vuttaṃ “pātimokkhanti mukhametaṃ pamukhameta”nti vitthāro.	14681	
PA_atk-s05_04a:1469_0	Atha vā paiti pakāre, atīti accantatthe nipāto. Tasmā pakārehi accantaṃ mokkhetīti	1469	
PA_atk-s05_04a:1469_1	pātimokkho. Idañhi sīlaṃ sayaṃ tadaṅgavasena, samādhisahitaṃ paññāsahitañca vikkhambhanavasena	1469	
PA_atk-s05_04a:1469_2	samucchedavasena ca accantaṃ mokkheti mocetīti pātimokkhaṃ. Pati pati mokkhoti vā	1469	
PA_atk-s05_04a:1469_3	patimokkho, tamhā tamhā vītikkamitabbadosato pati paccekaṃ mokkhoti attho. Patimokkho	1469	
PA_atk-s05_04a:1469_4	eva pātimokkho. Mokkhoti vā nibbānaṃ, tassa mokkhassa paṭibimbabhūtanti patimokkhaṃ.	1469	
PA_atk-s05_04a:1469_5	Pātimokkhasīlasaṃvaro hi sūriyassa aruṇuggamanaṃ viya nibbānassa udayabhūto tappaṭibhāgo	1469	
PA_atk-s05_04a:1469_6	viya hoti yathārahaṃ kilesanibbāpanatoti patimokkhaṃ, patimokkhaṃ eva pātimokkhaṃ.	1469	
PA_atk-s05_04a:1469_7	Atha vā mokkhaṃ pati vattati mokkhābhimukhanti patimokkhaṃ, patimokkhameva pātimokkhanti	1469	
PA_atk-s05_04a:1469_8	evaṃ tāvettha pātimokkhasaddassa attho veditabbo.	1469	
PA_atk-s05_04a:1470_0	Saṃvarati pidahati etenāti saṃvaro, pātimokkhameva saṃvaroti pātimokkhasaṃvaro. Atthato	1470	
PA_atk-s05_04a:1470_1	pana tato tato vītikkamitabbato viratiyo cetanā vā, tena pātimokkhasaṃvarena upeto	1470	
PA_atk-s05_04a:1470_2	samannāgato pātimokkhasaṃvarasaṃvutoti vutto. Vuttañhetaṃ vibhaṅge –	1470	
PA_atk-s05_04a:1471	“Iminā pātimokkhasaṃvarena upeto hoti samupeto upagato samupagato sampanno samannāgato. Tena vuccati pātimokkhasaṃvarasaṃvuto”ti.	147	
PA_atk-s05_04a:1472_0	Viharatīti iriyāpathavihārena viharati, iriyati, vattati. Ācāragocarasampannoti veḷudānādimicchājīvassa	1472	
PA_atk-s05_04a:1472_1	kāyapāgabbhiyādīnañca akaraṇena, sabbaso anācāraṃ vajjetvā “kāyiko avītikkamo, vācasiko	1472	
PA_atk-s05_04a:1472_2	avītikkamo”ti evaṃ vuttabhikkhusāruppaācārasampattiyā vesiyādiagocaraṃ vajjetvā piṇḍapātādiatthaṃ	1472	
PA_atk-s05_04a:1472_3	upasaṅkamituṃ yuttaṭṭhānasaṅkhātagocarena ca sampannattā ācāragocarasampanno. Apica	1472	
PA_atk-s05_04a:1472_4	yo bhikkhu satthari sagāravo sappatisso sabrahmacārīsu sagāravo sappatisso hirottappasampanno	1472	
PA_atk-s05_04a:1472_5	sunivattho supāruto pāsādikena abhikkantena paṭikkantena ālokitena vilokitena samiñjitena	1472	
PA_atk-s05_04a:1472_6	pasāritena okkhittacakkhu iriyāpathasampanno indriyesu guttadvāro bhojane mattaññū	1472	
PA_atk-s05_04a:1472_7	jāgariyānuyutto satisampajaññena samannāgato appiccho santuṭṭho pavivitto asaṃsaṭṭho	1472	
PA_atk-s05_04a:1472_8	ābhisamācārikesu sakkaccakārī garucittīkārabahulo viharati, ayaṃ vuccati ācārasampanno.	1472	
PA_atk-s05_04a:1473_0	Gocaro pana – upanissayagocaro, ārakkhagocaro, upanibandhagocaroti tividho. Tattha	1473	
PA_atk-s05_04a:1473_1	dasakathāvatthuguṇasamannāgato vuttalakkhaṇo kalyāṇamitto yaṃ nissāya asutaṃ suṇāti,	1473	
PA_atk-s05_04a:1473_2	sutaṃ pariyodapeti, kaṅkhaṃ vitarati, diṭṭhiṃ ujukaṃ karoti, cittaṃ pasādeti, yassa	1473	
PA_atk-s05_04a:1473_3	ca anusikkhanto saddhāya vaḍḍhati, sīlena, sutena, cāgena, paññāya vaḍḍhati, ayaṃ	1473	
PA_atk-s05_04a:1473_4	upanissayagocaro. Yo bhikkhu antaragharaṃ paviṭṭho vīthiṃ paṭipanno okkhittacakkhu	1473	
PA_atk-s05_04a:1473_5	yugamattadassāvī saṃvuto gacchati, na hatthiṃ olokento, na assaṃ, na rathaṃ, na pattiṃ,	1473	
PA_atk-s05_04a:1473_6	na itthiṃ, na purisaṃ olokento, na uddhaṃ olokento, na adho olokento, na disāvidisā	1473	
PA_atk-s05_04a:1473_7	pekkhamāno gacchati, ayaṃ ārakkhagocaro. Upanibandhagocaro pana cattāro satipaṭṭhānā,	1473	
PA_atk-s05_04a:1473_8	yattha bhikkhu attano cittaṃ upanibandhati. Vuttañhetaṃ bhagavatā –	1473	
PA_atk-s05_04a:1474	“Ko ca, bhikkhave, bhikkhuno gocaro sako pettiko visayo? Yadidaṃ – cattāro satipaṭṭhānā”ti.	147	
PA_atk-s05_04a:1475	Iti yathāvuttāya ācārasampattiyā imāya ca gocarasampattiyā samannāgatattā ācāragocarasampanno.	147	
PA_atk-s05_04a:1476_0	Aṇumattesu vajjesu bhayadassāvīti appamattakesu aṇuppamāṇesu asañcicca āpannasekhiyaakusalacittuppādādibhedesu	1476	
PA_atk-s05_04a:1476_1	vajjesu bhayadassanasīlo. Yo hi bhikkhu paramāṇumattaṃ vajjaṃ aṭṭhasaṭṭhiyojanasatasahassubbedhasinerupabbatarājasadisaṃ	1476	
PA_atk-s05_04a:1476_2	katvā passati, yopi bhikkhu sabbalahukaṃ dubbhāsitamattaṃ pārājikasadisaṃ katvā passati,	1476	
PA_atk-s05_04a:1476_3	ayaṃ aṇumattesu vajjesu bhayadassāvī nāma. Samādāya sikkhati sikkhāpadesūti yaṃ kiñci	1476	
PA_atk-s05_04a:1476_4	sikkhāpadesu sikkhitabbaṃ, taṃ sabbena sabbaṃ sabbathā sabbaṃ anavasesaṃ samādiyitvā	1476	
PA_atk-s05_04a:1476_5	sikkhati vattati, pūretīti attho. Iti kalyāṇasīloti iminā pakārena kalyāṇasīlo samāno.	1476	
PA_atk-s05_04a:1476_6	Puggalādhiṭṭhānavasena hi niddiṭṭhaṃ sīlaṃ “evaṃ kho, bhikkhave, bhikkhu kalyāṇasīlo	1476	
PA_atk-s05_04a:1476_7	hotī”ti vuttapuggalādhiṭṭhānavaseneva nigametvā “kalyāṇadhammo”ti ettha vuttadhamme	1476	
PA_atk-s05_04a:1476_8	niddisitukāmena “tesaṃ dhammānaṃ idaṃ sīlaṃ adhiṭṭhāna”nti dassetuṃ puna “iti kalyāṇasīlo”ti	1476	
PA_atk-s05_04a:1476_9	vuttaṃ. Sattannaṃ bodhipakkhiyānantiādi sabbaṃ heṭṭhā vuttatthameva. Puna kalyāṇasīlotiādi nigamanaṃ.	1476	
PA_atk-s05_04a:1477_0	Gāthāsu dukkaṭanti duṭṭhu kataṃ, duccaritanti attho. Hirimananti hirimantaṃ hirisampannaṃ,	1477	
PA_atk-s05_04a:1477_1	sabbaso pāpapavattiyā jigucchanasabhāvanti attho. Hirimananti vā hirisahitacittaṃ.	1477	
PA_atk-s05_04a:1477_2	Hiriggahaṇeneva cettha ottappampi gahitanti veditabbaṃ. Hirottappaggahaṇena ca sabbaso	1477	
PA_atk-s05_04a:1477_3	duccaritābhāvassa hetuṃ dassento kalyāṇasīlataṃ hetuto vibhāveti. Sambodhīti ariyañāṇaṃ,	1477	
PA_atk-s05_04a:1477_4	taṃ gacchanti bhajantīti sambodhigāmino, bodhipakkhikāti attho. Anussadanti rāgussadādirahitaṃ.	1477	
PA_atk-s05_04a:1477_5	“Tathāvidha”ntipi paṭhanti. “Bodhipakkhikānaṃ dhammānaṃ bhāvanānuyogamanuyutto”ti	1477	
PA_atk-s05_04a:1477_6	yathā yathā pubbe vuttaṃ, tathāvidhaṃ tādisanti attho. Dukkhassāti vaṭṭadukkhassa,	1477	
PA_atk-s05_04a:1477_7	vaṭṭadukkhahetuno vā. Idheva khayamattanoti āsavakkhayādhigamena attano vaṭṭadukkhahetuno	1477	
PA_atk-s05_04a:1477_8	samudayapakkhiyassa kilesagaṇassa idheva imasmiṃyeva attabhāve khayaṃ anuppādaṃ pajānāti,	1477	
PA_atk-s05_04a:1477_9	vaṭṭadukkhasseva vā idheva carimakacittanirodhena khayaṃ khīṇabhāvaṃ pajānāti. Tehi	1477	
PA_atk-s05_04a:1477_10	dhammehi sampannanti tehi yathāvuttasīlādidhammehi samannāgataṃ. Asitanti taṇhādiṭṭhinissayānaṃ	14771	
PA_atk-s05_04a:1477_11	pahīnattā asitaṃ, katthaci anissitaṃ. Sabbalokassāti sabbasmiṃ sattaloke. Sesaṃ vuttanayameva.	14771	
PA_atk-s05_04a:1478	Aṭṭhamasuttavaṇṇanā niṭṭhitā.	147	
PA_atk-s05_04a:1479	9. Dānasuttavaṇṇanā	147	
PA_atk-s05_04a:1480_0	98. Navame dānanti dātabbaṃ, savatthukā vā cetanā dānaṃ, sampattipariccāgassetaṃ	1480	
PA_atk-s05_04a:1480_1	adhivacanaṃ. Āmisadānanti cattāro paccayā deyyabhāvavasena āmisadānaṃ nāma. Te hi	1480	
PA_atk-s05_04a:1480_2	taṇhādīhi āmasitabbato āmisanti vuccanti. Tesaṃ vā pariccāgacetanā āmisadānaṃ. Dhammadānanti	1480	
PA_atk-s05_04a:1480_3	idhekacco “ime dhammā kusalā, ime dhammā akusalā, ime dhammā sāvajjā, ime dhammā	1480	
PA_atk-s05_04a:1480_4	anavajjā, ime viññugarahitā, ime viññuppasatthā; ime samattā samādinnā ahitāya dukkhāya	1480	
PA_atk-s05_04a:1480_5	saṃvattanti, ime hitāya sukhāya saṃvattantī”ti kusalākusalakammapathe vibhajanto	1480	
PA_atk-s05_04a:1480_6	kammakammavipāke idhalokaparaloke paccakkhato dassento viya pākaṭaṃ karonto akusalehi	1480	
PA_atk-s05_04a:1480_7	dhammehi nivattāpento, kusalesu dhammesu patiṭṭhāpento, dhammaṃ deseti, idaṃ dhammadānaṃ.	1480	
PA_atk-s05_04a:1480_8	Yo pana “ime dhammā abhiññeyyā, ime pariññeyyā, ime pahātabbā, ime sacchikātabbā,	1480	
PA_atk-s05_04a:1480_9	ime bhāvetabbā”ti saccāni vibhāvento amatādhigamāya paṭipattidhammaṃ deseti, idaṃ	1480	
PA_atk-s05_04a:1480_10	sikhāppattaṃ dhammadānaṃ nāma. Etadagganti etaṃ aggaṃ. Yadidanti yaṃ idaṃ dhammadānaṃ	14801	
PA_atk-s05_04a:1480_11	vuttaṃ, etaṃ imesu dvīsu dānesu aggaṃ seṭṭhaṃ uttamaṃ. Vivaṭṭagāmidhammadānañhi nissāya	14801	
PA_atk-s05_04a:1480_12	sabbānatthato parimuccati, sakalaṃ vaṭṭadukkhaṃ atikkamati. Lokiyaṃ pana dhammadānaṃ	14801	
PA_atk-s05_04a:1480_13	sabbesaṃ dānānaṃ nidānaṃ sabbasampattīnaṃ mūlaṃ. Tenāha –	14801	
PA_atk-s05_04a:1481	“Sabbadānaṃ dhammadānaṃ jināti, sabbarasaṃ dhammaraso jināti;	148	
PA_atk-s05_04a:1482	Sabbaratiṃ dhammaratī jināti, taṇhakkhayo sabbadukkhaṃ jinātī”ti. –	148	
PA_atk-s05_04a:1483	Abhayadānamettha dhammadāneneva saṅgahitanti daṭṭhabbaṃ.	148	
PA_atk-s05_04a:1484_0	Sādhāraṇabhogitādhippāyena attanā paribhuñjitabbato catupaccayato sayameva abhuñjitvā	1484	
PA_atk-s05_04a:1484_1	paresaṃ saṃvibhajanaṃ āmisasaṃvibhāgo. Sādhāraṇabhogitādhippāyeneva attanā viditassa	1484	
PA_atk-s05_04a:1484_2	adhigatassa dhammassa appossukko ahutvā paresaṃ upadeso dhammasaṃvibhāgo. Catūhi	1484	
PA_atk-s05_04a:1484_3	paccayehi catūhi ca saṅgahavatthūhi paresaṃ anuggaṇhanaṃ anukampanaṃ āmisānuggaho.	1484	
PA_atk-s05_04a:1484_4	Vuttanayeneva dhammena paresaṃ anuggaṇhanaṃ anukampanaṃ dhammānuggaho. Sesaṃ vuttanayameva.	1484	
PA_atk-s05_04a:1485_0	Gāthāsu yamāhu dānaṃ paramanti yaṃ dānaṃ cittakhettadeyyadhammānaṃ uḷārabhāvena paramaṃ	1485	
PA_atk-s05_04a:1485_1	uttamaṃ, bhogasampattiādīnaṃ vā pūraṇato phalanato, parassa vā lobhamacchariyādikassa	1485	
PA_atk-s05_04a:1485_2	paṭipakkhassa maddanato hiṃsanato “parama”nti buddhā bhagavanto āhu. Anuttaranti	1485	
PA_atk-s05_04a:1485_3	yaṃ dānaṃ cetanādisampattiyā sātisayapavattiyā aggabhāvena aggavipākattā ca uttararahitaṃ	1485	
PA_atk-s05_04a:1485_4	anuttarabhāvasādhanaṃ cāti āhu. Yaṃ saṃvibhāganti etthāpi “paramaṃ anuttara”nti padadvayaṃ	1485	
PA_atk-s05_04a:1485_5	ānetvā yojetabbaṃ. Avaṇṇayīti kittayi, “bhojanaṃ, bhikkhave, dadamāno dāyako paṭiggāhakānaṃ	1485	
PA_atk-s05_04a:1485_6	pañca ṭhānāni detī”tiādinā, “evaṃ ce, bhikkhave, sattā jāneyyuṃ dānasaṃvibhāgassa	1485	
PA_atk-s05_04a:1485_7	vipāka”ntiādinā ca pasaṃsayi. Yathā pana dānaṃ saṃvibhāgo ca paramaṃ anuttarañca	1485	
PA_atk-s05_04a:1485_8	hoti, taṃ dassetuṃ “aggamhī”tiādi vuttaṃ. Tattha aggamhīti sīlādiguṇavisesayogena	1485	
PA_atk-s05_04a:1485_9	seṭṭhe anuttare puññakkhette sammāsambuddhe ariyasaṅghe ca. Pasannacittoti kammaphalasaddhāya	1485	
PA_atk-s05_04a:1485_10	ratanattayasaddhāya ca cittaṃ pasādento okappento. Cittasampattiyā hi khettasampattiyā	14851	
PA_atk-s05_04a:1485_11	ca parittepi deyyadhamme dānaṃ mahānubhāvaṃ hoti mahājutikaṃ mahāvipphāraṃ. Vuttañhetaṃ –	14851	
PA_atk-s05_04a:1486	“Natthi citte pasannamhi, appakā nāma dakkhiṇā;	148	
PA_atk-s05_04a:1487	Tathāgate vā sambuddhe, atha vā tassa sāvake”ti. ;	148	
PA_atk-s05_04a:1488_0	Viññūti sappañño. Pajānanti sammadeva dānaphalaṃ dānānisaṃsaṃ pajānanto. Ko na yajetha	1488	
PA_atk-s05_04a:1488_1	kāleti yuttappattakāle ko nāma dānaṃ na dadeyya? Saddhā, deyyadhammo, paṭiggāhakāti	1488	
PA_atk-s05_04a:1488_2	imesaṃ tiṇṇaṃ sammukhibhūtakāleyeva hi dānaṃ sambhavati, na aññathā, paṭiggāhakānaṃ vā dātuṃ yuttakāle.	1488	
PA_atk-s05_04a:1489_0	Evaṃ paṭhamagāthāya āmisadānasaṃvibhāgānuggahe dassetvā idāni dhammadānasaṃvibhāgānuggahe	1489	
PA_atk-s05_04a:1489_1	dassetuṃ “ye ceva bhāsantī”ti dutiyagāthamāha. Tattha ubhayanti “bhāsanti suṇantī”ti	1489	
PA_atk-s05_04a:1489_2	vuttā desakā paṭiggāhakāti ubhayaṃ. Ayaṃ panettha saṅkhepattho – ye sugatassa bhagavato	1489	
PA_atk-s05_04a:1489_3	sāsane saddhamme pasannacittā vimuttāyatanasīse ṭhatvā desenti paṭiggaṇhanti ca,	1489	
PA_atk-s05_04a:1489_4	tesaṃ desakapaṭiggāhakānaṃ so dhammadānadhammasaṃvibhāgadhammānuggahasaṅkhāto attho.	1489	
PA_atk-s05_04a:1489_5	Paramatthasādhanato paramo. Taṇhāsaṃkilesādisabbasaṃkilesamalavisodhanena visujjhati.	1489	
PA_atk-s05_04a:1489_6	Kīdisānaṃ? Ye appamattā sugatassa sāsane. Ye ca –	1489	
PA_atk-s05_04a:1490	“Sabbapāpassa akaraṇaṃ, kusalassa upasampadā;	149	
PA_atk-s05_04a:1491	Sacittapariyodapanaṃ, etaṃ buddhāna sāsana”nti. –	149	
PA_atk-s05_04a:1492_0	Saṅkhepato evaṃ pakāsite sammāsambuddhassa sāsane ovāde anusiṭṭhiyaṃ appamattā adhisīlasikkhādayo	1492	
PA_atk-s05_04a:1492_1	sakkaccaṃ sampādenti. Tesaṃ visujjhati, arahattaphalavisuddhiyā ativiya vodāyatīti.	1492	
PA_atk-s05_04a:1493	Navamasuttavaṇṇanā niṭṭhitā.	149	
PA_atk-s05_04a:1494	10. Tevijjasuttavaṇṇanā	149	
PA_atk-s05_04a:1495_0	99. Dasame dhammenāti ñāyena, sammāpaṭipattisaṅkhātena hetunā kāraṇena. Yāya hi paṭipadāya	1495	
PA_atk-s05_04a:1495_1	tevijjo hoti, sā paṭipadā idha dhammoti veditabbā. Kā pana sā paṭipadāti? Caraṇasampadā	1495	
PA_atk-s05_04a:1495_2	ca vijjāsampadā ca. Tevijjanti pubbenivāsānussatiñāṇādīhi tīhi vijjāhi samannāgataṃ.	1495	
PA_atk-s05_04a:1495_3	Brāhmaṇanti bāhitapāpabrāhmaṇaṃ. Paññāpemīti “brāhmaṇo”ti jānāpemi patiṭṭhapemi.	1495	
PA_atk-s05_04a:1495_4	Nāññaṃ lapitalāpanamattenāti aññaṃ jātimattabrāhmaṇaṃ aṭṭhakādīhi lapitamattavippalapanamattena	1495	
PA_atk-s05_04a:1495_5	brāhmaṇaṃ na paññāpemīti. Atha vā lapitalāpanamattenāti mantānaṃ ajjhenaajjhāpanamattena.	1495	
PA_atk-s05_04a:1495_6	Ubhayathāpi yaṃ pana brāhmaṇā sāmavedādivedattayaajjhenena tevijjaṃ brāhmaṇaṃ vadanti,	1495	
PA_atk-s05_04a:1495_7	taṃ paṭikkhipati. Bhagavatā hi “paramatthato atevijjaṃ brāhmaṇaṃyeva cete bhovādino	1495	
PA_atk-s05_04a:1495_8	avijjānivutā ‘tevijjo brāhmaṇo’ti vadanti, evaṃ pana tevijjo brāhmaṇo hotī”ti dassanatthaṃ	1495	
PA_atk-s05_04a:1495_9	tathā bujjhanakānaṃ puggalānaṃ ajjhāsayena ayaṃ desanā āraddhā.	1495	
PA_atk-s05_04a:1496_0	Tattha yasmā vijjāsampanno caraṇasampannoyeva hoti caraṇasampadāya vinā vijjāsampattiyā	1496	
PA_atk-s05_04a:1496_1	abhāvato, tasmā caraṇasampadaṃ antogadhaṃ katvā vijjāsīseneva brāhmaṇaṃ paññāpetukāmo	1496	
PA_atk-s05_04a:1496_2	“dhammenāhaṃ, bhikkhave, tevijjaṃ brāhmaṇaṃ paññāpemī”ti desanaṃ samuṭṭhāpetvā “kathañcāhaṃ,	1496	
PA_atk-s05_04a:1496_3	bhikkhave, dhammena tevijjaṃ brāhmaṇaṃ paññāpemī”ti kathetukamyatāya pucchaṃ katvā	1496	
PA_atk-s05_04a:1496_4	puggalādhiṭṭhānāya desanāya vijjattayaṃ vibhajanto “idha, bhikkhave, bhikkhū”tiādimāha.	1496	
PA_atk-s05_04a:1497_0	Tattha anekavihitanti anekavidhaṃ, anekehi vā pakārehi pavattitaṃ, saṃvaṇṇitanti	1497	
PA_atk-s05_04a:1497_1	attho. Pubbenivāsanti samanantarātītabhavaṃ ādiṃ katvā tattha tattha nivutthakkhandhasantānaṃ.	1497	
PA_atk-s05_04a:1497_2	Nivutthanti ajjhāvutthaṃ anubhūtaṃ, attano santāne uppajjitvā niruddhaṃ, nivutthadhammaṃ	1497	
PA_atk-s05_04a:1497_3	vā nivutthaṃ, gocaranivāsena nivutthaṃ, attano viññāṇena viññātaṃ paraviññāṇaviññātampi	1497	
PA_atk-s05_04a:1497_4	vā chinnavaṭumakānussaraṇādīsu. Anussaratīti “ekampi jātiṃ dvepi jātiyo”ti evaṃ jātipaṭipāṭivasena	1497	
PA_atk-s05_04a:1497_5	anugantvā sarati, anudeva vā sarati, citte abhininnāmite parikammasamanantaraṃ sarati.	1497	
PA_atk-s05_04a:1498_0	Seyyathidanti āraddhappakāradassanatthe nipāto. Teneva yvāyaṃ pubbenivāso āraddho	1498	
PA_atk-s05_04a:1498_1	hoti, tassa pakāraṃ dassento “ekampi jāti”ntiādimāha. Tattha ekampi jātinti ekampi	1498	
PA_atk-s05_04a:1498_2	paṭisandhimūlakaṃ cutipariyosānaṃ ekabhavapariyāpannaṃ khandhasantānaṃ. Esa nayo	1498	
PA_atk-s05_04a:1498_3	dvepi jātiyotiādīsu. Anekepi saṃvaṭṭakappetiādīsu pana parihāyamāno kappo saṃvaṭṭakappo,	1498	
PA_atk-s05_04a:1498_4	vaḍḍhamāno vivaṭṭakappo. Tattha saṃvaṭṭena saṃvaṭṭaṭṭhāyī gahito hoti tammūlakattā,	1498	
PA_atk-s05_04a:1498_5	vivaṭṭena ca vivaṭṭaṭṭhāyī. Evañhi sati yāni tāni “cattārimāni, bhikkhave, kappassa	1498	
PA_atk-s05_04a:1498_6	asaṅkhyeyyāni. Katamāni cattāri? Saṃvaṭṭo, saṃvaṭṭaṭṭhāyī, vivaṭṭo, vivaṭṭaṭṭhāyī”ti	1498	
PA_atk-s05_04a:1498_7	vuttāni cattāri asaṅkhyeyyāni, tāni pariggahitāni honti.	1498	
PA_atk-s05_04a:1499_0	Tattha tayo saṃvaṭṭā – tejosaṃvaṭṭo, āposaṃvaṭṭo, vāyosaṃvaṭṭoti. Tisso saṃvaṭṭasīmā	1499	
PA_atk-s05_04a:1499_1	– ābhassarā, subhakiṇhā, vehapphalāti. Yadā kappo tejena saṃvaṭṭati, ābhassarato	1499	
PA_atk-s05_04a:1499_2	heṭṭhā agginā ḍayhati. Yadā udakena saṃvaṭṭati, subhakiṇhato heṭṭhā udakena vilīyati.	1499	
PA_atk-s05_04a:1499_3	Yadā vātena saṃvaṭṭati, vehapphalato heṭṭhā vātena viddhaṃsiyati. Vitthārato pana	1499	
PA_atk-s05_04a:1499_4	koṭisatasahassacakkavāḷaṃ ekato vinassati. Iti evarūpo ayaṃ pubbenivāsaṃ anussaranto	1499	
PA_atk-s05_04a:1499_5	bhikkhu anekepi saṃvaṭṭakappe anekepi vivaṭṭakappe anekepi saṃvaṭṭavivaṭṭakappe anussarati.	1499	
PA_atk-s05_04a:1499_6	Kathaṃ? Amutrāsintiādinā nayena.	1499	
PA_atk-s05_04a:1500_0	Tattha amutrāsinti amumhi saṃvaṭṭakappe amumhi bhave vā yoniyā vā gatiyā vā viññāṇaṭṭhitiyā	1500	
PA_atk-s05_04a:1500_1	vā sattāvāse vā sattanikāye vā ahamahosiṃ. Evaṃnāmoti tisso vā phusso vā. Evaṃgottoti	1500	
PA_atk-s05_04a:1500_2	gotamo vā kassapo vā. Evaṃvaṇṇoti odāto vā sāmo vā. Evamāhāroti sālimaṃsodanāhāro	1500	
PA_atk-s05_04a:1500_3	vā pavattaphalabhojano vā. Evaṃsukhadukkhappaṭisaṃvedīti anekappakārānaṃ kāyikacetasikānaṃ	1500	
PA_atk-s05_04a:1500_4	sāmisanirāmisādippabhedānaṃ vā sukhadukkhānaṃ paṭisaṃvedī. Evamāyupariyantoti evaṃ	1500	
PA_atk-s05_04a:1500_5	vassasataparimāṇāyupariyanto vā caturāsītikappasatasahassaparimāṇāyupariyanto vā.	1500	
PA_atk-s05_04a:1500_6	So tato cuto amutra udapādinti sohaṃ tato bhavato yonito gatito viññāṇaṭṭhitito sattāvāsato	1500	
PA_atk-s05_04a:1500_7	sattanikāyato vā cuto puna amukasmiṃ nāma bhave yoniyā gatiyā viññāṇaṭṭhitiyā sattāvāse	1500	
PA_atk-s05_04a:1500_8	sattanikāye vā udapādiṃ. Tatrāpāsinti atha tatrapi bhave yoniyā gatiyā viññāṇaṭṭhitiyā	1500	
PA_atk-s05_04a:1500_9	sattāvāse sattanikāye vā puna ahosiṃ. Evaṃnāmotiādi vuttanayameva.	1500	
PA_atk-s05_04a:1501_0	Atha vā yasmā “amutrāsi”nti idaṃ anupubbena ārohantassa attano abhinīhārānurūpaṃ	1501	
PA_atk-s05_04a:1501_1	yathābalaṃ saraṇaṃ, “so tato cuto”ti paṭinivattantassa paccavekkhaṇaṃ, tasmā “idhūpapanno”ti	1501	
PA_atk-s05_04a:1501_2	imissā idhūpapattiyā anantaraṃ “amutra udapādi”nti vuttaṃ. Tatrāpāsinti tatrapi bhave…pe…	1501	
PA_atk-s05_04a:1501_3	sattanikāye vā āsiṃ. Evaṃnāmoti datto vā mitto vā, evaṃgottoti vāseṭṭho vā kassapo	1501	
PA_atk-s05_04a:1501_4	vā. Evaṃvaṇṇoti kāḷo vā odāto vā. Evamāhāroti sudhāhāro vā sāliodanādiāhāro vā. Evaṃsukhadukkhappaṭisaṃvedīti	1501	
PA_atk-s05_04a:1501_5	dibbasukhappaṭisaṃvedī vā mānusasukhadukkhappaṭisaṃvedī vā. Evamāyupariyantoti evaṃ	1501	
PA_atk-s05_04a:1501_6	taṃtaṃparamāyupariyanto. So tato cutoti sohaṃ tato bhavādito cuto. Idhūpapannoti	1501	
PA_atk-s05_04a:1501_7	idha imasmiṃ carimabhave manusso hutvā upapanno nibbatto.	1501	
PA_atk-s05_04a:1502_0	Itīti evaṃ. Sākāraṃ sauddesanti nāmagottādivasena sauddesaṃ, vaṇṇādivasena sākāraṃ.	1502	
PA_atk-s05_04a:1502_1	Nāmagottena hi sattā “tisso gotamo”ti uddisīyanti, vaṇṇādīhi “sāmo odāto”ti nānattato	1502	
PA_atk-s05_04a:1502_2	paññāyanti. Tasmā nāmagottaṃ uddeso, itare ākārā. Ayamassa paṭhamā vijjā adhigatāti	1502	
PA_atk-s05_04a:1502_3	ayaṃ iminā bhikkhunā paṭhamaṃ adhigamavasena paṭhamā, viditakaraṇaṭṭhena vijjā adhigatā	1502	
PA_atk-s05_04a:1502_4	sacchikatā hoti. Kiṃ panāyaṃ viditaṃ karoti? Pubbenivāsaṃ. Avijjāti tasseva pubbenivāsassa	1502	
PA_atk-s05_04a:1502_5	aviditakaraṇaṭṭhena tassa paṭicchādakamoho vuccati. Tamoti sveva moho paṭicchādakaṭṭhena	1502	
PA_atk-s05_04a:1502_6	tamoti vuccati. Ālokoti sā eva vijjā obhāsakaraṇaṭṭhena āloko. Ettha ca vijjā adhigatāti	1502	
PA_atk-s05_04a:1502_7	ayaṃ attho, sesaṃ pasaṃsāvacanaṃ. Yojanā panettha – ayaṃ kho tena bhikkhunā vijjā	1502	
PA_atk-s05_04a:1502_8	adhigatā, tassa adhigatavijjassa avijjā vihatā, vinaṭṭhāti attho. Kasmā? Yasmā vijjā	1502	
PA_atk-s05_04a:1502_9	uppannāti. Sesapadadvayepi eseva nayo.	1502	
PA_atk-s05_04a:1503_0	Yathā tanti ettha yathāti opammatthe, tanti nipātamattaṃ. Satiyā avippavāsena appamattassa.	1503	
PA_atk-s05_04a:1503_1	Vīriyātāpena ātāpino. Kāye ca jīvite ca anapekkhatāya pahitattassa pesitacittassāti	1503	
PA_atk-s05_04a:1503_2	attho. Idaṃ vuttaṃ hoti – yathā appamattassa ātāpino pahitattassa viharato avijjā	1503	
PA_atk-s05_04a:1503_3	vihaññeyya, vijjā uppajjeyya, tamo vihaññeyya, āloko uppajjeyya; evameva tassa bhikkhuno	1503	
PA_atk-s05_04a:1503_4	avijjā vihatā, vijjā uppannā, tamo vihato, āloko uppanno, tassa padhānānuyogassa	1503	
PA_atk-s05_04a:1503_5	anurūpameva phalaṃ labhitvā viharatīti.	1503	
PA_atk-s05_04a:1504_0	Dibbena cakkhunāti ettha yaṃ vattabbaṃ, taṃ heṭṭhā vuttameva. Visuddhenāti cutūpapātadassanena	1504	
PA_atk-s05_04a:1504_1	diṭṭhivisuddhihetubhāvato visuddhaṃ. Yo hi cutimattameva passati na upapātaṃ, so	1504	
PA_atk-s05_04a:1504_2	ucchedadiṭṭhiṃ gaṇhāti. Yo upapātamattameva passati na cutiṃ, so navasattapātubhāvadiṭṭhiṃ	1504	
PA_atk-s05_04a:1504_3	gaṇhāti. Yo pana tadubhayaṃ passati, so yasmā duvidhampi taṃ diṭṭhigataṃ ativattati,	1504	
PA_atk-s05_04a:1504_4	tasmāssa taṃ dassanaṃ diṭṭhivisuddhihetu hoti, tadubhayampāyaṃ buddhaputto passati.	1504	
PA_atk-s05_04a:1504_5	Tena vuttaṃ “cutūpapātadassanena diṭṭhivisuddhihetubhāvato visuddha”nti. Ekādasaupakkilesavirahato	1504	
PA_atk-s05_04a:1504_6	vā visuddhaṃ. Yathāha “vicikicchā cittassa upakkilesoti – iti viditvā vicikicchaṃ	1504	
PA_atk-s05_04a:1504_7	cittassa upakkilesaṃ pajahiṃ, amanasikāro…pe… thinamiddhaṃ, chambhitattaṃ, uppillaṃ,	1504	
PA_atk-s05_04a:1504_8	duṭṭhullaṃ, accāraddhavīriyaṃ, atilīnavīriyaṃ, abhijappā, nānattasaññā, atinijjhāyitattaṃ	1504	
PA_atk-s05_04a:1504_9	rūpānaṃ cittassa upakkileso”ti evaṃ vuttehi ekādasahi upakkilesehi anupakkiliṭṭhattā	1504	
PA_atk-s05_04a:1504_10	visuddhaṃ. Manussūpacāraṃ atikkamitvā rūpadassanena atikkantamānusakaṃ, maṃsacakkhuṃ	15041	
PA_atk-s05_04a:1504_11	vā atikkantattā atikkantamānusakaṃ. Tena dibbena cakkhunā visuddhena atikkantamānusakena.	15041	
PA_atk-s05_04a:1504_12	Satte passatīti manussamaṃsacakkhunā viya satte passati dakkhati āloketi.	15041	
PA_atk-s05_04a:1505_0	Cavamāne upapajjamāneti ettha cutikkhaṇe upapattikkhaṇe vā dibbacakkhunāpi daṭṭhuṃ	1505	
PA_atk-s05_04a:1505_1	na sakkā. Ye pana āsannacutikā idāni cavissanti, te cavamānā. Ye ca gahitapaṭisandhikā	1505	
PA_atk-s05_04a:1505_2	sampatinibbattā vā, te upapajjamānāti adhippetā. Te evarūpe cavamāne upapajjamāne	1505	
PA_atk-s05_04a:1505_3	ca passatīti dasseti. Hīneti mohanissandayuttattā hīnānaṃ jātikulabhogādīnaṃ vasena	1505	
PA_atk-s05_04a:1505_4	hīḷite paribhūte. Paṇīteti amohanissandayuttattā tabbiparīte. Suvaṇṇeti adosanissandayuttattā	1505	
PA_atk-s05_04a:1505_5	iṭṭhakantamanāpavaṇṇayutte. Dubbaṇṇeti dosanissandayuttattā aniṭṭhaakantāmanāpavaṇṇayutte.	1505	
PA_atk-s05_04a:1505_6	Abhirūpe virūpetipi attho. Sugateti sugatigate, alobhanissandayuttattā vā aḍḍhe mahaddhane.	1505	
PA_atk-s05_04a:1505_7	Duggateti duggatigate, lobhanissandayuttattā vā dalidde appannapānabhojane. Yathākammūpageti	1505	
PA_atk-s05_04a:1505_8	yaṃ yaṃ kammaṃ upacitaṃ, tena tena upagate. Tattha purimehi “cavamāne”tiādīhi dibbacakkhukiccaṃ	1505	
PA_atk-s05_04a:1505_9	vuttaṃ, iminā pana padena yathākammūpagañāṇakiccaṃ.	1505	
PA_atk-s05_04a:1506_0	Tassa ca ñāṇassa ayaṃ uppattikkamo – idha bhikkhu heṭṭhā nirayābhimukhaṃ ālokaṃ vaḍḍhetvā	1506	
PA_atk-s05_04a:1506_1	nerayike satte passati mahantaṃ dukkhaṃ anubhavamāne, idaṃ dassanaṃ dibbacakkhuñāṇakiccameva.	1506	
PA_atk-s05_04a:1506_2	So ca evaṃ manasi karoti “kiṃ nu kho kammaṃ katvā ime sattā etaṃ dukkhaṃ anubhavantī”ti,	1506	
PA_atk-s05_04a:1506_3	athassa “idaṃ nāma katvā”ti taṃkammārammaṇaṃ ñāṇaṃ uppajjati. Tathā upari devalokābhimukhaṃ	1506	
PA_atk-s05_04a:1506_4	ālokaṃ vaḍḍhetvā nandanavanamissakavanaphārusakavanādīsu satte passati dibbasampattiṃ	1506	
PA_atk-s05_04a:1506_5	anubhavamāne, idampi dassanaṃ dibbacakkhuñāṇakiccameva. So evaṃ manasi karoti “kiṃ	1506	
PA_atk-s05_04a:1506_6	nu kho kammaṃ katvā ime sattā etaṃ sampattiṃ anubhavantī”ti? Athassa “idaṃ nāma katvā”ti	1506	
PA_atk-s05_04a:1506_7	taṃkammārammaṇaṃ ñāṇaṃ uppajjati, idaṃ yathākammūpagañāṇaṃ nāma. Imassa visuṃ parikammaṃ	1506	
PA_atk-s05_04a:1506_8	nāma natthi. Yathā cimassa, evaṃ anāgataṃsañāṇassapi. Dibbacakkhupādakāneva hi imāni	1506	
PA_atk-s05_04a:1506_9	dibbacakkhunā saheva ijjhanti. Kāyaduccaritenātiādīsu yaṃ vattabbaṃ, taṃ heṭṭhā vuttanayameva.	1506	
PA_atk-s05_04a:1506_10	Idha vijjāti dibbacakkhuñāṇavijjā. Avijjāti sattānaṃ cutipaṭisandhicchādikā avijjā.	15061	
PA_atk-s05_04a:1506_11	Sesaṃ vuttanayameva.	15061	
PA_atk-s05_04a:1507	Tatiyavāre vijjāti arahattamaggañāṇavijjā. Avijjāti catusaccappaṭicchādikā avijjā. Sesaṃ heṭṭhā vuttanayattā suviññeyyameva. Evaṃ khotiādi nigamanaṃ.	150	
PA_atk-s05_04a:1508_0	Gāthāsu ayaṃ saṅkhepattho – yo yathāvuttaṃ pubbenivāsaṃ aveti avagacchati, vuttanayena	1508	
PA_atk-s05_04a:1508_1	pākaṭaṃ katvā jānāti. “Yovedī”tipi pāṭho, yo avedi viditaṃ katvā ṭhitoti attho. Chabbīsatidevalokasaṅkhātaṃ	1508	
PA_atk-s05_04a:1508_2	saggaṃ catubbidhaṃ apāyañca vuttanayeneva dibbacakkhunā passati. Athoti tato paraṃ	1508	
PA_atk-s05_04a:1508_3	jātikkhayasaṅkhātaṃ arahattaṃ nibbānameva vā patto adhigato. Tato eva abhiññā abhivisiṭṭhāya	1508	
PA_atk-s05_04a:1508_4	maggapaññāya jānitabbaṃ catusaccadhammaṃ jānitvā kiccavosānena vosito niṭṭhānappatto.	1508	
PA_atk-s05_04a:1508_5	Moneyyadhammasamannāgamena muni, khīṇāsavo yasmā etāhi yathāvuttāhi tīhi vijjāhi	1508	
PA_atk-s05_04a:1508_6	samannāgatattā tato tatiyavijjāya sabbathā bāhitapāpattā ca tevijjo brāhmaṇo nāma	1508	
PA_atk-s05_04a:1508_7	hoti. Tasmā tameva ahaṃ tevijjaṃ brāhmaṇaṃ vadāmi, aññaṃ pana lapitalāpanaṃ yajuādimantapadānaṃ	1508	
PA_atk-s05_04a:1508_8	ajjhāpanaparaṃ tevijjaṃ brāhmaṇaṃ na vadāmi, tevijjoti taṃ na kathemīti.	1508	
PA_atk-s05_04a:1509	Iti imasmiṃ vagge dutiyasutte vaṭṭaṃ kathitaṃ, pañcamaaṭṭhamadasamasuttesu vivaṭṭaṃ kathitaṃ, itaresu vaṭṭavivaṭṭaṃ kathitanti veditabbaṃ.	150	
PA_atk-s05_04a:1510	Dasamasuttavaṇṇanā niṭṭhitā.	151	
PA_atk-s05_04a:1511	Pañcamavaggavaṇṇanā niṭṭhitā.	151	
PA_atk-s05_04a:1512	Paramatthadīpaniyā khuddakanikāya-aṭṭhakathāya	151	
PA_atk-s05_04a:1513	Itivuttakassa tikanipātavaṇṇanā niṭṭhitā.	151	
PA_atk-s05_04a:1514	4. Catukkanipāto	151	
PA_atk-s05_04a:1515	1. Brāhmaṇadhammayāgasuttavaṇṇanā	151	
PA_atk-s05_04a:1516_0	100. Catukkanipātassa paṭhame ahanti attaniddeso. Yo hi paro na hoti, so niyakajjhattasaṅkhāto	1516	
PA_atk-s05_04a:1516_1	attā “aha”nti vuccati. Asmīti paṭijānanā. Yo paramatthabrāhmaṇabhāvo “aha”nti vuccamāno,	1516	
PA_atk-s05_04a:1516_2	tassa attani atthibhāvaṃ paṭijānanto hi satthā “asmī”ti avoca. “Ahamasmī”ti ca yathā	1516	
PA_atk-s05_04a:1516_3	“ahamasmi brahmā mahābrahmā, seyyohamasmī”ti ca appahīnadiṭṭhimānānusayā puthujjanā	1516	
PA_atk-s05_04a:1516_4	attano diṭṭhimānamaññanābhinivesavasena abhivadanti, na evaṃ vuttaṃ. Sabbaso pana	1516	
PA_atk-s05_04a:1516_5	pahīnadiṭṭhimānānusayo bhagavā samaññaṃ anatidhāvanto lokasamaññānurodhena veneyyasantānesu	1516	
PA_atk-s05_04a:1516_6	dhammaṃ patiṭṭhapento kevalaṃ tādisassa guṇassa attani vijjamānataṃ paṭijānanto “ahamasmī”ti	1516	
PA_atk-s05_04a:1516_7	āha. Brāhmaṇoti bāhitapāpattā brahmassa ca aṇanato brāhmaṇo. Ayañhettha attho – bhikkhave,	1516	
PA_atk-s05_04a:1516_8	ahaṃ paramatthato brāhmaṇosmīti. Bhagavā sabbākāraparipuṇṇassa dānasaṃyamādivatasamādānassa	1516	
PA_atk-s05_04a:1516_9	niravasesāya tapacariyāya pāraṃ gato sammadeva vusitabrahmacariyavāso sakalavedantagū	1516	
PA_atk-s05_04a:1516_10	suvisuddhavijjācaraṇo sabbathā ninhātapāpamalo anuttarassa ariyamaggasaṅkhātassa	15161	
PA_atk-s05_04a:1516_11	brāhmaṇassa vattā pavattā, suparisuddhassa ca sāsanabrahmacariyassa pavedetā, tasmā	15161	
PA_atk-s05_04a:1516_12	sabbaso bāhitapāpattā brahmassa ca aṇanato kathanato paramatthena brāhmaṇoti vuccati.	15161	
PA_atk-s05_04a:1517_0	Iti bhagavā sadevake loke attano anuttaraṃ brāhmaṇabhāvaṃ pavedetvā yāni tāni brāhmaṇadānādīni	1517	
PA_atk-s05_04a:1517_1	cha kammāni brāhmaṇassa paññāpenti, tesampi suparisuddhānaṃ ukkaṃsato attani saṃvijjamānataṃ	1517	
PA_atk-s05_04a:1517_2	dassetuṃ “yācayogo”tiādimāha.	1517	
PA_atk-s05_04a:1518_0	Tattha yācayogoti yācehi yutto. Yācantīti yācā, yācakā, te panettha veneyyā veditabbā.	1518	
PA_atk-s05_04a:1518_1	Te hi “desetu, bhante bhagavā, dhammaṃ; desetu, sugato, dhamma”nti bhagavantaṃ upasaṅkamitvā	1518	
PA_atk-s05_04a:1518_2	dhammadesanaṃ yācanti. Bhagavā ca tesaṃ icchāvighātaṃ akaronto yathāruci dhammaṃ	1518	
PA_atk-s05_04a:1518_3	desento dhammadānaṃ detīti yācayogo, sadā sabbakālaṃ tehi avirahito. Atha vā yācayogoti	1518	
PA_atk-s05_04a:1518_4	yācanayoggo, adhippāyapūraṇato yācituṃ yuttoti attho “yājayogo”tipi pāṭho. Tattha	1518	
PA_atk-s05_04a:1518_5	yājo vuccati mahādānaṃ, yiṭṭhanti attho. Idha pana dhammadānaṃ veditabbaṃ, yāje niyuttoti	1518	
PA_atk-s05_04a:1518_6	yājayogā. Sadāti sabbadā, anavaratappavattasaddhammamahādānoti attho. Atha vā yājena	1518	
PA_atk-s05_04a:1518_7	yojetītipi yājayogo. Tividhadānasaṅkhātena yājena satte yathārahaṃ yojeti, tattha	1518	
PA_atk-s05_04a:1518_8	dāne niyojetīti attho. “Yājayogo satata”ntipi paṭhanti. Payatapāṇīti parisuddhahattho.	1518	
PA_atk-s05_04a:1518_9	Yo hi dānādhimutto āmisadānaṃ dento sakkaccaṃ sahatthena deyyadhammaṃ dātuṃ sadā	1518	
PA_atk-s05_04a:1518_10	dhotahatthoyeva hoti, so “payatapāṇī”ti vuccati. Bhagavāpi dhammadānādhimutto sakkaccaṃ	15181	
PA_atk-s05_04a:1518_11	sabbakālaṃ dhammadāne yuttappayuttoti katvā vuttaṃ “payatapāṇī”ti. “Sadā”ti ca padaṃ	15181	
PA_atk-s05_04a:1518_12	imināpi saddhiṃ yojetabbaṃ “sadā payatapāṇī”ti. Avibhāgena hi satthā veneyyalokassa	15181	
PA_atk-s05_04a:1518_13	saddhammadānaṃ sadā sabbakālaṃ pavattento tattha yuttappayutto hutvā viharati.	15181	
PA_atk-s05_04a:1519_0	Aparo nayo – yogo vuccati bhāvanā. Yathāha “yogā ve jāyate bhūrī”ti. Tasmā yājayogoti	1519	
PA_atk-s05_04a:1519_1	yājabhāvanaṃ, pariccāgabhāvanaṃ anuyuttoti attho. Bhagavā hi abhisambodhito pubbe	1519	
PA_atk-s05_04a:1519_2	bodhisattabhūtopi karuṇāsamussāhito anavasesato dānaṃ paribrūhento tattha ukkaṃsapāramippatto	1519	
PA_atk-s05_04a:1519_3	hutvā abhisambodhiṃ pāpuṇi, buddho hutvāpi tividhaṃ dānaṃ paribrūhesi visesato dhammadānaṃ,	1519	
PA_atk-s05_04a:1519_4	parepi tattha niyojesi. Tathā hi so veneyyayācakānaṃ kassaci saraṇāni adāsi, kassaci	1519	
PA_atk-s05_04a:1519_5	pañca sīlāni, kassaci dasa sīlāni, kassaci catupārisuddhisīlaṃ, kassaci dhutadhamme,	1519	
PA_atk-s05_04a:1519_6	kassaci cattāri jhānāni, kassaci aṭṭha samāpattiyo, kassaci pañcābhiññāyo, cattāro	1519	
PA_atk-s05_04a:1519_7	magge, cattāri sāmaññaphalāni, tisso vijjā, catasso paṭisambhidāti evamādilokiyalokuttarabhedaṃ	1519	
PA_atk-s05_04a:1519_8	guṇadhanaṃ dhammadānavasena yathādhippāyaṃ dento pare ca “dethā”ti niyojento pariccāgabhāvanaṃ	1519	
PA_atk-s05_04a:1519_9	paribrūhesi. Tena vuttaṃ “pariccāgabhāvanaṃ anuyutto”ti.	1519	
PA_atk-s05_04a:1520_0	Payatapāṇīti vā āyatapāṇī, hatthagataṃ kiñci dātuṃ “ehi gaṇhā”ti pasāritahattho viya	1520	
PA_atk-s05_04a:1520_1	ācariyamuṭṭhiṃ akatvā saddhammadāne yuttappayuttoti attho. Payatapāṇīti vā ussāhitahattho,	1520	
PA_atk-s05_04a:1520_2	āmisadānaṃ dātuṃ ussāhitahattho viya dhammadāne katussāhoti attho. Antimadehadharoti	1520	
PA_atk-s05_04a:1520_3	brahmacariyavasena brāhmaṇakaraṇānaṃ dhammānaṃ pāripūriyā pacchimattabhāvadhārī.	1520	
PA_atk-s05_04a:1520_4	Avusitavato hi vasalakaraṇānaṃ dhammānaṃ appahānena vasalādisamaññā gati āyatiṃ gabbhaseyyā	1520	
PA_atk-s05_04a:1520_5	siyā. Tena bhagavā attano accantavusitabrāhmaṇabhāvaṃ dasseti. Anuttaro bhisakko	1520	
PA_atk-s05_04a:1520_6	sallakattoti duttikicchassa vaṭṭadukkharogassa tikicchanato uttamo bhisakko, aññehi	1520	
PA_atk-s05_04a:1520_7	anuddharaṇīyānaṃ rāgādisallānaṃ kantanato samucchedavasena samuddharaṇato uttamo	1520	
PA_atk-s05_04a:1520_8	sallakantanavejjo. Iminā nippariyāyato brāhmaṇakaraṇānaṃ dhammānaṃ attani patiṭṭhitānaṃ	1520	
PA_atk-s05_04a:1520_9	parasantatiyaṃ patiṭṭhāpanena paresampi brāhmaṇakaraṇamāha.	1520	
PA_atk-s05_04a:1521_0	Tassa me tumhe puttāti tassa evarūpassa mama tumhe, bhikkhave, puttā atrajā hotha.	1521	
PA_atk-s05_04a:1521_1	Orasāti urasi sambandhā. Yathā hi sattānaṃ orasaputtā atrajā visesena pitusantakassa	1521	
PA_atk-s05_04a:1521_2	dāyajjassa bhāgino honti, evametepi ariyapuggalā sammāsambuddhassa dhammassavanante	1521	
PA_atk-s05_04a:1521_3	ariyāya jātiyā jātā. Tassa santakassa vimuttisukhassa ariyadhammaratanassa ca ekaṃsabhāgiyatāya	1521	
PA_atk-s05_04a:1521_4	orasā. Atha vā bhagavato dhammadesanānubhāvena ariyabhūmiṃ okkamamānā okkantā ca	1521	
PA_atk-s05_04a:1521_5	ariyasāvakā satthu ure vāyāmajanitābhijātitāya nippariyāyena “orasaputtā”ti vattabbataṃ	1521	
PA_atk-s05_04a:1521_6	arahanti. Tathā hi te bhagavatā āsayānusayacariyādhimuttiādivolokanena vajjānucintanena	1521	
PA_atk-s05_04a:1521_7	ca hadaye katvā vajjato nivāretvā anavajje patiṭṭhapentena sīlādidhammasarīraposanena	1521	
PA_atk-s05_04a:1521_8	saṃvaḍḍhitā. Mukhato jātāti mukhato jātāya dhammadesanāya ariyāya jātiyā jātattā	1521	
PA_atk-s05_04a:1521_9	mukhato jātā. Atha vā anaññasādhāraṇato sabbassa kusaladhammassa mukhato pātimokkhato	1521	
PA_atk-s05_04a:1521_10	vuṭṭhānagāminivipassanāsaṅkhātato vimokkhamukhato vā ariyamaggajātiyā jātātipi mukhato	15211	
PA_atk-s05_04a:1521_11	jātā. Sikkhattayasaṅgahe sāsanadhamme ariyamaggadhamme vā jātāti dhammajā. Teneva	15211	
PA_atk-s05_04a:1521_12	dhammena nimmitā māpitāti dhammanimmitā. Satidhammavicayādi dhammadāyādā, na lābhasakkārādi	15211	
PA_atk-s05_04a:1521_13	āmisadāyādā, dhammadāyādā no āmisadāyādā hothāti attho.	15211	
PA_atk-s05_04a:1522_0	Tattha dhammo duvidho – nippariyāyadhammo, pariyāyadhammoti. Āmisampi duvidhaṃ –	1522	
PA_atk-s05_04a:1522_1	nippariyāyāmisaṃ, pariyāyāmisanti. Kathaṃ? Maggaphalanibbānappabhedo hi navavidho	1522	
PA_atk-s05_04a:1522_2	lokuttaradhammo nippariyāyadhammo, nibbattitadhammoyeva, na kenaci pariyāyena kāraṇena	1522	
PA_atk-s05_04a:1522_3	vā lesena vā dhammo. Yaṃ panidaṃ vivaṭṭūpanissitaṃ kusalaṃ, seyyathidaṃ – idhekacco	1522	
PA_atk-s05_04a:1522_4	vivaṭṭaṃ patthento dānaṃ deti, sīlaṃ samādiyati, uposathakammaṃ karoti, gandhamālādīhi	1522	
PA_atk-s05_04a:1522_5	vatthupūjaṃ karoti, dhammaṃ suṇāti, deseti, jhānasamāpattiyo nibbatteti, evaṃ karonto	1522	
PA_atk-s05_04a:1522_6	anupubbena nippariyāyaṃ amataṃ nibbānaṃ paṭilabhati, ayaṃ pariyāyadhammo. Tathā cīvarādayo	1522	
PA_atk-s05_04a:1522_7	cattāro paccayā nippariyāyāmisameva, na aññena pariyāyena vā kāraṇena vā lesena vā	1522	
PA_atk-s05_04a:1522_8	āmisaṃ. Yaṃ panidaṃ vaṭṭagāmikusalaṃ, seyyathidaṃ – idhekacco vaṭṭaṃ patthento sampattibhavaṃ	1522	
PA_atk-s05_04a:1522_9	icchamāno dānaṃ deti…pe… samāpattiyo nibbatteti, evaṃ karonto anupubbena devamanussasampattiyo	1522	
PA_atk-s05_04a:1522_10	paṭilabhati, idaṃ pariyāyāmisaṃ nāma.	15221	
PA_atk-s05_04a:1523	Tattha nippariyāyadhammopi bhagavatoyeva santako. Bhagavatā hi kathitattā bhikkhū maggaphalanibbānāni adhigacchanti. Vuttañhetaṃ –	152	
PA_atk-s05_04a:1524	“So, hi, brāhmaṇa, bhagavā anuppannassa maggassa uppādetā, asañjātassa maggassa sañjanetā…pe… maggānugā ca panetarahi sāvakā viharanti pacchā samannāgatā”ti.	152	
PA_atk-s05_04a:1525	“So, hāvuso, bhagavā jānaṃ jānāti, passaṃ passati, cakkhubhūto ñāṇabhūto dhammabhūto brahmabhūto, vattā pavattā, atthassa ninnetā, amatassa dātā, dhammassāmī tathāgato”ti ca.	152	
PA_atk-s05_04a:1526_0	Pariyāyadhammopi bhagavatoyeva santako. Bhagavatā hi kathitattā eva jānanti “vivaṭṭaṃ	1526	
PA_atk-s05_04a:1526_1	patthetvā dānaṃ dento…pe… samāpattiyo nibbattento anukkamena amataṃ nibbānaṃ paṭilabhatī”ti.	1526	
PA_atk-s05_04a:1526_2	Nippariyāyāmisampi bhagavatoyeva santakaṃ. Bhagavatā hi anuññātattāyeva bhikkhūhi	1526	
PA_atk-s05_04a:1526_3	jīvakavatthuṃ ādiṃ katvā paṇītacīvaraṃ laddhaṃ. Yathāha –	1526	
PA_atk-s05_04a:1527	“Anujānāmi, bhikkhave, gahapaticīvaraṃ. Yo icchati, paṃsukūliko hotu. Yo icchati, gahapaticīvaraṃ sādiyatu. Itarītarenapāhaṃ, bhikkhave, santuṭṭhiṃyeva vaṇṇemī”ti.	152	
PA_atk-s05_04a:1528_0	Evaṃ itarepi paccayā bhagavatā anuññātattā eva bhikkhūhi paribhuñjituṃ laddhā. Pariyāyāmisampi	1528	
PA_atk-s05_04a:1528_1	bhagavatoyeva santakaṃ. Bhagavatā hi kathitattā eva jānanti “sampattibhavaṃ patthento	1528	
PA_atk-s05_04a:1528_2	dānaṃ datvā sīlaṃ…pe… samāpattiyo nibbattetvā anukkamena pariyāyāmisaṃ dibbasampattiṃ	1528	
PA_atk-s05_04a:1528_3	manussasampattiñca paṭilabhatī”ti. Yadeva yasmā nippariyāyadhammopi pariyāyadhammopi	1528	
PA_atk-s05_04a:1528_4	nippariyāyāmisampi pariyāyāmisampi bhagavatoyeva santakaṃ, tasmā tattha attano sāmibhāvaṃ	1528	
PA_atk-s05_04a:1528_5	dassento tattha ca yaṃ seṭṭhataraṃ accantahitasukhāvahaṃ tattheva ne niyojento evamāha	1528	
PA_atk-s05_04a:1528_6	“tassa me tumhe puttā orasā…pe… no āmisadāyādā”ti.	1528	
PA_atk-s05_04a:1529_0	Iti bhagavā paripuṇṇavatasamādānaṃ tapacariyaṃ sammadeva vusitabrahmacariyaṃ suvisuddhavijjācaraṇasampannaṃ	1529	
PA_atk-s05_04a:1529_1	anavasesavedantapāraguṃ bāhitasabbapāpaṃ satataṃ yācayogaṃ sadevake loke anuttaradakkhiṇeyyabhāvappattaṃ	1529	
PA_atk-s05_04a:1529_2	attano paramatthabrāhmaṇabhāvaṃ ariyasāvakānañca attano orasaputtādibhāvaṃ pavedesi.	1529	
PA_atk-s05_04a:1529_3	Bhagavā hi “sīhoti kho, bhikkhave, tathāgatassetaṃ adhivacanaṃ arahato sammāsambuddhassā”ti	1529	
PA_atk-s05_04a:1529_4	ettha sīhasadisaṃ, “puriso maggakusaloti kho, tissa, tathāgatassetaṃ adhivacana”nti	1529	
PA_atk-s05_04a:1529_5	ettha maggadesakapurisasadisaṃ, “rājāhamasmi selā”ti ettha rājasadisaṃ, “bhisakko	1529	
PA_atk-s05_04a:1529_6	sallakattoti kho, sunakkhatta, tathāgatassetaṃ adhivacana”nti ettha vejjasadisaṃ,	1529	
PA_atk-s05_04a:1529_7	“brāhmaṇoti kho, bhikkhave, tathāgatassetaṃ adhivacana”nti ettha brāhmaṇasadisaṃ	1529	
PA_atk-s05_04a:1529_8	attānaṃ kathesi. Idhāpi brāhmaṇa sadisaṃ katvā kathesi.	1529	
PA_atk-s05_04a:1530_0	Idāni yehi dānādīhi yuttassa ito bāhirakabrāhmaṇassa brāhmaṇakiccaṃ paripuṇṇaṃ maññanti,	1530	
PA_atk-s05_04a:1530_1	tehi attano dānādīnaṃ aggaseṭṭhabhāvaṃ pakāsetuṃ “dvemāni, bhikkhave, dānānī”tiādi	1530	
PA_atk-s05_04a:1530_2	āraddhaṃ. Tattha yāgāti mahāyaññā, mahādānānīti attho, yāni “yiṭṭhānī”tipi vuccanti.	1530	
PA_atk-s05_04a:1530_3	Tattha velāmadānavessantaradānamahāvijitayaññasadisā āmisayāgā veditabbā, mahāsamayasuttamaṅgalasuttacūḷarāhulovādasuttasamacittasuttadesanādayo	1530	
PA_atk-s05_04a:1530_4	dhammayāgā. Sesaṃ heṭṭhā vuttanayameva.	1530	
PA_atk-s05_04a:1531_0	Gāthāyaṃ ayajīti adāsi. Amaccharīti sabbamacchariyānaṃ bodhimūleyeva suppahīnattā	1531	
PA_atk-s05_04a:1531_1	maccherarahito. Sabbabhūtānukampīti mahākaruṇāya sabbasatte piyaputtaṃ viya anuggaṇhanasīlo. Vuttañhetaṃ –	1531	
PA_atk-s05_04a:1532	“Vadhake devadatte ca, core aṅgulimālake;	153	
PA_atk-s05_04a:1533	Dhanapāle rāhule ceva, samacitto mahāmunī”ti. –	153	
PA_atk-s05_04a:1534	Sesaṃ suviññeyyameva.	153	
PA_atk-s05_04a:1535	Paṭhamasuttavaṇṇanā niṭṭhitā.	153	
PA_atk-s05_04a:1536	2. Sulabhasuttavaṇṇanā	153	
PA_atk-s05_04a:1537_0	101. Dutiye appānīti parittāni. Sulabhānīti sukhena laddhabbāni, yattha katthaci	1537	
PA_atk-s05_04a:1537_1	vā sakkā hoti laddhuṃ. Anavajjānīti vajjarahitāni niddosāni āgamanasuddhito kāyamaṇḍanādikilesavatthubhāvābhāvato	1537	
PA_atk-s05_04a:1537_2	ca. Tattha sulabhatāya pariyesanadukkhassa abhāvo dassito, appatāya pariharaṇadukkhassapi	1537	
PA_atk-s05_04a:1537_3	abhāvo dassito, anavajjatāya agarahitabbatāya bhikkhusāruppabhāvo dassito hoti. Appatāya	1537	
PA_atk-s05_04a:1537_4	vā parittāsassa avatthutā, sulabhatāya gedhāya avatthutā, anavajjatāya ādīnavavasena	1537	
PA_atk-s05_04a:1537_5	nissaraṇapaññāya vatthutā dassitā hoti. Appatāya vā lābhena na somanassaṃ janayanti,	1537	
PA_atk-s05_04a:1537_6	sulabhatāya alābhena na domanassaṃ janayanti, anavajjatāya vippaṭisāranimittaṃ aññāṇupekkhaṃ	1537	
PA_atk-s05_04a:1537_7	na janayanti avippaṭisāravatthubhāvato.	1537	
PA_atk-s05_04a:1538_0	Paṃsukūlanti rathikāsusānasaṅkārakūṭādīsu yattha katthaci paṃsūnaṃ upari ṭhitattā	1538	
PA_atk-s05_04a:1538_1	abbhuggataṭṭhena paṃsukūlaṃ viyāti paṃsukūlaṃ, paṃsu viya kucchitabhāvaṃ ulati gacchatīti	1538	
PA_atk-s05_04a:1538_2	paṃsukūlanti evaṃ laddhanāmaṃ rathikādīsu patitanantakāni uccinitvā katacīvaraṃ.	1538	
PA_atk-s05_04a:1538_3	Piṇḍiyālopoti jaṅghapiṇḍiyā balena caritvā ghare ghare ālopamattaṃ katvā laddhabhojanaṃ.	1538	
PA_atk-s05_04a:1538_4	Rukkhamūlanti vivekānurūpaṃ yaṃkiñci rukkhasamīpaṃ. Pūtimuttanti yaṃkiñci gomuttaṃ.	1538	
PA_atk-s05_04a:1538_5	Yathā hi suvaṇṇavaṇṇopi kāyo pūtikāyova evaṃ abhinavampi muttaṃ pūtimuttameva. Tattha	1538	
PA_atk-s05_04a:1538_6	keci gomuttabhāvitaṃ haritakīkhaṇḍaṃ “pūtimutta”nti vadanti, pūtibhāvena āpaṇādito	1538	
PA_atk-s05_04a:1538_7	vissaṭṭhaṃ chaḍḍitaṃ apariggahitaṃ yaṃkiñci bhesajjaṃ pūtimuttanti adhippetanti apare.	1538	
PA_atk-s05_04a:1539_0	Yato khoti paccatte nissakkavacanaṃ, yaṃ khoti vuttaṃ hoti. Tena “tuṭṭho hotī”ti	1539	
PA_atk-s05_04a:1539_1	vuttakiriyaṃ parāmasati. Tuṭṭhoti santuṭṭho. Idamassāhanti yvāyaṃ catubbidhena yathāvuttena	1539	
PA_atk-s05_04a:1539_2	paccayena appena sulabhena santoso, idaṃ imassa bhikkhuno sīlasaṃvarādīsu aññataraṃ	1539	
PA_atk-s05_04a:1539_3	ekaṃ sāmaññaṅgaṃ samaṇabhāvakāraṇanti ahaṃ vadāmi. Santuṭṭhassa hi catupārisuddhisīlaṃ	1539	
PA_atk-s05_04a:1539_4	suparipuṇṇaṃ hoti, samathavipassanā ca bhāvanāpāripūriṃ gacchanti. Atha vā sāmaññaṃ	1539	
PA_atk-s05_04a:1539_5	nāma ariyamaggo. Tassa saṅkhepato dve aṅgāni – bāhiraṃ, ajjhattikanti. Tattha bāhiraṃ	1539	
PA_atk-s05_04a:1539_6	sappurisūpanissayo saddhammassavanañca, ajjhattikaṃ pana yoniso manasikāro dhammānudhammapaṭipatti	1539	
PA_atk-s05_04a:1539_7	ca. Tesu yasmā yathārahaṃ dhammānudhammapaṭipattibhūtā tassā mūlabhūtā cete dhammā,	1539	
PA_atk-s05_04a:1539_8	yadidaṃ appicchatā santuṭṭhitā pavivittatā asaṃsaṭṭhatā āraddhavīriyatāti evamādayo,	1539	
PA_atk-s05_04a:1539_9	tasmā vuttaṃ “idamassāhaṃ aññataraṃ sāmaññaṅganti vadāmī”ti.	1539	
PA_atk-s05_04a:1540_0	Gāthāsu senāsanamārabbhāti vihārādiṃ mañcapīṭhādiñca senāsanaṃ nissāya. Cīvaraṃ pānabhojananti	1540	
PA_atk-s05_04a:1540_1	nivāsanādicīvaraṃ, ambapānakādipānaṃ, khādanīyabhojanīyādibhuñjitabbavatthuñca ārabbhāti	1540	
PA_atk-s05_04a:1540_2	sambandho. Vighāto vihatabhāvo cetodukkhaṃ na hotīti yojanā. Ayañhettha saṅkhepattho	1540	
PA_atk-s05_04a:1540_3	– “asukasmiṃ nāma āvāse paccayā sulabhā”ti labhitabbaṭṭhānagamanena vā “mayhaṃ pāpuṇāti	1540	
PA_atk-s05_04a:1540_4	na tuyha”nti vivādāpajjanena vā navakammakaraṇādivasena vā senāsanādīni pariyesantānaṃ	1540	
PA_atk-s05_04a:1540_5	asantuṭṭhānaṃ icchitalābhādinā yo vighāto cittassa hoti, so tattha santuṭṭhassa na	1540	
PA_atk-s05_04a:1540_6	hotīti. Disā nappaṭihaññatīti santuṭṭhiyā cātuddisābhāvena disā nappaṭihanti. Vuttañhetaṃ –	1540	
PA_atk-s05_04a:1541	“Cātuddiso appaṭigho ca hoti,	154	
PA_atk-s05_04a:1542	Santussamāno itarītarenā”ti. ;	154	
PA_atk-s05_04a:1543_0	Yassa hi “asukaṭṭhānaṃ nāma gato cīvarādīni labhissāmī”ti cittaṃ uppajjati, tassa	1543	
PA_atk-s05_04a:1543_1	disā paṭihaññati nāma. Yassa pana evaṃ na uppajjati, tassa disā na paṭihaññati nāma.	1543	
PA_atk-s05_04a:1543_2	Dhammāti paṭipattidhammā. Sāmaññassānulomikāti samaṇadhammassa samathavipassanābhāvanāya	1543	
PA_atk-s05_04a:1543_3	ariyamaggasseva vā anucchavikā appicchatādayo. Adhiggahitāti sabbe te tuṭṭhacittassa	1543	
PA_atk-s05_04a:1543_4	santuṭṭhacittena bhikkhunā adhiggahitā paṭipakkhadhamme abhibhavitvā gahitā honti	1543	
PA_atk-s05_04a:1543_5	abbhantaragatā, na bāhiragatāti.	1543	
PA_atk-s05_04a:1544	Dutiyasuttavaṇṇanā niṭṭhitā.	154	
PA_atk-s05_04a:1545	3. Āsavakkhayasuttavaṇṇanā	154	
PA_atk-s05_04a:1546_0	102. Tatiye jānatoti jānantassa. Passatoti passantassa. Yadipi imāni dvepi padāni	1546	
PA_atk-s05_04a:1546_1	ekatthāni, byañjanameva nānaṃ, evaṃ santepi “jānato”ti ñāṇalakkhaṇaṃ upādāya puggalaṃ	1546	
PA_atk-s05_04a:1546_2	niddisati. Jānanalakkhaṇañhi ñāṇaṃ. “Passato”ti ñāṇappabhāvaṃ upādāya. Dassanappabhāvañhi	1546	
PA_atk-s05_04a:1546_3	upādāya ñāṇasamaṅgī puggalo cakkhumā viya puggalo cakkhunā rūpāni, ñāṇena vivaṭe	1546	
PA_atk-s05_04a:1546_4	dhamme passati. Atha vā jānatoti anubodhañāṇena jānato. Passatoti paṭivedhañāṇena	1546	
PA_atk-s05_04a:1546_5	passato. Paṭilomato vā dassanamaggena passato, bhāvanāmaggena jānato. Keci pana “ñātatīraṇapahānapariññāhi	1546	
PA_atk-s05_04a:1546_6	jānato, sikhāppattavipassanāya passato”ti vadanti. Atha vā dukkhaṃ pariññābhisamayena	1546	
PA_atk-s05_04a:1546_7	jānato, nirodhaṃ sacchikiriyābhisamayena passato. Tadubhaye ca sati pahānabhāvanābhisamayā	1546	
PA_atk-s05_04a:1546_8	siddhā eva hontīti catusaccābhisamayo vutto hoti. Yadā cettha vipassanāñāṇaṃ adhippetaṃ,	1546	
PA_atk-s05_04a:1546_9	tadā “jānato passato”ti padānaṃ hetuatthadīpanatā daṭṭhabbā. Yadā pana maggañāṇaṃ	1546	
PA_atk-s05_04a:1546_10	adhippetaṃ, tadā maggakiccatthadīpanatā.	15461	
PA_atk-s05_04a:1547_0	Āsavānaṃ khayanti “jānato, ahaṃ bhikkhave, passato āsavānaṃ khayaṃ vadāmī”ti evamāgate	1547	
PA_atk-s05_04a:1547_1	sabbāsavasaṃvarapariyāye “āsavānaṃ khayā anāsavaṃ cetovimutti”ntiādīsu ca suttapadesu	1547	
PA_atk-s05_04a:1547_2	āsavānaṃ pahānaṃ accantakkhayo asamuppādo khīṇākāro natthibhāvo “āsavakkhayo”ti vutto.	1547	
PA_atk-s05_04a:1547_3	“Āsavānaṃ khayā samaṇo hotī”tiādīsu phalaṃ.	1547	
PA_atk-s05_04a:1548	“Paravajjānupassissa, niccaṃ ujjhānasaññino;	154	
PA_atk-s05_04a:1549	Āsavā tassa vaḍḍhanti, ārā so āsavakkhayā”ti. ; –	154	
PA_atk-s05_04a:1550	Ādīsu nibbānaṃ.	155	
PA_atk-s05_04a:1551	“Sekhassa sikkhamānassa, ujumaggānusārino;	155	
PA_atk-s05_04a:1552	Khayasmiṃ paṭhamaṃ ñāṇaṃ, tato aññā anantarā;	155	
PA_atk-s05_04a:1553	Tato aññāvimuttassa, ñāṇaṃ ve hoti tādino”ti. –	155	
PA_atk-s05_04a:1554_0	Evamāgate indriyasutte idha ca maggo “āsavakkhayo”ti vutto. Tasmā yathāvuttanayena	1554	
PA_atk-s05_04a:1554_1	jānantassa passantassa ahaṃ ariyamaggādhigamaṃ vadāmīti vuttaṃ hoti. No ajānato no	1554	
PA_atk-s05_04a:1554_2	apassatoti yo pana na jānāti na passati, tassa no vadāmīti attho. Etena ye ajānato	1554	
PA_atk-s05_04a:1554_3	apassatopi saṃsārasuddhiṃ vadanti, te paṭikkhipati. Purimena vā padadvayena upāyo	1554	
PA_atk-s05_04a:1554_4	vutto, iminā anupāyapaṭisedho. Saṅkhepena cettha ñāṇaṃ āsavakkhayakaraṃ, sesaṃ tassa	1554	
PA_atk-s05_04a:1554_5	parikkhāroti dasseti.	1554	
PA_atk-s05_04a:1555_0	Idāni yaṃ jānato yaṃ passato āsavakkhayo hoti, taṃ dassetuṃ “kiñca, bhikkhave, jānato”ti	1555	
PA_atk-s05_04a:1555_1	pucchaṃ ārabhi. Tattha jānanā bahuvidhā. Dabbajātiko eva hi koci bhikkhu chattaṃ	1555	
PA_atk-s05_04a:1555_2	kātuṃ jānāti, koci cīvarādīnaṃ aññataraṃ, tassa īdisāni kammāni vattasīse ṭhatvā	1555	
PA_atk-s05_04a:1555_3	karontassa sā jānanā “maggaphalānaṃ padaṭṭhānaṃ na hotī”ti na vattabbā. Yo pana sāsane	1555	
PA_atk-s05_04a:1555_4	pabbajitvā vejjakammādīni kātuṃ jānāti, tassevaṃ jānato āsavā vaḍḍhantiyeva. Tasmā	1555	
PA_atk-s05_04a:1555_5	yaṃ jānato yaṃ passato āsavānaṃ khayo hoti, tadeva dassento āha “idaṃ dukkha”ntiādi.	1555	
PA_atk-s05_04a:1555_6	Tattha yaṃ vattabbaṃ catusaccakammaṭṭhānaṃ, taṃ heṭṭhā yonisomanasikārasutte saṅkhepato vuttameva.	1555	
PA_atk-s05_04a:1556_0	Tattha pana “yoniso, bhikkhave, bhikkhu manasi karonto akusalaṃ pajahati, kusalaṃ	1556	
PA_atk-s05_04a:1556_1	bhāvetī”ti āgatattā “idaṃ dukkhanti yoniso manasi karotī”tiādinā atthavibhāvanā katā.	1556	
PA_atk-s05_04a:1556_2	Idha “idaṃ dukkhanti, bhikkhave, jānato passato āsavānaṃ khayo hotī”ti āgatattā “idaṃ	1556	
PA_atk-s05_04a:1556_3	dukkhanti pariññāpaṭivedhavasena pariññābhisamayavasena maggañāṇena jānato passato	1556	
PA_atk-s05_04a:1556_4	āsavānaṃ khayo hotī”tiādinā nayena yojetabbaṃ. Āsavesu ca paṭhamamaggena diṭṭhāsavo	1556	
PA_atk-s05_04a:1556_5	khīyati, tatiyamaggena kāmāsavo, catutthamaggena bhavāsavo avijjāsavo ca khīyatīti veditabbo.	1556	
PA_atk-s05_04a:1557_0	Gāthāsu vimuttiñāṇanti vimuttiyaṃ nibbāne phale ca paccavekkhaṇañāṇaṃ. Uttamanti	1557	
PA_atk-s05_04a:1557_1	uttamadhammārammaṇattā uttamaṃ. Khaye ñāṇanti āsavānaṃ saṃyojanānañca khaye khayakare	1557	
PA_atk-s05_04a:1557_2	ariyamagge ñāṇaṃ. “Khīṇā saṃyojanā iti ñāṇa”nti idhāpi ānetvā sambandhitabbaṃ. Tena	1557	
PA_atk-s05_04a:1557_3	pahīnakilesapaccavekkhaṇaṃ dasseti. Evamettha cattāripi paccavekkhaṇañāṇāni vuttāni	1557	
PA_atk-s05_04a:1557_4	honti. Avasiṭṭhakilesapaccavekkhaṇā hi idha natthi arahattaphalādhigamassa adhippetattā.	1557	
PA_atk-s05_04a:1557_5	Yathā cettha jānato passatoti nibbānādhigamena sammādiṭṭhikiccaṃ adhikaṃ katvā vuttaṃ,	1557	
PA_atk-s05_04a:1557_6	evaṃ sammappadhānakiccampi adhikameva icchitabbanti dassento “na tvevidaṃ kusītenā”ti osānagāthamāha.	1557	
PA_atk-s05_04a:1558_0	Tattha na tvevidanti na tu eva idaṃ. Tusaddo nipātamattaṃ. Bālenamavijānatāti makāro	1558	
PA_atk-s05_04a:1558_1	padasandhikaro. Ayañhettha saṅkhepattho – idaṃ sekkhamaggena asekkhamaggena ca pattabbaṃ	1558	
PA_atk-s05_04a:1558_2	abhijjhākāyaganthādisabbaganthānaṃ pamocanaṃ pamocanassa nimittabhūtaṃ nibbānaṃ “idaṃ	1558	
PA_atk-s05_04a:1558_3	dukkha”ntiādinā cattāri saccāni yathābhūtaṃ avijānatā tato eva bālena aviddasunā	1558	
PA_atk-s05_04a:1558_4	yathā adhigantuṃ na sakkā, evaṃ kusītena nibbīriyenāpi, tasmā tadadhigamāya āraddhavīriyena	1558	
PA_atk-s05_04a:1558_5	bhavitabbanti. Tenāha bhagavā “āraddhavīriyassāyaṃ dhammo, no kusītassa”.	1558	
PA_atk-s05_04a:1559	“Ārambhatha nikkamatha, yuñjatha buddhasāsane;	155	
PA_atk-s05_04a:1560	Dhunātha maccuno senaṃ, naḷāgāraṃva kuñjaro”ti. ;	156	
PA_atk-s05_04a:1561	Tatiyasuttavaṇṇanā niṭṭhitā.	156	
PA_atk-s05_04a:1562	4. Samaṇabrāhmaṇasuttavaṇṇanā	156	
PA_atk-s05_04a:1563_0	103. Catutthe ye hi kecīti ye keci. Idaṃ dukkhanti yathābhūtaṃ nappajānantīti “idaṃ	1563	
PA_atk-s05_04a:1563_1	dukkhaṃ, ettakaṃ dukkhaṃ, na ito bhiyyo”ti aviparītaṃ sabhāvasarasalakkhaṇato vipassanāpaññāsahitāya	1563	
PA_atk-s05_04a:1563_2	maggapaññāya dukkhasaccaṃ na jānanti na paṭivijjhanti. Sesesupi eseva nayo. Na me	1563	
PA_atk-s05_04a:1563_3	te, bhikkhavetiādīsu ayaṃ saṅkhepattho – bhikkhave, catusaccakammaṭṭhānaṃ ananuyuttā	1563	
PA_atk-s05_04a:1563_4	pabbajjāmattasamaṇā ceva jātimattabrāhmaṇā ca na mayā te samitapāpasamaṇesu samaṇoti,	1563	
PA_atk-s05_04a:1563_5	bāhitapāpabrāhmaṇesu brāhmaṇoti ca sammatā anuññātā. Kasmā? Samaṇakaraṇānaṃ brāhmaṇakaraṇānañca	1563	
PA_atk-s05_04a:1563_6	dhammānaṃ abhāvatoti. Tenevāha “na ca pana te āyasmanto”tiādi. Tattha sāmaññatthanti	1563	
PA_atk-s05_04a:1563_7	sāmaññasaṅkhātaṃ atthaṃ, cattāri sāmaññaphalānīti attho. Brahmaññatthanti tasseva	1563	
PA_atk-s05_04a:1563_8	vevacanaṃ. Apare pana “sāmaññatthanti cattāro ariyamaggā, brahmaññatthanti cattāri	1563	
PA_atk-s05_04a:1563_9	ariyaphalānī”ti vadanti. Sesaṃ vuttanayameva. Sukkapakkho vuttavipariyāyena veditabbo.	1563	
PA_atk-s05_04a:1563_10	Gāthāsu apubbaṃ natthi.	15631	
PA_atk-s05_04a:1564	Catutthasuttavaṇṇanā niṭṭhitā.	156	
PA_atk-s05_04a:1565	5. Sīlasampannasuttavaṇṇanā	156	
PA_atk-s05_04a:1566_0	104. Pañcame sīlasampannāti ettha sīlaṃ nāma khīṇāsavānaṃ lokiyalokuttarasīlaṃ, tena	1566	
PA_atk-s05_04a:1566_1	sampannā samannāgatāti sīlasampannā. Samādhipaññāsupi eseva nayo. Vimutti pana phalavimuttiyeva,	1566	
PA_atk-s05_04a:1566_2	vimuttiñāṇadassanaṃ paccavekkhaṇañāṇaṃ. Evamettha sīlādayo tayo lokiyalokuttarā,	1566	
PA_atk-s05_04a:1566_3	vimutti lokuttarāva, vimuttiñāṇadassanaṃ lokiyameva. Diṭṭhadhammikasamparāyikaparamatthehi	1566	
PA_atk-s05_04a:1566_4	yathārahaṃ pare ovadanti anusāsantīti ovādakā. Viññāpakāti kammāni kammaphalāni ca,	1566	
PA_atk-s05_04a:1566_5	viññāpakā, tattha ca “ime dhammā kusalā, ime dhammā akusalā. Ime dhammā sāvajjā,	1566	
PA_atk-s05_04a:1566_6	ime dhammā anavajjā”tiādinā kusalādivibhāgato khandhādivibhāgato salakkhaṇato sāmaññalakkhaṇatoti	1566	
PA_atk-s05_04a:1566_7	vividhehi nayehi dhammānaṃ ñāpakā avabodhakā. Sandassakāti teyeva dhamme hatthena	1566	
PA_atk-s05_04a:1566_8	gahetvā viya parassa paccakkhato dassetāro. Samādapakāti yaṃ sīlādi yehi asamādinnaṃ,	1566	
PA_atk-s05_04a:1566_9	tassa samādāpetāro, tattha te patiṭṭhāpetāro. Samuttejakāti evaṃ kusaladhammesu patiṭṭhitānaṃ	1566	
PA_atk-s05_04a:1566_10	upari adhicittānuyoge niyojanavasena cittassa sammā uttejakā, yathā visesādhigamo	15661	
PA_atk-s05_04a:1566_11	hoti, evaṃ nisāmanavasena tejakā. Sampahaṃsakāti tesaṃ yathāladdhehi upariladdhabbehi	15661	
PA_atk-s05_04a:1566_12	ca guṇavisesehi cittassa sammā pahaṃsakā, laddhassādavasena suṭṭhu tosakā. Alaṃsamakkhātāroti	15661	
PA_atk-s05_04a:1566_13	alaṃ pariyattaṃ yathāvuttaṃ aparihāpetvā sammadeva anuggahādhippāyena akkhātāro.	15661	
PA_atk-s05_04a:1567_0	Atha vā sandassakāti dhammaṃ desentā pavattinivattiyo sabhāvasarasalakkhaṇato sammadeva	1567	
PA_atk-s05_04a:1567_1	dassetāro. Samādapakāti citte patiṭṭhāpanavasena tasseva atthassa gāhāpakā. Samuttejakāti	1567	
PA_atk-s05_04a:1567_2	tadatthaggahaṇe ussāhajananena sammadeva vodapakā jotakā vā. Sampahaṃsakāti tadatthapaṭipattiyaṃ	1567	
PA_atk-s05_04a:1567_3	ānisaṃsadassanena sammadeva pahaṃsakā tosakā. Alaṃsamakkhātāroti samatthā hutvā vuttanayena	1567	
PA_atk-s05_04a:1567_4	samakkhātāro. Saddhammassāti paṭivedhasaddhammassa, tividhassāpi vā saddhammassa desetāro.	1567	
PA_atk-s05_04a:1568_0	Dassanampahanti dassanampi ahaṃ. Taṃ panetaṃ cakkhudassanaṃ ñāṇadassananti duvidhaṃ.	1568	
PA_atk-s05_04a:1568_1	Tattha pasannehi cakkhūhi ariyānaṃ olokanaṃ cakkhudassanaṃ nāma. Ariyabhāvakarānaṃ	1568	
PA_atk-s05_04a:1568_2	pana dhammānaṃ ariyabhāvassa ca vipassanāmaggaphalehi adhigamo ñāṇadassanaṃ nāma.	1568	
PA_atk-s05_04a:1568_3	Imasmiṃ panatthe cakkhudassanaṃ adhippetaṃ. Ariyānañhi pasannehi cakkhūhi olokanampi	1568	
PA_atk-s05_04a:1568_4	sattānaṃ bahūpakārameva. Savananti “asuko nāma khīṇāsavo asukasmiṃ nāma raṭṭhe vā	1568	
PA_atk-s05_04a:1568_5	janapade vā gāme vā nigame vā vihāre vā leṇe vā vasatī”ti kathentānaṃ sotena savanaṃ,	1568	
PA_atk-s05_04a:1568_6	etampi bahūpakārameva. Upasaṅkamananti “dānaṃ vā dassāmi, pañhaṃ vā pucchissāmi,	1568	
PA_atk-s05_04a:1568_7	dhammaṃ vā sossāmi, sakkāraṃ vā karissāmī”ti evarūpena cittena ariyānaṃ upasaṅkamanaṃ.	1568	
PA_atk-s05_04a:1568_8	Payirupāsananti pañhapayirupāsanaṃ, ariyānaṃ guṇe sutvā te upasaṅkamitvā nimantetvā	1568	
PA_atk-s05_04a:1568_9	dānaṃ vā datvā vattaṃ vā katvā “kiṃ, bhante, kusala”ntiādinā nayena pañhapucchananti	1568	
PA_atk-s05_04a:1568_10	attho. Veyyāvaccādikaraṇaṃ payirupāsanaṃyeva. Anussaraṇanti rattiṭṭhānadivāṭṭhānesu	15681	
PA_atk-s05_04a:1568_11	nisinnassa “idāni ariyā gumbaleṇamaṇḍapādīsu jhānavipassanāmaggaphalasukhehi vītināmentī”ti	15681	
PA_atk-s05_04a:1568_12	tesaṃ dibbavihārādiguṇavisesārammaṇaṃ anussaraṇaṃ. Yo vā tesaṃ santikā ovādo laddho	15681	
PA_atk-s05_04a:1568_13	hoti, taṃ āvajjitvā “imasmiṃ ṭhāne sīlaṃ kathitaṃ, imasmiṃ samādhi, imasmiṃ vipassanā,	15681	
PA_atk-s05_04a:1568_14	imasmiṃ maggo, imasmiṃ phala”nti evaṃ anussaraṇaṃ.	15681	
PA_atk-s05_04a:1569_0	Anupabbajjanti ariyesu cittaṃ pasādetvā gharā nikkhamma tesaṃ santike pabbajjaṃ.	1569	
PA_atk-s05_04a:1569_1	Ariyesu hi cittaṃ pasādetvā tesaṃyeva santike pabbajitvā tesaṃyeva ovādānusāsaniṃ	1569	
PA_atk-s05_04a:1569_2	paccāsīsamānassa caratopi pabbajjā anupabbajjā nāma, aññesaṃ santike ovādānusāsaniṃ	1569	
PA_atk-s05_04a:1569_3	paccāsīsamānassa caratopi pabbajjā anupabbajjā nāma, ariyesu pasādena aññattha pabbajitvā	1569	
PA_atk-s05_04a:1569_4	ariyānaṃ santike ovādānusāsaniṃ paccāsīsamānassa caratopi pabbajjā anupabbajjāva.	1569	
PA_atk-s05_04a:1569_5	Aññesu pana pasādena aññesaṃyeva santike pabbajitvā aññesaṃyeva ovādānusāsaniṃ paccāsīsamānassa	1569	
PA_atk-s05_04a:1569_6	carato pabbajjā anupabbajjā nāma na hoti. Vuttanayena pabbajitesu pana mahākassapattherassa	1569	
PA_atk-s05_04a:1569_7	tāva anupabbajjaṃ pabbajitā satasahassamattā ahesuṃ, tathā therasseva saddhivihārikassa	1569	
PA_atk-s05_04a:1569_8	candaguttattherassa, tassāpi saddhivihārikassa sūriyaguttattherassa, tassāpi saddhivihārikassa	1569	
PA_atk-s05_04a:1569_9	assaguttattherassa, tassāpi saddhivihārikassa yonakadhammarakkhitattherassa. Tassa	1569	
PA_atk-s05_04a:1569_10	pana saddhivihāriko asokarañño kaniṭṭhabhātā tissatthero nāma ahosi. Tassa anupabbajjaṃ	15691	
PA_atk-s05_04a:1569_11	pabbajitā aḍḍhateyyakoṭisaṅkhā ahesuṃ. Dīpappasādakamahāmahindattherassa pana anupabbajitānaṃ	15691	
PA_atk-s05_04a:1569_12	gaṇanaparicchedo natthi. Yāvajjadivasā laṅkādīpe satthari pasādena pabbajantā mahāmahindattherasseva	15691	
PA_atk-s05_04a:1569_13	anupabbajjanti nāma.	15691	
PA_atk-s05_04a:1570_0	Idāni yena kāraṇena tesaṃ ariyānaṃ dassanādi bahūpakāranti vuttaṃ, taṃ dassetuṃ “tathārūpe”tiādimāha.	1570	
PA_atk-s05_04a:1570_1	Tattha tathārūpeti tādise sīlādiguṇasampanne ariye. Yasmā dassanasavanānussaraṇāni	1570	
PA_atk-s05_04a:1570_2	upasaṅkamanapayirupāsanaṭṭhānāni, tasmā tāni anāmasitvā upasaṅkamanapayirupāsanāniyeva	1570	
PA_atk-s05_04a:1570_3	dassetuṃ “sevato bhajato payirupāsato”ti vuttaṃ. Dassanasavanānussaraṇato hi ariyesu	1570	
PA_atk-s05_04a:1570_4	uppannasaddho te upasaṅkamitvā payirupāsitvā pañhaṃ pucchitvā laddhasavanānuttariyo	1570	
PA_atk-s05_04a:1570_5	aparipūre sīlādiguṇe paripūressatīti. Tathā hi vuttaṃ “saddhājāto upasaṅkamati, upasaṅkamanto payirupāsatī”tiādi.	1570	
PA_atk-s05_04a:1571_0	Tattha sevatoti vattapaṭivattakaraṇavasena kālena kālaṃ upasaṅkamato. Bhajatoti sampiyāyanabhattivasena	1571	
PA_atk-s05_04a:1571_1	bhajato. Payirupāsatoti pañhapucchanena paṭipattianukaraṇena ca payirupāsatoti tiṇṇaṃ	1571	
PA_atk-s05_04a:1571_2	padānaṃ atthavibhāgo dīpetabbo. Vimuttiñāṇadassanassa pāripūri ekūnavīsatimassa paccavekkhaṇañāṇassa	1571	
PA_atk-s05_04a:1571_3	uppattiyā veditabbā.	1571	
PA_atk-s05_04a:1572_0	Evarūpā ca te, bhikkhave, bhikkhūtiādīsu ye yathāvuttaguṇasamannāgamena evarūpā edisā	1572	
PA_atk-s05_04a:1572_1	bhinnasabbakilesā bhikkhū, te diṭṭhadhammikādihitesu sattānaṃ niyojanavasena anusāsanato	1572	
PA_atk-s05_04a:1572_2	satthārotipi vuccanti. Jātikantārādinittharaṇato satthavāhātipi, rāgādiraṇānaṃ jahanato	1572	
PA_atk-s05_04a:1572_3	jahāpanato ca raṇañjahātipi, avijjātamassa vinodanato vinodāpanato ca tamonudātipi,	1572	
PA_atk-s05_04a:1572_4	saparasantānesu paññāālokapaññāobhāsapaññāpajjotānaṃ karaṇena nibbattanena ālokādikarātipi,	1572	
PA_atk-s05_04a:1572_5	tathā ñāṇukkāñāṇappabhādhammukkādhammappabhānaṃ dhāraṇena karaṇena ca ukkādhārātipi,	1572	
PA_atk-s05_04a:1572_6	pabhaṅkarātipi, ārakattā kilesehi, anaye na iriyanato, aye ca iriyanato paresaṃ tathābhāvahetubhāvato,	1572	
PA_atk-s05_04a:1572_7	sadevakena lokena araṇīyato ariyātipi, paññācakkhudhammacakkhūnaṃ sātisayapaṭilābhena	1572	
PA_atk-s05_04a:1572_8	cakkhumantotipi vuccanti.	1572	
PA_atk-s05_04a:1573_0	Gāthāsu pāmojjakaraṇaṃ ṭhānanti nirāmisassa pamodassa nibbattakaṃ ṭhānaṃ kāraṇaṃ.	1573	
PA_atk-s05_04a:1573_1	Etanti idāni vattabbanidassanaṃ sandhāya vadati. Vijānatanti saṃkilesavodāne yāthāvato	1573	
PA_atk-s05_04a:1573_2	jānantānaṃ. Bhāvitattānanti bhāvitasabhāvānaṃ, kāyabhāvanādīhi bhāvitasantānānanti	1573	
PA_atk-s05_04a:1573_3	attho. Dhammajīvinanti micchājīvaṃ pahāya dhammena ñāyena jīvikakappanato, dhammena	1573	
PA_atk-s05_04a:1573_4	vā ñāyena attabhāvassa pavattanato, samāpattibahulatāya vā aggaphaladhammena jīvanato	1573	
PA_atk-s05_04a:1573_5	dhammajīvinaṃ. Ayañhettha saṅkhepattho – yadidaṃ bhāvitattānaṃ pariniṭṭhitasamādhipaññābhāvanānaṃ	1573	
PA_atk-s05_04a:1573_6	tato eva dhammajīvinaṃ ariyānaṃ dassanaṃ. Etaṃ avippaṭisāranimittānaṃ sīlādīnaṃ pāripūrihetubhāvato	1573	
PA_atk-s05_04a:1573_7	vijānataṃ sappaññajātikānaṃ ekanteneva pītipāmojjakāraṇanti.	1573	
PA_atk-s05_04a:1574_0	Idāni taṃ tassa kāraṇabhāvaṃ dassetuṃ “te jotayantī”ti osānagāthādvayamāha. Tattha	1574	
PA_atk-s05_04a:1574_1	teti te bhāvitattā dhammajīvino ariyā. Jotayantīti pakāsayanti. Bhāsayantīti saddhammobhāsena	1574	
PA_atk-s05_04a:1574_2	lokaṃ pabhāsayanti, dhammaṃ desentīti attho. Yesanti yesaṃ ariyānaṃ. Sāsananti ovādaṃ.	1574	
PA_atk-s05_04a:1574_3	Sammadaññāyāti pubbabhāgañāṇehi sammadeva jānitvā. Sesaṃ vuttanayameva.	1574	
PA_atk-s05_04a:1575	Pañcamasuttavaṇṇanā niṭṭhitā.	157	
PA_atk-s05_04a:1576	6. Taṇhuppādasuttavaṇṇanā	157	
PA_atk-s05_04a:1577_0	105. Chaṭṭhe taṇhuppādāti ettha uppajjati etesūti uppādā. Kā uppajjati? Taṇhā. Taṇhāya	1577	
PA_atk-s05_04a:1577_1	uppādā taṇhuppādā, taṇhāvatthūni taṇhākāraṇānīti attho. Yatthāti yesu nimittabhūtesu.	1577	
PA_atk-s05_04a:1577_2	Uppajjamānāti uppajjanasīlā. Cīvarahetūti “kattha manāpaṃ cīvaraṃ labhissāmī”ti cīvarakāraṇā	1577	
PA_atk-s05_04a:1577_3	uppajjati. Sesapadesupi eseva nayo. Itibhavābhavahetūti ettha pana itīti nidassanatthe	1577	
PA_atk-s05_04a:1577_4	nipāto. Yathā cīvarādihetu, evaṃ bhavābhavahetupīti attho. Bhavābhavāti cettha paṇītappaṇītāni	1577	
PA_atk-s05_04a:1577_5	sappinavanītādīni adhippetāni bhavati ārogyaṃ etenāti katvā. “Sampattibhavesu paṇītappaṇītataro	1577	
PA_atk-s05_04a:1577_6	bhavābhavo”tipi vadanti. Bhavoti vā sampatti, abhavoti vipatti. Bhavoti vuḍḍhi, abhavoti	1577	
PA_atk-s05_04a:1577_7	hāni. Taṃ nimittañca taṇhā uppajjatīti vuttaṃ “bhavābhavahetu vā”ti.	1577	
PA_atk-s05_04a:1578_0	Gāthā heṭṭhā vuttatthā eva. Apica taṇhādutiyoti taṇhāsahāyo. Ayañhi satto anamatagge	1578	
PA_atk-s05_04a:1578_1	saṃsāravaṭṭe saṃsaranto na ekakova saṃsarati, taṇhaṃ pana dutiyikaṃ sahāyikaṃ labhitvāva	1578	
PA_atk-s05_04a:1578_2	saṃsarati. Tathā hi taṃ papātapātaṃ acintetvā madhugaṇhanakaluddakaṃ viya anekādīnavākulesupi	1578	
PA_atk-s05_04a:1578_3	bhavesu ānisaṃsameva dassentī anatthajāle sā paribbhamāpeti. Etamādīnavaṃ ñatvāti	1578	
PA_atk-s05_04a:1578_4	etaṃ atītānāgatapaccuppannesu khandhesu itthabhāvaññathābhāvasaññitaṃ ādīnavaṃ jānitvā.	1578	
PA_atk-s05_04a:1578_5	Taṇhaṃ dukkhassa sambhavanti “taṇhā cāyaṃ vaṭṭadukkhassa sambhavo pabhavo kāraṇa”nti	1578	
PA_atk-s05_04a:1578_6	jānitvā. Ettāvatā ca ekassa bhikkhuno vipassanaṃ vaḍḍhetvā arahattuppatti dassitā.	1578	
PA_atk-s05_04a:1578_7	Idāni taṃ khīṇāsavaṃ thomento “vītataṇho”tiādimāha. Yaṃ panettha avuttaṃ, taṃ heṭṭhā vuttanayameva.	1578	
PA_atk-s05_04a:1579	Chaṭṭhasuttavaṇṇanā niṭṭhitā.	157	
PA_atk-s05_04a:1580	7. Sabrahmakasuttavaṇṇanā	158	
PA_atk-s05_04a:1581_0	106. Sattame sabrahmakānīti saseṭṭhakāni. Yesanti yesaṃ kulānaṃ. Puttānanti puttehi	1581	
PA_atk-s05_04a:1581_1	pūjitasaddayogena hi idaṃ karaṇatthe sāmivacanaṃ. Ajjhāgāreti sake ghare. Pūjitā	1581	
PA_atk-s05_04a:1581_2	hontīti yaṃ ghare atthi, tena paṭijaggitā manāpena ceva kāyikavācasikena ca paccupaṭṭhitā	1581	
PA_atk-s05_04a:1581_3	honti. Iti mātāpitupūjakāni kulāni “sabrahmakānī”ti pasaṃsitvā uparipi nesaṃ pasaṃsanīyataṃ	1581	
PA_atk-s05_04a:1581_4	dassento “sapubbadevatānī”tiādimāha.	1581	
PA_atk-s05_04a:1582_0	Tattha brahmātiādīni tesaṃ brahmādibhāvasādhanatthaṃ vuttāni. Tatrāyamatthavibhāvanā	1582	
PA_atk-s05_04a:1582_1	– brahmāti seṭṭhādhivacanaṃ. Yathā hi brahmuno catasso bhāvanā avijahitā honti mettā,	1582	
PA_atk-s05_04a:1582_2	karuṇā, muditā, upekkhāti, evaṃ mātāpitūnaṃ puttesu catasso bhāvanā avijahitā honti.	1582	
PA_atk-s05_04a:1582_3	Tā tasmiṃ tasmiṃ kāle veditabbā – kucchigatasmiñhi dārake “kadā na kho puttakaṃ arogaṃ	1582	
PA_atk-s05_04a:1582_4	paripuṇṇaṅgapaccaṅgaṃ passissāmā”ti mātāpitūnaṃ mettacittaṃ uppajjati. Yadā panesa	1582	
PA_atk-s05_04a:1582_5	mando uttānaseyyako ūkāhi vā maṅkulehi vā daṭṭho dukkhaseyyāya vā pīḷito parodati	1582	
PA_atk-s05_04a:1582_6	viravati, tadāssa saddaṃ sutvā mātāpitūnaṃ kāruññaṃ uppajjati. Ādhāvitvā vidhāvitvā	1582	
PA_atk-s05_04a:1582_7	kīḷanakāle pana lobhanīyavayasmiṃ vā ṭhitakāle dārakaṃ oloketvā mātāpitūnaṃ cittaṃ	1582	
PA_atk-s05_04a:1582_8	sappimaṇḍe pakkhittasatavihatakappāsapicupaṭalaṃ viya mudukaṃ āmoditaṃ pamoditaṃ,	1582	
PA_atk-s05_04a:1582_9	tadā nesaṃ muditā labbhati. Yadā pana tesaṃ putto dārabharaṇaṃ paccupaṭṭhapetvā pāṭiyekkaṃ	1582	
PA_atk-s05_04a:1582_10	agāraṃ ajjhāvasati, tadā mātāpitūnaṃ “sakkoti dāni no puttako attano dhammatāya jīvitu”nti	15821	
PA_atk-s05_04a:1582_11	majjhattabhāvo uppajjati. Evaṃ tasmiṃ kāle upekkhā labbhati. Evaṃ mātāpitūnaṃ puttesu	15821	
PA_atk-s05_04a:1582_12	yathākālaṃ catubbidhassapi brahmavihārassa labbhanato brahmasadisavuttitāya vuttaṃ	15821	
PA_atk-s05_04a:1582_13	“brahmāti, bhikkhave, mātāpitūnaṃ etaṃ adhivacana”nti.	15821	
PA_atk-s05_04a:1583_0	Pubbadevatāti ettha devā nāma tividhā – sammutidevā, upapattidevā, visuddhidevāti.	1583	
PA_atk-s05_04a:1583_1	Tesu sammutidevā nāma rājāno khattiyā. Te hi “devo, devī”ti loke voharīyanti, devā	1583	
PA_atk-s05_04a:1583_2	viya lokassa niggahānuggahasamatthā ca honti. Upapattidevā nāma cātumahārājikato	1583	
PA_atk-s05_04a:1583_3	paṭṭhāya yāva bhavaggā uppannā sattā. Visuddhidevā nāma khīṇāsavā sabbakilesavisuddhito.	1583	
PA_atk-s05_04a:1583_4	Tatrāyaṃ vacanattho – dibbanti, kīḷanti, laḷanti, jotanti paṭipakkhaṃ jayanti vāti	1583	
PA_atk-s05_04a:1583_5	devā. Tesu sabbaseṭṭhā visuddhidevā. Yathā te bālajanehi kataṃ aparādhaṃ agaṇetvā	1583	
PA_atk-s05_04a:1583_6	ekanteneva tesaṃ anatthahāniṃ atthuppattiñca ākaṅkhantāva yathāvuttabrahmavihārayogena	1583	
PA_atk-s05_04a:1583_7	atthāya hitāya sukhāya paṭipajjanti, dakkhiṇeyyatāya ca tesaṃ kārānaṃ mahapphalataṃ	1583	
PA_atk-s05_04a:1583_8	mahānisaṃsatañca āvahanti; evameva mātāpitaropi puttānaṃ aparādhaṃ agaṇetvā ekanteneva	1583	
PA_atk-s05_04a:1583_9	tesaṃ anatthahāniṃ atthuppattiñca ākaṅkhantā vuttanayeneva catubbidhassapi brahmavihārassa	1583	
PA_atk-s05_04a:1583_10	labbhanato atthāya hitāya sukhāya paṭipajjantā paramadakkhiṇeyyā hutvā attani katānaṃ	15831	
PA_atk-s05_04a:1583_11	kārānaṃ mahapphalataṃ mahānisaṃsatañca āvahanti. Sabbadevehi ca paṭhamaṃ tesaṃ upakāravantatāya	15831	
PA_atk-s05_04a:1583_12	te āditoyeva devā. Tesañhi vasena te paṭhamaṃ aññe deve “devā”ti jānanti ārādhenti	15831	
PA_atk-s05_04a:1583_13	payirupāsanti, ārādhanavidhiṃ ñatvā tathā paṭipajjantā tassā paṭipattiyā phalaṃ adhigacchanti,	15831	
PA_atk-s05_04a:1583_14	tasmā te pacchādevā nāma. Tena vuttaṃ “pubbadevatāti, bhikkhave, mātāpitūnaṃ etaṃ adhivacana”nti.	15831	
PA_atk-s05_04a:1584_0	Pubbācariyāti paṭhamaācariyā. Mātāpitaro hi putte sikkhāpentā atitaruṇakālato paṭṭhāya	1584	
PA_atk-s05_04a:1584_1	“evaṃ nisīda, evaṃ gaccha, evaṃ tiṭṭha, evaṃ saya, evaṃ khāda, evaṃ bhuñja, ayaṃ	1584	
PA_atk-s05_04a:1584_2	te ‘tātā’ti vattabbo, ayaṃ ‘bhātikā’ti, ayaṃ ‘bhaginī’ti, idaṃ nāma kātuṃ vaṭṭati,	1584	
PA_atk-s05_04a:1584_3	idaṃ na vaṭṭati, asukaṃ nāma upasaṅkamituṃ vaṭṭati, asukaṃ nāma na vaṭṭatī”ti gāhenti	1584	
PA_atk-s05_04a:1584_4	sikkhāpenti. Aparabhāge aññe ācariyāpi sippaṃ muddaṃ gaṇananti evamādiṃ sikkhāpenti,	1584	
PA_atk-s05_04a:1584_5	aññe saraṇāni denti, sīlesu patiṭṭhāpenti, pabbājenti, dhammaṃ uggaṇhāpenti, upasampādenti,	1584	
PA_atk-s05_04a:1584_6	sotāpattimaggādīni pāpenti. Iti sabbepi te pacchāācariyā nāma. Mātāpitaro pana sabbapaṭhamaṃ.	1584	
PA_atk-s05_04a:1584_7	Tenāha “pubbācariyāti, bhikkhave, mātāpitūnaṃ etaṃ adhivacana”nti.	1584	
PA_atk-s05_04a:1585_0	Āhuneyyāti ānetvā hunitabbanti āhunaṃ, dūratopi ānetvā phalavisesaṃ ākaṅkhantena	1585	
PA_atk-s05_04a:1585_1	guṇavantesu dātabbānaṃ annapānavatthacchādanādīnaṃ etaṃ nāmaṃ, upakārakhettatāya	1585	
PA_atk-s05_04a:1585_2	taṃ āhunaṃ arahantīti āhuneyyā. Tena vuttaṃ “āhuneyyāti, bhikkhave, mātāpitūnaṃ etaṃ adhivacana”nti.	1585	
PA_atk-s05_04a:1586_0	Idāni tesaṃ brahmādibhāve kāraṇaṃ dassetuṃ “taṃ kissa hetu? Bahukārā”tiādi vuttaṃ.	1586	
PA_atk-s05_04a:1586_1	Taṃ kissa hetūti taṃ mātāpitūnaṃ brahmādiadhivacanaṃ kena kāraṇenāti ceti attho.	1586	
PA_atk-s05_04a:1586_2	Bahukārāti bahūpakārā. Āpādakāti jīvitassa āpādakā, pālakā. Puttānañhi mātāpitūhi	1586	
PA_atk-s05_04a:1586_3	jīvitaṃ āpāditaṃ pālitaṃ ghaṭitaṃ anuppabandhena pavattitaṃ sampāditaṃ. Posakāti	1586	
PA_atk-s05_04a:1586_4	hatthapāde vaḍḍhetvā hadayalohitaṃ pāyetvā posetāro. Imassa lokassa dassetāroti puttānaṃ	1586	
PA_atk-s05_04a:1586_5	imasmiṃ loke iṭṭhāniṭṭhārammaṇadassanaṃ nāma mātāpitaro nissāya jātanti te nesaṃ	1586	
PA_atk-s05_04a:1586_6	imassa lokassa dassetāro nāma. Iti tesaṃ bahukārattaṃ brahmādibhāvassa kāraṇaṃ dassitaṃ,	1586	
PA_atk-s05_04a:1586_7	yena putto mātāpitūnaṃ lokiyena upakārena kenaci pariyāyena pariyantaṃ paṭikāraṃ	1586	
PA_atk-s05_04a:1586_8	kātuṃ na samatthoyeva. Sace hi putto “mātāpitūnaṃ upakārassa paccupakāraṃ karissāmī”ti	1586	
PA_atk-s05_04a:1586_9	uṭṭhāya samuṭṭhāya vāyamanto dakkhiṇe aṃsakūṭe mātaraṃ, itarasmiṃ pitaraṃ ṭhapetvā	1586	
PA_atk-s05_04a:1586_10	vassasatāyuko sakalaṃ vassasatampi parihareyya catūhi paccayehi ucchādanaparimaddananhāpanasambāhanādīhi	15861	
PA_atk-s05_04a:1586_11	ca yathāruci upaṭṭhahanto tesaṃ muttakarīsampi ajigucchanto, na ettāvatā puttena	15861	
PA_atk-s05_04a:1586_12	mātāpitūnaṃ paṭikāro kato hoti aññatra saddhādiguṇavisese patiṭṭhāpanā. Vuttañhetaṃ bhagavatā –	15861	
PA_atk-s05_04a:1587_0	“Dvinnāhaṃ, bhikkhave, na suppaṭikāraṃ vadāmi. Katamesaṃ dvinnaṃ? Mātu ca pitu ca.	1587	
PA_atk-s05_04a:1587_1	Ekena, bhikkhave, aṃsena mātaraṃ parihareyya, ekena aṃsena pitaraṃ parihareyya vassasatāyuko	1587	
PA_atk-s05_04a:1587_2	vassasatajīvī, so ca nesaṃ ucchādanaparimaddananhāpanasambāhanena, te ca tattheva	1587	
PA_atk-s05_04a:1587_3	muttakarīsaṃ cajeyyuṃ, na tveva, bhikkhave, mātāpitūnaṃ kataṃ vā hoti paṭikataṃ vā.	1587	
PA_atk-s05_04a:1587_4	Imissā ca, bhikkhave, mahāpathaviyā pahūtarattaratanāya mātāpitaro issariyādhipacce	1587	
PA_atk-s05_04a:1587_5	rajje patiṭṭhāpeyya, na tveva, bhikkhave, mātāpitūnaṃ kataṃ vā hoti paṭikataṃ vā.	1587	
PA_atk-s05_04a:1587_6	Taṃ kissa hetu? Bahukārā, bhikkhave, mātāpitaro puttānaṃ āpādakā posakā imassa lokassa dassetāro.	1587	
PA_atk-s05_04a:1588_0	“Yo ca kho, bhikkhave, mātāpitaro assaddhe saddhāsampadāya samādapeti niveseti patiṭṭhāpeti.	1588	
PA_atk-s05_04a:1588_1	Dussīle sīlasampadāya, maccharino cāgasampadāya, duppaññe paññāsampadāya samādapeti	1588	
PA_atk-s05_04a:1588_2	niveseti patiṭṭhāpeti. Ettāvatā kho, bhikkhave, mātāpitūnaṃ katañca hoti paṭikatañcā”ti.	1588	
PA_atk-s05_04a:1589	Tathā –	158	
PA_atk-s05_04a:1590	“Mātāpituupaṭṭhānaṃ, puttadārassa saṅgaho”ti; ;	159	
PA_atk-s05_04a:1591	“Mātāpituupaṭṭhānaṃ, bhikkhave, paṇḍitapaññatta”nti ca –	159	
PA_atk-s05_04a:1592	Evamādīni mātāpitūnaṃ puttassa bahūpakārabhāvasādhakāni suttāni daṭṭhabbāni.	159	
PA_atk-s05_04a:1593_0	Gāthāsu vuccareti vuccanti kathīyanti. Pajāya anukampakāti paresaṃ pāṇaṃ chinditvāpi	1593	
PA_atk-s05_04a:1593_1	attano santakaṃ yaṃkiñci cajitvāpi attano pajaṃ paṭijagganti gopayanti, tasmā pajāya	1593	
PA_atk-s05_04a:1593_2	attano puttānaṃ anukampakā anuggāhakā.	1593	
PA_atk-s05_04a:1594_0	Namasseyyāti sāyaṃ pātaṃ upaṭṭhānaṃ gantvā “idaṃ mayhaṃ uttamaṃ puññakkhetta”nti	1594	
PA_atk-s05_04a:1594_1	namakkāraṃ kareyya. Sakkareyyāti sakkārena paṭimāneyya. Idāni taṃ sakkāraṃ dassento	1594	
PA_atk-s05_04a:1594_2	“annenā”tiādimāha. Tattha annenāti yāgubhattakhādanīyena. Pānenāti aṭṭhavidhapānena.	1594	
PA_atk-s05_04a:1594_3	Vatthenāti nivāsanapārupanena. Sayanenāti mañcapīṭhabhisibimbohanādinā sayanena.	1594	
PA_atk-s05_04a:1594_4	Ucchādanenāti duggandhaṃ paṭivinodetvā sugandhakaraṇucchādanena. Nhānenāti sītakāle	1594	
PA_atk-s05_04a:1594_5	uṇhodakena, uṇhakāle sītodakena gattāni parisiñcitvā nhāpanena. Pādānaṃ dhovanena	1594	
PA_atk-s05_04a:1594_6	cāti uṇhodakasītodakehi pādadhovanena ceva telamakkhanena ca.	1594	
PA_atk-s05_04a:1595	Tāya naṃ pāricariyāyāti ettha nanti nipātamattaṃ, yathāvuttaparicaraṇena. Atha vā pāricariyāyāti bharaṇakiccakaraṇakulavaṃsapatiṭṭhāpanādinā pañcavidhaupaṭṭhānena. Vuttañhetaṃ –	159	
PA_atk-s05_04a:1596_0	“Pañcahi kho, gahapatiputta, ṭhānehi puttena puratthimā disā mātāpitaro paccupaṭṭhātabbā	1596	
PA_atk-s05_04a:1596_1	‘bhato ne bharissāmi, kiccaṃ nesaṃ karissāmi, kulavaṃsaṃ ṭhapessāmi, dāyajjaṃ paṭipajjissāmi.	1596	
PA_atk-s05_04a:1596_2	Atha vā pana nesaṃ petānaṃ kālakatānaṃ dakkhiṇamanuppadassāmī’ti. Imehi kho, gahapatiputta,	1596	
PA_atk-s05_04a:1596_3	pañcahi ṭhānehi puttena puratthimā disā mātāpitaro paccupaṭṭhitā pañcahi ṭhānehi	1596	
PA_atk-s05_04a:1596_4	puttaṃ anukampanti – pāpā nivārenti, kalyāṇe nivesenti, sippaṃ sikkhāpenti, patirūpena	1596	
PA_atk-s05_04a:1596_5	dārena saṃyojenti, samaye dāyajjaṃ niyyādentī”ti.	1596	
PA_atk-s05_04a:1597_0	Apica yo mātāpitaro tīsu vatthūsu abhippasanne katvā sīlesu vā patiṭṭhāpetvā pabbajjāya	1597	
PA_atk-s05_04a:1597_1	vā niyojetvā upaṭṭhahati, ayaṃ mātāpituupaṭṭhākānaṃ aggoti veditabbo. Sā panāyaṃ	1597	
PA_atk-s05_04a:1597_2	pāricariyā puttassa ubhayalokahitasukhāvahāti dassento “idheva naṃ pasaṃsanti, pecca	1597	
PA_atk-s05_04a:1597_3	sagge pamodatī”ti āha. Tattha idhāti imasmiṃ loke. Mātāpituupaṭṭhākañhi puggalaṃ	1597	
PA_atk-s05_04a:1597_4	paṇḍitamanussā tattha pāricariyāya pasaṃsanti vaṇṇenti thomenti, tassa ca diṭṭhānugatiṃ	1597	
PA_atk-s05_04a:1597_5	āpajjantā sayampi attano mātāpitūsu tathā paṭipajjitvā mahantaṃ puññaṃ pasavanti.	1597	
PA_atk-s05_04a:1597_6	Peccāti paralokaṃ gantvā sagge ṭhito mātāpitupaṭṭhāko dibbasampattīhi modati pamodati abhinandatīti.	1597	
PA_atk-s05_04a:1598	Sattamasuttavaṇṇanā niṭṭhitā.	159	
PA_atk-s05_04a:1599	8. Bahukārasuttavaṇṇanā	159	
PA_atk-s05_04a:1600_0	107. Aṭṭhame brāhmaṇagahapatikāti brāhmaṇā ceva gahapatikā ca. Ṭhapetvā brāhmaṇe	1600	
PA_atk-s05_04a:1600_1	ye keci agāraṃ ajjhāvasantā idha gahapatikāti veditabbā. Yeti aniyamato niddiṭṭhaparāmasanaṃ.	1600	
PA_atk-s05_04a:1600_2	Voti upayogabahuvacanaṃ. Ayañhettha saṅkhepattho – bhikkhave, tumhākaṃ bahūpakārā	1600	
PA_atk-s05_04a:1600_3	brāhmaṇagahapatikā, ye brāhmaṇā ceva sesaagārikā ca “tumhe eva amhākaṃ puññakkhettaṃ,	1600	
PA_atk-s05_04a:1600_4	yattha mayaṃ uddhaggikaṃ dakkhiṇaṃ patiṭṭhāpema sovaggikaṃ sukhavipākaṃ saggasaṃvattanika”nti	1600	
PA_atk-s05_04a:1600_5	cīvarādīhi paccayehi patiupaṭṭhitāti.	1600	
PA_atk-s05_04a:1601_0	Evaṃ “āmisadānena āmisasaṃvibhāgena āmisānuggahena gahaṭṭhā bhikkhūnaṃ upakāravanto”ti	1601	
PA_atk-s05_04a:1601_1	dassetvā idāni dhammadānena dhammasaṃvibhāgena dhammānuggahena bhikkhūnampi tesaṃ	1601	
PA_atk-s05_04a:1601_2	upakāravantataṃ dassetuṃ “tumhepi, bhikkhave,”tiādi vuttaṃ, taṃ vuttanayameva.	1601	
PA_atk-s05_04a:1602_0	Iminā kiṃ kathitaṃ? Piṇḍāpacāyanaṃ nāma kathitaṃ. Ayañhettha adhippāyo – bhikkhave,	1602	
PA_atk-s05_04a:1602_1	yasmā ime brāhmaṇagahapatikā neva tumhākaṃ ñātakā, na mittā, na iṇaṃ vā dhārenti,	1602	
PA_atk-s05_04a:1602_2	atha kho “ime samaṇā sammaggatā sammā paṭipannā, ettha no kārā mahapphalā bhavissanti	1602	
PA_atk-s05_04a:1602_3	mahānisaṃsā”ti phalavisesaṃ ākaṅkhantā tumhe cīvarādīhi upaṭṭhahanti. Tasmā taṃ tesaṃ	1602	
PA_atk-s05_04a:1602_4	adhippāyaṃ paripūrentā appamādena sampādetha, dhammadesanāpi vo kārakānaṃyeva sobhati,	1602	
PA_atk-s05_04a:1602_5	ādeyyā ca hoti, na itaresanti evaṃ sammāpaṭipattiyaṃ appamādo karaṇīyoti.	1602	
PA_atk-s05_04a:1603_0	Evamidaṃ, bhikkhavetiādīsu ayaṃ saṅkhepattho – bhikkhave, evaṃ iminā vuttappakārena	1603	
PA_atk-s05_04a:1603_1	gahaṭṭhapabbajitehi āmisadānadhammadānavasena aññamaññaṃ sannissāya kāmādivasena	1603	
PA_atk-s05_04a:1603_2	catubbidhassapi oghassa nittharaṇatthāya sakalassapi vaṭṭadukkhassa sammadeva pariyosānakaraṇāya	1603	
PA_atk-s05_04a:1603_3	uposathasīlaniyamādivasena catupārisuddhisīlādivasena vā idaṃ sāsanabrahmacariyaṃ	1603	
PA_atk-s05_04a:1603_4	maggabrahmacariyañca vussati carīyatīti.	1603	
PA_atk-s05_04a:1604_0	Gāthāsu sāgārāti gahaṭṭhā. Anagārāti pariccattaagārā pabbajitā. Ubho aññoññanissitāti	1604	
PA_atk-s05_04a:1604_1	te ubhopi aññamaññasannissitā. Sāgārā hi anagārānaṃ dhammadānasannissitā, anagārā	1604	
PA_atk-s05_04a:1604_2	ca sāgārānaṃ paccayadānasannissitā. Ārādhayantīti sādhenti sampādenti. Saddhammanti	1604	
PA_atk-s05_04a:1604_3	paṭipattisaddhammaṃ paṭivedhasaddhammañca. Tattha yaṃ uttamaṃ, taṃ dassento āha “yogakkhemaṃ	1604	
PA_atk-s05_04a:1604_4	anuttara”nti arahattaṃ nibbānañca. Sāgāresūti sāgārehi, nissakke idaṃ bhummavacanaṃ,	1604	
PA_atk-s05_04a:1604_5	sāgārānaṃ vā santike. Paccayanti vuttāvasesaṃ duvidhaṃ paccayaṃ piṇḍapātaṃ bhesajjañca.	1604	
PA_atk-s05_04a:1604_6	Parissayavinodananti utuparissayādiparissayaharaṇaṃ vihārādiāvasathaṃ. Sugatanti	1604	
PA_atk-s05_04a:1604_7	sammā paṭipannaṃ kalyāṇaputhujjanena saddhiṃ aṭṭhavidhaṃ ariyapuggalaṃ. Sāvako hi	1604	
PA_atk-s05_04a:1604_8	idha sugatoti adhippeto. Gharamesinoti gharaṃ esino, gehe ṭhatvā gharāvāsaṃ vasantā	1604	
PA_atk-s05_04a:1604_9	bhogūpakaraṇāni ceva gahaṭṭhasīlādīni ca esanasīlāti attho. Saddahāno arahatanti	1604	
PA_atk-s05_04a:1604_10	arahantānaṃ ariyānaṃ vacanaṃ, tesaṃ vā sammāpaṭipattiṃ saddahantā. “Addhā ime sammā	16041	
PA_atk-s05_04a:1604_11	paṭipannā, yathā ime kathenti, tathā paṭipajjantānaṃ sā paṭipatti saggamokkhasampattiyā	16041	
PA_atk-s05_04a:1604_12	saṃvattatī”ti abhisaddahantāti attho. “Saddahantā”tipi pāṭho. Ariyapaññāyāti suvisuddhapaññāya.	16041	
PA_atk-s05_04a:1604_13	Jhāyinoti ārammaṇalakkhaṇūpanijjhānavasena duvidhenapi jhānena jhāyino.	16041	
PA_atk-s05_04a:1605_0	Idha dhammaṃ caritvānāti imasmiṃ attabhāve, imasmiṃ vā sāsane lokiyalokuttarasukhassa	1605	
PA_atk-s05_04a:1605_1	maggabhūtaṃ sīlādidhammaṃ paṭipajjitvā yāva parinibbānaṃ na pāpuṇanti, tāvadeva sugatigāmino.	1605	
PA_atk-s05_04a:1605_2	Nandinoti pītisomanassayogena nandanasīlā. Keci pana “dhammaṃ caritvāna magganti	1605	
PA_atk-s05_04a:1605_3	sotāpattimaggaṃ pāpuṇitvā”ti vadanti. Devalokasminti chabbidhepi kāmāvacaradevaloke.	1605	
PA_atk-s05_04a:1605_4	Modanti kāmakāminoti yathicchitavatthunipphattito kāmakāmino kāmavanto hutvā pamodantīti.	1605	
PA_atk-s05_04a:1606	Aṭṭhamasuttavaṇṇanā niṭṭhitā.	160	
PA_atk-s05_04a:1607	9. Kuhasuttavaṇṇanā	160	
PA_atk-s05_04a:1608_0	108. Navame kuhāti sāmantajappanādinā kuhanavatthunā kuhakā, asantaguṇasambhāvanicchāya	1608	
PA_atk-s05_04a:1608_1	kohaññaṃ katvā paresaṃ vimhāpakāti attho. Thaddhāti kodhena ca mānena ca thaddhamānasā.	1608	
PA_atk-s05_04a:1608_2	“Kodhano hoti upāyāsabahulo, appampi vutto samāno abhisajjati kuppati byāpajjati	1608	
PA_atk-s05_04a:1608_3	patitthīyatī”ti evaṃ vuttena kodhena ca, “dubbaco hoti dovacassakaraṇehi dhammehi	1608	
PA_atk-s05_04a:1608_4	samannāgato akkhamo appadakkhiṇaggāhī anusāsani”nti evaṃ vuttena dovacassena ca,	1608	
PA_atk-s05_04a:1608_5	“jātimado, gottamado, sippamado, ārogyamado, yobbanamado, jīvitamado”ti evaṃ vuttena	1608	
PA_atk-s05_04a:1608_6	jātimadādibhedena madena ca garukātabbesu garūsu paramanipaccakāraṃ akatvā ayosalākaṃ	1608	
PA_atk-s05_04a:1608_7	gilitvā ṭhitā viya anonatā hutvā vicaraṇakā. Lapāti upalāpakā micchājīvavasena kulasaṅgāhakā	1608	
PA_atk-s05_04a:1608_8	paccayatthaṃ payuttavācāvasena nippesikatāvasena ca lapakāti vā attho.	1608	
PA_atk-s05_04a:1609_0	Siṅgīti “tattha katamaṃ siṅgaṃ? Yaṃ siṅgaṃ siṅgāratā cāturatā cāturiyaṃ parikkhattatā	1609	
PA_atk-s05_04a:1609_1	pārikkhattiya”nti evaṃ vuttehi siṅgasadisehi pākaṭakilesehi samannāgatā. Unnaḷāti	1609	
PA_atk-s05_04a:1609_2	uggatanaḷā, naḷasadisaṃ tucchamānaṃ ukkhipitvā vicaraṇakā. Asamāhitāti cittekaggatāmattassāpi	1609	
PA_atk-s05_04a:1609_3	alābhino. Na me te, bhikkhave, bhikkhū māmakāti te mayhaṃ bhikkhū mama santakā na	1609	
PA_atk-s05_04a:1609_4	honti. Meti idaṃ padaṃ attānaṃ uddissa pabbajitattā bhagavatā vuttaṃ. Yasmā pana	1609	
PA_atk-s05_04a:1609_5	te kuhanādiyogato na sammā paṭipannā, tasmā “na māmakā”ti vuttā. Apagatāti yadipi	1609	
PA_atk-s05_04a:1609_6	te mama sāsane pabbajitā, yathānusiṭṭhaṃ pana appaṭipajjanato apagatā eva imasmā	1609	
PA_atk-s05_04a:1609_7	dhammavinayā, ito te suvidūravidūre ṭhitāti dasseti. Vuttañhetaṃ –	1609	
PA_atk-s05_04a:1610	“Nabhañca dūre pathavī ca dūre,	161	
PA_atk-s05_04a:1611	Pāraṃ samuddassa tadāhu dūre;	161	
PA_atk-s05_04a:1612	Tato have dūrataraṃ vadanti,	161	
PA_atk-s05_04a:1613	Satañca dhammaṃ asatañca rājā”ti. ;	161	
PA_atk-s05_04a:1614_0	Vuddhiṃ virūḷhiṃ vepullaṃ āpajjantīti sīlādiguṇehi vaḍḍhanavasena vuddhiṃ, tattha	1614	
PA_atk-s05_04a:1614_1	niccalabhāvena virūḷhiṃ, sabbattha patthaṭabhāvena sīlādidhammakkhandhapāripūriyā	1614	
PA_atk-s05_04a:1614_2	vepullaṃ. Na ca te kuhādisabhāvā bhikkhū āpajjanti, na ca pāpuṇantīti attho. Te kho	1614	
PA_atk-s05_04a:1614_3	me, bhikkhave, bhikkhū māmakāti idhāpi meti attānaṃ uddissa pabbajitattā vadati,	1614	
PA_atk-s05_04a:1614_4	sammā paṭipannattā pana “māmakā”ti āha. Vuttavipariyāyena sukkapakkho veditabbo.	1614	
PA_atk-s05_04a:1614_5	Tattha yāva arahattamaggā virūhanti nāma, arahattaphale pana sampatte virūḷhiṃ vepullaṃ	1614	
PA_atk-s05_04a:1614_6	āpannā nāma. Gāthā suviññeyyā eva.	1614	
PA_atk-s05_04a:1615	Navamasuttavaṇṇanā niṭṭhitā.	161	
PA_atk-s05_04a:1616	10. Nadīsotasuttavaṇṇanā	161	
PA_atk-s05_04a:1617_0	109. Dasame seyyathāpīti opammadassanatthe nipāto, yathā nāmāti attho. Nadiyā sotena	1617	
PA_atk-s05_04a:1617_1	ovuyheyyāti sīghasotāya hārahāriniyā nadiyā udakavegena heṭṭhato vuyheyya adho hariyetha.	1617	
PA_atk-s05_04a:1617_2	Piyarūpasātarūpenāti piyasabhāvena sātasabhāvena ca kāraṇabhūtena, tassaṃ nadiyaṃ	1617	
PA_atk-s05_04a:1617_3	tassā vā paratīre maṇisuvaṇṇādi aññaṃ vā piyavatthu vittūpakaraṇaṃ atthi, taṃ gahessāmīti	1617	
PA_atk-s05_04a:1617_4	nadiyaṃ patitvā sotena avakaḍḍheyya. Kiñcāpīti anujānanaasambhāvanatthe nipāto. Kiṃ	1617	
PA_atk-s05_04a:1617_5	anujānāti, kiṃ na sambhāveti? Tena purisena adhippetassa piyavatthussa tattha atthibhāvaṃ	1617	
PA_atk-s05_04a:1617_6	anujānāti, tathāgamanaṃ pana ādīnavavantatāya na sambhāveti. Idaṃ vuttaṃ hoti – ambho,	1617	
PA_atk-s05_04a:1617_7	purisa, yadipi tayā adhippetaṃ piyavatthu tattha upalabbhati, evaṃ gamane pana ayamādīnavo,	1617	
PA_atk-s05_04a:1617_8	yaṃ tvaṃ heṭṭhā rahadaṃ patvā maraṇaṃ maraṇamattaṃ vā dukkhaṃ pāpuṇeyyāsīti.	1617	
PA_atk-s05_04a:1618_0	Atthi cettha heṭṭhā rahadoti etissā nadiyā heṭṭhā anusotabhāge ativiya gambhīravitthato	1618	
PA_atk-s05_04a:1618_1	eko mahāsaro atthi. So ca samantato vātābhighātasamuṭṭhitāhi maṇimayapabbatakūṭasannibhāhi	1618	
PA_atk-s05_04a:1618_2	mahatīhi ūmīhi vīcīhi saūmi, visamesu bhūmippadesesu savegaṃ anupakkhandantena imissā	1618	
PA_atk-s05_04a:1618_3	tāva nadiyā mahoghena tahiṃ tahiṃ āvaṭṭamānavipulajalatāya balavāmukhasadisehi saha	1618	
PA_atk-s05_04a:1618_4	āvaṭṭehīti sāvaṭṭo. Taṃ rahadaṃ otiṇṇasatteyeva attano nibaddhāmisagocare katvā ajjhāvasantena	1618	
PA_atk-s05_04a:1618_5	ativiya bhayānakadassanena ghoracetasā dakarakkhasena sagaho sarakkhaso, caṇḍamacchamakarādinā	1618	
PA_atk-s05_04a:1618_6	vā sagaho, yathāvuttarakkhasena sarakkhaso.	1618	
PA_atk-s05_04a:1619_0	Yanti evaṃ sappaṭibhayaṃ yaṃ rahadaṃ. Ambho purisāti ālapanaṃ. Maraṇaṃ vā nigacchasīti	1619	
PA_atk-s05_04a:1619_1	tāhi vā ūmīhi ajjhotthaṭo, tesu vā āvaṭṭesu nipatito sīsaṃ ukkhipituṃ asakkonto tesaṃ	1619	
PA_atk-s05_04a:1619_2	vā caṇḍamacchamakarādīnaṃ mukhe nipatito. Tassa vā dakarakkhasassa hatthaṃ gato maraṇaṃ	1619	
PA_atk-s05_04a:1619_3	vā gamissasi, atha vā pana āyusese sati tato muccitvā apagacchanto tehi ūmiādīhi	1619	
PA_atk-s05_04a:1619_4	janitaghaṭṭitavasena maraṇamattaṃ maraṇappamāṇaṃ dukkhaṃ nigacchasi. Paṭisotaṃ vāyameyyāti	1619	
PA_atk-s05_04a:1619_5	so pubbe anusotaṃ vuyhamāno tassa purisassa vacanaṃ sutvā “anattho kira me upaṭṭhito,	1619	
PA_atk-s05_04a:1619_6	maccumukhe kirāhaṃ parivattāmī”ti uppannabalavabhayo sambhamanto diguṇaṃ katvā ussāhaṃ	1619	
PA_atk-s05_04a:1619_7	hatthehi ca pādehi ca vāyameyya tareyya, na cireneva tīraṃ sampāpuṇeyya.	1619	
PA_atk-s05_04a:1620_0	Atthassa viññāpanāyāti catusaccapaṭivedhānukūlassa atthassa sambodhanāya upamā katā.	1620	
PA_atk-s05_04a:1620_1	Ayañcettha atthoti ayameva idāni vuccamāno idha mayā adhippeto upameyyattho, yassa	1620	
PA_atk-s05_04a:1620_2	viññāpanāya upamā āhaṭā.	1620	
PA_atk-s05_04a:1621_0	Taṇhāyetaṃ adhivacananti ettha catūhi ākārehi taṇhāya sotasadisatā veditabbā anukkamaparivuḍḍhito	1621	
PA_atk-s05_04a:1621_1	anuppabandhato osīdāpanato duruttaraṇato ca. Yathā hi upari mahāmeghe abhippavuṭṭhe	1621	
PA_atk-s05_04a:1621_2	udakaṃ pabbatakandarapadarasākhāyo pūretvā tato bhassitvā kusubbhe pūretvā tato bhassitvā	1621	
PA_atk-s05_04a:1621_3	kunnadiyo pūretvā tato mahānadiyo pakkhanditvā ekoghaṃ hutvā pavattamānaṃ “nadīsoto”ti	1621	
PA_atk-s05_04a:1621_4	vuccati, evameva ajjhattikabāhirādivasena anekabhedesu rūpādīsu ārammaṇesu lobho	1621	
PA_atk-s05_04a:1621_5	uppajjitvā anukkamena parivuḍḍhiṃ gacchanto “taṇhāsoto”ti vuccati, yathā ca nadīsoto	1621	
PA_atk-s05_04a:1621_6	āgamanato yāva samuddappatti, tāva sati vicchedapaccayābhāve avicchijjamāno anuppabandhena	1621	
PA_atk-s05_04a:1621_7	pavattati, evaṃ taṇhāsotopi āgamanato paṭṭhāya asati vicchedapaccaye avicchijjamāno	1621	
PA_atk-s05_04a:1621_8	apāyasamuddābhimukho anuppabandhena pavattati. Yathā pana nadīsoto tadantogadhe satte	1621	
PA_atk-s05_04a:1621_9	osīdāpeti, sīsaṃ ukkhipituṃ na deti, maraṇaṃ vā maraṇamattaṃ vā dukkhaṃ pāpeti, evaṃ	1621	
PA_atk-s05_04a:1621_10	taṇhāsotopi attano sotantogate satte osīdāpeti, paññāsīsaṃ ukkhipituṃ na deti, kusalamūlacchedanena	16211	
PA_atk-s05_04a:1621_11	saṃkilesadhammasamāpajjanena ca maraṇaṃ vā maraṇamattaṃ vā dukkhaṃ pāpeti.	16211	
PA_atk-s05_04a:1622_0	Yathā ca nadiyā soto mahoghabhāvena pavattamāno uḷumpaṃ vā nāvaṃ vā bandhituṃ netuñca	1622	
PA_atk-s05_04a:1622_1	chekaṃ purisaṃ nissāya paratīraṃ gantuṃ ajjhāsayaṃ katvā tajjaṃ vāyāmaṃ karontena	1622	
PA_atk-s05_04a:1622_2	taritabbo, na yena vā tena vāti duruttaro, evaṃ taṇhāsotopi kāmoghabhavoghabhūto	1622	
PA_atk-s05_04a:1622_3	sīlasaṃvaraṃ pūretuṃ samathavipassanāsu kammaṃ kātuṃ “nipakena arahattaṃ pāpuṇissāmī”ti	1622	
PA_atk-s05_04a:1622_4	ajjhāsayaṃ samuṭṭhāpetvā kalyāṇamitte nissāya samathavipassanānāvaṃ abhiruhitvā sammāvāyāmaṃ	1622	
PA_atk-s05_04a:1622_5	karontena taritabbo, na yena vā tena vāti duruttaro. Evaṃ anukkamaparivuḍḍhito anuppabandhato	1622	
PA_atk-s05_04a:1622_6	osīdāpanato duruttaraṇatoti catūhi ākārehi taṇhāya nadīsotasadisatā veditabbā.	1622	
PA_atk-s05_04a:1623_0	Piyarūpaṃ sātarūpanti piyajātikaṃ piyasabhāvaṃ piyarūpaṃ, madhurajātikaṃ madhurasabhāvaṃ	1623	
PA_atk-s05_04a:1623_1	sātarūpaṃ, iṭṭhasabhāvanti attho. Channetanti channaṃ etaṃ. Ajjhattikānanti ettha	1623	
PA_atk-s05_04a:1623_2	“evaṃ mayaṃ attāti gahaṇaṃ gamissāmā”ti iminā viya adhippāyena attānaṃ adhikāraṃ	1623	
PA_atk-s05_04a:1623_3	katvā pavattānīti ajjhattikāni. Tattha gocarajjhattaṃ, niyakajjhattaṃ, visayajjhattaṃ,	1623	
PA_atk-s05_04a:1623_4	ajjhattajjhattanti catubbidhaṃ ajjhattaṃ. Tesu “ajjhattarato samāhito”ti evamādīsu	1623	
PA_atk-s05_04a:1623_5	vuttaṃ idaṃ gocarajjhattaṃ nāma. “Ajjhattaṃ sampasādana”nti āgataṃ idaṃ niyakajjhattaṃ	1623	
PA_atk-s05_04a:1623_6	nāma. “Sabbanimittānaṃ amanasikārā ajjhattaṃ suññataṃ upasampajja viharatī”ti evamāgataṃ	1623	
PA_atk-s05_04a:1623_7	idaṃ visayajjhattaṃ nāma. “Ajjhattikā dhammā, bāhirā dhammā”ti ettha vuttaṃ ajjhattaṃ	1623	
PA_atk-s05_04a:1623_8	ajjhattajjhattaṃ nāma. Idhāpi etadeva adhippetaṃ, tasmā ajjhattāniyeva ajjhattikāni.	1623	
PA_atk-s05_04a:1623_9	Atha vā yathāvutteneva atthena “ajjhattā dhammā, bahiddhā dhammā”tiādīsu viya tesu	1623	
PA_atk-s05_04a:1623_10	ajjhattesu bhavāni ajjhattikāni, cakkhādīni. Tesaṃ ajjhattikānaṃ.	16231	
PA_atk-s05_04a:1624_0	Āyatanānanti ettha āyatanato, āyānaṃ tananato, āyatassa ca nayanato āyatanānīti.	1624	
PA_atk-s05_04a:1624_1	Cakkhādīsu hi taṃtaṃdvāravatthukā cittacetasikā dhammā sakena sakena anubhavanādinā	1624	
PA_atk-s05_04a:1624_2	kiccena āyatanti uṭṭhahanti ghaṭanti vāyamanti, te ca āyabhūte dhamme etāni tanonti	1624	
PA_atk-s05_04a:1624_3	vitthārenti, yañca anamatagge saṃsāre pavattaṃ ativiya āyataṃ vaṭṭadukkhaṃ, taṃ nayanti	1624	
PA_atk-s05_04a:1624_4	pavattenti. Iti sabbathāpime dhammā āyatanato, āyānaṃ tananato, āyatassa ca nayanato	1624	
PA_atk-s05_04a:1624_5	āyatanānīti vuccanti. Apica nivāsaṭṭhānaṭṭhena, ākaraṭṭhena, samosaraṇaṭṭhānaṭṭhena,	1624	
PA_atk-s05_04a:1624_6	sañjātidesaṭṭhena, kāraṇaṭṭhena ca āyatanaṃ veditabbaṃ. Tathā hi loke “issarāyatanaṃ	1624	
PA_atk-s05_04a:1624_7	devāyatana”ntiādīsu nivāsaṭṭhānaṃ āyatananti vuccati. “Suvaṇṇāyatanaṃ rajatāyatana”ntiādīsu	1624	
PA_atk-s05_04a:1624_8	ākaro. Sāsane pana “manorame āyatane, sevanti naṃ vihaṅgamā”tiādīsu samosaraṇaṭṭhānaṃ.	1624	
PA_atk-s05_04a:1624_9	“Dakkhiṇāpatho gunnaṃ āyatana”ntiādīsu sañjātideso. “Tatra tatreva sakkhibhabbataṃ	1624	
PA_atk-s05_04a:1624_10	pāpuṇāti sati satiāyatane”tiādīsu kāraṇaṃ āyatananti vuccati. Cakkhādīsu ca te te	16241	
PA_atk-s05_04a:1624_11	cittacetasikā dhammā nivasanti tadāyattavuttitāyāti cakkhādayo tesaṃ nivāsaṭṭhānaṃ.	16241	
PA_atk-s05_04a:1624_12	Tattha ca te ākiṇṇā tannissitattāti te nesaṃ ākaro, samosaraṇaṭṭhānañca tattha vatthudvārabhāvena	16241	
PA_atk-s05_04a:1624_13	samosaraṇato, sañjātideso ca tannissayabhāvena tesaṃ tattheva uppattito, kāraṇañca	16241	
PA_atk-s05_04a:1624_14	tadabhāve tesaṃ abhāvatoti. Iti nivāsaṭṭhānaṭṭhena, ākaraṭṭhena, samosaraṇaṭṭhānaṭṭhena,	16241	
PA_atk-s05_04a:1624_15	sañjātidesaṭṭhena, kāraṇaṭṭhenāti imehi kāraṇehi cakkhādīni āyatanānīti vuccanti.	16241	
PA_atk-s05_04a:1624_16	Tena vuttaṃ “channetaṃ ajjhattikānaṃ āyatanāna”nti.	16241	
PA_atk-s05_04a:1625_0	Yadipi rūpādayopi dhammā “rūpaṃ loke piyarūpaṃ sātarūpaṃ, etthesā taṇhā uppajjamānā	1625	
PA_atk-s05_04a:1625_1	uppajjatī”ti taṇhāvatthubhāvato piyarūpasātarūpabhāvena vuttā. Cakkhādike pana muñcitvā	1625	
PA_atk-s05_04a:1625_2	attabhāvapaññattiyā abhāvato “mama cakkhu mama sota”ntiādinā adhikasinehavatthubhāvena	1625	
PA_atk-s05_04a:1625_3	cakkhādayo sātisayaṃ piyarūpaṃ sātarūpanti niddesaṃ arahantīti dassetuṃ “piyarūpaṃ	1625	
PA_atk-s05_04a:1625_4	sātarūpanti kho, bhikkhave, channetaṃ ajjhattikānaṃ āyatanānaṃ adhivacana”nti vuttaṃ.	1625	
PA_atk-s05_04a:1626_0	Orambhāgiyānanti ettha oraṃ vuccati kāmadhātu, tappariyāpannā orambhāgā, paccayabhāvena	1626	
PA_atk-s05_04a:1626_1	tesaṃ hitāti orambhāgiyā. Yassa saṃvijjanti, taṃ puggalaṃ vaṭṭasmiṃ saṃyojenti bandhantīti	1626	
PA_atk-s05_04a:1626_2	saṃyojanāni. Sakkāyadiṭṭhivicikicchāsīlabbataparāmāsakāmarāgabyāpādānaṃ etaṃ adhivacanaṃ.	1626	
PA_atk-s05_04a:1626_3	Te hi kāmabhavūpagānaṃ saṅkhārānaṃ paccayā hutvā rūpārūpadhātuto heṭṭhābhāvena nihīnabhāvena	1626	
PA_atk-s05_04a:1626_4	orambhāgabhūtena kāmabhavena satte saṃyojenti. Eteneva tesaṃ heṭṭhārahadasadisatā	1626	
PA_atk-s05_04a:1626_5	dīpitāti daṭṭhabbā. Ūmibhayanti kho, bhikkhave, kodhupāyāsassetaṃ adhivacananti bhāyati	1626	
PA_atk-s05_04a:1626_6	etasmāti bhayaṃ, ūmi eva bhayanti ūmibhayaṃ. Kujjhanaṭṭhena kodho, sveva cittassa	1626	
PA_atk-s05_04a:1626_7	sarīrassa ca abhippamaddanapavedhanuppādanena daḷhaṃ āyāsanaṭṭhena upāyāso.	1626	
PA_atk-s05_04a:1627_0	Ettha ca anekavāraṃ pavattitvā attanā samavetaṃ sattaṃ ajjhottharitvā sīsaṃ ukkhipituṃ	1627	
PA_atk-s05_04a:1627_1	adatvā anayabyasanāpādanena kodhupāyāsassa ūmisadisatā daṭṭhabbā. Tathā kāmaguṇānaṃ	1627	
PA_atk-s05_04a:1627_2	kilesābhibhūte satte ito ca etto, etto ca itoti evaṃ manāpiyarūpādivisayasaṅkhāte	1627	
PA_atk-s05_04a:1627_3	attani saṃsāretvā yathā tato bahibhūte nekkhamme cittampi na uppajjati evaṃ āvaṭṭetvā	1627	
PA_atk-s05_04a:1627_4	byasanāpādanena āvaṭṭasadisatā daṭṭhabbā. Yathā pana gaharakkhasopi ārakkharahitaṃ	1627	
PA_atk-s05_04a:1627_5	attano gocarabhūmigataṃ purisaṃ abhibhuyya gahetvā agocare ṭhitampi rakkhasamāyāya	1627	
PA_atk-s05_04a:1627_6	gocaraṃ netvā bheravarūpadassanādinā avasaṃ attano upakāraṃ kātuṃ asamatthaṃ katvā	1627	
PA_atk-s05_04a:1627_7	anvāvisitvā vaṇṇabalabhogayasasukhehipi viyojento mahantaṃ anayabyasanaṃ āpādeti,	1627	
PA_atk-s05_04a:1627_8	evaṃ mātugāmopi yonisomanasikārarahitaṃ avīrapurisaṃ itthikuttabhūtehi attano hāvabhāvavilāsehi	1627	
PA_atk-s05_04a:1627_9	abhibhuyya gahetvā vīrajātiyampi attano rūpādīhi palobhanavasena itthimāyāya anvāvisitvā	1627	
PA_atk-s05_04a:1627_10	avasaṃ attano upakāradhamme sīlādayo sampādetuṃ asamatthaṃ karonto guṇavaṇṇādīhi	16271	
PA_atk-s05_04a:1627_11	viyojetvā mahantaṃ anayabyasanaṃ āpādeti, evaṃ mātugāmassa gaharakkhasasadisatā daṭṭhabbā.	16271	
PA_atk-s05_04a:1627_12	Tena vuttaṃ “āvaṭṭanti kho, bhikkhave, pañcannetaṃ kāmaguṇānaṃ adhivacanaṃ, gaharakkhasoti	16271	
PA_atk-s05_04a:1627_13	kho, bhikkhave, mātugāmassetaṃ adhivacana”nti.	16271	
PA_atk-s05_04a:1628_0	Paṭisototi kho bhikkhave nekkhammassetaṃ adhivacananti ettha pabbajjā saha upacārena	1628	
PA_atk-s05_04a:1628_1	paṭhamajjhānaṃ vipassanāpaññā ca nibbānañca nekkhammaṃ nāma. Sabbepi kusalā dhammā	1628	
PA_atk-s05_04a:1628_2	nekkhammaṃ nāma. Vuttañhetaṃ –	1628	
PA_atk-s05_04a:1629	“Pabbajjā paṭhamaṃ jhānaṃ, nibbānañca vipassanā;	162	
PA_atk-s05_04a:1630	Sabbepi kusalā dhammā, nekkhammanti pavuccare”ti.	163	
PA_atk-s05_04a:1631_0	Imesaṃ pana pabbajjādīnaṃ taṇhāsotassa paṭilomato paṭisotasadisatā veditabbā. Avisesena	1631	
PA_atk-s05_04a:1631_1	hi dhammavinayo nekkhammaṃ, tassa adhiṭṭhānaṃ pabbajjā ca, dhammavinayo ca taṇhāsotassa	1631	
PA_atk-s05_04a:1631_2	paṭisotaṃ vuccati. Vuttañhetaṃ –	1631	
PA_atk-s05_04a:1632	“Paṭisotagāmiṃ nipuṇaṃ, gambhīraṃ duddasaṃ aṇuṃ;	163	
PA_atk-s05_04a:1633	Rāgarattā na dakkhanti, tamokhandhena āvutā”ti. ;	163	
PA_atk-s05_04a:1634_0	Vīriyārambhassāti catubbidhasammappadhānavīriyassa. Tassa kāmoghādibhedataṇhāsotasantaraṇassa	1634	
PA_atk-s05_04a:1634_1	hatthehi pādehi caturaṅganadīsotasantaraṇavāyāmassa sadisatā pākaṭāyeva. Tathā nadīsotassa	1634	
PA_atk-s05_04a:1634_2	tīre ṭhitassa cakkhumato purisassa kāmādiṃ catubbidhampi oghaṃ taritvā tassa paratīrabhūte	1634	
PA_atk-s05_04a:1634_3	nibbānathale ṭhitassa pañcahi cakkhūhi cakkhumato bhagavato sadisabhāvo. Tena vuttaṃ	1634	
PA_atk-s05_04a:1634_4	“cakkhumā puriso…pe… sammāsambuddhassā”ti.	1634	
PA_atk-s05_04a:1635_0	Tatridaṃ opammasaṃsandanaṃ – nadīsoto viya anuppabandhavasena pavattamāno taṇhāsoto,	1635	
PA_atk-s05_04a:1635_1	tena vuyhamāno puriso viya anamatagge saṃsāravaṭṭe paribbhamanato taṇhāsotena vuyhamāno	1635	
PA_atk-s05_04a:1635_2	satto, tassa tattha piyarūpasātarūpavatthusmiṃ abhiniveso viya imassa cakkhādīsu	1635	
PA_atk-s05_04a:1635_3	abhiniveso, saūmisāvaṭṭasagaharakkhaso heṭṭhārahado viya kodhupāyāsapañcakāmaguṇamātugāmasamākulo	1635	
PA_atk-s05_04a:1635_4	pañcorambhāgiyasaṃyojanasamūho, tamatthaṃ yathābhūtaṃ viditvā tassa nadīsotassa paratīre	1635	
PA_atk-s05_04a:1635_5	ṭhito cakkhumā puriso viya sakalaṃ saṃsārādīnavaṃ sabbañca ñeyyadhammaṃ yathābhūtaṃ	1635	
PA_atk-s05_04a:1635_6	viditvā taṇhāsotassa paratīrabhūte nibbānathale ṭhito samantacakkhu bhagavā, tassa	1635	
PA_atk-s05_04a:1635_7	purisassa tasmiṃ nadiyā sotena vuyhamāne purise anukampāya rahadassa rahadādīnavassa	1635	
PA_atk-s05_04a:1635_8	ca ācikkhanaṃ viya taṇhāsotena vuyhamānassa sattassa mahākaruṇāya bhagavato taṇhādīnaṃ	1635	
PA_atk-s05_04a:1635_9	tadādīnavassa ca vibhāvanā, tassa vacanaṃ asaddahitvā anusotagāmino tassa purisassa	1635	
PA_atk-s05_04a:1635_10	tasmiṃ rahade maraṇappattimaraṇamattadukkhappattiyo viya bhagavato vacanaṃ asampaṭicchantassa	16351	
PA_atk-s05_04a:1635_11	apāyuppatti, sugatiyaṃ dukkhuppatti ca, tassa pana vacanaṃ saddahitvā hatthehi ca	16351	
PA_atk-s05_04a:1635_12	pādehi ca vāyāmakaraṇaṃ viya tena ca vāyāmena paratīraṃ patvā sukhena yathicchitaṭṭhānagamanaṃ	16351	
PA_atk-s05_04a:1635_13	viya bhagavato vacanaṃ sampaṭicchitvā taṇhādīsu ādīnavaṃ passitvā taṇhāsotassa paṭisotapabbajjādinekkhammavasena	16351	
PA_atk-s05_04a:1635_14	vīriyārambho, āraddhavīriyassa ca teneva vīriyārambhena taṇhāsotātikkamanaṃ nibbānatīraṃ	16351	
PA_atk-s05_04a:1635_15	patvā arahattaphalasamāpattivasena yathāruci sukhavihāroti.	16351	
PA_atk-s05_04a:1636_0	Gāthāsu sahāpi dukkhena jaheyya kāmeti jhānamaggādhigamatthaṃ samathavipassanānuyogaṃ	1636	
PA_atk-s05_04a:1636_1	karonto bhikkhu yadipi tesaṃ pubbabhāgapaṭipadā kicchena kasirena sampajjati, na	1636	
PA_atk-s05_04a:1636_2	sukhena vīthiṃ otarati pubbabhāgabhāvanāya kilesānaṃ balavabhāvato, indriyānaṃ vā	1636	
PA_atk-s05_04a:1636_3	atikkhabhāvato. Tathā sati sahāpi dukkhena jaheyya kāme, paṭhamajjhānena vikkhambhento	1636	
PA_atk-s05_04a:1636_4	tatiyamaggena samucchindanto kilesakāme pajaheyya. Etena dukkhapaṭipade jhānamagge dasseti.	1636	
PA_atk-s05_04a:1637_0	Yogakkhemaṃ āyatiṃ patthayānoti anāgāmitaṃ arahattaṃ icchanto ākaṅkhamāno. Ayañhettha	1637	
PA_atk-s05_04a:1637_1	adhippāyo – yadipi etarahi kicchena kasirena jhānapurimamagge adhigacchāmi, ime pana	1637	
PA_atk-s05_04a:1637_2	nissāya upari arahattaṃ adhigantvā katakicco pahīnasabbadukkho bhavissāmīti sahāpi	1637	
PA_atk-s05_04a:1637_3	dukkhena jhānādīhi kāme pajaheyyāti. Atha vā yo kāmavitakkabahulo puggalo kalyāṇamittassa	1637	
PA_atk-s05_04a:1637_4	vasena pabbajjaṃ sīlavisodhanaṃ jhānādīnaṃ pubbabhāgapaṭipattiṃ vā paṭipajjanto kicchena	1637	
PA_atk-s05_04a:1637_5	kasirena assumukho rodamāno taṃ vitakkaṃ vikkhambheti, taṃ sandhāya vuttaṃ “sahāpi	1637	
PA_atk-s05_04a:1637_6	dukkhena jaheyya kāme”ti. So hi kicchenapi kāme pajahanto jhānaṃ nibbattetvā taṃ	1637	
PA_atk-s05_04a:1637_7	jhānaṃ pādakaṃ katvā vipassanto anukkamena arahatte patiṭṭhaheyya. Tena vuttaṃ “yogakkhemaṃ	1637	
PA_atk-s05_04a:1637_8	āyatiṃ patthayāno”ti.	1637	
PA_atk-s05_04a:1638_0	Sammappajānoti vipassanāsahitāya maggapaññāya sammadeva pajānanto. Suvimuttacittoti	1638	
PA_atk-s05_04a:1638_1	tassa ariyamaggādhigamassa anantaraṃ phalavimuttiyā suṭṭhu vimuttacitto. Vimuttiyā	1638	
PA_atk-s05_04a:1638_2	phassaye tattha tatthāti tasmiṃ tasmiṃ maggaphalādhigamanakāle vimuttiṃ nibbānaṃ	1638	
PA_atk-s05_04a:1638_3	phassaye phuseyya pāpuṇeyya adhigaccheyya sacchikareyya. Upayogatthe hi “vimuttiyā”ti	1638	
PA_atk-s05_04a:1638_4	idaṃ sāmivacanaṃ. Vimuttiyā vā ārammaṇabhūtāya tattha tattha taṃtaṃphalasamāpattikāle	1638	
PA_atk-s05_04a:1638_5	attano phalacittaṃ phassaye phuseyya pāpuṇeyya, nibbānogadhāya phalasamāpattiyā vihareyyāti	1638	
PA_atk-s05_04a:1638_6	attho. Sa vedagūti so vedasaṅkhātena maggañāṇena catunnaṃ saccānaṃ gatattā paṭividdhattā	1638	
PA_atk-s05_04a:1638_7	vedagū. Lokantagūti khandhalokassa pariyantaṃ gato. Sesaṃ suviññeyyameva.	1638	
PA_atk-s05_04a:1639	Dasamasuttavaṇṇanā niṭṭhitā.	163	
PA_atk-s05_04a:1640	11. Carasuttavaṇṇanā	164	
PA_atk-s05_04a:1641_0	110. Ekādasame caratoti gacchantassa, caṅkamantassa vā. Uppajjati kāmavitakko vāti	1641	
PA_atk-s05_04a:1641_1	vatthukāmesu avītarāgatāya tādise paccaye kāmapaṭisaṃyutto vā vitakko uppajjati ce,	1641	
PA_atk-s05_04a:1641_2	yadi uppajjati. Byāpādavitakko vā vihiṃsāvitakko vāti āghātanimittabyāpādapaṭisaṃyutto	1641	
PA_atk-s05_04a:1641_3	vā vitakko, leḍḍudaṇḍādīhi paraviheṭhanavasena vihiṃsāpaṭisaṃyutto vā vitakko uppajjati	1641	
PA_atk-s05_04a:1641_4	ceti sambandho. Adhivāsetīti taṃ yathāvuttaṃ kāmavitakkādiṃ yathāpaccayaṃ attano	1641	
PA_atk-s05_04a:1641_5	citte uppannaṃ “itipāyaṃ vitakko pāpako, itipi akusalo, itipi sāvajjo, so ca kho	1641	
PA_atk-s05_04a:1641_6	attabyābādhāyapi saṃvattatī”tiādinā nayena paccavekkhaṇāya abhāvato adhivāseti attano	1641	
PA_atk-s05_04a:1641_7	cittaṃ āropetvā vāseti ce. Adhivāsentoyeva ca nappajahati tadaṅgādippahānavasena	1641	
PA_atk-s05_04a:1641_8	na paṭinissajjati, tato eva na vinodeti attano cittasantānato na nudati na nīharati,	1641	
PA_atk-s05_04a:1641_9	tathā avinodanato na byantīkaroti na vigatantaṃ karoti. Ātāpī pahitatto yathā tesaṃ	1641	
PA_atk-s05_04a:1641_10	antopi nāvasissati antamaso bhaṅgamattampi evaṃ karoti, ayaṃ pana tathā na karotīti	16411	
PA_atk-s05_04a:1641_11	attho. Tathābhūtova na anabhāvaṃ gameti anu anu abhāvaṃ na gameti. Na pajahati ce,	16411	
PA_atk-s05_04a:1641_12	na vinodeti cetiādinā ce-saddaṃ yojetvā attho veditabbo.	16411	
PA_atk-s05_04a:1642_0	Caranti caranto. Evaṃbhūtoti evaṃ kāmavitakkādipāpavitakkehi samaṅgībhūto. Anātāpī	1642	
PA_atk-s05_04a:1642_1	anottāpīti kilesānaṃ ātāpanassa vīriyassa abhāvena anātāpī, pāputrāsaātāpanaparitāpanalakkhaṇassa	1642	
PA_atk-s05_04a:1642_2	ottappassa abhāvena anottāpī. Satataṃ samitanti sabbakālaṃ nirantaraṃ. Kusīto hīnavīriyoti	1642	
PA_atk-s05_04a:1642_3	kusalehi dhammehi parihāyitvā akusalapakkhe kucchitaṃ sīdanato kosajjasamannāgamena	1642	
PA_atk-s05_04a:1642_4	ca kusīto, sammappadhānavīriyābhāvena hīnavīriyo vīriyavirahitoti vuccati kathīyati.	1642	
PA_atk-s05_04a:1642_5	Ṭhitassāti gamanaṃ upacchinditvā tiṭṭhato. Sayanairiyāpathassa visesato kosajjapakkhikattā	1642	
PA_atk-s05_04a:1642_6	yathā taṃsamaṅgino vitakkā sambhavanti, taṃ dassetuṃ “jāgarassā”ti vuttaṃ.	1642	
PA_atk-s05_04a:1643_0	Sukkapakkhe tañce, bhikkhave, bhikkhu nādhivāsetīti āraddhavīriyassāpi viharato anādimati	1643	
PA_atk-s05_04a:1643_1	saṃsāre cirakālabhāvitena tathārūpappaccayasamāyogena satisammosena vā kāmavitakkādi	1643	
PA_atk-s05_04a:1643_2	uppajjati ce, taṃ bhikkhu attano cittaṃ āropetvā na vāseti ce, abbhantare na vāseti	1643	
PA_atk-s05_04a:1643_3	ceti attho. Anadhivāsento kiṃ karotīti? Pajahati chaḍḍeti. Kiṃ kacavaraṃ viya piṭakena?	1643	
PA_atk-s05_04a:1643_4	Na hi, apica kho taṃ vinodeti nudati nīharati. Kiṃ balībaddaṃ viya patodena? Na hi,	1643	
PA_atk-s05_04a:1643_5	atha kho naṃ byantīkaroti vigatantaṃ karoti. Yathā tesaṃ antopi nāvasissati antamaso	1643	
PA_atk-s05_04a:1643_6	bhaṅgamattampi, tathā te karoti. Kathaṃ pana te tathā karoti? Anabhāvaṃ gameti anu	1643	
PA_atk-s05_04a:1643_7	anu abhāvaṃ gameti, vikkhambhanappahānena yathā suvikkhambhitā honti tathā ne karotīti vuttaṃ hoti.	1643	
PA_atk-s05_04a:1644_0	Evaṃbhūtotiādīsu evaṃ kāmavitakkādīnaṃ anadhivāsanena suvisuddhāsayo samāno tāya	1644	
PA_atk-s05_04a:1644_1	ca āsayasampattiyā tannimittāya ca payogasampattiyā parisuddhasīlo indriyesu guttadvāro	1644	
PA_atk-s05_04a:1644_2	bhojane mattaññū satisampajaññena samannāgato jāgariyaṃ anuyutto tadaṅgādivasena	1644	
PA_atk-s05_04a:1644_3	kilesānaṃ ātāpanalakkhaṇena vīriyena samannāgatattā ātāpī, sabbaso pāputrāsena samannāgatattā.	1644	
PA_atk-s05_04a:1644_4	Ottāpī satataṃ rattindivaṃ, samitaṃ nirantaraṃ samathavipassanābhāvanānuyogavasena	1644	
PA_atk-s05_04a:1644_5	catubbidhasammappadhānasiddhiyā, āraddhavīriyo pahitatto nibbānaṃ paṭipesitacittoti	1644	
PA_atk-s05_04a:1644_6	vuccati kathīyatīti attho. Sesaṃ vuttanayameva.	1644	
PA_atk-s05_04a:1645_0	Gāthāsu gehanissitanti ettha gehavāsīhi apariccattattā gehavāsīnaṃ sabhāvattā gehadhammattā	1645	
PA_atk-s05_04a:1645_1	vā gehaṃ vuccati vatthukāmo. Atha vā gehapaṭibaddhabhāvato kilesakāmānaṃ nivāsaṭṭhānabhāvato	1645	
PA_atk-s05_04a:1645_2	taṃvatthukattā vā kāmavitakkādi gehanissitaṃ nāma. Kummaggaṃ paṭipannoti yasmā ariyamaggassa	1645	
PA_atk-s05_04a:1645_3	uppathabhāvato abhijjhādayo tadekaṭṭhadhammā ca kummaggo, tasmā kāmavitakkādibahulo	1645	
PA_atk-s05_04a:1645_4	puggalo kummaggaṃ paṭipanno nāma. Mohaneyyesu mucchitoti mohasaṃvattaniyesu rūpādīsu	1645	
PA_atk-s05_04a:1645_5	mucchito sammatto ajjhopanno. Sambodhinti ariyamaggañāṇaṃ. Phuṭṭhunti phusituṃ pattuṃ,	1645	
PA_atk-s05_04a:1645_6	so tādiso micchāsaṅkappagocaro abhabbo, na kadāci taṃ pāpuṇātīti attho.	1645	
PA_atk-s05_04a:1646_0	Vitakkaṃ samayitvānāti yathāvuttaṃ micchāvitakkaṃ paṭisaṅkhānabhāvanābalehi vūpasametvā.	1646	
PA_atk-s05_04a:1646_1	Vitakkūpasame ratoti navannampi mahāvitakkānaṃ accantavūpasamabhūte arahatte nibbāne	1646	
PA_atk-s05_04a:1646_2	eva vā ajjhāsayena rato abhirato. Bhabbo so tādisoti so yathāvutto sammā paṭipajjamāno	1646	
PA_atk-s05_04a:1646_3	puggalo pubbabhāge samathavipassanābalena sabbavitakke yathārahaṃ tadaṅgādivasena	1646	
PA_atk-s05_04a:1646_4	vūpasametvā ṭhito, vipassanaṃ ussukkāpetvā maggapaṭipāṭiyā arahattamaggañāṇasaṅkhātaṃ	1646	
PA_atk-s05_04a:1646_5	nibbānasaṅkhātañca anuttaraṃ sambodhiṃ phuṭṭhuṃ adhigantuṃ bhabbo samatthoti.	1646	
PA_atk-s05_04a:1647	Ekādasamasuttavaṇṇanā niṭṭhitā.	164	
PA_atk-s05_04a:1648	12. Sampannasīlasuttavaṇṇanā	164	
PA_atk-s05_04a:1649	111. Dvādasame sampannasīlāti ettha tividhaṃ sampannaṃ paripuṇṇasamaṅgīmadhuravasena. Tesu –	164	
PA_atk-s05_04a:1650	“Sampannaṃ sālikedāraṃ, suvā bhuñjanti kosiya;	165	
PA_atk-s05_04a:1651	Paṭivedemi te brahme, na ne vāretumussahe”ti. –	165	
PA_atk-s05_04a:1652_0	Ettha paripuṇṇattho sampannasaddo. “Iminā pātimokkhasaṃvarena upeto hoti samupeto	1652	
PA_atk-s05_04a:1652_1	upagato samupagato sampanno samannāgato”ti ettha samaṅgibhāvattho sampannasaddo.	1652	
PA_atk-s05_04a:1652_2	“Imissā, bhante, mahāpathaviyā heṭṭhimatalaṃ sampannaṃ – seyyathāpi khuddamadhuṃ	1652	
PA_atk-s05_04a:1652_3	anīlakaṃ, evamassāda”nti ettha madhurattho sampannasaddo. Idha pana paripuṇṇatthepi	1652	
PA_atk-s05_04a:1652_4	samaṅgibhāvepi vaṭṭati, tasmā sampannasīlāti paripuṇṇasīlā hutvātipi, sīlasamaṅgino	1652	
PA_atk-s05_04a:1652_5	hutvātipi evamettha attho veditabbo.	1652	
PA_atk-s05_04a:1653_0	Tattha “paripuṇṇasīlā”ti iminā atthena khettadosavigamena khettapāripūri viya paripuṇṇaṃ	1653	
PA_atk-s05_04a:1653_1	nāma hoti. Tena vuttaṃ “khettadosavigamena khettapāripūri viya sīladosavigamena sīlapāripūri	1653	
PA_atk-s05_04a:1653_2	vuttā”ti. “Sīlasamaṅgino”ti iminā pana atthena sīlena samaṅgībhūtā samodhānagatā	1653	
PA_atk-s05_04a:1653_3	samannāgatā hutvā viharathāti vuttaṃ hoti. Tattha dvīhi kāraṇehi sampannasīlatā hoti	1653	
PA_atk-s05_04a:1653_4	sīlavipattiyā ādīnavadassanena, sīlasampattiyā ānisaṃsadassanena ca. Tadubhayampi	1653	
PA_atk-s05_04a:1653_5	visuddhimagge vuttanayena veditabbaṃ. Tattha “sampannasīlā”ti ettāvatā kira bhagavā	1653	
PA_atk-s05_04a:1653_6	catupārisuddhisīlaṃ uddisitvā “pātimokkhasaṃvarasaṃvutā”ti iminā jeṭṭhakasīlaṃ dassetītiādinā	1653	
PA_atk-s05_04a:1653_7	ettha yaṃ vattabbaṃ, taṃ heṭṭhā vuttameva. Kimassa uttari karaṇīyanti evaṃ sampannasīlānaṃ	1653	
PA_atk-s05_04a:1653_8	viharataṃ tumhākaṃ kinti siyā uttari kātabbaṃ, paṭipajjitabbanti ceti attho.	1653	
PA_atk-s05_04a:1654_0	Evaṃ “sampannasīlā, bhikkhave, viharathā”tiādinā sampādanūpāyena saddhiṃ sīlasampadāya	1654	
PA_atk-s05_04a:1654_1	bhikkhū niyojento anekapuggalādhiṭṭhānaṃ katvā desanaṃ ārabhitvā idāni yasmā ekapuggalādhiṭṭhānavasena	1654	
PA_atk-s05_04a:1654_2	pavattitāpi bhagavato desanā anekapuggalādhiṭṭhānāva hoti sabbasādhāraṇattā, tasmā	1654	
PA_atk-s05_04a:1654_3	taṃ ekapuggalādhiṭṭhānavasena dassento “carato cepi, bhikkhave, bhikkhuno”tiādimāha.	1654	
PA_atk-s05_04a:1655_0	Tattha abhijjhāyati etāyāti abhijjhā, parabhaṇḍābhijjhāyanalakkhaṇassa lobhassetaṃ	1655	
PA_atk-s05_04a:1655_1	adhivacanaṃ. Byāpajjati pūtibhavati cittaṃ etenāti byāpādo, “anatthaṃ me acarī”tiādinayappavattassa	1655	
PA_atk-s05_04a:1655_2	ekūnavīsatiāghātavatthuvisayassa dosassetaṃ adhivacanaṃ. Ubhinnampi “tattha katamo	1655	
PA_atk-s05_04a:1655_3	kāmacchando? Yo kāmesu kāmacchando kāmasneho kāmapipāsā kāmapariḷāho kāmamucchā kāmajjhosāna”nti,	1655	
PA_atk-s05_04a:1655_4	tathā “lobho lubbhanā lubbhitattaṃ sārāgo sārajjanā sārajjitattaṃ abhijjhā lobho	1655	
PA_atk-s05_04a:1655_5	akusalamūla”ntiādinā, “doso dussanā dussitattaṃ byāpatti byāpajjanā byāpajjitattaṃ	1655	
PA_atk-s05_04a:1655_6	virodho paṭivirodho caṇḍikkaṃ asuropo anattamanatā cittassā”tiādinā ca vitthāro veditabbo.	1655	
PA_atk-s05_04a:1655_7	Vigato hotīti ayañca abhijjhā, ayañca byāpādo vigato hoti apagato, pahīno hotīti	1655	
PA_atk-s05_04a:1655_8	attho. Ettāvatā kāmacchandanīvaraṇassa ca byāpādanīvaraṇassa ca pahānaṃ dassitaṃ hoti.	1655	
PA_atk-s05_04a:1656_0	Thinamiddhanti thinañceva middhañca. Tesu cittassa akammaññatā thinaṃ, ālasiyassetaṃ	1656	
PA_atk-s05_04a:1656_1	adhivacanaṃ, vedanādīnaṃ tiṇṇaṃ khandhānaṃ akammaññatā middhaṃ, pacalāyikabhāvassetaṃ	1656	
PA_atk-s05_04a:1656_2	adhivacanaṃ. Ubhinnampi “tattha katamaṃ thinaṃ? Yā cittassa akallatā akammaññatā	1656	
PA_atk-s05_04a:1656_3	olīyanā sallīyanā. Tattha katamaṃ middhaṃ? Yā kāyassa akallatā akammaññatā onāho	1656	
PA_atk-s05_04a:1656_4	pariyonāho”tiādinā nayena vitthāro veditabbo.	1656	
PA_atk-s05_04a:1657_0	Uddhaccakukkuccanti uddhaccañceva kukkuccañca. Tattha uddhaccaṃ nāma cittassa uddhatākāro,	1657	
PA_atk-s05_04a:1657_1	kukkuccaṃ nāma akatakalyāṇassa katapāpassa tappaccayā vippaṭisāro. Ubhinnampi “tattha	1657	
PA_atk-s05_04a:1657_2	katamaṃ uddhaccaṃ? Yaṃ cittassa uddhaccaṃ avūpasamo cetaso vikkhepo bhantattaṃ cittassā”tiādinā	1657	
PA_atk-s05_04a:1657_3	vitthāro. “Akataṃ vata me kalyāṇaṃ, akataṃ kusalaṃ, akataṃ bhīruttānaṃ; kataṃ pāpaṃ,	1657	
PA_atk-s05_04a:1657_4	kataṃ luddaṃ, kataṃ kibbisa”ntiādinā pavattiākāro veditabbo.	1657	
PA_atk-s05_04a:1658_0	Vicikicchāti buddhādīsu saṃsayo. Tassā “satthari kaṅkhati vicikicchati, nādhimuccati	1658	
PA_atk-s05_04a:1658_1	na sampasīdatī”tiādinā, “tattha katamā vicikicchā? Yā kaṅkhā kaṅkhāyanā kaṅkhāyitattaṃ	1658	
PA_atk-s05_04a:1658_2	vimati vicikicchā dveḷhakaṃ dvedhāpatho saṃsayo anekaṃsaggāho āsappanā parisappanā	1658	
PA_atk-s05_04a:1658_3	apariyogāhanā chambhitattaṃ cittassa manovilekho”tiādinā ca nayena vitthāro veditabbo.	1658	
PA_atk-s05_04a:1659	Ettha ca abhijjhābyāpādādīnaṃ vigamavasena ca pahānavasena ca tesaṃ vikkhambhanameva veditabbaṃ. Yaṃ sandhāya vuttaṃ –	165	
PA_atk-s05_04a:1660_0	“So abhijjhaṃ loke pahāya vigatābhijjhena cetasā viharati, abhijjhāya cittaṃ parisodheti.	1660	
PA_atk-s05_04a:1660_1	Byāpādapadosaṃ pahāya abyāpannacitto viharati, byāpādapadosā cittaṃ parisodheti.	1660	
PA_atk-s05_04a:1660_2	Thinamiddhaṃ pahāya vigatathinamiddho viharati ālokasaññī sato sampajāno, thinamiddhā	1660	
PA_atk-s05_04a:1660_3	cittaṃ parisodheti. Uddhaccakukkuccaṃ pahāya anuddhato viharati ajjhattaṃ upasantacitto	1660	
PA_atk-s05_04a:1660_4	uddhaccakukkuccā cittaṃ parisodheti. Vicikicchaṃ pahāya tiṇṇavicikiccho viharati	1660	
PA_atk-s05_04a:1660_5	akathaṃkathī kusalesu dhammesu, vicikicchāya cittaṃ parisodhetī”ti.	1660	
PA_atk-s05_04a:1661_0	Tattha yathā nīvaraṇānaṃ pahānaṃ hoti, taṃ veditabbaṃ. Kathañca nesaṃ pahānaṃ hoti?	1661	
PA_atk-s05_04a:1661_1	Kāmacchandassa tāva asubhanimitte yonisomanasikārena pahānaṃ hoti, subhanimitte ayonisomanasikārenassa	1661	
PA_atk-s05_04a:1661_2	uppatti. Tenāha bhagavā –	1661	
PA_atk-s05_04a:1662	“Atthi, bhikkhave, subhanimittaṃ. Tattha ayonisomanasikārabahulīkāro ayamāhāro anuppannassa vā kāmacchandassa uppādāya, uppannassa vā kāmacchandassa bhiyyobhāvāya vepullāyā”ti.	166	
PA_atk-s05_04a:1663_0	Evaṃ subhanimitte ayonisomanasikārena uppajjantassa kāmacchandassa tappaṭipakkhato	1663	
PA_atk-s05_04a:1663_1	asubhanimitte yonisomanasikārena pahānaṃ hoti. Tattha asubhanimittaṃ nāma asubhampi	1663	
PA_atk-s05_04a:1663_2	asubhārammaṇampi, yonisomanasikāro nāma upāyamanasikāro, pathamanasikāro, anicce	1663	
PA_atk-s05_04a:1663_3	aniccanti vā, dukkhe dukkhanti vā, anattani anattāti vā, asubhe asubhanti vā manasikāro.	1663	
PA_atk-s05_04a:1663_4	Taṃ tattha bahulaṃ pavattayato kāmacchando pahīyati. Tenāha bhagavā –	1663	
PA_atk-s05_04a:1664	“Atthi, bhikkhave, asubhanimittaṃ. Tattha yonisomanasikārabahulīkāro – ayamāhāro anuppannassa vā kāmacchandassa anuppādāya, uppannassa vā kāmacchandassa pahānāyā”ti.	166	
PA_atk-s05_04a:1665_0	Apica cha dhammā kāmacchandassa pahānāya saṃvattanti – asubhanimittassa uggaho, asubhabhāvanānuyogo,	1665	
PA_atk-s05_04a:1665_1	indriyesu guttadvāratā, bhojane mattaññutā, kalyāṇamittatā, sappāyakathāti. Dasavidhañhi	1665	
PA_atk-s05_04a:1665_2	asubhanimittaṃ uggaṇhantassapi kāmacchando pahīyati, bhāventassapi, indriyesu pihitadvārassapi	1665	
PA_atk-s05_04a:1665_3	catunnaṃ pañcannaṃ ālopānaṃ okāse sati udakaṃ pivitvā yāpanasīlatāya bhojane mattaññunopi. Tena vuttaṃ –	1665	
PA_atk-s05_04a:1666	“Cattāro pañca ālope, abhutvā udakaṃ pive;	166	
PA_atk-s05_04a:1667	Alaṃ phāsuvihārāya, pahitattassa bhikkhuno”ti. ;	166	
PA_atk-s05_04a:1668_0	Asubhakammikatissattherasadise kalyāṇamitte sevantassapi kāmacchando pahīyati, ṭhānanisajjādīsu	1668	
PA_atk-s05_04a:1668_1	dasaasubhanissitasappāyakathāyapi pahīyati. Tena vuttaṃ “cha dhammā kāmacchandassa	1668	
PA_atk-s05_04a:1668_2	pahānāya saṃvattantī”ti.	1668	
PA_atk-s05_04a:1669_0	Paṭighanimitte āyonisomanasikārena byāpādassa uppādo hoti. Tattha paṭighampi paṭighanimittaṃ,	1669	
PA_atk-s05_04a:1669_1	paṭighārammaṇampi paṭighanimittaṃ. Ayonisomanasikāro sabbattha ekalakkhaṇo eva. Taṃ	1669	
PA_atk-s05_04a:1669_2	tasmiṃ nimitte bahulaṃ pavattayato byāpādo uppajjati. Tenāha bhagavā –	1669	
PA_atk-s05_04a:1670	“Atthi, bhikkhave, paṭighanimittaṃ. Tattha ayonisomanasikārabahulīkāro – ayamāhāro anuppannassa vā byāpādassa uppādāya, uppannassa vā byāpādassa bhiyyobhāvāya vepullāyā”ti.	167	
PA_atk-s05_04a:1671_0	Mettāya pana cetovimuttiyā yonisomanasikārenassa pahānaṃ hoti. Tattha “mettā”ti vutte	1671	
PA_atk-s05_04a:1671_1	appanāpi upacāropi vaṭṭati, “cetovimuttī”ti pana appanāva. Yonisomanasikāro vuttalakkhaṇova.	1671	
PA_atk-s05_04a:1671_2	Taṃ tattha bahulaṃ pavattayato byāpādo pahīyati. Tenāha bhagavā –	1671	
PA_atk-s05_04a:1672	“Atthi, bhikkhave, mettācetovimutti. Tattha yonisomanasikārabahulīkāro ayamāhāro anuppannassa vā byāpādassa anuppādāya uppannassa vā byāpādassa pahānāyā”ti.	167	
PA_atk-s05_04a:1673_0	Apica cha dhammā byāpādassa pahānāya saṃvattanti – mettānimittassa uggaho, mettābhāvanā,	1673	
PA_atk-s05_04a:1673_1	kammassakatāpaccavekkhaṇā, paṭisaṅkhānabahulatā, kalyāṇamittatā, sappāyakathāti.	1673	
PA_atk-s05_04a:1673_2	Odhisakānodhisakadisāpharaṇānañhi aññataravasena mettaṃ uggaṇhantassapi byāpādo pahīyati,	1673	
PA_atk-s05_04a:1673_3	odhiso anodhiso disāpharaṇavasena mettaṃ bhāventassapi byāpādo pahīyati, “tvaṃ etassa	1673	
PA_atk-s05_04a:1673_4	kuddho kiṃ karissasi, kimassa sīlādīni vināsetuṃ sakkhissasi nanu tvaṃ attano kammena	1673	
PA_atk-s05_04a:1673_5	āgantvā attano kammeneva gamissasi, parassa kujjhanaṃ nāma vītaccikaṅgāratattaayasalākagūthādīni	1673	
PA_atk-s05_04a:1673_6	gahetvā paraṃ paharitukāmatā viya hoti. Esopi tava kuddho kiṃ karissati, kiṃ te sīlādīni	1673	
PA_atk-s05_04a:1673_7	vināsetuṃ sakkhissati esa attano kammena āgantvā attano kammeneva gamissati, appaṭicchitapaheṇakaṃ	1673	
PA_atk-s05_04a:1673_8	viya, paṭivātaṃ khittarajomuṭṭhi viya ca etasseva esa kodho matthake patissatī”ti	1673	
PA_atk-s05_04a:1673_9	evaṃ attano ca parassa cāti ubhayesaṃ kammassakataṃ paccavekkhatopi, paccavekkhitvā	1673	
PA_atk-s05_04a:1673_10	paṭisaṅkhāne ṭhitassapi, assaguttattherasadise mettābhāvanārate kalyāṇamitte sevantassāpi	16731	
PA_atk-s05_04a:1673_11	byāpādo pahīyati, ṭhānanisajjādīsu mettānissitasappāyakathāyapi pahīyati. Tena vuttaṃ	16731	
PA_atk-s05_04a:1673_12	“cha dhammā byāpādassa pahānāya saṃvattantī”ti.	16731	
PA_atk-s05_04a:1674_0	Aratiādīsu ayonisomanasikārena thinamiddhassa uppādo hoti. Arati nāma ukkaṇṭhitatā,	1674	
PA_atk-s05_04a:1674_1	tandī nāma kāyālasiyaṃ, vijambhitā nāma kāyavinamanā, bhattasammado nāma bhattamucchā	1674	
PA_atk-s05_04a:1674_2	bhattapariḷāho, cetaso līnattaṃ nāma cittassa līnākāro. Imesu aratiādīsu ayonisomanasikāraṃ	1674	
PA_atk-s05_04a:1674_3	bahulaṃ pavattayato thinamiddhaṃ uppajjati. Tenāha bhagavā –	1674	
PA_atk-s05_04a:1675_0	“Atthi, bhikkhave, arati tandī vijambhitā bhattasammado cetaso līnattaṃ. Tattha ayonisomanasikārabahulīkāro	1675	
PA_atk-s05_04a:1675_1	– ayamāhāro anuppannassa vā thinamiddhassa uppādāya, uppannassa vā thinamiddhassa	1675	
PA_atk-s05_04a:1675_2	bhiyyobhāvāya vepullāyā”ti.	1675	
PA_atk-s05_04a:1676_0	Ārambhadhātuādīsu pana yonisomanasikārena thinamiddhassa pahānaṃ hoti. Ārambhadhātu	1676	
PA_atk-s05_04a:1676_1	nāma paṭhamārambhavīriyaṃ, nikkamadhātu nāma kosajjato nikkhantatāya tato balavataraṃ,	1676	
PA_atk-s05_04a:1676_2	parakkamadhātu nāma paraṃ paraṃ ṭhānaṃ akkamanato tatopi balavataraṃ. Imasmiṃ tippabhede	1676	
PA_atk-s05_04a:1676_3	vīriye yonisomanasikāraṃ bahulaṃ pavattayato thinamiddhaṃ pahīyati. Tenāha –	1676	
PA_atk-s05_04a:1677_0	“Atthi, bhikkhave, ārambhadhātu, nikkamadhātu, parakkamadhātu. Tattha yonisomanasikārabahulīkāro	1677	
PA_atk-s05_04a:1677_1	– ayamāhāro anuppannassa vā thinamiddhassa anuppādāya, uppannassa vā thinamiddhassa pahānāyā”ti.	1677	
PA_atk-s05_04a:1678_0	Apica cha dhammā thinamiddhassa pahānāya saṃvattanti, atibhojane nimittaggāho – iriyāpathasamparivattanatā,	1678	
PA_atk-s05_04a:1678_1	ālokasaññāmanasikāro, abbhokāsavāso, kalyāṇamittatā, sappāyakathāti. Āharahatthakabhuttavamitakatatthavaṭṭakaalaṃsāṭakakākamāsakabhojanaṃ	1678	
PA_atk-s05_04a:1678_2	bhuñjitvā rattiṭṭhānadivāṭṭhāne nisinnassa hi samaṇadhammaṃ karoto thinamiddhaṃ mahāhatthī	1678	
PA_atk-s05_04a:1678_3	viya ottharantaṃ āgacchati, catupañcaālopaokāsaṃ pana ṭhapetvā pānīyaṃ pivitvā yāpanasīlassa	1678	
PA_atk-s05_04a:1678_4	bhikkhuno taṃ na hoti. Evaṃ atibhojane nimittaṃ gaṇhantassapi thinamiddhaṃ pahīyati.	1678	
PA_atk-s05_04a:1678_5	Yasmiṃ iriyāpathe thinamiddhaṃ okkamati, tato aññaṃ parivattentassapi, rattiṃ candālokaṃ	1678	
PA_atk-s05_04a:1678_6	dīpālokaṃ ukkālokaṃ divā sūriyālokaṃ manasikarontassapi, abbhokāse vasantassapi mahākassapattherasadise	1678	
PA_atk-s05_04a:1678_7	vigatathinamiddhe kalyāṇamitte sevantassapi thinamiddhaṃ pahīyati, ṭhānanisajjādīsu	1678	
PA_atk-s05_04a:1678_8	dhutaṅganissitasappāyakathāyapi pahīyati. Tena vuttaṃ “cha dhammā thinamiddhassa	1678	
PA_atk-s05_04a:1678_9	pahānāya saṃvattantī”ti.	1678	
PA_atk-s05_04a:1679_0	Cetaso avūpasame ayonisomanasikārena uddhaccakukkuccassa uppādo hoti. Avūpasamo nāma	1679	
PA_atk-s05_04a:1679_1	avūpasantākāro, atthato taṃ uddhaccakukkuccameva. Tattha ayonisomanasikāraṃ bahulaṃ	1679	
PA_atk-s05_04a:1679_2	pavattayato uddhaccakukkuccaṃ uppajjati. Tenāha –	1679	
PA_atk-s05_04a:1680_0	“Atthi, bhikkhave, cetaso avūpasamo. Tattha ayonisomanasikārabahulīkāro – ayamāhāro	1680	
PA_atk-s05_04a:1680_1	anuppannassa vā uddhaccakukkuccassa uppādāya, uppannassa vā uddhaccakukkuccassa bhiyyobhāvāya vepullāyā”ti.	1680	
PA_atk-s05_04a:1681	Samādhisaṅkhāte pana cetaso vūpasame yonisomanasikārenassa pahānaṃ hoti. Tenāha –	168	
PA_atk-s05_04a:1682	“Atthi, bhikkhave, cetaso vūpasamo. Tattha yonisomanasikārabahulīkāro – ayamāhāro anuppannassa vā uddhaccakukkuccassa anuppādāya, uppannassa vā uddhaccakukkuccassa pahānāyā”ti.	168	
PA_atk-s05_04a:1683_0	Apica cha dhammā uddhaccakukkuccassa pahānāya saṃvattanti – bahussutatā, paripucchakatā,	1683	
PA_atk-s05_04a:1683_1	vinaye pakataññutā, vuḍḍhasevitā, kalyāṇamittatā, sappāyakathāti. Bāhusaccenapi hi	1683	
PA_atk-s05_04a:1683_2	ekaṃ vā dve vā tayo vā cattāro vā pañca vā nikāye pāḷivasena ca atthavasena ca uggaṇhantassapi	1683	
PA_atk-s05_04a:1683_3	uddhaccakukkuccaṃ pahīyati, kappiyākappiyaparipucchābahulassapi, vinayapaññattiyaṃ	1683	
PA_atk-s05_04a:1683_4	ciṇṇavasībhāvatāya pakataññunopi, vuḍḍhe mahallakatthere upasaṅkamantassapi, upālittherasadise	1683	
PA_atk-s05_04a:1683_5	vinayadhare kalyāṇamitte sevantassapi uddhaccakukkuccaṃ pahīyati, ṭhānanisajjādīsu	1683	
PA_atk-s05_04a:1683_6	kappiyākappiyanissitasappāyakathāyapi pahīyati. Tena vuttaṃ “cha dhammā uddhaccakukkuccassa	1683	
PA_atk-s05_04a:1683_7	pahānāya saṃvattantī”ti.	1683	
PA_atk-s05_04a:1684_0	Vicikicchāṭṭhāniyesu dhammesu ayonisomanasikārena vicikicchāya uppādo hoti. Vicikicchāṭṭhāniyā	1684	
PA_atk-s05_04a:1684_1	dhammā nāma punappunaṃ vicikicchāya kāraṇattā vicikicchāva. Tattha ayonisomanasikāraṃ	1684	
PA_atk-s05_04a:1684_2	bahulaṃ pavattayato vicikicchā uppajjati. Tenāha –	1684	
PA_atk-s05_04a:1685_0	“Atthi, bhikkhave, vicikicchāṭṭhāniyā dhammā. Tattha ayonisomanasikārabahulīkāro	1685	
PA_atk-s05_04a:1685_1	– ayamāhāro anuppannāya vā vicikicchāya uppādāya, uppannāya vā vicikicchāya bhiyyobhāvāya vepullāyā”ti.	1685	
PA_atk-s05_04a:1686	Kusalādidhammesu pana yonisomanasikārena vicikicchāya pahānaṃ hoti. Tenāha –	168	
PA_atk-s05_04a:1687_0	“Atthi, bhikkhave, kusalākusalā dhammā, sāvajjānavajjā dhammā, sevitabbāsevitabbā	1687	
PA_atk-s05_04a:1687_1	dhammā, hīnapaṇītā dhammā, kaṇhasukkasappaṭibhāgā dhammā. Tattha yonisomanasikārabahulīkāro	1687	
PA_atk-s05_04a:1687_2	ayamāhāro anuppannāya vā vicikicchāya anuppādāya, uppannāya vā vicikicchāya pahānāyā”ti.	1687	
PA_atk-s05_04a:1688_0	Apica cha dhammā vicikicchāya pahānāya saṃvattanti bahussutatā, paripucchakatā, vinaye	1688	
PA_atk-s05_04a:1688_1	pakataññutā, adhimokkhabahulatā, kalyāṇamittatā, sappāyakathāti. Bāhusaccavasenapi	1688	
PA_atk-s05_04a:1688_2	hi ekaṃ vā…pe… pañca vā nikāye pāḷivasena ca atthavasena ca uggaṇhantassapi vicikicchā	1688	
PA_atk-s05_04a:1688_3	pahīyati, tīṇi ratanāni ārabbha kusalādibhedesu dhammesu paripucchābahulassapi, vinaye	1688	
PA_atk-s05_04a:1688_4	ciṇṇavasībhāvassapi, tīsu ratanesu okappanīya, saddhāsaṅkhāta, adhimokkhabahulassapi,	1688	
PA_atk-s05_04a:1688_5	saddhādhimutte vakkalittherasadise kalyāṇamitte sevantassapi vicikicchā pahīyati,	1688	
PA_atk-s05_04a:1688_6	ṭhānanisajjādīsu tiṇṇaṃ ratanānaṃ guṇanissitasappāyakathāyapi pahīyati. Tena vuttaṃ	1688	
PA_atk-s05_04a:1688_7	“cha dhammā vicikicchāya pahānāya saṃvattantī”ti.	1688	
PA_atk-s05_04a:1689_0	Ettha ca yathāvuttehi tehi tehi dhammehi vikkhambhanavasena pahīnānaṃ imesaṃ nīvaraṇānaṃ	1689	
PA_atk-s05_04a:1689_1	kāmacchandanīvaraṇassa tāva arahattamaggena accantappahānaṃ hoti, tathā thinamiddhanīvaraṇassa	1689	
PA_atk-s05_04a:1689_2	uddhaccanīvaraṇassa ca. Byāpādanīvaraṇassa pana kukkuccanīvaraṇassa ca anāgāmimaggena,	1689	
PA_atk-s05_04a:1689_3	vicikicchānīvaraṇassa sotāpattimaggena accantappahānaṃ hoti. Tasmā tesaṃ tathā pahānāya	1689	
PA_atk-s05_04a:1689_4	upakāradhamme dassetuṃ “āraddhaṃ hoti vīriya”ntiādi āraddhaṃ. Idameva vā yathāvuttaṃ	1689	
PA_atk-s05_04a:1689_5	abhijjhādīnaṃ nīvaraṇānaṃ pahānaṃ, yasmā hīnavīriyatāya kusītena, anupaṭṭhitassatitāya	1689	
PA_atk-s05_04a:1689_6	muṭṭhassatinā, apaṭippassaddhadarathatāya sāraddhakāyena, asamāhitatāya vikkhittacittena	1689	
PA_atk-s05_04a:1689_7	na kadācipi te sakkā nibbattetuṃ, pageva itaraṃ, tasmā yathā paṭipannassa so abhijjhādīnaṃ	1689	
PA_atk-s05_04a:1689_8	vigamo pahānaṃ sambhavati, taṃ dassetuṃ “āraddhaṃ hoti vīriya”ntiādi āraddhaṃ. Tassattho	1689	
PA_atk-s05_04a:1689_9	– tesaṃ nīvaraṇānaṃ pahānāya sabbesampi vā saṃkilesadhammānaṃ samucchindanatthāya	1689	
PA_atk-s05_04a:1689_10	vīriyaṃ āraddhaṃ hoti, paggahitaṃ asithilappavattanti vuttaṃ hoti. Āraddhattā eva	16891	
PA_atk-s05_04a:1689_11	ca antarā saṅkocassa anāpajjanato asallīnaṃ.	16891	
PA_atk-s05_04a:1690_0	Upaṭṭhitā sati asammuṭṭhāti na kevalañca vīriyameva, satipi ārammaṇābhimukhabhāvena	1690	
PA_atk-s05_04a:1690_1	upaṭṭhitā hoti, tathā upaṭṭhitattā eva ca cirakatacirabhāsitānaṃ saraṇasamatthatāya	1690	
PA_atk-s05_04a:1690_2	asammuṭṭhā. Passaddhoti kāyacittadarathappassambhanena kāyopissa passaddho hoti.	1690	
PA_atk-s05_04a:1690_3	Tattha yasmā nāmakāye passaddhe rūpakāyopissa passaddho eva hoti, tasmā “nāmakāyo	1690	
PA_atk-s05_04a:1690_4	rūpakāyo”ti avisesetvā “passaddho kāyo”ti vuttaṃ. Asāraddhoti so ca passaddhattā	1690	
PA_atk-s05_04a:1690_5	eva asāraddho, vigatadarathoti vuttaṃ hoti. Samāhitaṃ cittaṃ ekagganti cittampissa	1690	
PA_atk-s05_04a:1690_6	sammā āhitaṃ suṭṭhu ṭhapitaṃ appitaṃ viya hoti, samāhitattā eva ca ekaggaṃ acalaṃ	1690	
PA_atk-s05_04a:1690_7	nipphandanaṃ niriñjananti.	1690	
PA_atk-s05_04a:1691	Ettāvatā jhānamaggānaṃ pubbabhāgapaṭipadā kathitā. Tenevāha –	169	
PA_atk-s05_04a:1692	“Carampi, bhikkhave, bhikkhu evaṃbhūto ātāpī ottāpī satataṃ samitaṃ āraddhavīriyo pahitattoti vuccatī”ti.	169	
PA_atk-s05_04a:1693	Tassattho heṭṭhā vutto eva.	169	
PA_atk-s05_04a:1694_0	Gāthāsu yataṃ careti yatamāno careyya, caṅkamanādivasena gamanaṃ kappentopi “anuppannānaṃ	1694	
PA_atk-s05_04a:1694_1	pāpakānaṃ akusalānaṃ dhammānaṃ anuppādāya chandaṃ janeti vāyamatī”tiādinā nayena	1694	
PA_atk-s05_04a:1694_2	vuttasammappadhānavīriyavasena yatanto ghaṭento vāyamanto yathā akusalā dhammā pahīyanti,	1694	
PA_atk-s05_04a:1694_3	kusalā dhammā bhāvanāpāripūriṃ gacchanti, evaṃ gamanaṃ kappeyyāti attho. Esa nayo	1694	
PA_atk-s05_04a:1694_4	sesesupi. Keci pana “yata”nti etassa saṃyatoti atthaṃ vadanti. Tiṭṭheti tiṭṭheyya	1694	
PA_atk-s05_04a:1694_5	ṭhānaṃ kappeyya. Accheti nisīdeyya. Sayeti nipajjeyya. Yatamenaṃ pasārayeti etaṃ	1694	
PA_atk-s05_04a:1694_6	pasāretabbaṃ hatthapādādiṃ yataṃ yatamāno yathāvuttavīriyasamaṅgīyeva hutvā pasāreyya,	1694	
PA_atk-s05_04a:1694_7	sabbattha pamādaṃ vijaheyyāti adhippāyo.	1694	
PA_atk-s05_04a:1695_0	Idāni yathā paṭipajjanto yataṃ yatamāno nāma hoti, taṃ paṭipadaṃ dassetuṃ “uddha”ntiādi	1695	
PA_atk-s05_04a:1695_1	vuttaṃ. Tattha uddhanti upari. Tiriyanti tiriyato, puratthimadisādivasena samantato	1695	
PA_atk-s05_04a:1695_2	disābhāgesūti attho. Apācīnanti heṭṭhā. Yāvatā jagato gatīti yattakā sattasaṅkhārabhedassa	1695	
PA_atk-s05_04a:1695_3	lokassa pavatti, tattha sabbatthāti attho. Ettāvatā anavasesato sammasanañāṇassa	1695	
PA_atk-s05_04a:1695_4	visayaṃ saṅgahetvā dasseti. Samavekkhitāti sammā hetunā ñāyena avekkhitā, aniccādivasena	1695	
PA_atk-s05_04a:1695_5	vipassakoti vuttaṃ hoti. Dhammānanti sattasuññānaṃ. Khandhānanti rūpādīnaṃ pañcannaṃ	1695	
PA_atk-s05_04a:1695_6	khandhānaṃ. Udayabbayanti udayañca vayañca. Idaṃ vuttaṃ hoti – upari tiriyaṃ adhoti	1695	
PA_atk-s05_04a:1695_7	tisaṅgahe sabbasmiṃ loke atītādibhedabhinnānaṃ pañcupādānakkhandhasaṅkhātānaṃ sabbesaṃ	1695	
PA_atk-s05_04a:1695_8	rūpārūpadhammānaṃ aniccatādisammasanādhigatena udayabbayañāṇena pañcavīsatiyā ākārehi	1695	
PA_atk-s05_04a:1695_9	udayaṃ, pañcavīsatiyā ākārehi vayañca samavekkhitā samanupassitā bhaveyyāti.	1695	
PA_atk-s05_04a:1696_0	Cetosamathasāmīcinti cittasaṃkilesānaṃ accantavūpasamanato cetosamathasaṅkhātassa	1696	
PA_atk-s05_04a:1696_1	ariyamaggassa anucchavikapaṭipadaṃ ñāṇadassanavisuddhiṃ. Sikkhamānanti paṭipajjamānaṃ	1696	
PA_atk-s05_04a:1696_2	bhāventaṃ ñāṇaparamparaṃ nibbattentaṃ. Sadāti sabbakālaṃ, rattiñceva divā ca. Satanti	1696	
PA_atk-s05_04a:1696_3	catusampajaññena samannāgatāya satiyā satokāriṃ. Satataṃ pahitattoti sabbakālaṃ pahitatto	1696	
PA_atk-s05_04a:1696_4	nibbānaṃ paṭipesitattoti tathāvidhaṃ bhikkhuṃ buddhādayo ariyā āhu ācikkhanti kathenti.	1696	
PA_atk-s05_04a:1696_5	Sesaṃ vuttanayameva.	1696	
PA_atk-s05_04a:1697	Dvādasamasuttavaṇṇanā niṭṭhitā.	169	
PA_atk-s05_04a:1698	13. Lokasuttavaṇṇanā	169	
PA_atk-s05_04a:1699_0	112. Terasame lokoti lujjanapalujjanaṭṭhena loko, atthato purimaṃ ariyasaccadvayaṃ	1699	
PA_atk-s05_04a:1699_1	idha pana dukkhaṃ ariyasaccaṃ veditabbaṃ. Svāyaṃ sattaloko, saṅkhāraloko, okāsalokoti	1699	
PA_atk-s05_04a:1699_2	vibhāgato sarūpato ca heṭṭhā vuttoyeva. Apica khandhalokādivasena ca anekavidho loko. Yathāha –	1699	
PA_atk-s05_04a:1700_0	“Lokoti khandhaloko, dhātuloko, āyatanaloko, vipattibhavaloko, vipattisambhavaloko,	1700	
PA_atk-s05_04a:1700_1	sampattibhavaloko, sampattisambhavaloko, eko loko sabbe sattā ahāraṭṭhitikā, dve	1700	
PA_atk-s05_04a:1700_2	lokā nāmañca rūpañca, tayo lokā tisso vedanā, cattāro lokā cattāro āhārā, pañca lokā	1700	
PA_atk-s05_04a:1700_3	pañcupādānakkhandhā, cha lokā cha ajjhattikāni āyatanāni, satta lokā satta viññāṇaṭṭhitiyo,	1700	
PA_atk-s05_04a:1700_4	aṭṭha lokā aṭṭha lokadhammā, nava lokā nava sattāvāsā, dasa lokā dasāyatanāni, dvādasa	1700	
PA_atk-s05_04a:1700_5	lokā dvādasāyatanāni, aṭṭhārasa lokā aṭṭhārasa dhātuyo”ti.	1700	
PA_atk-s05_04a:1701_0	Evamanekadhā vibhattopi loko pañcasu upādānakkhandhesu eva saṅgahaṃ samosaraṇaṃ gacchati,	1701	
PA_atk-s05_04a:1701_1	upādānakkhandhā ca dukkhaṃ ariyasaccaṃ jātipi dukkhā …pe… saṃkhittena pañcupādānakkhandhāpi	1701	
PA_atk-s05_04a:1701_2	dukkhāti. Tena vuttaṃ “atthato purimaṃ ariyasaccadvayaṃ, idha pana dukkhaṃ ariyasaccaṃ	1701	
PA_atk-s05_04a:1701_3	veditabba”nti. Nanu ca lujjanapalujjanaṭṭho avisesena pañcasu khandhesu sambhavatīti?	1701	
PA_atk-s05_04a:1701_4	Saccaṃ sambhavati. Yaṃ pana na lujjatīti gahitaṃ, taṃ tathā na hoti, ekaṃseneva lujjati	1701	
PA_atk-s05_04a:1701_5	palujjatīti so lokoti upādānakkhandhesveva lokasaddo nirūḷhoti veditabbo. Tasmā lokoti	1701	
PA_atk-s05_04a:1701_6	dukkhaṃ ariyasaccaṃ eva.	1701	
PA_atk-s05_04a:1702_0	Yadipi tathāgata-saddassa heṭṭhā tathāgatasutte nānānayehi vitthārato attho vibhatto,	1702	
PA_atk-s05_04a:1702_1	tathāpi pāḷiyā atthasaṃvaṇṇanāmukhena ayamatthavibhāvanā – abhisambuddhoti “abhiññeyyato	1702	
PA_atk-s05_04a:1702_2	pariññeyyato”ti pubbe vuttavibhāgena vā avisesato tāva āsayānusayacariyādhimuttiādibhedato	1702	
PA_atk-s05_04a:1702_3	kusalākusalādivibhāgato vaṭṭappamāṇasaṇṭhānādibhedato, visesato vā pana “ayaṃ sassatāsayo,	1702	
PA_atk-s05_04a:1702_4	ayaṃ ucchedāsayo”tiādinā “kakkhaḷalakkhaṇā pathavīdhātu, paggharaṇalakkhaṇā āpodhātū”tiādinā	1702	
PA_atk-s05_04a:1702_5	ca abhivisiṭṭhena sayambhuñāṇena sammā aviparītaṃ yo yo attho yathā yathā bujjhitabbo,	1702	
PA_atk-s05_04a:1702_6	tathā tathā buddho ñāto attapaccakkho katoti abhisambuddho.	1702	
PA_atk-s05_04a:1703_0	Lokasmāti yathāvuttalokato. Visaṃyuttoti visaṃsaṭṭho, tappaṭibaddhānaṃ sabbesaṃ saṃyojanānaṃ	1703	
PA_atk-s05_04a:1703_1	sammadeva samucchinnattā tato vippamuttoti attho. Lokasamudayoti suttantanayena taṇhā,	1703	
PA_atk-s05_04a:1703_2	abhidhammanayena pana abhisaṅkhārehi saddhiṃ diyaḍḍhakilesasahassaṃ. Pahīnoti bodhimaṇḍe	1703	
PA_atk-s05_04a:1703_3	arahattamaggañāṇena samucchedappahānavasena savāsanaṃ pahīno. Lokanirodhoti nibbānaṃ.	1703	
PA_atk-s05_04a:1703_4	Sacchikatoti attapaccakkho kato. Lokanirodhagāminī paṭipadāti sīlādikkhandhattayasaṅgaho	1703	
PA_atk-s05_04a:1703_5	ariyo aṭṭhaṅgiko maggo. So hi lokanirodhaṃ nibbānaṃ gacchati adhigacchati, tadatthaṃ	1703	
PA_atk-s05_04a:1703_6	ariyehi paṭipajjīyati cāti lokanirodhagāminī paṭipadāti vuccati.	1703	
PA_atk-s05_04a:1704	Ettāvatā tathāni abhisambuddho yāthāvato gatoti tathāgatoti ayamattho dassito hoti. Cattāri hi ariyasaccāni tathāni nāma. Yathāha –	170	
PA_atk-s05_04a:1705	“Cattārimāni, bhikkhave, tathāni avitathāni anaññathāni. Katamāni cattāri? Idaṃ dukkhanti, bhikkhave, tathametaṃ avitathametaṃ, anaññathameta”nti vitthāro.	170	
PA_atk-s05_04a:1706_0	Apica tathāya gatoti tathāgato, tathaṃ gatoti tathāgato, gatoti ca avagato atīto	1706	
PA_atk-s05_04a:1706_1	patto paṭipannoti attho. Idaṃ vuttaṃ hoti – yasmā bhagavā sakalalokaṃ tīraṇapariññāya	1706	
PA_atk-s05_04a:1706_2	tathāya aviparītāya gato avagato, tasmā loko tathāgatena abhisambuddhoti tathāgato.	1706	
PA_atk-s05_04a:1706_3	Lokasamudayaṃ pahānapariññāya tathāya gato atītoti tathāgato. Lokanirodhaṃ sacchikiriyāya	1706	
PA_atk-s05_04a:1706_4	tathāya gato pattoti tathāgato. Lokanirodhagāminiṃ paṭipadaṃ tathaṃ aviparītaṃ gato	1706	
PA_atk-s05_04a:1706_5	paṭipannoti tathāgatoti. Evaṃ imissā pāḷiyā bhagavato tathāgatabhāvadīpanavasena attho veditabbo.	1706	
PA_atk-s05_04a:1707_0	Iti bhagavā catusaccābhisambodhanavasena attano tathāgatabhāvaṃ pakāsetvā idāni tattha	1707	
PA_atk-s05_04a:1707_1	diṭṭhādiabhisambodhivasenapi taṃ dassetuṃ “yaṃ, bhikkhave”tiādimāha. Aṅguttaraṭṭhakathāyaṃ	1707	
PA_atk-s05_04a:1707_2	pana “catūhi saccehi attano buddhabhāvaṃ kathetvā”tiādi vuttaṃ. Taṃ tathāgatasadda-buddhasaddānaṃ	1707	
PA_atk-s05_04a:1707_3	atthato ninnānākaraṇataṃ dassetuṃ vuttaṃ. Tathā ceva hi pāḷi pavattāti. Tattha diṭṭhanti	1707	
PA_atk-s05_04a:1707_4	rūpāyatanaṃ. Sutanti saddāyatanaṃ. Mutanti patvā gahetabbato gandhāyatanaṃ, rasāyatanaṃ,	1707	
PA_atk-s05_04a:1707_5	phoṭṭhabbāyatanañca. Viññātanti sukhadukkhādidhammārammaṇaṃ. Pattanti pariyesitvā	1707	
PA_atk-s05_04a:1707_6	vā apariyesitvā vā pattaṃ. Pariyesitanti pattaṃ vā appattaṃ vā pariyesitaṃ. Anuvicaritaṃ	1707	
PA_atk-s05_04a:1707_7	manasāti cittena anusañcaritaṃ. Kassa pana anuvicaritaṃ manasāti? Sadevakassa…pe…	1707	
PA_atk-s05_04a:1707_8	sadevamanussāyāti sambandhanīyaṃ. Tattha saha devehīti sadevako, tassa sadevakassa.	1707	
PA_atk-s05_04a:1707_9	Sesapadesupi eseva nayo.	1707	
PA_atk-s05_04a:1708_0	Sadevakavacanena cettha pañcakāmāvacaradevaggahaṇaṃ veditabbaṃ, samārakavacanena	1708	
PA_atk-s05_04a:1708_1	chaṭṭhakāmāvacaradevaggahaṇaṃ, sabrahmakavacanena brahmakāyikādibrahmaggahaṇaṃ, sassamaṇabrāhmaṇivacanena	1708	
PA_atk-s05_04a:1708_2	sāsanassa paccatthikasamaṇabrāhmaṇaggahaṇañceva samitapāpabāhitapāpasamaṇabrāhmaṇaggahaṇañca,	1708	
PA_atk-s05_04a:1708_3	pajāvacanena sattalokaggahaṇaṃ, sadevamanussavacanena sammutidevaavasesamanussaggahaṇaṃ.	1708	
PA_atk-s05_04a:1708_4	Evamettha tīhi padehi devamārabrahmehi saddhiṃ sattaloko, dvīhi pajāvasena sattaloko gahitoti veditabbo.	1708	
PA_atk-s05_04a:1709_0	Aparo nayo – sadevakaggahaṇena arūpāvacaradevaloko gahito, samārakavacanena chakāmāvacaradevaloko,	1709	
PA_atk-s05_04a:1709_1	sabrahmakavacanena rūpībrahmaloko, sassamaṇabrāhmaṇādivacanena sammutidevehi saha	1709	
PA_atk-s05_04a:1709_2	avasesasattaloko gahito. Apicettha sadevakavacanena ukkaṭṭhaparicchedato sabbalokavisayassa	1709	
PA_atk-s05_04a:1709_3	bhagavato abhisambuddhabhāve pakāsite yesamevaṃ siyā “māro nāma mahānubhāvo chakāmāvacarissaro	1709	
PA_atk-s05_04a:1709_4	vasavattī, brahmā pana tatopi mahānubhāvataro dasahi aṅgulīhi dasasu cakkavāḷasahassesu	1709	
PA_atk-s05_04a:1709_5	ālokaṃ pharati, uttamajjhānasamāpattisukhaṃ paṭisaṃvedeti. Puthū ca samaṇabrāhmaṇā	1709	
PA_atk-s05_04a:1709_6	iddhimanto dibbacakkhukā paracittaviduno mahānubhāvā saṃvijjanti. Ayañca sattakāyo	1709	
PA_atk-s05_04a:1709_7	ananto aparimāṇo, kimetesaṃ sabbesaṃyeva visayo anavasesato bhagavatā abhisambuddho”ti?	1709	
PA_atk-s05_04a:1709_8	Tesaṃ vimatiṃ vidhamento bhagavā “sadevakassa lokassā”tiādimāha.	1709	
PA_atk-s05_04a:1710_0	Porāṇā panāhu – “sadevakassā”ti devatāhi saddhiṃ avasesalokaṃ pariyādiyati, “samārakassā”ti	1710	
PA_atk-s05_04a:1710_1	mārena saddhiṃ avasesalokaṃ, “sabrahmakassā”ti brahmehi saddhiṃ avasesalokaṃ. Evaṃ	1710	
PA_atk-s05_04a:1710_2	sabbepi tibhavūpage satte tīsu padesu pakkhipitvā puna dvīhi padehi pariyādiyanto	1710	
PA_atk-s05_04a:1710_3	“sassamaṇabrāhmaṇiyā pajāya sadevamanussāyā”ti āha. Evaṃ pañcahipi padehi khandhattayaparicchinne	1710	
PA_atk-s05_04a:1710_4	sabbasatte pariyādiyati.	1710	
PA_atk-s05_04a:1711_0	Yasmā taṃ tathāgatena abhisambuddhanti iminā idaṃ dasseti – yaṃ aparimāṇāsu lokadhātūsu	1711	
PA_atk-s05_04a:1711_1	imassa sadevakassa lokassa “nīlaṃ pītaka”ntiādi rūpārammaṇaṃ cakkhudvāre āpāthaṃ	1711	
PA_atk-s05_04a:1711_2	āgacchati, taṃ sabbaṃ “ayaṃ satto imasmiṃ khaṇe imaṃ nāma rūpārammaṇaṃ disvā sumano	1711	
PA_atk-s05_04a:1711_3	vā dummano vā majjhatto vā jāto”ti tathāgatassa evaṃ abhisambuddhaṃ. Tathā yaṃ aparimāṇāsu	1711	
PA_atk-s05_04a:1711_4	lokadhātūsu imassa sadevakassa lokassa “bherisaddo mudiṅgasaddo”tiādi saddārammaṇaṃ	1711	
PA_atk-s05_04a:1711_5	sotadvāre āpāthaṃ āgacchati, “mūlagandho tacagandho”tiādi gandhārammaṇaṃ ghānadvāre	1711	
PA_atk-s05_04a:1711_6	āpāthamāgacchati, “mūlaraso khandharaso”tiādi rasārammaṇaṃ jivhādvāre āpāthamāgacchati,	1711	
PA_atk-s05_04a:1711_7	“kakkhaḷaṃ muduka”ntiādi pathavīdhātutejodhātuvāyodhātubhedaṃ phoṭṭhabbārammaṇaṃ	1711	
PA_atk-s05_04a:1711_8	kāyadvāre āpāthamāgacchati, “ayaṃ satto imasmiṃ khaṇe imaṃ nāma phoṭṭhabbaṃ phusitvā	1711	
PA_atk-s05_04a:1711_9	sumano vā dummano vā majjhatto vā jāto”ti sabbaṃ taṃ tathāgatassa evaṃ abhisambuddhaṃ.	1711	
PA_atk-s05_04a:1712_0	Tathā yaṃ aparimāṇāsu lokadhātūsu imassa sadevakassa lokassa sukhādibhedaṃ dhammārammaṇaṃ	1712	
PA_atk-s05_04a:1712_1	manodvāre āpāthamāgacchati, “ayaṃ satto imasmiṃ khaṇe imaṃ nāma dhammārammaṇaṃ jānitvā	1712	
PA_atk-s05_04a:1712_2	sumano vā dummano vā majjhatto vā jāto”ti sabbaṃ taṃ tathāgatassa evaṃ abhisambuddhaṃ.	1712	
PA_atk-s05_04a:1712_3	Evaṃ yaṃ imassa sadevakassa lokassa diṭṭhaṃ sutaṃ mutaṃ viññātaṃ, taṃ tathāgatena	1712	
PA_atk-s05_04a:1712_4	adiṭṭhaṃ vā asutaṃ vā amutaṃ vā aviññātaṃ vā natthi. Imassa pana mahājanassa pariyesitvā	1712	
PA_atk-s05_04a:1712_5	appattampi atthi, apariyesitvā appattampi atthi, pariyesitvā pattampi atthi, apariyesitvā	1712	
PA_atk-s05_04a:1712_6	pattampi atthi. Sabbampi tathāgatassa appattaṃ nāma natthi ñāṇena asacchikataṃ. Tato	1712	
PA_atk-s05_04a:1712_7	eva yaṃ aparimāṇāsu lokadhātūsu aparimāṇānaṃ sattānaṃ cakkhudvāre āpāthamāgacchantaṃ	1712	
PA_atk-s05_04a:1712_8	rūpārammaṇaṃ nāma atthi, taṃ bhagavā sabbaṃ sabbākārena jānāti passati. Evaṃ jānatā	1712	
PA_atk-s05_04a:1712_9	passatā cānena taṃ iṭṭhāniṭṭhādivasena vā diṭṭhasutamutaviññātesu labbhamānapadavasena	1712	
PA_atk-s05_04a:1712_10	vā “katamaṃ taṃ rūpaṃ rūpāyatanaṃ? Yaṃ rūpaṃ catunnaṃ mahābhūtānaṃ upādāya vaṇṇanibhā	17121	
PA_atk-s05_04a:1712_11	sanidassanaṃ sappaṭighaṃ nīlaṃ pītaka”ntiādinā nayena anekehi nāmehi terasahi vārehi	17121	
PA_atk-s05_04a:1712_12	dvepaññāsāya nayehi vibhajjamānaṃ tatheva hoti, vitathaṃ natthi. Esa nayo sotadvārādīsupi	17121	
PA_atk-s05_04a:1712_13	āpāthamāgacchantesu saddādīsu.	17121	
PA_atk-s05_04a:1713_0	Tasmā tathāgatoti vuccatīti yaṃ yathā lokena gataṃ, tassa tatheva gatattā tathāgatoti	1713	
PA_atk-s05_04a:1713_1	vuccati. Pāḷiyaṃ pana “abhisambuddha”nti vuttaṃ, taṃ tathāgatasaddena samānatthaṃ.	1713	
PA_atk-s05_04a:1713_2	Iminā tathādassibhāvato tathāgatoti ayamattho dassito hoti. Vuttañhetaṃ dhammasenāpatinā –	1713	
PA_atk-s05_04a:1714	“Na tassa addiṭṭhamidhatthi kiñci,	171	
PA_atk-s05_04a:1715	Atho aviññātamajānitabbaṃ;	171	
PA_atk-s05_04a:1716	Sabbaṃ abhiññāsi yadatthi neyyaṃ,	171	
PA_atk-s05_04a:1717	Tathāgato tena samantacakkhū”ti. ;	171	
PA_atk-s05_04a:1718	Suttantepi vuttaṃ bhagavatā –	171	
PA_atk-s05_04a:1719_0	“Yaṃ, bhikkhave, sadevakassa lokassa…pe… sadevamanussāya pajāya diṭṭhaṃ sutaṃ mutaṃ	1719	
PA_atk-s05_04a:1719_1	viññātaṃ pattaṃ pariyesitaṃ anuvicaritaṃ manasā, tamahaṃ jānāmi, tamahaṃ abbhaññāsiṃ,	1719	
PA_atk-s05_04a:1719_2	taṃ tathāgatassa viditaṃ, taṃ tathāgato na upaṭṭhāsī”ti.	1719	
PA_atk-s05_04a:1720_0	Yañca, bhikkhave, rattiṃ tathāgato anuttaraṃ sammāsambodhiṃ abhisambujjhatīti yassañca	1720	
PA_atk-s05_04a:1720_1	visākhapuṇṇamarattiyaṃ tathā āgatādiatthena tathāgato bhagavā bodhimaṇḍe aparājitapallaṅke	1720	
PA_atk-s05_04a:1720_2	nisinno tiṇṇaṃ mārānaṃ matthakaṃ madditvā uttaritarābhāvato anuttaraṃ sammāsambodhiṃ	1720	
PA_atk-s05_04a:1720_3	āsavakkhayañāṇena saddhiṃ sabbaññutaññāṇaṃ adhigacchati. Yañca rattiṃ anupādisesāya	1720	
PA_atk-s05_04a:1720_4	nibbānadhātuyā parinibbāyatīti yassañca visākhapuṇṇamarattiyaṃyeva kusinārāyaṃ upavattane	1720	
PA_atk-s05_04a:1720_5	mallānaṃ sālavane yamakasālānamantare anupādisesāya nibbānadhātuyā parinibbāyati.	1720	
PA_atk-s05_04a:1720_6	Yaṃ etasmiṃ antareti imāsaṃ dvinnaṃ saupādisesaanupādisesanibbānadhātūnaṃ vemajjhe	1720	
PA_atk-s05_04a:1720_7	pañcacattālīsavassaparimāṇe kāle paṭhamabodhiyampi, majjhimabodhiyampi, pacchimabodhiyampi	1720	
PA_atk-s05_04a:1720_8	yaṃ suttageyyādippabhedaṃ dhammaṃ bhāsati niddisanavasena, lapati uddhisanavasena,	1720	
PA_atk-s05_04a:1720_9	niddisati paṭiniddisanavasena. Sabbaṃ taṃ tatheva hotīti taṃ etthantare desitaṃ sabbaṃ	1720	
PA_atk-s05_04a:1720_10	suttageyyādinavaṅgaṃ buddhavacanaṃ atthato byañjanato ca anupavajjaṃ anūnaṃ anadhikaṃ	17201	
PA_atk-s05_04a:1720_11	sabbākāraparipuṇṇaṃ rāgamadanimmadanaṃ…pe… mohamadanimmadanaṃ, natthi tattha vālaggamattampi	17201	
PA_atk-s05_04a:1720_12	avakkhalitaṃ, ekamuddikāya lañchitaṃ viya ekanāḷiyā mitaṃ viya ekatulāya tulitaṃ	17201	
PA_atk-s05_04a:1720_13	viya ca taṃ tatheva hoti yassatthāya bhāsitaṃ, ekanteneva tassa sādhanato, no aññathā.	17201	
PA_atk-s05_04a:1720_14	Tasmā tathaṃ, avitathaṃ, anaññathaṃ. Etena tathāvāditāya tathāgatoti dasseti. Gadaattho	17201	
PA_atk-s05_04a:1720_15	ayaṃ gatasaddo dakārassa takāraṃ katvā, tasmā tathaṃ gadatīti tathāgatoti attho.	17201	
PA_atk-s05_04a:1720_16	Atha vā āgadanaṃ āgado, vacananti attho. Tatho aviparīto āgado yassāti dakārassa	17201	
PA_atk-s05_04a:1720_17	takāraṃ katvā tathāgatoti evamettha padasiddhi veditabbā.	17201	
PA_atk-s05_04a:1721_0	Yathāvādī tathākārīti ye dhamme bhagavā “ime dhammā akusalā sāvajjā viññugarahitā	1721	
PA_atk-s05_04a:1721_1	samattā samādinnā ahitāya dukkhāya saṃvattantī”ti paresaṃ dhammaṃ desento vadati,	1721	
PA_atk-s05_04a:1721_2	te dhamme ekanteneva sayaṃ pahāsi. Ye pana dhamme bhagavā “ime dhammā kusalā anavajjā	1721	
PA_atk-s05_04a:1721_3	viññuppasatthā samattā samādinnā hitāya sukhāya saṃvattantī”ti vadati, te dhamme	1721	
PA_atk-s05_04a:1721_4	ekanteneva sayaṃ upasampajja vihāsi. Tasmā yathāvādī bhagavā, tathākārīti veditabbo.	1721	
PA_atk-s05_04a:1721_5	Yathākārī tathāvādīti sammadeva sīlādiparipūraṇavasena sammā paṭipanno sayaṃ yathākārī	1721	
PA_atk-s05_04a:1721_6	bhagavā, tatheva dhammadesanāya paresaṃ tattha patiṭṭhāpanavasena tathāvādī. Bhagavato	1721	
PA_atk-s05_04a:1721_7	hi vācāya kāyo anulometi, kāyassapi vācā. Tasmā yathāvādī tathākārī, yathākārī tathāvādī	1721	
PA_atk-s05_04a:1721_8	ca hoti. Evaṃbhūtassa cassa yathā vācā, kāyopi tathā gato pavatto. Yathā ca kāyo,	1721	
PA_atk-s05_04a:1721_9	vācāpi tathā gatā pavattāti attho.	1721	
PA_atk-s05_04a:1722_0	Abhibhū anabhibhūtoti upari bhavaggaṃ heṭṭhā avīcinirayaṃ pariyantaṃ katvā tiriyaṃ	1722	
PA_atk-s05_04a:1722_1	aparimāṇāsu lokadhātūsu bhagavā sabbasatte abhibhavati sīlenapi samādhināpi paññāyapi	1722	
PA_atk-s05_04a:1722_2	vimuttiyāpi vimuttiñāṇadassanenapi, na tassa tulā vā pamāṇaṃ vā atthi, asamo asamasamo	1722	
PA_atk-s05_04a:1722_3	appaṭimo appaṭibhāgo appaṭipuggalo atulo appameyyo anuttaro dhammarājā devānaṃ atidevo	1722	
PA_atk-s05_04a:1722_4	sakkānaṃ atisakko brahmānaṃ atibrahmā. Tato eva sayaṃ na kenaci abhibhūtoti anabhibhūto.	1722	
PA_atk-s05_04a:1722_5	Aññadatthūti ekaṃsatthe nipāto. Yañhi kiñci neyyaṃ nāma, sabbaṃ taṃ hatthatale āmalakaṃ	1722	
PA_atk-s05_04a:1722_6	viya passatīti daso. Aviparītaṃ āsayādiavabodhena hitūpasaṃhārādinā ca satte, bhāvaññathattūpanayavasena	1722	
PA_atk-s05_04a:1722_7	saṅkhāre sabbākārena suciṇṇavasitāya samāpattiyo cittañca vase vattetīti vasavattī.	1722	
PA_atk-s05_04a:1722_8	Ettāvatā abhibhavanaṭṭhena bhagavā attano tathāgatabhāvaṃ dasseti.	1722	
PA_atk-s05_04a:1723_0	Tatrevaṃ padasiddhi veditabbā – agado viya agado. Ko panesa? Desanāvilāso ceva puññussayo	1723	
PA_atk-s05_04a:1723_1	ca. Teneva hesa mahānubhāvo bhisakko viya dibbāgadena sappe, sabbe parappavādino	1723	
PA_atk-s05_04a:1723_2	sadevakañca lokaṃ abhibhavati. Iti sabbalokābhibhavane tatho aviparīto desanāvilāso	1723	
PA_atk-s05_04a:1723_3	ceva puññussayo ca agado assāti dakārassa takāraṃ katvā tathāgatoti veditabbo. Tena	1723	
PA_atk-s05_04a:1723_4	vuttaṃ “sadevake, bhikkhave, loke…pe… vasavattī, tasmā tathāgatoti vuccatī”ti.	1723	
PA_atk-s05_04a:1724_0	Gāthāsu sabbalokaṃ abhiññāyāti tedhātukalokasannivāsaṃ jānitvā. Sabbaloke yathātathanti	1724	
PA_atk-s05_04a:1724_1	tasmiṃ tedhātukalokasannivāse yaṃkiñci neyyaṃ, taṃ sabbaṃ yathātathaṃ aviparītaṃ	1724	
PA_atk-s05_04a:1724_2	jānitvā. Sabbalokavisaṃyuttoti catunnaṃ yogānaṃ anavasesappahānena sabbenapi lokena	1724	
PA_atk-s05_04a:1724_3	visaṃyutto vippamutto. Anūpayoti sabbasmimpi loke taṇhādiṭṭhiupayehi anūpayo tehi upayehi virahito.	1724	
PA_atk-s05_04a:1725_0	Sabbābhibhūti rūpādīni sabbārammaṇāni, sabbaṃ saṅkhāragataṃ, sabbepi māre abhibhavitvā	1725	
PA_atk-s05_04a:1725_1	ṭhito. Dhīroti dhitisampanno. Sabbaganthappamocanoti sabbe abhijjhākāyaganthādike	1725	
PA_atk-s05_04a:1725_2	mocetvā ṭhito veneyyasantānepi attano desanāvilāsena tesaṃ pamocanato sabbaganthappamocano.	1725	
PA_atk-s05_04a:1725_3	Phuṭṭhāssāti phuṭṭhā assa. Karaṇatthe idaṃ sāmivacanaṃ, phuṭṭhā anenāti attho. Paramā	1725	
PA_atk-s05_04a:1725_4	santīti nibbānaṃ. Tañhi tena ñāṇaphusanena phuṭṭhaṃ. Tenevāha “nibbānaṃ akutobhaya”nti.	1725	
PA_atk-s05_04a:1725_5	Atha vā paramā santīti uttamā santi. Katarā sāti? Nibbānaṃ. Yasmā pana nibbāne kutoci	1725	
PA_atk-s05_04a:1725_6	bhayaṃ natthi, tasmā taṃ akutobhayanti vuccati.	1725	
PA_atk-s05_04a:1726_0	Anīghoti niddukkho. Sabbakammakkhayaṃ pattoti sabbesaṃ kammānaṃ khayaṃ pariyosānaṃ	1726	
PA_atk-s05_04a:1726_1	accantābhāvaṃ patto. Vimutto upadhisaṅkhayeti upadhisaṅkhayasaṅkhāte nibbāne tadārammaṇāya	1726	
PA_atk-s05_04a:1726_2	phalavimuttiyā vimutto. Esa soti eso so. Sīho anuttaroti parissayānaṃ sahanaṭṭhena,	1726	
PA_atk-s05_04a:1726_3	kilesānaṃ hananaṭṭhena ca, tathāgato anuttaro sīho nāma. Brahmanti seṭṭhaṃ. Cakkanti	1726	
PA_atk-s05_04a:1726_4	dhammacakkaṃ. Pavattayīti tiparivaṭṭaṃ dvādasākāraṃ pavattesi.	1726	
PA_atk-s05_04a:1727_0	Itīti evaṃ tathāgatassa guṇe jānitvā. Saṅgammāti samāgantvā. Taṃ namassantīti taṃ	1727	
PA_atk-s05_04a:1727_1	tathāgataṃ te saraṇaṃ gatā devamanussā namassanti. Mahantehi sīlādiguṇehi samannāgatattā	1727	
PA_atk-s05_04a:1727_2	mahantaṃ, catuvesārajjayogena vītasāradaṃ. Idāni yaṃ vadantā te namassanti, taṃ dassetuṃ	1727	
PA_atk-s05_04a:1727_3	dantotiādi vuttaṃ. Taṃ uttānatthameva.	1727	
PA_atk-s05_04a:1728	Iti imasmiṃ catukkanipāte chaṭṭhe sattame ca sutte vaṭṭaṃ kathitaṃ, paṭhamadutiyatatiyadvādasamaterasamesu vivaṭṭaṃ kathitaṃ, sesesu vaṭṭavivaṭṭaṃ kathitanti veditabbaṃ.	172	
PA_atk-s05_04a:1729	Terasamasuttavaṇṇanā niṭṭhitā.	172	
PA_atk-s05_04a:1730	Iti paramatthadīpaniyā	173	
PA_atk-s05_04a:1731	Khuddakanikāya-aṭṭhakathāya	173	
PA_atk-s05_04a:1732	Itivuttakassa catukkanipātavaṇṇanā niṭṭhitā.	173	
PA_atk-s05_04a:1733	Nigamanakathā	173	
PA_atk-s05_04a:1734	Ettāvatā ca –	173	
PA_atk-s05_04a:1735	Dhammissarena jagato, dhammālokavidhāyinā;	173	
PA_atk-s05_04a:1736	Dhammānaṃ bodhaneyyānaṃ, jānatā desanāvidhiṃ.	173	
PA_atk-s05_04a:1737	Taṃ taṃ nidānamāgamma, sabbalokahitesinā;	173	
PA_atk-s05_04a:1738	Ekakādippabhedena, desitāni mahesinā.	173	
PA_atk-s05_04a:1739	Dasuttarasataṃ dve ca, suttāni itivuttakaṃ;	173	
PA_atk-s05_04a:1740	Itivuttappabhedena, saṅgāyiṃsu mahesayo.	174	
PA_atk-s05_04a:1741	Chaḷabhiññā vasippattā, pabhinnapaṭisambhidā;	174	
PA_atk-s05_04a:1742	Yaṃ taṃ sāsanadhorayhā, dhammasaṅgāhakā pure.	174	
PA_atk-s05_04a:1743	Tassa atthaṃ pakāsetuṃ, porāṇaṭṭhakathānayaṃ;	174	
PA_atk-s05_04a:1744	Nissāya yā samāraddhā, atthasaṃvaṇṇanā mayā.	174	
PA_atk-s05_04a:1745	Sā tattha paramatthānaṃ, suttantesu yathārahaṃ;	174	
PA_atk-s05_04a:1746	Pakāsanā paramattha-dīpanī nāma nāmato.	174	
PA_atk-s05_04a:1747	Sampattā pariniṭṭhānaṃ, anākulavinicchayā;	174	
PA_atk-s05_04a:1748	Aṭṭhattiṃsappamāṇāya, pāḷiyā bhāṇavārato.	174	
PA_atk-s05_04a:1749	Iti taṃ saṅkharontena, yaṃ taṃ adhigataṃ mayā;	174	
PA_atk-s05_04a:1750	Puññaṃ tassānubhāvena, lokanāthassa sāsanaṃ.	175	
PA_atk-s05_04a:1751	Ogāhetvā visuddhāya, sīlādipaṭipattiyā;	175	
PA_atk-s05_04a:1752	Sabbepi pāṇino hontu, vimuttirasabhāgino.	175	
PA_atk-s05_04a:1753	Ciraṃ tiṭṭhatu lokasmiṃ, sammāsambuddhasāsanaṃ;	175	
PA_atk-s05_04a:1754	Tasmiṃ sagāravā niccaṃ, hontu sabbepi pāṇino.	175	
PA_atk-s05_04a:1755	Sammā vassatu kālena, devopi jagatippati;	175	
PA_atk-s05_04a:1756	Saddhammanirato lokaṃ, dhammeneva pasāsatūti.	175	
PA_atk-s05_04a:1757	Iti badaratitthavihāravāsinā ācariyadhammapālena katā	175	
PA_atk-s05_04a:1758	Itivuttakassa aṭṭhakathā niṭṭhitā.	175	
