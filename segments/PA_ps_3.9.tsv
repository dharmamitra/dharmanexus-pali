segmentnr	original	folio	analyzed
PA_ps_3.9:0.1	Paṭisambhidāmagga	0	
PA_ps_3.9:0.2	Paññāvagga	0	
PA_ps_3.9:0.3	3.9. Vipassanākathā	0	
PA_ps_3.9:1.1	Evaṁ me sutaṁ—	1	
PA_ps_3.9:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_ps_3.9:1.3	Tatra kho bhagavā bhikkhū āmantesi—	1	
PA_ps_3.9:1.4	“bhikkhavo”ti.	1	
PA_ps_3.9:1.5	“Bhadante”ti te bhikkhū bhagavato paccassosuṁ.	1	
PA_ps_3.9:1.6	Bhagavā etadavoca—	1	
PA_ps_3.9:2.1	“So vata, bhikkhave, bhikkhu kañci saṅkhāraṁ niccato samanupassanto anulomikāya khantiyā samannāgato bhavissatīti—	2	
PA_ps_3.9:2.2	netaṁ ṭhānaṁ vijjati;	2	
PA_ps_3.9:2.3	anulomikāya khantiyā asamannāgato sammattaniyāmaṁ okkamissatīti—	2	
PA_ps_3.9:2.4	netaṁ ṭhānaṁ vijjati;	2	
PA_ps_3.9:2.5	sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	2	
PA_ps_3.9:2.6	netaṁ ṭhānaṁ vijjati.	2	
PA_ps_3.9:3.1	So vata, bhikkhave, bhikkhu sabbasaṅkhāre aniccato samanupassanto anulomikāya khantiyā samannāgato bhavissatīti—	3	
PA_ps_3.9:3.2	ṭhānametaṁ vijjati;	3	
PA_ps_3.9:3.3	anulomikāya khantiyā samannāgato sammattaniyāmaṁ okkamissatīti—	3	
PA_ps_3.9:3.4	ṭhānametaṁ vijjati, sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	3	
PA_ps_3.9:3.5	ṭhānametaṁ vijjati.	3	
PA_ps_3.9:4.1	So vata, bhikkhave, bhikkhu kañci saṅkhāraṁ sukhato samanupassanto anulomikāya khantiyā samannāgato bhavissatīti—	4	
PA_ps_3.9:4.2	netaṁ ṭhānaṁ vijjati;	4	
PA_ps_3.9:4.3	anulomikāya khantiyā asamannāgato sammattaniyāmaṁ okkamissatīti—	4	
PA_ps_3.9:4.4	netaṁ ṭhānaṁ vijjati;	4	
PA_ps_3.9:4.5	sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	4	
PA_ps_3.9:4.6	netaṁ ṭhānaṁ vijjati.	4	
PA_ps_3.9:5.1	So vata, bhikkhave, bhikkhu sabbasaṅkhāre dukkhato samanupassanto anulomikāya khantiyā samannāgato bhavissatīti—	5	
PA_ps_3.9:5.2	ṭhānametaṁ vijjati;	5	
PA_ps_3.9:5.3	anulomikāya khantiyā samannāgato sammattaniyāmaṁ okkamissatīti—	5	
PA_ps_3.9:5.4	ṭhānametaṁ vijjati;	5	
PA_ps_3.9:5.5	sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	5	
PA_ps_3.9:5.6	ṭhānametaṁ vijjati.	5	
PA_ps_3.9:6.1	So vata, bhikkhave, bhikkhu kañci dhammaṁ attato samanupassanto anulomikāya khantiyā samannāgato bhavissatīti—	6	
PA_ps_3.9:6.2	netaṁ ṭhānaṁ vijjati;	6	
PA_ps_3.9:6.3	anulomikāya khantiyā asamannāgato sammattaniyāmaṁ okkamissatīti—	6	
PA_ps_3.9:6.4	netaṁ ṭhānaṁ vijjati;	6	
PA_ps_3.9:6.5	sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	6	
PA_ps_3.9:6.6	netaṁ ṭhānaṁ vijjati.	6	
PA_ps_3.9:7.1	So vata, bhikkhave, bhikkhu sabbadhamme anattato samanupassanto anulomikāya khantiyā samannāgato bhavissatīti—	7	
PA_ps_3.9:7.2	ṭhānametaṁ vijjati;	7	
PA_ps_3.9:7.3	anulomikāya khantiyā samannāgato sammattaniyāmaṁ okkamissatīti—	7	
PA_ps_3.9:7.4	ṭhānametaṁ vijjati;	7	
PA_ps_3.9:7.5	sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	7	
PA_ps_3.9:7.6	ṭhānametaṁ vijjati.	7	
PA_ps_3.9:8.1	So vata, bhikkhave, bhikkhu nibbānaṁ dukkhato samanupassanto anulomikāya khantiyā samannāgato bhavissatīti—	8	
PA_ps_3.9:8.2	netaṁ ṭhānaṁ vijjati;	8	
PA_ps_3.9:8.3	anulomikāya khantiyā asamannāgato sammattaniyāmaṁ okkamissatīti—	8	
PA_ps_3.9:8.4	netaṁ ṭhānaṁ vijjati;	8	
PA_ps_3.9:8.5	sammattaniyāmaṁ anokkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	8	
PA_ps_3.9:8.6	netaṁ ṭhānaṁ vijjati.	8	
PA_ps_3.9:9.1	So vata, bhikkhave, bhikkhu nibbānaṁ sukhato samanupassanto anulomikāya khantiyā samannāgato bhavissatīti—	9	
PA_ps_3.9:9.2	ṭhānametaṁ vijjati;	9	
PA_ps_3.9:9.3	anulomikāya khantiyā samannāgato sammattaniyāmaṁ okkamissatīti—	9	
PA_ps_3.9:9.4	ṭhānametaṁ vijjati;	9	
PA_ps_3.9:9.5	sammattaniyāmaṁ okkamamāno sotāpattiphalaṁ vā sakadāgāmiphalaṁ vā anāgāmiphalaṁ vā arahattaṁ vā sacchikarissatīti—	9	
PA_ps_3.9:9.6	ṭhānametaṁ vijjati”.	9	
PA_ps_3.9:10.1	Katihākārehi anulomikaṁ khantiṁ paṭilabhati, katihākārehi sammattaniyāmaṁ okkamati?	10	
PA_ps_3.9:10.2	Cattārīsāya ākārehi anulomikaṁ khantiṁ paṭilabhati, cattārīsāya ākārehi sammattaniyāmaṁ okkamati.	10	
PA_ps_3.9:11.1	Katamehi cattārīsāya ākārehi anulomikaṁ khantiṁ paṭilabhati, katamehi cattārīsāya ākārehi sammattaniyāmaṁ okkamati?	11	
PA_ps_3.9:11.2_0	Pañcakkhandhe aniccato dukkhato rogato gaṇḍato sallato aghato ābādhato parato palokato	11	
PA_ps_3.9:11.2_1	ītito upaddavato bhayato upasaggato calato pabhaṅguto addhuvato atāṇato aleṇato asaraṇato	11	
PA_ps_3.9:11.2_2	rittato tucchato suññato anattato ādīnavato vipariṇāmadhammato asārakato aghamūlato	11	
PA_ps_3.9:11.2_3	vadhakato vibhavato sāsavato saṅkhatato mārāmisato jātidhammato jarādhammato byādhidhammato	11	
PA_ps_3.9:11.2_4	maraṇadhammato sokadhammato paridevadhammato upāyāsadhammato saṅkilesikadhammato.	11	
PA_ps_3.9:12.1	Pañcakkhandhe aniccato passanto anulomikaṁ khantiṁ paṭilabhati.	12	
PA_ps_3.9:12.2	Pañcannaṁ khandhānaṁ nirodho niccaṁ nibbānanti passanto sammattaniyāmaṁ okkamati.	12	
PA_ps_3.9:12.3	Pañcakkhandhe dukkhato passanto anulomikaṁ khantiṁ paṭilabhati.	12	
PA_ps_3.9:12.4	Pañcannaṁ khandhānaṁ nirodho sukhaṁ nibbānanti passanto sammattaniyāmaṁ okkamati.	12	
PA_ps_3.9:12.5	Pañcakkhandhe rogato passanto anulomikaṁ khantiṁ paṭilabhati.	12	
PA_ps_3.9:12.6	Pañcannaṁ khandhānaṁ nirodho ārogyaṁ nibbānanti passanto sammattaniyāmaṁ okkamati.	12	
PA_ps_3.9:12.7	Pañcakkhandhe gaṇḍato passanto anulomikaṁ khantiṁ paṭilabhati.	12	
PA_ps_3.9:12.8	Pañcannaṁ khandhānaṁ nirodho agaṇḍaṁ nibbānanti passanto sammattaniyāmaṁ okkamati.	12	
PA_ps_3.9:12.9	Pañcakkhandhe sallato passanto anulomikaṁ khantiṁ paṭilabhati.	12	
PA_ps_3.9:12.10	Pañcannaṁ khandhānaṁ nirodho visallaṁ nibbānanti passanto sammattaniyāmaṁ okkamati.	12	
PA_ps_3.9:13.1	Pañcakkhandhe aghato passanto anulomikaṁ khantiṁ paṭilabhati.	13	
PA_ps_3.9:13.2	Pañcannaṁ khandhānaṁ nirodho anagho nibbānanti passanto sammattaniyāmaṁ okkamati.	13	
PA_ps_3.9:13.3	Pañcakkhandhe ābādhato passanto anulomikaṁ khantiṁ paṭilabhati.	13	
PA_ps_3.9:13.4	Pañcannaṁ khandhānaṁ nirodho anābādhaṁ nibbānanti passanto sammattaniyāmaṁ okkamati.	13	
PA_ps_3.9:13.5	Pañcakkhandhe parato passanto anulomikaṁ khantiṁ paṭilabhati.	13	
PA_ps_3.9:13.6	Pañcannaṁ khandhānaṁ nirodho aparappaccayaṁ nibbānanti passanto sammattaniyāmaṁ okkamati.	13	
PA_ps_3.9:13.7	Pañcakkhandhe palokato passanto anulomikaṁ khantiṁ paṭilabhati.	13	
PA_ps_3.9:13.8	Pañcannaṁ khandhānaṁ nirodho apalokadhammo nibbānanti passanto sammattaniyāmaṁ okkamati.	13	
PA_ps_3.9:13.9	Pañcakkhandhe ītito passanto anulomikaṁ khantiṁ paṭilabhati.	13	
PA_ps_3.9:13.10	Pañcannaṁ khandhānaṁ nirodho anītikaṁ nibbānanti passanto sammattaniyāmaṁ okkamati.	13	
PA_ps_3.9:14.1	Pañcakkhandhe upaddavato passanto anulomikaṁ khantiṁ paṭilabhati.	14	
PA_ps_3.9:14.2	Pañcannaṁ khandhānaṁ nirodho anupaddavaṁ nibbānanti passanto sammattaniyāmaṁ okkamati.	14	
PA_ps_3.9:14.3	Pañcakkhandhe bhayato passanto anulomikaṁ khantiṁ paṭilabhati.	14	
PA_ps_3.9:14.4	Pañcannaṁ khandhānaṁ nirodho abhayaṁ nibbānanti passanto sammattaniyāmaṁ okkamati.	14	
PA_ps_3.9:14.5	Pañcakkhandhe upasaggato passanto anulomikaṁ khantiṁ paṭilabhati.	14	
PA_ps_3.9:14.6	Pañcannaṁ khandhānaṁ nirodho anupasaggaṁ nibbānanti passanto sammattaniyāmaṁ okkamati.	14	
PA_ps_3.9:14.7	Pañcakkhandhe calato passanto anulomikaṁ khantiṁ paṭilabhati.	14	
PA_ps_3.9:14.8	Pañcannaṁ khandhānaṁ nirodho acalaṁ nibbānanti passanto sammattaniyāmaṁ okkamati.	14	
PA_ps_3.9:14.9	Pañcakkhandhe pabhaṅguto passanto anulomikaṁ khantiṁ paṭilabhati.	14	
PA_ps_3.9:14.10	Pañcannaṁ khandhānaṁ nirodho apabhaṅgu nibbānanti passanto sammattaniyāmaṁ okkamati.	14	
PA_ps_3.9:15.1	Pañcakkhandhe addhuvato passanto anulomikaṁ khantiṁ paṭilabhati.	15	
PA_ps_3.9:15.2	Pañcannaṁ khandhānaṁ nirodho dhuvaṁ nibbānanti passanto sammattaniyāmaṁ okkamati.	15	
PA_ps_3.9:15.3	Pañcakkhandhe atāṇato passanto anulomikaṁ khantiṁ paṭilabhati.	15	
PA_ps_3.9:15.4	Pañcannaṁ khandhānaṁ nirodho tāṇaṁ nibbānanti passanto sammattaniyāmaṁ okkamati.	15	
PA_ps_3.9:15.5	Pañcakkhandhe aleṇato passanto anulomikaṁ khantiṁ paṭilabhati.	15	
PA_ps_3.9:15.6	Pañcannaṁ khandhānaṁ nirodho leṇaṁ nibbānanti passanto sammattaniyāmaṁ okkamati.	15	
PA_ps_3.9:15.7	Pañcakkhandhe asaraṇato passanto anulomikaṁ khantiṁ paṭilabhati.	15	
PA_ps_3.9:15.8	Pañcannaṁ khandhānaṁ nirodho saraṇaṁ nibbānanti passanto sammattaniyāmaṁ okkamati.	15	
PA_ps_3.9:15.9	Pañcakkhandhe rittato passanto anulomikaṁ khantiṁ paṭilabhati.	15	
PA_ps_3.9:15.10	Pañcannaṁ khandhānaṁ nirodho arittaṁ nibbānanti passanto sammattaniyāmaṁ okkamati.	15	
PA_ps_3.9:16.1	Pañcakkhandhe tucchato passanto anulomikaṁ khantiṁ paṭilabhati.	16	
PA_ps_3.9:16.2	Pañcannaṁ khandhānaṁ nirodho atucchaṁ nibbānanti passanto sammattaniyāmaṁ okkamati.	16	
PA_ps_3.9:16.3	Pañcakkhandhe suññato passanto anulomikaṁ khantiṁ paṭilabhati.	16	
PA_ps_3.9:16.4	Pañcannaṁ khandhānaṁ nirodho paramasuññaṁ nibbānanti passanto sammattaniyāmaṁ okkamati.	16	
PA_ps_3.9:16.5	Pañcakkhandhe anattato passanto anulomikaṁ khantiṁ paṭilabhati.	16	
PA_ps_3.9:16.6	Pañcannaṁ khandhānaṁ nirodho paramatthaṁ nibbānanti passanto sammattaniyāmaṁ okkamati.	16	
PA_ps_3.9:16.7	Pañcakkhandhe ādīnavato passanto anulomikaṁ khantiṁ paṭilabhati.	16	
PA_ps_3.9:16.8	Pañcannaṁ khandhānaṁ nirodho anādīnavaṁ nibbānanti passanto sammattaniyāmaṁ okkamati.	16	
PA_ps_3.9:16.9	Pañcakkhandhe vipariṇāmadhammato passanto anulomikaṁ khantiṁ paṭilabhati.	16	
PA_ps_3.9:16.10	Pañcannaṁ khandhānaṁ nirodho avipariṇāmadhammaṁ nibbānanti passanto sammattaniyāmaṁ okkamati.	16	
PA_ps_3.9:17.1	Pañcakkhandhe asārakato passanto anulomikaṁ khantiṁ paṭilabhati.	17	
PA_ps_3.9:17.2	Pañcannaṁ khandhānaṁ nirodho sāraṁ nibbānanti passanto sammattaniyāmaṁ okkamati.	17	
PA_ps_3.9:17.3	Pañcakkhandhe aghamūlato passanto anulomikaṁ khantiṁ paṭilabhati.	17	
PA_ps_3.9:17.4	Pañcannaṁ khandhānaṁ nirodho anaghamūlaṁ nibbānanti passanto sammattaniyāmaṁ okkamati.	17	
PA_ps_3.9:17.5	Pañcakkhandhe vadhakato passanto anulomikaṁ khantiṁ paṭilabhati.	17	
PA_ps_3.9:17.6	Pañcannaṁ khandhānaṁ nirodho avadhakaṁ nibbānanti passanto sammattaniyāmaṁ okkamati.	17	
PA_ps_3.9:17.7	Pañcakkhandhe vibhavato passanto anulomikaṁ khantiṁ paṭilabhati.	17	
PA_ps_3.9:17.8	Pañcannaṁ khandhānaṁ nirodho avibhavaṁ nibbānanti passanto sammattaniyāmaṁ okkamati.	17	
PA_ps_3.9:17.9	Pañcakkhandhe sāsavato passanto anulomikaṁ khantiṁ paṭilabhati.	17	
PA_ps_3.9:17.10	Pañcannaṁ khandhānaṁ nirodho anāsavaṁ nibbānanti passanto sammattaniyāmaṁ okkamati.	17	
PA_ps_3.9:18.1	Pañcakkhandhe saṅkhatato passanto anulomikaṁ khantiṁ paṭilabhati.	18	
PA_ps_3.9:18.2	Pañcannaṁ khandhānaṁ nirodho asaṅkhataṁ nibbānanti passanto sammattaniyāmaṁ okkamati.	18	
PA_ps_3.9:18.3	Pañcakkhandhe mārāmisato passanto anulomikaṁ khantiṁ paṭilabhati.	18	
PA_ps_3.9:18.4	Pañcannaṁ khandhānaṁ nirodho nirāmisaṁ nibbānanti passanto sammattaniyāmaṁ okkamati.	18	
PA_ps_3.9:18.5	Pañcakkhandhe jātidhammato passanto anulomikaṁ khantiṁ paṭilabhati.	18	
PA_ps_3.9:18.6	Pañcannaṁ khandhānaṁ nirodho ajātaṁ nibbānanti passanto sammattaniyāmaṁ okkamati.	18	
PA_ps_3.9:18.7	Pañcakkhandhe jarādhammato passanto anulomikaṁ khantiṁ paṭilabhati.	18	
PA_ps_3.9:18.8	Pañcannaṁ khandhānaṁ nirodho ajaraṁ nibbānanti passanto sammattaniyāmaṁ okkamati.	18	
PA_ps_3.9:18.9	Pañcakkhandhe byādhidhammato passanto anulomikaṁ khantiṁ paṭilabhati.	18	
PA_ps_3.9:18.10	Pañcannaṁ khandhānaṁ nirodho abyādhi nibbānanti passanto sammattaniyāmaṁ okkamati.	18	
PA_ps_3.9:19.1	Pañcakkhandhe maraṇadhammato passanto anulomikaṁ khantiṁ paṭilabhati.	19	
PA_ps_3.9:19.2	Pañcannaṁ khandhānaṁ nirodho amataṁ nibbānanti passanto sammattaniyāmaṁ okkamati.	19	
PA_ps_3.9:19.3	Pañcakkhandhe sokadhammato passanto anulomikaṁ khantiṁ paṭilabhati.	19	
PA_ps_3.9:19.4	Pañcannaṁ khandhānaṁ nirodho asokaṁ nibbānanti passanto sammattaniyāmaṁ okkamati.	19	
PA_ps_3.9:19.5	Pañcakkhandhe paridevadhammato passanto anulomikaṁ khantiṁ paṭilabhati.	19	
PA_ps_3.9:19.6	Pañcannaṁ khandhānaṁ nirodho aparidevaṁ nibbānanti passanto sammattaniyāmaṁ okkamati.	19	
PA_ps_3.9:19.7	Pañcakkhandhe upāyāsadhammato passanto anulomikaṁ khantiṁ paṭilabhati.	19	
PA_ps_3.9:19.8	Pañcannaṁ khandhānaṁ nirodho anupāyāsaṁ nibbānanti passanto sammattaniyāmaṁ okkamati.	19	
PA_ps_3.9:19.9	Pañcakkhandhe saṅkilesikadhammato passanto anulomikaṁ khantiṁ paṭilabhati.	19	
PA_ps_3.9:19.10	Pañcannaṁ khandhānaṁ nirodho asaṅkiliṭṭhaṁ nibbānanti passanto sammattaniyāmaṁ okkamati.	19	
PA_ps_3.9:20.1	Aniccatoti, aniccānupassanā.	20	
PA_ps_3.9:20.2	Dukkhatoti, dukkhānupassanā.	20	
PA_ps_3.9:20.3	Rogatoti, dukkhānupassanā.	20	
PA_ps_3.9:20.4	Gaṇḍatoti, dukkhānupassanā.	20	
PA_ps_3.9:20.5	Sallatoti, dukkhānupassanā.	20	
PA_ps_3.9:20.6	Aghatoti, dukkhānupassanā.	20	
PA_ps_3.9:20.7	Ābādhatoti, dukkhānupassanā.	20	
PA_ps_3.9:20.8	Paratoti, anattānupassanā.	20	
PA_ps_3.9:20.9	Palokatoti, aniccānupassanā.	20	
PA_ps_3.9:20.10	Ītitoti, dukkhānupassanā. [10]	20	
PA_ps_3.9:21.1	Upaddavatoti, dukkhānupassanā.	21	
PA_ps_3.9:21.2	Bhayatoti, dukkhānupassanā.	21	
PA_ps_3.9:21.3	Upasaggatoti, dukkhānupassanā.	21	
PA_ps_3.9:21.4	Calatoti, aniccānupassanā.	21	
PA_ps_3.9:21.5	Pabhaṅgutoti, aniccānupassanā.	21	
PA_ps_3.9:21.6	Addhuvatoti, aniccānupassanā.	21	
PA_ps_3.9:21.7	Atāṇatoti, dukkhānupassanā.	21	
PA_ps_3.9:21.8	Aleṇatoti, dukkhānupassanā.	21	
PA_ps_3.9:21.9	Asaraṇatoti, dukkhānupassanā.	21	
PA_ps_3.9:21.10	Rittatoti, anattānupassanā.	21	
PA_ps_3.9:22.1	Tucchatoti, anattānupassanā.	22	
PA_ps_3.9:22.2	Suññatoti, anattānupassanā.	22	
PA_ps_3.9:22.3	Anattatoti, anattānupassanā.	22	
PA_ps_3.9:22.4	Ādīnavatoti, dukkhānupassanā.	22	
PA_ps_3.9:22.5	Vipariṇāmadhammatoti, aniccānupassanā.	22	
PA_ps_3.9:22.6	Asārakatoti, anattānupassanā.	22	
PA_ps_3.9:22.7	Aghamūlatoti, dukkhānupassanā.	22	
PA_ps_3.9:22.8	Vadhakatoti, dukkhānupassanā.	22	
PA_ps_3.9:22.9	Vibhavatoti, aniccānupassanā.	22	
PA_ps_3.9:22.10	Sāsavatoti, dukkhānupassanā.	22	
PA_ps_3.9:23.1	Saṅkhatatoti, aniccānupassanā.	23	
PA_ps_3.9:23.2	Mārāmisatoti, dukkhānupassanā.	23	
PA_ps_3.9:23.3	Jātidhammatoti, dukkhānupassanā.	23	
PA_ps_3.9:23.4	Jarādhammatoti, dukkhānupassanā.	23	
PA_ps_3.9:23.5	Byādhidhammatoti, dukkhānupassanā.	23	
PA_ps_3.9:23.6	Maraṇadhammatoti, aniccānupassanā.	23	
PA_ps_3.9:23.7	Sokadhammatoti, dukkhānupassanā.	23	
PA_ps_3.9:23.8	Paridevadhammatoti, dukkhānupassanā.	23	
PA_ps_3.9:23.9	Upāyāsadhammatoti, dukkhānupassanā.	23	
PA_ps_3.9:23.10	Saṅkilesikadhammatoti, dukkhānupassanā.	23	
PA_ps_3.9:24.1	Imehi cattālīsāya ākārehi anulomikaṁ khantiṁ paṭilabhati.	24	
PA_ps_3.9:24.2	Imehi cattālīsāya ākārehi sammattaniyāmaṁ okkamati.	24	
PA_ps_3.9:25.1_0	Imehi cattālīsāya ākārehi anulomikaṁ khantiṁ paṭilabhantassa, imehi cattālīsāya ākārehi	25	
PA_ps_3.9:25.1_1	sammattaniyāmaṁ okkamantassa kati aniccānupassanā, kati dukkhānupassanā, kati anattānupassanā?	25	
PA_ps_3.9:26.1	Pañcavīsati anattānupassanā,	26	
PA_ps_3.9:26.2	Paññāsa aniccānupassanā;	26	
PA_ps_3.9:26.3	Sataṁ pañcavīsati ceva,	26	
PA_ps_3.9:26.4	Yāni dukkhe pavuccareti.	26	
PA_ps_3.9:26.5	Vipassanākathā niṭṭhitā.	26	
