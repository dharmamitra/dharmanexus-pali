segmentnr	original	folio	analyzed
PA_tha-ap_542:0.1	Therāpadāna	0	
PA_tha-ap_542:0.2	Kaccāyanavagga	0	
PA_tha-ap_542:0.3	10. Mogharājattheraapadāna	0	
PA_tha-ap_542:1.1	“Padumuttaro nāma jino,	1	
PA_tha-ap_542:1.2	sabbalokavidū muni;	1	
PA_tha-ap_542:1.3	Ito satasahassamhi,	1	
PA_tha-ap_542:1.4	kappe uppajji cakkhumā.	1	
PA_tha-ap_542:2.1	Ovādako viññāpako,	2	
PA_tha-ap_542:2.2	tārako sabbapāṇinaṁ;	2	
PA_tha-ap_542:2.3	Desanākusalo buddho,	2	
PA_tha-ap_542:2.4	tāresi janataṁ bahuṁ.	2	
PA_tha-ap_542:3.1	Anukampako kāruṇiko,	3	
PA_tha-ap_542:3.2	hitesī sabbapāṇinaṁ;	3	
PA_tha-ap_542:3.3	Sampatte titthiye sabbe,	3	
PA_tha-ap_542:3.4	pañcasīle patiṭṭhapi.	3	
PA_tha-ap_542:4.1	Evaṁ nirākulaṁ āsi,	4	
PA_tha-ap_542:4.2	suññataṁ titthiyehi ca;	4	
PA_tha-ap_542:4.3	Vicittaṁ arahantehi,	4	
PA_tha-ap_542:4.4	vasībhūtehi tādibhi.	4	
PA_tha-ap_542:5.1	Ratanānaṭṭhapaññāsaṁ,	5	
PA_tha-ap_542:5.2	uggato so mahāmuni;	5	
PA_tha-ap_542:5.3	Kañcanagghiyasaṅkāso,	5	
PA_tha-ap_542:5.4	bāttiṁsavaralakkhaṇo.	5	
PA_tha-ap_542:6.1	Vassasatasahassāni,	6	
PA_tha-ap_542:6.2	āyu vijjati tāvade;	6	
PA_tha-ap_542:6.3	Tāvatā tiṭṭhamāno so,	6	
PA_tha-ap_542:6.4	tāresi janataṁ bahuṁ.	6	
PA_tha-ap_542:7.1	Tadāhaṁ haṁsavatiyaṁ,	7	
PA_tha-ap_542:7.2	kule aññatare ahuṁ;	7	
PA_tha-ap_542:7.3	Parakammāyane yutto,	7	
PA_tha-ap_542:7.4	natthi me kiñci sandhanaṁ.	7	
PA_tha-ap_542:8.1	Paṭikkamanasālāyaṁ,	8	
PA_tha-ap_542:8.2	vasanto katabhūmiyaṁ;	8	
PA_tha-ap_542:8.3	Aggiṁ ujjālayiṁ tattha,	8	
PA_tha-ap_542:8.4	daḷhaṁ kaṇhāsi sā mahī.	8	
PA_tha-ap_542:9.1	Tadā parisatiṁ nātho,	9	
PA_tha-ap_542:9.2	catusaccapakāsako;	9	
PA_tha-ap_542:9.3	Sāvakaṁ sampakittesi,	9	
PA_tha-ap_542:9.4	lūkhacīvaradhārakaṁ.	9	
PA_tha-ap_542:10.1	Tassa tamhi guṇe tuṭṭho,	10	
PA_tha-ap_542:10.2	paṇipacca tathāgataṁ;	10	
PA_tha-ap_542:10.3	Lūkhacīvaradhāraggaṁ,	10	
PA_tha-ap_542:10.4	patthayiṁ ṭhānamuttamaṁ.	10	
PA_tha-ap_542:11.1	Tadā avoca bhagavā,	11	
PA_tha-ap_542:11.2	sāvake padumuttaro;	11	
PA_tha-ap_542:11.3	‘Passathetaṁ purisakaṁ,	11	
PA_tha-ap_542:11.4	kucelaṁ tanudehakaṁ.	11	
PA_tha-ap_542:12.1	Pītippasannavadanaṁ,	12	
PA_tha-ap_542:12.2	saddhādhanasamanvitaṁ;	12	
PA_tha-ap_542:12.3	Udaggatanujaṁ haṭṭhaṁ,	12	
PA_tha-ap_542:12.4	acalaṁ sālapiṇḍitaṁ.	12	
PA_tha-ap_542:13.1	Eso pattheti taṁ ṭhānaṁ,	13	
PA_tha-ap_542:13.2	saccasenassa bhikkhuno;	13	
PA_tha-ap_542:13.3	Lūkhacīvaradhārissa,	13	
PA_tha-ap_542:13.4	tassa vaṇṇasitāsayo’.	13	
PA_tha-ap_542:14.1	Taṁ sutvā mudito hutvā,	14	
PA_tha-ap_542:14.2	nipacca sirasā jinaṁ;	14	
PA_tha-ap_542:14.3	Yāvajīvaṁ subhaṁ kammaṁ,	14	
PA_tha-ap_542:14.4	karitvā jinasāsane.	14	
PA_tha-ap_542:15.1	Tena kammena sukatena,	15	
PA_tha-ap_542:15.2	cetanāpaṇidhīhi ca;	15	
PA_tha-ap_542:15.3	Jahitvā mānusaṁ dehaṁ,	15	
PA_tha-ap_542:15.4	tāvatiṁsūpago ahaṁ.	15	
PA_tha-ap_542:16.1	Paṭikkamanasālāyaṁ,	16	
PA_tha-ap_542:16.2	bhūmidāhakakammunā;	16	
PA_tha-ap_542:16.3	Samasahassaṁ niraye,	16	
PA_tha-ap_542:16.4	adayhiṁ vedanāṭṭito.	16	
PA_tha-ap_542:17.1	Tena kammāvasesena,	17	
PA_tha-ap_542:17.2	pañca jātisatānihaṁ;	17	
PA_tha-ap_542:17.3	Manusso kulajo hutvā,	17	
PA_tha-ap_542:17.4	jātiyā lakkhaṇaṅkito.	17	
PA_tha-ap_542:18.1	Pañca jātisatāneva,	18	
PA_tha-ap_542:18.2	kuṭṭharogasamappito;	18	
PA_tha-ap_542:18.3	Mahādukkhaṁ anubhaviṁ,	18	
PA_tha-ap_542:18.4	tassa kammassa vāhasā.	18	
PA_tha-ap_542:19.1	Imasmiṁ bhaddake kappe,	19	
PA_tha-ap_542:19.2	upariṭṭhaṁ yasassinaṁ;	19	
PA_tha-ap_542:19.3	Piṇḍapātena tappesiṁ,	19	
PA_tha-ap_542:19.4	pasannamānaso ahaṁ.	19	
PA_tha-ap_542:20.1	Tena kammavisesena,	20	
PA_tha-ap_542:20.2	cetanāpaṇidhīhi ca;	20	
PA_tha-ap_542:20.3	Jahitvā mānusaṁ dehaṁ,	20	
PA_tha-ap_542:20.4	tāvatiṁsamagacchahaṁ.	20	
PA_tha-ap_542:21.1	Pacchime bhave sampatte,	21	
PA_tha-ap_542:21.2	ajāyiṁ khattiye kule;	21	
PA_tha-ap_542:21.3	Pituno accayenāhaṁ,	21	
PA_tha-ap_542:21.4	mahārajjasamappito.	21	
PA_tha-ap_542:22.1	Kuṭṭharogādhibhūtohaṁ,	22	
PA_tha-ap_542:22.2	na ratiṁ na sukhaṁ labhe;	22	
PA_tha-ap_542:22.3	Moghaṁ rajjaṁ sukhaṁ yasmā,	22	
PA_tha-ap_542:22.4	mogharājā tato ahaṁ.	22	
PA_tha-ap_542:23.1	Kāyassa dosaṁ disvāna,	23	
PA_tha-ap_542:23.2	pabbajiṁ anagāriyaṁ;	23	
PA_tha-ap_542:23.3	Bāvarissa dijaggassa,	23	
PA_tha-ap_542:23.4	sissattaṁ ajjhupāgamiṁ.	23	
PA_tha-ap_542:24.1	Mahatā parivārena,	24	
PA_tha-ap_542:24.2	upecca naranāyakaṁ;	24	
PA_tha-ap_542:24.3	Apucchiṁ nipuṇaṁ pañhaṁ,	24	
PA_tha-ap_542:24.4	taṁ vīraṁ vādisūdanaṁ.	24	
PA_tha-ap_542:25.1	‘Ayaṁ loko paro loko,	25	
PA_tha-ap_542:25.2	brahmaloko sadevako;	25	
PA_tha-ap_542:25.3	Diṭṭhiṁ no nābhijānāmi,	25	
PA_tha-ap_542:25.4	gotamassa yasassino.	25	
PA_tha-ap_542:26.1	Evābhikkantadassāviṁ,	26	
PA_tha-ap_542:26.2	atthi pañhena āgamaṁ;	26	
PA_tha-ap_542:26.3	Kathaṁ lokaṁ avekkhantaṁ,	26	
PA_tha-ap_542:26.4	maccurājā na passati’.	26	
PA_tha-ap_542:27.1	‘Suññato lokaṁ avekkhassu,	27	
PA_tha-ap_542:27.2	mogharāja sadā sato;	27	
PA_tha-ap_542:27.3	Attānudiṭṭhiṁ uhacca,	27	
PA_tha-ap_542:27.4	evaṁ maccutaro siyā.	27	
PA_tha-ap_542:28.1	Evaṁ lokaṁ avekkhantaṁ,	28	
PA_tha-ap_542:28.2	maccurājā na passati’;	28	
PA_tha-ap_542:28.3	Iti maṁ abhaṇi buddho,	28	
PA_tha-ap_542:28.4	sabbarogatikicchako.	28	
PA_tha-ap_542:29.1	Saha gāthāvasānena,	29	
PA_tha-ap_542:29.2	kesamassuvivajjito;	29	
PA_tha-ap_542:29.3	Kāsāvavatthavasano,	29	
PA_tha-ap_542:29.4	āsiṁ bhikkhu tathārahā.	29	
PA_tha-ap_542:30.1	Saṅghikesu vihāresu,	30	
PA_tha-ap_542:30.2	na vasiṁ rogapīḷito;	30	
PA_tha-ap_542:30.3	Mā vihāro padussīti,	30	
PA_tha-ap_542:30.4	vātarogehi pīḷito.	30	
PA_tha-ap_542:31.1	Saṅkārakūṭā āhitvā,	31	
PA_tha-ap_542:31.2	susānā rathikāhi ca;	31	
PA_tha-ap_542:31.3	Tato saṅghāṭiṁ karitvā,	31	
PA_tha-ap_542:31.4	dhārayiṁ lūkhacīvaraṁ.	31	
PA_tha-ap_542:32.1	Mahābhisakko tasmiṁ me,	32	
PA_tha-ap_542:32.2	guṇe tuṭṭho vināyako;	32	
PA_tha-ap_542:32.3	Lūkhacīvaradhārīnaṁ,	32	
PA_tha-ap_542:32.4	etadagge ṭhapesi maṁ.	32	
PA_tha-ap_542:33.1	Puññapāpaparikkhīṇo,	33	
PA_tha-ap_542:33.2	sabbarogavivajjito;	33	
PA_tha-ap_542:33.3	Sikhīva anupādāno,	33	
PA_tha-ap_542:33.4	nibbāyissamanāsavo.	33	
PA_tha-ap_542:34.1	Kilesā jhāpitā mayhaṁ,	34	
PA_tha-ap_542:34.2	…pe…	34	
PA_tha-ap_542:34.3	viharāmi anāsavo.	34	
PA_tha-ap_542:35.1	Svāgataṁ vata me āsi,	35	
PA_tha-ap_542:35.2	…pe…	35	
PA_tha-ap_542:35.3	kataṁ buddhassa sāsanaṁ.	35	
PA_tha-ap_542:36.1	Paṭisambhidā catasso,	36	
PA_tha-ap_542:36.2	…pe…	36	
PA_tha-ap_542:36.3	kataṁ buddhassa sāsanaṁ”.	36	
PA_tha-ap_542:37.1	Itthaṁ sudaṁ āyasmā mogharājā thero imā gāthāyo abhāsitthāti.	37	
PA_tha-ap_542:38.1	Mogharājattherassāpadānaṁ dasamaṁ.	38	
PA_tha-ap_542:39.1	Kaccāyanavaggo catupaññāsamo.	39	
PA_tha-ap_542:40.1	Tassuddānaṁ	40	
PA_tha-ap_542:41.1	Kaccāno vakkalī thero,	41	
PA_tha-ap_542:41.2	mahākappinasavhayo;	41	
PA_tha-ap_542:41.3	Dabbo kumāranāmo ca,	41	
PA_tha-ap_542:41.4	bāhiyo koṭṭhiko vasī.	41	
PA_tha-ap_542:42.1	Uruveḷakassapo rādho,	42	
PA_tha-ap_542:42.2	mogharājā ca paṇḍito;	42	
PA_tha-ap_542:42.3	Tīṇi gāthāsatānettha,	42	
PA_tha-ap_542:42.4	bāsaṭṭhi ceva piṇḍitā.	42	
