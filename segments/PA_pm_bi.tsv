segmentnr	original	folio	analyzed
PA_pm_bi:0.1	Dvemātikāpāḷi	0	
PA_pm_bi:0.2	Bhikkhunīpātimokkhapāḷi	0	
PA_pm_bi:0.3	Preliminaries	0	
PA_pm_bi:0.4	Pubbakaraṇaṁ	0	
PA_pm_bi:1.1	Sammajjanī padīpo ca, udakaṁ āsanena ca;	1	
PA_pm_bi:1.2	Uposathassa etāni, “pubbakaraṇa”nti vuccati.	1	
PA_pm_bi:2.0	Pubbakiccaṁ	2	
PA_pm_bi:2.1	Chanda, pārisuddhi, utukkhānaṁ, bhikkhunigaṇanā ca ovādo;	2	
PA_pm_bi:2.2	Uposathassa etāni, “pubbakicca”nti vuccati.	2	
PA_pm_bi:3.0	Pattakallaaṅgā	3	
PA_pm_bi:3.1	Uposatho, yāvatikā ca bhikkhunī kammappattā;	3	
PA_pm_bi:3.2	Sabhāgāpattiyo ca na vijjanti;	3	
PA_pm_bi:3.3	Vajjanīyā ca puggalā tasmiṁ na honti, “pattakalla”nti vuccati.	3	
PA_pm_bi:4.1	Pubbakaraṇapubbakiccāni samāpetvā desitāpattikassa samaggassa bhikkhunisaṅghassa anumatiyā pātimokkhaṁ uddisituṁ ārādhanaṁ karoma.	4	
PA_pm_bi:5.0	Nidānuddeso	5	
PA_pm_bi:5.1	Suṇātu me ayye saṅgho.	5	
PA_pm_bi:5.2	Ajjuposatho pannaraso,	5	
PA_pm_bi:5.3	yadi saṅghassa pattakallaṁ, saṅgho uposathaṁ kareyya, pātimokkhaṁ uddiseyya.	5	
PA_pm_bi:6.1	Kiṁ saṅghassa pubbakiccaṁ?	6	
PA_pm_bi:6.2	Pārisuddhiṁ ayyāyo ārocetha,	6	
PA_pm_bi:6.3	pātimokkhaṁ uddisissāmi,	6	
PA_pm_bi:6.4	taṁ sabbāva santā sādhukaṁ suṇoma manasi karoma.	6	
PA_pm_bi:6.5	Yassā siyā āpatti, sā āvikareyya,	6	
PA_pm_bi:6.6	asantiyā āpattiyā tuṇhī bhavitabbaṁ,	6	
PA_pm_bi:6.7	tuṇhībhāvena kho panāyyāyo, “parisuddhā”ti vedissāmi.	6	
PA_pm_bi:6.8	Yathā kho pana paccekapuṭṭhassā veyyākaraṇaṁ hoti, evamevaṁ evarūpāya parisāya yāvatatiyaṁ anusāvitaṁ hoti.	6	
PA_pm_bi:6.9	Yā pana bhikkhunī yāvatatiyaṁ anusāviyamāne saramānā santiṁ āpattiṁ nāvikareyya, sampajānamusāvādassā hoti.	6	
PA_pm_bi:6.10	Sampajānamusāvādo kho panāyyāyo, antarāyiko dhammo vutto bhagavatā,	6	
PA_pm_bi:6.11	tasmā saramānāya bhikkhuniyā āpannāya visuddhāpekkhāya santī āpatti āvikātabbā,	6	
PA_pm_bi:6.12	āvikatā hissā phāsu hoti.	6	
PA_pm_bi:7.1	Uddiṭṭhaṁ kho, ayyāyo, nidānaṁ.	7	
PA_pm_bi:7.2	Tatthāyyāyo pucchāmi, kaccittha parisuddhā,	7	
PA_pm_bi:7.3	dutiyampi pucchāmi, kaccittha parisuddhā,	7	
PA_pm_bi:7.4	tatiyampi pucchāmi, kaccittha parisuddhā,	7	
PA_pm_bi:7.5	parisuddhetthāyyāyo, tasmā tuṇhī, evametaṁ dhārayāmīti.	7	
PA_pm_bi:7.6	Nidānaṁ niṭṭhitaṁ.	7	
PA_pm_bi:8.0	Pārājikuddeso	8	
PA_pm_bi:8.1	Tatrime aṭṭha pārājikā dhammā uddesaṁ āgacchanti.	8	
PA_pm_bi:9.0	Pārājika 1. Methunadhammasikkhāpadaṁ	9	
PA_pm_bi:9.1	Yā pana bhikkhunī chandaso methunaṁ dhammaṁ paṭiseveyya, antamaso tiracchānagatenapi, pārājikā hoti asaṁvāsā.	9	
PA_pm_bi:10.0	Pārājika 2. Adinnādānasikkhāpadaṁ	10	
PA_pm_bi:10.1	Yā pana bhikkhunī gāmā vā araññā vā adinnaṁ theyyasaṅkhātaṁ ādiyeyya,	10	
PA_pm_bi:10.2	yathārūpe adinnādāne rājāno coraṁ gahetvā haneyyuṁ vā bandheyyuṁ vā pabbājeyyuṁ vā corāsi bālāsi mūḷhāsi thenāsīti, tathārūpaṁ bhikkhunī adinnaṁ ādiyamānā	10	
PA_pm_bi:10.3	ayampi pārājikā hoti asaṁvāsā.	10	
PA_pm_bi:11.0	Pārājika 3. Manussaviggahasikkhāpadaṁ	11	
PA_pm_bi:11.1	Yā pana bhikkhunī sañcicca manussaviggahaṁ jīvitā voropeyya, satthahārakaṁ vāssa pariyeseyya, maraṇavaṇṇaṁ vā saṁvaṇṇeyya, maraṇāya vā samādapeyya,	11	
PA_pm_bi:11.2	“ambho purisa, kiṁ tuyhiminā pāpakena dujjīvitena, mataṁ te jīvitā seyyo”ti,	11	
PA_pm_bi:11.3	iti cittamanā cittasaṅkappā anekapariyāyena maraṇavaṇṇaṁ vā saṁvaṇṇeyya, maraṇāya vā samādapeyya,	11	
PA_pm_bi:11.4	ayampi pārājikā hoti asaṁvāsā.	11	
PA_pm_bi:12.0	Pārājika 4. Uttarimanussadhammasikkhāpadaṁ	12	
PA_pm_bi:12.1	Yā pana bhikkhunī anabhijānaṁ uttarimanussadhammaṁ attupanāyikaṁ alamariyañāṇadassanaṁ samudācareyya, “iti jānāmi, iti passāmī”ti,	12	
PA_pm_bi:12.2	tato aparena samayena samanuggāhīyamānā vā asamanuggāhīyamānā vā āpannā visuddhāpekkhā evaṁ vadeyya, “ajānamevaṁ, ayye, avacaṁ jānāmi, apassaṁ passāmi, tucchaṁ musā vilapi”nti,	12	
PA_pm_bi:12.3	aññatra adhimānā,	12	
PA_pm_bi:12.4	ayampi pārājikā hoti asaṁvāsā.	12	
PA_pm_bi:13.0	Pārājika 5. Ubbhajāṇumaṇḍalikāsikkhāpadaṁ	13	
PA_pm_bi:13.1_0	Yā pana bhikkhunī avassutā avassutassa purisapuggalassa, adhakkhakaṁ ubbhajāṇumaṇḍalaṁ	13	
PA_pm_bi:13.1_1	āmasanaṁ vā parāmasanaṁ vā gahaṇaṁ vā chupanaṁ vā paṭipīḷanaṁ vā sādiyeyya, ayampi	13	
PA_pm_bi:13.1_2	pārājikā hoti asaṁvāsā ubbhajāṇumaṇḍalikā.	13	
PA_pm_bi:14.0	Pārājika 6. Vajjappaṭicchādikāsikkhāpadaṁ	14	
PA_pm_bi:14.1_0	Yā pana bhikkhunī jānaṁ pārājikaṁ dhammaṁ ajjhāpannaṁ bhikkhuniṁ nevattanā paṭicodeyya,	14	
PA_pm_bi:14.1_1	na gaṇassa āroceyya, yadā ca sā ṭhitā vā assa cutā vā nāsitā vā avassaṭā vā, sā pacchā	14	
PA_pm_bi:14.1_2	evaṁ vadeyya: “pubbevāhaṁ, ayye, aññāsiṁ etaṁ bhikkhuniṁ ‘evarūpā ca evarūpā ca sā	14	
PA_pm_bi:14.1_3	bhaginī’ti, no ca kho attanā paṭicodessaṁ, na gaṇassa ārocessa”nti, ayampi pārājikā	14	
PA_pm_bi:14.1_4	hoti asaṁvāsā vajjappaṭicchādikā.	14	
PA_pm_bi:15.0	Pārājika 7. Ukkhittānuvattikāsikkhāpadaṁ	15	
PA_pm_bi:15.1_0	Yā pana bhikkhunī samaggena saṅghena ukkhittaṁ bhikkhuṁ dhammena vinayena satthusāsanena	15	
PA_pm_bi:15.1_1	anādaraṁ appaṭikāraṁ akatasahāyaṁ tamanuvatteyya, sā bhikkhunī bhikkhunīhi evamassa vacanīyā:	15	
PA_pm_bi:15.2	“eso kho, ayye, bhikkhu samaggena saṅghena ukkhitto, dhammena vinayena satthusāsanena anādaro appaṭikāro akatasahāyo, māyye, etaṁ bhikkhuṁ anuvattī”ti,	15	
PA_pm_bi:15.3	evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	15	
PA_pm_bi:15.4	yāvatatiyaṁ ce samanubhāsiyamānā taṁ paṭinissajjeyya, iccetaṁ kusalaṁ,	15	
PA_pm_bi:15.5	no ce paṭinissajjeyya, ayampi pārājikā hoti asaṁvāsā ukkhittānuvattikā.	15	
PA_pm_bi:16.0	Pārājika 8. Aṭṭhavatthukāsikkhāpadaṁ	16	
PA_pm_bi:16.1_0	Yā pana bhikkhunī avassutā avassutassa purisapuggalassa hatthaggahaṇaṁ vā sādiyeyya,	16	
PA_pm_bi:16.1_1	saṅghāṭikaṇṇaggahaṇaṁ vā sādiyeyya, santiṭṭheyya vā, sallapeyya vā, saṅketaṁ vā gaccheyya,	16	
PA_pm_bi:16.1_2	purisassa vā abbhāgamanaṁ sādiyeyya, channaṁ vā anupaviseyya, kāyaṁ vā tadatthāya	16	
PA_pm_bi:16.1_3	upasaṁhareyya etassa asaddhammassa paṭisevanatthāya, ayampi pārājikā hoti asaṁvāsā aṭṭhavatthukā.	16	
PA_pm_bi:17.1	Uddiṭṭhā kho, ayyāyo, aṭṭha pārājikā dhammā.	17	
PA_pm_bi:17.2	Yesaṁ bhikkhunī aññataraṁ vā aññataraṁ vā āpajjitvā na labhati bhikkhunīhi saddhiṁ saṁvāsaṁ	17	
PA_pm_bi:17.3	yathā pure, tathā pacchā, pārājikā hoti asaṁvāsā.	17	
PA_pm_bi:17.4	Tatthāyyāyo pucchāmi, kaccittha parisuddhā,	17	
PA_pm_bi:17.5	dutiyampi pucchāmi, kaccittha parisuddhā,	17	
PA_pm_bi:17.6	tatiyampi pucchāmi, kaccittha parisuddhā,	17	
PA_pm_bi:17.7	parisuddhetthāyyāyo, tasmā tuṇhī, evametaṁ dhārayāmīti.	17	
PA_pm_bi:17.8	Pārājikaṁ niṭṭhitaṁ.	17	
PA_pm_bi:18.0	Saṅghādisesuddeso	18	
PA_pm_bi:18.1	Ime kho panāyyāyo sattarasa saṅghādisesā dhammā uddesaṁ āgacchanti.	18	
PA_pm_bi:19.0	Saṅghādisesa 1. Ussayavādikāsikkhāpadaṁ	19	
PA_pm_bi:19.1_0	Yā pana bhikkhunī ussayavādikā vihareyya gahapatinā vā gahapatiputtena vā dāsena	19	
PA_pm_bi:19.1_1	vā kammakārena vā antamaso samaṇaparibbājakenāpi, ayampi bhikkhunī paṭhamāpattikaṁ	19	
PA_pm_bi:19.1_2	dhammaṁ āpannā nissāraṇīyaṁ saṅghādisesaṁ.	19	
PA_pm_bi:20.0	Saṅghādisesa 2. Corīvuṭṭhāpikāsikkhāpadaṁ	20	
PA_pm_bi:20.1_0	Yā pana bhikkhunī jānaṁ coriṁ vajjhaṁ viditaṁ anapaloketvā rājānaṁ vā saṅghaṁ vā	20	
PA_pm_bi:20.1_1	gaṇaṁ vā pūgaṁ vā seṇiṁ vā, aññatra kappā vuṭṭhāpeyya, ayampi bhikkhunī paṭhamāpattikaṁ	20	
PA_pm_bi:20.1_2	dhammaṁ āpannā nissāraṇīyaṁ saṅghādisesaṁ.	20	
PA_pm_bi:21.0	Saṅghādisesa 3. Ekagāmantaragamanasikkhāpadaṁ	21	
PA_pm_bi:21.1_0	Yā pana bhikkhunī ekā vā gāmantaraṁ gaccheyya, ekā vā nadīpāraṁ gaccheyya, ekā vā	21	
PA_pm_bi:21.1_1	rattiṁ vippavaseyya, ekā vā gaṇamhā ohiyeyya, ayampi bhikkhunī paṭhamāpattikaṁ dhammaṁ	21	
PA_pm_bi:21.1_2	āpannā nissāraṇīyaṁ saṅghādisesaṁ.	21	
PA_pm_bi:22.0	Saṅghādisesa 4. Ukkhittakaosāraṇasikkhāpadaṁ	22	
PA_pm_bi:22.1_0	Yā pana bhikkhunī samaggena saṅghena ukkhittaṁ bhikkhuniṁ dhammena vinayena satthusāsanena	22	
PA_pm_bi:22.1_1	anapaloketvā kārakasaṅghaṁ, anaññāya gaṇassa chandaṁ osāreyya, ayampi bhikkhunī paṭhamāpattikaṁ	22	
PA_pm_bi:22.1_2	dhammaṁ āpannā nissāraṇīyaṁ saṅghādisesaṁ.	22	
PA_pm_bi:23.0	Saṅghādisesa 5. Bhojanapaṭiggahaṇapaṭhamasikkhāpadaṁ	23	
PA_pm_bi:23.1_0	Yā pana bhikkhunī avassutā avassutassa purisapuggalassa hatthato khādanīyaṁ vā, bhojanīyaṁ	23	
PA_pm_bi:23.1_1	vā sahatthā paṭiggahetvā khādeyya vā bhuñjeyya vā, ayampi bhikkhunī paṭhamāpattikaṁ	23	
PA_pm_bi:23.1_2	dhammaṁ āpannā nissāraṇīyaṁ saṅghādisesaṁ.	23	
PA_pm_bi:24.0	Saṅghādisesa 6. Bhojanapaṭiggahaṇadutiyasikkhāpadaṁ	24	
PA_pm_bi:24.1_0	Yā pana bhikkhunī evaṁ vadeyya: “kiṁ te, ayye, eso purisapuggalo karissati avassuto	24	
PA_pm_bi:24.1_1	vā anavassuto vā, yato tvaṁ anavassutā, iṅgha, ayye, yaṁ te eso purisapuggalo deti	24	
PA_pm_bi:24.1_2	khādanīyaṁ vā bhojanīyaṁ vā, taṁ tvaṁ sahatthā paṭiggahetvā khāda vā bhuñja vā”ti,	24	
PA_pm_bi:24.1_3	ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.	24	
PA_pm_bi:25.0	Saṅghādisesa 7. Sañcarittasikkhāpadaṁ	25	
PA_pm_bi:25.1_0	Yā pana bhikkhunī sañcarittaṁ samāpajjeyya itthiyā vā purisamatiṁ, purisassa vā itthimatiṁ,	25	
PA_pm_bi:25.1_1	jāyattane vā jārattane vā antamaso taṅkhaṇikāyapi, ayampi bhikkhunī paṭhamāpattikaṁ	25	
PA_pm_bi:25.1_2	dhammaṁ āpannā nissāraṇīyaṁ saṅghādisesaṁ.	25	
PA_pm_bi:26.0	Saṅghādisesa 8. Duṭṭhadosasikkhāpadaṁ	26	
PA_pm_bi:26.1	Yā pana bhikkhunī bhikkhuniṁ duṭṭhā dosā appatītā amūlakena pārājikena dhammena anuddhaṁseyya: “appeva nāma naṁ imamhā brahmacariyā cāveyya”nti,	26	
PA_pm_bi:26.2_0	tato aparena samayena samanuggāhīyamānā vā asa manuggāhīyamānā vā amūlakañceva taṁ	26	
PA_pm_bi:26.2_1	adhikaraṇaṁ hoti, bhikkhunī ca dosaṁ patiṭṭhāti, ayampi bhikkhunī paṭhamāpattikaṁ	26	
PA_pm_bi:26.2_2	dhammaṁ āpannā nissāraṇīyaṁ saṅghādisesaṁ.	26	
PA_pm_bi:27.0	Saṅghādisesa 9. Aññabhāgiyasikkhāpadaṁ	27	
PA_pm_bi:27.1_0	Yā pana bhikkhunī bhikkhuniṁ duṭṭhā dosā appatītā aññabhāgiyassa adhikaraṇassa kiñcidesaṁ	27	
PA_pm_bi:27.1_1	lesamattaṁ upādāya pārājikena dhammena anuddhaṁseyya, “appeva nāma naṁ imamhā brahmacariyā cāveyya”nti,	27	
PA_pm_bi:27.2_0	tato aparena samayena samanuggāhīyamānā vā asamanuggāhīyamānā vā aññabhāgiyañceva	27	
PA_pm_bi:27.2_1	taṁ adhikaraṇaṁ hoti. Kocideso lesamatto upādinno, bhikkhunī ca dosaṁ patiṭṭhāti,	27	
PA_pm_bi:27.2_2	ayampi bhikkhunī paṭhamāpattikaṁ dhammaṁ āpannā nissāraṇīyaṁ saṅghādisesaṁ.	27	
PA_pm_bi:28.0	Saṅghādisesa 10. Sikkhaṁpaccācikkhaṇasikkhāpadaṁ	28	
PA_pm_bi:28.1	Yā pana bhikkhunī kupitā anattamanā evaṁ vadeyya:	28	
PA_pm_bi:28.2_0	“buddhaṁ paccācikkhāmi dhammaṁ paccācikkhāmi, saṅghaṁ paccācikkhāmi, sikkhaṁ paccācikkhāmi,	28	
PA_pm_bi:28.2_1	kinnumāva samaṇiyo yā samaṇiyo sakyadhītaro, santaññāpi samaṇiyo lajjiniyo kukkuccikā	28	
PA_pm_bi:28.2_2	sikkhākāmā, tāsāhaṁ santike brahmacariyaṁ carissāmī”ti.	28	
PA_pm_bi:28.3	Sā bhikkhunī bhikkhunīhi evamassa vacanīyā:	28	
PA_pm_bi:28.4_0	“māyye kupitā anattamanā evaṁ avaca ‘buddhaṁ paccācikkhāmi, dhammaṁ paccācikkhāmi,	28	
PA_pm_bi:28.4_1	saṅghaṁ paccācikkhāmi, sikkhaṁ paccācikkhāmi, kinnumāva samaṇiyo yā samaṇiyo sakyadhītaro,	28	
PA_pm_bi:28.4_2	santaññāpi samaṇiyo lajjiniyo kukkuccikā sikkhākāmā, tāsāhaṁ santike brahmacariyaṁ	28	
PA_pm_bi:28.4_3	carissāmī’ti, abhiramāyye, svākkhāto dhammo, cara brahmacariyaṁ sammā dukkhassa antakiriyāyā”ti,	28	
PA_pm_bi:28.5	evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	28	
PA_pm_bi:28.6	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ,	28	
PA_pm_bi:28.7	no ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	28	
PA_pm_bi:29.0	Saṅghādisesa 11. Adhikaraṇakupitasikkhāpadaṁ	29	
PA_pm_bi:29.1	Yā pana bhikkhunī kismiñcideva adhikaraṇe paccākatā kupitā anattamanā evaṁ vadeyya:	29	
PA_pm_bi:29.2	“chandagāminiyo ca bhikkhuniyo, dosagāminiyo ca bhikkhuniyo, mohagāminiyo ca bhikkhuniyo, bhayagāminiyo ca bhikkhuniyo”ti, sā bhikkhunī bhikkhunīhi evamassa vacanīyā:	29	
PA_pm_bi:29.3_0	“māyye, kismiñcideva adhikaraṇe paccākatā kupitā anattamanā evaṁ avaca ‘chandagāminiyo	29	
PA_pm_bi:29.3_1	ca bhikkhuniyo, dosagāminiyo ca bhikkhuniyo, mohagāminiyo ca bhikkhuniyo, bhayagāminiyo	29	
PA_pm_bi:29.3_2	ca bhikkhuniyo’ti, ayyā kho chandāpi gaccheyya, dosāpi gaccheyya, mohāpi gaccheyya,	29	
PA_pm_bi:29.3_3	bhayāpi gaccheyyā”ti.	29	
PA_pm_bi:29.4	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	29	
PA_pm_bi:29.5	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ,	29	
PA_pm_bi:29.6	no ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	29	
PA_pm_bi:30.0	Saṅghādisesa 12. Pāpasamācārapaṭhamasikkhāpadaṁ	30	
PA_pm_bi:30.1	Bhikkhuniyo paneva saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā aññamaññissā vajjappaṭicchādikā,	30	
PA_pm_bi:30.2	tā bhikkhuniyo bhikkhunīhi evamassu vacanīyā:	30	
PA_pm_bi:30.3	“bhaginiyo kho saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā aññamaññissā vajjappaṭicchādikā,	30	
PA_pm_bi:30.4	viviccathāyye, vivekaññeva bhaginīnaṁ saṅgho vaṇṇetī”ti,	30	
PA_pm_bi:30.5	evañca tā bhikkhuniyo bhikkhunīhi vuccamānā tatheva paggaṇheyyuṁ, tā bhikkhuniyo bhikkhunīhi yāvatatiyaṁ samanubhāsitabbā tassa paṭinissaggāya,	30	
PA_pm_bi:30.6	yāvatatiyañce samanubhāsiyamānā taṁ paṭinissajjeyyuṁ, iccetaṁ kusalaṁ,	30	
PA_pm_bi:30.7	no ce paṭinissajjeyyuṁ, imāpi bhikkhuniyo yāvatatiyakaṁ dhammaṁ āpannā nissāraṇīyaṁ saṅghādisesaṁ.	30	
PA_pm_bi:31.0	Saṅghādisesa 13. Pāpasamācāradutiyasikkhāpadaṁ	31	
PA_pm_bi:31.1	Yā pana bhikkhunī evaṁ vadeyya:	31	
PA_pm_bi:31.2	“saṁsaṭṭhāva, ayye, tumhe viharatha, mā tumhe nānā viharittha,	31	
PA_pm_bi:31.3	santi saṅghe aññāpi bhikkhuniyo evācārā evaṁsaddā evaṁsilokā bhikkhunisaṅghassa vihesikā aññamaññissā vajjappaṭicchādikā, tā saṅgho na kiñci āha	31	
PA_pm_bi:31.4_0	tumhaññeva saṅgho uññāya paribhavena akkhantiyā vebhassiyā dubbalyā evamāha: ‘bhaginiyo	31	
PA_pm_bi:31.4_1	kho saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā	31	
PA_pm_bi:31.4_2	aññamaññissā vajjappaṭicchādikā, viviccathāyye, vivekaññeva bhaginīnaṁ saṅgho vaṇṇetī”’ti,	31	
PA_pm_bi:31.5	sā bhikkhunī bhikkhunīhi evamassa vacanīyā:	31	
PA_pm_bi:31.6	“māyye, evaṁ avaca,	31	
PA_pm_bi:31.7	saṁsaṭṭhāva ayye tumhe viharatha, mā tumhe nānā viharittha,	31	
PA_pm_bi:31.8	santi saṅghe aññāpi bhikkhuniyo evācārā evaṁsaddā evaṁsilokā bhikkhunisaṅghassa vihesikā aññamaññissā vajjappaṭicchādikā, tā saṅgho na kiñci āha,	31	
PA_pm_bi:31.9_0	tumhaññeva saṅgho uññāya paribhavena akkhantiyā vebhassiyā dubbalyā evamāha: ‘bhaginiyo	31	
PA_pm_bi:31.9_1	kho saṁsaṭṭhā viharanti pāpācārā pāpasaddā pāpasilokā bhikkhunisaṅghassa vihesikā	31	
PA_pm_bi:31.9_2	aññamaññissā vajjappaṭicchādikā, viviccathāyye, vivekaññeva bhaginīnaṁ saṅgho vaṇṇetī”’ti,	31	
PA_pm_bi:31.10	evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	31	
PA_pm_bi:31.11	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ,	31	
PA_pm_bi:31.12	no ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	31	
PA_pm_bi:32.0	Saṅghādisesa 14. Saṅghabhedakasikkhāpadaṁ	32	
PA_pm_bi:32.1	Yā pana bhikkhunī samaggassa saṅghassa bhedāya parakkameyya, bhedanasaṁvattanikaṁ vā adhikaraṇaṁ samādāya paggayha tiṭṭheyya, sā bhikkhunī bhikkhunīhi evamassa vacanīyā:	32	
PA_pm_bi:32.2	“māyyā, samaggassa saṅghassa bhedāya parakkami, bhedanasaṁvattanikaṁ vā adhikaraṇaṁ samādāya paggayha aṭṭhāsi,	32	
PA_pm_bi:32.3	sametāyyā, saṅghena, samaggo hi saṅgho sammodamāno avivadamāno ekuddeso phāsu viharatī”ti.	32	
PA_pm_bi:32.4	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	32	
PA_pm_bi:32.5	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	32	
PA_pm_bi:32.6	No ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	32	
PA_pm_bi:33.0	Saṅghādisesa 15. Bhedānuvattakasikkhāpadaṁ	33	
PA_pm_bi:33.1	Tassāyeva kho pana bhikkhuniyā bhikkhuniyo honti anuvattikā vaggavādikā ekā vā dve vā tisso vā, tā evaṁ vadeyyuṁ:	33	
PA_pm_bi:33.2	“māyyāyo, etaṁ bhikkhuniṁ kiñci avacuttha	33	
PA_pm_bi:33.3	dhammavādinī cesā bhikkhunī, vinayavādinī cesā bhikkhunī,	33	
PA_pm_bi:33.4	amhākañcesā bhikkhunī chandañca ruciñca ādāya voharati, jānāti, no bhāsati, amhākampetaṁ khamatī”ti,	33	
PA_pm_bi:33.5	tā bhikkhuniyo bhikkhunīhi evamassu vacanīyā:	33	
PA_pm_bi:33.6	“māyyāyo, evaṁ avacuttha,	33	
PA_pm_bi:33.7	na cesā bhikkhunī dhammavādinī, na cesā bhikkhunī vinayavādinī,	33	
PA_pm_bi:33.8	māyyānampi saṅghabhedo ruccittha,	33	
PA_pm_bi:33.9	sametāyyānaṁ saṅghena, samaggo hi saṅgho sammodamāno avivadamāno ekuddeso phāsu viharatī”ti,	33	
PA_pm_bi:33.10	evañca tā bhikkhuniyo bhikkhunīhi vuccamānā tatheva paggaṇheyyuṁ, tā bhikkhuniyo bhikkhunīhi yāvatatiyaṁ samanubhāsitabbā tassa paṭinissaggāya,	33	
PA_pm_bi:33.11	yāvatatiyañce samanubhāsiyamānā taṁ paṭinissajjeyyuṁ. Iccetaṁ kusalaṁ.	33	
PA_pm_bi:33.12	No ce paṭinissajjeyyuṁ, imāpi bhikkhuniyo yāvatatiyakaṁ dhammaṁ āpannā nissāraṇīyaṁ saṅghādisesaṁ.	33	
PA_pm_bi:34.0	Saṅghādisesa 16. Dubbacasikkhāpadaṁ	34	
PA_pm_bi:34.1	Bhikkhunī paneva dubbacajātikā hoti uddesapariyāpannesu sikkhāpadesu bhikkhunīhi sahadhammikaṁ vuccamānā attānaṁ avacanīyaṁ karoti:	34	
PA_pm_bi:34.2	“mā maṁ ayyāyo kiñci avacuttha kalyāṇaṁ vā pāpakaṁ vā, ahampāyyāyo, na kiñci vakkhāmi kalyāṇaṁ vā pāpakaṁ vā,	34	
PA_pm_bi:34.3	viramathāyyāyo, mama vacanāyā”ti,	34	
PA_pm_bi:34.4	sā bhikkhunī bhikkhunīhi evamassa vacanīyā:	34	
PA_pm_bi:34.5	“māyyā, attānaṁ avacanīyaṁ akāsi, vacanīyameva, ayyā, attānaṁ karotu,	34	
PA_pm_bi:34.6	ayyāpi bhikkhuniyo vadatu sahadhammena, bhikkhuniyopi ayyaṁ vakkhanti sahadhammena,	34	
PA_pm_bi:34.7	evaṁ saṁvaddhā hi tassa bhagavato parisā yadidaṁ aññamaññavacanena aññamaññavuṭṭhāpanenā”ti.	34	
PA_pm_bi:34.8	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	34	
PA_pm_bi:34.9	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	34	
PA_pm_bi:34.10	No ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	34	
PA_pm_bi:35.0	Saṅghādisesa 17. Kuladūsakasikkhāpadaṁ	35	
PA_pm_bi:35.1_0	Bhikkhunī paneva aññataraṁ gāmaṁ vā nigamaṁ vā upanissāya viharati kuladūsikā pāpasamācārā,	35	
PA_pm_bi:35.1_1	tassā kho pāpakā samācārā dissanti ceva suyyanti ca, kulāni ca tāya duṭṭhāni dissanti ceva suyyanti ca,	35	
PA_pm_bi:35.2	sā bhikkhunī bhikkhunīhi evamassa vacanīyā:	35	
PA_pm_bi:35.3_0	“ayyā, kho kuladūsikā pāpasamācārā, ayyāya kho pāpakā samācārā dissanti ceva suyyanti	35	
PA_pm_bi:35.3_1	ca, kulāni cāyyāya, duṭṭhāni dissanti ceva suyyanti ca, pakkamatāyyā imamhā āvāsā,	35	
PA_pm_bi:35.3_2	alaṁ te idha vāsenā”ti.	35	
PA_pm_bi:35.4	Evañca sā bhikkhunī bhikkhunīhi vuccamānā tā bhikkhuniyo evaṁ vadeyya:	35	
PA_pm_bi:35.5_0	“chandagāminiyo ca bhikkhuniyo, dosagāminiyo ca bhikkhuniyo, mohagāminiyo ca bhikkhuniyo,	35	
PA_pm_bi:35.5_1	bhayagāminiyo ca bhikkhuniyo, tādisikāya āpattiyā ekaccaṁ pabbājenti ekaccaṁ na pabbājentī”ti,	35	
PA_pm_bi:35.6	sā bhikkhunī bhikkhunīhi evamassa vacanīyā:	35	
PA_pm_bi:35.7	“māyyā, evaṁ avaca, na ca bhikkhuniyo chandagāminiyo, na ca bhikkhuniyo dosagāminiyo , na ca bhikkhuniyo mohagāminiyo, na ca bhikkhuniyo bhayagāminiyo,	35	
PA_pm_bi:35.8_0	ayyā kho kuladūsikā pāpasamācārā, ayyāya kho pāpakā samācārā dissanti ceva suyyanti	35	
PA_pm_bi:35.8_1	ca, kulāni cāyyāya duṭṭhāni dissanti ceva suyyanti ca, pakkamatāyyā, imamhā āvāsā	35	
PA_pm_bi:35.8_2	alaṁ te idha vāsenā”ti.	35	
PA_pm_bi:35.9	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	35	
PA_pm_bi:35.10	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	35	
PA_pm_bi:35.11	No ce paṭinissajjeyya, ayampi bhikkhunī yāvatatiyakaṁ dhammaṁ āpannā nissāraṇīyaṁ saṅghādisesaṁ.	35	
PA_pm_bi:36.1	Uddiṭṭhā kho ayyāyo sattarasa saṅghādisesā dhammā nava paṭhamāpattikā, aṭṭha yāvatatiyakā,	36	
PA_pm_bi:36.2	yesaṁ bhikkhunī aññataraṁ vā aññataraṁ vā āpajjati, tāya bhikkhuniyā ubhatosaṅghe pakkhamānattaṁ caritabbaṁ.	36	
PA_pm_bi:36.3	Ciṇṇamānattā bhikkhunī yattha siyā vīsatigaṇo bhikkhunisaṅgho, tattha sā bhikkhunī abbhetabbā.	36	
PA_pm_bi:36.4	Ekāyapi ce ūno vīsatigaṇo bhikkhunisaṅgho taṁ bhikkhuniṁ abbheyya, sā ca bhikkhunī anabbhitā, tā ca bhikkhuniyo gārayhā, ayaṁ tattha sāmīci.	36	
PA_pm_bi:36.5	Tatthāyyāyo pucchāmi, kaccittha parisuddhā,	36	
PA_pm_bi:36.6	dutiyampi pucchāmi, kaccittha parisuddhā,	36	
PA_pm_bi:36.7	tatiyampi pucchāmi, kaccittha parisuddhā,	36	
PA_pm_bi:36.8	parisuddhetthāyyāyo, tasmā tuṇhī, evametaṁ dhārayāmīti.	36	
PA_pm_bi:36.9	Saṅghādiseso niṭṭhito.	36	
PA_pm_bi:37.0	Nissaggiya pācittiyā	37	
PA_pm_bi:37.1	Ime kho panāyyāyo tiṁsa nissaggiyā pācittiyā dhammā uddesaṁ āgacchanti.	37	
PA_pm_bi:38.0.1	Pattavaggo	38	
PA_pm_bi:38.0.2	Nissaggiya pācittiya 1. Pattasannicayasikkhāpadaṁ	38	
PA_pm_bi:38.1	Yā pana bhikkhunī pattasannicayaṁ kareyya, nissaggiyaṁ pācittiyaṁ.	38	
PA_pm_bi:39.0	Nissaggiya pācittiya 2. Akālacīvarabhājanasikkhāpadaṁ	39	
PA_pm_bi:39.1	Yā pana bhikkhunī akālacīvaraṁ “kālacīvara”nti adhiṭṭhahitvā bhājāpeyya, nissaggiyaṁ pācittiyaṁ.	39	
PA_pm_bi:40.0	Nissaggiya pācittiya 3. Cīvaraparivattanasikkhāpadaṁ	40	
PA_pm_bi:40.1_0	Yā pana bhikkhunī bhikkhuniyā saddhiṁ cīvaraṁ parivattetvā sā pacchā evaṁ vadeyya:	40	
PA_pm_bi:40.1_1	“handāyye, tuyhaṁ cīvaraṁ, āhara metaṁ cīvaraṁ, yaṁ tuyhaṁ tuyhamevetaṁ, yaṁ mayhaṁ	40	
PA_pm_bi:40.1_2	mayhamevetaṁ, āhara metaṁ cīvaraṁ, sakaṁ paccāharā”ti acchindeyya vā acchindāpeyya	40	
PA_pm_bi:40.1_3	vā, nissaggiyaṁ pācittiyaṁ.	40	
PA_pm_bi:41.0	Nissaggiya pācittiya 4. Aññaviññāpanasikkhāpadaṁ	41	
PA_pm_bi:41.1	Yā pana bhikkhunī aññaṁ viññāpetvā aññaṁ viññāpeyya, nissaggiyaṁ pācittiyaṁ.	41	
PA_pm_bi:42.0	Nissaggiya pācittiya 5. Aññacetāpana sikkhāpadaṁ	42	
PA_pm_bi:42.1	Yā pana bhikkhunī aññaṁ cetāpetvā aññaṁ cetāpeyya, nissaggiyaṁ pācittiyaṁ.	42	
PA_pm_bi:43.0	Nissaggiya pācittiya 6. Paṭhamasaṅghikacetāpanasikkhāpadaṁ	43	
PA_pm_bi:43.1	Yā pana bhikkhunī aññadatthikena parikkhārena aññuddisikena saṅghikena aññaṁ cetāpeyya, nissaggiyaṁ pācittiyaṁ.	43	
PA_pm_bi:44.0	Nissaggiya pācittiya 7. Dutiyasaṅghikacetāpanasikkhāpadaṁ	44	
PA_pm_bi:44.1	Yā pana bhikkhunī aññadatthikena parikkhārena aññuddisikena saṅghikena saññācikena aññaṁ cetāpeyya, nissaggiyaṁ pācittiyaṁ.	44	
PA_pm_bi:45.0	Nissaggiya pācittiya 8. Paṭhamagaṇikacetāpanasikkhāpadaṁ	45	
PA_pm_bi:45.1	Yā pana bhikkhunī aññadatthikena parikkhārena aññuddisikena mahājanikena aññaṁ cetāpeyya, nissaggiyaṁ pācittiyaṁ.	45	
PA_pm_bi:46.0	Nissaggiya pācittiya 9. Dutiyagaṇikacetāpanasikkhāpadaṁ	46	
PA_pm_bi:46.1	Yā pana bhikkhunī aññadatthikena parikkhārena aññuddisikena mahājanikena saññācikena aññaṁ cetāpeyya, nissaggiyaṁ pācittiyaṁ.	46	
PA_pm_bi:47.0	Nissaggiya pācittiya 10. Puggalikacetāpanasikkhāpadaṁ	47	
PA_pm_bi:47.1	Yā pana bhikkhunī aññadatthikena parikkhārena aññuddisikena puggalikena saññācikena aññaṁ cetāpeyya, nissaggiyaṁ pācittiyaṁ.	47	
PA_pm_bi:47.2	Pattavaggo paṭhamo.	47	
PA_pm_bi:48.0.1	Cīvaravaggo	48	
PA_pm_bi:48.0.2	Nissaggiya pācittiya 11. Garupāvuraṇasikkhāpadaṁ	48	
PA_pm_bi:48.1	Garupāvuraṇaṁ pana bhikkhuniyā cetāpentiyā catukkaṁsaparamaṁ cetāpetabbaṁ. Tato ce uttari cetāpeyya, nissaggiyaṁ pācittiyaṁ.	48	
PA_pm_bi:49.0	Nissaggiya pācittiya 12. Lahupāvuraṇasikkhāpadaṁ	49	
PA_pm_bi:49.1	Lahupāvuraṇaṁ pana bhikkhuniyā cetāpentiyā aḍḍhateyyakaṁsaparamaṁ cetāpetabbaṁ. Tato ce uttari cetāpeyya, nissaggiyaṁ pācittiyaṁ.	49	
PA_pm_bi:50.0	Nissaggiya pācittiya 13. Kathinasikkhāpadaṁ	50	
PA_pm_bi:50.1	Niṭṭhitacīvarasmiṁ bhikkhuniyā ubbhatasmiṁ kathine dasāhaparamaṁ atirekacīvaraṁ dhāretabbaṁ.	50	
PA_pm_bi:50.2	Taṁ atikkāmentiyā, nissaggiyaṁ pācittiyaṁ.	50	
PA_pm_bi:51.0	Nissaggiya pācittiya 14. Udositasikkhāpadaṁ	51	
PA_pm_bi:51.1	Niṭṭhitacīvarasmiṁ bhikkhuniyā ubbhatasmiṁ kathine ekarattampi ce bhikkhunī ticīvarena vippavaseyya, aññatra bhikkhunisammutiyā nissaggiyaṁ pācittiyaṁ.	51	
PA_pm_bi:52.0	Nissaggiya pācittiya 15. Akālacīvarasikkhāpadaṁ	52	
PA_pm_bi:52.1	Niṭṭhitacīvarasmiṁ bhikkhuniyā ubbhatasmiṁ kathine bhikkhuniyā paneva akālacīvaraṁ uppajjeyya, ākaṅkhamānāya bhikkhuniyā paṭiggahetabbaṁ,	52	
PA_pm_bi:52.2	paṭiggahetvā khippameva kāretabbaṁ,	52	
PA_pm_bi:52.3	no cassa pāripūri, māsaparamaṁ tāya bhikkhuniyā taṁ cīvaraṁ nikkhipitabbaṁ ūnassa pāripūriyā satiyā paccāsāya.	52	
PA_pm_bi:52.4	Tato ce uttari nikkhipeyya satiyāpi paccāsāya, nissaggiyaṁ pācittiyaṁ.	52	
PA_pm_bi:53.0	Nissaggiya pācittiya 16. Aññātakaviññattisikkhāpadaṁ	53	
PA_pm_bi:53.1	Yā pana bhikkhunī aññātakaṁ gahapatiṁ vā gahapatāniṁ vā cīvaraṁ viññāpeyya aññatra samayā, nissaggiyaṁ pācittiyaṁ.	53	
PA_pm_bi:53.2	Tatthāyaṁ samayo acchinnacīvarā vā hoti bhikkhunī, naṭṭhacīvarā vā, ayaṁ tattha samayo.	53	
PA_pm_bi:54.0	Nissaggiya pācittiya 17. Tatuttarisikkhāpadaṁ	54	
PA_pm_bi:54.1	Tañce aññātako gahapati vā gahapatānī vā bahūhi cīvarehi abhihaṭṭhuṁ pavāreyya, santaruttaraparamaṁ tāya bhikkhuniyā tato cīvaraṁ sāditabbaṁ.	54	
PA_pm_bi:54.2	Tato ce uttari sādiyeyya, nissaggiyaṁ pācittiyaṁ.	54	
PA_pm_bi:55.0	Nissaggiya pācittiya 18. Paṭhamaupakkhaṭasikkhāpadaṁ	55	
PA_pm_bi:55.1	Bhikkhuniṁ paneva uddissa aññātakassa gahapatissa vā gahapatāniyā vā cīvaracetāpannaṁ upakkhaṭaṁ hoti:	55	
PA_pm_bi:55.2	“iminā cīvaracetāpannena cīvaraṁ cetāpetvā itthannāmaṁ bhikkhuniṁ cīvarena acchādessāmī”ti.	55	
PA_pm_bi:55.3	Tatra cesā bhikkhunī pubbe appavāritā upasaṅkamitvā cīvare vikappaṁ āpajjeyya:	55	
PA_pm_bi:55.4	“sādhu vata, maṁ āyasmā iminā cīvaracetāpannena evarūpaṁ vā evarūpaṁ vā cīvaraṁ cetāpetvā acchādehī”ti	55	
PA_pm_bi:55.5	kalyāṇakamyataṁ upādāya, nissaggiyaṁ pācittiyaṁ.	55	
PA_pm_bi:56.0	Nissaggiya pācittiya 19. Dutiyaupakkhaṭasikkhāpadaṁ	56	
PA_pm_bi:56.1	Bhikkhuniṁ paneva uddissa ubhinnaṁ aññātakānaṁ gahapatīnaṁ vā gahapatānīnaṁ vā paccekacīvaracetāpannāni upakkhaṭāni honti:	56	
PA_pm_bi:56.2	“imehi mayaṁ paccekacīvaracetāpannehi paccekacīvarāni cetāpetvā itthannāmaṁ bhikkhuniṁ cīvarehi acchādessāmā”ti.	56	
PA_pm_bi:56.3	Tatra cesā bhikkhūnī pubbe appavāritā upasaṅkamitvā cīvare vikappaṁ āpajjeyya:	56	
PA_pm_bi:56.4	“sādhu vata maṁ āyasmanto imehi paccekacīvaracetāpannehi evarūpaṁ vā evarūpaṁ vā cīvaraṁ cetāpetvā acchādetha ubhova santā ekenā”ti	56	
PA_pm_bi:56.5	kalyāṇakamyataṁ upādāya, nissaggiyaṁ pācittiyaṁ.	56	
PA_pm_bi:57.0	Nissaggiya pācittiya 20. Rājasikkhāpadaṁ	57	
PA_pm_bi:57.1	Bhikkhuniṁ paneva uddissa rājā vā rājabhoggo vā brāhmaṇo vā gahapatiko vā dūtena cīvaracetāpannaṁ pahiṇeyya:	57	
PA_pm_bi:57.2	“iminā cīvaracetāpannena cīvaraṁ cetāpetvā itthannāmaṁ bhikkhuniṁ cīvarena acchādehī”ti.	57	
PA_pm_bi:57.3	So ce dūto taṁ bhikkhuniṁ upasaṅkamitvā evaṁ vadeyya:	57	
PA_pm_bi:57.4	“idaṁ kho, ayye, ayyaṁ uddissa cīvaracetāpannaṁ ābhataṁ, paṭiggaṇhātāyyā cīvaracetāpanna”nti.	57	
PA_pm_bi:57.5	Tāya bhikkhuniyā so dūto evamassa vacanīyo:	57	
PA_pm_bi:57.6	“na kho mayaṁ, āvuso, cīvaracetāpannaṁ paṭiggaṇhāma, cīvarañca kho mayaṁ paṭiggaṇhāma kālena kappiya”nti.	57	
PA_pm_bi:57.7	So ce dūto taṁ bhikkhuniṁ evaṁ vadeyya:	57	
PA_pm_bi:57.8	“atthi panāyyāya, koci veyyāvaccakaro”ti,	57	
PA_pm_bi:57.9	cīvaratthikāya, bhikkhave, bhikkhuniyā veyyāvaccakaro niddisitabbo ārāmiko vā upāsako vā:	57	
PA_pm_bi:57.10	“eso kho, āvuso, bhikkhunīnaṁ veyyāvaccakaro”ti.	57	
PA_pm_bi:57.11	So ce dūto taṁ veyyāvaccakaraṁ saññāpetvā taṁ bhikkhuniṁ upasaṅkamitvā evaṁ vadeyya:	57	
PA_pm_bi:57.12	“yaṁ kho, ayye, ayyā veyyāvaccakaraṁ niddisi, saññatto so mayā, upasaṅkamatāyyā kālena, cīvarena taṁ acchādessatī”ti.	57	
PA_pm_bi:57.13	Cīvaratthikāya, bhikkhave, bhikkhuniyā veyyāvaccakaro upasaṅkamitvā dvattikkhattuṁ codetabbo sāretabbo:	57	
PA_pm_bi:57.14	“attho me, āvuso, cīvarenā”ti,	57	
PA_pm_bi:57.15	dvattikkhattuṁ codayamānā sārayamānā taṁ cīvaraṁ abhinipphādeyya, iccetaṁ kusalaṁ,	57	
PA_pm_bi:57.16	no ce abhinipphādeyya, catukkhattuṁ pañcakkhattuṁ chakkhattuparamaṁ tuṇhībhūtāya uddissa ṭhātabbaṁ,	57	
PA_pm_bi:57.17	catukkhattuṁ pañcakkhattuṁ chakkhattuparamaṁ tuṇhībhūtā uddissa tiṭṭhamānā taṁ cīvaraṁ abhinipphādeyya, iccetaṁ kusalaṁ.	57	
PA_pm_bi:57.18	Tato ce uttari vāyamamānā taṁ cīvaraṁ abhinipphādeyya, nissaggiyaṁ pācittiyaṁ.	57	
PA_pm_bi:57.19	No ce abhinipphādeyya, yatassā cīvaracetāpannaṁ ābhataṁ, tattha sāmaṁ vā gantabbaṁ, dūto vā pāhetabbo:	57	
PA_pm_bi:57.20	“yaṁ kho tumhe āyasmanto bhikkhuniṁ uddissa cīvaracetāpannaṁ pahiṇittha, na taṁ tassā bhikkhuniyā kiñci atthaṁ anubhoti,	57	
PA_pm_bi:57.21	yuñjantāyasmanto sakaṁ, mā vo sakaṁ vinassā”ti,	57	
PA_pm_bi:57.22	ayaṁ tattha sāmīci.	57	
PA_pm_bi:57.23	Cīvaravaggo dutiyo.	57	
PA_pm_bi:58.0.1	Pattavaggo	58	
PA_pm_bi:58.0.2	Nissaggiya pācittiya 21. Rūpiyasikkhāpadaṁ	58	
PA_pm_bi:58.1	Yā pana bhikkhunī jātarūparajataṁ uggaṇheyya vā uggaṇhāpeyya vā upanikkhittaṁ vā sādiyeyya, nissaggiyaṁ pācittiyaṁ.	58	
PA_pm_bi:59.0	Nissaggiya pācittiya 22. Rūpiyasaṁvohārasikkhāpadaṁ	59	
PA_pm_bi:59.1	Yā pana bhikkhunī nānappakārakaṁ rūpiyasaṁvohāraṁ samāpajjeyya, nissaggiyaṁ pācittiyaṁ.	59	
PA_pm_bi:60.0	Nissaggiya pācittiya 23. Kayavikkayasikkhāpadaṁ	60	
PA_pm_bi:60.1	Yā pana bhikkhunī nānappakārakaṁ kayavikkayaṁ samāpajjeyya, nissaggiyaṁ pācittiyaṁ.	60	
PA_pm_bi:61.0	Nissaggiya pācittiya 24. Ūnapañcabandhanasikkhāpadaṁ	61	
PA_pm_bi:61.1	Yā pana bhikkhunī ūnapañcabandhanena pattena aññaṁ navaṁ pattaṁ cetāpeyya, nissaggiyaṁ pācittiyaṁ.	61	
PA_pm_bi:61.2	Tāya bhikkhuniyā so patto bhikkhuniparisāya nissajjitabbo,	61	
PA_pm_bi:61.3	yo ca tassā bhikkhuniparisāya pattapariyanto, so tassā bhikkhuniyā padātabbo:	61	
PA_pm_bi:61.4	“ayaṁ te bhikkhuni patto yāvabhedanāya dhāretabbo”ti, ayaṁ tattha sāmīci.	61	
PA_pm_bi:62.0	Nissaggiya pācittiya 25. Bhesajjasikkhāpadaṁ	62	
PA_pm_bi:62.1_0	Yāni kho pana tāni gilānānaṁ bhikkhunīnaṁ paṭisāyanīyāni bhesajjāni, seyyathidaṁ:	62	
PA_pm_bi:62.1_1	sappi navanītaṁ telaṁ madhu phāṇitaṁ, tāni paṭiggahetvā sattāhaparamaṁ sannidhikārakaṁ paribhuñjitabbāni.	62	
PA_pm_bi:62.2	Taṁ atikkāmentiyā, nissaggiyaṁ pācittiyaṁ.	62	
PA_pm_bi:63.0	Nissaggiya pācittiya 26. Cīvaraacchindanasikkhāpadaṁ	63	
PA_pm_bi:63.1	Yā pana bhikkhunī bhikkhuniyā sāmaṁ cīvaraṁ datvā kupitā anattamanā acchindeyya vā acchindāpeyya vā, nissaggiyaṁ pācittiyaṁ.	63	
PA_pm_bi:64.0	Nissaggiya pācittiya 27. Suttaviññattisikkhāpadaṁ	64	
PA_pm_bi:64.1	Yā pana bhikkhunī sāmaṁ suttaṁ viññāpetvā tantavāyehi cīvaraṁ vāyāpeyya, nissaggiyaṁ pācittiyaṁ.	64	
PA_pm_bi:65.0	Nissaggiya pācittiya 28. Mahāpesakārasikkhāpadaṁ	65	
PA_pm_bi:65.1	Bhikkhuniṁ paneva uddissa aññātako gahapati vā gahapatānī vā tantavāyehi cīvaraṁ vāyāpeyya, tatra cesā bhikkhunī pubbe appavāritā tantavāye upasaṅkamitvā cīvare vikappaṁ āpajjeyya:	65	
PA_pm_bi:65.2	“idaṁ kho āvuso cīvaraṁ maṁ uddissa viyyati, āyatañca karotha, vitthatañca appitañca suvītañca suppavāyitañca suvilekhitañca suvitacchitañca karotha,	65	
PA_pm_bi:65.3	appeva nāma mayampi āyasmantānaṁ kiñcimattaṁ anupadajjeyyāmā”ti,	65	
PA_pm_bi:65.4	evañca sā bhikkhunī vatvā kiñcimattaṁ anupadajjeyya antamaso piṇḍapātamattampi, nissaggiyaṁ pācittiyaṁ.	65	
PA_pm_bi:66.0	Nissaggiya pācittiya 29. Accekacīvarasikkhāpadaṁ	66	
PA_pm_bi:66.1_0	Dasāhānāgataṁ kattikatemāsikapuṇṇamaṁ bhikkhuniyā paneva accekacīvaraṁ uppajjeyya,	66	
PA_pm_bi:66.1_1	accekaṁ maññamānāya bhikkhuniyā paṭiggahetabbaṁ, paṭiggahetvā yāva cīvarakālasamayaṁ nikkhipitabbaṁ.	66	
PA_pm_bi:66.2	Tato ce uttari nikkhipeyya, nissaggiyaṁ pācittiyaṁ.	66	
PA_pm_bi:67.0	Nissaggiya pācittiya 30. Pariṇatasikkhāpadaṁ	67	
PA_pm_bi:67.1	Yā pana bhikkhunī jānaṁ saṅghikaṁ lābhaṁ pariṇataṁ attano pariṇāmeyya, nissaggiyaṁ pācittiyaṁ.	67	
PA_pm_bi:67.2	Pattavaggo tatiyo.	67	
PA_pm_bi:68.1	Uddiṭṭhā kho, ayyāyo, tiṁsa nissaggiyā pācittiyā dhammā.	68	
PA_pm_bi:68.2	Tatthāyyāyo pucchāmi, kaccittha parisuddhā,	68	
PA_pm_bi:68.3	dutiyampi pucchāmi, kaccittha parisuddhā,	68	
PA_pm_bi:68.4	tatiyampi pucchāmi, kaccittha parisuddhā,	68	
PA_pm_bi:68.5	parisuddhetthāyyāyo, tasmā tuṇhī, evametaṁ dhārayāmīti.	68	
PA_pm_bi:68.6	Nissaggiyapācittiyā niṭṭhitā.	68	
PA_pm_bi:69.0	Suddhapācittiyā	69	
PA_pm_bi:69.1	Ime kho panāyyāyo, chasaṭṭhisatā pācittiyā dhammā uddesaṁ āgacchanti.	69	
PA_pm_bi:70.0.1	Lasuṇavaggo	70	
PA_pm_bi:70.0.2	Pācittiya 1. Lasuṇasikkhāpadaṁ	70	
PA_pm_bi:70.1	Yā pana bhikkhunī lasuṇaṁ khādeyya pācittiyaṁ.	70	
PA_pm_bi:71.0	Pācittiya 2. Sambādhalomasikkhāpadaṁ	71	
PA_pm_bi:71.1	Yā pana bhikkhunī sambādhe lomaṁ saṁharāpeyya, pācittiyaṁ.	71	
PA_pm_bi:72.0	Pācittiya 3. Talaghātakasikkhāpadaṁ	72	
PA_pm_bi:72.1	Talaghātake pācittiyaṁ.	72	
PA_pm_bi:73.0	Pācittiya 4. Jatumaṭṭhakasikkhāpadaṁ	73	
PA_pm_bi:73.1	Jatumaṭṭhake pācittiyaṁ.	73	
PA_pm_bi:74.0	Pācittiya 5. Udakasuddhikasikkhāpadaṁ	74	
PA_pm_bi:74.1	Udakasuddhikaṁ pana bhikkhuniyā ādiyamānāya dvaṅgulapabbaparamaṁ ādātabbaṁ. Taṁ atikkāmentiyā pācittiyaṁ.	74	
PA_pm_bi:75.0	Pācittiya 6. Upatiṭṭhanasikkhāpadaṁ	75	
PA_pm_bi:75.1	Yā pana bhikkhunī bhikkhussa bhuñjantassa pānīyena vā vidhūpanena vā upatiṭṭheyya, pācittiyaṁ.	75	
PA_pm_bi:76.0	Pācittiya 7. Āmakadhaññasikkhāpadaṁ	76	
PA_pm_bi:76.1	Yā pana bhikkhunī āmakadhaññaṁ viññatvā vā viññāpetvā vā bhajjitvā vā bhajjāpetvā vā koṭṭetvā vā koṭṭāpetvā vā pacitvā vā pacāpetvā vā bhuñjeyya, pācittiyaṁ.	76	
PA_pm_bi:77.0	Pācittiya 8. Paṭhamauccārachaḍḍanasikkhāpadaṁ	77	
PA_pm_bi:77.1	Yā pana bhikkhunī uccāraṁ vā passāvaṁ vā saṅkāraṁ vā vighāsaṁ vā tirokuṭṭe vā tiropākāre vā chaḍḍeyya vā chaḍḍāpeyya vā, pācittiyaṁ.	77	
PA_pm_bi:78.0	Pācittiya 9. Dutiyauccārachaḍḍanasikkhāpadaṁ	78	
PA_pm_bi:78.1	Yā pana bhikkhunī uccāraṁ vā passāvaṁ vā saṅkāraṁ vā vighāsaṁ vā harite chaḍḍeyya vā chaḍḍāpeyya vā, pācittiyaṁ.	78	
PA_pm_bi:79.0	Pācittiya 10. Naccagītasikkhāpadaṁ	79	
PA_pm_bi:79.1	Yā pana bhikkhunī naccaṁ vā gītaṁ vā vāditaṁ vā dassanāya gaccheyya, pācittiyaṁ.	79	
PA_pm_bi:79.2	Lasuṇavaggo paṭhamo.	79	
PA_pm_bi:80.0.1	Rattandhakāravaggo	80	
PA_pm_bi:80.0.2	Pācittiya 11. Rattandhakārasikkhāpadaṁ	80	
PA_pm_bi:80.1	Yā pana bhikkhunī rattandhakāre appadīpe purisena saddhiṁ ekenekā santiṭṭheyya vā sallapeyya vā, pācittiyaṁ.	80	
PA_pm_bi:81.0	Pācittiya 12. Paṭicchannokāsasikkhāpadaṁ	81	
PA_pm_bi:81.1	Yā pana bhikkhunī paṭicchanne okāse purisena saddhiṁ ekenekā santiṭṭheyya vā sallapeyya vā, pācittiyaṁ.	81	
PA_pm_bi:82.0	Pācittiya 13. Ajjhokāsasallapanasikkhāpadaṁ	82	
PA_pm_bi:82.1	Yā pana bhikkhunī ajjhokāse purisena saddhiṁ ekenekā santiṭṭheyya vā sallapeyya vā, pācittiyaṁ.	82	
PA_pm_bi:83.0	Pācittiya 14. Dutiyikauyyojanasikkhāpadaṁ	83	
PA_pm_bi:83.1	Yā pana bhikkhunī rathikāya vā byūhe vā siṅghāṭake vā purisena saddhiṁ ekenekā santiṭṭheyya vā sallapeyya vā nikaṇṇikaṁ vā jappeyya dutiyikaṁ vā bhikkhuniṁ uyyojeyya, pācittiyaṁ.	83	
PA_pm_bi:84.0	Pācittiya 15. Anāpucchāpakkamanasikkhāpadaṁ	84	
PA_pm_bi:84.1	Yā pana bhikkhunī purebhattaṁ kulāni upasaṅkamitvā āsane nisīditvā sāmike anāpucchā pakkameyya, pācittiyaṁ.	84	
PA_pm_bi:85.0	Pācittiya 16. Anāpucchāabhinisīdanasikkhāpadaṁ	85	
PA_pm_bi:85.1	Yā pana bhikkhunī pacchābhattaṁ kulāni upasaṅkamitvā sāmike anāpucchā āsane abhinisīdeyya vā abhinipajjeyya vā, pācittiyaṁ.	85	
PA_pm_bi:86.0	Pācittiya 17. Anāpucchāsantharaṇasikkhāpadaṁ	86	
PA_pm_bi:86.1	Yā pana bhikkhunī vikāle kulāni upasaṅkamitvā sāmike anāpucchā seyyaṁ santharitvā vā santharāpetvā vā abhinisīdeyya vā abhinipajjeyya vā, pācittiyaṁ.	86	
PA_pm_bi:87.0	Pācittiya 18. Paraujjhāpanakasikkhāpadaṁ	87	
PA_pm_bi:87.1	Yā pana bhikkhunī duggahitena dūpadhāritena paraṁ ujjhāpeyya, pācittiyaṁ.	87	
PA_pm_bi:88.0	Pācittiya 19. Paraabhisapanasikkhāpadaṁ	88	
PA_pm_bi:88.1	Yā pana bhikkhunī attānaṁ vā paraṁ vā nirayena vā brahmacariyena vā abhisapeyya, pācittiyaṁ.	88	
PA_pm_bi:89.0	Pācittiya 20. Rodanasikkhāpadaṁ	89	
PA_pm_bi:89.1	Yā pana bhikkhunī attānaṁ vadhitvā vadhitvā rodeyya, pācittiyaṁ.	89	
PA_pm_bi:89.2	Rattandhakāravaggo dutiyo.	89	
PA_pm_bi:90.0.1	Naggavaggo	90	
PA_pm_bi:90.0.2	Pācittiya 21. Naggasikkhāpadaṁ	90	
PA_pm_bi:90.1	Yā pana bhikkhunī naggā nahāyeyya, pācittiyaṁ.	90	
PA_pm_bi:91.0	Pācittiya 22. Udakasāṭikasikkhāpadaṁ	91	
PA_pm_bi:91.1_0	Udakasāṭikaṁ pana bhikkhuniyā kārayamānāya pamāṇikā kāretabbā, tatridaṁ pamāṇaṁ,	91	
PA_pm_bi:91.1_1	dīghaso catasso vidatthiyo sugatavidatthiyā, tiriyaṁ dve vidatthiyo. Taṁ atikkāmentiyā	91	
PA_pm_bi:91.1_2	chedanakaṁ pācittiyaṁ.	91	
PA_pm_bi:92.0	Pācittiya 23. Cīvarasibbanasikkhāpadaṁ	92	
PA_pm_bi:92.1	Yā pana bhikkhunī bhikkhuniyā cīvaraṁ visibbetvā vā visibbāpetvā vā sā pacchā anantarāyikinī neva sibbeyya, na sibbāpanāya ussukkaṁ kareyya aññatra catūhapañcāhā, pācittiyaṁ.	92	
PA_pm_bi:93.0	Pācittiya 24. Saṅghāṭicārasikkhāpadaṁ	93	
PA_pm_bi:93.1	Yā pana bhikkhunī pañcāhikaṁ saṅghāṭicāraṁ atikkāmeyya, pācittiyaṁ.	93	
PA_pm_bi:94.0	Pācittiya 25. Cīvarasaṅkamanīyasikkhāpadaṁ	94	
PA_pm_bi:94.1	Yā pana bhikkhunī cīvarasaṅkamanīyaṁ dhāreyya, pācittiyaṁ.	94	
PA_pm_bi:95.0	Pācittiya 26. Gaṇacīvarasikkhāpadaṁ	95	
PA_pm_bi:95.1	Yā pana bhikkhunī gaṇassa cīvaralābhaṁ antarāyaṁ kareyya, pācittiyaṁ.	95	
PA_pm_bi:96.0	Pācittiya 27. Paṭibāhanasikkhāpadaṁ	96	
PA_pm_bi:96.1	Yā pana bhikkhunī dhammikaṁ cīvaravibhaṅgaṁ paṭibāheyya, pācittiyaṁ.	96	
PA_pm_bi:97.0	Pācittiya 28. Cīvaradānasikkhāpadaṁ	97	
PA_pm_bi:97.1	Yā pana bhikkhunī agārikassa vā paribbājakassa vā paribbājikāya vā samaṇacīvaraṁ dadeyya, pācittiyaṁ.	97	
PA_pm_bi:98.0	Pācittiya 29. Kālaatikkamanasikkhāpadaṁ	98	
PA_pm_bi:98.1	Yā pana bhikkhunī dubbalacīvarapaccāsāya cīvarakālasamayaṁ atikkāmeyya, pācittiyaṁ.	98	
PA_pm_bi:99.0	Pācittiya 30. Kathinuddhārasikkhāpadaṁ	99	
PA_pm_bi:99.1	Yā pana bhikkhunī dhammikaṁ kathinuddhāraṁ paṭibāheyya, pācittiyaṁ.	99	
PA_pm_bi:99.2	Naggavaggo tatiyo.	99	
PA_pm_bi:100.0.1	Tuvaṭṭavaggo	100	
PA_pm_bi:100.0.2	Pācittiya 31. Ekamañcatuvaṭṭanasikkhāpadaṁ	100	
PA_pm_bi:100.1	Yā pana bhikkhuniyo dve ekamañce tuvaṭṭeyyuṁ, pācittiyaṁ.	100	
PA_pm_bi:101.0	Pācittiya 32. Ekattharaṇatuvaṭṭanasikkhāpadaṁ	101	
PA_pm_bi:101.1	Yā pana bhikkhuniyo dve ekattharaṇapāvuraṇā tuvaṭṭeyyuṁ, pācittiyaṁ.	101	
PA_pm_bi:102.0	Pācittiya 33. Aphāsukaraṇasikkhāpadaṁ	102	
PA_pm_bi:102.1	Yā pana bhikkhunī bhikkhuniyā sañcicca aphāsuṁ kareyya, pācittiyaṁ.	102	
PA_pm_bi:103.0	Pācittiya 34. Naupaṭṭhāpanasikkhāpadaṁ	103	
PA_pm_bi:103.1	Yā pana bhikkhunī dukkhitaṁ sahajīviniṁ neva upaṭṭhaheyya, na upaṭṭhāpanāya ussukkaṁ kareyya, pācittiyaṁ.	103	
PA_pm_bi:104.0	Pācittiya 35. Nikkaḍḍhanasikkhāpadaṁ	104	
PA_pm_bi:104.1	Yā pana bhikkhunī bhikkhuniyā upassayaṁ datvā kupitā anattamanā nikkaḍḍheyya vā nikkaḍḍhāpeyya vā, pācittiyaṁ.	104	
PA_pm_bi:105.0	Pācittiya 36. Saṁsaṭṭhasikkhāpadaṁ	105	
PA_pm_bi:105.1	Yā pana bhikkhunī saṁsaṭṭhā vihareyya gahapatinā vā gahapatiputtena vā, sā bhikkhunī bhikkhunīhi evamassa vacanīyā:	105	
PA_pm_bi:105.2	“māyye, saṁsaṭṭhā vihari gahapatināpi gahapatiputtenāpi, viviccāyye, vivekaññeva bhaginiyā saṅgho vaṇṇetī”ti.	105	
PA_pm_bi:105.3	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya,	105	
PA_pm_bi:105.4	yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	105	
PA_pm_bi:105.5	No ce paṭinissajjeyya, pācittiyaṁ.	105	
PA_pm_bi:106.0	Pācittiya 37. Antoraṭṭhasikkhāpadaṁ	106	
PA_pm_bi:106.1	Yā pana bhikkhunī antoraṭṭhe sāsaṅkasammate sappaṭibhaye asatthikā cārikaṁ careyya, pācittiyaṁ.	106	
PA_pm_bi:107.0	Pācittiya 38. Tiroraṭṭhasikkhāpadaṁ	107	
PA_pm_bi:107.1	Yā pana bhikkhunī tiroraṭṭhe sāsaṅkasammate sappaṭibhaye asatthikā cārikaṁ careyya, pācittiyaṁ.	107	
PA_pm_bi:108.0	Pācittiya 39. Antovassasikkhāpadaṁ	108	
PA_pm_bi:108.1	Yā pana bhikkhunī antovassaṁ cārikaṁ careyya, pācittiyaṁ.	108	
PA_pm_bi:109.0	Pācittiya 40. Cārikanapakkamanasikkhāpadaṁ	109	
PA_pm_bi:109.1	Yā pana bhikkhunī vassaṁvuṭṭhā cārikaṁ na pakkameyya antamaso chappañcayojanānipi, pācittiyaṁ.	109	
PA_pm_bi:109.2	Tuvaṭṭavaggo catuttho.	109	
PA_pm_bi:110.0.1	Cittāgāravaggo	110	
PA_pm_bi:110.0.2	Pācittiya 41. Rājāgārasikkhāpadaṁ	110	
PA_pm_bi:110.1	Yā pana bhikkhunī rājāgāraṁ vā cittāgāraṁ vā ārāmaṁ vā uyyānaṁ vā pokkharaṇiṁ vā dassanāya gaccheyya, pācittiyaṁ.	110	
PA_pm_bi:111.0	Pācittiya 42. Āsandiparibhuñjanasikkhāpadaṁ	111	
PA_pm_bi:111.1	Yā pana bhikkhunī āsandiṁ vā pallaṅkaṁ vā paribhuñjeyya, pācittiyaṁ.	111	
PA_pm_bi:112.0	Pācittiya 43. Suttakantanasikkhāpadaṁ	112	
PA_pm_bi:112.1	Yā pana bhikkhunī suttaṁ kanteyya, pācittiyaṁ.	112	
PA_pm_bi:113.0	Pācittiya 44. Gihiveyyāvaccasikkhāpadaṁ	113	
PA_pm_bi:113.1	Yā pana bhikkhunī gihiveyyāvaccaṁ kareyya, pācittiyaṁ.	113	
PA_pm_bi:114.0	Pācittiya 45. Adhikaraṇasikkhāpadaṁ	114	
PA_pm_bi:114.1_0	Yā pana bhikkhunī bhikkhuniyā: “ehāyye, imaṁ adhikaraṇaṁ vūpasamehī”ti vuccamānā:	114	
PA_pm_bi:114.1_1	“sādhū”ti paṭissuṇitvā sā pacchā anantarāyikinī neva vūpasameyya, na vūpasamāya ussukkaṁ	114	
PA_pm_bi:114.1_2	kareyya, pācittiyaṁ.	114	
PA_pm_bi:115.0	Pācittiya 46. Bhojanadānasikkhāpadaṁ	115	
PA_pm_bi:115.1	Yā pana bhikkhunī agārikassa vā paribbājakassa vā paribbājikāya vā sahatthā khādanīyaṁ vā bhojanīyaṁ vā dadeyya, pācittiyaṁ.	115	
PA_pm_bi:116.0	Pācittiya 47. Āvasathacīvarasikkhāpadaṁ	116	
PA_pm_bi:116.1	Yā pana bhikkhunī āvasathacīvaraṁ anissajjetvā paribhuñjeyya, pācittiyaṁ.	116	
PA_pm_bi:117.0	Pācittiya 48. Āvasathavihārasikkhāpadaṁ	117	
PA_pm_bi:117.1	Yā pana bhikkhunī āvasathaṁ anissajjitvā cārikaṁ pakkameyya, pācittiyaṁ.	117	
PA_pm_bi:118.0	Pācittiya 49. Tiracchānavijjāpariyāpuṇanasikkhāpadaṁ	118	
PA_pm_bi:118.1	Yā pana bhikkhunī tiracchānavijjaṁ pariyāpuṇeyya, pācittiyaṁ.	118	
PA_pm_bi:119.0	Pācittiya 50. Tiracchānavijjāvācanasikkhāpadaṁ	119	
PA_pm_bi:119.1	Yā pana bhikkhunī tiracchānavijjaṁ vāceyya, pācittiyaṁ.	119	
PA_pm_bi:119.2	Cittāgāravaggo pañcamo.	119	
PA_pm_bi:120.0.1	Ārāmavaggo	120	
PA_pm_bi:120.0.2	Pācittiya 51. Ārāmapavisanasikkhāpadaṁ	120	
PA_pm_bi:120.1	Yā pana bhikkhunī jānaṁ sabhikkhukaṁ ārāmaṁ anāpucchā paviseyya, pācittiyaṁ.	120	
PA_pm_bi:121.0	Pācittiya 52. Bhikkhuakkosanasikkhāpadaṁ	121	
PA_pm_bi:121.1	Yā pana bhikkhunī bhikkhuṁ akkoseyya vā paribhāseyya vā, pācittiyaṁ.	121	
PA_pm_bi:122.0	Pācittiya 53. Gaṇaparibhāsanasikkhāpadaṁ	122	
PA_pm_bi:122.1	Yā pana bhikkhunī caṇḍīkatā gaṇaṁ paribhāseyya, pācittiyaṁ.	122	
PA_pm_bi:123.0	Pācittiya 54. Pavāritasikkhāpadaṁ	123	
PA_pm_bi:123.1	Yā pana bhikkhunī nimantitā vā pavāritā vā khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	123	
PA_pm_bi:124.0	Pācittiya 55. Kulamaccharinīsikkhāpadaṁ	124	
PA_pm_bi:124.1	Yā pana bhikkhunī kulamaccharinī assa, pācittiyaṁ.	124	
PA_pm_bi:125.0	Pācittiya 56. Abhikkhukāvāsasikkhāpadaṁ	125	
PA_pm_bi:125.1	Yā pana bhikkhunī abhikkhuke āvāse vassaṁ vaseyya, pācittiyaṁ.	125	
PA_pm_bi:126.0	Pācittiya 57. Apavāraṇāsikkhāpadaṁ	126	
PA_pm_bi:126.1	Yā pana bhikkhunī vassaṁvuṭṭhā ubhatosaṅghe tīhi ṭhānehi na pavāreyya diṭṭhena vā sutena vā parisaṅkāya vā, pācittiyaṁ.	126	
PA_pm_bi:127.0	Pācittiya 58. Ovādasikkhāpadaṁ	127	
PA_pm_bi:127.1	Yā pana bhikkhunī ovādāya vā saṁvāsāya vā na gaccheyya, pācittiyaṁ.	127	
PA_pm_bi:128.0	Pācittiya 59. Ovādūpasaṅkamanasikkhāpadaṁ	128	
PA_pm_bi:128.1	Anvaddhamāsaṁ bhikkhuniyā bhikkhusaṅghato dve dhammā paccāsīsitabbā uposathapucchakañca ovādūpasaṅkamanañca. Taṁ atikkāmentiyā pācittiyaṁ.	128	
PA_pm_bi:129.0	Pācittiya 60. Pasākhejātasikkhāpadaṁ	129	
PA_pm_bi:129.1_0	Yā pana bhikkhunī pasākhe jātaṁ gaṇḍaṁ vā rudhitaṁ vā anapaloketvā saṅghaṁ vā gaṇaṁ	129	
PA_pm_bi:129.1_1	vā purisena saddhiṁ ekenekā bhedāpeyya vā phālāpeyya vā dhovāpeyya vā ālimpāpeyya	129	
PA_pm_bi:129.1_2	vā bandhāpeyya vā mocāpeyya vā, pācittiyaṁ.	129	
PA_pm_bi:129.2	Ārāmavaggo chaṭṭho.	129	
PA_pm_bi:130.0.1	Gabbhinivaggo	130	
PA_pm_bi:130.0.2	Pācittiya 61. Gabbhinīsikkhāpadaṁ	130	
PA_pm_bi:130.1	Yā pana bhikkhunī gabbhiniṁ vuṭṭhāpeyya, pācittiyaṁ.	130	
PA_pm_bi:131.0	Pācittiya 62. Pāyantīsikkhāpadaṁ	131	
PA_pm_bi:131.1	Yā pana bhikkhunī pāyantiṁ vuṭṭhāpeyya, pācittiyaṁ.	131	
PA_pm_bi:132.0	Pācittiya 63. Paṭhamasikkhamānasikkhāpadaṁ	132	
PA_pm_bi:132.1	Yā pana bhikkhunī dve vassāni chasu dhammesu asikkhitasikkhaṁ sikkhamānaṁ vuṭṭhāpeyya, pācittiyaṁ.	132	
PA_pm_bi:133.0	Pācittiya 64. Dutiyasikkhamānasikkhāpadaṁ	133	
PA_pm_bi:133.1	Yā pana bhikkhunī dve vassāni chasu dhammesu sikkhitasikkhaṁ sikkhamānaṁ saṅghena asammataṁ vuṭṭhāpeyya, pācittiyaṁ.	133	
PA_pm_bi:134.0	Pācittiya 65. Paṭhamagihigatasikkhāpadaṁ	134	
PA_pm_bi:134.1	Yā pana bhikkhunī ūnadvādasavassaṁ gihigataṁ vuṭṭhāpeyya, pācittiyaṁ.	134	
PA_pm_bi:135.0	Pācittiya 66. Dutiyagihigatasikkhāpadaṁ	135	
PA_pm_bi:135.1	Yā pana bhikkhunī paripuṇṇadvādasavassaṁ gihigataṁ dve vassāni chasu dhammesu asikkhitasikkhaṁ vuṭṭhāpeyya, pācittiyaṁ.	135	
PA_pm_bi:136.0	Pācittiya 67. Tatiyagihigatasikkhāpadaṁ	136	
PA_pm_bi:136.1	Yā pana bhikkhunī paripuṇṇadvādasavassaṁ gihigataṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpeyya, pācittiyaṁ.	136	
PA_pm_bi:137.0	Pācittiya 68. Paṭhamasahajīvinīsikkhāpadaṁ	137	
PA_pm_bi:137.1	Yā pana bhikkhunī sahajīviniṁ vuṭṭhāpetvā dve vassāni neva anuggaṇheyya na anuggaṇhāpeyya, pācittiyaṁ.	137	
PA_pm_bi:138.0	Pācittiya 69. Pavattinīnānubandhanasikkhāpadaṁ	138	
PA_pm_bi:138.1	Yā pana bhikkhunī vuṭṭhāpitaṁ pavattiniṁ dve vassāni nānubandheyya, pācittiyaṁ.	138	
PA_pm_bi:139.0	Pācittiya 70. Dutiyasahajīvinīsikkhāpadaṁ	139	
PA_pm_bi:139.1	Yā pana bhikkhunī sahajīviniṁ vuṭṭhāpetvā neva vūpakāseyya na vūpakāsāpeyya antamaso chappañcayojanānipi, pācittiyaṁ.	139	
PA_pm_bi:139.2	Gabbhinivaggo sattamo.	139	
PA_pm_bi:140.0.1	Kumāribhūtavaggo	140	
PA_pm_bi:140.0.2	Pācittiya 71. Paṭhamakumāribhūtasikkhāpadaṁ	140	
PA_pm_bi:140.1	Yā pana bhikkhunī ūnavīsativassaṁ kumāribhūtaṁ vuṭṭhāpeyya, pācittiyaṁ.	140	
PA_pm_bi:141.0	Pācittiya 72. Dutiyakumāribhūtasikkhāpadaṁ	141	
PA_pm_bi:141.1	Yā pana bhikkhunī paripuṇṇavīsativassaṁ kumāribhūtaṁ dve vassāni chasu dhammesu asikkhitasikkhaṁ vuṭṭhāpeyya, pācittiyaṁ.	141	
PA_pm_bi:142.0	Pācittiya 73. Tatiyakumāribhūtasikkhāpadaṁ	142	
PA_pm_bi:142.1	Yā pana bhikkhunī paripuṇṇavīsativassaṁ kumāribhūtaṁ dve vassāni chasu dhammesu sikkhitasikkhaṁ saṅghena asammataṁ vuṭṭhāpeyya, pācittiyaṁ.	142	
PA_pm_bi:143.0	Pācittiya 74. Ūnadvādasavassasikkhāpadaṁ	143	
PA_pm_bi:143.1	Yā pana bhikkhunī ūnadvādasavassā vuṭṭhāpeyya, pācittiyaṁ.	143	
PA_pm_bi:144.0	Pācittiya 75. Paripuṇṇadvādasavassasikkhāpadaṁ	144	
PA_pm_bi:144.1	Yā pana bhikkhunī paripuṇṇadvādasavassā saṅghena asammatā vuṭṭhāpeyya, pācittiyaṁ.	144	
PA_pm_bi:145.0	Pācittiya 76. Khiyyanadhammasikkhāpadaṁ	145	
PA_pm_bi:145.1	Yā pana bhikkhunī, “alaṁ tāva te, ayye, vuṭṭhāpitenā”ti vuccamānā, “sādhū”ti paṭissuṇitvā sā pacchā khiyyanadhammaṁ āpajjeyya, pācittiyaṁ.	145	
PA_pm_bi:146.0	Pācittiya 77. Paṭhamasikkhamānanavuṭṭhāpanasikkhāpadaṁ	146	
PA_pm_bi:146.1_0	Yā pana bhikkhunī sikkhamānaṁ, “sace me tvaṁ, ayye, cīvaraṁ dassasi, evāhaṁ taṁ vuṭṭhāpessāmī”ti	146	
PA_pm_bi:146.1_1	vatvā sā pacchā anantarāyikinī neva vuṭṭhāpeyya, na vuṭṭhāpanāya ussukkaṁ kareyya, pācittiyaṁ.	146	
PA_pm_bi:147.0	Pācittiya 78. Dutiyasikkhamānanavuṭṭhāpanasikkhāpadaṁ	147	
PA_pm_bi:147.1_0	Yā pana bhikkhunī sikkhamānaṁ, “sace maṁ tvaṁ, ayye, dve vassāni anubandhissasi,	147	
PA_pm_bi:147.1_1	evāhaṁ taṁ vuṭṭhāpessāmī”ti vatvā sā pacchā anantarāyikinī neva vuṭṭhāpeyya, na vuṭṭhāpanāya	147	
PA_pm_bi:147.1_2	ussukkaṁ kareyya, pācittiyaṁ.	147	
PA_pm_bi:148.0	Pācittiya 79. Sokāvāsasikkhāpadaṁ	148	
PA_pm_bi:148.1	Yā pana bhikkhunī purisasaṁsaṭṭhaṁ kumārakasaṁsaṭṭhaṁ caṇḍiṁ sokāvāsaṁ sikkhamānaṁ vuṭṭhāpeyya, pācittiyaṁ.	148	
PA_pm_bi:149.0	Pācittiya 80. Ananuññātasikkhāpadaṁ	149	
PA_pm_bi:149.1	Yā pana bhikkhunī mātāpitūhi vā sāmikena vā ananuññātaṁ sikkhamānaṁ vuṭṭhāpeyya, pācittiyaṁ.	149	
PA_pm_bi:150.0	Pācittiya 81. Pārivāsikasikkhāpadaṁ	150	
PA_pm_bi:150.1	Yā pana bhikkhunī pārivāsikachandadānena sikkhamānaṁ vuṭṭhāpeyya, pācittiyaṁ.	150	
PA_pm_bi:151.0	Pācittiya 82. Anuvassasikkhāpadaṁ	151	
PA_pm_bi:151.1	Yā pana bhikkhunī anuvassaṁ vuṭṭhāpeyya, pācittiyaṁ.	151	
PA_pm_bi:152.0	Pācittiya 83. Ekavassasikkhāpadaṁ	152	
PA_pm_bi:152.1	Yā pana bhikkhunī ekaṁ vassaṁ dve vuṭṭhāpeyya, pācittiyaṁ.	152	
PA_pm_bi:152.2	Kumāribhūtavaggo aṭṭhamo.	152	
PA_pm_bi:153.0.1	Chattupāhanavaggo	153	
PA_pm_bi:153.0.2	Pācittiya 84. Chattupāhanasikkhāpadaṁ	153	
PA_pm_bi:153.1	Yā pana bhikkhunī agilānā chattupāhanaṁ dhāreyya, pācittiyaṁ.	153	
PA_pm_bi:154.0	Pācittiya 85. Yānasikkhāpadaṁ	154	
PA_pm_bi:154.1	Yā pana bhikkhunī agilānā yānena yāyeyya, pācittiyaṁ.	154	
PA_pm_bi:155.0	Pācittiya 86. Saṅghāṇisikkhāpadaṁ	155	
PA_pm_bi:155.1	Yā pana bhikkhunī saṅghāṇiṁ dhāreyya, pācittiyaṁ.	155	
PA_pm_bi:156.0	Pācittiya 87. Itthālaṅkārasikkhāpadaṁ	156	
PA_pm_bi:156.1	Yā pana bhikkhunī itthālaṅkāraṁ dhāreyya, pācittiyaṁ.	156	
PA_pm_bi:157.0	Pācittiya 88. Gandhavaṇṇakasikkhāpadaṁ	157	
PA_pm_bi:157.1	Yā pana bhikkhunī gandhavaṇṇakena nahāyeyya, pācittiyaṁ.	157	
PA_pm_bi:158.0	Pācittiya 89. Vāsitakasikkhāpadaṁ	158	
PA_pm_bi:158.1	Yā pana bhikkhunī vāsitakena piññākena nahāyeyya, pācittiyaṁ.	158	
PA_pm_bi:159.0	Pācittiya 90. Bhikkhuniummaddāpanasikkhāpadaṁ	159	
PA_pm_bi:159.1	Yā pana bhikkhunī bhikkhuniyā ummaddāpeyya vā parimaddāpeyya vā, pācittiyaṁ.	159	
PA_pm_bi:160.0	Pācittiya 91. Sikkhamānaummaddāpanasikkhāpadaṁ	160	
PA_pm_bi:160.1	Yā pana bhikkhunī sikkhamānāya ummaddāpeyya vā parimaddāpeyya vā, pācittiyaṁ.	160	
PA_pm_bi:161.0	Pācittiya 92. Sāmaṇerīummaddāpanasikkhāpadaṁ	161	
PA_pm_bi:161.1	Yā pana bhikkhunī sāmaṇeriyā ummaddāpeyya vā parimaddāpeyya vā, pācittiyaṁ.	161	
PA_pm_bi:162.0	Pācittiya 93. Gihiniummaddāpanasikkhāpadaṁ	162	
PA_pm_bi:162.1	Yā pana bhikkhunī gihiniyā ummaddāpeyya vā parimaddāpeyya vā, pācittiyaṁ.	162	
PA_pm_bi:163.0	Pācittiya 94. Anāpucchāsikkhāpadaṁ	163	
PA_pm_bi:163.1	Yā pana bhikkhunī bhikkhussa purato anāpucchā āsane nisīdeyya, pācittiyaṁ.	163	
PA_pm_bi:164.0	Pācittiya 95. Pañhāpucchanasikkhāpadaṁ	164	
PA_pm_bi:164.1	Yā pana bhikkhunī anokāsakataṁ bhikkhuṁ pañhaṁ puccheyya, pācittiyaṁ.	164	
PA_pm_bi:165.0	Pācittiya 96. Asaṅkaccikasikkhāpadaṁ	165	
PA_pm_bi:165.1	Yā pana bhikkhunī asaṅkaccikā gāmaṁ paviseyya, pācittiyaṁ.	165	
PA_pm_bi:165.2	Chattupāhanavaggo navamo.	165	
PA_pm_bi:166.0.1	Musāvādavaggo	166	
PA_pm_bi:166.0.2	Pācittiya 97. Musāvādasikkhāpadaṁ	166	
PA_pm_bi:166.1	Sampajānamusāvāde pācittiyaṁ.	166	
PA_pm_bi:167.0	Pācittiya 98. Omasavādasikkhāpadaṁ	167	
PA_pm_bi:167.1	Omasavāde pācittiyaṁ.	167	
PA_pm_bi:168.0	Pācittiya 99. Pesuññasikkhāpadaṁ	168	
PA_pm_bi:168.1	Bhikkhunipesuññe pācittiyaṁ.	168	
PA_pm_bi:169.0	Pācittiya 100. Padasodhammasikkhāpadaṁ	169	
PA_pm_bi:169.1	Yā pana bhikkhunī anupasampannaṁ padaso dhammaṁ vāceyya, pācittiyaṁ.	169	
PA_pm_bi:170.0	Pācittiya 101. Paṭhamasahaseyyasikkhāpadaṁ	170	
PA_pm_bi:170.1	Yā pana bhikkhunī anupasampannāya uttaridirattatirattaṁ sahaseyyaṁ kappeyya, pācittiyaṁ.	170	
PA_pm_bi:171.0	Pācittiya 102. Dutiyasahaseyyasikkhāpadaṁ	171	
PA_pm_bi:171.1	Yā pana bhikkhunī purisena sahaseyyaṁ kappeyya, pācittiyaṁ.	171	
PA_pm_bi:172.0	Pācittiya 103. Dhammadesanāsikkhāpadaṁ	172	
PA_pm_bi:172.1	Yā pana bhikkhunī purisassa uttarichappañcavācāhi dhammaṁ deseyya aññatra viññunā itthiviggahena, pācittiyaṁ.	172	
PA_pm_bi:173.0	Pācittiya 104. Bhūtārocanasikkhāpadaṁ	173	
PA_pm_bi:173.1	Yā pana bhikkhunī anupasampannāya uttarimanussadhammaṁ āroceyya, bhūtasmiṁ pācittiyaṁ.	173	
PA_pm_bi:174.0	Pācittiya 105. Duṭṭhullārocanasikkhāpadaṁ	174	
PA_pm_bi:174.1	Yā pana bhikkhunī bhikkhuniyā duṭṭhullaṁ āpattiṁ anupasampannāya āroceyya aññatra bhikkhunisammutiyā, pācittiyaṁ.	174	
PA_pm_bi:175.0	Pācittiya 106. Pathavīkhaṇanasikkhāpadaṁ	175	
PA_pm_bi:175.1	Yā pana bhikkhunī pathaviṁ khaṇeyya vā khaṇāpeyya vā, pācittiyaṁ.	175	
PA_pm_bi:175.2	Musāvādavaggo dasamo.	175	
PA_pm_bi:176.0.1	Bhūtagāmavaggo	176	
PA_pm_bi:176.0.2	Pācittiya 107. Bhūtagāmasikkhāpadaṁ	176	
PA_pm_bi:176.1	Bhūtagāmapātabyatāya pācittiyaṁ.	176	
PA_pm_bi:177.0	Pācittiya 108. Aññavādakasikkhāpadaṁ	177	
PA_pm_bi:177.1	Aññavādake, vihesake pācittiyaṁ.	177	
PA_pm_bi:178.0	Pācittiya 109. Ujjhāpanakasikkhāpadaṁ	178	
PA_pm_bi:178.1	Ujjhāpanake, khiyyanake pācittiyaṁ.	178	
PA_pm_bi:179.0	Pācittiya 110. Paṭhamasenāsanasikkhāpadaṁ	179	
PA_pm_bi:179.1_0	Yā pana bhikkhunī saṅghikaṁ mañcaṁ vā pīṭhaṁ vā bhisiṁ vā kocchaṁ vā ajjhokāse santharitvā	179	
PA_pm_bi:179.1_1	vā santharāpetvā vā taṁ pakkamantī neva uddhareyya, na uddharāpeyya, anāpucchaṁ vā	179	
PA_pm_bi:179.1_2	gaccheyya, pācittiyaṁ.	179	
PA_pm_bi:180.0	Pācittiya 111. Dutiyasenāsanasikkhāpadaṁ	180	
PA_pm_bi:180.1	Yā pana bhikkhunī saṅghike vihāre seyyaṁ santharitvā vā santharāpetvā vā taṁ pakkamantī neva uddhareyya, na uddharāpeyya, anāpucchaṁ vā gaccheyya, pācittiyaṁ.	180	
PA_pm_bi:181.0	Pācittiya 112. Anupakhajjasikkhāpadaṁ	181	
PA_pm_bi:181.1_0	Yā pana bhikkhunī saṅghike vihāre jānaṁ pubbupagataṁ bhikkhuniṁ anupakhajja seyyaṁ	181	
PA_pm_bi:181.1_1	kappeyya, “yassā sambādho bhavissati, sā pakkamissatī”ti etadeva paccayaṁ karitvā	181	
PA_pm_bi:181.1_2	anaññaṁ, pācittiyaṁ.	181	
PA_pm_bi:182.0	Pācittiya 113. Nikkaḍḍhanasikkhāpadaṁ	182	
PA_pm_bi:182.1	Yā pana bhikkhunī bhikkhuniṁ kupitā anattamanā saṅghikā vihārā nikkaḍḍheyya vā nikkaḍḍhāpeyya vā, pācittiyaṁ.	182	
PA_pm_bi:183.0	Pācittiya 114. Vehāsakuṭisikkhāpadaṁ	183	
PA_pm_bi:183.1	Yā pana bhikkhunī saṅghike vihāre uparivehāsakuṭiyā āhaccapādakaṁ mañcaṁ vā pīṭhaṁ vā abhinisīdeyya vā abhinipajjeyya vā, pācittiyaṁ.	183	
PA_pm_bi:184.0	Pācittiya 115. Mahallakavihārasikkhāpadaṁ	184	
PA_pm_bi:184.1	Mahallakaṁ pana bhikkhuniyā vihāraṁ kārayamānāya yāva dvārakosā aggaḷaṭṭhapanāya, ālokasandhiparikammāya dvatticchadanassa pariyāyaṁ appaharite ṭhitāya adhiṭṭhātabbaṁ.	184	
PA_pm_bi:184.2	Tato ce uttari appaharitepi ṭhitā adhiṭṭhaheyya, pācittiyaṁ.	184	
PA_pm_bi:185.0	Pācittiya 116. Sappāṇakasikkhāpadaṁ	185	
PA_pm_bi:185.1	Yā pana bhikkhunī jānaṁ sappāṇakaṁ udakaṁ tiṇaṁ vā mattikaṁ vā siñceyya vā siñcāpeyya vā, pācittiyaṁ.	185	
PA_pm_bi:185.2	Bhūtagāmavaggo ekādasamo.	185	
PA_pm_bi:186.0.1	Bhojanavaggo	186	
PA_pm_bi:186.0.2	Pācittiya 117. Āvasathapiṇḍasikkhāpadaṁ	186	
PA_pm_bi:186.1	Agilānāya bhikkhuniyā eko āvasathapiṇḍo bhuñjitabbo.	186	
PA_pm_bi:186.2	Tato ce uttari bhuñjeyya, pācittiyaṁ.	186	
PA_pm_bi:187.0	Pācittiya 118. Gaṇabhojanasikkhāpadaṁ	187	
PA_pm_bi:187.1	Gaṇabhojane aññatra samayā pācittiyaṁ.	187	
PA_pm_bi:187.2	Tatthāyaṁ samayo, gilānasamayo, cīvaradānasamayo , cīvarakārasamayo, addhānagamanasamayo, nāvābhiruhanasamayo, mahāsamayo, samaṇabhattasamayo, ayaṁ tattha samayo.	187	
PA_pm_bi:188.0	Pācittiya 119. Kāṇamātusikkhāpadaṁ	188	
PA_pm_bi:188.1	Bhikkhuniṁ paneva kulaṁ upagataṁ pūvehi vā manthehi vā abhihaṭṭhuṁ pavāreyya, ākaṅkhamānāya bhikkhuniyā dvattipattapūrā paṭiggahetabbā.	188	
PA_pm_bi:188.2	Tato ce uttari paṭiggaṇheyya, pācittiyaṁ.	188	
PA_pm_bi:188.3	Dvattipattapūre paṭiggahetvā tato nīharitvā bhikkhunīhi saddhiṁ saṁvibhajitabbaṁ, ayaṁ tattha sāmīci.	188	
PA_pm_bi:189.0	Pācittiya 120. Vikālabhojanasikkhāpadaṁ	189	
PA_pm_bi:189.1	Yā pana bhikkhunī vikāle khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	189	
PA_pm_bi:190.0	Pācittiya 121. Sannidhikārakasikkhāpadaṁ	190	
PA_pm_bi:190.1	Yā pana bhikkhunī sannidhikārakaṁ khādanīyaṁ vā bhojanīyaṁ vā khādeyya vā bhuñjeyya vā, pācittiyaṁ.	190	
PA_pm_bi:191.0	Pācittiya 122. Dantaponasikkhāpadaṁ	191	
PA_pm_bi:191.1	Yā pana bhikkhunī adinnaṁ mukhadvāraṁ āhāraṁ āhareyya aññatra udakadantaponā, pācittiyaṁ.	191	
PA_pm_bi:192.0	Pācittiya 123. Uyyojanasikkhāpadaṁ	192	
PA_pm_bi:192.1_0	Yā pana bhikkhunī bhikkhuniṁ, “ehāyye, gāmaṁ vā nigamaṁ vā piṇḍāya pavisissāmā”ti	192	
PA_pm_bi:192.1_1	tassā dāpetvā vā adāpetvā vā uyyojeyya, “gacchāyye, na me tayā saddhiṁ kathā vā nisajjā	192	
PA_pm_bi:192.1_2	vā phāsu hoti, ekikāya me kathā vā nisajjā vā phāsu hotī”ti etadeva paccayaṁ karitvā	192	
PA_pm_bi:192.1_3	anaññaṁ, pācittiyaṁ.	192	
PA_pm_bi:193.0	Pācittiya 124. Sabhojanasikkhāpadaṁ	193	
PA_pm_bi:193.1	Yā pana bhikkhunī sabhojane kule anupakhajja nisajjaṁ kappeyya, pācittiyaṁ.	193	
PA_pm_bi:194.0	Pācittiya 125. Rahopaṭicchannasikkhāpadaṁ	194	
PA_pm_bi:194.1	Yā pana bhikkhunī purisena saddhiṁ raho paṭicchanne āsane nisajjaṁ kappeyya, pācittiyaṁ.	194	
PA_pm_bi:195.0	Pācittiya 126. Rahonisajjasikkhāpadaṁ	195	
PA_pm_bi:195.1	Yā pana bhikkhunī purisena saddhiṁ ekenekā raho nisajjaṁ kappeyya, pācittiyaṁ.	195	
PA_pm_bi:195.2	Bhojanavaggo dvādasamo.	195	
PA_pm_bi:196.0.1	Cārittavaggo	196	
PA_pm_bi:196.0.2	Pācittiya 127. Cārittasikkhāpadaṁ	196	
PA_pm_bi:196.1	Yā pana bhikkhunī nimantitā sabhattā samānā santiṁ bhikkhuniṁ anāpucchā purebhattaṁ vā pacchābhattaṁ vā kulesu cārittaṁ āpajjeyya aññatra samayā, pācittiyaṁ.	196	
PA_pm_bi:196.2	Tatthāyaṁ samayo, cīvaradānasamayo, cīvarakārasamayo, ayaṁ tattha samayo.	196	
PA_pm_bi:197.0	Pācittiya 128. Mahānāmasikkhāpadaṁ	197	
PA_pm_bi:197.1	Agilānāya bhikkhuniyā catumāsappaccayapavāraṇā sāditabbā aññatra punapavāraṇāya, aññatra niccapavāraṇāya. Tato ce uttari sādiyeyya, pācittiyaṁ.	197	
PA_pm_bi:198.0	Pācittiya 129. Uyyuttasenāsikkhāpadaṁ	198	
PA_pm_bi:198.1	Yā pana bhikkhunī uyyuttaṁ senaṁ dassanāya gaccheyya aññatra tathārūpappaccayā, pācittiyaṁ.	198	
PA_pm_bi:199.0	Pācittiya 130. Senāvāsasikkhāpadaṁ	199	
PA_pm_bi:199.1	Siyā ca tassā bhikkhuniyā kocideva paccayo senaṁ gamanāya, dirattatirattaṁ tāya bhikkhuniyā senāya vasitabbaṁ. Tato ce uttari vaseyya, pācittiyaṁ.	199	
PA_pm_bi:200.0	Pācittiya 131. Uyyodhikasikkhāpadaṁ	200	
PA_pm_bi:200.1	Dirattatirattaṁ ce bhikkhunī senāya vasamānā uyyodhikaṁ vā balaggaṁ vā senābyūhaṁ vā anīkadassanaṁ vā gaccheyya, pācittiyaṁ.	200	
PA_pm_bi:201.0	Pācittiya 132. Surāpānasikkhāpadaṁ	201	
PA_pm_bi:201.1	Surāmerayapāne pācittiyaṁ.	201	
PA_pm_bi:202.0	Pācittiya 133. Aṅgulipatodakasikkhāpadaṁ	202	
PA_pm_bi:202.1	Aṅgulipatodake pācittiyaṁ.	202	
PA_pm_bi:203.0	Pācittiya 134. Hasadhammasikkhāpadaṁ	203	
PA_pm_bi:203.1	Udake hasadhamme pācittiyaṁ.	203	
PA_pm_bi:204.0	Pācittiya 135. Anādariyasikkhāpadaṁ	204	
PA_pm_bi:204.1	Anādariye pācittiyaṁ.	204	
PA_pm_bi:205.0	Pācittiya 136. Bhiṁsāpanasikkhāpadaṁ	205	
PA_pm_bi:205.1	Yā pana bhikkhunī bhikkhuniṁ bhiṁsāpeyya, pācittiyaṁ.	205	
PA_pm_bi:205.2	Cārittavaggo terasamo.	205	
PA_pm_bi:206.0.1	Jotivaggo	206	
PA_pm_bi:206.0.2	Pācittiya 137. Jotisikkhāpadaṁ	206	
PA_pm_bi:206.1	Yā pana bhikkhunī agilānā visibbanāpekkhā jotiṁ samādaheyya vā samādahāpeyya vā aññatra tathārūpappaccayā, pācittiyaṁ.	206	
PA_pm_bi:207.0	Pācittiya 138. Nahānasikkhāpadaṁ	207	
PA_pm_bi:207.1	Yā pana bhikkhunī orenaddhamāsaṁ nahāyeyya aññatra samayā, pācittiyaṁ.	207	
PA_pm_bi:207.2_0	Tatthāyaṁ samayo “diyaḍḍho māso seso gimhāna”nti “vassānassa paṭhamo māso” iccete	207	
PA_pm_bi:207.2_1	aḍḍhateyyamāsā uṇhasamayo, pariḷāhasamayo, gilānasamayo, kammasamayo, addhānagamanasamayo,	207	
PA_pm_bi:207.2_2	vātavuṭṭhisamayo, ayaṁ tattha samayo.	207	
PA_pm_bi:207.3	yampi caññā samaṇuddesā labhanti bhikkhunīhi saddhiṁ dirattatirattaṁ sahaseyyaṁ, sāpi te natthi,	207	
PA_pm_bi:208.0	Pācittiya 139. Dubbaṇṇakaraṇasikkhāpadaṁ	208	
PA_pm_bi:208.1_0	Navaṁ pana bhikkhuniyā cīvaralābhāya tiṇṇaṁ dubbaṇṇakaraṇānaṁ aññataraṁ dubbaṇṇakaraṇaṁ	208	
PA_pm_bi:208.1_1	ādātabbaṁ nīlaṁ vā kaddamaṁ vā kāḷasāmaṁ vā. Anādā ce bhikkhunī tiṇṇaṁ dubbaṇṇakaraṇānaṁ	208	
PA_pm_bi:208.1_2	aññataraṁ dubbaṇṇakaraṇaṁ navaṁ cīvaraṁ paribhuñjeyya, pācittiyaṁ.	208	
PA_pm_bi:209.0	Pācittiya 140. Vikappanasikkhāpadaṁ	209	
PA_pm_bi:209.1	Yā pana bhikkhunī bhikkhussa vā bhikkhuniyā vā sikkhamānāya vā sāmaṇerassa vā sāmaṇeriyā vā sāmaṁ cīvaraṁ vikappetvā apaccuddhāraṇaṁ paribhuñjeyya, pācittiyaṁ.	209	
PA_pm_bi:210.0	Pācittiya 141. Apanidhāpanasikkhāpadaṁ	210	
PA_pm_bi:210.1	Yā pana bhikkhunī bhikkhuniyā pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya vā antamaso hasāpekkhāpi, pācittiyaṁ.	210	
PA_pm_bi:211.0	Pācittiya 142. Sañciccasikkhāpadaṁ	211	
PA_pm_bi:211.1	Yā pana bhikkhunī sañcicca pāṇaṁ jīvitā voropeyya, pācittiyaṁ.	211	
PA_pm_bi:212.0	Pācittiya 143. Sappāṇakasikkhāpadaṁ	212	
PA_pm_bi:212.1	Yā pana bhikkhunī jānaṁ sappāṇakaṁ udakaṁ paribhuñjeyya, pācittiyaṁ.	212	
PA_pm_bi:213.0	Pācittiya 144. Ukkoṭanasikkhāpadaṁ	213	
PA_pm_bi:213.1	Yā pana bhikkhunī jānaṁ yathādhammaṁ nihatādhikaraṇaṁ punakammāya ukkoṭeyya, pācittiyaṁ.	213	
PA_pm_bi:214.0	Pācittiya 145. Theyyasatthasikkhāpadaṁ	214	
PA_pm_bi:214.1	Yā pana bhikkhunī jānaṁ theyyasatthena saddhiṁ saṁvidhāya ekaddhānamaggaṁ paṭipajjeyya antamaso gāmantarampi, pācittiyaṁ.	214	
PA_pm_bi:215.0	Pācittiya 146. Ariṭṭhasikkhāpadaṁ	215	
PA_pm_bi:215.1	Yā pana bhikkhunī evaṁ vadeyya:	215	
PA_pm_bi:215.2	“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti.	215	
PA_pm_bi:215.3	Sā bhikkhunī bhikkhunīhi evamassa vacanīyā:	215	
PA_pm_bi:215.4	“māyye evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya,	215	
PA_pm_bi:215.5	anekapariyāyenāyye antarāyikā dhammā antarāyikā vuttā bhagavatā, alañca pana te paṭisevato antarāyāyā”ti.	215	
PA_pm_bi:215.6	Evañca sā bhikkhunī bhikkhunīhi vuccamānā tatheva paggaṇheyya, sā bhikkhunī bhikkhunīhi yāvatatiyaṁ samanubhāsitabbā tassa paṭinissaggāya.	215	
PA_pm_bi:215.7	Yāvatatiyañce samanubhāsiyamānā taṁ paṭinissajjeyya, iccetaṁ kusalaṁ.	215	
PA_pm_bi:215.8	No ce paṭinissajjeyya, pācittiyaṁ.	215	
PA_pm_bi:215.9	Jotivaggo cuddasamo.	215	
PA_pm_bi:216.0.1	Diṭṭhivaggo	216	
PA_pm_bi:216.0.2	Pācittiya 147. Ukkhittasambhogasikkhāpadaṁ	216	
PA_pm_bi:216.1	Yā pana bhikkhunī jānaṁ tathāvādiniyā bhikkhuniyā akaṭānudhammāya taṁ diṭṭhiṁ appaṭinissaṭṭhāya saddhiṁ sambhuñjeyya vā, saṁvaseyya vā, saha vā seyyaṁ kappeyya, pācittiyaṁ.	216	
PA_pm_bi:217.0	Pācittiya 148. Kaṇṭakasikkhāpadaṁ	217	
PA_pm_bi:217.1	Samaṇuddesāpi ce evaṁ vadeyya:	217	
PA_pm_bi:217.2	“tathāhaṁ bhagavatā dhammaṁ desitaṁ ājānāmi, yathā yeme antarāyikā dhammā vuttā bhagavatā, te paṭisevato nālaṁ antarāyāyā”ti.	217	
PA_pm_bi:217.3	Sā samaṇuddesā bhikkhunīhi evamassa vacanīyā:	217	
PA_pm_bi:217.4	“māyye, samaṇuddese evaṁ avaca, mā bhagavantaṁ abbhācikkhi, na hi sādhu bhagavato abbhakkhānaṁ, na hi bhagavā evaṁ vadeyya,	217	
PA_pm_bi:217.5	anekapariyāyenāyye, samaṇuddese antarāyikā dhammā antarāyikā vuttā bhagavatā, alañca pana te paṭisevato antarāyāyā”ti.	217	
PA_pm_bi:217.6	Evañca sā samaṇuddesā bhikkhunīhi vuccamānā tatheva paggaṇheyya, sā samaṇuddesā bhikkhunīhi evamassa vacanīyā:	217	
PA_pm_bi:217.7	“ajjatagge te, ayye, samaṇuddese na ceva so bhagavā satthā apadisitabbo,	217	
PA_pm_bi:217.8	cara pire, vinassā”ti.	217	
PA_pm_bi:217.9	Yā pana bhikkhunī jānaṁ tathānāsitaṁ samaṇuddesaṁ upalāpeyya vā, upaṭṭhāpeyya vā, sambhuñjeyya vā, saha vā seyyaṁ kappeyya, pācittiyaṁ.	217	
PA_pm_bi:218.0	Pācittiya 149. Sahadhammikasikkhāpadaṁ	218	
PA_pm_bi:218.1_0	Yā pana bhikkhunī bhikkhunīhi sahadhammikaṁ vuccamānā evaṁ vadeyya: “na tāvāhaṁ,	218	
PA_pm_bi:218.1_1	ayye, etasmiṁ sikkhāpade sikkhissāmi, yāva na aññaṁ bhikkhuniṁ byattaṁ vinayadharaṁ	218	
PA_pm_bi:218.1_2	paripucchāmī”ti, pācittiyaṁ.	218	
PA_pm_bi:218.2	Sikkhamānāya, bhikkhave, bhikkhuniyā aññātabbaṁ paripucchitabbaṁ paripañhitabbaṁ, ayaṁ tattha sāmīci.	218	
PA_pm_bi:219.0	Pācittiya 150. Vilekhanasikkhāpadaṁ	219	
PA_pm_bi:219.1_0	Yā pana bhikkhunī pātimokkhe uddissamāne evaṁ vadeyya: “kiṁ panimehi khuddānukhuddakehi	219	
PA_pm_bi:219.1_1	sikkhāpadehi uddiṭṭhehi, yāvadeva kukkuccāya vihesāya vilekhāya saṁvattantī”ti, sikkhāpadavivaṇṇake pācittiyaṁ.	219	
PA_pm_bi:220.0	Pācittiya 151. Mohanasikkhāpadaṁ	220	
PA_pm_bi:220.1	Yā pana bhikkhunī anvaddhamāsaṁ pātimokkhe uddissamāne evaṁ vadeyya:	220	
PA_pm_bi:220.2	“idāneva kho ahaṁ, ayye, jānāmi ayampi kira dhammo suttāgato suttapariyāpanno anvaddhamāsaṁ uddesaṁ āgacchatī”ti,	220	
PA_pm_bi:220.3_0	tañce bhikkhuniṁ aññā bhikkhuniyo jāneyyuṁ nisinnapubbaṁ imāya bhikkhuniyā dvattikkhattuṁ	220	
PA_pm_bi:220.3_1	pātimokkhe uddissamāne, ko pana vādo bhiyyo, na ca tassā bhikkhuniyā aññāṇakena mutti	220	
PA_pm_bi:220.3_2	atthi, yañca tattha āpattiṁ āpannā, tañca yathādhammo kāretabbo, uttari cassā moho āropetabbo:	220	
PA_pm_bi:220.4	“tassā te, ayye, alābhā, tassā te dulladdhaṁ, yaṁ tvaṁ pātimokkhe uddissamāne na sādhukaṁ aṭṭhiṁ katvā manasi karosī”ti,	220	
PA_pm_bi:220.5	idaṁ tasmiṁ mohanake pācittiyaṁ.	220	
PA_pm_bi:221.0	Pācittiya 152. Pahārasikkhāpadaṁ	221	
PA_pm_bi:221.1	Yā pana bhikkhunī bhikkhuniyā kupitā anattamanā pahāraṁ dadeyya, pācittiyaṁ.	221	
PA_pm_bi:222.0	Pācittiya 153. Talasattikasikkhāpadaṁ	222	
PA_pm_bi:222.1	Yā pana bhikkhunī bhikkhuniyā kupitā anattamanā talasattikaṁ uggireyya, pācittiyaṁ.	222	
PA_pm_bi:223.0	Pācittiya 154. Amūlakasikkhāpadaṁ	223	
PA_pm_bi:223.1	Yā pana bhikkhunī bhikkhuniṁ amūlakena saṅghādisesena anuddhaṁseyya, pācittiyaṁ.	223	
PA_pm_bi:224.0	Pācittiya 155. Sañciccasikkhāpadaṁ	224	
PA_pm_bi:224.1	Yā pana bhikkhunī bhikkhuniyā sañcicca kukkuccaṁ upadaheyya, “itissā muhuttampi aphāsu bhavissatī”ti etadeva paccayaṁ karitvā anaññaṁ, pācittiyaṁ.	224	
PA_pm_bi:225.0	Pācittiya 156. Upassuti sikkhāpadaṁ	225	
PA_pm_bi:225.1	Yā pana bhikkhunī bhikkhunīnaṁ bhaṇḍanajātānaṁ kalahajātānaṁ vivādāpannānaṁ upassutiṁ tiṭṭheyya, “yaṁ imā bhaṇissanti, taṁ sossāmī”ti etadeva paccayaṁ karitvā anaññaṁ, pācittiyaṁ.	225	
PA_pm_bi:225.2	Diṭṭhivaggo pannarasamo.	225	
PA_pm_bi:226.0.1	Dhammikavaggo	226	
PA_pm_bi:226.0.2	Pācittiya 157. Kammappaṭibāhanasikkhāpadaṁ	226	
PA_pm_bi:226.1	Yā pana bhikkhunī dhammikānaṁ kammānaṁ chandaṁ datvā pacchā khīyanadhammaṁ āpajjeyya, pācittiyaṁ.	226	
PA_pm_bi:227.0	Pācittiya 158. Chandaṁadatvāgamanasikkhāpadaṁ	227	
PA_pm_bi:227.1	Yā pana bhikkhunī saṅghe vinicchayakathāya vattamānāya chandaṁ adatvā uṭṭhāyāsanā pakkameyya, pācittiyaṁ.	227	
PA_pm_bi:228.0	Pācittiya 159. Dubbalasikkhāpadaṁ	228	
PA_pm_bi:228.1	Yā pana bhikkhunī samaggena saṅghena cīvaraṁ datvā pacchā khīyanadhammaṁ āpajjeyya, “yathāsanthutaṁ bhikkhuniyo saṅghikaṁ lābhaṁ pariṇāmentī”ti, pācittiyaṁ.	228	
PA_pm_bi:229.0	Pācittiya 160. Pariṇāmanasikkhāpadaṁ	229	
PA_pm_bi:229.1	Yā pana bhikkhunī jānaṁ saṅghikaṁ lābhaṁ pariṇataṁ puggalassa pariṇāmeyya, pācittiyaṁ.	229	
PA_pm_bi:230.0	Pācittiya 161. Ratanasikkhāpadaṁ	230	
PA_pm_bi:230.1	Yā pana bhikkhunī ratanaṁ vā ratanasammataṁ vā aññatra ajjhārāmā vā ajjhāvasathā vā uggaṇheyya vā uggaṇhāpeyya vā, pācittiyaṁ.	230	
PA_pm_bi:230.2	Ratanaṁ vā pana bhikkhuniyā ratanasammataṁ vā ajjhārāme vā ajjhāvasathe vā uggahetvā vā uggahāpetvā vā nikkhipitabbaṁ, “yassa bhavissati, so harissatī”ti, ayaṁ tattha sāmīci.	230	
PA_pm_bi:231.0	Pācittiya 162. Sūcigharasikkhāpadaṁ	231	
PA_pm_bi:231.1	Yā pana bhikkhunī aṭṭhimayaṁ vā dantamayaṁ vā visāṇamayaṁ vā sūcigharaṁ kārāpeyya, bhedanakaṁ pācittiyaṁ.	231	
PA_pm_bi:232.0	Pācittiya 163. Mañcapīṭhasikkhāpadaṁ	232	
PA_pm_bi:232.1	Navaṁ pana bhikkhuniyā mañcaṁ vā pīṭhaṁ vā kārayamānāya aṭṭhaṅgulapādakaṁ kāretabbaṁ sugataṅgulena aññatra heṭṭhimāya aṭaniyā. Taṁ atikkāmentiyā chedanakaṁ pācittiyaṁ.	232	
PA_pm_bi:233.0	Pācittiya 164. Tūlonaddhasikkhāpadaṁ	233	
PA_pm_bi:233.1	Yā pana bhikkhunī mañcaṁ vā pīṭhaṁ vā tūlonaddhaṁ kārāpeyya, uddālanakaṁ pācittiyaṁ.	233	
PA_pm_bi:234.0	Pācittiya 165. Kaṇḍuppaṭicchādisikkhāpadaṁ	234	
PA_pm_bi:234.1_0	Kaṇḍuppaṭicchādiṁ pana bhikkhuniyā kārayamānāya pamāṇikā kāretabbā, tatridaṁ pamāṇaṁ,	234	
PA_pm_bi:234.1_1	dīghaso catasso vidatthiyo sugatavidatthiyā, tiriyaṁ dve vidatthiyo. Taṁ atikkāmentiyā	234	
PA_pm_bi:234.1_2	chedanakaṁ pācittiyaṁ.	234	
PA_pm_bi:235.0	Pācittiya 166. Nandasikkhāpadaṁ	235	
PA_pm_bi:235.1	Yā pana bhikkhunī sugatacīvarappamāṇaṁ cīvaraṁ kārāpeyya, atirekaṁ vā, chedanakaṁ pācittiyaṁ.	235	
PA_pm_bi:235.2	Tatridaṁ sugatassa sugatacīvarappamāṇaṁ, dīghaso nava vidatthiyo sugatavidatthiyā, tiriyaṁ cha vidatthiyo, idaṁ sugatassa sugatacīvarappamāṇanti.	235	
PA_pm_bi:235.3	Dhammikavaggo soḷasamo.	235	
PA_pm_bi:236.1	Uddiṭṭhā kho, ayyāyo, chasaṭṭhisatā pācittiyā dhammā.	236	
PA_pm_bi:236.2	Tatthāyyāyo pucchāmi, kaccittha parisuddhā,	236	
PA_pm_bi:236.3	dutiyampi pucchāmi, kaccittha parisuddhā,	236	
PA_pm_bi:236.4	tatiyampi pucchāmi, kaccittha parisuddhā,	236	
PA_pm_bi:236.5	parisuddhetthāyyāyo, tasmā tuṇhī, evametaṁ dhārayāmīti.	236	
PA_pm_bi:236.6	Pācittiyā niṭṭhitā.	236	
PA_pm_bi:237.0	Pāṭidesanīyā	237	
PA_pm_bi:237.1	Ime kho panāyyāyo aṭṭha pāṭidesanīyā dhammā uddesaṁ āgacchanti.	237	
PA_pm_bi:238.0	Pāṭidesanīya 1. Sappiviññāpanasikkhāpadaṁ	238	
PA_pm_bi:238.1	Yā pana bhikkhunī agilānā sappiṁ viññāpetvā bhuñjeyya, paṭidesetabbaṁ tāya bhikkhuniyā:	238	
PA_pm_bi:238.2	“gārayhaṁ, ayye, dhammaṁ āpajjiṁ asappāyaṁ pāṭidesanīyaṁ, taṁ paṭidesemī”ti.	238	
PA_pm_bi:239.0	Pāṭidesanīya 2. Telaviññāpanasikkhāpadaṁ	239	
PA_pm_bi:239.1	Yā pana bhikkhunī agilānā telaṁ viññāpetvā bhuñjeyya …pe…	239	
PA_pm_bi:239.2	taṁ paṭidesemīti.	239	
PA_pm_bi:240.0	Pāṭidesanīya 3. Madhuviññāpanasikkhāpadaṁ	240	
PA_pm_bi:240.1	Yā pana bhikkhunī agilānā madhuṁ viññāpetvā bhuñjeyya …pe…	240	
PA_pm_bi:240.2	taṁ paṭidesemīti.	240	
PA_pm_bi:241.0	Pāṭidesanīya 4. Phāṇitaviññāpanasikkhāpadaṁ	241	
PA_pm_bi:241.1	Yā pana bhikkhunī agilānā phāṇitaṁ viññāpetvā bhuñjeyya …pe…	241	
PA_pm_bi:241.2	taṁ paṭidesemīti.	241	
PA_pm_bi:242.0	Pāṭidesanīya 5. Macchaviññāpanasikkhāpadaṁ	242	
PA_pm_bi:242.1	Yā pana bhikkhunī agilānā macchaṁ viññāpetvā bhuñjeyya …pe…	242	
PA_pm_bi:242.2	taṁ paṭidesemīti.	242	
PA_pm_bi:243.0	Pāṭidesanīya 6. Maṁsaviññāpanasikkhāpadaṁ	243	
PA_pm_bi:243.1	Yā pana bhikkhunī agilānā maṁsaṁ viññāpetvā bhuñjeyya …pe…	243	
PA_pm_bi:243.2	taṁ paṭidesemīti.	243	
PA_pm_bi:244.0	Pāṭidesanīya 7. Khīraviññāpanasikkhāpadaṁ	244	
PA_pm_bi:244.1	Yā pana bhikkhunī agilānā khīraṁ viññāpetvā bhuñjeyya …pe…	244	
PA_pm_bi:244.2	taṁ paṭidesemīti.	244	
PA_pm_bi:245.0	Pāṭidesanīya 8. Dadhiviññāpanasikkhāpadaṁ	245	
PA_pm_bi:245.1	Yā pana bhikkhunī agilānā dadhiṁ viññāpetvā bhuñjeyya, paṭidesetabbaṁ tāya bhikkhuniyā:	245	
PA_pm_bi:245.2	“gārayhaṁ, ayye, dhammaṁ āpajjiṁ asappāyaṁ pāṭidesanīyaṁ, taṁ paṭidesemī”ti.	245	
PA_pm_bi:246.1	Uddiṭṭhā kho, ayyāyo, aṭṭha pāṭidesanīyā dhammā.	246	
PA_pm_bi:246.2	Tatthāyyāyo pucchāmi, kaccittha parisuddhā,	246	
PA_pm_bi:246.3	dutiyampi pucchāmi, kaccittha parisuddhā,	246	
PA_pm_bi:246.4	tatiyampi pucchāmi, kaccittha parisuddhā,	246	
PA_pm_bi:246.5	parisuddhetthāyyāyo, tasmā tuṇhī, evametaṁ dhārayāmīti.	246	
PA_pm_bi:246.6	Pāṭidesanīyā niṭṭhitā.	246	
PA_pm_bi:247.0	Sekhiyā	247	
PA_pm_bi:247.1	Ime kho panāyyāyo, sekhiyā dhammā uddesaṁ āgacchanti.	247	
PA_pm_bi:248.0.1	Parimaṇḍalavaggo	248	
PA_pm_bi:248.0.2	Sekhiya 1. Parimaṇḍalasikkhāpadaṁ	248	
PA_pm_bi:248.1	Parimaṇḍalaṁ nivāsessāmīti sikkhā karaṇīyā.	248	
PA_pm_bi:249.0	Sekhiya 2. Dutiyaparimaṇḍalasikkhāpadaṁ	249	
PA_pm_bi:249.1	Parimaṇḍalaṁ pārupissāmīti sikkhā karaṇīyā.	249	
PA_pm_bi:250.0	Sekhiya 3. Suppaṭicchannasikkhāpadaṁ	250	
PA_pm_bi:250.1	Suppaṭicchannā antaraghare gamissāmīti sikkhā karaṇīyā.	250	
PA_pm_bi:251.0	Sekhiya 4. Dutiyasuppaṭicchannasikkhāpadaṁ	251	
PA_pm_bi:251.1	Suppaṭicchannā antaraghare nisīdissāmīti sikkhā karaṇīyā.	251	
PA_pm_bi:252.0	Sekhiya 5. Susaṁvutasikkhāpadaṁ	252	
PA_pm_bi:252.1	Susaṁvutā antaraghare gamissāmīti sikkhā karaṇīyā.	252	
PA_pm_bi:253.0	Sekhiya 6. Dutiyasusaṁvutasikkhāpadaṁ	253	
PA_pm_bi:253.1	Susaṁvutā antaraghare nisīdissāmīti sikkhā karaṇīyā.	253	
PA_pm_bi:254.0	Sekhiya 7. Okkhittacakkhusikkhāpadaṁ	254	
PA_pm_bi:254.1	Okkhittacakkhunī antaraghare gamissāmīti sikkhā karaṇīyā.	254	
PA_pm_bi:255.0	Sekhiya 8. Dutiya-okkhittacakkhusikkhāpadaṁ	255	
PA_pm_bi:255.1	Okkhittacakkhunī antaraghare nisīdissāmīti sikkhā karaṇīyā.	255	
PA_pm_bi:256.0	Sekhiya 9. Ukkhittakasikkhāpadaṁ	256	
PA_pm_bi:256.1	Na ukkhittakāya antaraghare gamissāmīti sikkhā karaṇīyā.	256	
PA_pm_bi:257.0	Sekhiya 10. Dutiya-ukkhittakasikkhāpadaṁ	257	
PA_pm_bi:257.1	Na ukkhittakāya antaraghare nisīdissāmīti sikkhā karaṇīyā.	257	
PA_pm_bi:257.2	Parimaṇḍalavaggo paṭhamo.	257	
PA_pm_bi:258.0.1	Ujjagghikavaggo	258	
PA_pm_bi:258.0.2	Sekhiya 11. Ujjagghikasikkhāpadaṁ	258	
PA_pm_bi:258.1	Na ujjagghikāya antaraghare gamissāmīti sikkhā karaṇīyā.	258	
PA_pm_bi:259.0	Sekhiya 12. Dutiya-ujjagghikasikkhāpadaṁ	259	
PA_pm_bi:259.1	Na ujjagghikāya antaraghare nisīdissāmīti sikkhā karaṇīyā.	259	
PA_pm_bi:260.0	Sekhiya 13. Uccasaddasikkhāpadaṁ	260	
PA_pm_bi:260.1	Appasaddā antaraghare gamissāmīti sikkhā karaṇīyā.	260	
PA_pm_bi:261.0	Sekhiya 14. Dutiya-uccasaddasikkhāpadaṁ	261	
PA_pm_bi:261.1	Appasaddā antaraghare nisīdissāmīti sikkhā karaṇīyā.	261	
PA_pm_bi:262.0	Sekhiya 15. Kāyappacālakasikkhāpadaṁ	262	
PA_pm_bi:262.1	Na kāyappacālakaṁ antaraghare gamissāmīti sikkhā karaṇīyā.	262	
PA_pm_bi:263.0	Sekhiya 16. Dutiyakāyappacālakasikkhāpadaṁ	263	
PA_pm_bi:263.1	Na kāyappacālakaṁ antaraghare nisīdissāmīti sikkhā karaṇīyā.	263	
PA_pm_bi:264.0	Sekhiya 17. Bāhuppacālakasikkhāpadaṁ	264	
PA_pm_bi:264.1	Na bāhuppacālakaṁ antaraghare gamissāmīti sikkhā karaṇīyā.	264	
PA_pm_bi:265.0	Sekhiya 18. Dutiyabāhuppacālakasikkhāpadaṁ	265	
PA_pm_bi:265.1	Na bāhuppacālakaṁ antaraghare nisīdissāmīti sikkhā karaṇīyā.	265	
PA_pm_bi:266.0	Sekhiya 19. Sīsappacālakasikkhāpadaṁ	266	
PA_pm_bi:266.1	Na sīsappacālakaṁ antaraghare gamissāmīti sikkhā karaṇīyā.	266	
PA_pm_bi:267.0	Sekhiya 20. Dutiyasīsappacālakasikkhāpadaṁ	267	
PA_pm_bi:267.1	Na sīsappacālakaṁ antaraghare nisīdissāmīti sikkhā karaṇīyā.	267	
PA_pm_bi:267.2	Ujjagghikavaggo dutiyo.	267	
PA_pm_bi:268.0.1	Khambhakatavaggo	268	
PA_pm_bi:268.0.2	Sekhiya 21. Khambhakatasikkhāpadaṁ	268	
PA_pm_bi:268.1	Na khambhakatā antaraghare gamissāmīti sikkhā karaṇīyā.	268	
PA_pm_bi:269.0	Sekhiya 22. Dutiyakhambhakatasikkhāpadaṁ	269	
PA_pm_bi:269.1	Na khambhakatā antaraghare nisīdissāmīti sikkhā karaṇīyā.	269	
PA_pm_bi:270.0	Sekhiya 23. Oguṇṭhitasikkhāpadaṁ	270	
PA_pm_bi:270.1	Na oguṇṭhitā antaraghare gamissāmīti sikkhā karaṇīyā.	270	
PA_pm_bi:271.0	Sekhiya 24. Dutiya-oguṇṭhitasikkhāpadaṁ	271	
PA_pm_bi:271.1	Na oguṇṭhitā antaraghare nisīdissāmīti sikkhā karaṇīyā.	271	
PA_pm_bi:272.0	Sekhiya 25. Ukkuṭikasikkhāpadaṁ	272	
PA_pm_bi:272.1	Na ukkuṭikāya antaraghare gamissāmīti sikkhā karaṇīyā.	272	
PA_pm_bi:273.0	Sekhiya 26. Pallatthikasikkhāpadaṁ	273	
PA_pm_bi:273.1	Na pallatthikāya antaraghare nisīdissāmīti sikkhā karaṇīyā.	273	
PA_pm_bi:274.0	Sekhiya 27. Sakkaccapaṭiggahaṇasikkhāpadaṁ	274	
PA_pm_bi:274.1	Sakkaccaṁ piṇḍapātaṁ paṭiggahessāmīti sikkhā karaṇīyā.	274	
PA_pm_bi:275.0	Sekhiya 28. Pattasaññinīpaṭiggahaṇasikkhāpadaṁ	275	
PA_pm_bi:275.1	Pattasaññinī piṇḍapātaṁ paṭiggahessāmīti sikkhā karaṇīyā.	275	
PA_pm_bi:276.0	Sekhiya 29. Samasūpakapaṭiggahaṇasikkhāpadaṁ	276	
PA_pm_bi:276.1	Samasūpakaṁ piṇḍapātaṁ paṭiggahessāmīti sikkhā karaṇīyā.	276	
PA_pm_bi:277.0	Sekhiya 30. Samatittikasikkhāpadaṁ	277	
PA_pm_bi:277.1	Samatittikaṁ piṇḍapātaṁ paṭiggahessāmīti sikkhā karaṇīyā.	277	
PA_pm_bi:277.2	Khambhakatavaggo tatiyo.	277	
PA_pm_bi:278.0.1	Sakkaccavaggo	278	
PA_pm_bi:278.0.2	Sekhiya 31. Sakkaccabhuñjanasikkhāpadaṁ	278	
PA_pm_bi:278.1	Sakkaccaṁ piṇḍapātaṁ bhuñjissāmīti sikkhā karaṇīyā.	278	
PA_pm_bi:279.0	Sekhiya 32. Pattasaññinībhuñjanasikkhāpadaṁ	279	
PA_pm_bi:279.1	Pattasaññinī piṇḍapātaṁ bhuñjissāmīti sikkhā karaṇīyā.	279	
PA_pm_bi:280.0	Sekhiya 33. Sapadānasikkhāpadaṁ	280	
PA_pm_bi:280.1	Sapadānaṁ piṇḍapātaṁ bhuñjissāmīti sikkhā karaṇīyā.	280	
PA_pm_bi:281.0	Sekhiya 34. Samasūpakasikkhāpadaṁ	281	
PA_pm_bi:281.1	Samasūpakaṁ piṇḍapātaṁ bhuñjissāmīti sikkhā karaṇīyā.	281	
PA_pm_bi:282.0	Sekhiya 35. Na thūpakatasikkhāpadaṁ	282	
PA_pm_bi:282.1	Na thūpakato omadditvā piṇḍapātaṁ bhuñjissāmīti sikkhā karaṇīyā.	282	
PA_pm_bi:283.0	Sekhiya 36. Odanappaṭicchādanasikkhāpadaṁ	283	
PA_pm_bi:283.1	Na sūpaṁ vā byañjanaṁ vā odanena paṭicchādessāmi bhiyyokamyataṁ upādāyāti sikkhā karaṇīyā.	283	
PA_pm_bi:284.0	Sekhiya 37. Sūpodanaviññattisikkhāpadaṁ	284	
PA_pm_bi:284.1	Na sūpaṁ vā odanaṁ vā agilānā attano atthāya viññāpetvā bhuñjissāmīti sikkhā karaṇīyā.	284	
PA_pm_bi:285.0	Sekhiya 38. Ujjhānasaññinīsikkhāpadaṁ	285	
PA_pm_bi:285.1	Na ujjhānasaññinī paresaṁ pattaṁ olokessāmīti sikkhā karaṇīyā.	285	
PA_pm_bi:286.0	Sekhiya 39. Kabaḷasikkhāpadaṁ	286	
PA_pm_bi:286.1	Nātimahantaṁ kabaḷaṁ karissāmīti sikkhā karaṇīyā.	286	
PA_pm_bi:287.0	Sekhiya 40. Ālopasikkhāpadaṁ	287	
PA_pm_bi:287.1	Parimaṇḍalaṁ ālopaṁ karissāmīti sikkhā karaṇīyā.	287	
PA_pm_bi:287.2	Sakkaccavaggo catuttho.	287	
PA_pm_bi:288.0.1	Kabaḷavaggo	288	
PA_pm_bi:288.0.2	Sekhiya 41. Anāhaṭasikkhāpadaṁ	288	
PA_pm_bi:288.1	Na anāhaṭe kabaḷe mukhadvāraṁ vivarissāmīti sikkhā karaṇīyā.	288	
PA_pm_bi:289.0	Sekhiya 42. Bhuñjamānasikkhāpadaṁ	289	
PA_pm_bi:289.1	Na bhuñjamānā sabbahatthaṁ mukhe pakkhipissāmīti sikkhā karaṇīyā.	289	
PA_pm_bi:290.0	Sekhiya 43. Sakabaḷasikkhāpadaṁ	290	
PA_pm_bi:290.1	Na sakabaḷena mukhena byāharissāmīti sikkhā karaṇīyā.	290	
PA_pm_bi:291.0	Sekhiya 44. Piṇḍukkhepakasikkhāpadaṁ	291	
PA_pm_bi:291.1	Na piṇḍukkhepakaṁ bhuñjissāmīti sikkhā karaṇīyā.	291	
PA_pm_bi:292.0	Sekhiya 45. Kabaḷāvacchedakasikkhāpadaṁ	292	
PA_pm_bi:292.1	Na kabaḷāvacchedakaṁ bhuñjissāmīti sikkhā karaṇīyā.	292	
PA_pm_bi:293.0	Sekhiya 46. Avagaṇḍakārakasikkhāpadaṁ	293	
PA_pm_bi:293.1	Na avagaṇḍakārakaṁ bhuñjissāmīti sikkhā karaṇīyā.	293	
PA_pm_bi:294.0	Sekhiya 47. Hatthaniddhunakasikkhāpadaṁ	294	
PA_pm_bi:294.1	Na hatthaniddhunakaṁ bhuñjissāmīti sikkhā karaṇīyā.	294	
PA_pm_bi:295.0	Sekhiya 48. Sitthāvakārakasikkhāpadaṁ	295	
PA_pm_bi:295.1	Na sitthāvakārakaṁ bhuñjissāmīti sikkhā karaṇīyā.	295	
PA_pm_bi:296.0	Sekhiya 49. Jivhānicchārakasikkhāpadaṁ	296	
PA_pm_bi:296.1	Na jivhānicchārakaṁ bhuñjissāmīti sikkhā karaṇīyā.	296	
PA_pm_bi:297.0	Sekhiya 50. Capucapukārakasikkhāpadaṁ	297	
PA_pm_bi:297.1	Na capucapukārakaṁ bhuñjissāmīti sikkhā karaṇīyā.	297	
PA_pm_bi:297.2	Kabaḷavaggo pañcamo.	297	
PA_pm_bi:298.0.1	Surusuruvaggo	298	
PA_pm_bi:298.0.2	Sekhiya 51. Surusurukārakasikkhāpadaṁ	298	
PA_pm_bi:298.1	Na surusurukārakaṁ bhuñjissāmīti sikkhā karaṇīyā.	298	
PA_pm_bi:299.0	Sekhiya 52. Hatthanillehakasikkhāpadaṁ	299	
PA_pm_bi:299.1	Na hatthanillehakaṁ bhuñjissāmīti sikkhā karaṇīyā.	299	
PA_pm_bi:300.0	Sekhiya 53. Pattanillehakasikkhāpadaṁ	300	
PA_pm_bi:300.1	Na pattanillehakaṁ bhuñjissāmīti sikkhā karaṇīyā.	300	
PA_pm_bi:301.0	Sekhiya 54. Oṭṭhanillehakasikkhāpadaṁ	301	
PA_pm_bi:301.1	Na oṭṭhanillehakaṁ bhuñjissāmīti sikkhā karaṇīyā.	301	
PA_pm_bi:302.0	Sekhiya 55. Sāmisasikkhāpadaṁ	302	
PA_pm_bi:302.1	Na sāmisena hatthena pānīyathālakaṁ paṭiggahessāmīti sikkhā karaṇīyā.	302	
PA_pm_bi:303.0	Sekhiya 56. Sasitthakasikkhāpadaṁ	303	
PA_pm_bi:303.1	Na sasitthakaṁ pattadhovanaṁ antaraghare chaḍḍessāmīti sikkhā karaṇīyā.	303	
PA_pm_bi:304.0	Sekhiya 57. Chattapāṇisikkhāpadaṁ	304	
PA_pm_bi:304.1	Na chattapāṇissa agilānassa dhammaṁ desessāmīti sikkhā karaṇīyā.	304	
PA_pm_bi:305.0	Sekhiya 58. Daṇḍapāṇisikkhāpadaṁ	305	
PA_pm_bi:305.1	Na daṇḍapāṇissa agilānassa dhammaṁ desessāmīti sikkhā karaṇīyā.	305	
PA_pm_bi:306.0	Sekhiya 59. Satthapāṇisikkhāpadaṁ	306	
PA_pm_bi:306.1	Na satthapāṇissa agilānassa dhammaṁ desessāmīti sikkhā karaṇīyā.	306	
PA_pm_bi:307.0	Sekhiya 60. Āvudhapāṇisikkhāpadaṁ	307	
PA_pm_bi:307.1	Na āvudhapāṇissa agilānassa dhammaṁ desessāmīti sikkhā karaṇīyā.	307	
PA_pm_bi:307.2	Surusuruvaggo chaṭṭho.	307	
PA_pm_bi:308.0.1	Pādukavaggo	308	
PA_pm_bi:308.0.2	Sekhiya 61. Pādukasikkhāpadaṁ	308	
PA_pm_bi:308.1	Na pādukāruḷhassa agilānassa dhammaṁ desessāmīti sikkhā karaṇīyā.	308	
PA_pm_bi:309.0	Sekhiya 62. Upāhanasikkhāpadaṁ	309	
PA_pm_bi:309.1	Na upāhanāruḷhassa agilānassa dhammaṁ desessāmīti sikkhā karaṇīyā.	309	
PA_pm_bi:310.0	Sekhiya 63. Yānasikkhāpadaṁ	310	
PA_pm_bi:310.1	Na yānagatassa agilānassa dhammaṁ desessāmīti sikkhā karaṇīyā.	310	
PA_pm_bi:311.0	Sekhiya 64. Sayanasikkhāpadaṁ	311	
PA_pm_bi:311.1	Na sayanagatassa agilānassa dhammaṁ desessāmīti sikkhā karaṇīyā.	311	
PA_pm_bi:312.0	Sekhiya 65. Pallatthikasikkhāpadaṁ	312	
PA_pm_bi:312.1	Na pallatthikāya nisinnassa agilānassa dhammaṁ desessāmīti sikkhā karaṇīyā.	312	
PA_pm_bi:313.0	Sekhiya 66. Veṭhitasikkhāpadaṁ	313	
PA_pm_bi:313.1	Na veṭhitasīsassa agilānassa dhammaṁ desessāmīti sikkhā karaṇīyā.	313	
PA_pm_bi:314.0	Sekhiya 67. Oguṇṭhitasikkhāpadaṁ	314	
PA_pm_bi:314.1	Na oguṇṭhitasīsassa agilānassa dhammaṁ desessāmīti sikkhā karaṇīyā.	314	
PA_pm_bi:315.0	Sekhiya 68. Chamāsikkhāpadaṁ	315	
PA_pm_bi:315.1	Na chamāyaṁ nisīditvā āsane nisinnassa agilānassa dhammaṁ desessāmīti sikkhā karaṇīyā.	315	
PA_pm_bi:316.0	Sekhiya 69. Nīcāsanasikkhāpadaṁ	316	
PA_pm_bi:316.1	Na nīce āsane nisīditvā ucce āsane nisinnassa agilānassa dhammaṁ desessāmīti sikkhā karaṇīyā.	316	
PA_pm_bi:317.0	Sekhiya 70. Ṭhitāsikkhāpadaṁ	317	
PA_pm_bi:317.1	Na ṭhitā nisinnassa agilānassa dhammaṁ desessāmīti sikkhā karaṇīyā.	317	
PA_pm_bi:318.0	Sekhiya 71. Pacchatogacchantīsikkhāpadaṁ	318	
PA_pm_bi:318.1	Na pacchato gacchantī purato gacchantassa agilānassa dhammaṁ desessāmīti sikkhā karaṇīyā.	318	
PA_pm_bi:319.0	Sekhiya 72. Uppathenagacchantīsikkhāpadaṁ	319	
PA_pm_bi:319.1	Na uppathena gacchantī pathena gacchantassa agilānassa dhammaṁ desessāmīti sikkhā karaṇīyā.	319	
PA_pm_bi:320.0	Sekhiya 73. Ṭhitāuccārasikkhāpadaṁ	320	
PA_pm_bi:320.1	Na ṭhitā agilānā uccāraṁ vā passāvaṁ vā karissāmīti sikkhā karaṇīyā.	320	
PA_pm_bi:321.0	Sekhiya 74. Hariteuccārasikkhāpadaṁ	321	
PA_pm_bi:321.1	Na harite agilānā uccāraṁ vā passāvaṁ vā kheḷaṁ vā karissāmīti sikkhā karaṇīyā.	321	
PA_pm_bi:322.0	Sekhiya 75. Udakeuccārasikkhāpadaṁ	322	
PA_pm_bi:322.1	Na udake agilānā uccāraṁ vā passāvaṁ vā kheḷaṁ vā karissāmīti sikkhā karaṇīyā.	322	
PA_pm_bi:322.2	Pādukavaggo sattamo.	322	
PA_pm_bi:323.1	Uddiṭṭhā kho, ayyāyo, sekhiyā dhammā.	323	
PA_pm_bi:323.2	Tatthāyyāyo pucchāmi, kaccittha parisuddhā,	323	
PA_pm_bi:323.3	dutiyampi pucchāmi, kaccittha parisuddhā,	323	
PA_pm_bi:323.4	tatiyampi pucchāmi, kaccittha parisuddhā,	323	
PA_pm_bi:323.5	parisuddhetthāyyāyo, tasmā tuṇhī, evametaṁ dhārayāmīti.	323	
PA_pm_bi:323.6	Sekhiyā niṭṭhitā.	323	
PA_pm_bi:324.0	Adhikaraṇasamathā	324	
PA_pm_bi:324.1	Ime kho panāyyāyo, satta adhikaraṇasamathā dhammā uddesaṁ āgacchanti.	324	
PA_pm_bi:325.0	Adhikaraṇasamatha 1	325	
PA_pm_bi:325.1	Sammukhāvinayo dātabbo.	325	
PA_pm_bi:326.0	Adhikaraṇasamatha 2	326	
PA_pm_bi:326.1	Sativinayo dātabbo.	326	
PA_pm_bi:327.0	Adhikaraṇasamatha 3	327	
PA_pm_bi:327.1	Amūḷhavinayo dātabbo.	327	
PA_pm_bi:328.0	Adhikaraṇasamatha 4	328	
PA_pm_bi:328.1	Paṭiññāya kāretabbaṁ.	328	
PA_pm_bi:329.0	Adhikaraṇasamatha 5	329	
PA_pm_bi:329.1	Yebhuyyasikā.	329	
PA_pm_bi:330.0	Adhikaraṇasamatha 6	330	
PA_pm_bi:330.1	Tassapāpiyasikā.	330	
PA_pm_bi:331.0	Adhikaraṇasamatha 7	331	
PA_pm_bi:331.1	Tiṇavatthārakoti.	331	
PA_pm_bi:332.1	Uddiṭṭhā kho ayyāyo satta adhikaraṇasamathā dhammā.	332	
PA_pm_bi:332.2	Tatthāyyāyo pucchāmi, kaccittha parisuddhā,	332	
PA_pm_bi:332.3	dutiyampi pucchāmi, kaccittha parisuddhā,	332	
PA_pm_bi:332.4	tatiyampi pucchāmi, kaccittha parisuddhā,	332	
PA_pm_bi:332.5	parisuddhetthāyyāyo, tasmā tuṇhī, evametaṁ dhārayāmīti.	332	
PA_pm_bi:332.6	Adhikaraṇasamathā niṭṭhitā.	332	
PA_pm_bi:333.0	Conclusion	333	
PA_pm_bi:333.1	tattha sabbāheva samaggāhi sammodamānāhi avivadamānāhi sikkhitabbanti.	333	
PA_pm_bi:333.2	uddiṭṭhā aṭṭha pārājikā dhammā,	333	
PA_pm_bi:333.3	uddiṭṭhā sattarasa saṅghādisesā dhammā,	333	
PA_pm_bi:333.4	uddiṭṭhā tiṁsa nissaggiyā pācittiyā dhammā,	333	
PA_pm_bi:333.5	uddiṭṭhā chasaṭṭhi satā pācittiyā dhammā,	333	
PA_pm_bi:333.6	uddiṭṭhā aṭṭha pāṭidesanīyā dhammā,	333	
PA_pm_bi:333.7	uddiṭṭhā sekhiyā dhammā,	333	
PA_pm_bi:333.8	uddiṭṭhā satta adhikaraṇasamathā dhammā.	333	
PA_pm_bi:333.9	Ettakaṁ tassa bhagavato suttāgataṁ suttapariyāpannaṁ anvaddhamāsaṁ uddesaṁ āgacchati,	333	
PA_pm_bi:333.10	Vitthāruddeso catuttho.	333	
PA_pm_bi:333.11	Bhikkhunipātimokkhaṁ niṭṭhitaṁ.	333	
PA_pm_bi:333.12	Namo tassa bhagavato arahato sammāsambuddhassa	333	
