segmentnr	original	folio	analyzed
PA_cnd_7:0.1	Cūḷaniddesa	0	
PA_cnd_7:0.2	Pārāyanavagganiddesa	0	
PA_cnd_7:0.3	Pucchāniddesa	0	
PA_cnd_7:0.4	3. Puṇṇakamāṇavapucchāniddesa	0	
PA_cnd_7:1.1	Anejaṁ mūladassāviṁ,	1	
PA_cnd_7:1.2	(iccāyasmā puṇṇako)	1	
PA_cnd_7:1.3	Atthi pañhena āgamaṁ;	1	
PA_cnd_7:1.4	Kiṁnissitā isayo manujā,	1	
PA_cnd_7:1.5	Khattiyā brāhmaṇā devatānaṁ;	1	
PA_cnd_7:1.6	Yaññamakappayiṁsu puthūdha loke,	1	
PA_cnd_7:1.7	Pucchāmi taṁ bhagavā brūhi metaṁ.	1	
PA_cnd_7:2.1	Anejaṁ mūladassāvinti ejā vuccati taṇhā.	2	
PA_cnd_7:2.2	Yo rāgo sārāgo …pe… abhijjhā lobho akusalamūlaṁ sā ejā taṇhā buddhassa bhagavato pahīnā ucchinnamūlā tālāvatthukatā anabhāvaṅkatā āyatiṁ anuppādadhammā.	2	
PA_cnd_7:2.3	Tasmā buddho anejo.	2	
PA_cnd_7:2.4	Ejāya pahīnattā anejo.	2	
PA_cnd_7:2.5_0	Bhagavā lābhepi na iñjati, alābhepi na iñjati, yasepi na iñjati, ayasepi na iñjati,	2	
PA_cnd_7:2.5_1	pasaṁsāyapi na iñjati, nindāyapi na iñjati, sukhepi na iñjati, dukkhepi na iñjati	2	
PA_cnd_7:2.5_2	na calati na vedhati nappavedhatīti—	2	
PA_cnd_7:2.6	anejaṁ.	2	
PA_cnd_7:2.7	Mūladassāvinti bhagavā mūladassāvī hetudassāvī nidānadassāvī sambhavadassāvī pabhavadassāvī samuṭṭhānadassāvī āhāradassāvī ārammaṇadassāvī paccayadassāvī samudayadassāvī.	2	
PA_cnd_7:3.1	Tīṇi akusalamūlāni—	3	
PA_cnd_7:3.2	lobho akusalamūlaṁ, doso akusalamūlaṁ, moho akusalamūlaṁ.	3	
PA_cnd_7:4.1	Vuttañhetaṁ bhagavatā—	4	
PA_cnd_7:4.2	“tīṇimāni, bhikkhave, nidānāni kammānaṁ samudayāya.	4	
PA_cnd_7:4.3	Katamāni tīṇi?	4	
PA_cnd_7:4.4	Lobho nidānaṁ kammānaṁ samudayāya, doso nidānaṁ kammānaṁ samudayāya, moho nidānaṁ kammānaṁ samudayāya.	4	
PA_cnd_7:4.5	Na, bhikkhave, lobhajena kammena dosajena kammena mohajena kammena devā paññāyanti, manussā paññāyanti, yā vā panaññāpi kāci sugatiyo.	4	
PA_cnd_7:4.6_0	Atha kho, bhikkhave, lobhajena kammena dosajena kammena mohajena kammena nirayo paññāyati,	4	
PA_cnd_7:4.6_1	tiracchānayoni paññāyati, pettivisayo paññāyati, yā vā panaññāpi kāci duggatiyo niraye	4	
PA_cnd_7:4.6_2	tiracchānayoniyā pettivisaye attabhāvābhinibbattiyā”.	4	
PA_cnd_7:4.7	Imāni tīṇi akusalamūlānīti bhagavā jānāti passati.	4	
PA_cnd_7:4.8	Evampi bhagavā mūladassāvī …pe…	4	
PA_cnd_7:4.9	samudayadassāvī.	4	
PA_cnd_7:4.10	Tīṇi kusalamūlāni—	4	
PA_cnd_7:4.11	alobho kusalamūlaṁ, adoso kusalamūlaṁ, amoho kusalamūlaṁ.	4	
PA_cnd_7:5.1	Vuttañhetaṁ bhagavatā—	5	
PA_cnd_7:5.2	“tīṇimāni …pe…	5	
PA_cnd_7:5.3	na, bhikkhave, alobhajena kammena adosajena kammena amohajena kammena nirayo paññāyati, tiracchānayoni paññāyati, pettivisayo paññāyati, yā vā panaññāpi kāci duggatiyo.	5	
PA_cnd_7:5.4_0	Atha kho, bhikkhave, alobhajena kammena adosajena kammena amohajena kammena devā	5	
PA_cnd_7:5.4_1	paññāyanti, manussā paññāyanti, yā vā panaññāpi kāci sugatiyo deve ca manusse ca	5	
PA_cnd_7:5.4_2	attabhāvābhinibbattiyā”.	5	
PA_cnd_7:5.5	Imāni tīṇi kusalamūlānīti bhagavā jānāti passati.	5	
PA_cnd_7:5.6	Evampi bhagavā mūladassāvī …pe…	5	
PA_cnd_7:5.7	samudayadassāvī.	5	
PA_cnd_7:6.1	Vuttañhetaṁ bhagavatā—	6	
PA_cnd_7:6.2	“ye keci, bhikkhave, dhammā akusalā akusalabhāgiyā akusalapakkhikā sabbe te avijjāmūlakā avijjāsamosaraṇā avijjāsamugghātā”.	6	
PA_cnd_7:6.3	Sabbe te samugghātaṁ gacchantīti bhagavā jānāti passati.	6	
PA_cnd_7:6.4	Evampi bhagavā mūladassāvī …pe…	6	
PA_cnd_7:6.5	samudayadassāvī.	6	
PA_cnd_7:7.1	Vuttañhetaṁ bhagavatā—	7	
PA_cnd_7:7.2	“ye keci, bhikkhave, dhammā kusalā kusalabhāgiyā kusalapakkhikā, sabbe te appamādamūlakā appamādasamosaraṇā.	7	
PA_cnd_7:7.3	Appamādo tesaṁ dhammānaṁ aggamakkhāyatī”ti bhagavā jānāti passati.	7	
PA_cnd_7:7.4	Evampi bhagavā mūladassāvī …pe…	7	
PA_cnd_7:7.5	samudayadassāvī.	7	
PA_cnd_7:8.1	Atha vā bhagavā jānāti passati.	8	
PA_cnd_7:8.2_0	“Avijjā mūlaṁ saṅkhārānaṁ, saṅkhārā mūlaṁ viññāṇassa, viññāṇaṁ mūlaṁ nāmarūpassa,	8	
PA_cnd_7:8.2_1	nāmarūpaṁ mūlaṁ saḷāyatanassa, saḷāyatanaṁ mūlaṁ phassassa, phasso mūlaṁ vedanāya,	8	
PA_cnd_7:8.2_2	vedanā mūlaṁ taṇhāya, taṇhā mūlaṁ upādānassa, upādānaṁ mūlaṁ bhavassa, bhavo mūlaṁ	8	
PA_cnd_7:8.2_3	jātiyā, jāti mūlaṁ jarāmaraṇassā”ti—	8	
PA_cnd_7:8.3	bhagavā jānāti passati.	8	
PA_cnd_7:8.4	Evampi bhagavā mūladassāvī …pe…	8	
PA_cnd_7:8.5	samudayadassāvī.	8	
PA_cnd_7:9.1	Atha vā bhagavā jānāti passati.	9	
PA_cnd_7:9.2	“Cakkhu mūlaṁ cakkhurogānaṁ, sotaṁ mūlaṁ sotarogānaṁ, ghānaṁ mūlaṁ ghānarogānaṁ, jivhā mūlaṁ jivhārogānaṁ, kāyo mūlaṁ kāyarogānaṁ, mano mūlaṁ cetasikānaṁ dukkhānan”ti—	9	
PA_cnd_7:9.3	bhagavā jānāti passati.	9	
PA_cnd_7:9.4	Evampi bhagavā mūladassāvī hetudassāvī nidānadassāvī sambhavadassāvī pabhavadassāvī samuṭṭhānadassāvī āhāradassāvī ārammaṇadassāvī paccayadassāvī samudayadassāvīti—	9	
PA_cnd_7:9.5	anejaṁ mūladassāvī.	9	
PA_cnd_7:10.1	Iccāyasmā puṇṇakoti iccāti padasandhi …pe…	10	
PA_cnd_7:10.2	āyasmā puṇṇako.	10	
PA_cnd_7:11.1	Atthi pañhena āgamanti pañhena atthiko āgatomhi, pañhaṁ pucchitukāmo āgatomhi, pañhaṁ sotukāmo āgatomhīti—	11	
PA_cnd_7:11.2	evampi atthi pañhena āgamaṁ.	11	
PA_cnd_7:11.3	Atha vā pañhatthikānaṁ pañhaṁ pucchitukāmānaṁ pañhaṁ sotukāmānaṁ āgamanaṁ abhikkamanaṁ upasaṅkamanaṁ payirupāsanaṁ atthīti—	11	
PA_cnd_7:11.4	evampi atthi pañhena āgamaṁ.	11	
PA_cnd_7:11.5	Atha vā pañhāgamo tuyhaṁ atthi, tvampi pahu tvamasi alamatto.	11	
PA_cnd_7:11.6	Mayā pucchitaṁ kathetuṁ visajjetuṁ vahassetaṁ bhāranti—	11	
PA_cnd_7:11.7	evampi atthi pañhena āgamaṁ.	11	
PA_cnd_7:12.1	Kiṁ nissitā isayo manujāti kiṁ nissitā āsitā allīnā upagatā ajjhositā adhimuttā.	12	
PA_cnd_7:12.2	Isayoti isināmakā ye keci isipabbajjaṁ pabbajitā ājīvakā nigaṇṭhā jaṭilā tāpasā.	12	
PA_cnd_7:12.3	Manujāti manussā vuccantīti—	12	
PA_cnd_7:12.4	kiṁ nissitā isayo manujā.	12	
PA_cnd_7:13.1	Khattiyā brāhmaṇā devatānanti.	13	
PA_cnd_7:13.2	Khattiyāti ye keci khattiyajātikā.	13	
PA_cnd_7:13.3	Brāhmaṇāti ye keci bhovādikā.	13	
PA_cnd_7:13.4_0	Devatānanti ājīvakasāvakānaṁ ājīvakā devatā, nigaṇṭhasāvakānaṁ nigaṇṭhā devatā, jaṭilasāvakānaṁ	13	
PA_cnd_7:13.4_1	jaṭilā devatā, paribbājakasāvakānaṁ paribbājakā devatā, aviruddhakasāvakānaṁ aviruddhakā	13	
PA_cnd_7:13.4_2	devatā, hatthivatikānaṁ hatthī devatā, assavatikānaṁ assā devatā, govatikānaṁ gāvo	13	
PA_cnd_7:13.4_3	devatā, kukkuravatikānaṁ kukkurā devatā, kākavatikānaṁ kākā devatā, vāsudevavatikānaṁ	13	
PA_cnd_7:13.4_4	vāsudevo devatā, baladevavatikānaṁ baladevo devatā, puṇṇabhaddavatikānaṁ puṇṇabhaddo	13	
PA_cnd_7:13.4_5	devatā, maṇibhaddavatikānaṁ maṇibhaddo devatā, aggivatikānaṁ aggi devatā, nāgavatikānaṁ	13	
PA_cnd_7:13.4_6	nāgā devatā, supaṇṇavatikānaṁ supaṇṇā devatā, yakkhavatikānaṁ yakkhā devatā, asuravatikānaṁ	13	
PA_cnd_7:13.4_7	asurā devatā, gandhabbavatikānaṁ gandhabbā devatā, mahārājavatikānaṁ mahārājāno devatā,	13	
PA_cnd_7:13.4_8	candavatikānaṁ cando devatā, sūriyavatikānaṁ sūriyo devatā, indavatikānaṁ indo devatā,	13	
PA_cnd_7:13.4_9	brahmavatikānaṁ brahmā devatā, devavatikānaṁ devo devatā, disāvatikānaṁ disā devatā,	13	
PA_cnd_7:13.4_10	ye yesaṁ dakkhiṇeyyā te tesaṁ devatāti—	13	
PA_cnd_7:13.5	khattiyabrāhmaṇā devatānaṁ.	13	
PA_cnd_7:14.1_0	Yaññamakappayiṁsu puthūdha loketi yaññaṁ vuccati deyyadhammo cīvarapiṇḍapātasenāsanagilānapaccayabhesajjaparikkhāraṁ	14	
PA_cnd_7:14.1_1	annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ.	14	
PA_cnd_7:14.2_0	Yaññamakappayiṁsūti yepi yaññaṁ esanti gavesanti pariyesanti cīvarapiṇḍapātasenāsanagilānapaccayabhesajjaparikkhāraṁ	14	
PA_cnd_7:14.2_1	annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyaṁ, tepi yaññaṁ kappenti.	14	
PA_cnd_7:14.3	Yepi yaññaṁ abhisaṅkharonti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe…	14	
PA_cnd_7:14.4	seyyāvasathapadīpeyyaṁ, tepi yaññaṁ kappenti.	14	
PA_cnd_7:14.5	Yepi yaññaṁ denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe…	14	
PA_cnd_7:14.6	seyyāvasathapadīpeyyaṁ, tepi yaññaṁ kappenti.	14	
PA_cnd_7:14.7	Puthūti yaññā vā ete puthū, yaññayājakā vā ete puthū, dakkhiṇeyyā vā ete puthū.	14	
PA_cnd_7:14.8	Kathaṁ yaññā vā ete puthū?	14	
PA_cnd_7:14.9	Bahukānaṁ ete yaññā cīvarapiṇḍapātasenāsanagilānapaccayabhesajjaparikkhārā annaṁ pānaṁ vatthaṁ yānaṁ mālaṁ gandhaṁ vilepanaṁ seyyāvasathapadīpeyyaṁ—	14	
PA_cnd_7:14.10	evaṁ yaññā vā ete puthū.	14	
PA_cnd_7:15.1	Kathaṁ yaññayājakā vā ete puthū?	15	
PA_cnd_7:15.2	Bahukā ete yaññayājakā khattiyā ca brāhmaṇā ca vessā ca suddā ca gahaṭṭhā ca pabbajitā ca devā ca manussā ca—	15	
PA_cnd_7:15.3	evaṁ yaññayājakā vā ete puthū.	15	
PA_cnd_7:16.1	Kathaṁ dakkhiṇeyyā vā ete puthū?	16	
PA_cnd_7:16.2	Bahukā ete dakkhiṇeyyā puthū samaṇabrāhmaṇā kapaṇaddhikavanibbakayācakā—	16	
PA_cnd_7:16.3	evaṁ dakkhiṇeyyā vā ete puthū.	16	
PA_cnd_7:16.4	Idha loketi manussaloketi yaññamakappayiṁsu—	16	
PA_cnd_7:16.5	puthūdha loke.	16	
PA_cnd_7:17.1	Pucchāmi taṁ bhagavā brūhi metanti.	17	
PA_cnd_7:17.2	Pucchāti tisso pucchā—	17	
PA_cnd_7:17.3	adiṭṭhajotanā pucchā, diṭṭhasaṁsandanā pucchā, vimaticchedanā pucchā.	17	
PA_cnd_7:17.4	Katamā adiṭṭhajotanā pucchā?	17	
PA_cnd_7:17.5	Pakatiyā lakkhaṇaṁ aññātaṁ hoti adiṭṭhaṁ atulitaṁ atīritaṁ avibhūtaṁ avibhāvitaṁ, tassa ñāṇāya dassanāya tulanāya tīraṇāya vibhūtatthāya vibhāvanatthāya pañhaṁ pucchati—	17	
PA_cnd_7:17.6	ayaṁ adiṭṭhajotanā pucchā.	17	
PA_cnd_7:18.1	Katamā diṭṭhasaṁsandanā pucchā?	18	
PA_cnd_7:18.2	Pakatiyā lakkhaṇaṁ ñātaṁ hoti diṭṭhaṁ tulitaṁ tīritaṁ vibhūtaṁ vibhāvitaṁ.	18	
PA_cnd_7:18.3	Aññehi paṇḍitehi saddhiṁ saṁsandanatthāya pañhaṁ pucchati—	18	
PA_cnd_7:18.4	ayaṁ diṭṭhasaṁsandanā pucchā.	18	
PA_cnd_7:19.1	Katamā vimaticchedanā pucchā?	19	
PA_cnd_7:19.2	Pakatiyā saṁsayapakkhando hoti vimatipakkhando dveḷhakajāto—	19	
PA_cnd_7:19.3	“evaṁ nu kho, na nu kho, kiṁ nu kho, kathaṁ nu kho”ti.	19	
PA_cnd_7:19.4	So vimaticchedanatthāya pañhaṁ pucchati—	19	
PA_cnd_7:19.5	ayaṁ vimaticchedanā pucchā.	19	
PA_cnd_7:19.6	Imā tisso pucchā.	19	
PA_cnd_7:20.1	Aparāpi tisso pucchā—	20	
PA_cnd_7:20.2	manussapucchā, amanussapucchā, nimmitapucchā.	20	
PA_cnd_7:20.3	Katamā manussapucchā?	20	
PA_cnd_7:20.4_0	Manussā buddhaṁ bhagavantaṁ upasaṅkamitvā pucchanti, bhikkhū pucchanti, bhikkhuniyo	20	
PA_cnd_7:20.4_1	pucchanti, upāsakā pucchanti, upāsikāyo pucchanti, rājāno pucchanti, khattiyā pucchanti,	20	
PA_cnd_7:20.4_2	brāhmaṇā pucchanti, vessā pucchanti, suddā pucchanti, gahaṭṭhā pucchanti, pabbajitā pucchanti—	20	
PA_cnd_7:20.5	ayaṁ manussapucchā.	20	
PA_cnd_7:21.1	Katamā amanussapucchā?	21	
PA_cnd_7:21.2_0	Amanussā buddhaṁ bhagavantaṁ upasaṅkamitvā pañhaṁ pucchanti, nāgā pucchanti, supaṇṇā	21	
PA_cnd_7:21.2_1	pucchanti, yakkhā pucchanti, asurā pucchanti, gandhabbā pucchanti, mahārājāno pucchanti,	21	
PA_cnd_7:21.2_2	indā pucchanti, brahmāno pucchanti, devatāyo pucchanti—	21	
PA_cnd_7:21.3	ayaṁ amanussapucchā.	21	
PA_cnd_7:22.1	Katamā nimmitapucchā?	22	
PA_cnd_7:22.2	Yaṁ bhagavā rūpaṁ abhinimmināti manomayaṁ sabbaṅgapaccaṅgaṁ ahīnindriyaṁ, so nimmito buddhaṁ bhagavantaṁ upasaṅkamitvā pañhaṁ pucchati;	22	
PA_cnd_7:22.3	bhagavā visajjeti—	22	
PA_cnd_7:22.4	ayaṁ nimmitapucchā.	22	
PA_cnd_7:22.5	Imā tisso pucchā.	22	
PA_cnd_7:23.1	Aparāpi tisso pucchā—	23	
PA_cnd_7:23.2	attatthapucchā, paratthapucchā, ubhayatthapucchā.	23	
PA_cnd_7:23.3	Aparāpi tisso pucchā—	23	
PA_cnd_7:23.4	diṭṭhadhammikatthapucchā, samparāyikatthapucchā, paramatthapucchā.	23	
PA_cnd_7:23.5	Aparāpi tisso pucchā—	23	
PA_cnd_7:23.6	anavajjatthapucchā, nikkilesatthapucchā, vodānatthapucchā.	23	
PA_cnd_7:23.7	Aparāpi tisso pucchā—	23	
PA_cnd_7:23.8	atītapucchā, anāgatapucchā, paccuppannapucchā.	23	
PA_cnd_7:23.9	Aparāpi tisso pucchā—	23	
PA_cnd_7:23.10	ajjhattapucchā, bahiddhāpucchā, ajjhattabahiddhāpucchā.	23	
PA_cnd_7:23.11	Aparāpi tisso pucchā—	23	
PA_cnd_7:23.12	kusalapucchā, akusalapucchā, abyākatapucchā.	23	
PA_cnd_7:23.13	Aparāpi tisso pucchā—	23	
PA_cnd_7:23.14	khandhapucchā, dhātupucchā, āyatanapucchā.	23	
PA_cnd_7:23.15	Aparāpi tisso pucchā—	23	
PA_cnd_7:23.16	satipaṭṭhānapucchā, sammappadhānapucchā, iddhipādapucchā.	23	
PA_cnd_7:23.17	Aparāpi tisso pucchā—	23	
PA_cnd_7:23.18	indriyapucchā, balapucchā, bojjhaṅgapucchā.	23	
PA_cnd_7:23.19	Aparāpi tisso pucchā—	23	
PA_cnd_7:23.20	maggapucchā, phalapucchā, nibbānapucchā.	23	
PA_cnd_7:24.1	Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ “kathayassu me”ti pucchāmi taṁ.	24	
PA_cnd_7:24.2	Bhagavāti gāravādhivacanametaṁ …pe… sacchikā paññatti—	24	
PA_cnd_7:24.3	yadidaṁ bhagavāti.	24	
PA_cnd_7:24.4	Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—	24	
PA_cnd_7:24.5	pucchāmi taṁ bhagavā brūhi metaṁ.	24	
PA_cnd_7:24.6	Tenāha so brāhmaṇo—	24	
PA_cnd_7:25.1	“Anejaṁ mūladassāviṁ,	25	
PA_cnd_7:25.2	(iccāyasmā puṇṇako)	25	
PA_cnd_7:25.3	Atthi pañhena āgamaṁ;	25	
PA_cnd_7:25.4	Kiṁ nissitā isayo manujā,	25	
PA_cnd_7:25.5	Khattiyā brāhmaṇā devatānaṁ;	25	
PA_cnd_7:25.6	Yaññamakappayiṁsu puthūdha loke,	25	
PA_cnd_7:25.7	Pucchāmi taṁ bhagavā brūhi metan”ti.	25	
PA_cnd_7:26.1	Ye kecime isayo manujā,	26	
PA_cnd_7:26.2	(puṇṇakāti bhagavā)	26	
PA_cnd_7:26.3	Khattiyā brāhmaṇā devatānaṁ;	26	
PA_cnd_7:26.4	Yaññamakappayiṁsu puthūdha loke,	26	
PA_cnd_7:26.5	Āsīsamānā puṇṇaka itthattaṁ;	26	
PA_cnd_7:26.6	Jaraṁ sitā yaññamakappayiṁsu.	26	
PA_cnd_7:27.1	Ye kecime isayo manujāti.	27	
PA_cnd_7:27.2	Ye kecīti sabbena sabbaṁ sabbathā sabbaṁ asesaṁ nissesaṁ pariyādiyanavacanametaṁ—	27	
PA_cnd_7:27.3	ye kecīti.	27	
PA_cnd_7:27.4	Isayoti isināmakā ye keci isipabbajjaṁ pabbajitā ājīvakā nigaṇṭhā jaṭilā tāpasā.	27	
PA_cnd_7:27.5	Manujāti manussā vuccantīti—	27	
PA_cnd_7:27.6	ye kecime isayo manujā puṇṇakāti bhagavā.	27	
PA_cnd_7:28.1	Khattiyā brāhmaṇā devatānanti.	28	
PA_cnd_7:28.2	Khattiyāti ye keci khattiyajātikā.	28	
PA_cnd_7:28.3	Brāhmaṇāti ye keci bhovādikā.	28	
PA_cnd_7:28.4	Devatānanti ājīvakasāvakānaṁ ājīvakā devatā …pe…	28	
PA_cnd_7:28.5	disāvatikānaṁ disā devatā.	28	
PA_cnd_7:28.6	Ye yesaṁ dakkhiṇeyyā, te tesaṁ devatāti—	28	
PA_cnd_7:28.7	khattiyā brāhmaṇā devatānaṁ.	28	
PA_cnd_7:29.1	Yaññamakappayiṁsu puthūdha loketi.	29	
PA_cnd_7:29.2	Yaññaṁ vuccati deyyadhammo cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe… seyyāvasathapadīpeyyaṁ.	29	
PA_cnd_7:29.3	Yaññamakappayiṁsūti yepi yaññaṁ esanti gavesanti pariyesanti …pe… seyyāvasathapadīpeyyaṁ, tepi yaññaṁ kappenti.	29	
PA_cnd_7:29.4	Puthūti yaññā vā ete puthū, yaññayājakā vā ete puthū, dakkhiṇeyyā vā ete puthū …pe… evaṁ dakkhiṇeyyā vā ete puthū.	29	
PA_cnd_7:29.5	Idha loketi manussaloketi yaññamakappayiṁsu—	29	
PA_cnd_7:29.6	puthūdha loke.	29	
PA_cnd_7:30.1	Āsīsamānā puṇṇaka itthattanti.	30	
PA_cnd_7:30.2_0	Āsīsamānāti rūpapaṭilābhaṁ āsīsamānā, saddapaṭilābhaṁ āsīsamānā, gandhapaṭilābhaṁ	30	
PA_cnd_7:30.2_1	āsīsamānā, rasapaṭilābhaṁ āsīsamānā, phoṭṭhabbapaṭilābhaṁ āsīsamānā, puttapaṭilābhaṁ	30	
PA_cnd_7:30.2_2	āsīsamānā, dārapaṭilābhaṁ āsīsamānā, dhanapaṭilābhaṁ āsīsamānā, yasapaṭilābhaṁ āsīsamānā,	30	
PA_cnd_7:30.2_3	issariyapaṭilābhaṁ āsīsamānā, khattiyamahāsālakule attabhāvapaṭilābhaṁ āsīsamānā,	30	
PA_cnd_7:30.2_4	brāhmaṇamahāsālakule attabhāvapaṭilābhaṁ āsīsamānā, gahapatimahāsālakule attabhāvapaṭilābhaṁ	30	
PA_cnd_7:30.2_5	āsīsamānā, cātumahārājikesu devesu attabhāvapaṭilābhaṁ āsīsamānā, tāvatiṁsesu devesu	30	
PA_cnd_7:30.2_6	yāmesu devesu tusitesu devesu nimmānaratīsu devesu paranimmitavasavattīsu devesu	30	
PA_cnd_7:30.2_7	brahmakāyikesu devesu attabhāvapaṭilābhaṁ āsīsamānā icchamānā sādiyamānā patthayamānā	30	
PA_cnd_7:30.2_8	pihayamānā abhijappamānāti āsīsamānā.	30	
PA_cnd_7:31.1	Puṇṇaka itthattanti ettha attabhāvābhinibbattiṁ āsīsamānā ettha khattiyamahāsālakule attabhāvābhinibbattiṁ āsīsamānā …pe…	31	
PA_cnd_7:31.2	ettha brahmakāyikesu devesu attabhāvābhinibbattiṁ āsīsamānā icchamānā sādiyamānā patthayamānā pihayamānā abhijappamānāti āsīsamānā—	31	
PA_cnd_7:31.3	puṇṇaka itthattaṁ.	31	
PA_cnd_7:32.1	Jaraṁ sitā yaññamakappayiṁsūti jarānissitā byādhinissitā maraṇanissitā sokaparidevadukkhadomanassupāyāsanissitā.	32	
PA_cnd_7:32.2	Yadeva te jātinissitā tadeva te jarānissitā.	32	
PA_cnd_7:32.3	Yadeva te jarānissitā tadeva te byādhinissitā.	32	
PA_cnd_7:32.4	Yadeva te byādhinissitā tadeva te maraṇanissitā.	32	
PA_cnd_7:32.5	Yadeva te maraṇanissitā tadeva te sokaparidevadukkhadomanassupāyāsanissitā.	32	
PA_cnd_7:32.6	Yadeva te sokaparidevadukkhadomanassupāyāsanissitā tadeva te gatinissitā.	32	
PA_cnd_7:32.7	Yadeva te gatinissitā tadeva te upapattinissitā.	32	
PA_cnd_7:32.8	Yadeva te upapattinissitā tadeva te paṭisandhinissitā.	32	
PA_cnd_7:32.9	Yadeva te paṭisandhinissitā tadeva te bhavanissitā.	32	
PA_cnd_7:32.10	Yadeva te bhavanissitā tadeva te saṁsāranissitā.	32	
PA_cnd_7:32.11	Yadeva te saṁsāranissitā tadeva te vaṭṭanissitā allīnā upagatā ajjhositā adhimuttāti—	32	
PA_cnd_7:32.12	jaraṁ sitā yaññamakappayiṁsu.	32	
PA_cnd_7:32.13	Tenāha bhagavā—	32	
PA_cnd_7:33.1	“Ye kecime isayo manujā,	33	
PA_cnd_7:33.2	(puṇṇakāti bhagavā)	33	
PA_cnd_7:33.3	Khattiyā brāhmaṇā devatānaṁ;	33	
PA_cnd_7:33.4	Yaññamakappayiṁsu puthūdha loke,	33	
PA_cnd_7:33.5	Āsīsamānā puṇṇaka itthattaṁ;	33	
PA_cnd_7:33.6	Jaraṁ sitā yaññamakappayiṁsū”ti.	33	
PA_cnd_7:34.1	Ye kecime isayo manujā,	34	
PA_cnd_7:34.2	(iccāyasmā puṇṇako)	34	
PA_cnd_7:34.3	Khattiyā brāhmaṇā devatānaṁ;	34	
PA_cnd_7:34.4	Yaññamakappayiṁsu puthūdha loke,	34	
PA_cnd_7:34.5	Kaccisu te bhagavā yaññapathe appamattā;	34	
PA_cnd_7:34.6	Atāruṁ jātiñca jarañca mārisa,	34	
PA_cnd_7:34.7	Pucchāmi taṁ bhagavā brūhi metaṁ.	34	
PA_cnd_7:35.1	Ye kecime isayo manujāti.	35	
PA_cnd_7:35.2	Ye kecīti …pe….	35	
PA_cnd_7:36.1	Kaccisu te bhagavā yaññapathe appamattāti.	36	
PA_cnd_7:36.2	Kaccisūti saṁsayapucchā vimatipucchā dveḷhakapucchā anekaṁsapucchā—	36	
PA_cnd_7:36.3	“evaṁ nu kho, na nu kho, kiṁ nu kho, kathaṁ nu kho”ti—	36	
PA_cnd_7:36.4	kaccisu.	36	
PA_cnd_7:36.5	Teti yaññayājakā vuccanti.	36	
PA_cnd_7:36.6	Bhagavāti gāravādhivacanaṁ …pe… sacchikā paññatti, yadidaṁ bhagavāti—	36	
PA_cnd_7:36.7	kaccisu te bhagavā.	36	
PA_cnd_7:36.8	Yaññapathe appamattāti yaññoyeva vuccati yaññapatho.	36	
PA_cnd_7:36.9	Yathā ariyamaggo ariyapatho devamaggo devapatho brahmamaggo brahmapatho, evameva yaññoyeva vuccati yaññapatho.	36	
PA_cnd_7:36.10_0	Appamattāti yaññapathe appamattā sakkaccakārino sātaccakārino aṭṭhitakārino anolīnavuttino	36	
PA_cnd_7:36.10_1	anikkhittacchandā anikkhittadhurā taccaritā tabbahulā taggarukā tanninnā tappoṇā	36	
PA_cnd_7:36.10_2	tappabbhārā tadadhimuttā tadadhipateyyāti—	36	
PA_cnd_7:36.11	tepi yaññapathe appamattā.	36	
PA_cnd_7:36.12	Yepi yaññaṁ esanti gavesanti pariyesanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe…	36	
PA_cnd_7:36.13	seyyāvasathapadīpeyyaṁ sakkaccakārino …pe…	36	
PA_cnd_7:36.14	tadadhipateyyā, tepi yaññapathe appamattā.	36	
PA_cnd_7:36.15	Yepi yaññaṁ abhisaṅkharonti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe…	36	
PA_cnd_7:36.16	seyyāvasathapadīpeyyaṁ sakkaccakārino …pe…	36	
PA_cnd_7:36.17	tadadhipateyyā, tepi yaññapathe appamattā.	36	
PA_cnd_7:36.18	Yepi yaññaṁ denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ …pe…	36	
PA_cnd_7:36.19	seyyāvasathapadīpeyyaṁ sakkaccakārino …pe…	36	
PA_cnd_7:36.20	tadadhipateyyā, tepi yaññapathe appamattāti—	36	
PA_cnd_7:36.21	kaccisu te bhagavā yaññapathe appamattā.	36	
PA_cnd_7:37.1	Atāruṁ jātiñca jarañca mārisāti jarāmaraṇaṁ atariṁsu uttariṁsu patariṁsu samatikkamiṁsu vītivattiṁsu.	37	
PA_cnd_7:37.2	Mārisāti piyavacanaṁ garuvacanaṁ sagāravasappatissādhivacanametaṁ mārisāti—	37	
PA_cnd_7:37.3	atāru jātiñca jarañca mārisa.	37	
PA_cnd_7:38.1	Pucchāmi taṁ bhagavā brūhi metanti.	38	
PA_cnd_7:38.2	Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ kathayassu meti—	38	
PA_cnd_7:38.3	pucchāmi taṁ.	38	
PA_cnd_7:38.4	Bhagavāti gāravādhivacanaṁ …pe… sacchikā paññatti—	38	
PA_cnd_7:38.5	yadidaṁ bhagavāti.	38	
PA_cnd_7:38.6	Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—	38	
PA_cnd_7:38.7	pucchāmi taṁ bhagavā brūhi metaṁ.	38	
PA_cnd_7:38.8	Tenāha so brāhmaṇo—	38	
PA_cnd_7:39.1	“Ye kecime isayo manujā,	39	
PA_cnd_7:39.2	(iccāyasmā puṇṇako)	39	
PA_cnd_7:39.3	Khattiyā brāhmaṇā devatānaṁ;	39	
PA_cnd_7:39.4	Yaññamakappayiṁsu puthūdha loke,	39	
PA_cnd_7:39.5	Kaccisu te bhagavā yaññapathe appamattā;	39	
PA_cnd_7:39.6	Atāruṁ jātiñca jarañca mārisa,	39	
PA_cnd_7:39.7	Pucchāmi taṁ bhagavā brūhi metan”ti.	39	
PA_cnd_7:40.1	Āsīsanti thomayanti abhijappanti juhanti,	40	
PA_cnd_7:40.2	(puṇṇakāti bhagavā)	40	
PA_cnd_7:40.3	Kāmābhijappanti paṭicca lābhaṁ;	40	
PA_cnd_7:40.4	Te yājayogā bhavarāgarattā,	40	
PA_cnd_7:40.5	Nātariṁsu jātijaranti brūmi.	40	
PA_cnd_7:41.1	Āsīsanti thomayanti abhijappanti juhantīti.	41	
PA_cnd_7:41.2_0	Āsīsantīti rūpapaṭilābhaṁ āsīsanti, saddapaṭilābhaṁ āsīsanti, gandhapaṭilābhaṁ āsīsanti,	41	
PA_cnd_7:41.2_1	rasapaṭilābhaṁ āsīsanti, phoṭṭhabbapaṭilābhaṁ āsīsanti, puttapaṭilābhaṁ āsīsanti,	41	
PA_cnd_7:41.2_2	dārapaṭilābhaṁ āsīsanti, dhanapaṭilābhaṁ āsīsanti, yasapaṭilābhaṁ āsīsanti, issariyapaṭilābhaṁ	41	
PA_cnd_7:41.2_3	āsīsanti, khattiyamahāsālakule attabhāvapaṭilābhaṁ āsīsanti, brāhmaṇamahāsālakule …pe…	41	
PA_cnd_7:41.3	gahapatimahāsālakule attabhāvapaṭilābhaṁ āsīsanti, cātumahārājikesu devesu …pe… brahmakāyikesu devesu attabhāvapaṭilābhaṁ āsīsanti icchanti sādiyanti patthayanti pihayantīti—	41	
PA_cnd_7:41.4	āsīsanti.	41	
PA_cnd_7:42.1	Thomayantīti yaññaṁ vā thomenti phalaṁ vā thomenti dakkhiṇeyye vā thomenti.	42	
PA_cnd_7:42.2	Kathaṁ yaññaṁ thomenti?	42	
PA_cnd_7:42.3	Suciṁ dinnaṁ, manāpaṁ dinnaṁ, paṇītaṁ dinnaṁ, kālena dinnaṁ, kappiyaṁ dinnaṁ, viceyya dinnaṁ, anavajjaṁ dinnaṁ, abhiṇhaṁ dinnaṁ dadaṁ cittaṁ pasāditanti—	42	
PA_cnd_7:42.4	thomenti kittenti vaṇṇenti pasaṁsanti.	42	
PA_cnd_7:42.5	Evaṁ yaññaṁ thomenti.	42	
PA_cnd_7:43.1	Kathaṁ phalaṁ thomenti?	43	
PA_cnd_7:43.2	Itonidānaṁ rūpapaṭilābho bhavissati …pe…	43	
PA_cnd_7:43.3	brahmakāyikesu devesu attabhāvapaṭilābho bhavissatīti—	43	
PA_cnd_7:43.4	thomenti kittenti vaṇṇenti pasaṁsanti.	43	
PA_cnd_7:43.5	Evaṁ phalaṁ thomenti.	43	
PA_cnd_7:44.1	Kathaṁ dakkhiṇeyye thomenti?	44	
PA_cnd_7:44.2_0	Dakkhiṇeyyā jātisampannā gottasampannā ajjhāyakā mantadharā tiṇṇaṁ vedānaṁ pāragū	44	
PA_cnd_7:44.2_1	sanighaṇḍukeṭubhānaṁ sākkharappabhedānaṁ itihāsapañcamānaṁ padakā veyyākaraṇā lokāyatamahāpurisalakkhaṇesu	44	
PA_cnd_7:44.2_2	anavayāti, vītarāgā vā rāgavinayāya vā paṭipannā, vītadosā vā dosavinayāya vā paṭipannā,	44	
PA_cnd_7:44.2_3	vītamohā vā mohavinayāya vā paṭipannā, saddhāsampannā sīlasampannā samādhisampannā	44	
PA_cnd_7:44.2_4	paññāsampannā vimuttisampannā vimuttiñāṇadassanasampannāti—	44	
PA_cnd_7:44.3	thomenti kittenti vaṇṇenti pasaṁsanti.	44	
PA_cnd_7:44.4	Evaṁ dakkhiṇeyye thomentīti—	44	
PA_cnd_7:44.5	āsīsanti thomayanti.	44	
PA_cnd_7:45.1	Abhijappantīti rūpapaṭilābhaṁ abhijappanti, saddapaṭilābhaṁ abhijappanti, gandhapaṭilābhaṁ abhijappanti, rasapaṭilābhaṁ abhijappanti …pe…	45	
PA_cnd_7:45.2	brahmakāyikesu devesu attabhāvapaṭilābhaṁ abhijappantīti—	45	
PA_cnd_7:45.3	āsīsanti thomayanti abhijappanti.	45	
PA_cnd_7:45.4	Juhantīti juhanti denti yajanti pariccajanti cīvarapiṇḍapātasenāsanagilānapaccayabhesajjaparikkhāraṁ annaṁ pānaṁ vatthaṁ yānaṁ mālāgandhavilepanaṁ seyyāvasathapadīpeyyanti—	45	
PA_cnd_7:45.5	āsīsanti thomayanti abhijappanti juhanti puṇṇakāti bhagavā.	45	
PA_cnd_7:46.1	Kāmābhijappanti paṭicca lābhanti rūpapaṭilābhaṁ paṭicca kāme abhijappanti, saddapaṭilābhaṁ paṭicca kāme abhijappanti …pe…	46	
PA_cnd_7:46.2	brahmakāyikesu devesu attabhāvapaṭilābhaṁ paṭicca kāme abhijappanti pajappantīti—	46	
PA_cnd_7:46.3	kāmābhijappanti paṭicca lābhaṁ.	46	
PA_cnd_7:47.1	Te yājayogā bhavarāgarattā nātariṁsu jātijaranti brūmīti	47	
PA_cnd_7:47.2	teti yaññayājakā vuccanti,	47	
PA_cnd_7:47.3	yājayogāti yājayogesu yuttā payuttā āyuttā samāyuttā taccaritā tabbahulā taggarukā tanninnā tappoṇā tappabbhārā tadadhimuttā tadadhipateyyāti—	47	
PA_cnd_7:47.4	te yājayogā,	47	
PA_cnd_7:47.5	bhavarāgarattāti bhavarāgo vuccati yo bhavesu bhavacchando bhavarāgo bhavanandī bhavataṇhā bhavasineho bhavapariḷāho bhavamucchā bhavajjhosānaṁ.	47	
PA_cnd_7:47.6	Bhavarāgena bhavesu rattā giddhā gadhitā mucchitā ajjhosannā laggā laggitā palibuddhāti—	47	
PA_cnd_7:47.7	te yājayogā bhavarāgarattā.	47	
PA_cnd_7:48.1_0	Nātariṁsu jātijaranti brūmīti te yājayogā bhavarāgarattā jātijarāmaraṇaṁ nātariṁsu	48	
PA_cnd_7:48.1_1	na uttariṁsu na patariṁsu na samatikkamiṁsu na vītivattiṁsu, jātijarāmaraṇā anikkhantā	48	
PA_cnd_7:48.1_2	anissaṭā anatikkantā asamatikkantā avītivattā antojātijarāmaraṇe parivattanti antosaṁsārapathe parivattanti.	48	
PA_cnd_7:48.2	Jātiyā anugatā jarāya anusaṭā byādhinā abhibhūtā maraṇena abbhāhatā atāṇā aleṇā asaraṇā asaraṇībhūtāti;	48	
PA_cnd_7:48.3	brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—	48	
PA_cnd_7:48.4	te yājayogā bhavarāgarattā nātariṁsu jātijaranti brūmi.	48	
PA_cnd_7:48.5	Tenāha bhagavā—	48	
PA_cnd_7:49.1	“Āsīsanti thomayanti abhijappanti juhanti,	49	
PA_cnd_7:49.2	(puṇṇakāti bhagavā)	49	
PA_cnd_7:49.3	Kāmābhijappanti paṭicca lābhaṁ;	49	
PA_cnd_7:49.4	Te yājayogā bhavarāgarattā,	49	
PA_cnd_7:49.5	Nātariṁsu jātijaranti brūmī”ti.	49	
PA_cnd_7:50.1	Te ce nātariṁsu yājayogā,	50	
PA_cnd_7:50.2	(iccāyasmā puṇṇako)	50	
PA_cnd_7:50.3	Yaññehi jātiñca jarañca mārisa;	50	
PA_cnd_7:50.4	Atha ko carahi devamanussaloke,	50	
PA_cnd_7:50.5	Atāri jātiñca jarañca mārisa;	50	
PA_cnd_7:50.6	Pucchāmi taṁ bhagavā brūhi metaṁ.	50	
PA_cnd_7:51.1_0	Te ce nātariṁsu yājayogāti te yaññayājakā yājayogā bhavarāgarattā jātijarāmaraṇaṁ	51	
PA_cnd_7:51.1_1	nātariṁsu na uttariṁsu na patariṁsu na samatikkamiṁsu na vītivattiṁsu, jātijarāmaraṇā	51	
PA_cnd_7:51.1_2	anikkhantā anissaṭā anatikkantā asamatikkantā avītivattā antojātijarāmaraṇe parivattanti	51	
PA_cnd_7:51.1_3	antosaṁsārapathe parivattanti.	51	
PA_cnd_7:51.2	Jātiyā anugatā jarāya anusaṭā byādhinā abhibhūtā maraṇena abbhāhatā atāṇā aleṇā asaraṇā asaraṇībhūtāti—	51	
PA_cnd_7:51.3	te ce nātariṁsu yājayogā.	51	
PA_cnd_7:52.1	Iccāyasmā puṇṇakoti.	52	
PA_cnd_7:52.2	Iccāti padasandhi …pe…	52	
PA_cnd_7:52.3	āyasmā puṇṇako.	52	
PA_cnd_7:53.1	Yaññehi jātiñca jarañca mārisāti.	53	
PA_cnd_7:53.2	Yaññehīti yaññehi pahūtehi yaññehi vividhehi yaññehi puthūhi.	53	
PA_cnd_7:53.3	Mārisāti piyavacanaṁ garuvacanaṁ sagāravasappatissādhivacanametaṁ mārisāti—	53	
PA_cnd_7:53.4	yaññehi jātiñca jarañca mārisa.	53	
PA_cnd_7:54.1_0	Atha ko carahi devamanussaloke, atāri jātiñca jarañca mārisāti atha ko eso sadevake	54	
PA_cnd_7:54.1_1	loke samārake sabrahmake sassamaṇabrāhmaṇiyā pajāya sadevamanussāya jātijarāmaraṇaṁ	54	
PA_cnd_7:54.1_2	atari uttari patari samatikkami vītivattayi.	54	
PA_cnd_7:54.2	Mārisāti piyavacanaṁ garuvacanaṁ sagāravasappatissādhivacanametaṁ mārisāti—	54	
PA_cnd_7:54.3	atha ko carahi devamanussaloke, atāri jātiñca jarañca mārisa.	54	
PA_cnd_7:55.1	Pucchāmi taṁ bhagavā brūhi metanti.	55	
PA_cnd_7:55.2	Pucchāmi tanti pucchāmi taṁ yācāmi taṁ ajjhesāmi taṁ pasādemi taṁ kathayassu metanti—	55	
PA_cnd_7:55.3	pucchāmi taṁ.	55	
PA_cnd_7:55.4	Bhagavāti gāravādhivacanaṁ …pe… sacchikā paññatti—	55	
PA_cnd_7:55.5	yadidaṁ bhagavāti.	55	
PA_cnd_7:55.6	Brūhi metanti brūhi ācikkhāhi desehi paññapehi paṭṭhapehi vivarāhi vibhajāhi uttānīkarohi pakāsehīti—	55	
PA_cnd_7:55.7	pucchāmi taṁ bhagavā brūhi metaṁ.	55	
PA_cnd_7:55.8	Tenāha so brāhmaṇo—	55	
PA_cnd_7:56.1	“Te ce nātariṁsu yājayogā,	56	
PA_cnd_7:56.2	(iccāyasmā puṇṇako)	56	
PA_cnd_7:56.3	Yaññehi jātiñca jarañca mārisa;	56	
PA_cnd_7:56.4	Atha ko carahi devamanussaloke,	56	
PA_cnd_7:56.5	Atāri jātiñca jarañca mārisa;	56	
PA_cnd_7:56.6	Pucchāmi taṁ bhagavā brūhi metan”ti.	56	
PA_cnd_7:57.1	Saṅkhāya lokasmi paroparāni,	57	
PA_cnd_7:57.2	(puṇṇakāti bhagavā)	57	
PA_cnd_7:57.3	Yassiñjitaṁ natthi kuhiñci loke;	57	
PA_cnd_7:57.4	Santo vidhūmo anīgho nirāso,	57	
PA_cnd_7:57.5	Atāri so jātijaranti brūmi.	57	
PA_cnd_7:58.1	Saṅkhāya lokasmi paroparānīti saṅkhā vuccati ñāṇaṁ yā paññā pajānanā …pe… amoho dhammavicayo sammādiṭṭhi.	58	
PA_cnd_7:58.2	Paroparānīti	58	
PA_cnd_7:58.3	oraṁ vuccati sakattabhāvo,	58	
PA_cnd_7:58.4	paraṁ vuccati parattabhāvo	58	
PA_cnd_7:58.5	oraṁ vuccati sakarūpavedanāsaññāsaṅkhāraviññāṇaṁ, paraṁ vuccati pararūpavedanāsaññāsaṅkhāraviññāṇaṁ;	58	
PA_cnd_7:58.6	oraṁ vuccati cha ajjhattikāni āyatanāni, paraṁ vuccati cha bāhirāni āyatanāni.	58	
PA_cnd_7:58.7	Oraṁ vuccati manussaloko, paraṁ vuccati devaloko;	58	
PA_cnd_7:58.8	oraṁ vuccati kāmadhātu, paraṁ vuccati rūpadhātu arūpadhātu;	58	
PA_cnd_7:58.9	oraṁ vuccati kāmadhātu rūpadhātu, paraṁ vuccati arūpadhātu.	58	
PA_cnd_7:58.10	Saṅkhāya lokasmi paroparānīti paroparāni aniccato saṅkhāya dukkhato rogato gaṇḍato …pe…	58	
PA_cnd_7:58.11	nissaraṇato saṅkhāya jānitvā tulayitvā tīrayitvā vibhāvayitvā vibhūtaṁ katvāti—	58	
PA_cnd_7:58.12	saṅkhāya lokasmi paroparāni.	58	
PA_cnd_7:58.13	Puṇṇakāti bhagavāti.	58	
PA_cnd_7:58.14	Puṇṇakāti bhagavā taṁ brāhmaṇaṁ nāmena ālapati.	58	
PA_cnd_7:58.15	Bhagavāti gāravādhivacanametaṁ …pe…	58	
PA_cnd_7:58.16	yadidaṁ bhagavāti—	58	
PA_cnd_7:58.17	puṇṇakāti bhagavā.	58	
PA_cnd_7:59.1	Yassiñjitaṁ natthi kuhiñci loketi.	59	
PA_cnd_7:59.2	Yassāti arahato khīṇāsavassa.	59	
PA_cnd_7:59.3	Iñjitanti taṇhiñjitaṁ diṭṭhiñjitaṁ māniñjitaṁ kilesiñjitaṁ kāmiñjitaṁ.	59	
PA_cnd_7:59.4	Yassime iñjitā natthi na santi na saṁvijjanti nupalabbhanti, pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā.	59	
PA_cnd_7:59.5	Kuhiñcīti kuhiñci kismiñci katthaci ajjhattaṁ vā bahiddhā vā ajjhattabahiddhā vā.	59	
PA_cnd_7:59.6	Loketi apāyaloke …pe… āyatanaloketi—	59	
PA_cnd_7:59.7	yassiñjitaṁ natthi kuhiñci loke.	59	
PA_cnd_7:60.1	Santo vidhūmo anīgho nirāso, atāri so jātijaranti brūmīti.	60	
PA_cnd_7:60.2_0	Santoti rāgassa santattā santo, dosassa …pe… mohassa … kodhassa … upanāhassa … makkhassa	60	
PA_cnd_7:60.2_1	… sabbākusalābhisaṅkhārānaṁ santattā samitattā vūpasamitattā vijjhātattā nibbutattā	60	
PA_cnd_7:60.2_2	vigatattā paṭipassaddhattā santo upasanto vūpasanto nibbuto paṭipassaddhoti santo;	60	
PA_cnd_7:60.3	vidhūmoti kāyaduccaritaṁ vidhūmitaṁ vidhamitaṁ sositaṁ visositaṁ byantīkataṁ, vacīduccaritaṁ …pe…	60	
PA_cnd_7:60.4_0	manoduccaritaṁ vidhūmitaṁ vidhamitaṁ sositaṁ visositaṁ byantīkataṁ, rāgo … doso …	60	
PA_cnd_7:60.4_1	moho vidhūmito vidhamito sosito visosito byantīkato, kodho … upanāho … makkho … paḷāso	60	
PA_cnd_7:60.4_2	… issā … macchariyaṁ … māyā … sāṭheyyaṁ … thambho … sārambho … māno … atimāno … mado	60	
PA_cnd_7:60.4_3	… pamādo … sabbe kilesā sabbe duccaritā sabbe darathā sabbe pariḷāhā sabbe santāpā	60	
PA_cnd_7:60.4_4	sabbākusalābhisaṅkhārā vidhūmitā vidhamitā sositā visositā byantīkatā.	60	
PA_cnd_7:60.5	Atha vā kodho vuccati dhūmo—	60	
PA_cnd_7:61.1	Māno hi te brāhmaṇa khāribhāro,	61	
PA_cnd_7:61.2	Kodho dhūmo bhasmani mosavajjaṁ;	61	
PA_cnd_7:61.3	Jivhā sujā hadayaṁ jotiṭṭhānaṁ,	61	
PA_cnd_7:61.4	Attā sudanto purisassa joti.	61	
PA_cnd_7:62.1	Api ca dasahākārehi kodho jāyati—	62	
PA_cnd_7:62.2_0	anatthaṁ me acarīti kodho jāyati, anatthaṁ me caratīti kodho jāyati, anatthaṁ me	62	
PA_cnd_7:62.2_1	carissatīti kodho jāyati, piyassa me manāpassa anatthaṁ acari, anatthaṁ carati, anatthaṁ	62	
PA_cnd_7:62.2_2	carissatīti kodho jāyati, appiyassa me amanāpassa atthaṁ acari, atthaṁ carati, atthaṁ	62	
PA_cnd_7:62.2_3	carissatīti kodho jāyati, aṭṭhāne vā pana kodho jāyati.	62	
PA_cnd_7:62.3_0	Yo evarūpo cittassa āghāto paṭighāto paṭighaṁ paṭivirodho kopo pakopo sampakopo doso	62	
PA_cnd_7:62.3_1	padoso sampadoso cittassa byāpatti manopadoso kodho kujjhanā kujjhitattaṁ doso dussanā	62	
PA_cnd_7:62.3_2	dussitattaṁ byāpatti byāpajjanā byāpajjitattaṁ virodho paṭivirodho caṇḍikkaṁ asuropo	62	
PA_cnd_7:62.3_3	anattamanatā cittassa—	62	
PA_cnd_7:62.4	ayaṁ vuccati kodho.	62	
PA_cnd_7:63.1	Api ca kodhassa adhimattaparittatā veditabbā.	63	
PA_cnd_7:63.2	Atthi kañci kālaṁ kodho cittāvilakaraṇamatto hoti, na ca tāva mukhakulānavikulāno hoti.	63	
PA_cnd_7:63.3	Atthi kañci kālaṁ kodho mukhakulānavikulānamatto hoti, na ca tāva hanusañcopano hoti.	63	
PA_cnd_7:63.4	Atthi kañci kālaṁ kodho hanusañcopanamatto hoti, na ca tāva pharusavācaṁ nicchāraṇo hoti.	63	
PA_cnd_7:63.5	Atthi kañci kālaṁ kodho pharusavācaṁ nicchāraṇamatto hoti, na ca tāva disāvidisānuvilokano hoti.	63	
PA_cnd_7:63.6	Atthi kañci kālaṁ kodho disāvidisānuvilokanamatto hoti, na ca tāva daṇḍasatthaparāmasano hoti.	63	
PA_cnd_7:63.7	Atthi kañci kālaṁ kodho daṇḍasatthaparāmasanamatto hoti, na ca tāva daṇḍasatthaabbhukkiraṇo hoti.	63	
PA_cnd_7:63.8	Atthi kañci kālaṁ kodho daṇḍasatthaabbhukkiraṇamatto hoti, na ca tāva daṇḍasatthaabhinipātano hoti.	63	
PA_cnd_7:63.9	Atthi kañci kālaṁ kodho daṇḍasatthaabhinipātanamatto hoti, na ca tāva chinnavicchinnakaraṇo hoti.	63	
PA_cnd_7:63.10	Atthi kañci kālaṁ kodho chinnavicchinnakaraṇamatto hoti, na ca tāva sambhañjanapalibhañjano hoti.	63	
PA_cnd_7:63.11	Atthi kañci kālaṁ kodho sambhañjanapalibhañjanamatto hoti, na ca tāva aṅgamaṅgaapakaḍḍhano hoti.	63	
PA_cnd_7:63.12	Atthi kañci kālaṁ kodho aṅgamaṅgaapakaḍḍhanamatto hoti, na ca tāva jīvitāvoropano hoti.	63	
PA_cnd_7:63.13	Atthi kañci kālaṁ kodho jīvitāvoropanamatto hoti, na ca tāva sabbacāgapariccāgāya saṇṭhito hoti.	63	
PA_cnd_7:63.14	Yato kodho paraṁ puggalaṁ ghātetvā attānaṁ ghāteti, ettāvatā kodho paramussadagato paramavepullapatto hoti.	63	
PA_cnd_7:63.15	Yassa so hoti kodho pahīno samucchinno vūpasanto paṭipassaddho abhabbuppattiko ñāṇagginā daḍḍho, so vuccati—	63	
PA_cnd_7:63.16	vidhūmo.	63	
PA_cnd_7:64.1	Kodhassa pahīnattā vidhūmo, kodhavatthussa pariññātattā vidhūmo, kodhahetussa pariññātattā vidhūmo, kodhahetussa upacchinnattā vidhūmo.	64	
PA_cnd_7:65.1	Anīghoti rāgo nīgho, doso nīgho, moho nīgho, kodho nīgho, upanāho nīgho …pe… sabbākusalābhisaṅkhārā nīghā.	65	
PA_cnd_7:65.2	Yassete nīghā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati anīgho.	65	
PA_cnd_7:66.1	Nirāsoti āsā vuccati taṇhā.	66	
PA_cnd_7:66.2	Yo rāgo sārāgo …pe… abhijjhā lobho akusalamūlaṁ.	66	
PA_cnd_7:66.3	Yassesā āsā taṇhā pahīnā samucchinnā vūpasantā paṭipassaddhā abhabbuppattikā ñāṇagginā daḍḍhā, so vuccati nirāso.	66	
PA_cnd_7:66.4	Jātīti yā tesaṁ tesaṁ sattānaṁ tamhi tamhi sattanikāye jāti sañjāti okkanti abhinibbatti khandhānaṁ pātubhāvo āyatanānaṁ paṭilābho.	66	
PA_cnd_7:66.5	Jarāti yā tesaṁ tesaṁ sattānaṁ tamhi tamhi sattanikāye jarā jīraṇatā khaṇḍiccaṁ pāliccaṁ valittacatā āyuno saṁhāni indriyānaṁ paripāko.	66	
PA_cnd_7:66.6_0	Santo vidhūmo anīgho nirāso, atāri so jātijaranti brūmīti yo santo ca vidhūmo ca	66	
PA_cnd_7:66.6_1	anīgho ca nirāso ca, so jātijarāmaraṇaṁ atari uttari patari samatikkami vītivattayīti	66	
PA_cnd_7:66.6_2	brūmi ācikkhāmi desemi paññapemi paṭṭhapemi vivarāmi vibhajāmi uttānīkaromi pakāsemīti—	66	
PA_cnd_7:66.7	santo vidhūmo anīgho nirāso, atāri so jātijaranti brūmi.	66	
PA_cnd_7:66.8	Tenāha bhagavā—	66	
PA_cnd_7:67.1	“Saṅkhāya lokasmi paroparāni,	67	
PA_cnd_7:67.2	(puṇṇakāti bhagavā)	67	
PA_cnd_7:67.3	Yassiñjitaṁ natthi kuhiñci loke;	67	
PA_cnd_7:67.4	Santo vidhūmo anīgho nirāso,	67	
PA_cnd_7:67.5	Atāri so jātijaranti brūmī”ti.	67	
PA_cnd_7:68.1	Sahagāthāpariyosānā …pe…	68	
PA_cnd_7:68.2	pañjaliko bhagavantaṁ namassamāno nisinno hoti—	68	
PA_cnd_7:68.3	“satthā me, bhante, bhagavā, sāvakohamasmī”ti.	68	
PA_cnd_7:68.4	Puṇṇakamāṇavapucchāniddeso tatiyo.	68	
