segmentnr	original	folio	analyzed
PA_ds_2.3.1:0.1	Dhammasaṅgaṇī	0	
PA_ds_2.3.1:0.2	2 Niddesa	0	
PA_ds_2.3.1:0.3	2.3 Nikkhepakaṇḍa	0	
PA_ds_2.3.1:0.4	2.3.1. Tikanikkhepa	0	
PA_ds_2.3.1:1.0	2.3.1.1. Kusalattika	1	
PA_ds_2.3.1:1.1	Katame dhammā kusalā?	1	
PA_ds_2.3.1:1.2	Tīṇi kusalamūlāni—	1	
PA_ds_2.3.1:1.3	alobho, adoso, amoho;	1	
PA_ds_2.3.1:1.4	taṁsampayutto vedanākkhandho, saññākkhandho, saṅkhārakkhandho, viññāṇakkhandho;	1	
PA_ds_2.3.1:1.5	taṁsamuṭṭhānaṁ kāyakammaṁ, vacīkammaṁ, manokammaṁ—	1	
PA_ds_2.3.1:1.6	ime dhammā kusalā.	1	
PA_ds_2.3.1:2.1	Katame dhammā akusalā?	2	
PA_ds_2.3.1:2.2	Tīṇi akusalamūlāni—	2	
PA_ds_2.3.1:2.3	lobho, doso, moho;	2	
PA_ds_2.3.1:2.4	tadekaṭṭhā ca kilesā;	2	
PA_ds_2.3.1:2.5	taṁsampayutto vedanākkhandho, saññākkhandho, saṅkhārakkhandho, viññāṇakkhandho;	2	
PA_ds_2.3.1:2.6	taṁsamuṭṭhānaṁ kāyakammaṁ, vacīkammaṁ, manokammaṁ—	2	
PA_ds_2.3.1:2.7	ime dhammā akusalā.	2	
PA_ds_2.3.1:3.1	Katame dhammā abyākatā?	3	
PA_ds_2.3.1:3.2	Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā;	3	
PA_ds_2.3.1:3.3	vedanākkhandho, saññākkhandho, saṅkhārakkhandho, viññāṇakkhandho;	3	
PA_ds_2.3.1:3.4	ye ca dhammā kiriyā neva kusalā nākusalā na ca kammavipākā;	3	
PA_ds_2.3.1:3.5	sabbañca rūpaṁ, asaṅkhatā ca dhātu—	3	
PA_ds_2.3.1:3.6	ime dhammā abyākatā.	3	
PA_ds_2.3.1:4.0	2.3.1.2. Vedanāttika	4	
PA_ds_2.3.1:4.1	Katame dhammā sukhāya vedanāya sampayuttā?	4	
PA_ds_2.3.1:4.2	Sukhabhūmiyaṁ kāmāvacare, rūpāvacare, apariyāpanne, sukhaṁ vedanaṁ ṭhapetvā;	4	
PA_ds_2.3.1:4.3	taṁsampayutto saññākkhandho, saṅkhārakkhandho, viññāṇakkhandho—	4	
PA_ds_2.3.1:4.4	ime dhammā sukhāya vedanāya sampayuttā.	4	
PA_ds_2.3.1:5.1	Katame dhammā dukkhāya vedanāya sampayuttā?	5	
PA_ds_2.3.1:5.2	Dukkhabhūmiyaṁ kāmāvacare, dukkhaṁ vedanaṁ ṭhapetvā;	5	
PA_ds_2.3.1:5.3	taṁsampayutto saññākkhandho, saṅkhārakkhandho, viññāṇakkhandho—	5	
PA_ds_2.3.1:5.4	ime dhammā dukkhāya vedanāya sampayuttā.	5	
PA_ds_2.3.1:6.1	Katame dhammā adukkhamasukhāya vedanāya sampayuttā?	6	
PA_ds_2.3.1:6.2	Adukkhamasukhabhūmiyaṁ kāmāvacare, rūpāvacare, arūpāvacare, apariyāpanne, adukkhamasukhaṁ vedanaṁ ṭhapetvā;	6	
PA_ds_2.3.1:6.3	taṁsampayutto saññākkhandho, saṅkhārakkhandho, viññāṇakkhandho—	6	
PA_ds_2.3.1:6.4	ime dhammā adukkhamasukhāya vedanāya sampayuttā.	6	
PA_ds_2.3.1:7.0	2.3.1.3. Vipākattika	7	
PA_ds_2.3.1:7.1	Katame dhammā vipākā?	7	
PA_ds_2.3.1:7.2	Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā;	7	
PA_ds_2.3.1:7.3	vedanākkhandho …pe… viññāṇakkhandho—	7	
PA_ds_2.3.1:7.4	ime dhammā vipākā.	7	
PA_ds_2.3.1:8.1	Katame dhammā vipākadhammadhammā?	8	
PA_ds_2.3.1:8.2	Kusalākusalā dhammā kāmāvacarā, rūpāvacarā, arūpāvacarā, apariyāpannā;	8	
PA_ds_2.3.1:8.3	vedanākkhandho …pe… viññāṇakkhandho—	8	
PA_ds_2.3.1:8.4	ime dhammā vipākadhammadhammā.	8	
PA_ds_2.3.1:9.1	Katame dhammā nevavipākanavipākadhammadhammā?	9	
PA_ds_2.3.1:9.2	Ye ca dhammā kiriyā neva kusalā nākusalā na ca kammavipākā, sabbañca rūpaṁ, asaṅkhatā ca dhātu—	9	
PA_ds_2.3.1:9.3	ime dhammā nevavipākanavipākadhammadhammā.	9	
PA_ds_2.3.1:10.0	2.3.1.4. Upādinnattika	10	
PA_ds_2.3.1:10.1	Katame dhammā upādinnupādāniyā?	10	
PA_ds_2.3.1:10.2	Sāsavā kusalākusalānaṁ dhammānaṁ vipākā kāmāvacarā, rūpāvacarā, arūpāvacarā;	10	
PA_ds_2.3.1:10.3	vedanākkhandho …pe… viññāṇakkhandho;	10	
PA_ds_2.3.1:10.4	yañca rūpaṁ kammassa katattā—	10	
PA_ds_2.3.1:10.5	ime dhammā upādinnupādāniyā.	10	
PA_ds_2.3.1:11.1	Katame dhammā anupādinnupādāniyā?	11	
PA_ds_2.3.1:11.2	Sāsavā kusalākusalā dhammā kāmāvacarā, rūpāvacarā, arūpāvacarā;	11	
PA_ds_2.3.1:11.3	vedanākkhandho …pe… viññāṇakkhandho;	11	
PA_ds_2.3.1:11.4	ye ca dhammā kiriyā neva kusalā nākusalā na ca kammavipākā;	11	
PA_ds_2.3.1:11.5	yañca rūpaṁ na kammassa katattā—	11	
PA_ds_2.3.1:11.6	ime dhammā anupādinnupādāniyā.	11	
PA_ds_2.3.1:12.1	Katame dhammā anupādinnaanupādāniyā?	12	
PA_ds_2.3.1:12.2	Apariyāpannā maggā ca, maggaphalāni ca, asaṅkhatā ca dhātu—	12	
PA_ds_2.3.1:12.3	ime dhammā anupādinnaanupādāniyā.	12	
PA_ds_2.3.1:13.0	2.3.1.5. Saṅkiliṭṭhattika	13	
PA_ds_2.3.1:13.1	Katame dhammā saṅkiliṭṭhasaṅkilesikā?	13	
PA_ds_2.3.1:13.2	Tīṇi akusalamūlāni—	13	
PA_ds_2.3.1:13.3	lobho, doso, moho;	13	
PA_ds_2.3.1:13.4	tadekaṭṭhā ca kilesā;	13	
PA_ds_2.3.1:13.5	taṁsampayutto vedanākkhandho …pe… viññāṇakkhandho;	13	
PA_ds_2.3.1:13.6	taṁsamuṭṭhānaṁ kāyakammaṁ, vacīkammaṁ, manokammaṁ—	13	
PA_ds_2.3.1:13.7	ime dhammā saṅkiliṭṭhasaṅkilesikā.	13	
PA_ds_2.3.1:14.1	Katame dhammā asaṅkiliṭṭhasaṅkilesikā?	14	
PA_ds_2.3.1:14.2	Sāsavā kusalābyākatā dhammā kāmāvacarā, rūpāvacarā, arūpāvacarā;	14	
PA_ds_2.3.1:14.3	rūpakkhandho, vedanākkhandho, saññākkhandho, saṅkhārakkhandho, viññāṇakkhandho—	14	
PA_ds_2.3.1:14.4	ime dhammā asaṅkiliṭṭhasaṅkilesikā.	14	
PA_ds_2.3.1:15.1	Katame dhammā asaṅkiliṭṭhaasaṅkilesikā?	15	
PA_ds_2.3.1:15.2	Apariyāpannā maggā ca, maggaphalāni ca, asaṅkhatā ca dhātu—	15	
PA_ds_2.3.1:15.3	ime dhammā asaṅkiliṭṭhaasaṅkilesikā.	15	
PA_ds_2.3.1:16.0	2.3.1.6. Vitakkattika	16	
PA_ds_2.3.1:16.1	Katame dhammā savitakkasavicārā?	16	
PA_ds_2.3.1:16.2	Savitakkasavicārabhūmiyaṁ kāmāvacare, rūpāvacare, apariyāpanne, vitakkavicāre ṭhapetvā;	16	
PA_ds_2.3.1:16.3	taṁsampayutto vedanākkhandho …pe… viññāṇakkhandho—	16	
PA_ds_2.3.1:16.4	ime dhammā savitakkasavicārā.	16	
PA_ds_2.3.1:17.1	Katame dhammā avitakkavicāramattā?	17	
PA_ds_2.3.1:17.2	Avitakkavicāramattabhūmiyaṁ rūpāvacare, apariyāpanne, vicāraṁ ṭhapetvā;	17	
PA_ds_2.3.1:17.3	taṁsampayutto vedanākkhandho …pe… viññāṇakkhandho—	17	
PA_ds_2.3.1:17.4	ime dhammā avitakkavicāramattā.	17	
PA_ds_2.3.1:18.1	Katame dhammā avitakkaavicārā?	18	
PA_ds_2.3.1:18.2	Avitakkaavicārabhūmiyaṁ kāmāvacare, rūpāvacare, arūpāvacare, apariyāpanne;	18	
PA_ds_2.3.1:18.3	vedanākkhandho …pe… viññāṇakkhandho;	18	
PA_ds_2.3.1:18.4	sabbañca rūpaṁ, asaṅkhatā ca dhātu—	18	
PA_ds_2.3.1:18.5	ime dhammā avitakkaavicārā.	18	
PA_ds_2.3.1:19.0	2.3.1.7. Pītittika	19	
PA_ds_2.3.1:19.1	Katame dhammā pītisahagatā?	19	
PA_ds_2.3.1:19.2	Pītibhūmiyaṁ kāmāvacare, rūpāvacare, apariyāpanne, pītiṁ ṭhapetvā;	19	
PA_ds_2.3.1:19.3	taṁsampayutto vedanākkhandho …pe… viññāṇakkhandho—	19	
PA_ds_2.3.1:19.4	ime dhammā pītisahagatā.	19	
PA_ds_2.3.1:20.1	Katame dhammā sukhasahagatā?	20	
PA_ds_2.3.1:20.2	Sukhabhūmiyaṁ kāmāvacare, rūpāvacare, apariyāpanne, sukhaṁ ṭhapetvā;	20	
PA_ds_2.3.1:20.3	taṁsampayutto saññākkhandho, saṅkhārakkhandho, viññāṇakkhandho—	20	
PA_ds_2.3.1:20.4	ime dhammā sukhasahagatā.	20	
PA_ds_2.3.1:21.1	Katame dhammā upekkhāsahagatā?	21	
PA_ds_2.3.1:21.2	Upekkhābhūmiyaṁ kāmāvacare, rūpāvacare, arūpāvacare, apariyāpanne, upekkhaṁ ṭhapetvā;	21	
PA_ds_2.3.1:21.3	taṁsampayutto saññākkhandho, saṅkhārakkhandho, viññāṇakkhandho—	21	
PA_ds_2.3.1:21.4	ime dhammā upekkhāsahagatā.	21	
PA_ds_2.3.1:22.0	2.3.1.8. Dassanenapahātabbattika	22	
PA_ds_2.3.1:22.1	Katame dhammā dassanena pahātabbā?	22	
PA_ds_2.3.1:22.2	Tīṇi saññojanāni—	22	
PA_ds_2.3.1:22.3	sakkāyadiṭṭhi, vicikicchā, sīlabbataparāmāso.	22	
PA_ds_2.3.1:23.1	Tattha katamā sakkāyadiṭṭhi?	23	
PA_ds_2.3.1:23.2_0	Idha assutavā puthujjano ariyānaṁ adassāvī ariyadhammassa akovido ariyadhamme avinīto	23	
PA_ds_2.3.1:23.2_1	sappurisānaṁ adassāvī sappurisadhammassa akovido sappurisadhamme avinīto rūpaṁ attato	23	
PA_ds_2.3.1:23.2_2	samanupassati, rūpavantaṁ vā attānaṁ, attani vā rūpaṁ, rūpasmiṁ vā attānaṁ.	23	
PA_ds_2.3.1:23.3	Vedanaṁ attato samanupassati, vedanāvantaṁ vā attānaṁ, attani vā vedanaṁ, vedanāya vā attānaṁ.	23	
PA_ds_2.3.1:23.4	Saññaṁ attato samanupassati, saññāvantaṁ vā attānaṁ, attani vā saññaṁ, saññāya vā attānaṁ.	23	
PA_ds_2.3.1:23.5	Saṅkhāre attato samanupassati, saṅkhāravantaṁ vā attānaṁ, attani vā saṅkhāre, saṅkhāresu vā attānaṁ.	23	
PA_ds_2.3.1:23.6	Viññāṇaṁ attato samanupassati, viññāṇavantaṁ vā attānaṁ, attani vā viññāṇaṁ, viññāṇasmiṁ vā attānaṁ.	23	
PA_ds_2.3.1:23.7_0	Yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	23	
PA_ds_2.3.1:23.7_1	diṭṭhisaññojanaṁ gāho paṭiggāho abhiniveso parāmāso kummaggo micchāpatho micchattaṁ	23	
PA_ds_2.3.1:23.7_2	titthāyatanaṁ vipariyāsaggāho—	23	
PA_ds_2.3.1:23.8	ayaṁ vuccati sakkāyadiṭṭhi.	23	
PA_ds_2.3.1:24.1	Tattha katamā vicikicchā?	24	
PA_ds_2.3.1:24.2_0	Satthari kaṅkhati vicikicchati, dhamme kaṅkhati vicikicchati, saṅghe kaṅkhati vicikicchati,	24	
PA_ds_2.3.1:24.2_1	sikkhāya kaṅkhati vicikicchati, pubbante kaṅkhati vicikicchati, aparante kaṅkhati	24	
PA_ds_2.3.1:24.2_2	vicikicchati, pubbantāparante kaṅkhati vicikicchati, idappaccayatā paṭiccasamuppannesu	24	
PA_ds_2.3.1:24.2_3	dhammesu kaṅkhati vicikicchati.	24	
PA_ds_2.3.1:24.3	Yā evarūpā kaṅkhā kaṅkhāyanā kaṅkhāyitattaṁ vimati vicikicchā dveḷhakaṁ dvedhāpatho saṁsayo anekaṁsaggāho āsappanā parisappanā apariyogāhanā thambhitattaṁ cittassa manovilekho—	24	
PA_ds_2.3.1:24.4	ayaṁ vuccati vicikicchā.	24	
PA_ds_2.3.1:25.1	Tattha katamo sīlabbataparāmāso?	25	
PA_ds_2.3.1:25.2_0	Ito bahiddhā samaṇabrāhmaṇānaṁ ‘sīlena suddhi, vatena suddhi, sīlabbatena suddhī’ti	25	
PA_ds_2.3.1:25.2_1	yā evarūpā diṭṭhi diṭṭhigataṁ diṭṭhigahanaṁ diṭṭhikantāro diṭṭhivisūkāyikaṁ diṭṭhivipphanditaṁ	25	
PA_ds_2.3.1:25.2_2	diṭṭhisaññojanaṁ gāho paṭiggāho abhiniveso parāmāso kummaggo micchāpatho micchattaṁ	25	
PA_ds_2.3.1:25.2_3	titthāyatanaṁ vipariyāsaggāho—	25	
PA_ds_2.3.1:25.3	ayaṁ vuccati sīlabbataparāmāso.	25	
PA_ds_2.3.1:26.1	Imāni tīṇi saññojanāni;	26	
PA_ds_2.3.1:26.2	tadekaṭṭhā ca kilesā;	26	
PA_ds_2.3.1:26.3	taṁsampayutto vedanākkhandho …pe… viññāṇakkhandho;	26	
PA_ds_2.3.1:26.4	taṁsamuṭṭhānaṁ kāyakammaṁ vacīkammaṁ manokammaṁ—	26	
PA_ds_2.3.1:26.5	ime dhammā dassanena pahātabbā.	26	
PA_ds_2.3.1:27.1	Katame dhammā bhāvanāya pahātabbā?	27	
PA_ds_2.3.1:27.2	Avaseso lobho, doso, moho;	27	
PA_ds_2.3.1:27.3	tadekaṭṭhā ca kilesā;	27	
PA_ds_2.3.1:27.4	taṁsampayutto vedanākkhandho …pe… viññāṇakkhandho;	27	
PA_ds_2.3.1:27.5	taṁsamuṭṭhānaṁ kāyakammaṁ, vacīkammaṁ, manokammaṁ—	27	
PA_ds_2.3.1:27.6	ime dhammā bhāvanāya pahātabbā.	27	
PA_ds_2.3.1:28.1	Katame dhammā neva dassanena na bhāvanāya pahātabbā?	28	
PA_ds_2.3.1:28.2	Kusalābyākatā dhammā kāmāvacarā, rūpāvacarā, arūpāvacarā, apariyāpannā;	28	
PA_ds_2.3.1:28.3	vedanākkhandho …pe… viññāṇakkhandho;	28	
PA_ds_2.3.1:28.4	sabbañca rūpaṁ, asaṅkhatā ca dhātu—	28	
PA_ds_2.3.1:28.5	ime dhammā neva dassanena na bhāvanāya pahātabbā.	28	
PA_ds_2.3.1:29.0	2.3.1.9. Dassanenapahātabbahetukattika	29	
PA_ds_2.3.1:29.1	Katame dhammā dassanena pahātabbahetukā?	29	
PA_ds_2.3.1:29.2	Tīṇi saññojanāni—	29	
PA_ds_2.3.1:29.3	sakkāyadiṭṭhi, vicikicchā, sīlabbataparāmāso.	29	
PA_ds_2.3.1:30.1	Tattha katamā sakkāyadiṭṭhi …pe…	30	
PA_ds_2.3.1:30.2	ayaṁ vuccati sakkāyadiṭṭhi.	30	
PA_ds_2.3.1:31.1	Tattha katamā vicikicchā …pe…	31	
PA_ds_2.3.1:31.2	ayaṁ vuccati vicikicchā.	31	
PA_ds_2.3.1:32.1	Tattha katamo sīlabbataparāmāso …pe…	32	
PA_ds_2.3.1:32.2	ayaṁ vuccati sīlabbataparāmāso.	32	
PA_ds_2.3.1:33.1	Imāni tīṇi saññojanāni;	33	
PA_ds_2.3.1:33.2	tadekaṭṭhā ca kilesā;	33	
PA_ds_2.3.1:33.3	taṁsampayutto vedanākkhandho …pe… viññāṇakkhandho;	33	
PA_ds_2.3.1:33.4	taṁsamuṭṭhānaṁ kāyakammaṁ, vacīkammaṁ, manokammaṁ—	33	
PA_ds_2.3.1:33.5	ime dhammā dassanena pahātabbahetukā.	33	
PA_ds_2.3.1:33.6	Tīṇi saññojanāni—	33	
PA_ds_2.3.1:33.7	sakkāyadiṭṭhi, vicikicchā, sīlabbataparāmāso—	33	
PA_ds_2.3.1:33.8	ime dhammā dassanena pahātabbā.	33	
PA_ds_2.3.1:33.9	Tadekaṭṭho lobho, doso, moho—	33	
PA_ds_2.3.1:33.10	ime dhammā dassanena pahātabbahetū.	33	
PA_ds_2.3.1:33.11	Tadekaṭṭhā ca kilesā;	33	
PA_ds_2.3.1:33.12	taṁsampayutto vedanākkhandho …pe… viññāṇakkhandho;	33	
PA_ds_2.3.1:33.13	taṁsamuṭṭhānaṁ kāyakammaṁ, vacīkammaṁ, manokammaṁ—	33	
PA_ds_2.3.1:33.14	ime dhammā dassanena pahātabbahetukā.	33	
PA_ds_2.3.1:34.1	Katame dhammā bhāvanāya pahātabbahetukā?	34	
PA_ds_2.3.1:34.2	Avaseso lobho, doso, moho—	34	
PA_ds_2.3.1:34.3	ime dhammā bhāvanāya pahātabbahetū.	34	
PA_ds_2.3.1:34.4	Tadekaṭṭhā ca kilesā;	34	
PA_ds_2.3.1:34.5	taṁsampayutto vedanākkhandho …pe… viññāṇakkhandho;	34	
PA_ds_2.3.1:34.6	taṁsamuṭṭhānaṁ kāyakammaṁ, vacīkammaṁ, manokammaṁ—	34	
PA_ds_2.3.1:34.7	ime dhammā bhāvanāya pahātabbahetukā.	34	
PA_ds_2.3.1:35.1	Katame dhammā neva dassanena na bhāvanāya pahātabbahetukā?	35	
PA_ds_2.3.1:35.2	Te dhamme ṭhapetvā avasesā kusalākusalābyākatā dhammā kāmāvacarā rūpāvacarā, arūpāvacarā, apariyāpannā;	35	
PA_ds_2.3.1:35.3	vedanākkhandho, saññākkhandho, saṅkhārakkhandho, viññāṇakkhandho;	35	
PA_ds_2.3.1:35.4	sabbañca rūpaṁ, asaṅkhatā ca dhātu—	35	
PA_ds_2.3.1:35.5	ime dhammā neva dassanena na bhāvanāya pahātabbahetukā.	35	
PA_ds_2.3.1:36.0	2.3.1.10. Ācayagāmittika	36	
PA_ds_2.3.1:36.1	Katame dhammā ācayagāmino?	36	
PA_ds_2.3.1:36.2	Sāsavā kusalākusalā dhammā kāmāvacarā, rūpāvacarā, arūpāvacarā;	36	
PA_ds_2.3.1:36.3	vedanākkhandho …pe… viññāṇakkhandho—	36	
PA_ds_2.3.1:36.4	ime dhammā ācayagāmino.	36	
PA_ds_2.3.1:37.1	Katame dhammā apacayagāmino?	37	
PA_ds_2.3.1:37.2	Cattāro maggā apariyāpannā—	37	
PA_ds_2.3.1:37.3	ime dhammā apacayagāmino.	37	
PA_ds_2.3.1:38.1	Katame dhammā neva ācayagāmi na apacayagāmino?	38	
PA_ds_2.3.1:38.2	Kusalākusalānaṁ dhammānaṁ vipākā kāmāvacarā, rūpāvacarā, arūpāvacarā, apariyāpannā;	38	
PA_ds_2.3.1:38.3	vedanākkhandho …pe… viññāṇakkhandho;	38	
PA_ds_2.3.1:38.4	ye ca dhammā kiriyā neva kusalā nākusalā na ca kammavipākā;	38	
PA_ds_2.3.1:38.5	sabbañca rūpaṁ, asaṅkhatā ca dhātu—	38	
PA_ds_2.3.1:38.6	ime dhammā neva ācayagāmi na apacayagāmino.	38	
PA_ds_2.3.1:39.0	2.3.1.11. Sekkhattika	39	
PA_ds_2.3.1:39.1	Katame dhammā sekkhā?	39	
PA_ds_2.3.1:39.2	Cattāro maggā apariyāpannā, heṭṭhimāni ca tīṇi sāmaññaphalāni—	39	
PA_ds_2.3.1:39.3	ime dhammā sekkhā.	39	
PA_ds_2.3.1:40.1	Katame dhammā asekkhā?	40	
PA_ds_2.3.1:40.2	Upariṭṭhimaṁ arahattaphalaṁ—	40	
PA_ds_2.3.1:40.3	ime dhammā asekkhā.	40	
PA_ds_2.3.1:41.1	Katame dhammā nevasekkhanāsekkhā?	41	
PA_ds_2.3.1:41.2	Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā;	41	
PA_ds_2.3.1:41.3	vedanākkhandho …pe… viññāṇakkhandho;	41	
PA_ds_2.3.1:41.4	sabbañca rūpaṁ, asaṅkhatā ca dhātu—	41	
PA_ds_2.3.1:41.5	ime dhammā nevasekkhanāsekkhā.	41	
PA_ds_2.3.1:42.0	2.3.1.12. Parittattika	42	
PA_ds_2.3.1:42.1	Katame dhammā parittā?	42	
PA_ds_2.3.1:42.2	Sabbeva kāmāvacarā kusalākusalābyākatā dhammā;	42	
PA_ds_2.3.1:42.3	rūpakkhandho …pe… viññāṇakkhandho—	42	
PA_ds_2.3.1:42.4	ime dhammā parittā.	42	
PA_ds_2.3.1:43.1	Katame dhammā mahaggatā?	43	
PA_ds_2.3.1:43.2	Rūpāvacarā, arūpāvacarā, kusalābyākatā dhammā;	43	
PA_ds_2.3.1:43.3	vedanākkhandho …pe… viññāṇakkhandho—	43	
PA_ds_2.3.1:43.4	ime dhammā mahaggatā.	43	
PA_ds_2.3.1:44.1	Katame dhammā appamāṇā?	44	
PA_ds_2.3.1:44.2	Apariyāpannā maggā ca, maggaphalāni ca, asaṅkhatā ca dhātu—	44	
PA_ds_2.3.1:44.3	ime dhammā appamāṇā.	44	
PA_ds_2.3.1:45.0	2.3.1.13. Parittārammaṇattika	45	
PA_ds_2.3.1:45.1	Katame dhammā parittārammaṇā?	45	
PA_ds_2.3.1:45.2	Paritte dhamme ārabbha ye uppajjanti cittacetasikā dhammā—	45	
PA_ds_2.3.1:45.3	ime dhammā parittārammaṇā.	45	
PA_ds_2.3.1:46.1	Katame dhammā mahaggatārammaṇā?	46	
PA_ds_2.3.1:46.2	Mahaggate dhamme ārabbha ye uppajjanti cittacetasikā dhammā—	46	
PA_ds_2.3.1:46.3	ime dhammā mahaggatārammaṇā.	46	
PA_ds_2.3.1:47.1	Katame dhammā appamāṇārammaṇā?	47	
PA_ds_2.3.1:47.2	Appamāṇe dhamme ārabbha ye uppajjanti cittacetasikā dhammā—	47	
PA_ds_2.3.1:47.3	ime dhammā appamāṇārammaṇā.	47	
PA_ds_2.3.1:48.0	2.3.1.14. Hīnattika	48	
PA_ds_2.3.1:48.1	Katame dhammā hīnā?	48	
PA_ds_2.3.1:48.2	Tīṇi akusalamūlāni—	48	
PA_ds_2.3.1:48.3	lobho, doso, moho;	48	
PA_ds_2.3.1:48.4	tadekaṭṭhā ca kilesā;	48	
PA_ds_2.3.1:48.5	taṁsampayutto vedanākkhandho …pe… viññāṇakkhandho;	48	
PA_ds_2.3.1:48.6	taṁsamuṭṭhānaṁ kāyakammaṁ, vacīkammaṁ, manokammaṁ—	48	
PA_ds_2.3.1:48.7	ime dhammā hīnā.	48	
PA_ds_2.3.1:49.1	Katame dhammā majjhimā?	49	
PA_ds_2.3.1:49.2	Sāsavā kusalābyākatā dhammā kāmāvacarā, rūpāvacarā, arūpāvacarā, rūpakkhandho …pe… viññāṇakkhandho—	49	
PA_ds_2.3.1:49.3	ime dhammā majjhimā.	49	
PA_ds_2.3.1:50.1	Katame dhammā paṇītā?	50	
PA_ds_2.3.1:50.2	Apariyāpannā maggā ca, maggaphalāni ca, asaṅkhatā ca dhātu—	50	
PA_ds_2.3.1:50.3	ime dhammā paṇītā.	50	
PA_ds_2.3.1:51.0	2.3.1.15. Micchattaniyatattika	51	
PA_ds_2.3.1:51.1	Katame dhammā micchattaniyatā?	51	
PA_ds_2.3.1:51.2	Pañca kammāni ānantarikāni, yā ca micchādiṭṭhiniyatā—	51	
PA_ds_2.3.1:51.3	ime dhammā micchattaniyatā.	51	
PA_ds_2.3.1:52.1	Katame dhammā sammattaniyatā?	52	
PA_ds_2.3.1:52.2	Cattāro maggā apariyāpannā—	52	
PA_ds_2.3.1:52.3	ime dhammā sammattaniyatā.	52	
PA_ds_2.3.1:53.1	Katame dhammā aniyatā?	53	
PA_ds_2.3.1:53.2	Te dhamme ṭhapetvā, avasesā kusalākusalābyākatā dhammā kāmāvacarā, rūpāvacarā, arūpāvacarā, apariyāpannā;	53	
PA_ds_2.3.1:53.3	vedanākkhandho …pe… viññāṇakkhandho;	53	
PA_ds_2.3.1:53.4	sabbañca rūpaṁ, asaṅkhatā ca dhātu—	53	
PA_ds_2.3.1:53.5	ime dhammā aniyatā.	53	
PA_ds_2.3.1:54.0	2.3.1.16. Maggārammaṇattika	54	
PA_ds_2.3.1:54.1	Katame dhammā maggārammaṇā?	54	
PA_ds_2.3.1:54.2	Ariyamaggaṁ ārabbha ye uppajjanti cittacetasikā dhammā—	54	
PA_ds_2.3.1:54.3	ime dhammā maggārammaṇā.	54	
PA_ds_2.3.1:55.1	Katame dhammā maggahetukā?	55	
PA_ds_2.3.1:55.2	Ariyamaggasamaṅgissa maggaṅgāni ṭhapetvā;	55	
PA_ds_2.3.1:55.3	taṁsampayutto vedanākkhandho …pe… viññāṇakkhandho—	55	
PA_ds_2.3.1:55.4	ime dhammā maggahetukā.	55	
PA_ds_2.3.1:55.5	Ariyamaggasamaṅgissa sammādiṭṭhi maggo ceva hetu ca, sammādiṭṭhiṁ ṭhapetvā, taṁsampayutto vedanākkhandho …pe… viññāṇakkhandho—	55	
PA_ds_2.3.1:55.6	ime dhammā maggahetukā.	55	
PA_ds_2.3.1:55.7	Ariyamaggasamaṅgissa alobho, adoso, amoho—	55	
PA_ds_2.3.1:55.8	ime dhammā maggahetū.	55	
PA_ds_2.3.1:55.9	Taṁsampayutto vedanākkhandho …pe… viññāṇakkhandho—	55	
PA_ds_2.3.1:55.10	ime dhammā maggahetukā.	55	
PA_ds_2.3.1:56.1	Katame dhammā maggādhipatino?	56	
PA_ds_2.3.1:56.2	Ariyamaggaṁ adhipatiṁ karitvā ye uppajjanti cittacetasikā dhammā—	56	
PA_ds_2.3.1:56.3	ime dhammā maggādhipatino.	56	
PA_ds_2.3.1:56.4	Ariyamaggasamaṅgissa vīmaṁsādhipateyyaṁ maggaṁ bhāvayantassa vīmaṁsaṁ ṭhapetvā;	56	
PA_ds_2.3.1:56.5	taṁsampayutto vedanākkhandho …pe… viññāṇakkhandho—	56	
PA_ds_2.3.1:56.6	ime dhammā maggādhipatino.	56	
PA_ds_2.3.1:57.0	2.3.1.17. Uppannattika	57	
PA_ds_2.3.1:57.1	Katame dhammā uppannā?	57	
PA_ds_2.3.1:57.2	Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā uppannā uppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—	57	
PA_ds_2.3.1:57.3	ime dhammā uppannā.	57	
PA_ds_2.3.1:58.1	Katame dhammā anuppannā?	58	
PA_ds_2.3.1:58.2_0	Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā	58	
PA_ds_2.3.1:58.2_1	anuṭṭhitā asamuṭṭhitā anuppannā anuppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—	58	
PA_ds_2.3.1:58.3	ime dhammā anuppannā.	58	
PA_ds_2.3.1:59.1	Katame dhammā uppādino?	59	
PA_ds_2.3.1:59.2	Kusalākusalānaṁ dhammānaṁ avipakkavipākānaṁ vipākā kāmāvacarā, rūpāvacarā, arūpāvacarā, apariyāpannā;	59	
PA_ds_2.3.1:59.3	vedanākkhandho …pe… viññāṇakkhandho;	59	
PA_ds_2.3.1:59.4	yañca rūpaṁ kammassa katattā uppajjissati—	59	
PA_ds_2.3.1:59.5	ime dhammā uppādino.	59	
PA_ds_2.3.1:60.0	2.3.1.18. Atītattika	60	
PA_ds_2.3.1:60.1	Katame dhammā atītā?	60	
PA_ds_2.3.1:60.2	Ye dhammā atītā niruddhā vigatā vipariṇatā atthaṅgatā abbhatthaṅgatā uppajjitvā vigatā atītā atītaṁsena saṅgahitā, rūpaṁ, vedanā, saññā, saṅkhārā, viññāṇaṁ—	60	
PA_ds_2.3.1:60.3	ime dhammā atītā.	60	
PA_ds_2.3.1:61.1	Katame dhammā anāgatā?	61	
PA_ds_2.3.1:61.2_0	Ye dhammā ajātā abhūtā asañjātā anibbattā anabhinibbattā apātubhūtā anuppannā asamuppannā	61	
PA_ds_2.3.1:61.2_1	anuṭṭhitā asamuṭṭhitā anāgatā anāgataṁsena saṅgahitā, rūpaṁ, vedanā, saññā, saṅkhārā, viññāṇaṁ—	61	
PA_ds_2.3.1:61.3	ime dhammā anāgatā.	61	
PA_ds_2.3.1:62.1	Katame dhammā paccuppannā?	62	
PA_ds_2.3.1:62.2	Ye dhammā jātā bhūtā sañjātā nibbattā abhinibbattā pātubhūtā uppannā samuppannā uṭṭhitā samuṭṭhitā paccuppannā paccuppannaṁsena saṅgahitā, rūpaṁ, vedanā, saññā, saṅkhārā, viññāṇaṁ—	62	
PA_ds_2.3.1:62.3	ime dhammā paccuppannā.	62	
PA_ds_2.3.1:63.0	2.3.1.19. Atītārammaṇattika	63	
PA_ds_2.3.1:63.1	Katame dhammā atītārammaṇā?	63	
PA_ds_2.3.1:63.2	Atīte dhamme ārabbha ye uppajjanti cittacetasikā dhammā—	63	
PA_ds_2.3.1:63.3	ime dhammā atītārammaṇā.	63	
PA_ds_2.3.1:64.1	Katame dhammā anāgatārammaṇā?	64	
PA_ds_2.3.1:64.2	Anāgate dhamme ārabbha ye uppajjanti cittacetasikā dhammā—	64	
PA_ds_2.3.1:64.3	ime dhammā anāgatārammaṇā.	64	
PA_ds_2.3.1:65.1	Katame dhammā paccuppannārammaṇā?	65	
PA_ds_2.3.1:65.2	Paccuppanne dhamme ārabbha ye uppajjanti cittacetasikā dhammā—	65	
PA_ds_2.3.1:65.3	ime dhammā paccuppannārammaṇā.	65	
PA_ds_2.3.1:66.0	2.3.1.20. Ajjhattattika	66	
PA_ds_2.3.1:66.1	Katame dhammā ajjhattā?	66	
PA_ds_2.3.1:66.2	Ye dhammā tesaṁ tesaṁ sattānaṁ ajjhattaṁ paccattaṁ niyatā pāṭipuggalikā upādinnā, rūpaṁ, vedanā, saññā, saṅkhārā, viññāṇaṁ—	66	
PA_ds_2.3.1:66.3	ime dhammā ajjhattā.	66	
PA_ds_2.3.1:67.1	Katame dhammā bahiddhā?	67	
PA_ds_2.3.1:67.2	Ye dhammā tesaṁ tesaṁ parasattānaṁ parapuggalānaṁ ajjhattaṁ paccattaṁ niyatā pāṭipuggalikā upādinnā, rūpaṁ, vedanā, saññā, saṅkhārā, viññāṇaṁ—	67	
PA_ds_2.3.1:67.3	ime dhammā bahiddhā.	67	
PA_ds_2.3.1:68.1	Katame dhammā ajjhattabahiddhā?	68	
PA_ds_2.3.1:68.2	Tadubhayaṁ—	68	
PA_ds_2.3.1:68.3	ime dhammā ajjhattabahiddhā.	68	
PA_ds_2.3.1:69.0	2.3.1.21. Ajjhattārammaṇattika	69	
PA_ds_2.3.1:69.1	Katame dhammā ajjhattārammaṇā?	69	
PA_ds_2.3.1:69.2	Ajjhatte dhamme ārabbha ye uppajjanti cittacetasikā dhammā—	69	
PA_ds_2.3.1:69.3	ime dhammā ajjhattārammaṇā.	69	
PA_ds_2.3.1:70.1	Katame dhammā bahiddhārammaṇā?	70	
PA_ds_2.3.1:70.2	Bahiddhā dhamme ārabbha ye uppajjanti cittacetasikā dhammā—	70	
PA_ds_2.3.1:70.3	ime dhammā bahiddhārammaṇā.	70	
PA_ds_2.3.1:71.1	Katame dhammā ajjhattabahiddhārammaṇā?	71	
PA_ds_2.3.1:71.2	Ajjhattabahiddhā dhamme ārabbha ye uppajjanti cittacetasikā dhammā—	71	
PA_ds_2.3.1:71.3	ime dhammā ajjhattabahiddhārammaṇā.	71	
PA_ds_2.3.1:72.0	2.3.1.22. Sanidassanattika	72	
PA_ds_2.3.1:72.1	Katame dhammā sanidassanasappaṭighā?	72	
PA_ds_2.3.1:72.2	Rūpāyatanaṁ—	72	
PA_ds_2.3.1:72.3	ime dhammā sanidassanasappaṭighā.	72	
PA_ds_2.3.1:73.1	Katame dhammā anidassanasappaṭighā?	73	
PA_ds_2.3.1:73.2	Cakkhāyatanaṁ, sotāyatanaṁ, ghānāyatanaṁ, jivhāyatanaṁ, kāyāyatanaṁ, saddāyatanaṁ, gandhāyatanaṁ, rasāyatanaṁ, phoṭṭhabbāyatanaṁ—	73	
PA_ds_2.3.1:73.3	ime dhammā anidassanasappaṭighā.	73	
PA_ds_2.3.1:74.1	Katame dhammā anidassanaappaṭighā?	74	
PA_ds_2.3.1:74.2	Vedanākkhandho, saññākkhandho, saṅkhārakkhandho, viññāṇakkhandho;	74	
PA_ds_2.3.1:74.3	yañca rūpaṁ anidassanaṁ appaṭighaṁ dhammāyatanapariyāpannaṁ;	74	
PA_ds_2.3.1:74.4	asaṅkhatā ca dhātu—	74	
PA_ds_2.3.1:74.5	ime dhammā anidassanaappaṭighā.	74	
PA_ds_2.3.1:74.6	Tikaṁ.	74	
