segmentnr	original	folio	analyzed
PA_tha-ap_406:0.1	Therāpadāna	0	
PA_tha-ap_406:0.2	Metteyyavagga	0	
PA_tha-ap_406:0.3	4. Dhotakattheraapadāna	0	
PA_tha-ap_406:1.1	“Gaṅgā bhāgīrathī nāma,	1	
PA_tha-ap_406:1.2	himavantā pabhāvitā;	1	
PA_tha-ap_406:1.3	Haṁsavatiyā dvārena,	1	
PA_tha-ap_406:1.4	anusandati tāvade.	1	
PA_tha-ap_406:2.1	Sobhito nāma ārāmo,	2	
PA_tha-ap_406:2.2	gaṅgākūle sumāpito;	2	
PA_tha-ap_406:2.3	Tattha padumuttaro buddho,	2	
PA_tha-ap_406:2.4	vasate lokanāyako.	2	
PA_tha-ap_406:3.1	Tidasehi yathā indo,	3	
PA_tha-ap_406:3.2	manujehi purakkhato;	3	
PA_tha-ap_406:3.3	Nisīdi tattha bhagavā,	3	
PA_tha-ap_406:3.4	asambhītova kesarī.	3	
PA_tha-ap_406:4.1	Nagare haṁsavatiyā,	4	
PA_tha-ap_406:4.2	vasāmi brāhmaṇo ahaṁ;	4	
PA_tha-ap_406:4.3	Chaḷaṅgo nāma nāmena,	4	
PA_tha-ap_406:4.4	evaṁnāmo mahāmuni.	4	
PA_tha-ap_406:5.1	Aṭṭhārasa sissasatā,	5	
PA_tha-ap_406:5.2	parivārenti maṁ tadā;	5	
PA_tha-ap_406:5.3	Tehi sissehi samito,	5	
PA_tha-ap_406:5.4	gaṅgātīraṁ upāgamiṁ.	5	
PA_tha-ap_406:6.1	Tatthaddasāsiṁ samaṇe,	6	
PA_tha-ap_406:6.2	nikkuhe dhotapāpake;	6	
PA_tha-ap_406:6.3	Bhāgīrathiṁ tarantehaṁ,	6	
PA_tha-ap_406:6.4	evaṁ cintesi tāvade.	6	
PA_tha-ap_406:7.1	‘Sāyaṁ pātaṁ tarantāme,	7	
PA_tha-ap_406:7.2	buddhaputtā mahāyasā;	7	
PA_tha-ap_406:7.3	Vihesayanti attānaṁ,	7	
PA_tha-ap_406:7.4	tesaṁ attā vihaññati.	7	
PA_tha-ap_406:8.1	Sadevakassa lokassa,	8	
PA_tha-ap_406:8.2	buddho aggo pavuccati;	8	
PA_tha-ap_406:8.3	Natthi me dakkhiṇe kāraṁ,	8	
PA_tha-ap_406:8.4	gatimaggavisodhanaṁ.	8	
PA_tha-ap_406:9.1	Yannūna buddhaseṭṭhassa,	9	
PA_tha-ap_406:9.2	setuṁ gaṅgāya kāraye;	9	
PA_tha-ap_406:9.3	Kārāpetvā imaṁ kammaṁ,	9	
PA_tha-ap_406:9.4	santarāmi imaṁ bhavaṁ’.	9	
PA_tha-ap_406:10.1	Satasahassaṁ datvāna,	10	
PA_tha-ap_406:10.2	setuṁ kārāpayiṁ ahaṁ;	10	
PA_tha-ap_406:10.3	Saddahanto kataṁ kāraṁ,	10	
PA_tha-ap_406:10.4	vipulaṁ me bhavissati.	10	
PA_tha-ap_406:11.1	Kārāpetvāna taṁ setuṁ,	11	
PA_tha-ap_406:11.2	upesiṁ lokanāyakaṁ;	11	
PA_tha-ap_406:11.3	Sirasi añjaliṁ katvā,	11	
PA_tha-ap_406:11.4	imaṁ vacanamabraviṁ.	11	
PA_tha-ap_406:12.1	‘Satasahassassa vayaṁ,	12	
PA_tha-ap_406:12.2	datvā kārāpito mayā;	12	
PA_tha-ap_406:12.3	Tavatthāya mahāsetu,	12	
PA_tha-ap_406:12.4	paṭiggaṇha mahāmune’.	12	
PA_tha-ap_406:13.1	Padumuttaro lokavidū,	13	
PA_tha-ap_406:13.2	āhutīnaṁ paṭiggaho;	13	
PA_tha-ap_406:13.3	Bhikkhusaṅghe nisīditvā,	13	
PA_tha-ap_406:13.4	imā gāthā abhāsatha.	13	
PA_tha-ap_406:14.1	‘Yo me setuṁ akāresi,	14	
PA_tha-ap_406:14.2	pasanno sehi pāṇibhi;	14	
PA_tha-ap_406:14.3	Tamahaṁ kittayissāmi,	14	
PA_tha-ap_406:14.4	suṇātha mama bhāsato.	14	
PA_tha-ap_406:15.0	4.1. Setudānaānisaṁsa	15	
PA_tha-ap_406:15.1	Darito pabbatato vā,	15	
PA_tha-ap_406:15.2	rukkhato patitopiyaṁ;	15	
PA_tha-ap_406:15.3	Cutopi lacchatī ṭhānaṁ,	15	
PA_tha-ap_406:15.4	setudānassidaṁ phalaṁ.	15	
PA_tha-ap_406:16.1	Virūḷhamūlasantānaṁ,	16	
PA_tha-ap_406:16.2	nigrodhamiva māluto;	16	
PA_tha-ap_406:16.3	Amittā nappasahanti,	16	
PA_tha-ap_406:16.4	setudānassidaṁ phalaṁ.	16	
PA_tha-ap_406:17.1	Nāssa corā pasahanti,	17	
PA_tha-ap_406:17.2	nātimaññanti khattiyā;	17	
PA_tha-ap_406:17.3	Sabbe tarissatāmitte,	17	
PA_tha-ap_406:17.4	setudānassidaṁ phalaṁ.	17	
PA_tha-ap_406:18.1	Abbhokāsagataṁ santaṁ,	18	
PA_tha-ap_406:18.2	kaṭhinātapatāpitaṁ;	18	
PA_tha-ap_406:18.3	Puññakammena saṁyuttaṁ,	18	
PA_tha-ap_406:18.4	na bhavissati vedanā.	18	
PA_tha-ap_406:19.1	Devaloke manusse vā,	19	
PA_tha-ap_406:19.2	hatthiyānaṁ sunimmitaṁ;	19	
PA_tha-ap_406:19.3	Tassa saṅkappamaññāya,	19	
PA_tha-ap_406:19.4	nibbattissati tāvade.	19	
PA_tha-ap_406:20.1	Sahassassā vātajavā,	20	
PA_tha-ap_406:20.2	sindhavā sīghavāhanā;	20	
PA_tha-ap_406:20.3	Sāyaṁ pātaṁ upessanti,	20	
PA_tha-ap_406:20.4	setudānassidaṁ phalaṁ.	20	
PA_tha-ap_406:21.1	Āgantvāna manussattaṁ,	21	
PA_tha-ap_406:21.2	sukhitoyaṁ bhavissati;	21	
PA_tha-ap_406:21.3	Vehāsaṁ manujasseva,	21	
PA_tha-ap_406:21.4	hatthiyānaṁ bhavissati.	21	
PA_tha-ap_406:22.1	Kappasatasahassamhi,	22	
PA_tha-ap_406:22.2	okkākakulasambhavo;	22	
PA_tha-ap_406:22.3	Gotamo nāma gottena,	22	
PA_tha-ap_406:22.4	satthā loke bhavissati.	22	
PA_tha-ap_406:23.1	Tassa dhammesu dāyādo,	23	
PA_tha-ap_406:23.2	oraso dhammanimmito;	23	
PA_tha-ap_406:23.3	Sabbāsave pariññāya,	23	
PA_tha-ap_406:23.4	nibbāyissatināsavo’.	23	
PA_tha-ap_406:24.1	Aho me sukataṁ kammaṁ,	24	
PA_tha-ap_406:24.2	jalajuttamanāmake;	24	
PA_tha-ap_406:24.3	Tattha kāraṁ karitvāna,	24	
PA_tha-ap_406:24.4	pattohaṁ āsavakkhayaṁ.	24	
PA_tha-ap_406:25.1	Padhānaṁ pahitattomhi,	25	
PA_tha-ap_406:25.2	upasanto nirūpadhi;	25	
PA_tha-ap_406:25.3	Nāgova bandhanaṁ chetvā,	25	
PA_tha-ap_406:25.4	viharāmi anāsavo.	25	
PA_tha-ap_406:26.1	Kilesā jhāpitā mayhaṁ,	26	
PA_tha-ap_406:26.2	…pe…	26	
PA_tha-ap_406:26.3	viharāmi anāsavo.	26	
PA_tha-ap_406:27.1	Svāgataṁ vata me āsi,	27	
PA_tha-ap_406:27.2	…pe…	27	
PA_tha-ap_406:27.3	kataṁ buddhassa sāsanaṁ.	27	
PA_tha-ap_406:28.1	Paṭisambhidā catasso,	28	
PA_tha-ap_406:28.2	…pe…	28	
PA_tha-ap_406:28.3	kataṁ buddhassa sāsanaṁ”.	28	
PA_tha-ap_406:29.1	Itthaṁ sudaṁ āyasmā dhotako thero imā gāthāyo abhāsitthāti.	29	
PA_tha-ap_406:30.1	Dhotakattherassāpadānaṁ catutthaṁ.	30	
