segmentnr	original	folio	analyzed
PA_an_2:1.0.1	Aṅguttara Nikāya 2	1	
PA_an_2:1.0.2	1. Kammakaraṇavagga	1	
PA_an_2:1.1.0	1. Vajjasutta	1	
PA_an_2:1.1.1	Evaṁ me sutaṁ—	1	
PA_an_2:1.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_an_2:1.1.3	Tatra kho bhagavā bhikkhū āmantesi:	1	
PA_an_2:1.1.4	“bhikkhavo”ti.	1	
PA_an_2:1.1.5	“Bhadante”ti te bhikkhū bhagavato paccassosuṁ.	1	
PA_an_2:1.1.6	Bhagavā etadavoca:	1	
PA_an_2:1.2.1	“Dvemāni, bhikkhave, vajjāni.	1	
PA_an_2:1.2.2	Katamāni dve?	1	
PA_an_2:1.2.3	Diṭṭhadhammikañca vajjaṁ samparāyikañca vajjaṁ.	1	
PA_an_2:1.2.4	Katamañca, bhikkhave, diṭṭhadhammikaṁ vajjaṁ?	1	
PA_an_2:1.2.5	Idha, bhikkhave, ekacco passati coraṁ āgucāriṁ rājāno gahetvā vividhā kammakāraṇā kārente;	1	
PA_an_2:1.2.6_0	kasāhipi tāḷente, vettehipi tāḷente, addhadaṇḍakehipi tāḷente, hatthampi chindante,	1	
PA_an_2:1.2.6_1	pādampi chindante, hatthapādampi chindante, kaṇṇampi chindante, nāsampi chindante,	1	
PA_an_2:1.2.6_2	kaṇṇanāsampi chindante, bilaṅgathālikampi karonte, saṅkhamuṇḍikampi karonte, rāhumukhampi	1	
PA_an_2:1.2.6_3	karonte, jotimālikampi karonte, hatthapajjotikampi karonte, erakavattikampi karonte,	1	
PA_an_2:1.2.6_4	cīrakavāsikampi karonte, eṇeyyakampi karonte, baḷisamaṁsikampi karonte, kahāpaṇikampi	1	
PA_an_2:1.2.6_5	karonte, khārāpatacchikampi karonte, palighaparivattikampi karonte, palālapīṭhakampi	1	
PA_an_2:1.2.6_6	karonte, tattenapi telena osiñcante, sunakhehipi khādāpente, jīvantampi sūle uttāsente,	1	
PA_an_2:1.2.6_7	asināpi sīsaṁ chindante.	1	
PA_an_2:1.3.1	Tassa evaṁ hoti:	1	
PA_an_2:1.3.2	‘yathārūpānaṁ kho pāpakānaṁ kammānaṁ hetu coraṁ āgucāriṁ rājāno gahetvā vividhā kammakāraṇā kārenti;	1	
PA_an_2:1.3.3_0	kasāhipi tāḷenti, vettehipi tāḷenti, addhadaṇḍakehipi tāḷenti, hatthampi chindanti,	1	
PA_an_2:1.3.3_1	pādampi chindanti, hatthapādampi chindanti, kaṇṇampi chindanti, nāsampi chindanti,	1	
PA_an_2:1.3.3_2	kaṇṇanāsampi chindanti, bilaṅgathālikampi karonti, saṅkhamuṇḍikampi karonti, rāhumukhampi	1	
PA_an_2:1.3.3_3	karonti, jotimālikampi karonti, hatthapajjotikampi karonti, erakavattikampi karonti,	1	
PA_an_2:1.3.3_4	cīrakavāsikampi karonti, eṇeyyakampi karonti, baḷisamaṁsikampi karonti, kahāpaṇikampi	1	
PA_an_2:1.3.3_5	karonti, khārāpatacchikampi karonti, palighaparivattikampi karonti, palālapīṭhakampi	1	
PA_an_2:1.3.3_6	karonti, tattenapi telena osiñcanti, sunakhehipi khādāpenti, jīvantampi sūle uttāsenti,	1	
PA_an_2:1.3.3_7	asināpi sīsaṁ chindanti.	1	
PA_an_2:1.3.4	Ahañceva kho pana evarūpaṁ pāpakammaṁ kareyyaṁ, mampi rājāno gahetvā evarūpā vividhā kammakāraṇā kāreyyuṁ;	1	
PA_an_2:1.3.5	kasāhipi tāḷeyyuṁ …pe… asināpi sīsaṁ chindeyyun’ti.	1	
PA_an_2:1.3.6	So diṭṭhadhammikassa vajjassa bhīto na paresaṁ pābhataṁ vilumpanto carati.	1	
PA_an_2:1.3.7	Idaṁ vuccati, bhikkhave, diṭṭhadhammikaṁ vajjaṁ.	1	
PA_an_2:1.4.1	Katamañca, bhikkhave, samparāyikaṁ vajjaṁ?	1	
PA_an_2:1.4.2	Idha, bhikkhave, ekacco iti paṭisañcikkhati:	1	
PA_an_2:1.4.3	‘kāyaduccaritassa kho pana pāpako dukkho vipāko abhisamparāyaṁ, vacīduccaritassa pāpako dukkho vipāko abhisamparāyaṁ, manoduccaritassa pāpako dukkho vipāko abhisamparāyaṁ.	1	
PA_an_2:1.4.4	Ahañceva kho pana kāyena duccaritaṁ careyyaṁ, vācāya duccaritaṁ careyyaṁ, manasā duccaritaṁ careyyaṁ.	1	
PA_an_2:1.4.5	Kiñca taṁ yāhaṁ na kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjeyyan’ti.	1	
PA_an_2:1.4.6_0	So samparāyikassa vajjassa bhīto kāyaduccaritaṁ pahāya kāyasucaritaṁ bhāveti, vacīduccaritaṁ	1	
PA_an_2:1.4.6_1	pahāya vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati.	1	
PA_an_2:1.4.7	Idaṁ vuccati, bhikkhave, samparāyikaṁ vajjaṁ.	1	
PA_an_2:1.4.8	Imāni kho, bhikkhave, dve vajjāni.	1	
PA_an_2:1.4.9	Tasmātiha, bhikkhave, evaṁ sikkhitabbaṁ:	1	
PA_an_2:1.4.10	‘diṭṭhadhammikassa vajjassa bhāyissāma, samparāyikassa vajjassa bhāyissāma, vajjabhīruno bhavissāma vajjabhayadassāvino’ti.	1	
PA_an_2:1.4.11	Evañhi vo, bhikkhave, sikkhitabbaṁ.	1	
PA_an_2:1.4.12	Vajjabhīruno, bhikkhave, vajjabhayadassāvino etaṁ pāṭikaṅkhaṁ yaṁ parimuccissati sabbavajjehī”ti.	1	
PA_an_2:1.4.13	Paṭhamaṁ.	1	
PA_an_2:2.1.0	2. Padhānasutta	2	
PA_an_2:2.1.1	“Dvemāni, bhikkhave, padhānāni durabhisambhavāni lokasmiṁ.	2	
PA_an_2:2.1.2	Katamāni dve?	2	
PA_an_2:2.1.3_0	Yañca gihīnaṁ agāraṁ ajjhāvasataṁ cīvarapiṇḍapātasenāsanagilānapaccayabhesajjaparikkhārānuppadānatthaṁ	2	
PA_an_2:2.1.3_1	padhānaṁ, yañca agārasmā anagāriyaṁ pabbajitānaṁ sabbūpadhipaṭinissaggatthaṁ padhānaṁ.	2	
PA_an_2:2.1.4	Imāni kho, bhikkhave, dve padhānāni durabhisambhavāni lokasmiṁ.	2	
PA_an_2:2.2.1	Etadaggaṁ, bhikkhave, imesaṁ dvinnaṁ padhānānaṁ yadidaṁ sabbūpadhipaṭinissaggatthaṁ padhānaṁ.	2	
PA_an_2:2.2.2	Tasmātiha, bhikkhave, evaṁ sikkhitabbaṁ:	2	
PA_an_2:2.2.3	‘sabbūpadhipaṭinissaggatthaṁ padhānaṁ padahissāmā’ti.	2	
PA_an_2:2.2.4	Evañhi vo, bhikkhave, sikkhitabban”ti.	2	
PA_an_2:2.2.5	Dutiyaṁ.	2	
PA_an_2:3.1.0	3. Tapanīyasutta	3	
PA_an_2:3.1.1	“Dveme, bhikkhave, dhammā tapanīyā.	3	
PA_an_2:3.1.2	Katame dve?	3	
PA_an_2:3.1.3	Idha, bhikkhave, ekaccassa kāyaduccaritaṁ kataṁ hoti, akataṁ hoti kāyasucaritaṁ;	3	
PA_an_2:3.1.4	vacīduccaritaṁ kataṁ hoti, akataṁ hoti vacīsucaritaṁ;	3	
PA_an_2:3.1.5	manoduccaritaṁ kataṁ hoti, akataṁ hoti manosucaritaṁ.	3	
PA_an_2:3.1.6	So ‘kāyaduccaritaṁ me katan’ti tappati, ‘akataṁ me kāyasucaritan’ti tappati;	3	
PA_an_2:3.1.7	‘vacīduccaritaṁ me katan’ti tappati, ‘akataṁ me vacīsucaritan’ti tappati;	3	
PA_an_2:3.1.8	‘manoduccaritaṁ me katan’ti tappati, ‘akataṁ me manosucaritan’ti tappati.	3	
PA_an_2:3.1.9	Ime kho, bhikkhave, dve dhammā tapanīyā”ti.	3	
PA_an_2:3.1.10	Tatiyaṁ.	3	
PA_an_2:4.1.0	4. Atapanīyasutta	4	
PA_an_2:4.1.1	“Dveme, bhikkhave, dhammā atapanīyā.	4	
PA_an_2:4.1.2	Katame dve?	4	
PA_an_2:4.1.3	Idha, bhikkhave, ekaccassa kāyasucaritaṁ kataṁ hoti, akataṁ hoti kāyaduccaritaṁ;	4	
PA_an_2:4.1.4	vacīsucaritaṁ kataṁ hoti, akataṁ hoti vacīduccaritaṁ;	4	
PA_an_2:4.1.5	manosucaritaṁ kataṁ hoti, akataṁ hoti manoduccaritaṁ.	4	
PA_an_2:4.1.6	So ‘kāyasucaritaṁ me katan’ti na tappati, ‘akataṁ me kāyaduccaritan’ti na tappati;	4	
PA_an_2:4.1.7	‘vacīsucaritaṁ me katan’ti na tappati, ‘akataṁ me vacīduccaritan’ti na tappati;	4	
PA_an_2:4.1.8	‘manosucaritaṁ me katan’ti na tappati, ‘akataṁ me manoduccaritan’ti na tappati.	4	
PA_an_2:4.1.9	Ime kho, bhikkhave, dve dhammā atapanīyā”ti.	4	
PA_an_2:4.1.10	Catutthaṁ.	4	
PA_an_2:5.1.0	5. Upaññātasutta	5	
PA_an_2:5.1.1	“Dvinnāhaṁ, bhikkhave, dhammānaṁ upaññāsiṁ—	5	
PA_an_2:5.1.2	yā ca asantuṭṭhitā kusalesu dhammesu, yā ca appaṭivānitā padhānasmiṁ.	5	
PA_an_2:5.1.3	Appaṭivānī sudāhaṁ, bhikkhave, padahāmi:	5	
PA_an_2:5.1.4_0	‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ	5	
PA_an_2:5.1.4_1	taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa	5	
PA_an_2:5.1.4_2	saṇṭhānaṁ bhavissatī’ti.	5	
PA_an_2:5.1.5	Tassa mayhaṁ, bhikkhave, appamādādhigatā sambodhi, appamādādhigato anuttaro yogakkhemo.	5	
PA_an_2:5.1.6	Tumhe cepi, bhikkhave, appaṭivānaṁ padaheyyātha:	5	
PA_an_2:5.1.7_0	‘kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ	5	
PA_an_2:5.1.7_1	taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa	5	
PA_an_2:5.1.7_2	saṇṭhānaṁ bhavissatī’ti, tumhepi, bhikkhave, nacirasseva—	5	
PA_an_2:5.1.8	yassatthāya kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ diṭṭheva dhamme sayaṁ abhiññā sacchikatvā upasampajja viharissatha.	5	
PA_an_2:5.1.9	Tasmātiha, bhikkhave, evaṁ sikkhitabbaṁ:	5	
PA_an_2:5.1.10	‘appaṭivānaṁ padahissāma.	5	
PA_an_2:5.1.11_0	Kāmaṁ taco ca nhāru ca aṭṭhi ca avasissatu, sarīre upassussatu maṁsalohitaṁ, yaṁ	5	
PA_an_2:5.1.11_1	taṁ purisathāmena purisavīriyena purisaparakkamena pattabbaṁ na taṁ apāpuṇitvā vīriyassa	5	
PA_an_2:5.1.11_2	saṇṭhānaṁ bhavissatī’ti.	5	
PA_an_2:5.1.12	Evañhi vo, bhikkhave, sikkhitabban”ti.	5	
PA_an_2:5.1.13	Pañcamaṁ.	5	
PA_an_2:6.1.0	6. Saṁyojanasutta	6	
PA_an_2:6.1.1	“Dveme, bhikkhave, dhammā.	6	
PA_an_2:6.1.2	Katame dve?	6	
PA_an_2:6.1.3	Yā ca saṁyojaniyesu dhammesu assādānupassitā, yā ca saṁyojaniyesu dhammesu nibbidānupassitā.	6	
PA_an_2:6.1.4	Saṁyojaniyesu, bhikkhave, dhammesu assādānupassī viharanto rāgaṁ na pajahati, dosaṁ na pajahati, mohaṁ na pajahati.	6	
PA_an_2:6.1.5	Rāgaṁ appahāya, dosaṁ appahāya, mohaṁ appahāya na parimuccati jātiyā jarāya maraṇena sokehi paridevehi dukkhehi domanassehi upāyāsehi.	6	
PA_an_2:6.1.6	Na parimuccati dukkhasmāti vadāmi.	6	
PA_an_2:6.2.1	Saṁyojaniyesu, bhikkhave, dhammesu nibbidānupassī viharanto rāgaṁ pajahati, dosaṁ pajahati, mohaṁ pajahati.	6	
PA_an_2:6.2.2	Rāgaṁ pahāya, dosaṁ pahāya, mohaṁ pahāya, parimuccati jātiyā jarāya maraṇena sokehi paridevehi dukkhehi domanassehi upāyāsehi.	6	
PA_an_2:6.2.3	Parimuccati dukkhasmāti vadāmi.	6	
PA_an_2:6.2.4	Ime kho, bhikkhave, dve dhammā”ti.	6	
PA_an_2:6.2.5	Chaṭṭhaṁ.	6	
PA_an_2:7.1.0	7. Kaṇhasutta	7	
PA_an_2:7.1.1	“Dveme, bhikkhave, dhammā kaṇhā.	7	
PA_an_2:7.1.2	Katame dve?	7	
PA_an_2:7.1.3	Ahirikañca anottappañca.	7	
PA_an_2:7.1.4	Ime kho, bhikkhave, dve dhammā kaṇhā”ti.	7	
PA_an_2:7.1.5	Sattamaṁ.	7	
PA_an_2:8.1.0	8. Sukkasutta	8	
PA_an_2:8.1.1	“Dveme, bhikkhave, dhammā sukkā.	8	
PA_an_2:8.1.2	Katame dve?	8	
PA_an_2:8.1.3	Hirī ca ottappañca.	8	
PA_an_2:8.1.4	Ime kho, bhikkhave, dve dhammā sukkā”ti.	8	
PA_an_2:8.1.5	Aṭṭhamaṁ.	8	
PA_an_2:9.1.0	9. Cariyasutta	9	
PA_an_2:9.1.1	“Dveme, bhikkhave, dhammā sukkā lokaṁ pālenti.	9	
PA_an_2:9.1.2	Katame dve?	9	
PA_an_2:9.1.3	Hirī ca ottappañca.	9	
PA_an_2:9.1.4	Ime kho, bhikkhave, dve sukkā dhammā lokaṁ na pāleyyuṁ, nayidha paññāyetha mātāti vā mātucchāti vā mātulānīti vā ācariyabhariyāti vā garūnaṁ dārāti vā.	9	
PA_an_2:9.1.5	Sambhedaṁ loko agamissa, yathā ajeḷakā kukkuṭasūkarā soṇasiṅgālā.	9	
PA_an_2:9.1.6	Yasmā ca kho, bhikkhave, ime dve sukkā dhammā lokaṁ pālenti tasmā paññāyati mātāti vā mātucchāti vā mātulānīti vā ācariyabhariyāti vā garūnaṁ dārāti vā”ti.	9	
PA_an_2:9.1.7	Navamaṁ.	9	
PA_an_2:10.1.0	10. Vassūpanāyikasutta	10	
PA_an_2:10.1.1	“Dvemā, bhikkhave, vassūpanāyikā.	10	
PA_an_2:10.1.2	Katamā dve?	10	
PA_an_2:10.1.3	Purimikā ca pacchimikā ca.	10	
PA_an_2:10.1.4	Imā kho, bhikkhave, dve vassūpanāyikā”ti.	10	
PA_an_2:10.1.5	Dasamaṁ.	10	
PA_an_2:10.1.6	Kammakaraṇavaggo paṭhamo.	10	
PA_an_2:10.2.0	Tassuddānaṁ	10	
PA_an_2:10.2.1	Vajjā padhānā dve tapanīyā,	10	
PA_an_2:10.2.2	Upaññātena pañcamaṁ;	10	
PA_an_2:10.2.3	Saṁyojanañca kaṇhañca,	10	
PA_an_2:10.2.4	Sukkaṁ cariyā vassūpanāyikena vaggo.	10	
PA_an_2:11.0.1	Aṅguttara Nikāya 2	11	
PA_an_2:11.0.2	2. Adhikaraṇavagga	11	
PA_an_2:11.1.1	“Dvemāni, bhikkhave, balāni.	11	
PA_an_2:11.1.2	Katamāni dve?	11	
PA_an_2:11.1.3	Paṭisaṅkhānabalañca bhāvanābalañca.	11	
PA_an_2:11.1.4	Katamañca, bhikkhave, paṭisaṅkhānabalaṁ?	11	
PA_an_2:11.1.5	Idha, bhikkhave, ekacco iti paṭisañcikkhati:	11	
PA_an_2:11.1.6_0	‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa	11	
PA_an_2:11.1.6_1	pāpako vipāko diṭṭhe ceva dhamme abhisamparāyañca, manoduccaritassa pāpako vipāko	11	
PA_an_2:11.1.6_2	diṭṭhe ceva dhamme abhisamparāyañcā’ti.	11	
PA_an_2:11.1.7_0	So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya	11	
PA_an_2:11.1.7_1	vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati.	11	
PA_an_2:11.1.8	Idaṁ vuccati, bhikkhave, paṭisaṅkhānabalaṁ.	11	
PA_an_2:11.2.1	Katamañca, bhikkhave, bhāvanābalaṁ.	11	
PA_an_2:11.2.2	Tatra, bhikkhave, yamidaṁ bhāvanābalaṁ sekhānametaṁ balaṁ.	11	
PA_an_2:11.2.3	Sekhañhi so, bhikkhave, balaṁ āgamma rāgaṁ pajahati, dosaṁ pajahati, mohaṁ pajahati.	11	
PA_an_2:11.2.4	Rāgaṁ pahāya, dosaṁ pahāya, mohaṁ pahāya yaṁ akusalaṁ na taṁ karoti, yaṁ pāpaṁ na taṁ sevati.	11	
PA_an_2:11.2.5	Idaṁ vuccati, bhikkhave, bhāvanābalaṁ.	11	
PA_an_2:11.2.6	Imāni kho, bhikkhave, dve balānī”ti.	11	
PA_an_2:12.1.1	“Dvemāni, bhikkhave, balāni.	12	
PA_an_2:12.1.2	Katamāni dve?	12	
PA_an_2:12.1.3	Paṭisaṅkhānabalañca bhāvanābalañca.	12	
PA_an_2:12.1.4	Katamañca, bhikkhave, paṭisaṅkhānabalaṁ?	12	
PA_an_2:12.1.5	Idha, bhikkhave, ekacco iti paṭisañcikkhati:	12	
PA_an_2:12.1.6_0	‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa	12	
PA_an_2:12.1.6_1	pāpako vipāko diṭṭhe ceva dhamme abhisamparāyañca, manoduccaritassa pāpako vipāko	12	
PA_an_2:12.1.6_2	diṭṭhe ceva dhamme abhisamparāyañcā’ti.	12	
PA_an_2:12.1.7_0	So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya	12	
PA_an_2:12.1.7_1	vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati.	12	
PA_an_2:12.1.8	Idaṁ vuccati, bhikkhave, paṭisaṅkhānabalaṁ.	12	
PA_an_2:12.2.1	Katamañca, bhikkhave, bhāvanābalaṁ?	12	
PA_an_2:12.2.2	Idha, bhikkhave, bhikkhu satisambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ,	12	
PA_an_2:12.2.3	dhammavicayasambojjhaṅgaṁ bhāveti …	12	
PA_an_2:12.2.4	vīriyasambojjhaṅgaṁ bhāveti …	12	
PA_an_2:12.2.5	pītisambojjhaṅgaṁ bhāveti …	12	
PA_an_2:12.2.6	passaddhisambojjhaṅgaṁ bhāveti …	12	
PA_an_2:12.2.7	samādhisambojjhaṅgaṁ bhāveti …	12	
PA_an_2:12.2.8	upekkhāsambojjhaṅgaṁ bhāveti vivekanissitaṁ virāganissitaṁ nirodhanissitaṁ vosaggapariṇāmiṁ.	12	
PA_an_2:12.2.9	Idaṁ vuccati, bhikkhave, bhāvanābalaṁ.	12	
PA_an_2:12.2.10	Imāni kho, bhikkhave, dve balānī”ti.	12	
PA_an_2:13.1.1	“Dvemāni, bhikkhave, balāni.	13	
PA_an_2:13.1.2	Katamāni dve?	13	
PA_an_2:13.1.3	Paṭisaṅkhānabalañca bhāvanābalañca.	13	
PA_an_2:13.1.4	Katamañca, bhikkhave, paṭisaṅkhānabalaṁ?	13	
PA_an_2:13.1.5	Idha, bhikkhave, ekacco iti paṭisañcikkhati:	13	
PA_an_2:13.1.6_0	‘kāyaduccaritassa kho pāpako vipāko diṭṭhe ceva dhamme abhisamparāyañca, vacīduccaritassa	13	
PA_an_2:13.1.6_1	kho pāpako vipāko diṭṭhe ceva dhamme abhisamparāyañca, manoduccaritassa kho pāpako	13	
PA_an_2:13.1.6_2	vipāko diṭṭhe ceva dhamme abhisamparāyañcā’ti.	13	
PA_an_2:13.1.7_0	So iti paṭisaṅkhāya kāyaduccaritaṁ pahāya kāyasucaritaṁ bhāveti, vacīduccaritaṁ pahāya	13	
PA_an_2:13.1.7_1	vacīsucaritaṁ bhāveti, manoduccaritaṁ pahāya manosucaritaṁ bhāveti, suddhaṁ attānaṁ pariharati.	13	
PA_an_2:13.1.8	Idaṁ vuccati, bhikkhave, paṭisaṅkhānabalaṁ.	13	
PA_an_2:13.2.1	Katamañca, bhikkhave, bhāvanābalaṁ?	13	
PA_an_2:13.2.2	Idha, bhikkhave, bhikkhu vivicceva kāmehi, vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	13	
PA_an_2:13.2.3	Vitakkavicārānaṁ vūpasamā ajjhattaṁ sampasādanaṁ cetaso ekodibhāvaṁ avitakkaṁ avicāraṁ samādhijaṁ pītisukhaṁ dutiyaṁ jhānaṁ upasampajja viharati.	13	
PA_an_2:13.2.4_0	Pītiyā ca virāgā upekkhako ca viharati sato ca sampajāno, sukhañca kāyena paṭisaṁvedeti,	13	
PA_an_2:13.2.4_1	yaṁ taṁ ariyā ācikkhanti: ‘upekkhako satimā sukhavihārī’ti tatiyaṁ jhānaṁ upasampajja viharati.	13	
PA_an_2:13.2.5	Sukhassa ca pahānā dukkhassa ca pahānā pubbeva somanassadomanassānaṁ atthaṅgamā adukkhamasukhaṁ upekkhāsatipārisuddhiṁ catutthaṁ jhānaṁ upasampajja viharati.	13	
PA_an_2:13.2.6	Idaṁ vuccati, bhikkhave, bhāvanābalaṁ.	13	
PA_an_2:13.2.7	Imāni kho, bhikkhave, dve balānī”ti.	13	
PA_an_2:14.1.1	“Dvemā, bhikkhave, tathāgatassa dhammadesanā.	14	
PA_an_2:14.1.2	Katamā dve?	14	
PA_an_2:14.1.3	saṅkhittena ca vitthārena ca.	14	
PA_an_2:14.1.4	Imā kho, bhikkhave, dve tathāgatassa dhammadesanā”ti.	14	
PA_an_2:15.1.1	“Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ:	15	
PA_an_2:15.1.2	‘dīghattāya kharattāya vāḷattāya saṁvattissati, bhikkhū ca na phāsuṁ viharissantī’ti.	15	
PA_an_2:15.1.3	Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ:	15	
PA_an_2:15.1.4	‘na dīghattāya kharattāya vāḷattāya saṁvattissati, bhikkhū ca phāsuṁ viharissantī’ti.	15	
PA_an_2:15.2.1	Kathañca, bhikkhave, āpanno bhikkhu sādhukaṁ attanāva attānaṁ paccavekkhati?	15	
PA_an_2:15.2.2	Idha, bhikkhave, āpanno bhikkhu iti paṭisañcikkhati:	15	
PA_an_2:15.2.3	‘ahaṁ kho akusalaṁ āpanno kañcideva desaṁ kāyena.	15	
PA_an_2:15.2.4	Maṁ so bhikkhu addasa akusalaṁ āpajjamānaṁ kañcideva desaṁ kāyena.	15	
PA_an_2:15.2.5	No ce ahaṁ akusalaṁ āpajjeyyaṁ kañcideva desaṁ kāyena, na maṁ so bhikkhu passeyya akusalaṁ āpajjamānaṁ kañcideva desaṁ kāyena.	15	
PA_an_2:15.2.6	Yasmā ca kho, ahaṁ akusalaṁ āpanno kañcideva desaṁ kāyena, tasmā maṁ so bhikkhu addasa akusalaṁ āpajjamānaṁ kañcideva desaṁ kāyena.	15	
PA_an_2:15.2.7	Disvā ca pana maṁ so bhikkhu akusalaṁ āpajjamānaṁ kañcideva desaṁ kāyena anattamano ahosi.	15	
PA_an_2:15.2.8	Anattamano samāno anattamanavacanaṁ maṁ so bhikkhu avaca.	15	
PA_an_2:15.2.9	Anattamanavacanāhaṁ tena bhikkhunā vutto samāno anattamano ahosiṁ.	15	
PA_an_2:15.2.10	Anattamano samāno paresaṁ ārocesiṁ.	15	
PA_an_2:15.2.11	Iti mameva tattha accayo accagamā suṅkadāyakaṁva bhaṇḍasmin’ti.	15	
PA_an_2:15.2.12	Evaṁ kho, bhikkhave, āpanno bhikkhu sādhukaṁ attanāva attānaṁ paccavekkhati.	15	
PA_an_2:15.3.1	Kathañca, bhikkhave, codako bhikkhu sādhukaṁ attanāva attānaṁ paccavekkhati?	15	
PA_an_2:15.3.2	Idha, bhikkhave, codako bhikkhu iti paṭisañcikkhati:	15	
PA_an_2:15.3.3	‘ayaṁ kho bhikkhu akusalaṁ āpanno kañcideva desaṁ kāyena.	15	
PA_an_2:15.3.4	Ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena.	15	
PA_an_2:15.3.5	No ce ayaṁ bhikkhu akusalaṁ āpajjeyya kañcideva desaṁ kāyena, nāhaṁ imaṁ bhikkhuṁ passeyyaṁ akusalaṁ āpajjamānaṁ kañcideva desaṁ kāyena.	15	
PA_an_2:15.3.6	Yasmā ca kho, ayaṁ bhikkhu akusalaṁ āpanno kañcideva desaṁ kāyena, tasmā ahaṁ imaṁ bhikkhuṁ addasaṁ akusalaṁ āpajjamānaṁ kañcideva desaṁ kāyena.	15	
PA_an_2:15.3.7	Disvā ca panāhaṁ imaṁ bhikkhuṁ akusalaṁ āpajjamānaṁ kañcideva desaṁ kāyena anattamano ahosiṁ.	15	
PA_an_2:15.3.8	Anattamano samāno anattamanavacanāhaṁ imaṁ bhikkhuṁ avacaṁ.	15	
PA_an_2:15.3.9	Anattamanavacanāyaṁ bhikkhu mayā vutto samāno anattamano ahosi.	15	
PA_an_2:15.3.10	Anattamano samāno paresaṁ ārocesi.	15	
PA_an_2:15.3.11	Iti mameva tattha accayo accagamā suṅkadāyakaṁva bhaṇḍasmin’ti.	15	
PA_an_2:15.3.12	Evaṁ kho, bhikkhave, codako bhikkhu sādhukaṁ attanāva attānaṁ paccavekkhati.	15	
PA_an_2:15.4.1_0	Yasmiṁ, bhikkhave, adhikaraṇe āpanno ca bhikkhu codako ca bhikkhu na sādhukaṁ attanāva	15	
PA_an_2:15.4.1_1	attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ dīghattāya kharattāya	15	
PA_an_2:15.4.1_2	vāḷattāya saṁvattissati, bhikkhū ca na phāsuṁ viharissantīti.	15	
PA_an_2:15.4.2_0	Yasmiñca kho, bhikkhave, adhikaraṇe āpanno ca bhikkhu codako ca bhikkhu sādhukaṁ	15	
PA_an_2:15.4.2_1	attanāva attānaṁ paccavekkhati tasmetaṁ, bhikkhave, adhikaraṇe pāṭikaṅkhaṁ na dīghattāya	15	
PA_an_2:15.4.2_2	kharattāya vāḷattāya saṁvattissati, bhikkhū ca phāsuṁ viharissantī”ti.	15	
PA_an_2:16.1.1	Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	16	
PA_an_2:16.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho so brāhmaṇo bhagavantaṁ etadavoca:	16	
PA_an_2:16.1.3	“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti?	16	
PA_an_2:16.1.4	“Adhammacariyāvisamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti.	16	
PA_an_2:16.2.1	“Ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti?	16	
PA_an_2:16.2.2	“Dhammacariyāsamacariyāhetu kho, brāhmaṇa, evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	16	
PA_an_2:16.3.1	“Abhikkantaṁ, bho gotama, abhikkantaṁ, bho gotama.	16	
PA_an_2:16.3.2_0	Seyyathāpi, bho gotama, nikkujjitaṁ vā ukkujjeyya, paṭicchannaṁ vā vivareyya, mūḷhassa	16	
PA_an_2:16.3.2_1	vā maggaṁ ācikkheyya, andhakāre vā telapajjotaṁ dhāreyya: ‘cakkhumanto rūpāni dakkhantī’ti;	16	
PA_an_2:16.3.2_2	evamevaṁ bhotā gotamena anekapariyāyena dhammo pakāsito.	16	
PA_an_2:16.3.3	Esāhaṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.	16	
PA_an_2:16.3.4	Upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	16	
PA_an_2:17.1.1	Atha kho jāṇussoṇi brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	17	
PA_an_2:17.1.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho jāṇussoṇi brāhmaṇo bhagavantaṁ etadavoca:	17	
PA_an_2:17.1.3	“ko nu kho, bho gotama, hetu ko paccayo yena m’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti?	17	
PA_an_2:17.1.4	“Katattā ca, brāhmaṇa, akatattā ca.	17	
PA_an_2:17.1.5	Evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjantī”ti.	17	
PA_an_2:17.1.6	“Ko pana, bho gotama, hetu ko paccayo yena m’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti?	17	
PA_an_2:17.1.7	“Katattā ca, brāhmaṇa, akatattā ca.	17	
PA_an_2:17.1.8	Evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	17	
PA_an_2:17.1.9	“Na kho ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājānāmi.	17	
PA_an_2:17.1.10	Sādhu me bhavaṁ gotamo tathā dhammaṁ desetu yathā ahaṁ imassa bhoto gotamassa saṅkhittena bhāsitassa vitthārena atthaṁ avibhattassa vitthārena atthaṁ ājāneyyan”ti.	17	
PA_an_2:17.1.11	“Tena hi, brāhmaṇa, suṇāhi, sādhukaṁ manasi karohi; bhāsissāmī”ti.	17	
PA_an_2:17.1.12	“Evaṁ, bho”ti kho jāṇussoṇi brāhmaṇo bhagavato paccassosi.	17	
PA_an_2:17.1.13	Bhagavā etadavoca:	17	
PA_an_2:17.2.1	“Idha, brāhmaṇa, ekaccassa kāyaduccaritaṁ kataṁ hoti, akataṁ hoti kāyasucaritaṁ;	17	
PA_an_2:17.2.2	vacīduccaritaṁ kataṁ hoti, akataṁ hoti vacīsucaritaṁ;	17	
PA_an_2:17.2.3	manoduccaritaṁ kataṁ hoti, akataṁ hoti manosucaritaṁ.	17	
PA_an_2:17.2.4	Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjanti.	17	
PA_an_2:17.2.5	Idha pana, brāhmaṇa, ekaccassa kāyasucaritaṁ kataṁ hoti, akataṁ hoti kāyaduccaritaṁ;	17	
PA_an_2:17.2.6	vacīsucaritaṁ kataṁ hoti, akataṁ hoti vacīduccaritaṁ;	17	
PA_an_2:17.2.7	manosucaritaṁ kataṁ hoti, akataṁ hoti manoduccaritaṁ.	17	
PA_an_2:17.2.8	Evaṁ kho, brāhmaṇa, katattā ca akatattā ca evam’idhekacce sattā kāyassa bhedā paraṁ maraṇā sugatiṁ saggaṁ lokaṁ upapajjantī”ti.	17	
PA_an_2:17.3.1	“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	17	
PA_an_2:18.1.1	Atha kho āyasmā ānando yena bhagavā tenupasaṅkami; upasaṅkamitvā bhagavantaṁ abhivādetvā ekamantaṁ nisīdi. Ekamantaṁ nisinnaṁ kho āyasmantaṁ ānandaṁ bhagavā etadavoca:	18	
PA_an_2:18.1.2	“ekaṁsenāhaṁ, ānanda, akaraṇīyaṁ vadāmi kāyaduccaritaṁ vacīduccaritaṁ manoduccaritan”ti.	18	
PA_an_2:18.1.3	“Yamidaṁ, bhante, bhagavatā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ko ādīnavo pāṭikaṅkho”ti?	18	
PA_an_2:18.1.4	“Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho—	18	
PA_an_2:18.1.5	attāpi attānaṁ upavadati,	18	
PA_an_2:18.1.6	anuvicca viññū garahanti,	18	
PA_an_2:18.1.7	pāpako kittisaddo abbhuggacchati,	18	
PA_an_2:18.1.8	sammūḷho kālaṁ karoti,	18	
PA_an_2:18.1.9	kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	18	
PA_an_2:18.1.10	Yamidaṁ, ānanda, mayā ekaṁsena akaraṇīyaṁ akkhātaṁ kāyaduccaritaṁ vacīduccaritaṁ manoduccaritaṁ tasmiṁ akaraṇīye kayiramāne ayaṁ ādīnavo pāṭikaṅkho”ti.	18	
PA_an_2:18.2.1	“Ekaṁsenāhaṁ, ānanda, karaṇīyaṁ vadāmi kāyasucaritaṁ vacīsucaritaṁ manosucaritan”ti.	18	
PA_an_2:18.2.2	“Yamidaṁ, bhante, bhagavatā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ko ānisaṁso pāṭikaṅkho”ti?	18	
PA_an_2:18.2.3	“Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho—	18	
PA_an_2:18.2.4	attāpi attānaṁ na upavadati,	18	
PA_an_2:18.2.5	anuvicca viññū pasaṁsanti,	18	
PA_an_2:18.2.6	kalyāṇo kittisaddo abbhuggacchati,	18	
PA_an_2:18.2.7	asammūḷho kālaṁ karoti,	18	
PA_an_2:18.2.8	kāyassa bhedā paraṁ maraṇā sugatiṁ saggaṁ lokaṁ upapajjati.	18	
PA_an_2:18.2.9	Yamidaṁ, ānanda, mayā ekaṁsena karaṇīyaṁ akkhātaṁ kāyasucaritaṁ vacīsucaritaṁ manosucaritaṁ tasmiṁ karaṇīye kayiramāne ayaṁ ānisaṁso pāṭikaṅkho”ti.	18	
PA_an_2:19.1.1	“Akusalaṁ, bhikkhave, pajahatha.	19	
PA_an_2:19.1.2	Sakkā, bhikkhave, akusalaṁ pajahituṁ.	19	
PA_an_2:19.1.3	No cedaṁ, bhikkhave, sakkā abhavissa akusalaṁ pajahituṁ, nāhaṁ evaṁ vadeyyaṁ:	19	
PA_an_2:19.1.4	‘akusalaṁ, bhikkhave, pajahathā’ti.	19	
PA_an_2:19.1.5	Yasmā ca kho, bhikkhave, sakkā akusalaṁ pajahituṁ tasmāhaṁ evaṁ vadāmi:	19	
PA_an_2:19.1.6	‘akusalaṁ, bhikkhave, pajahathā’ti.	19	
PA_an_2:19.1.7	Akusalañca hidaṁ, bhikkhave, pahīnaṁ ahitāya dukkhāya saṁvatteyya nāhaṁ evaṁ vadeyyaṁ:	19	
PA_an_2:19.1.8	‘akusalaṁ, bhikkhave, pajahathā’ti.	19	
PA_an_2:19.1.9	Yasmā ca kho, bhikkhave, akusalaṁ pahīnaṁ hitāya sukhāya saṁvattati tasmāhaṁ evaṁ vadāmi:	19	
PA_an_2:19.1.10	‘akusalaṁ, bhikkhave, pajahathā’”ti.	19	
PA_an_2:19.2.1	“Kusalaṁ, bhikkhave, bhāvetha.	19	
PA_an_2:19.2.2	Sakkā, bhikkhave, kusalaṁ bhāvetuṁ.	19	
PA_an_2:19.2.3	No cedaṁ, bhikkhave, sakkā abhavissa kusalaṁ bhāvetuṁ, nāhaṁ evaṁ vadeyyaṁ:	19	
PA_an_2:19.2.4	‘kusalaṁ, bhikkhave, bhāvethā’ti.	19	
PA_an_2:19.2.5	Yasmā ca kho, bhikkhave, sakkā kusalaṁ bhāvetuṁ tasmāhaṁ evaṁ vadāmi:	19	
PA_an_2:19.2.6	‘kusalaṁ, bhikkhave, bhāvethā’ti.	19	
PA_an_2:19.2.7	Kusalañca hidaṁ, bhikkhave, bhāvitaṁ ahitāya dukkhāya saṁvatteyya, nāhaṁ evaṁ vadeyyaṁ:	19	
PA_an_2:19.2.8	‘kusalaṁ, bhikkhave, bhāvethā’ti.	19	
PA_an_2:19.2.9	Yasmā ca kho, bhikkhave, kusalaṁ bhāvitaṁ hitāya sukhāya saṁvattati tasmāhaṁ evaṁ vadāmi:	19	
PA_an_2:19.2.10	‘kusalaṁ, bhikkhave, bhāvethā’”ti.	19	
PA_an_2:20.1.1	“Dveme, bhikkhave, dhammā saddhammassa sammosāya antaradhānāya saṁvattanti.	20	
PA_an_2:20.1.2	Katame dve?	20	
PA_an_2:20.1.3	Dunnikkhittañca padabyañjanaṁ attho ca dunnīto.	20	
PA_an_2:20.1.4	Dunnikkhittassa, bhikkhave, padabyañjanassa atthopi dunnayo hoti.	20	
PA_an_2:20.1.5	Ime kho, bhikkhave, dve dhammā saddhammassa sammosāya antaradhānāya saṁvattantī”ti.	20	
PA_an_2:20.2.1	“Dveme, bhikkhave, dhammā saddhammassa ṭhitiyā asammosāya anantaradhānāya saṁvattanti.	20	
PA_an_2:20.2.2	Katame dve?	20	
PA_an_2:20.2.3	Sunikkhittañca padabyañjanaṁ attho ca sunīto.	20	
PA_an_2:20.2.4	Sunikkhittassa, bhikkhave, padabyañjanassa atthopi sunayo hoti.	20	
PA_an_2:20.2.5	Ime kho, bhikkhave, dve dhammā saddhammassa ṭhitiyā asammosāya anantaradhānāya saṁvattantī”ti.	20	
PA_an_2:20.2.6	Adhikaraṇavaggo dutiyo.	20	
PA_an_2:21.0.1	Aṅguttara Nikāya 2	21	
PA_an_2:21.0.2	3. Bālavagga	21	
PA_an_2:21.1.1	“Dveme, bhikkhave, bālā.	21	
PA_an_2:21.1.2	Katame dve?	21	
PA_an_2:21.1.3	Yo ca accayaṁ accayato na passati, yo ca accayaṁ desentassa yathādhammaṁ nappaṭiggaṇhāti.	21	
PA_an_2:21.1.4	Ime kho, bhikkhave, dve bālāti.	21	
PA_an_2:21.2.1	Dveme, bhikkhave, paṇḍitā.	21	
PA_an_2:21.2.2	Katame dve?	21	
PA_an_2:21.2.3	Yo ca accayaṁ accayato passati, yo ca accayaṁ desentassa yathādhammaṁ paṭiggaṇhāti.	21	
PA_an_2:21.2.4	Ime kho, bhikkhave, dve paṇḍitā”ti.	21	
PA_an_2:22.1.1	“Dveme, bhikkhave, tathāgataṁ abbhācikkhanti.	22	
PA_an_2:22.1.2	Katame dve?	22	
PA_an_2:22.1.3	Duṭṭho vā dosantaro, saddho vā duggahitena.	22	
PA_an_2:22.1.4	Ime kho, bhikkhave, dve tathāgataṁ abbhācikkhantī”ti.	22	
PA_an_2:23.1.1	“Dveme, bhikkhave, tathāgataṁ abbhācikkhanti.	23	
PA_an_2:23.1.2	Katame dve?	23	
PA_an_2:23.1.3	Yo ca abhāsitaṁ alapitaṁ tathāgatena bhāsitaṁ lapitaṁ tathāgatenāti dīpeti, yo ca bhāsitaṁ lapitaṁ tathāgatena abhāsitaṁ alapitaṁ tathāgatenāti dīpeti.	23	
PA_an_2:23.1.4	Ime kho, bhikkhave, dve tathāgataṁ abbhācikkhantīti.	23	
PA_an_2:23.2.1	Dveme, bhikkhave, tathāgataṁ nābbhācikkhanti.	23	
PA_an_2:23.2.2	Katame dve?	23	
PA_an_2:23.2.3	Yo ca abhāsitaṁ alapitaṁ tathāgatena abhāsitaṁ alapitaṁ tathāgatenāti dīpeti, yo ca bhāsitaṁ lapitaṁ tathāgatena bhāsitaṁ lapitaṁ tathāgatenāti dīpeti.	23	
PA_an_2:23.2.4	Ime kho, bhikkhave, dve tathāgataṁ nābbhācikkhantī”ti.	23	
PA_an_2:24.1.1	“Dveme, bhikkhave, tathāgataṁ abbhācikkhanti.	24	
PA_an_2:24.1.2	Katame dve?	24	
PA_an_2:24.1.3	Yo ca neyyatthaṁ suttantaṁ nītattho suttantoti dīpeti, yo ca nītatthaṁ suttantaṁ neyyattho suttantoti dīpeti.	24	
PA_an_2:24.1.4	Ime kho, bhikkhave, dve tathāgataṁ abbhācikkhantī”ti.	24	
PA_an_2:25.1.1	“Dveme, bhikkhave, tathāgataṁ nābbhācikkhanti.	25	
PA_an_2:25.1.2	Katame dve?	25	
PA_an_2:25.1.3	Yo ca neyyatthaṁ suttantaṁ neyyattho suttantoti dīpeti, yo ca nītatthaṁ suttantaṁ nītattho suttantoti dīpeti.	25	
PA_an_2:25.1.4	Ime kho, bhikkhave, dve tathāgataṁ nābbhācikkhantī”ti.	25	
PA_an_2:26.1.1	“Paṭicchannakammantassa, bhikkhave, dvinnaṁ gatīnaṁ aññatarā gati pāṭikaṅkhā—	26	
PA_an_2:26.1.2	nirayo vā tiracchānayoni vāti.	26	
PA_an_2:26.2.1	Appaṭicchannakammantassa, bhikkhave, dvinnaṁ gatīnaṁ aññatarā gati pāṭikaṅkhā—	26	
PA_an_2:26.2.2	devā vā manussā vā”ti.	26	
PA_an_2:27.1.1	“Micchādiṭṭhikassa, bhikkhave, dvinnaṁ gatīnaṁ aññatarā gati pāṭikaṅkhā—	27	
PA_an_2:27.1.2	nirayo vā tiracchānayoni vā”ti.	27	
PA_an_2:28.1.1	“Sammādiṭṭhikassa, bhikkhave, dvinnaṁ gatīnaṁ aññatarā gati pāṭikaṅkhā—	28	
PA_an_2:28.1.2	devā vā manussā vā”ti.	28	
PA_an_2:29.1.1	“Dussīlassa, bhikkhave, dve paṭiggāhā—	29	
PA_an_2:29.1.2	nirayo vā tiracchānayoni vā.	29	
PA_an_2:29.2.1	Sīlavato, bhikkhave, dve paṭiggāhā—	29	
PA_an_2:29.2.2	devā vā manussā vā”ti.	29	
PA_an_2:30.1.1	“Dvāhaṁ, bhikkhave, atthavase sampassamāno araññavanapatthāni pantāni senāsanāni paṭisevāmi.	30	
PA_an_2:30.1.2	Katame dve?	30	
PA_an_2:30.1.3	Attano ca diṭṭhadhammasukhavihāraṁ sampassamāno, pacchimañca janataṁ anukampamāno.	30	
PA_an_2:30.1.4	Ime kho ahaṁ, bhikkhave, dve atthavase sampassamāno araññavanapatthāni pantāni senāsanāni paṭisevāmī”ti.	30	
PA_an_2:31.1.1	“Dve me, bhikkhave, dhammā vijjābhāgiyā.	31	
PA_an_2:31.1.2	Katame dve?	31	
PA_an_2:31.1.3	Samatho ca vipassanā ca.	31	
PA_an_2:31.1.4	Samatho, bhikkhave, bhāvito kamatthamanubhoti?	31	
PA_an_2:31.1.5	Cittaṁ bhāvīyati.	31	
PA_an_2:31.1.6	Cittaṁ bhāvitaṁ kamatthamanubhoti?	31	
PA_an_2:31.1.7	Yo rāgo so pahīyati.	31	
PA_an_2:31.1.8	Vipassanā, bhikkhave, bhāvitā kamatthamanubhoti?	31	
PA_an_2:31.1.9	Paññā bhāvīyati.	31	
PA_an_2:31.1.10	Paññā bhāvitā kamatthamanubhoti?	31	
PA_an_2:31.1.11	Yā avijjā sā pahīyati.	31	
PA_an_2:31.1.12	Rāgupakkiliṭṭhaṁ vā, bhikkhave, cittaṁ na vimuccati, avijjupakkiliṭṭhā vā paññā na bhāvīyati.	31	
PA_an_2:31.1.13	Iti kho, bhikkhave, rāgavirāgā cetovimutti, avijjāvirāgā paññāvimuttī”ti.	31	
PA_an_2:31.1.14	Bālavaggo tatiyo.	31	
PA_an_2:32.0.1	Aṅguttara Nikāya 2	32	
PA_an_2:32.0.2	4. Samacittavagga	32	
PA_an_2:32.1.1	“Asappurisabhūmiñca vo, bhikkhave, desessāmi sappurisabhūmiñca.	32	
PA_an_2:32.1.2	Taṁ suṇātha, sādhukaṁ manasi karotha. bhāsissāmī”ti.	32	
PA_an_2:32.1.3	“Evaṁ, bhante”ti kho te bhikkhū bhagavato paccassosuṁ.	32	
PA_an_2:32.1.4	Bhagavā etadavoca:	32	
PA_an_2:32.2.1	“Katamā ca, bhikkhave, asappurisabhūmi?	32	
PA_an_2:32.2.2	Asappuriso, bhikkhave, akataññū hoti akatavedī.	32	
PA_an_2:32.2.3	Asabbhi hetaṁ, bhikkhave, upaññātaṁ yadidaṁ akataññutā akataveditā.	32	
PA_an_2:32.2.4	Kevalā esā, bhikkhave, asappurisabhūmi yadidaṁ akataññutā akataveditā. (…)	32	
PA_an_2:32.2.5	Sappuriso ca kho, bhikkhave, kataññū hoti katavedī.	32	
PA_an_2:32.2.6	Sabbhi hetaṁ, bhikkhave, upaññātaṁ yadidaṁ kataññutā kataveditā.	32	
PA_an_2:32.2.7	Kevalā esā, bhikkhave, sappurisabhūmi yadidaṁ kataññutā kataveditā”ti.	32	
PA_an_2:33.1.1	“Dvinnāhaṁ, bhikkhave, na suppatikāraṁ vadāmi.	33	
PA_an_2:33.1.2	Katamesaṁ dvinnaṁ?	33	
PA_an_2:33.1.3	Mātu ca pitu ca.	33	
PA_an_2:33.1.4	Ekena, bhikkhave, aṁsena mātaraṁ parihareyya, ekena aṁsena pitaraṁ parihareyya vassasatāyuko vassasatajīvī so ca nesaṁ ucchādanaparimaddananhāpanasambāhanena.	33	
PA_an_2:33.1.5	Te ca tattheva muttakarīsaṁ cajeyyuṁ, na tveva, bhikkhave, mātāpitūnaṁ kataṁ vā hoti paṭikataṁ vā.	33	
PA_an_2:33.1.6	Imissā ca, bhikkhave, mahāpathaviyā pahūtarattaratanāya mātāpitaro issarādhipacce rajje patiṭṭhāpeyya, na tveva, bhikkhave, mātāpitūnaṁ kataṁ vā hoti paṭikataṁ vā.	33	
PA_an_2:33.1.7	Taṁ kissa hetu?	33	
PA_an_2:33.1.8	Bahukārā, bhikkhave, mātāpitaro puttānaṁ āpādakā posakā imassa lokassa dassetāro.	33	
PA_an_2:33.1.9_0	Yo ca kho, bhikkhave, mātāpitaro assaddhe saddhāsampadāya samādapeti niveseti patiṭṭhāpeti,	33	
PA_an_2:33.1.9_1	dussīle sīlasampadāya samādapeti niveseti patiṭṭhāpeti, maccharī cāgasampadāya samādapeti	33	
PA_an_2:33.1.9_2	niveseti patiṭṭhāpeti, duppaññe paññāsampadāya samādapeti niveseti patiṭṭhāpeti,	33	
PA_an_2:33.1.9_3	ettāvatā kho, bhikkhave, mātāpitūnaṁ katañca hoti paṭikatañcā”ti.	33	
PA_an_2:34.1.1	Atha kho aññataro brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi. Sammodanīyaṁ kathaṁ …pe… ekamantaṁ nisinno kho so brāhmaṇo bhagavantaṁ etadavoca:	34	
PA_an_2:34.1.2	“kiṁvādī bhavaṁ gotamo kimakkhāyī”ti?	34	
PA_an_2:34.1.3	“Kiriyavādī cāhaṁ, brāhmaṇa, akiriyavādī cā”ti.	34	
PA_an_2:34.1.4	“Yathākathaṁ pana bhavaṁ gotamo kiriyavādī ca akiriyavādī cā”ti?	34	
PA_an_2:34.2.1	“Akiriyaṁ kho ahaṁ, brāhmaṇa, vadāmi kāyaduccaritassa vacīduccaritassa manoduccaritassa, anekavihitānaṁ pāpakānaṁ akusalānaṁ dhammānaṁ akiriyaṁ vadāmi.	34	
PA_an_2:34.2.2	Kiriyañca kho ahaṁ, brāhmaṇa, vadāmi kāyasucaritassa vacīsucaritassa manosucaritassa, anekavihitānaṁ kusalānaṁ dhammānaṁ kiriyaṁ vadāmi.	34	
PA_an_2:34.2.3	Evaṁ kho ahaṁ, brāhmaṇa, kiriyavādī ca akiriyavādī cā”ti.	34	
PA_an_2:34.3.1	“Abhikkantaṁ, bho gotama …pe… upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	34	
PA_an_2:35.1.1_0	Atha kho anāthapiṇḍiko gahapati yena bhagavā tenupasaṅkami; upasaṅkamitvā bhagavantaṁ	35	
PA_an_2:35.1.1_1	abhivādetvā ekamantaṁ nisīdi. Ekamantaṁ nisinno kho anāthapiṇḍiko gahapati bhagavantaṁ etadavoca:	35	
PA_an_2:35.1.2	“kati nu kho, bhante, loke dakkhiṇeyyā, kattha ca dānaṁ dātabban”ti?	35	
PA_an_2:35.1.3	“Dve kho, gahapati, loke dakkhiṇeyyā—	35	
PA_an_2:35.1.4	sekho ca asekho ca.	35	
PA_an_2:35.1.5	Ime kho, gahapati, dve loke dakkhiṇeyyā, ettha ca dānaṁ dātabban”ti.	35	
PA_an_2:35.2.1	Idamavoca bhagavā.	35	
PA_an_2:35.2.2	Idaṁ vatvāna sugato athāparaṁ etadavoca satthā:	35	
PA_an_2:35.3.1	“Sekho asekho ca imasmiṁ loke,	35	
PA_an_2:35.3.2	Āhuneyyā yajamānānaṁ honti;	35	
PA_an_2:35.3.3	Te ujjubhūtā kāyena,	35	
PA_an_2:35.3.4	Vācāya uda cetasā;	35	
PA_an_2:35.3.5	Khettaṁ taṁ yajamānānaṁ,	35	
PA_an_2:35.3.6	Ettha dinnaṁ mahapphalan”ti.	35	
PA_an_2:36.1.1	Evaṁ me sutaṁ—	36	
PA_an_2:36.1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	36	
PA_an_2:36.1.3	Tena kho pana samayena āyasmā sāriputto sāvatthiyaṁ viharati pubbārāme migāramātupāsāde.	36	
PA_an_2:36.1.4	Tatra kho āyasmā sāriputto bhikkhū āmantesi:	36	
PA_an_2:36.1.5	“āvuso bhikkhave”ti.	36	
PA_an_2:36.1.6	“Āvuso”ti kho te bhikkhū āyasmato sāriputtassa paccassosuṁ.	36	
PA_an_2:36.1.7	Āyasmā sāriputto etadavoca:	36	
PA_an_2:36.1.8	“ajjhattasaṁyojanañca, āvuso, puggalaṁ desessāmi bahiddhāsaṁyojanañca.	36	
PA_an_2:36.1.9	Taṁ suṇātha, sādhukaṁ manasi karotha, bhāsissāmī”ti.	36	
PA_an_2:36.1.10	“Evamāvuso”ti kho te bhikkhū āyasmato sāriputtassa paccassosuṁ.	36	
PA_an_2:36.1.11	Āyasmā sāriputto etadavoca:	36	
PA_an_2:36.2.1	“Katamo cāvuso, ajjhattasaṁyojano puggalo?	36	
PA_an_2:36.2.2	Idhāvuso, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu.	36	
PA_an_2:36.2.3	So kāyassa bhedā paraṁ maraṇā aññataraṁ devanikāyaṁ upapajjati.	36	
PA_an_2:36.2.4	So tato cuto āgāmī hoti, āgantā itthattaṁ.	36	
PA_an_2:36.2.5	Ayaṁ vuccati, āvuso, ajjhattasaṁyojano puggalo āgāmī hoti, āgantā itthattaṁ.	36	
PA_an_2:36.3.1	Katamo cāvuso, bahiddhāsaṁyojano puggalo?	36	
PA_an_2:36.3.2	Idhāvuso, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu.	36	
PA_an_2:36.3.3	So aññataraṁ santaṁ cetovimuttiṁ upasampajja viharati.	36	
PA_an_2:36.3.4	So kāyassa bhedā paraṁ maraṇā aññataraṁ devanikāyaṁ upapajjati.	36	
PA_an_2:36.3.5	So tato cuto anāgāmī hoti, anāgantā itthattaṁ.	36	
PA_an_2:36.3.6	Ayaṁ vuccatāvuso, bahiddhāsaṁyojano puggalo anāgāmī hoti, anāgantā itthattaṁ.	36	
PA_an_2:36.4.1	Puna caparaṁ, āvuso, bhikkhu sīlavā hoti …pe… samādāya sikkhati sikkhāpadesu.	36	
PA_an_2:36.4.2	So kāmānaṁyeva nibbidāya virāgāya nirodhāya paṭipanno hoti.	36	
PA_an_2:36.4.3	So bhavānaṁyeva nibbidāya virāgāya nirodhāya paṭipanno hoti.	36	
PA_an_2:36.4.4	So taṇhākkhayāya paṭipanno hoti.	36	
PA_an_2:36.4.5	So lobhakkhayāya paṭipanno hoti.	36	
PA_an_2:36.4.6	So kāyassa bhedā paraṁ maraṇā aññataraṁ devanikāyaṁ upapajjati.	36	
PA_an_2:36.4.7	So tato cuto anāgāmī hoti, anāgantā itthattaṁ.	36	
PA_an_2:36.4.8	Ayaṁ vuccatāvuso, bahiddhāsaṁyojano puggalo anāgāmī hoti, anāgantā itthattan”ti.	36	
PA_an_2:36.5.1	Atha kho sambahulā samacittā devatā yena bhagavā tenupasaṅkamiṁsu; upasaṅkamitvā bhagavantaṁ abhivādetvā ekamantaṁ aṭṭhaṁsu. Ekamantaṁ ṭhitā kho tā devatā bhagavantaṁ etadavocuṁ:	36	
PA_an_2:36.5.2	“eso, bhante, āyasmā sāriputto pubbārāme migāramātupāsāde bhikkhūnaṁ ajjhattasaṁyojanañca puggalaṁ deseti bahiddhāsaṁyojanañca.	36	
PA_an_2:36.5.3	Haṭṭhā, bhante, parisā.	36	
PA_an_2:36.5.4	Sādhu, bhante, bhagavā yenāyasmā sāriputto tenupasaṅkamatu anukampaṁ upādāyā”ti.	36	
PA_an_2:36.5.5	Adhivāsesi bhagavā tuṇhībhāvena.	36	
PA_an_2:36.5.6_0	Atha kho bhagavā—seyyathāpi nāma balavā puriso samiñjitaṁ vā bāhaṁ pasāreyya, pasāritaṁ	36	
PA_an_2:36.5.6_1	vā bāhaṁ samiñjeyya; evamevaṁ—jetavane antarahito pubbārāme migāramātupāsāde āyasmato	36	
PA_an_2:36.5.6_2	sāriputtassa sammukhe pāturahosi.	36	
PA_an_2:36.5.7	Nisīdi bhagavā paññatte āsane.	36	
PA_an_2:36.5.8	Āyasmāpi kho sāriputto bhagavantaṁ abhivādetvā ekamantaṁ nisīdi.	36	
PA_an_2:36.5.9	Ekamantaṁ nisinnaṁ kho āyasmantaṁ sāriputtaṁ bhagavā etadavoca:	36	
PA_an_2:36.6.1	“Idha, sāriputta, sambahulā samacittā devatā yenāhaṁ tenupasaṅkamiṁsu; upasaṅkamitvā maṁ abhivādetvā ekamantaṁ aṭṭhaṁsu. Ekamantaṁ ṭhitā kho, sāriputta, tā devatā maṁ etadavocuṁ:	36	
PA_an_2:36.6.2	‘eso, bhante, āyasmā sāriputto pubbārāme migāramātupāsāde bhikkhūnaṁ ajjhattasaṁyojanañca puggalaṁ deseti bahiddhāsaṁyojanañca.	36	
PA_an_2:36.6.3	Haṭṭhā, bhante, parisā.	36	
PA_an_2:36.6.4	Sādhu, bhante, bhagavā yena āyasmā sāriputto tenupasaṅkamatu anukampaṁ upādāyā’ti.	36	
PA_an_2:36.6.5_0	Tā kho pana, sāriputta, devatā dasapi hutvā vīsampi hutvā tiṁsampi hutvā cattālīsampi	36	
PA_an_2:36.6.5_1	hutvā paññāsampi hutvā saṭṭhipi hutvā āraggakoṭinitudanamattepi tiṭṭhanti, na ca	36	
PA_an_2:36.6.5_2	aññamaññaṁ byābādhenti.	36	
PA_an_2:36.6.6	Siyā kho pana, sāriputta, evamassa:	36	
PA_an_2:36.6.7_0	‘tattha nūna tāsaṁ devatānaṁ tathā cittaṁ bhāvitaṁ yena tā devatā dasapi hutvā vīsampi	36	
PA_an_2:36.6.7_1	hutvā tiṁsampi hutvā cattālīsampi hutvā paññāsampi hutvā saṭṭhipi hutvā āraggakoṭinitudanamattepi	36	
PA_an_2:36.6.7_2	tiṭṭhanti na ca aññamaññaṁ byābādhentī’ti.	36	
PA_an_2:36.6.8	Na kho panetaṁ, sāriputta, evaṁ daṭṭhabbaṁ.	36	
PA_an_2:36.6.9	Idheva kho, sāriputta, tāsaṁ devatānaṁ tathā cittaṁ bhāvitaṁ, yena tā devatā dasapi hutvā …pe… na ca aññamaññaṁ byābādhenti.	36	
PA_an_2:36.6.10	Tasmātiha, sāriputta, evaṁ sikkhitabbaṁ:	36	
PA_an_2:36.6.11	‘santindriyā bhavissāma santamānasā’ti.	36	
PA_an_2:36.6.12	Evañhi vo, sāriputta, sikkhitabbaṁ.	36	
PA_an_2:36.6.13	‘Santindriyānañhi vo, sāriputta, santamānasānaṁ santaṁyeva kāyakammaṁ bhavissati santaṁ vacīkammaṁ santaṁ manokammaṁ.	36	
PA_an_2:36.6.14	Santaṁyeva upahāraṁ upaharissāma sabrahmacārīsū’ti.	36	
PA_an_2:36.6.15	‘Evañhi vo, sāriputta, sikkhitabbaṁ.	36	
PA_an_2:36.6.16	Anassuṁ kho, sāriputta, aññatitthiyā paribbājakā ye imaṁ dhammapariyāyaṁ nāssosun’”ti.	36	
PA_an_2:37.1.1	Evaṁ me sutaṁ—	37	
PA_an_2:37.1.2	ekaṁ samayaṁ āyasmā mahākaccāno varaṇāyaṁ viharati bhaddasāritīre.	37	
PA_an_2:37.1.3	Atha kho ārāmadaṇḍo brāhmaṇo yenāyasmā mahākaccāno tenupasaṅkami; upasaṅkamitvā āyasmatā mahākaccānena saddhiṁ sammodi.	37	
PA_an_2:37.1.4	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho ārāmadaṇḍo brāhmaṇo āyasmantaṁ mahākaccānaṁ etadavoca:	37	
PA_an_2:37.1.5	“ko nu kho, bho kaccāna, hetu ko paccayo yena khattiyāpi khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti?	37	
PA_an_2:37.1.6_0	“Kāmarāgābhinivesavinibandhapaligedhapariyuṭṭhānajjhosānahetu kho, brāhmaṇa, khattiyāpi	37	
PA_an_2:37.1.6_1	khattiyehi vivadanti, brāhmaṇāpi brāhmaṇehi vivadanti, gahapatikāpi gahapatikehi vivadantī”ti.	37	
PA_an_2:37.2.1	“Ko pana, bho kaccāna, hetu ko paccayo yena samaṇāpi samaṇehi vivadantī”ti?	37	
PA_an_2:37.2.2	“Diṭṭhirāgābhinivesavinibandhapaligedhapariyuṭṭhānajjhosānahetu kho, brāhmaṇa, samaṇāpi samaṇehi vivadantī”ti.	37	
PA_an_2:37.3.1_0	“Atthi pana, bho kaccāna, koci lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ	37	
PA_an_2:37.3.1_1	samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti?	37	
PA_an_2:37.3.2_0	“Atthi, brāhmaṇa, lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ	37	
PA_an_2:37.3.2_1	samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti.	37	
PA_an_2:37.4.1_0	“Ko pana so, bho kaccāna, lokasmiṁ yo imañceva kāmarāgābhinivesavinibandhapaligedhapariyuṭṭhānajjhosānaṁ	37	
PA_an_2:37.4.1_1	samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti?	37	
PA_an_2:37.4.2	“Atthi, brāhmaṇa, puratthimesu janapadesu sāvatthī nāma nagaraṁ.	37	
PA_an_2:37.4.3	Tattha so bhagavā etarahi viharati arahaṁ sammāsambuddho.	37	
PA_an_2:37.4.4_0	So hi, brāhmaṇa, bhagavā imañceva kāmarāgābhinivesavinibandhapaligedhapariyuṭṭhānajjhosānaṁ	37	
PA_an_2:37.4.4_1	samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti.	37	
PA_an_2:37.5.1	Evaṁ vutte, ārāmadaṇḍo brāhmaṇo uṭṭhāyāsanā ekaṁsaṁ uttarāsaṅgaṁ karitvā dakkhiṇaṁ jāṇumaṇḍalaṁ pathaviyaṁ nihantvā yena bhagavā tenañjaliṁ paṇāmetvā tikkhattuṁ udānaṁ udānesi:	37	
PA_an_2:37.6.1	“Namo tassa bhagavato arahato sammāsambuddhassa.	37	
PA_an_2:37.7.1	Namo tassa bhagavato arahato sammāsambuddhassa.	37	
PA_an_2:37.8.1	Namo tassa bhagavato arahato sammāsambuddhassa.	37	
PA_an_2:37.9.1_0	Yo hi so bhagavā imañceva kāmarāgābhinivesavinibandhapaligedhapariyuṭṭhānajjhosānaṁ	37	
PA_an_2:37.9.1_1	samatikkanto, imañca diṭṭhirāgābhinivesavinibandhapaligedhapariyuṭṭhānajjhosānaṁ samatikkanto”ti.	37	
PA_an_2:37.10.1	“Abhikkantaṁ, bho kaccāna, abhikkantaṁ, bho kaccāna.	37	
PA_an_2:37.10.2_0	Seyyathāpi, bho kaccāna, nikkujjitaṁ vā ukkujjeyya, paṭicchannaṁ vā vivareyya, mūḷhassa	37	
PA_an_2:37.10.2_1	vā maggaṁ ācikkheyya; andhakāre vā telapajjotaṁ dhāreyya: ‘cakkhumanto rūpāni dakkhantī’ti;	37	
PA_an_2:37.10.2_2	evamevaṁ bhotā kaccānena anekapariyāyena dhammo pakāsito.	37	
PA_an_2:37.10.3	Esāhaṁ, bho kaccāna, taṁ bhavantaṁ gotamaṁ saraṇaṁ gacchāmi dhammañca bhikkhusaṅghañca.	37	
PA_an_2:37.10.4	Upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti.	37	
PA_an_2:38.1.1	Ekaṁ samayaṁ āyasmā mahākaccāno madhurāyaṁ viharati gundāvane.	38	
PA_an_2:38.1.2_0	Atha kho kandarāyano brāhmaṇo yenāyasmā mahākaccāno tenupasaṅkami; upasaṅkamitvā	38	
PA_an_2:38.1.2_1	āyasmatā mahākaccānena saddhiṁ …pe… ekamantaṁ nisinno kho kandarāyano brāhmaṇo āyasmantaṁ	38	
PA_an_2:38.1.2_2	mahākaccānaṁ etadavoca:	38	
PA_an_2:38.1.3	“sutaṁ metaṁ, bho kaccāna, ‘na samaṇo kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimantetī’ti.	38	
PA_an_2:38.1.4	Tayidaṁ, bho kaccāna, tatheva?	38	
PA_an_2:38.1.5	Na hi bhavaṁ kaccāno brāhmaṇe jiṇṇe vuddhe mahallake addhagate vayoanuppatte abhivādeti vā paccuṭṭheti vā āsanena vā nimanteti.	38	
PA_an_2:38.1.6	Tayidaṁ, bho kaccāna, na sampannamevā”ti.	38	
PA_an_2:38.2.1	“Atthi, brāhmaṇa, tena bhagavatā jānatā passatā arahatā sammāsambuddhena vuddhabhūmi ca akkhātā daharabhūmi ca.	38	
PA_an_2:38.2.2_0	Vuddho cepi, brāhmaṇa, hoti āsītiko vā nāvutiko vā vassasatiko vā jātiyā, so ca kāme	38	
PA_an_2:38.2.2_1	paribhuñjati kāmamajjhāvasati kāmapariḷāhena pariḍayhati kāmavitakkehi khajjati kāmapariyesanāya ussuko.	38	
PA_an_2:38.2.3	Atha kho so bālo na therotveva saṅkhyaṁ gacchati.	38	
PA_an_2:38.2.4	Daharo cepi, brāhmaṇa, hoti yuvā susukāḷakeso bhadrena yobbanena samannāgato paṭhamena vayasā.	38	
PA_an_2:38.2.5	So ca na kāme paribhuñjati na kāmamajjhāvasati, na kāmapariḷāhena pariḍayhati, na kāmavitakkehi khajjati, na kāmapariyesanāya ussuko.	38	
PA_an_2:38.2.6	Atha kho so paṇḍito therotveva saṅkhyaṁ gacchatī”ti.	38	
PA_an_2:38.3.1	Evaṁ vutte, kandarāyano brāhmaṇo uṭṭhāyāsanā ekaṁsaṁ uttarāsaṅgaṁ karitvā daharānaṁ sataṁ bhikkhūnaṁ pāde sirasā vandati:	38	
PA_an_2:38.3.2	“vuddhā bhavanto, vuddhabhūmiyaṁ ṭhitā.	38	
PA_an_2:38.3.3	Daharā mayaṁ, daharabhūmiyaṁ ṭhitā”ti.	38	
PA_an_2:38.4.1	“Abhikkantaṁ, bho kaccāna …pe… upāsakaṁ maṁ bhavaṁ kaccāno dhāretu ajjatagge pāṇupetaṁ saraṇaṁ gatan”ti.	38	
PA_an_2:39.1.1	“Yasmiṁ, bhikkhave, samaye corā balavanto honti, rājāno tasmiṁ samaye dubbalā honti.	39	
PA_an_2:39.1.2	Tasmiṁ, bhikkhave, samaye rañño na phāsu hoti atiyātuṁ vā niyyātuṁ vā paccantime vā janapade anusaññātuṁ.	39	
PA_an_2:39.1.3	Brāhmaṇagahapatikānampi tasmiṁ samaye na phāsu hoti atiyātuṁ vā niyyātuṁ vā bāhirāni vā kammantāni paṭivekkhituṁ.	39	
PA_an_2:39.1.4	Evamevaṁ kho, bhikkhave, yasmiṁ samaye pāpabhikkhū balavanto honti, pesalā bhikkhū tasmiṁ samaye dubbalā honti.	39	
PA_an_2:39.1.5	Tasmiṁ, bhikkhave, samaye pesalā bhikkhū tuṇhībhūtā tuṇhībhūtāva saṅghamajjhe saṅkasāyanti paccantime vā janapade acchanti.	39	
PA_an_2:39.1.6	Tayidaṁ, bhikkhave, hoti bahujanāhitāya bahujanāsukhāya, bahuno janassa anatthāya ahitāya dukkhāya devamanussānaṁ.	39	
PA_an_2:39.2.1	Yasmiṁ, bhikkhave, samaye rājāno balavanto honti, corā tasmiṁ samaye dubbalā honti.	39	
PA_an_2:39.2.2	Tasmiṁ, bhikkhave, samaye rañño phāsu hoti atiyātuṁ vā niyyātuṁ vā paccantime vā janapade anusaññātuṁ.	39	
PA_an_2:39.2.3	Brāhmaṇagahapatikānampi tasmiṁ samaye phāsu hoti atiyātuṁ vā niyyātuṁ vā bāhirāni vā kammantāni paṭivekkhituṁ.	39	
PA_an_2:39.2.4	Evamevaṁ kho, bhikkhave, yasmiṁ samaye pesalā bhikkhū balavanto honti, pāpabhikkhū tasmiṁ samaye dubbalā honti.	39	
PA_an_2:39.2.5	Tasmiṁ, bhikkhave, samaye pāpabhikkhū tuṇhībhūtā tuṇhībhūtāva saṅghamajjhe saṅkasāyanti, yena vā pana tena pakkamanti.	39	
PA_an_2:39.2.6	Tayidaṁ, bhikkhave, hoti bahujanahitāya bahujanasukhāya, bahuno janassa atthāya hitāya sukhāya devamanussānan”ti.	39	
PA_an_2:40.1.1	“Dvinnāhaṁ, bhikkhave, micchāpaṭipattiṁ na vaṇṇemi, gihissa vā pabbajitassa vā.	40	
PA_an_2:40.1.2	Gihī vā, bhikkhave, pabbajito vā micchāpaṭipanno micchāpaṭipattādhikaraṇahetu na ārādhako hoti ñāyaṁ dhammaṁ kusalaṁ.	40	
PA_an_2:40.2.1	Dvinnāhaṁ, bhikkhave, sammāpaṭipattiṁ vaṇṇemi, gihissa vā pabbajitassa vā.	40	
PA_an_2:40.2.2	Gihī vā, bhikkhave, pabbajito vā sammāpaṭipanno sammāpaṭipattādhikaraṇahetu ārādhako hoti ñāyaṁ dhammaṁ kusalan”ti.	40	
PA_an_2:41.1.1_0	“Ye te, bhikkhave, bhikkhū duggahitehi suttantehi byañjanappatirūpakehi atthañca	41	
PA_an_2:41.1.1_1	dhammañca paṭibāhanti te, bhikkhave, bhikkhū bahujanāhitāya paṭipannā bahujanāsukhāya,	41	
PA_an_2:41.1.1_2	bahuno janassa anatthāya ahitāya dukkhāya devamanussānaṁ.	41	
PA_an_2:41.1.2	Bahuñca te, bhikkhave, bhikkhū apuññaṁ pasavanti, te cimaṁ saddhammaṁ antaradhāpenti.	41	
PA_an_2:41.2.1_0	Ye te, bhikkhave, bhikkhū suggahitehi suttantehi byañjanappatirūpakehi atthañca dhammañca	41	
PA_an_2:41.2.1_1	anulomenti te, bhikkhave, bhikkhū bahujanahitāya paṭipannā bahujanasukhāya, bahuno	41	
PA_an_2:41.2.1_2	janassa atthāya hitāya sukhāya devamanussānaṁ.	41	
PA_an_2:41.2.2	Bahuñca te, bhikkhave, bhikkhū puññaṁ pasavanti, te cimaṁ saddhammaṁ ṭhapentī”ti.	41	
PA_an_2:41.2.3	Samacittavaggo catuttho.	41	
PA_an_2:42.0.1	Aṅguttara Nikāya 2	42	
PA_an_2:42.0.2	5. Parisavagga	42	
PA_an_2:42.1.1	“Dvemā, bhikkhave, parisā.	42	
PA_an_2:42.1.2	Katamā dve?	42	
PA_an_2:42.1.3	Uttānā ca parisā gambhīrā ca parisā.	42	
PA_an_2:42.1.4	Katamā ca, bhikkhave, uttānā parisā?	42	
PA_an_2:42.1.5	Idha, bhikkhave, yassaṁ parisāyaṁ bhikkhū uddhatā honti unnaḷā capalā mukharā vikiṇṇavācā muṭṭhassatī asampajānā asamāhitā vibbhantacittā pākatindriyā.	42	
PA_an_2:42.1.6	Ayaṁ vuccati, bhikkhave, uttānā parisā.	42	
PA_an_2:42.2.1	Katamā ca, bhikkhave, gambhīrā parisā?	42	
PA_an_2:42.2.2	Idha, bhikkhave, yassaṁ parisāyaṁ bhikkhū anuddhatā honti anunnaḷā acapalā amukharā avikiṇṇavācā upaṭṭhitassatī sampajānā samāhitā ekaggacittā saṁvutindriyā.	42	
PA_an_2:42.2.3	Ayaṁ vuccati, bhikkhave, gambhīrā parisā.	42	
PA_an_2:42.2.4	Imā kho, bhikkhave, dve parisā.	42	
PA_an_2:42.2.5	Etadaggaṁ, bhikkhave, imāsaṁ dvinnaṁ parisānaṁ yadidaṁ gambhīrā parisā”ti.	42	
PA_an_2:43.1.1	“Dvemā, bhikkhave, parisā.	43	
PA_an_2:43.1.2	Katamā dve?	43	
PA_an_2:43.1.3	Vaggā ca parisā samaggā ca parisā.	43	
PA_an_2:43.1.4	Katamā ca, bhikkhave, vaggā parisā?	43	
PA_an_2:43.1.5	Idha, bhikkhave, yassaṁ parisāyaṁ bhikkhū bhaṇḍanajātā kalahajātā vivādāpannā aññamaññaṁ mukhasattīhi vitudantā viharanti.	43	
PA_an_2:43.1.6	Ayaṁ vuccati, bhikkhave, vaggā parisā.	43	
PA_an_2:43.2.1	Katamā ca, bhikkhave, samaggā parisā?	43	
PA_an_2:43.2.2	Idha, bhikkhave, yassaṁ parisāyaṁ bhikkhū samaggā sammodamānā avivadamānā khīrodakībhūtā aññamaññaṁ piyacakkhūhi sampassantā viharanti.	43	
PA_an_2:43.2.3	Ayaṁ vuccati, bhikkhave, samaggā parisā.	43	
PA_an_2:43.2.4	Imā kho, bhikkhave, dve parisā.	43	
PA_an_2:43.2.5	Etadaggaṁ, bhikkhave, imāsaṁ dvinnaṁ parisānaṁ yadidaṁ samaggā parisā”ti.	43	
PA_an_2:44.1.1	“Dvemā, bhikkhave, parisā.	44	
PA_an_2:44.1.2	Katamā dve?	44	
PA_an_2:44.1.3	Anaggavatī ca parisā aggavatī ca parisā.	44	
PA_an_2:44.1.4	Katamā ca, bhikkhave, anaggavatī parisā?	44	
PA_an_2:44.1.5_0	Idha, bhikkhave, yassaṁ parisāyaṁ therā bhikkhū bāhulikā honti sāthalikā, okkamane	44	
PA_an_2:44.1.5_1	pubbaṅgamā, paviveke nikkhittadhurā, na vīriyaṁ ārabhanti appattassa pattiyā anadhigatassa	44	
PA_an_2:44.1.5_2	adhigamāya asacchikatassa sacchikiriyāya.	44	
PA_an_2:44.1.6	Tesaṁ pacchimā janatā diṭṭhānugatiṁ āpajjati.	44	
PA_an_2:44.1.7	Sāpi hoti bāhulikā sāthalikā, okkamane pubbaṅgamā, paviveke nikkhittadhurā, na vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.	44	
PA_an_2:44.1.8	Ayaṁ vuccati, bhikkhave, anaggavatī parisā.	44	
PA_an_2:44.2.1	Katamā ca, bhikkhave, aggavatī parisā?	44	
PA_an_2:44.2.2_0	Idha, bhikkhave, yassaṁ parisāyaṁ therā bhikkhū na bāhulikā honti na sāthalikā, okkamane	44	
PA_an_2:44.2.2_1	nikkhittadhurā, paviveke pubbaṅgamā, vīriyaṁ ārabhanti appattassa pattiyā anadhigatassa	44	
PA_an_2:44.2.2_2	adhigamāya asacchikatassa sacchikiriyāya.	44	
PA_an_2:44.2.3	Tesaṁ pacchimā janatā diṭṭhānugatiṁ āpajjati.	44	
PA_an_2:44.2.4	Sāpi hoti na bāhulikā na sāthalikā, okkamane nikkhittadhurā, paviveke pubbaṅgamā, vīriyaṁ ārabhati appattassa pattiyā anadhigatassa adhigamāya asacchikatassa sacchikiriyāya.	44	
PA_an_2:44.2.5	Ayaṁ vuccati, bhikkhave, aggavatī parisā.	44	
PA_an_2:44.2.6	Imā kho, bhikkhave, dve parisā.	44	
PA_an_2:44.2.7	Etadaggaṁ, bhikkhave, imāsaṁ dvinnaṁ parisānaṁ yadidaṁ aggavatī parisā”ti.	44	
PA_an_2:45.1.1	“Dvemā, bhikkhave, parisā.	45	
PA_an_2:45.1.2	Katamā dve?	45	
PA_an_2:45.1.3	Anariyā ca parisā ariyā ca parisā.	45	
PA_an_2:45.1.4	Katamā ca, bhikkhave, anariyā parisā?	45	
PA_an_2:45.1.5_0	Idha, bhikkhave, yassaṁ parisāyaṁ bhikkhū ‘idaṁ dukkhan’ti yathābhūtaṁ nappajānanti,	45	
PA_an_2:45.1.5_1	‘ayaṁ dukkhasamudayo’ti yathābhūtaṁ nappajānanti, ‘ayaṁ dukkhanirodho’ti yathābhūtaṁ	45	
PA_an_2:45.1.5_2	nappajānanti, ‘ayaṁ dukkhanirodhagāminī paṭipadā’ti yathābhūtaṁ nappajānanti.	45	
PA_an_2:45.1.6	Ayaṁ vuccati, bhikkhave, anariyā parisā.	45	
PA_an_2:45.2.1	Katamā ca, bhikkhave, ariyā parisā?	45	
PA_an_2:45.2.2_0	Idha, bhikkhave, yassaṁ parisāyaṁ bhikkhū ‘idaṁ dukkhan’ti yathābhūtaṁ pajānanti,	45	
PA_an_2:45.2.2_1	‘ayaṁ dukkhasamudayo’ti yathābhūtaṁ pajānanti, ‘ayaṁ dukkhanirodho’ti yathābhūtaṁ	45	
PA_an_2:45.2.2_2	pajānanti, ‘ayaṁ dukkhanirodhagāminī paṭipadā’ti yathābhūtaṁ pajānanti.	45	
PA_an_2:45.2.3	Ayaṁ vuccati, bhikkhave, ariyā parisā.	45	
PA_an_2:45.2.4	Imā kho, bhikkhave, dve parisā.	45	
PA_an_2:45.2.5	Etadaggaṁ, bhikkhave, imāsaṁ dvinnaṁ parisānaṁ yadidaṁ ariyā parisā”ti.	45	
PA_an_2:46.1.1	“Dvemā, bhikkhave, parisā.	46	
PA_an_2:46.1.2	Katamā dve?	46	
PA_an_2:46.1.3	Parisākasaṭo ca parisāmaṇḍo ca.	46	
PA_an_2:46.1.4	Katamo ca, bhikkhave, parisākasaṭo?	46	
PA_an_2:46.1.5	Idha, bhikkhave, yassaṁ parisāyaṁ bhikkhū chandāgatiṁ gacchanti, dosāgatiṁ gacchanti, mohāgatiṁ gacchanti, bhayāgatiṁ gacchanti.	46	
PA_an_2:46.1.6	Ayaṁ vuccati, bhikkhave, parisākasaṭo.	46	
PA_an_2:46.2.1	Katamo ca, bhikkhave, parisāmaṇḍo?	46	
PA_an_2:46.2.2	Idha, bhikkhave, yassaṁ parisāyaṁ bhikkhū na chandāgatiṁ gacchanti, na dosāgatiṁ gacchanti, na mohāgatiṁ gacchanti, na bhayāgatiṁ gacchanti.	46	
PA_an_2:46.2.3	Ayaṁ vuccati, bhikkhave, parisāmaṇḍo.	46	
PA_an_2:46.2.4	Imā kho, bhikkhave, dve parisā.	46	
PA_an_2:46.2.5	Etadaggaṁ, bhikkhave, imāsaṁ dvinnaṁ parisānaṁ yadidaṁ parisāmaṇḍo”ti.	46	
PA_an_2:47.1.1	“Dvemā, bhikkhave, parisā.	47	
PA_an_2:47.1.2	Katamā dve?	47	
PA_an_2:47.1.3	Okkācitavinītā parisā nopaṭipucchāvinītā, paṭipucchāvinītā parisā nookkācitavinītā.	47	
PA_an_2:47.1.4	Katamā ca, bhikkhave, okkācitavinītā parisā nopaṭipucchāvinītā?	47	
PA_an_2:47.1.5_0	Idha, bhikkhave, yassaṁ parisāyaṁ bhikkhū ye te suttantā tathāgatabhāsitā gambhīrā	47	
PA_an_2:47.1.5_1	gambhīratthā lokuttarā suññatāpaṭisaṁyuttā tesu bhaññamānesu na sussūsanti na sotaṁ	47	
PA_an_2:47.1.5_2	odahanti na aññā cittaṁ upaṭṭhapenti na ca te dhamme uggahetabbaṁ pariyāpuṇitabbaṁ maññanti.	47	
PA_an_2:47.1.6_0	Ye pana te suttantā kavitā kāveyyā cittakkharā cittabyañjanā bāhirakā sāvakabhāsitā	47	
PA_an_2:47.1.6_1	tesu bhaññamānesu sussūsanti sotaṁ odahanti aññā cittaṁ upaṭṭhapenti, te dhamme uggahetabbaṁ	47	
PA_an_2:47.1.6_2	pariyāpuṇitabbaṁ maññanti, te ca taṁ dhammaṁ pariyāpuṇitvā na ceva aññamaññaṁ paṭipucchanti	47	
PA_an_2:47.1.6_3	na ca paṭivicaranti:	47	
PA_an_2:47.1.7	‘idaṁ kathaṁ, imassa ko attho’ti?	47	
PA_an_2:47.1.8	Te avivaṭañceva na vivaranti, anuttānīkatañca na uttānīkaronti, anekavihitesu ca kaṅkhāṭhāniyesu dhammesu kaṅkhaṁ na paṭivinodenti.	47	
PA_an_2:47.1.9	Ayaṁ vuccati, bhikkhave, okkācitavinītā parisā no paṭipucchāvinītā.	47	
PA_an_2:47.2.1	Katamā ca, bhikkhave, paṭipucchāvinītā parisā nookkācitavinītā?	47	
PA_an_2:47.2.2_0	Idha, bhikkhave, yassaṁ parisāyaṁ bhikkhū ye te suttantā kavitā kāveyyā cittakkharā	47	
PA_an_2:47.2.2_1	cittabyañjanā bāhirakā sāvakabhāsitā tesu bhaññamānesu na sussūsanti na sotaṁ odahanti	47	
PA_an_2:47.2.2_2	na aññā cittaṁ upaṭṭhapenti, na ca te dhamme uggahetabbaṁ pariyāpuṇitabbaṁ maññanti.	47	
PA_an_2:47.2.3_0	Ye pana te suttantā tathāgatabhāsitā gambhīrā gambhīratthā lokuttarā suññatāpaṭisaṁyuttā	47	
PA_an_2:47.2.3_1	tesu bhaññamānesu sussūsanti sotaṁ odahanti aññā cittaṁ upaṭṭhapenti, te ca dhamme	47	
PA_an_2:47.2.3_2	uggahetabbaṁ pariyāpuṇitabbaṁ maññanti.	47	
PA_an_2:47.2.4	Te taṁ dhammaṁ pariyāpuṇitvā aññamaññaṁ paṭipucchanti paṭivicaranti:	47	
PA_an_2:47.2.5	‘idaṁ kathaṁ, imassa ko attho’ti?	47	
PA_an_2:47.2.6	Te avivaṭañceva vivaranti, anuttānīkatañca uttānīkaronti, anekavihitesu ca kaṅkhāṭhāniyesu dhammesu kaṅkhaṁ paṭivinodenti.	47	
PA_an_2:47.2.7	Ayaṁ vuccati, bhikkhave, paṭipucchāvinītā parisā nookkācitavinītā.	47	
PA_an_2:47.2.8	Imā kho, bhikkhave, dve parisā.	47	
PA_an_2:47.2.9	Etadaggaṁ, bhikkhave, imāsaṁ dvinnaṁ parisānaṁ yadidaṁ paṭipucchāvinītā parisā nookkācitavinītā”ti.	47	
PA_an_2:48.1.1	“Dvemā, bhikkhave, parisā.	48	
PA_an_2:48.1.2	Katamā dve?	48	
PA_an_2:48.1.3	Āmisagaru parisā no saddhammagaru, saddhammagaru parisā no āmisagaru.	48	
PA_an_2:48.1.4	Katamā ca, bhikkhave, āmisagaru parisā no saddhammagaru?	48	
PA_an_2:48.1.5	Idha, bhikkhave, yassaṁ parisāyaṁ bhikkhū gihīnaṁ odātavasanānaṁ sammukhā aññamaññassa vaṇṇaṁ bhāsanti:	48	
PA_an_2:48.1.6_0	‘asuko bhikkhu ubhatobhāgavimutto, asuko paññāvimutto, asuko kāyasakkhī, asuko diṭṭhippatto,	48	
PA_an_2:48.1.6_1	asuko saddhāvimutto, asuko dhammānusārī, asuko saddhānusārī, asuko sīlavā kalyāṇadhammo,	48	
PA_an_2:48.1.6_2	asuko dussīlo pāpadhammo’ti.	48	
PA_an_2:48.1.7	Te tena lābhaṁ labhanti.	48	
PA_an_2:48.1.8	Te taṁ lābhaṁ labhitvā gathitā mucchitā ajjhopannā anādīnavadassāvino anissaraṇapaññā paribhuñjanti.	48	
PA_an_2:48.1.9	Ayaṁ vuccati, bhikkhave, āmisagaru parisā no saddhammagaru.	48	
PA_an_2:48.2.1	Katamā ca, bhikkhave, saddhammagaru parisā noāmisagaru?	48	
PA_an_2:48.2.2	Idha, bhikkhave, yassaṁ parisāyaṁ bhikkhū gihīnaṁ odātavasanānaṁ sammukhā aññamaññassa vaṇṇaṁ na bhāsanti:	48	
PA_an_2:48.2.3_0	‘asuko bhikkhu ubhatobhāgavimutto, asuko paññāvimutto, asuko kāyasakkhī, asuko diṭṭhippatto,	48	
PA_an_2:48.2.3_1	asuko saddhāvimutto, asuko dhammānusārī, asuko saddhānusārī, asuko sīlavā kalyāṇadhammo,	48	
PA_an_2:48.2.3_2	asuko dussīlo pāpadhammo’ti.	48	
PA_an_2:48.2.4	Te tena lābhaṁ labhanti.	48	
PA_an_2:48.2.5	Te taṁ lābhaṁ labhitvā agathitā amucchitā anajjhosannā ādīnavadassāvino nissaraṇapaññā paribhuñjanti.	48	
PA_an_2:48.2.6	Ayaṁ vuccati, bhikkhave, saddhammagaru parisā noāmisagaru.	48	
PA_an_2:48.2.7	Imā kho, bhikkhave, dve parisā.	48	
PA_an_2:48.2.8	Etadaggaṁ, bhikkhave, imāsaṁ dvinnaṁ parisānaṁ yadidaṁ saddhammagaru parisā noāmisagarū”ti.	48	
PA_an_2:49.1.1	“Dvemā, bhikkhave, parisā.	49	
PA_an_2:49.1.2	Katamā dve?	49	
PA_an_2:49.1.3	Visamā ca parisā samā ca parisā.	49	
PA_an_2:49.1.4	Katamā ca, bhikkhave, visamā parisā?	49	
PA_an_2:49.1.5_0	Idha, bhikkhave, yassaṁ parisāyaṁ adhammakammāni pavattanti dhammakammāni nappavattanti,	49	
PA_an_2:49.1.5_1	avinayakammāni pavattanti vinayakammāni nappavattanti, adhammakammāni dippanti dhammakammāni	49	
PA_an_2:49.1.5_2	na dippanti, avinayakammāni dippanti vinayakammāni na dippanti.	49	
PA_an_2:49.1.6	Ayaṁ vuccati, bhikkhave, visamā parisā. (…)	49	
PA_an_2:49.2.1	Katamā ca, bhikkhave, samā parisā?	49	
PA_an_2:49.2.2_0	Idha, bhikkhave, yassaṁ parisāyaṁ dhammakammāni pavattanti adhammakammāni nappavattanti,	49	
PA_an_2:49.2.2_1	vinayakammāni pavattanti avinayakammāni nappavattanti, dhammakammāni dippanti adhammakammāni	49	
PA_an_2:49.2.2_2	na dippanti, vinayakammāni dippanti avinayakammāni na dippanti.	49	
PA_an_2:49.2.3	Ayaṁ vuccati, bhikkhave, samā parisā. (…)	49	
PA_an_2:49.2.4	Imā kho, bhikkhave, dve parisā.	49	
PA_an_2:49.2.5	Etadaggaṁ, bhikkhave, imāsaṁ dvinnaṁ parisānaṁ yadidaṁ samā parisā”ti.	49	
PA_an_2:50.1.1	“Dvemā, bhikkhave, parisā.	50	
PA_an_2:50.1.2	Katamā dve?	50	
PA_an_2:50.1.3	Adhammikā ca parisā dhammikā ca parisā …pe… imā kho, bhikkhave, dve parisā.	50	
PA_an_2:50.1.4	Etadaggaṁ, bhikkhave, imāsaṁ dvinnaṁ parisānaṁ yadidaṁ dhammikā parisā”ti.	50	
PA_an_2:51.1.1	“Dvemā, bhikkhave, parisā.	51	
PA_an_2:51.1.2	Katamā dve?	51	
PA_an_2:51.1.3	Adhammavādinī ca parisā dhammavādinī ca parisā.	51	
PA_an_2:51.1.4	Katamā ca, bhikkhave, adhammavādinī parisā?	51	
PA_an_2:51.1.5	Idha, bhikkhave, yassaṁ parisāyaṁ bhikkhū adhikaraṇaṁ ādiyanti dhammikaṁ vā adhammikaṁ vā.	51	
PA_an_2:51.1.6	Te taṁ adhikaraṇaṁ ādiyitvā na ceva aññamaññaṁ saññāpenti na ca saññattiṁ upagacchanti, na ca nijjhāpenti na ca nijjhattiṁ upagacchanti.	51	
PA_an_2:51.1.7	Te asaññattibalā anijjhattibalā appaṭinissaggamantino tameva adhikaraṇaṁ thāmasā parāmāsā abhinivissa voharanti:	51	
PA_an_2:51.1.8	‘idameva saccaṁ moghamaññan’ti.	51	
PA_an_2:51.1.9	Ayaṁ vuccati, bhikkhave, adhammavādinī parisā.	51	
PA_an_2:51.2.1	Katamā ca, bhikkhave, dhammavādinī parisā?	51	
PA_an_2:51.2.2	Idha, bhikkhave, yassaṁ parisāyaṁ bhikkhū adhikaraṇaṁ ādiyanti dhammikaṁ vā adhammikaṁ vā.	51	
PA_an_2:51.2.3	Te taṁ adhikaraṇaṁ ādiyitvā aññamaññaṁ saññāpenti ceva saññattiñca upagacchanti, nijjhāpenti ceva nijjhattiñca upagacchanti.	51	
PA_an_2:51.2.4	Te saññattibalā nijjhattibalā paṭinissaggamantino, na tameva adhikaraṇaṁ thāmasā parāmāsā abhinivissa voharanti:	51	
PA_an_2:51.2.5	‘idameva saccaṁ moghamaññan’ti.	51	
PA_an_2:51.2.6	Ayaṁ vuccati, bhikkhave, dhammavādinī parisā.	51	
PA_an_2:51.2.7	Imā kho, bhikkhave, dve parisā.	51	
PA_an_2:51.2.8	Etadaggaṁ, bhikkhave, imāsaṁ dvinnaṁ parisānaṁ yadidaṁ dhammavādinī parisā”ti.	51	
PA_an_2:51.2.9	Parisavaggo pañcamo.	51	
PA_an_2:51.3.0	Tassuddānaṁ	51	
PA_an_2:51.3.1	Uttānā vaggā aggavatī,	51	
PA_an_2:51.3.2	Ariyā kasaṭo ca pañcamo;	51	
PA_an_2:51.3.3	Okkācitaāmisañceva,	51	
PA_an_2:51.3.4	Visamā adhammādhammiyena cāti.	51	
PA_an_2:51.3.5	Paṭhamo paṇṇāsako samatto.	51	
PA_an_2:52.0.1	Aṅguttara Nikāya 2	52	
PA_an_2:52.0.2	6. Puggalavagga	52	
PA_an_2:52.1.1	“Dveme, bhikkhave, puggalā loke uppajjamānā uppajjanti bahujanahitāya bahujanasukhāya, bahuno janassa atthāya hitāya sukhāya devamanussānaṁ.	52	
PA_an_2:52.1.2	Katame dve?	52	
PA_an_2:52.1.3	Tathāgato ca arahaṁ sammāsambuddho, rājā ca cakkavattī.	52	
PA_an_2:52.1.4	Ime kho, bhikkhave, dve puggalā loke uppajjamānā uppajjanti bahujanahitāya bahujanasukhāya, bahuno janassa atthāya hitāya sukhāya devamanussānan”ti.	52	
PA_an_2:53.1.1	“Dveme, bhikkhave, puggalā loke uppajjamānā uppajjanti acchariyamanussā.	53	
PA_an_2:53.1.2	Katame dve?	53	
PA_an_2:53.1.3	Tathāgato ca arahaṁ sammāsambuddho, rājā ca cakkavattī.	53	
PA_an_2:53.1.4	Ime kho, bhikkhave, dve puggalā loke uppajjamānā uppajjanti acchariyamanussā”ti.	53	
PA_an_2:54.1.1	“Dvinnaṁ, bhikkhave, puggalānaṁ kālakiriyā bahuno janassa anutappā hoti.	54	
PA_an_2:54.1.2	Katamesaṁ dvinnaṁ?	54	
PA_an_2:54.1.3	Tathāgatassa ca arahato sammāsambuddhassa, rañño ca cakkavattissa.	54	
PA_an_2:54.1.4	Imesaṁ kho, bhikkhave, dvinnaṁ puggalānaṁ kālakiriyā bahuno janassa anutappā hotī”ti.	54	
PA_an_2:55.1.1	“Dveme, bhikkhave, thūpārahā.	55	
PA_an_2:55.1.2	Katame dve?	55	
PA_an_2:55.1.3	Tathāgato ca arahaṁ sammāsambuddho, rājā ca cakkavattī.	55	
PA_an_2:55.1.4	Ime kho, bhikkhave, dve thūpārahā”ti.	55	
PA_an_2:56.1.1	“Dveme, bhikkhave, buddhā.	56	
PA_an_2:56.1.2	Katame dve?	56	
PA_an_2:56.1.3	Tathāgato ca arahaṁ sammāsambuddho, paccekabuddho ca.	56	
PA_an_2:56.1.4	Ime kho, bhikkhave, dve buddhā”ti.	56	
PA_an_2:57.1.1	“Dveme, bhikkhave, asaniyā phalantiyā na santasanti.	57	
PA_an_2:57.1.2	Katame dve?	57	
PA_an_2:57.1.3	Bhikkhu ca khīṇāsavo, hatthājānīyo ca.	57	
PA_an_2:57.1.4	Ime kho, bhikkhave, dve asaniyā phalantiyā na santasantī”ti.	57	
PA_an_2:58.1.1	“Dveme, bhikkhave, asaniyā phalantiyā na santasanti.	58	
PA_an_2:58.1.2	Katame dve?	58	
PA_an_2:58.1.3	Bhikkhu ca khīṇāsavo, assājānīyo ca.	58	
PA_an_2:58.1.4	Ime kho, bhikkhave, dve asaniyā phalantiyā na santasantī”ti.	58	
PA_an_2:59.1.1	“Dveme, bhikkhave, asaniyā phalantiyā na santasanti.	59	
PA_an_2:59.1.2	Katame dve?	59	
PA_an_2:59.1.3	Bhikkhu ca khīṇāsavo, sīho ca migarājā.	59	
PA_an_2:59.1.4	Ime kho, bhikkhave, dve asaniyā phalantiyā na santasantī”ti.	59	
PA_an_2:60.1.1	“Dveme, bhikkhave, atthavase sampassamānā kiṁpurisā mānusiṁ vācaṁ na bhāsanti.	60	
PA_an_2:60.1.2	Katame dve?	60	
PA_an_2:60.1.3	Mā ca musā bhaṇimhā, mā ca paraṁ abhūtena abbhācikkhimhāti.	60	
PA_an_2:60.1.4	Ime kho, bhikkhave, dve atthavase sampassamānā kiṁpurisā mānusiṁ vācaṁ na bhāsantī”ti.	60	
PA_an_2:61.1.1	“Dvinnaṁ dhammānaṁ, bhikkhave, atitto appaṭivāno mātugāmo kālaṁ karoti.	61	
PA_an_2:61.1.2	Katamesaṁ dvinnaṁ?	61	
PA_an_2:61.1.3	Methunasamāpattiyā ca vijāyanassa ca.	61	
PA_an_2:61.1.4	Imesaṁ kho, bhikkhave, dvinnaṁ dhammānaṁ atitto appaṭivāno mātugāmo kālaṁ karotī”ti.	61	
PA_an_2:62.1.1	“Asantasannivāsañca vo, bhikkhave, desessāmi santasannivāsañca.	62	
PA_an_2:62.1.2	Taṁ suṇātha, sādhukaṁ manasi karotha, bhāsissāmī”ti.	62	
PA_an_2:62.1.3	“Evaṁ, bhante”ti kho te bhikkhū bhagavato paccassosuṁ.	62	
PA_an_2:62.1.4	Bhagavā etadavoca:	62	
PA_an_2:62.2.1	“Kathañca, bhikkhave, asantasannivāso hoti, kathañca asanto sannivasanti?	62	
PA_an_2:62.2.2	Idha, bhikkhave, therassa bhikkhuno evaṁ hoti:	62	
PA_an_2:62.2.3	‘theropi maṁ na vadeyya, majjhimopi maṁ na vadeyya, navopi maṁ na vadeyya;	62	
PA_an_2:62.2.4	therampāhaṁ na vadeyyaṁ, majjhimampāhaṁ na vadeyyaṁ, navampāhaṁ na vadeyyaṁ.	62	
PA_an_2:62.2.5	Thero cepi maṁ vadeyya ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ.	62	
PA_an_2:62.2.6	Majjhimo cepi maṁ vadeyya …pe… navo cepi maṁ vadeyya, ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ’.	62	
PA_an_2:62.2.7	Majjhimassapi bhikkhuno evaṁ hoti …pe… navassapi bhikkhuno evaṁ hoti:	62	
PA_an_2:62.2.8	‘theropi maṁ na vadeyya, majjhimopi maṁ na vadeyya, navopi maṁ na vadeyya;	62	
PA_an_2:62.2.9	therampāhaṁ na vadeyyaṁ, majjhimampāhaṁ na vadeyyaṁ, navampāhaṁ na vadeyyaṁ.	62	
PA_an_2:62.2.10	Thero cepi maṁ vadeyya ahitānukampī maṁ vadeyya no hitānukampī noti naṁ vadeyyaṁ viheṭheyyaṁ passampissa nappaṭikareyyaṁ.	62	
PA_an_2:62.2.11	Majjhimo cepi maṁ vadeyya … navo cepi maṁ vadeyya ahitānukampī maṁ vadeyya no hitānukampī, noti naṁ vadeyyaṁ viheṭheyyaṁ passampissa nappaṭikareyyaṁ’.	62	
PA_an_2:62.2.12	Evaṁ kho, bhikkhave, asantasannivāso hoti, evañca asanto sannivasanti.	62	
PA_an_2:62.3.1	Kathañca, bhikkhave, santasannivāso hoti, kathañca santo sannivasanti?	62	
PA_an_2:62.3.2	Idha, bhikkhave, therassa bhikkhuno evaṁ hoti:	62	
PA_an_2:62.3.3	‘theropi maṁ vadeyya, majjhimopi maṁ vadeyya, navopi maṁ vadeyya;	62	
PA_an_2:62.3.4	therampāhaṁ vadeyyaṁ, majjhimampāhaṁ vadeyyaṁ, navampāhaṁ vadeyyaṁ.	62	
PA_an_2:62.3.5	Thero cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ.	62	
PA_an_2:62.3.6	Majjhimo cepi maṁ vadeyya …pe… navo cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ’.	62	
PA_an_2:62.3.7	Majjhimassapi bhikkhuno evaṁ hoti …pe… navassapi bhikkhuno evaṁ hoti:	62	
PA_an_2:62.3.8	‘theropi maṁ vadeyya, majjhimopi maṁ vadeyya, navopi maṁ vadeyya;	62	
PA_an_2:62.3.9	therampāhaṁ vadeyyaṁ, majjhimampāhaṁ vadeyyaṁ, navampāhaṁ vadeyyaṁ.	62	
PA_an_2:62.3.10	Thero cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ.	62	
PA_an_2:62.3.11	Majjhimo cepi maṁ vadeyya …pe… navo cepi maṁ vadeyya hitānukampī maṁ vadeyya no ahitānukampī, sādhūti naṁ vadeyyaṁ na naṁ viheṭheyyaṁ passampissa paṭikareyyaṁ’.	62	
PA_an_2:62.3.12	Evaṁ kho, bhikkhave, santasannivāso hoti, evañca santo sannivasantī”ti.	62	
PA_an_2:63.1.1	“Yasmiṁ, bhikkhave, adhikaraṇe ubhato vacīsaṁsāro diṭṭhipaḷāso cetaso āghāto appaccayo anabhiraddhi ajjhattaṁ avūpasantaṁ hoti, tasmetaṁ, bhikkhave, adhikaraṇe pāṭikaṅkhaṁ:	63	
PA_an_2:63.1.2	‘dīghattāya kharattāya vāḷattāya saṁvattissati, bhikkhū ca na phāsuṁ viharissanti’.	63	
PA_an_2:63.2.1	Yasmiñca kho, bhikkhave, adhikaraṇe ubhato vacīsaṁsāro diṭṭhipaḷāso cetaso āghāto appaccayo anabhiraddhi ajjhattaṁ suvūpasantaṁ hoti, tasmetaṁ, bhikkhave, adhikaraṇe pāṭikaṅkhaṁ:	63	
PA_an_2:63.2.2	‘na dīghattāya kharattāya vāḷattāya saṁvattissati, bhikkhū ca phāsuṁ viharissantī’”ti.	63	
PA_an_2:63.2.3	Puggalavaggo paṭhamo.	63	
PA_an_2:64.0.1	Aṅguttara Nikāya 2	64	
PA_an_2:64.0.2	7. Sukhavagga	64	
PA_an_2:64.1.1	“Dvemāni, bhikkhave, sukhāni.	64	
PA_an_2:64.1.2	Katamāni dve?	64	
PA_an_2:64.1.3	Gihisukhañca pabbajitasukhañca.	64	
PA_an_2:64.1.4	Imāni kho, bhikkhave, dve sukhāni.	64	
PA_an_2:64.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ pabbajitasukhan”ti.	64	
PA_an_2:65.1.1	“Dvemāni, bhikkhave, sukhāni.	65	
PA_an_2:65.1.2	Katamāni dve?	65	
PA_an_2:65.1.3	Kāmasukhañca nekkhammasukhañca.	65	
PA_an_2:65.1.4	Imāni kho, bhikkhave, dve sukhāni.	65	
PA_an_2:65.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ nekkhammasukhan”ti.	65	
PA_an_2:66.1.1	“Dvemāni, bhikkhave, sukhāni.	66	
PA_an_2:66.1.2	Katamāni dve?	66	
PA_an_2:66.1.3	Upadhisukhañca nirupadhisukhañca.	66	
PA_an_2:66.1.4	Imāni kho, bhikkhave, dve sukhāni.	66	
PA_an_2:66.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ nirupadhisukhan”ti.	66	
PA_an_2:67.1.1	“Dvemāni, bhikkhave, sukhāni.	67	
PA_an_2:67.1.2	Katamāni dve?	67	
PA_an_2:67.1.3	Sāsavasukhañca anāsavasukhañca.	67	
PA_an_2:67.1.4	Imāni kho, bhikkhave, dve sukhāni.	67	
PA_an_2:67.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ anāsavasukhan”ti.	67	
PA_an_2:68.1.1	“Dvemāni, bhikkhave, sukhāni.	68	
PA_an_2:68.1.2	Katamāni dve?	68	
PA_an_2:68.1.3	Sāmisañca sukhaṁ nirāmisañca sukhaṁ.	68	
PA_an_2:68.1.4	Imāni kho, bhikkhave, dve sukhāni.	68	
PA_an_2:68.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ nirāmisaṁ sukhan”ti.	68	
PA_an_2:69.1.1	“Dvemāni, bhikkhave, sukhāni.	69	
PA_an_2:69.1.2	Katamāni dve?	69	
PA_an_2:69.1.3	Ariyasukhañca anariyasukhañca.	69	
PA_an_2:69.1.4	Imāni kho, bhikkhave, dve sukhāni.	69	
PA_an_2:69.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ ariyasukhan”ti.	69	
PA_an_2:70.1.1	“Dvemāni, bhikkhave, sukhāni.	70	
PA_an_2:70.1.2	Katamāni dve?	70	
PA_an_2:70.1.3	Kāyikañca sukhaṁ cetasikañca sukhaṁ.	70	
PA_an_2:70.1.4	Imāni kho, bhikkhave, dve sukhāni.	70	
PA_an_2:70.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ cetasikaṁ sukhan”ti.	70	
PA_an_2:71.1.1	“Dvemāni, bhikkhave, sukhāni.	71	
PA_an_2:71.1.2	Katamāni dve?	71	
PA_an_2:71.1.3	Sappītikañca sukhaṁ nippītikañca sukhaṁ.	71	
PA_an_2:71.1.4	Imāni kho, bhikkhave, dve sukhāni.	71	
PA_an_2:71.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ nippītikaṁ sukhan”ti.	71	
PA_an_2:72.1.1	“Dvemāni, bhikkhave, sukhāni.	72	
PA_an_2:72.1.2	Katamāni dve?	72	
PA_an_2:72.1.3	Sātasukhañca upekkhāsukhañca.	72	
PA_an_2:72.1.4	Imāni kho, bhikkhave, dve sukhāni.	72	
PA_an_2:72.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ upekkhāsukhan”ti.	72	
PA_an_2:73.1.1	“Dvemāni, bhikkhave, sukhāni.	73	
PA_an_2:73.1.2	Katamāni dve?	73	
PA_an_2:73.1.3	Samādhisukhañca asamādhisukhañca.	73	
PA_an_2:73.1.4	Imāni kho, bhikkhave, dve sukhāni.	73	
PA_an_2:73.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ samādhisukhan”ti.	73	
PA_an_2:74.1.1	“Dvemāni, bhikkhave, sukhāni.	74	
PA_an_2:74.1.2	Katamāni dve?	74	
PA_an_2:74.1.3	Sappītikārammaṇañca sukhaṁ nippītikārammaṇañca sukhaṁ.	74	
PA_an_2:74.1.4	Imāni kho, bhikkhave, dve sukhāni.	74	
PA_an_2:74.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ nippītikārammaṇaṁ sukhan”ti.	74	
PA_an_2:75.1.1	“Dvemāni, bhikkhave, sukhāni.	75	
PA_an_2:75.1.2	Katamāni dve?	75	
PA_an_2:75.1.3	Sātārammaṇañca sukhaṁ upekkhārammaṇañca sukhaṁ.	75	
PA_an_2:75.1.4	Imāni kho, bhikkhave, dve sukhāni.	75	
PA_an_2:75.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ upekkhārammaṇaṁ sukhan”ti.	75	
PA_an_2:76.1.1	“Dvemāni, bhikkhave, sukhāni.	76	
PA_an_2:76.1.2	Katamāni dve?	76	
PA_an_2:76.1.3	Rūpārammaṇañca sukhaṁ arūpārammaṇañca sukhaṁ.	76	
PA_an_2:76.1.4	Imāni kho, bhikkhave, dve sukhāni.	76	
PA_an_2:76.1.5	Etadaggaṁ, bhikkhave, imesaṁ dvinnaṁ sukhānaṁ yadidaṁ arūpārammaṇaṁ sukhan”ti.	76	
PA_an_2:76.1.6	Sukhavaggo dutiyo.	76	
PA_an_2:77.0.1	Aṅguttara Nikāya 2	77	
PA_an_2:77.0.2	8. Sanimittavagga	77	
PA_an_2:77.1.1	“Sanimittā, bhikkhave, uppajjanti pāpakā akusalā dhammā, no animittā.	77	
PA_an_2:77.1.2	Tasseva nimittassa pahānā evaṁ te pāpakā akusalā dhammā na hontī”ti.	77	
PA_an_2:78.1.1	“Sanidānā, bhikkhave, uppajjanti pāpakā akusalā dhammā, no anidānā.	78	
PA_an_2:78.1.2	Tasseva nidānassa pahānā evaṁ te pāpakā akusalā dhammā na hontī”ti.	78	
PA_an_2:79.1.1	“Sahetukā, bhikkhave, uppajjanti pāpakā akusalā dhammā, no ahetukā.	79	
PA_an_2:79.1.2	Tasseva hetussa pahānā evaṁ te pāpakā akusalā dhammā na hontī”ti.	79	
PA_an_2:80.1.1	“Sasaṅkhārā, bhikkhave, uppajjanti pāpakā akusalā dhammā, no asaṅkhārā.	80	
PA_an_2:80.1.2	Tesaṁyeva saṅkhārānaṁ pahānā evaṁ te pāpakā akusalā dhammā na hontī”ti.	80	
PA_an_2:81.1.1	“Sappaccayā, bhikkhave, uppajjanti pāpakā akusalā dhammā, no appaccayā.	81	
PA_an_2:81.1.2	Tasseva paccayassa pahānā evaṁ te pāpakā akusalā dhammā na hontī”ti.	81	
PA_an_2:82.1.1	“Sarūpā, bhikkhave, uppajjanti pāpakā akusalā dhammā, no arūpā.	82	
PA_an_2:82.1.2	Tasseva rūpassa pahānā evaṁ te pāpakā akusalā dhammā na hontī”ti.	82	
PA_an_2:83.1.1	“Savedanā, bhikkhave, uppajjanti pāpakā akusalā dhammā, no avedanā.	83	
PA_an_2:83.1.2	Tassāyeva vedanāya pahānā evaṁ te pāpakā akusalā dhammā na hontī”ti.	83	
PA_an_2:84.1.1	“Sasaññā, bhikkhave, uppajjanti pāpakā akusalā dhammā, no asaññā.	84	
PA_an_2:84.1.2	Tassāyeva saññāya pahānā evaṁ te pāpakā akusalā dhammā na hontī”ti.	84	
PA_an_2:85.1.1	“Saviññāṇā, bhikkhave, uppajjanti pāpakā akusalā dhammā, no aviññāṇā.	85	
PA_an_2:85.1.2	Tasseva viññāṇassa pahānā evaṁ te pāpakā akusalā dhammā na hontī”ti.	85	
PA_an_2:86.1.1	“Saṅkhatārammaṇā, bhikkhave, uppajjanti pāpakā akusalā dhammā, no asaṅkhatārammaṇā.	86	
PA_an_2:86.1.2	Tasseva saṅkhatassa pahānā evaṁ te pāpakā akusalā dhammā na hontī”ti.	86	
PA_an_2:86.1.3	Sanimittavaggo tatiyo.	86	
PA_an_2:87.0.1	Aṅguttara Nikāya 2	87	
PA_an_2:87.0.2	9. Dhammavagga	87	
PA_an_2:87.1.1	“Dveme, bhikkhave, dhammā.	87	
PA_an_2:87.1.2	Katame dve?	87	
PA_an_2:87.1.3	Cetovimutti ca paññāvimutti ca.	87	
PA_an_2:87.1.4	Ime kho, bhikkhave, dve dhammā”ti.	87	
PA_an_2:88.1.1	“Dveme, bhikkhave, dhammā.	88	
PA_an_2:88.1.2	Katame dve?	88	
PA_an_2:88.1.3	Paggāho ca avikkhepo ca.	88	
PA_an_2:88.1.4	Ime kho, bhikkhave, dve dhammā”ti.	88	
PA_an_2:89.1.1	“Dveme, bhikkhave, dhammā.	89	
PA_an_2:89.1.2	Katame dve?	89	
PA_an_2:89.1.3	Nāmañca rūpañca.	89	
PA_an_2:89.1.4	Ime kho, bhikkhave, dve dhammā”ti.	89	
PA_an_2:90.1.1	“Dveme, bhikkhave, dhammā.	90	
PA_an_2:90.1.2	Katame dve?	90	
PA_an_2:90.1.3	Vijjā ca vimutti ca.	90	
PA_an_2:90.1.4	Ime kho, bhikkhave, dve dhammā”ti.	90	
PA_an_2:91.1.1	“Dveme, bhikkhave, dhammā.	91	
PA_an_2:91.1.2	Katame dve?	91	
PA_an_2:91.1.3	Bhavadiṭṭhi ca vibhavadiṭṭhi ca.	91	
PA_an_2:91.1.4	Ime kho, bhikkhave, dve dhammā”ti.	91	
PA_an_2:92.1.1	“Dveme, bhikkhave, dhammā.	92	
PA_an_2:92.1.2	Katame dve?	92	
PA_an_2:92.1.3	Ahirikañca anottappañca.	92	
PA_an_2:92.1.4	Ime kho, bhikkhave, dve dhammā”ti.	92	
PA_an_2:93.1.1	“Dveme, bhikkhave, dhammā.	93	
PA_an_2:93.1.2	Katame dve?	93	
PA_an_2:93.1.3	Hirī ca ottappañca.	93	
PA_an_2:93.1.4	Ime kho, bhikkhave, dve dhammā”ti.	93	
PA_an_2:94.1.1	“Dveme, bhikkhave, dhammā.	94	
PA_an_2:94.1.2	Katame dve?	94	
PA_an_2:94.1.3	Dovacassatā ca pāpamittatā ca.	94	
PA_an_2:94.1.4	Ime kho, bhikkhave, dve dhammā”ti.	94	
PA_an_2:95.1.1	“Dveme, bhikkhave, dhammā.	95	
PA_an_2:95.1.2	Katame dve?	95	
PA_an_2:95.1.3	Sovacassatā ca kalyāṇamittatā ca.	95	
PA_an_2:95.1.4	Ime kho, bhikkhave, dve dhammā”ti.	95	
PA_an_2:96.1.1	“Dveme, bhikkhave, dhammā.	96	
PA_an_2:96.1.2	Katame dve?	96	
PA_an_2:96.1.3	Dhātukusalatā ca manasikārakusalatā ca.	96	
PA_an_2:96.1.4	Ime kho, bhikkhave, dve dhammā”ti.	96	
PA_an_2:97.1.1	“Dveme, bhikkhave, dhammā.	97	
PA_an_2:97.1.2	Katame dve?	97	
PA_an_2:97.1.3	Āpattikusalatā ca āpattivuṭṭhānakusalatā ca.	97	
PA_an_2:97.1.4	Ime kho, bhikkhave, dve dhammā”ti.	97	
PA_an_2:97.1.5	Dhammavaggo catuttho.	97	
PA_an_2:98.0.1	Aṅguttara Nikāya 2	98	
PA_an_2:98.0.2	10. Bālavagga	98	
PA_an_2:98.1.1	“Dveme, bhikkhave, bālā.	98	
PA_an_2:98.1.2	Katame dve?	98	
PA_an_2:98.1.3	Yo ca anāgataṁ bhāraṁ vahati, yo ca āgataṁ bhāraṁ na vahati.	98	
PA_an_2:98.1.4	Ime kho, bhikkhave, dve bālā”ti.	98	
PA_an_2:99.1.1	“Dveme, bhikkhave, paṇḍitā.	99	
PA_an_2:99.1.2	Katame dve?	99	
PA_an_2:99.1.3	Yo ca anāgataṁ bhāraṁ na vahati, yo ca āgataṁ bhāraṁ vahati.	99	
PA_an_2:99.1.4	Ime kho, bhikkhave, dve paṇḍitā”ti.	99	
PA_an_2:100.1.1	“Dveme, bhikkhave, bālā.	100	
PA_an_2:100.1.2	Katame dve?	100	
PA_an_2:100.1.3	Yo ca akappiye kappiyasaññī, yo ca kappiye akappiyasaññī.	100	
PA_an_2:100.1.4	Ime kho, bhikkhave, dve bālā”ti.	100	
PA_an_2:101.1.1	“Dveme, bhikkhave, paṇḍitā.	101	
PA_an_2:101.1.2	Katame dve?	101	
PA_an_2:101.1.3	Yo ca akappiye akappiyasaññī, yo ca kappiye kappiyasaññī.	101	
PA_an_2:101.1.4	Ime kho, bhikkhave, dve paṇḍitā”ti.	101	
PA_an_2:102.1.1	“Dveme, bhikkhave, bālā.	102	
PA_an_2:102.1.2	Katame dve?	102	
PA_an_2:102.1.3	Yo ca anāpattiyā āpattisaññī, yo ca āpattiyā anāpattisaññī.	102	
PA_an_2:102.1.4	Ime kho, bhikkhave, dve bālā”ti.	102	
PA_an_2:103.1.1	“Dveme, bhikkhave, paṇḍitā.	103	
PA_an_2:103.1.2	Katame dve?	103	
PA_an_2:103.1.3	Yo ca anāpattiyā anāpattisaññī, yo ca āpattiyā āpattisaññī.	103	
PA_an_2:103.1.4	Ime kho, bhikkhave, dve paṇḍitā”ti.	103	
PA_an_2:104.1.1	“Dveme, bhikkhave, bālā.	104	
PA_an_2:104.1.2	Katame dve?	104	
PA_an_2:104.1.3	Yo ca adhamme dhammasaññī, yo ca dhamme adhammasaññī.	104	
PA_an_2:104.1.4	Ime kho, bhikkhave, dve bālā”ti.	104	
PA_an_2:105.1.1	“Dveme, bhikkhave, paṇḍitā.	105	
PA_an_2:105.1.2	Katame dve?	105	
PA_an_2:105.1.3	Yo ca dhamme dhammasaññī, yo ca adhamme adhammasaññī.	105	
PA_an_2:105.1.4	Ime kho, bhikkhave, dve paṇḍitā”ti.	105	
PA_an_2:106.1.1	“Dveme, bhikkhave, bālā.	106	
PA_an_2:106.1.2	Katame dve?	106	
PA_an_2:106.1.3	Yo ca avinaye vinayasaññī, yo ca vinaye avinayasaññī.	106	
PA_an_2:106.1.4	Ime kho, bhikkhave, dve bālā”ti.	106	
PA_an_2:107.1.1	“Dveme, bhikkhave, paṇḍitā.	107	
PA_an_2:107.1.2	Katame dve?	107	
PA_an_2:107.1.3	Yo ca avinaye avinayasaññī, yo ca vinaye vinayasaññī.	107	
PA_an_2:107.1.4	Ime kho, bhikkhave, dve paṇḍitā”ti.	107	
PA_an_2:108.1.1	“Dvinnaṁ, bhikkhave, āsavā vaḍḍhanti.	108	
PA_an_2:108.1.2	Katamesaṁ dvinnaṁ?	108	
PA_an_2:108.1.3	Yo ca na kukkuccāyitabbaṁ kukkuccāyati, yo ca kukkuccāyitabbaṁ na kukkuccāyati.	108	
PA_an_2:108.1.4	Imesaṁ kho, bhikkhave, dvinnaṁ āsavā vaḍḍhantī”ti.	108	
PA_an_2:109.1.1	“Dvinnaṁ, bhikkhave, āsavā na vaḍḍhanti.	109	
PA_an_2:109.1.2	Katamesaṁ dvinnaṁ?	109	
PA_an_2:109.1.3	Yo ca na kukkuccāyitabbaṁ na kukkuccāyati, yo ca kukkuccāyitabbaṁ kukkuccāyati.	109	
PA_an_2:109.1.4	Imesaṁ kho, bhikkhave, dvinnaṁ āsavā na vaḍḍhantī”ti.	109	
PA_an_2:110.1.1	“Dvinnaṁ, bhikkhave, āsavā vaḍḍhanti.	110	
PA_an_2:110.1.2	Katamesaṁ dvinnaṁ?	110	
PA_an_2:110.1.3	Yo ca akappiye kappiyasaññī, yo ca kappiye akappiyasaññī.	110	
PA_an_2:110.1.4	Imesaṁ kho, bhikkhave, dvinnaṁ āsavā vaḍḍhantī”ti.	110	
PA_an_2:111.1.1	“Dvinnaṁ, bhikkhave, āsavā na vaḍḍhanti.	111	
PA_an_2:111.1.2	Katamesaṁ dvinnaṁ?	111	
PA_an_2:111.1.3	Yo ca akappiye akappiyasaññī, yo ca kappiye kappiyasaññī.	111	
PA_an_2:111.1.4	Imesaṁ kho, bhikkhave, dvinnaṁ āsavā na vaḍḍhantī”ti.	111	
PA_an_2:112.1.1	“Dvinnaṁ, bhikkhave, āsavā vaḍḍhanti.	112	
PA_an_2:112.1.2	Katamesaṁ dvinnaṁ?	112	
PA_an_2:112.1.3	Yo ca āpattiyā anāpattisaññī, yo ca anāpattiyā āpattisaññī.	112	
PA_an_2:112.1.4	Imesaṁ kho, bhikkhave, dvinnaṁ āsavā vaḍḍhantī”ti.	112	
PA_an_2:113.1.1	“Dvinnaṁ, bhikkhave, āsavā na vaḍḍhanti.	113	
PA_an_2:113.1.2	Katamesaṁ dvinnaṁ?	113	
PA_an_2:113.1.3	Yo ca āpattiyā āpattisaññī, yo ca anāpattiyā anāpattisaññī.	113	
PA_an_2:113.1.4	Imesaṁ kho, bhikkhave, dvinnaṁ āsavā na vaḍḍhantī”ti.	113	
PA_an_2:114.1.1	“Dvinnaṁ, bhikkhave, āsavā vaḍḍhanti.	114	
PA_an_2:114.1.2	Katamesaṁ dvinnaṁ?	114	
PA_an_2:114.1.3	Yo ca adhamme dhammasaññī, yo ca dhamme adhammasaññī.	114	
PA_an_2:114.1.4	Imesaṁ kho, bhikkhave, dvinnaṁ āsavā vaḍḍhantī”ti.	114	
PA_an_2:115.1.1	“Dvinnaṁ, bhikkhave, āsavā na vaḍḍhanti.	115	
PA_an_2:115.1.2	Katamesaṁ dvinnaṁ?	115	
PA_an_2:115.1.3	Yo ca dhamme dhammasaññī, yo ca adhamme adhammasaññī.	115	
PA_an_2:115.1.4	Imesaṁ kho, bhikkhave, dvinnaṁ āsavā na vaḍḍhantī”ti.	115	
PA_an_2:116.1.1	“Dvinnaṁ, bhikkhave, āsavā vaḍḍhanti.	116	
PA_an_2:116.1.2	Katamesaṁ dvinnaṁ?	116	
PA_an_2:116.1.3	Yo ca avinaye vinayasaññī, yo ca vinaye avinayasaññī.	116	
PA_an_2:116.1.4	Imesaṁ kho, bhikkhave, dvinnaṁ āsavā vaḍḍhantī”ti.	116	
PA_an_2:117.1.1	“Dvinnaṁ, bhikkhave, āsavā na vaḍḍhanti.	117	
PA_an_2:117.1.2	Katamesaṁ dvinnaṁ?	117	
PA_an_2:117.1.3	Yo ca avinaye avinayasaññī, yo ca vinaye vinayasaññī.	117	
PA_an_2:117.1.4	Imesaṁ kho, bhikkhave, dvinnaṁ āsavā na vaḍḍhantī”ti.	117	
PA_an_2:117.1.5	Bālavaggo pañcamo.	117	
PA_an_2:117.1.6	Dutiyo paṇṇāsako samatto.	117	
PA_an_2:118.0.1	Aṅguttara Nikāya 2	118	
PA_an_2:118.0.2	11. Āsāduppajahavagga	118	
PA_an_2:118.1.1	“Dvemā, bhikkhave, āsā duppajahā.	118	
PA_an_2:118.1.2	Katamā dve?	118	
PA_an_2:118.1.3	Lābhāsā ca jīvitāsā ca.	118	
PA_an_2:118.1.4	Imā kho, bhikkhave, dve āsā duppajahā”ti.	118	
PA_an_2:119.1.1	“Dveme, bhikkhave, puggalā dullabhā lokasmiṁ.	119	
PA_an_2:119.1.2	Katame dve?	119	
PA_an_2:119.1.3	Yo ca pubbakārī, yo ca kataññū katavedī.	119	
PA_an_2:119.1.4	Ime kho, bhikkhave, dve puggalā dullabhā lokasmin”ti.	119	
PA_an_2:120.1.1	“Dveme, bhikkhave, puggalā dullabhā lokasmiṁ.	120	
PA_an_2:120.1.2	Katame dve?	120	
PA_an_2:120.1.3	Titto ca tappetā ca.	120	
PA_an_2:120.1.4	Ime kho, bhikkhave, dve puggalā dullabhā lokasmin”ti.	120	
PA_an_2:121.1.1	“Dveme, bhikkhave, puggalā duttappayā.	121	
PA_an_2:121.1.2	Katame dve?	121	
PA_an_2:121.1.3	Yo ca laddhaṁ laddhaṁ nikkhipati, yo ca laddhaṁ laddhaṁ vissajjeti.	121	
PA_an_2:121.1.4	Ime kho, bhikkhave, dve puggalā duttappayā”ti.	121	
PA_an_2:122.1.1	“Dveme, bhikkhave, puggalā sutappayā.	122	
PA_an_2:122.1.2	Katame dve?	122	
PA_an_2:122.1.3	Yo ca laddhaṁ laddhaṁ na nikkhipati, yo ca laddhaṁ laddhaṁ na vissajjeti.	122	
PA_an_2:122.1.4	Ime kho, bhikkhave, dve puggalā sutappayā”ti.	122	
PA_an_2:123.1.1	“Dveme, bhikkhave, paccayā rāgassa uppādāya.	123	
PA_an_2:123.1.2	Katame dve?	123	
PA_an_2:123.1.3	Subhanimittañca ayoniso ca manasikāro.	123	
PA_an_2:123.1.4	Ime kho, bhikkhave, dve paccayā rāgassa uppādāyā”ti.	123	
PA_an_2:124.1.1	“Dveme, bhikkhave, paccayā dosassa uppādāya.	124	
PA_an_2:124.1.2	Katame dve?	124	
PA_an_2:124.1.3	Paṭighanimittañca ayoniso ca manasikāro.	124	
PA_an_2:124.1.4	Ime kho, bhikkhave, dve paccayā dosassa uppādāyā”ti.	124	
PA_an_2:125.1.1	“Dveme, bhikkhave, paccayā micchādiṭṭhiyā uppādāya.	125	
PA_an_2:125.1.2	Katame dve?	125	
PA_an_2:125.1.3	Parato ca ghoso ayoniso ca manasikāro.	125	
PA_an_2:125.1.4	Ime kho, bhikkhave, dve paccayā micchādiṭṭhiyā uppādāyā”ti.	125	
PA_an_2:126.1.1	“Dveme, bhikkhave, paccayā sammādiṭṭhiyā uppādāya.	126	
PA_an_2:126.1.2	Katame dve?	126	
PA_an_2:126.1.3	Parato ca ghoso, yoniso ca manasikāro.	126	
PA_an_2:126.1.4	Ime kho, bhikkhave, dve paccayā sammādiṭṭhiyā uppādāyā”ti.	126	
PA_an_2:127.1.1	“Dvemā, bhikkhave, āpattiyo.	127	
PA_an_2:127.1.2	Katamā dve?	127	
PA_an_2:127.1.3	Lahukā ca āpatti, garukā ca āpatti.	127	
PA_an_2:127.1.4	Imā kho, bhikkhave, dve āpattiyo”ti.	127	
PA_an_2:128.1.1	“Dvemā, bhikkhave, āpattiyo.	128	
PA_an_2:128.1.2	Katamā dve?	128	
PA_an_2:128.1.3	Duṭṭhullā ca āpatti, aduṭṭhullā ca āpatti.	128	
PA_an_2:128.1.4	Imā kho, bhikkhave, dve āpattiyo”ti.	128	
PA_an_2:129.1.1	“Dvemā, bhikkhave, āpattiyo.	129	
PA_an_2:129.1.2	Katamā dve?	129	
PA_an_2:129.1.3	Sāvasesā ca āpatti, anavasesā ca āpatti.	129	
PA_an_2:129.1.4	Imā kho, bhikkhave, dve āpattiyo”ti.	129	
PA_an_2:129.1.5	Āsāduppajahavaggo paṭhamo.	129	
PA_an_2:130.0.1	Aṅguttara Nikāya 2	130	
PA_an_2:130.0.2	12. Āyācanavagga	130	
PA_an_2:130.1.1	“Saddho, bhikkhave, bhikkhu evaṁ sammā āyācamāno āyāceyya:	130	
PA_an_2:130.1.2	‘tādiso homi yādisā sāriputtamoggallānā’ti.	130	
PA_an_2:130.1.3	Esā, bhikkhave, tulā etaṁ pamāṇaṁ mama sāvakānaṁ bhikkhūnaṁ yadidaṁ sāriputtamoggallānā”ti.	130	
PA_an_2:131.1.1	“Saddhā, bhikkhave, bhikkhunī evaṁ sammā āyācamānā āyāceyya:	131	
PA_an_2:131.1.2	‘tādisī homi yādisī khemā ca bhikkhunī uppalavaṇṇā cā’ti.	131	
PA_an_2:131.1.3	Esā, bhikkhave, tulā etaṁ pamāṇaṁ mama sāvikānaṁ bhikkhunīnaṁ yadidaṁ khemā ca bhikkhunī uppalavaṇṇā cā”ti.	131	
PA_an_2:132.1.1	“Saddho, bhikkhave, upāsako evaṁ sammā āyācamāno āyāceyya:	132	
PA_an_2:132.1.2	‘tādiso homi yādiso citto ca gahapati hatthako ca āḷavako’ti.	132	
PA_an_2:132.1.3	Esā, bhikkhave, tulā etaṁ pamāṇaṁ mama sāvakānaṁ upāsakānaṁ yadidaṁ citto ca gahapati hatthako ca āḷavako”ti.	132	
PA_an_2:133.1.1	“Saddhā, bhikkhave, upāsikā evaṁ sammā āyācamānā āyāceyya:	133	
PA_an_2:133.1.2	‘tādisī homi yādisī khujjuttarā ca upāsikā veḷukaṇḍakiyā ca nandamātā’ti.	133	
PA_an_2:133.1.3	Esā, bhikkhave, tulā etaṁ pamāṇaṁ mama sāvikānaṁ upāsikānaṁ yadidaṁ khujjuttarā ca upāsikā veḷukaṇḍakiyā ca nandamātā”ti.	133	
PA_an_2:134.1.1	“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati.	134	
PA_an_2:134.1.2	Katamehi dvīhi?	134	
PA_an_2:134.1.3	Ananuvicca apariyogāhetvā avaṇṇārahassa vaṇṇaṁ bhāsati,	134	
PA_an_2:134.1.4	ananuvicca apariyogāhetvā vaṇṇārahassa avaṇṇaṁ bhāsati.	134	
PA_an_2:134.1.5	Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti.	134	
PA_an_2:134.2.1	Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati.	134	
PA_an_2:134.2.2	Katamehi dvīhi?	134	
PA_an_2:134.2.3	Anuvicca pariyogāhetvā avaṇṇārahassa avaṇṇaṁ bhāsati,	134	
PA_an_2:134.2.4	anuvicca pariyogāhetvā vaṇṇārahassa vaṇṇaṁ bhāsati.	134	
PA_an_2:134.2.5_0	Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ	134	
PA_an_2:134.2.5_1	anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti.	134	
PA_an_2:135.1.1	“Dvīhi, bhikkhave, dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati.	135	
PA_an_2:135.1.2	Katamehi dvīhi?	135	
PA_an_2:135.1.3	Ananuvicca apariyogāhetvā appasādanīye ṭhāne pasādaṁ upadaṁseti,	135	
PA_an_2:135.1.4	ananuvicca apariyogāhetvā pasādanīye ṭhāne appasādaṁ upadaṁseti.	135	
PA_an_2:135.1.5	Imehi kho, bhikkhave, dvīhi dhammehi samannāgato bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti.	135	
PA_an_2:135.2.1	Dvīhi, bhikkhave, dhammehi samannāgato paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati.	135	
PA_an_2:135.2.2	Katamehi dvīhi?	135	
PA_an_2:135.2.3	Anuvicca pariyogāhetvā appasādanīye ṭhāne appasādaṁ upadaṁseti,	135	
PA_an_2:135.2.4	anuvicca pariyogāhetvā pasādanīye ṭhāne pasādaṁ upadaṁseti.	135	
PA_an_2:135.2.5_0	Imehi kho, bhikkhave, dvīhi dhammehi samannāgato paṇḍito viyatto sappuriso akkhataṁ	135	
PA_an_2:135.2.5_1	anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti.	135	
PA_an_2:136.1.1	“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati.	136	
PA_an_2:136.1.2	Katamesu dvīsu?	136	
PA_an_2:136.1.3	Mātari ca pitari ca.	136	
PA_an_2:136.1.4	Imesu kho, bhikkhave, dvīsu micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti.	136	
PA_an_2:136.2.1	Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati.	136	
PA_an_2:136.2.2	Katamesu dvīsu?	136	
PA_an_2:136.2.3	Mātari ca pitari ca.	136	
PA_an_2:136.2.4_0	Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ	136	
PA_an_2:136.2.4_1	anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti.	136	
PA_an_2:137.1.1	“Dvīsu, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavati.	137	
PA_an_2:137.1.2	Katamesu dvīsu?	137	
PA_an_2:137.1.3	Tathāgate ca tathāgatasāvake ca.	137	
PA_an_2:137.1.4	Imesu kho, bhikkhave, micchāpaṭipajjamāno bālo abyatto asappuriso khataṁ upahataṁ attānaṁ pariharati, sāvajjo ca hoti sānuvajjo ca viññūnaṁ, bahuñca apuññaṁ pasavatīti.	137	
PA_an_2:137.2.1	Dvīsu, bhikkhave, sammāpaṭipajjamāno paṇḍito viyatto sappuriso akkhataṁ anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavati.	137	
PA_an_2:137.2.2	Katamesu dvīsu?	137	
PA_an_2:137.2.3	Tathāgate ca tathāgatasāvake ca.	137	
PA_an_2:137.2.4_0	Imesu kho, bhikkhave, dvīsu sammāpaṭipajjamāno paṇḍito viyatto sappuriso akkhataṁ	137	
PA_an_2:137.2.4_1	anupahataṁ attānaṁ pariharati, anavajjo ca hoti ananuvajjo ca viññūnaṁ, bahuñca puññaṁ pasavatī”ti.	137	
PA_an_2:138.1.1	“Dveme, bhikkhave, dhammā.	138	
PA_an_2:138.1.2	Katame dve?	138	
PA_an_2:138.1.3	Sacittavodānañca na ca kiñci loke upādiyati.	138	
PA_an_2:138.1.4	Ime kho, bhikkhave, dve dhammā”ti.	138	
PA_an_2:139.1.1	“Dveme, bhikkhave, dhammā.	139	
PA_an_2:139.1.2	Katame dve?	139	
PA_an_2:139.1.3	Kodho ca upanāho ca.	139	
PA_an_2:139.1.4	Ime kho, bhikkhave, dve dhammā”ti.	139	
PA_an_2:140.1.1	“Dveme, bhikkhave, dhammā.	140	
PA_an_2:140.1.2	Katame dve?	140	
PA_an_2:140.1.3	Kodhavinayo ca upanāhavinayo ca.	140	
PA_an_2:140.1.4	Ime kho, bhikkhave, dve dhammā”ti.	140	
PA_an_2:140.1.5	Āyācanavaggo dutiyo.	140	
PA_an_2:141.0.1	Aṅguttara Nikāya 2	141	
PA_an_2:141.0.2	13. Dānavagga	141	
PA_an_2:141.1.1	“Dvemāni, bhikkhave, dānāni.	141	
PA_an_2:141.1.2	Katamāni dve?	141	
PA_an_2:141.1.3	Āmisadānañca dhammadānañca.	141	
PA_an_2:141.1.4	Imāni kho, bhikkhave, dve dānāni.	141	
PA_an_2:141.1.5	Etadaggaṁ, bhikkhave, imesaṁ dvinnaṁ dānānaṁ yadidaṁ dhammadānan”ti.	141	
PA_an_2:142.1.1	“Dveme, bhikkhave, yāgā.	142	
PA_an_2:142.1.2	Katame dve?	142	
PA_an_2:142.1.3	Āmisayāgo ca dhammayāgo ca.	142	
PA_an_2:142.1.4	Ime kho, bhikkhave, dve yāgā.	142	
PA_an_2:142.1.5	Etadaggaṁ, bhikkhave, imesaṁ dvinnaṁ yāgānaṁ yadidaṁ dhammayāgo”ti.	142	
PA_an_2:143.1.1	“Dveme, bhikkhave, cāgā.	143	
PA_an_2:143.1.2	Katame dve?	143	
PA_an_2:143.1.3	Āmisacāgo ca dhammacāgo ca.	143	
PA_an_2:143.1.4	Ime kho, bhikkhave, dve cāgā.	143	
PA_an_2:143.1.5	Etadaggaṁ, bhikkhave, imesaṁ dvinnaṁ cāgānaṁ yadidaṁ dhammacāgo”ti.	143	
PA_an_2:144.1.1	“Dveme, bhikkhave, pariccāgā.	144	
PA_an_2:144.1.2	Katame dve?	144	
PA_an_2:144.1.3	Āmisapariccāgo ca dhammapariccāgo ca.	144	
PA_an_2:144.1.4	Ime kho, bhikkhave, dve pariccāgā.	144	
PA_an_2:144.1.5	Etadaggaṁ, bhikkhave, imesaṁ dvinnaṁ pariccāgānaṁ yadidaṁ dhammapariccāgo”ti.	144	
PA_an_2:145.1.1	“Dveme, bhikkhave, bhogā.	145	
PA_an_2:145.1.2	Katame dve?	145	
PA_an_2:145.1.3	Āmisabhogo ca dhammabhogo ca.	145	
PA_an_2:145.1.4	Ime kho, bhikkhave, dve bhogā.	145	
PA_an_2:145.1.5	Etadaggaṁ, bhikkhave, imesaṁ dvinnaṁ bhogānaṁ yadidaṁ dhammabhogo”ti.	145	
PA_an_2:146.1.1	“Dveme, bhikkhave, sambhogā.	146	
PA_an_2:146.1.2	Katame dve?	146	
PA_an_2:146.1.3	Āmisasambhogo ca dhammasambhogo ca.	146	
PA_an_2:146.1.4	Ime kho, bhikkhave, dve sambhogā.	146	
PA_an_2:146.1.5	Etadaggaṁ, bhikkhave, imesaṁ dvinnaṁ sambhogānaṁ yadidaṁ dhammasambhogo”ti.	146	
PA_an_2:147.1.1	“Dveme, bhikkhave, saṁvibhāgā.	147	
PA_an_2:147.1.2	Katame dve?	147	
PA_an_2:147.1.3	Āmisasaṁvibhāgo ca dhammasaṁvibhāgo ca.	147	
PA_an_2:147.1.4	Ime kho, bhikkhave, dve saṁvibhāgā.	147	
PA_an_2:147.1.5	Etadaggaṁ, bhikkhave, imesaṁ dvinnaṁ saṁvibhāgānaṁ yadidaṁ dhammasaṁvibhāgo”ti.	147	
PA_an_2:148.1.1	“Dveme, bhikkhave, saṅgahā.	148	
PA_an_2:148.1.2	Katame dve?	148	
PA_an_2:148.1.3	Āmisasaṅgaho ca dhammasaṅgaho ca.	148	
PA_an_2:148.1.4	Ime kho, bhikkhave, dve saṅgahā.	148	
PA_an_2:148.1.5	Etadaggaṁ, bhikkhave, imesaṁ dvinnaṁ saṅgahānaṁ yadidaṁ dhammasaṅgaho”ti.	148	
PA_an_2:149.1.1	“Dveme, bhikkhave, anuggahā.	149	
PA_an_2:149.1.2	Katame dve?	149	
PA_an_2:149.1.3	Āmisānuggaho ca dhammānuggaho ca.	149	
PA_an_2:149.1.4	Ime kho, bhikkhave, dve anuggahā.	149	
PA_an_2:149.1.5	Etadaggaṁ, bhikkhave, imesaṁ dvinnaṁ anuggahānaṁ yadidaṁ dhammānuggaho”ti.	149	
PA_an_2:150.1.1	“Dvemā, bhikkhave, anukampā.	150	
PA_an_2:150.1.2	Katamā dve?	150	
PA_an_2:150.1.3	Āmisānukampā ca dhammānukampā ca.	150	
PA_an_2:150.1.4	Imā kho, bhikkhave, dve anukampā.	150	
PA_an_2:150.1.5	Etadaggaṁ, bhikkhave, imāsaṁ dvinnaṁ anukampānaṁ yadidaṁ dhammānukampā”ti.	150	
PA_an_2:150.1.6	Dānavaggo tatiyo.	150	
PA_an_2:151.0.1	Aṅguttara Nikāya 2	151	
PA_an_2:151.0.2	14. Santhāravagga	151	
PA_an_2:151.1.1	“Dveme, bhikkhave, santhārā.	151	
PA_an_2:151.1.2	Katame dve?	151	
PA_an_2:151.1.3	Āmisasanthāro ca dhammasanthāro ca.	151	
PA_an_2:151.1.4	Ime kho, bhikkhave, dve santhārā.	151	
PA_an_2:151.1.5	Etadaggaṁ, bhikkhave, imesaṁ dvinnaṁ santhārānaṁ yadidaṁ dhammasanthāro”ti.	151	
PA_an_2:152.1.1	“Dveme, bhikkhave, paṭisanthārā.	152	
PA_an_2:152.1.2	Katame dve?	152	
PA_an_2:152.1.3	Āmisapaṭisanthāro ca dhammapaṭisanthāro ca.	152	
PA_an_2:152.1.4	Ime kho, bhikkhave, dve paṭisanthārā.	152	
PA_an_2:152.1.5	Etadaggaṁ, bhikkhave, imesaṁ dvinnaṁ paṭisanthārānaṁ yadidaṁ dhammapaṭisanthāro”ti.	152	
PA_an_2:153.1.1	“Dvemā, bhikkhave, esanā.	153	
PA_an_2:153.1.2	Katamā dve?	153	
PA_an_2:153.1.3	Āmisesanā ca dhammesanā ca.	153	
PA_an_2:153.1.4	Imā kho, bhikkhave, dve esanā.	153	
PA_an_2:153.1.5	Etadaggaṁ, bhikkhave, imāsaṁ dvinnaṁ esanānaṁ yadidaṁ dhammesanā”ti.	153	
PA_an_2:154.1.1	“Dvemā, bhikkhave, pariyesanā.	154	
PA_an_2:154.1.2	Katamā dve?	154	
PA_an_2:154.1.3	Āmisapariyesanā ca dhammapariyesanā ca.	154	
PA_an_2:154.1.4	Imā kho, bhikkhave, dve pariyesanā.	154	
PA_an_2:154.1.5	Etadaggaṁ, bhikkhave, imāsaṁ dvinnaṁ pariyesanānaṁ yadidaṁ dhammapariyesanā”ti.	154	
PA_an_2:155.1.1	“Dvemā, bhikkhave, pariyeṭṭhiyo.	155	
PA_an_2:155.1.2	Katamā dve?	155	
PA_an_2:155.1.3	Āmisapariyeṭṭhi ca dhammapariyeṭṭhi ca.	155	
PA_an_2:155.1.4	Imā kho, bhikkhave, dve pariyeṭṭhiyo.	155	
PA_an_2:155.1.5	Etadaggaṁ, bhikkhave, imāsaṁ dvinnaṁ pariyeṭṭhīnaṁ yadidaṁ dhammapariyeṭṭhī”ti.	155	
PA_an_2:156.1.1	“Dvemā, bhikkhave, pūjā.	156	
PA_an_2:156.1.2	Katamā dve?	156	
PA_an_2:156.1.3	Āmisapūjā ca dhammapūjā ca.	156	
PA_an_2:156.1.4	Imā kho, bhikkhave, dve pūjā.	156	
PA_an_2:156.1.5	Etadaggaṁ, bhikkhave, imāsaṁ dvinnaṁ pūjānaṁ yadidaṁ dhammapūjā”ti.	156	
PA_an_2:157.1.1	“Dvemāni, bhikkhave, ātitheyyāni.	157	
PA_an_2:157.1.2	Katamāni dve?	157	
PA_an_2:157.1.3	Āmisātitheyyañca dhammātitheyyañca.	157	
PA_an_2:157.1.4	Imāni kho, bhikkhave, dve ātitheyyāni.	157	
PA_an_2:157.1.5	Etadaggaṁ, bhikkhave, imesaṁ dvinnaṁ ātitheyyānaṁ yadidaṁ dhammātitheyyan”ti.	157	
PA_an_2:158.1.1	“Dvemā, bhikkhave, iddhiyo.	158	
PA_an_2:158.1.2	Katamā dve?	158	
PA_an_2:158.1.3	Āmisiddhi ca dhammiddhi ca.	158	
PA_an_2:158.1.4	Imā kho, bhikkhave, dve iddhiyo.	158	
PA_an_2:158.1.5	Etadaggaṁ, bhikkhave, imāsaṁ dvinnaṁ iddhīnaṁ yadidaṁ dhammiddhī”ti.	158	
PA_an_2:159.1.1	“Dvemā, bhikkhave, vuddhiyo.	159	
PA_an_2:159.1.2	Katamā dve?	159	
PA_an_2:159.1.3	Āmisavuddhi ca dhammavuddhi ca.	159	
PA_an_2:159.1.4	Imā kho, bhikkhave, dve vuddhiyo.	159	
PA_an_2:159.1.5	Etadaggaṁ, bhikkhave, imāsaṁ dvinnaṁ vuddhīnaṁ yadidaṁ dhammavuddhī”ti.	159	
PA_an_2:160.1.1	“Dvemāni, bhikkhave, ratanāni.	160	
PA_an_2:160.1.2	Katamāni dve?	160	
PA_an_2:160.1.3	Āmisaratanañca dhammaratanañca.	160	
PA_an_2:160.1.4	Imāni kho, bhikkhave, dve ratanāni.	160	
PA_an_2:160.1.5	Etadaggaṁ, bhikkhave, imesaṁ dvinnaṁ ratanānaṁ yadidaṁ dhammaratanan”ti.	160	
PA_an_2:161.1.1	“Dveme, bhikkhave, sannicayā.	161	
PA_an_2:161.1.2	Katame dve?	161	
PA_an_2:161.1.3	Āmisasannicayo ca dhammasannicayo ca.	161	
PA_an_2:161.1.4	Ime kho, bhikkhave, dve sannicayā.	161	
PA_an_2:161.1.5	Etadaggaṁ, bhikkhave, imesaṁ dvinnaṁ sannicayānaṁ yadidaṁ dhammasannicayo”ti.	161	
PA_an_2:162.1.1	“Dvemāni, bhikkhave, vepullāni.	162	
PA_an_2:162.1.2	Katamāni dve?	162	
PA_an_2:162.1.3	Āmisavepullañca dhammavepullañca.	162	
PA_an_2:162.1.4	Imāni kho, bhikkhave, dve vepullāni.	162	
PA_an_2:162.1.5	Etadaggaṁ, bhikkhave, imesaṁ dvinnaṁ vepullānaṁ yadidaṁ dhammavepullan”ti.	162	
PA_an_2:162.1.6	Santhāravaggo catuttho.	162	
PA_an_2:163.0.1	Aṅguttara Nikāya 2	163	
PA_an_2:163.0.2	15. Samāpattivagga	163	
PA_an_2:163.1.1	“Dveme, bhikkhave, dhammā.	163	
PA_an_2:163.1.2	Katame dve?	163	
PA_an_2:163.1.3	Samāpattikusalatā ca samāpattivuṭṭhānakusalatā ca.	163	
PA_an_2:163.1.4	Ime kho, bhikkhave, dve dhammā”ti.	163	
PA_an_2:164.1.1	“Dveme, bhikkhave, dhammā.	164	
PA_an_2:164.1.2	Katame dve?	164	
PA_an_2:164.1.3	Ajjavañca maddavañca.	164	
PA_an_2:164.1.4	Ime kho, bhikkhave, dve dhammā”.	164	
PA_an_2:165.1.1	“Dveme, bhikkhave, dhammā.	165	
PA_an_2:165.1.2	Katame dve?	165	
PA_an_2:165.1.3	Khanti ca soraccañca.	165	
PA_an_2:165.1.4	Ime kho, bhikkhave, dve dhammā”.	165	
PA_an_2:166.1.1	“Dveme, bhikkhave, dhammā.	166	
PA_an_2:166.1.2	Katame dve?	166	
PA_an_2:166.1.3	Sākhalyañca paṭisanthāro ca.	166	
PA_an_2:166.1.4	Ime kho, bhikkhave, dve dhammā”.	166	
PA_an_2:167.1.1	“Dveme, bhikkhave, dhammā.	167	
PA_an_2:167.1.2	Katame dve?	167	
PA_an_2:167.1.3	Avihiṁsā ca soceyyañca.	167	
PA_an_2:167.1.4	Ime kho, bhikkhave, dve dhammā”.	167	
PA_an_2:168.1.1	“Dveme, bhikkhave, dhammā.	168	
PA_an_2:168.1.2	Katame dve?	168	
PA_an_2:168.1.3	Indriyesu aguttadvāratā ca bhojane amattaññutā ca.	168	
PA_an_2:168.1.4	Ime kho, bhikkhave, dve dhammā”.	168	
PA_an_2:169.1.1	“Dveme, bhikkhave, dhammā.	169	
PA_an_2:169.1.2	Katame dve?	169	
PA_an_2:169.1.3	Indriyesu guttadvāratā ca bhojane mattaññutā ca.	169	
PA_an_2:169.1.4	Ime kho, bhikkhave, dve dhammā”.	169	
PA_an_2:170.1.1	“Dveme, bhikkhave, dhammā.	170	
PA_an_2:170.1.2	Katame dve?	170	
PA_an_2:170.1.3	Paṭisaṅkhānabalañca bhāvanābalañca.	170	
PA_an_2:170.1.4	Ime kho, bhikkhave, dve dhammā”.	170	
PA_an_2:171.1.1	“Dveme, bhikkhave, dhammā.	171	
PA_an_2:171.1.2	Katame dve?	171	
PA_an_2:171.1.3	Satibalañca samādhibalañca.	171	
PA_an_2:171.1.4	Ime kho, bhikkhave, dve dhammā”.	171	
PA_an_2:172.1.1	“Dveme, bhikkhave, dhammā.	172	
PA_an_2:172.1.2	Katame dve?	172	
PA_an_2:172.1.3	Samatho ca vipassanā ca.	172	
PA_an_2:172.1.4	Ime kho, bhikkhave, dve dhammā”.	172	
PA_an_2:173.1.1	“Dveme, bhikkhave, dhammā.	173	
PA_an_2:173.1.2	Katame dve?	173	
PA_an_2:173.1.3	Sīlavipatti ca diṭṭhivipatti ca.	173	
PA_an_2:173.1.4	Ime kho, bhikkhave, dve dhammā”.	173	
PA_an_2:174.1.1	“Dveme, bhikkhave, dhammā.	174	
PA_an_2:174.1.2	Katame dve?	174	
PA_an_2:174.1.3	Sīlasampadā ca diṭṭhisampadā ca.	174	
PA_an_2:174.1.4	Ime kho, bhikkhave, dve dhammā”.	174	
PA_an_2:175.1.1	“Dveme, bhikkhave, dhammā.	175	
PA_an_2:175.1.2	Katame dve?	175	
PA_an_2:175.1.3	Sīlavisuddhi ca diṭṭhivisuddhi ca.	175	
PA_an_2:175.1.4	Ime kho, bhikkhave, dve dhammā”.	175	
PA_an_2:176.1.1	“Dveme, bhikkhave, dhammā.	176	
PA_an_2:176.1.2	Katame dve?	176	
PA_an_2:176.1.3	Diṭṭhivisuddhi ca yathādiṭṭhissa ca padhānaṁ.	176	
PA_an_2:176.1.4	Ime kho, bhikkhave, dve dhammā”.	176	
PA_an_2:177.1.1	“Dveme, bhikkhave, dhammā.	177	
PA_an_2:177.1.2	Katame dve?	177	
PA_an_2:177.1.3	Asantuṭṭhitā ca kusalesu dhammesu, appaṭivānitā ca padhānasmiṁ.	177	
PA_an_2:177.1.4	Ime kho, bhikkhave, dve dhammā”.	177	
PA_an_2:178.1.1	“Dveme, bhikkhave, dhammā.	178	
PA_an_2:178.1.2	Katame dve?	178	
PA_an_2:178.1.3	Muṭṭhassaccañca asampajaññañca.	178	
PA_an_2:178.1.4	Ime kho, bhikkhave, dve dhammā”.	178	
PA_an_2:179.1.1	“Dveme, bhikkhave, dhammā.	179	
PA_an_2:179.1.2	Katame dve?	179	
PA_an_2:179.1.3	Sati ca sampajaññañca.	179	
PA_an_2:179.1.4	Ime kho, bhikkhave, dve dhammā”ti.	179	
PA_an_2:179.1.5	Samāpattivaggo pañcamo.	179	
PA_an_2:179.1.6	Tatiyo paṇṇāsako samatto.	179	
PA_an_2:180-184.0.1	Aṅguttara Nikāya 2	180-184	
PA_an_2:180-184.0.2	16. Kodhapeyyāla	180-184	
PA_an_2:180-184.1.1	“Dveme, bhikkhave, dhammā.	180-184	
PA_an_2:180-184.1.2	Katame dve?	180-184	
PA_an_2:180-184.1.3	Kodho ca upanāho ca … makkho ca paḷāso ca … issā ca macchariyañca … māyā ca sāṭheyyañca … ahirikañca anottappañca.	180-184	
PA_an_2:180-184.1.4	Ime kho, bhikkhave, dve dhammā”.	180-184	
PA_an_2:185-189.1.1	“Dveme, bhikkhave, dhammā.	185-189	
PA_an_2:185-189.1.2	Katame dve?	185-189	
PA_an_2:185-189.1.3	Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca.	185-189	
PA_an_2:185-189.1.4	Ime kho, bhikkhave, dve dhammā”.	185-189	
PA_an_2:190-194.1.1	“Dvīhi, bhikkhave, dhammehi samannāgato dukkhaṁ viharati.	190-194	
PA_an_2:190-194.1.2	Katamehi dvīhi?	190-194	
PA_an_2:190-194.1.3	Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca.	190-194	
PA_an_2:190-194.1.4	Imehi kho, bhikkhave, dvīhi dhammehi samannāgato dukkhaṁ viharati”.	190-194	
PA_an_2:195-199.1.1	“Dvīhi, bhikkhave, dhammehi samannāgato sukhaṁ viharati.	195-199	
PA_an_2:195-199.1.2	Katamehi dvīhi?	195-199	
PA_an_2:195-199.1.3	Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca.	195-199	
PA_an_2:195-199.1.4	Imehi kho, bhikkhave, dvīhi dhammehi samannāgato sukhaṁ viharati”.	195-199	
PA_an_2:200-204.1.1	“Dveme, bhikkhave, dhammā sekhassa bhikkhuno parihānāya saṁvattanti.	200-204	
PA_an_2:200-204.1.2	Katame dve?	200-204	
PA_an_2:200-204.1.3	Kodho ca upanāho ca … makkho ca paḷāso ca … issā ca macchariyañca … māyā ca sāṭheyyañca … ahirikañca anottappañca.	200-204	
PA_an_2:200-204.1.4	Ime kho, bhikkhave, dve dhammā sekhassa bhikkhuno parihānāya saṁvattanti”.	200-204	
PA_an_2:205-209.1.1	“Dveme, bhikkhave, dhammā sekhassa bhikkhuno aparihānāya saṁvattanti.	205-209	
PA_an_2:205-209.1.2	Katame dve?	205-209	
PA_an_2:205-209.1.3	Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca.	205-209	
PA_an_2:205-209.1.4	Ime kho, bhikkhave, dve dhammā sekhassa bhikkhuno aparihānāya saṁvattanti”.	205-209	
PA_an_2:210-214.1.1	“Dvīhi, bhikkhave, dhammehi samannāgato yathābhataṁ nikkhitto evaṁ niraye.	210-214	
PA_an_2:210-214.1.2	Katamehi dvīhi?	210-214	
PA_an_2:210-214.1.3	Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca.	210-214	
PA_an_2:210-214.1.4	Imehi kho, bhikkhave, dvīhi dhammehi samannāgato yathābhataṁ nikkhitto evaṁ niraye”.	210-214	
PA_an_2:215-219.1.1	“Dvīhi, bhikkhave, dhammehi samannāgato yathābhataṁ nikkhitto evaṁ sagge.	215-219	
PA_an_2:215-219.1.2	Katamehi dvīhi?	215-219	
PA_an_2:215-219.1.3	Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca.	215-219	
PA_an_2:215-219.1.4	Imehi kho, bhikkhave, dvīhi dhammehi samannāgato yathābhataṁ nikkhitto evaṁ sagge”.	215-219	
PA_an_2:220-224.1.1	“Dvīhi, bhikkhave, dhammehi samannāgato idhekacco kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati.	220-224	
PA_an_2:220-224.1.2	Katamehi dvīhi?	220-224	
PA_an_2:220-224.1.3	Kodhena ca upanāhena ca … makkhena ca paḷāsena ca … issāya ca macchariyena ca … māyāya ca sāṭheyyena ca … ahirikena ca anottappena ca.	220-224	
PA_an_2:220-224.1.4	Imehi kho, bhikkhave, dvīhi dhammehi samannāgato idhekacco kāyassa bhedā paraṁ maraṇā apāyaṁ duggatiṁ vinipātaṁ nirayaṁ upapajjati”.	220-224	
PA_an_2:225-229.1.1	“Dvīhi, bhikkhave, dhammehi samannāgato idhekacco kāyassa bhedā paraṁ maraṇā sugatiṁ saggaṁ lokaṁ upapajjati.	225-229	
PA_an_2:225-229.1.2	Katamehi dvīhi?	225-229	
PA_an_2:225-229.1.3	Akkodhena ca anupanāhena ca … amakkhena ca apaḷāsena ca … anissāya ca amacchariyena ca … amāyāya ca asāṭheyyena ca … hiriyā ca ottappena ca.	225-229	
PA_an_2:225-229.1.4	Imehi kho, bhikkhave, dvīhi dhammehi samannāgato idhekacco kāyassa bhedā paraṁ maraṇā sugatiṁ saggaṁ lokaṁ upapajjati”.	225-229	
PA_an_2:225-229.1.5	Kodhapeyyālaṁ niṭṭhitaṁ.	225-229	
PA_an_2:230-279.0.1	Aṅguttara Nikāya 2	230-279	
PA_an_2:230-279.0.2	17. Akusalapeyyāla	230-279	
PA_an_2:230-279.1.1_0	“Dveme, bhikkhave, dhammā akusalā … dveme, bhikkhave, dhammā kusalā … dveme, bhikkhave,	230-279	
PA_an_2:230-279.1.1_1	dhammā sāvajjā … dveme, bhikkhave, dhammā anavajjā … dveme, bhikkhave, dhammā dukkhudrayā	230-279	
PA_an_2:230-279.1.1_2	… dveme, bhikkhave, dhammā sukhudrayā … dveme, bhikkhave, dhammā dukkhavipākā … dveme,	230-279	
PA_an_2:230-279.1.1_3	bhikkhave, dhammā sukhavipākā … dveme, bhikkhave, dhammā sabyābajjhā … dveme, bhikkhave, dhammā abyābajjhā.	230-279	
PA_an_2:230-279.1.2	Katame dve?	230-279	
PA_an_2:230-279.1.3	Akkodho ca anupanāho ca … amakkho ca apaḷāso ca … anissā ca amacchariyañca … amāyā ca asāṭheyyañca … hirī ca ottappañca.	230-279	
PA_an_2:230-279.1.4	Ime kho, bhikkhave, dve dhammā abyābajjhā”ti.	230-279	
PA_an_2:230-279.1.5	Akusalapeyyālaṁ niṭṭhitaṁ.	230-279	
PA_an_2:280.0.1	Aṅguttara Nikāya 2	280	
PA_an_2:280.0.2	18. Vinayapeyyāla	280	
PA_an_2:280.1.1	“Dveme, bhikkhave, atthavase paṭicca tathāgatena sāvakānaṁ sikkhāpadaṁ paññattaṁ.	280	
PA_an_2:280.1.2	Katame dve?	280	
PA_an_2:280.1.3_0	Saṅghasuṭṭhutāya saṅghaphāsutāya … dummaṅkūnaṁ puggalānaṁ niggahāya, pesalānaṁ bhikkhūnaṁ	280	
PA_an_2:280.1.3_1	phāsuvihārāya … diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya	280	
PA_an_2:280.1.3_2	… diṭṭhadhammikānaṁ verānaṁ saṁvarāya, samparāyikānaṁ verānaṁ paṭighātāya … diṭṭhadhammikānaṁ	280	
PA_an_2:280.1.3_3	vajjānaṁ saṁvarāya, samparāyikānaṁ vajjānaṁ paṭighātāya … diṭṭhadhammikānaṁ bhayānaṁ	280	
PA_an_2:280.1.3_4	saṁvarāya, samparāyikānaṁ bhayānaṁ paṭighātāya … diṭṭhadhammikānaṁ akusalānaṁ dhammānaṁ	280	
PA_an_2:280.1.3_5	saṁvarāya, samparāyikānaṁ akusalānaṁ dhammānaṁ paṭighātāya … gihīnaṁ anukampāya,	280	
PA_an_2:280.1.3_6	pāpicchānaṁ bhikkhūnaṁ pakkhupacchedāya … appasannānaṁ pasādāya, pasannānaṁ bhiyyobhāvāya	280	
PA_an_2:280.1.3_7	… saddhammaṭṭhitiyā vinayānuggahāya.	280	
PA_an_2:280.1.4	Ime kho, bhikkhave, dve atthavase paṭicca tathāgatena sāvakānaṁ sikkhāpadaṁ paññattan”ti.	280	
PA_an_2:281-309.1.1_0	“Dveme, bhikkhave, atthavase paṭicca tathāgatena sāvakānaṁ pātimokkhaṁ paññattaṁ	281-309	
PA_an_2:281-309.1.1_1	…pe… pātimokkhuddeso paññatto … pātimokkhaṭṭhapanaṁ paññattaṁ … pavāraṇā paññattā	281-309	
PA_an_2:281-309.1.1_2	… pavāraṇaṭṭhapanaṁ paññattaṁ … tajjanīyakammaṁ paññattaṁ … niyassakammaṁ paññattaṁ	281-309	
PA_an_2:281-309.1.1_3	… pabbājanīyakammaṁ paññattaṁ … paṭisāraṇīyakammaṁ paññattaṁ … ukkhepanīyakammaṁ	281-309	
PA_an_2:281-309.1.1_4	paññattaṁ … parivāsadānaṁ paññattaṁ … mūlāyapaṭikassanaṁ paññattaṁ … mānattadānaṁ	281-309	
PA_an_2:281-309.1.1_5	paññattaṁ … abbhānaṁ paññattaṁ … osāraṇīyaṁ paññattaṁ … nissāraṇīyaṁ paññattaṁ …	281-309	
PA_an_2:281-309.1.1_6	upasampadā paññattā … ñattikammaṁ paññattaṁ … ñattidutiyakammaṁ paññattaṁ … ñatticatutthakammaṁ	281-309	
PA_an_2:281-309.1.1_7	paññattaṁ … apaññatte paññattaṁ … paññatte anupaññattaṁ … sammukhāvinayo paññatto	281-309	
PA_an_2:281-309.1.1_8	… sativinayo paññatto … amūḷhavinayo paññatto … paṭiññātakaraṇaṁ paññattaṁ … yebhuyyasikā	281-309	
PA_an_2:281-309.1.1_9	paññattā … tassapāpiyasikā paññattā … tiṇavatthārako paññatto.	281-309	
PA_an_2:281-309.1.2	Katame dve?	281-309	
PA_an_2:281-309.1.3_0	Saṅghasuṭṭhutāya, saṅghaphāsutāya … dummaṅkūnaṁ puggalānaṁ niggahāya, pesalānaṁ bhikkhūnaṁ	281-309	
PA_an_2:281-309.1.3_1	phāsuvihārāya … diṭṭhadhammikānaṁ āsavānaṁ saṁvarāya, samparāyikānaṁ āsavānaṁ paṭighātāya	281-309	
PA_an_2:281-309.1.3_2	… diṭṭhadhammikānaṁ verānaṁ saṁvarāya, samparāyikānaṁ verānaṁ paṭighātāya … diṭṭhadhammikānaṁ	281-309	
PA_an_2:281-309.1.3_3	vajjānaṁ saṁvarāya, samparāyikānaṁ vajjānaṁ paṭighātāya … diṭṭhadhammikānaṁ bhayānaṁ	281-309	
PA_an_2:281-309.1.3_4	saṁvarāya, samparāyikānaṁ bhayānaṁ paṭighātāya … diṭṭhadhammikānaṁ akusalānaṁ dhammānaṁ	281-309	
PA_an_2:281-309.1.3_5	saṁvarāya, samparāyikānaṁ akusalānaṁ dhammānaṁ paṭighātāya … gihīnaṁ anukampāya,	281-309	
PA_an_2:281-309.1.3_6	pāpicchānaṁ bhikkhūnaṁ pakkhupacchedāya … appasannānaṁ pasādāya, pasannānaṁ bhiyyobhāvāya	281-309	
PA_an_2:281-309.1.3_7	… saddhammaṭṭhitiyā, vinayānuggahāya.	281-309	
PA_an_2:281-309.1.4	Ime kho, bhikkhave, dve atthavase paṭicca tathāgatena sāvakānaṁ tiṇavatthārako paññatto”ti.	281-309	
PA_an_2:281-309.1.5	Vinayapeyyālaṁ niṭṭhitaṁ.	281-309	
PA_an_2:310-319.0.1	Aṅguttara Nikāya 2	310-319	
PA_an_2:310-319.0.2	19. Rāgapeyyāla	310-319	
PA_an_2:310-319.1.1	“Rāgassa, bhikkhave, abhiññāya dve dhammā bhāvetabbā.	310-319	
PA_an_2:310-319.1.2	Katame dve?	310-319	
PA_an_2:310-319.1.3	Samatho ca vipassanā ca.	310-319	
PA_an_2:310-319.1.4	Rāgassa, bhikkhave, abhiññāya ime dve dhammā bhāvetabbā”ti.	310-319	
PA_an_2:310-319.2.1	“Rāgassa, bhikkhave, pariññāya … parikkhayāya … pahānāya … khayāya … vayāya … virāgāya … nirodhāya … cāgāya … paṭinissaggāya dve dhammā bhāvetabbā …pe…	310-319	
PA_an_2:320-479.1.1_0	“Dosassa …pe… mohassa … kodhassa … upanāhassa … makkhassa … paḷāsassa … issāya …	320-479	
PA_an_2:320-479.1.1_1	macchariyassa … māyāya … sāṭheyyassa … thambhassa … sārambhassa … mānassa … atimānassa	320-479	
PA_an_2:320-479.1.1_2	… madassa … pamādassa … abhiññāya … pariññāya … parikkhayāya … pahānāya … khayāya	320-479	
PA_an_2:320-479.1.1_3	… vayāya … virāgāya … nirodhāya … cāgāya … paṭinissaggāya dve dhammā bhāvetabbā.	320-479	
PA_an_2:320-479.1.2	Katame dve?	320-479	
PA_an_2:320-479.1.3	Samatho ca vipassanā ca.	320-479	
PA_an_2:320-479.1.4	Pamādassa, bhikkhave, paṭinissaggāya ime dve dhammā bhāvetabbā”ti.	320-479	
PA_an_2:320-479.2.1	Idamavoca bhagavā.	320-479	
PA_an_2:320-479.2.2	Attamanā te bhikkhū bhagavato bhāsitaṁ abhinandunti.	320-479	
PA_an_2:320-479.2.3	Rāgapeyyālaṁ niṭṭhitaṁ.	320-479	
PA_an_2:320-479.2.4	Dukanipātapāḷi niṭṭhitā.	320-479	
