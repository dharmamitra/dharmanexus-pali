segmentnr	original	folio	analyzed
PA_mn_96:0.1	Majjhima Nikāya 96	0	
PA_mn_96:0.2	Esukārīsutta	0	
PA_mn_96:1.1	Evaṁ me sutaṁ—	1	
PA_mn_96:1.2	ekaṁ samayaṁ bhagavā sāvatthiyaṁ viharati jetavane anāthapiṇḍikassa ārāme.	1	
PA_mn_96:2.1	Atha kho esukārī brāhmaṇo yena bhagavā tenupasaṅkami; upasaṅkamitvā bhagavatā saddhiṁ sammodi.	2	
PA_mn_96:2.2	Sammodanīyaṁ kathaṁ sāraṇīyaṁ vītisāretvā ekamantaṁ nisīdi. Ekamantaṁ nisinno kho esukārī brāhmaṇo bhagavantaṁ etadavoca:	2	
PA_mn_96:3.1	“brāhmaṇā, bho gotama, catasso pāricariyā paññapenti—	3	
PA_mn_96:3.2	brāhmaṇassa pāricariyaṁ paññapenti, khattiyassa pāricariyaṁ paññapenti, vessassa pāricariyaṁ paññapenti, suddassa pāricariyaṁ paññapenti.	3	
PA_mn_96:3.3	Tatridaṁ, bho gotama, brāhmaṇā brāhmaṇassa pāricariyaṁ paññapenti:	3	
PA_mn_96:3.4	‘brāhmaṇo vā brāhmaṇaṁ paricareyya, khattiyo vā brāhmaṇaṁ paricareyya, vesso vā brāhmaṇaṁ paricareyya, suddo vā brāhmaṇaṁ paricareyyā’ti.	3	
PA_mn_96:3.5	Idaṁ kho, bho gotama, brāhmaṇā brāhmaṇassa pāricariyaṁ paññapenti.	3	
PA_mn_96:3.6	Tatridaṁ, bho gotama, brāhmaṇā khattiyassa pāricariyaṁ paññapenti:	3	
PA_mn_96:3.7	‘khattiyo vā khattiyaṁ paricareyya, vesso vā khattiyaṁ paricareyya, suddo vā khattiyaṁ paricareyyā’ti.	3	
PA_mn_96:3.8	Idaṁ kho, bho gotama, brāhmaṇā khattiyassa pāricariyaṁ paññapenti.	3	
PA_mn_96:3.9	Tatridaṁ, bho gotama, brāhmaṇā vessassa pāricariyaṁ paññapenti:	3	
PA_mn_96:3.10	‘vesso vā vessaṁ paricareyya, suddo vā vessaṁ paricareyyā’ti.	3	
PA_mn_96:3.11	Idaṁ kho, bho gotama, brāhmaṇā vessassa pāricariyaṁ paññapenti.	3	
PA_mn_96:3.12	Tatridaṁ, bho gotama, brāhmaṇā suddassa pāricariyaṁ paññapenti:	3	
PA_mn_96:3.13	‘suddova suddaṁ paricareyya.	3	
PA_mn_96:3.14	Ko panañño suddaṁ paricarissatī’ti?	3	
PA_mn_96:3.15	Idaṁ kho, bho gotama, brāhmaṇā suddassa pāricariyaṁ paññapenti.	3	
PA_mn_96:3.16	Brāhmaṇā, bho gotama, imā catasso pāricariyā paññapenti.	3	
PA_mn_96:3.17	Idha bhavaṁ gotamo kimāhā”ti?	3	
PA_mn_96:4.1	“Kiṁ pana, brāhmaṇa, sabbo loko brāhmaṇānaṁ etadabbhanujānāti: ‘imā catasso pāricariyā paññapentū’”ti?	4	
PA_mn_96:4.2	“No hidaṁ, bho gotama”.	4	
PA_mn_96:4.3	“Seyyathāpi, brāhmaṇa, puriso daliddo assako anāḷhiyo. Tassa akāmassa bilaṁ olaggeyyuṁ: ‘idaṁ te, ambho purisa, maṁsaṁ khāditabbaṁ, mūlañca anuppadātabban’ti.	4	
PA_mn_96:4.4	Evameva kho, brāhmaṇa, brāhmaṇā appaṭiññāya tesaṁ samaṇabrāhmaṇānaṁ, atha ca panimā catasso pāricariyā paññapenti.	4	
PA_mn_96:5.1	Nāhaṁ, brāhmaṇa, ‘sabbaṁ paricaritabban’ti vadāmi; nāhaṁ, brāhmaṇa, ‘sabbaṁ na paricaritabban’ti vadāmi.	5	
PA_mn_96:5.2	Yaṁ hissa, brāhmaṇa, paricarato pāricariyāhetu pāpiyo assa na seyyo, nāhaṁ taṁ ‘paricaritabban’ti vadāmi;	5	
PA_mn_96:5.3	yañca khvāssa, brāhmaṇa, paricarato pāricariyāhetu seyyo assa na pāpiyo tamahaṁ ‘paricaritabban’ti vadāmi.	5	
PA_mn_96:6.1	Khattiyañcepi, brāhmaṇa, evaṁ puccheyyuṁ:	6	
PA_mn_96:6.2	‘yaṁ vā te paricarato pāricariyāhetu pāpiyo assa na seyyo, yaṁ vā te paricarato pāricariyāhetu seyyo assa na pāpiyo;	6	
PA_mn_96:6.3	kamettha paricareyyāsī’ti, khattiyopi hi, brāhmaṇa, sammā byākaramāno evaṁ byākareyya:	6	
PA_mn_96:6.4	‘yañhi me paricarato pāricariyāhetu pāpiyo assa na seyyo, nāhaṁ taṁ paricareyyaṁ; yañca kho me paricarato pāricariyāhetu seyyo assa na pāpiyo tamahaṁ paricareyyan’ti.	6	
PA_mn_96:7.1	Brāhmaṇañcepi, brāhmaṇa …pe…	7	
PA_mn_96:7.2	vessañcepi, brāhmaṇa …pe…	7	
PA_mn_96:7.3	suddañcepi, brāhmaṇa, evaṁ puccheyyuṁ:	7	
PA_mn_96:7.4	‘yaṁ vā te paricarato pāricariyāhetu pāpiyo assa na seyyo, yaṁ vā te paricarato pāricariyāhetu seyyo assa na pāpiyo;	7	
PA_mn_96:7.5	kamettha paricareyyāsī’ti, suddopi hi, brāhmaṇa, sammā byākaramāno evaṁ byākareyya:	7	
PA_mn_96:7.6	‘yañhi me paricarato pāricariyāhetu pāpiyo assa na seyyo, nāhaṁ taṁ paricareyyaṁ; yañca kho me paricarato pāricariyāhetu seyyo assa na pāpiyo tamahaṁ paricareyyan’ti.	7	
PA_mn_96:7.7	Nāhaṁ, brāhmaṇa, ‘uccākulīnatā seyyaṁso’ti vadāmi, na panāhaṁ, brāhmaṇa, ‘uccākulīnatā pāpiyaṁso’ti vadāmi;	7	
PA_mn_96:7.8	nāhaṁ, brāhmaṇa, ‘uḷāravaṇṇatā seyyaṁso’ti vadāmi, na panāhaṁ, brāhmaṇa, ‘uḷāravaṇṇatā pāpiyaṁso’ti vadāmi;	7	
PA_mn_96:7.9	nāhaṁ, brāhmaṇa, ‘uḷārabhogatā seyyaṁso’ti vadāmi, na panāhaṁ, brāhmaṇa, ‘uḷārabhogatā pāpiyaṁso’ti vadāmi.	7	
PA_mn_96:8.1_0	Uccākulīnopi hi, brāhmaṇa, idhekacco pāṇātipātī hoti, adinnādāyī hoti, kāmesumicchācārī	8	
PA_mn_96:8.1_1	hoti, musāvādī hoti, pisuṇāvāco hoti, pharusāvāco hoti, samphappalāpī hoti, abhijjhālu	8	
PA_mn_96:8.1_2	hoti, byāpannacitto hoti, micchādiṭṭhi hoti.	8	
PA_mn_96:8.2	Tasmā ‘na uccākulīnatā seyyaṁso’ti vadāmi.	8	
PA_mn_96:8.3_0	Uccākulīnopi hi, brāhmaṇa, idhekacco pāṇātipātā paṭivirato hoti, adinnādānā paṭivirato	8	
PA_mn_96:8.3_1	hoti, kāmesumicchācārā paṭivirato hoti, musāvādā paṭivirato hoti, pisuṇāya vācāya	8	
PA_mn_96:8.3_2	paṭivirato hoti, pharusāya vācāya paṭivirato hoti, samphappalāpā paṭivirato hoti,	8	
PA_mn_96:8.3_3	anabhijjhālu hoti, abyāpannacitto hoti, sammādiṭṭhi hoti.	8	
PA_mn_96:8.4	Tasmā ‘na uccākulīnatā pāpiyaṁso’ti vadāmi.	8	
PA_mn_96:8.5	Uḷāravaṇṇopi hi, brāhmaṇa …	8	
PA_mn_96:8.6	pe…	8	
PA_mn_96:8.7	uḷārabhogopi hi, brāhmaṇa, idhekacco pāṇātipātī hoti …	8	
PA_mn_96:8.8	pe…	8	
PA_mn_96:8.9	micchādiṭṭhi hoti.	8	
PA_mn_96:8.10	Tasmā ‘na uḷārabhogatā seyyaṁso’ti vadāmi.	8	
PA_mn_96:8.11	Uḷārabhogopi hi, brāhmaṇa, idhekacco pāṇātipātā paṭivirato hoti …pe… sammādiṭṭhi hoti.	8	
PA_mn_96:8.12	Tasmā ‘na uḷārabhogatā pāpiyaṁso’ti vadāmi.	8	
PA_mn_96:9.1	Nāhaṁ, brāhmaṇa, ‘sabbaṁ paricaritabban’ti vadāmi, na panāhaṁ, brāhmaṇa, ‘sabbaṁ na paricaritabban’ti vadāmi.	9	
PA_mn_96:9.2	Yaṁ hissa, brāhmaṇa, paricarato pāricariyāhetu saddhā vaḍḍhati, sīlaṁ vaḍḍhati, sutaṁ vaḍḍhati, cāgo vaḍḍhati, paññā vaḍḍhati, tamahaṁ ‘paricaritabban’ti vadāmi.	9	
PA_mn_96:9.3_0	Yaṁ hissa, brāhmaṇa, paricarato pāricariyāhetu na saddhā vaḍḍhati, na sīlaṁ vaḍḍhati,	9	
PA_mn_96:9.3_1	na sutaṁ vaḍḍhati, na cāgo vaḍḍhati, na paññā vaḍḍhati, nāhaṁ taṁ ‘paricaritabban’ti vadāmī”ti.	9	
PA_mn_96:10.1	Evaṁ vutte, esukārī brāhmaṇo bhagavantaṁ etadavoca:	10	
PA_mn_96:10.2	“brāhmaṇā, bho gotama, cattāri dhanāni paññapenti—	10	
PA_mn_96:10.3	brāhmaṇassa sandhanaṁ paññapenti, khattiyassa sandhanaṁ paññapenti, vessassa sandhanaṁ paññapenti, suddassa sandhanaṁ paññapenti.	10	
PA_mn_96:10.4	Tatridaṁ, bho gotama, brāhmaṇā brāhmaṇassa sandhanaṁ paññapenti bhikkhācariyaṁ;	10	
PA_mn_96:10.5	bhikkhācariyañca pana brāhmaṇo sandhanaṁ atimaññamāno akiccakārī hoti gopova adinnaṁ ādiyamānoti.	10	
PA_mn_96:10.6	Idaṁ kho, bho gotama, brāhmaṇā brāhmaṇassa sandhanaṁ paññapenti.	10	
PA_mn_96:10.7	Tatridaṁ, bho gotama, brāhmaṇā khattiyassa sandhanaṁ paññapenti dhanukalāpaṁ;	10	
PA_mn_96:10.8	dhanukalāpañca pana khattiyo sandhanaṁ atimaññamāno akiccakārī hoti gopova adinnaṁ ādiyamānoti.	10	
PA_mn_96:10.9	Idaṁ kho, bho gotama, brāhmaṇā khattiyassa sandhanaṁ paññapenti.	10	
PA_mn_96:10.10	Tatridaṁ, bho gotama, brāhmaṇā vessassa sandhanaṁ paññapenti kasigorakkhaṁ;	10	
PA_mn_96:10.11	kasigorakkhañca pana vesso sandhanaṁ atimaññamāno akiccakārī hoti gopova adinnaṁ ādiyamānoti.	10	
PA_mn_96:10.12	Idaṁ kho, bho gotama, brāhmaṇā vessassa sandhanaṁ paññapenti.	10	
PA_mn_96:10.13	Tatridaṁ, bho gotama, brāhmaṇā suddassa sandhanaṁ paññapenti asitabyābhaṅgiṁ;	10	
PA_mn_96:10.14	asitabyābhaṅgiñca pana suddo sandhanaṁ atimaññamāno akiccakārī hoti gopova adinnaṁ ādiyamānoti.	10	
PA_mn_96:10.15	Idaṁ kho, bho gotama, brāhmaṇā suddassa sandhanaṁ paññapenti.	10	
PA_mn_96:10.16	Brāhmaṇā, bho gotama, imāni cattāri dhanāni paññapenti.	10	
PA_mn_96:10.17	Idha bhavaṁ gotamo kimāhā”ti?	10	
PA_mn_96:11.1	“Kiṁ pana, brāhmaṇa, sabbo loko brāhmaṇānaṁ etadabbhanujānāti: ‘imāni cattāri dhanāni paññapentū’”ti?	11	
PA_mn_96:11.2	“No hidaṁ, bho gotama”.	11	
PA_mn_96:11.3	“Seyyathāpi, brāhmaṇa, puriso daliddo assako anāḷhiyo. Tassa akāmassa bilaṁ olaggeyyuṁ: ‘idaṁ te, ambho purisa, maṁsaṁ khāditabbaṁ, mūlañca anuppadātabban’ti.	11	
PA_mn_96:11.4	Evameva kho, brāhmaṇa, brāhmaṇā appaṭiññāya tesaṁ samaṇabrāhmaṇānaṁ, atha ca panimāni cattāri dhanāni paññapenti.	11	
PA_mn_96:12.1	Ariyaṁ kho ahaṁ, brāhmaṇa, lokuttaraṁ dhammaṁ purisassa sandhanaṁ paññapemi.	12	
PA_mn_96:12.2	Porāṇaṁ kho panassa mātāpettikaṁ kulavaṁsaṁ anussarato yattha yattheva attabhāvassa abhinibbatti hoti tena teneva saṅkhyaṁ gacchati.	12	
PA_mn_96:12.3	Khattiyakule ce attabhāvassa abhinibbatti hoti ‘khattiyo’tveva saṅkhyaṁ gacchati;	12	
PA_mn_96:12.4	brāhmaṇakule ce attabhāvassa abhinibbatti hoti ‘brāhmaṇo’tveva saṅkhyaṁ gacchati;	12	
PA_mn_96:12.5	vessakule ce attabhāvassa abhinibbatti hoti ‘vesso’tveva saṅkhyaṁ gacchati;	12	
PA_mn_96:12.6	suddakule ce attabhāvassa abhinibbatti hoti ‘suddo’tveva saṅkhyaṁ gacchati.	12	
PA_mn_96:12.7	Seyyathāpi, brāhmaṇa, yaṁyadeva paccayaṁ paṭicca aggi jalati tena teneva saṅkhyaṁ gacchati.	12	
PA_mn_96:12.8	Kaṭṭhañce paṭicca aggi jalati ‘kaṭṭhaggi’tveva saṅkhyaṁ gacchati;	12	
PA_mn_96:12.9	sakalikañce paṭicca aggi jalati ‘sakalikaggi’tveva saṅkhyaṁ gacchati;	12	
PA_mn_96:12.10	tiṇañce paṭicca aggi jalati ‘tiṇaggi’tveva saṅkhyaṁ gacchati;	12	
PA_mn_96:12.11	gomayañce paṭicca aggi jalati ‘gomayaggi’tveva saṅkhyaṁ gacchati.	12	
PA_mn_96:12.12	Evameva kho ahaṁ, brāhmaṇa, ariyaṁ lokuttaraṁ dhammaṁ purisassa sandhanaṁ paññapemi.	12	
PA_mn_96:12.13	Porāṇaṁ kho panassa mātāpettikaṁ kulavaṁsaṁ anussarato yattha yattheva attabhāvassa abhinibbatti hoti tena teneva saṅkhyaṁ gacchati.	12	
PA_mn_96:12.14	Khattiyakule ce attabhāvassa abhinibbatti hoti ‘khattiyo’tveva saṅkhyaṁ gacchati;	12	
PA_mn_96:12.15	brāhmaṇakule ce attabhāvassa abhinibbatti hoti ‘brāhmaṇo’tveva saṅkhyaṁ gacchati;	12	
PA_mn_96:12.16	vessakule ce attabhāvassa abhinibbatti hoti ‘vesso’tveva saṅkhyaṁ gacchati;	12	
PA_mn_96:12.17	suddakule ce attabhāvassa abhinibbatti hoti ‘suddo’tveva saṅkhyaṁ gacchati.	12	
PA_mn_96:13.1_0	Khattiyakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	13	
PA_mn_96:13.1_1	dhammavinayaṁ āgamma pāṇātipātā paṭivirato hoti, adinnādānā paṭivirato hoti, abrahmacariyā	13	
PA_mn_96:13.1_2	paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya	13	
PA_mn_96:13.1_3	vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto	13	
PA_mn_96:13.1_4	hoti, sammādiṭṭhi hoti, ārādhako hoti ñāyaṁ dhammaṁ kusalaṁ.	13	
PA_mn_96:13.2_0	Brāhmaṇakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	13	
PA_mn_96:13.2_1	dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti	13	
PA_mn_96:13.2_2	ñāyaṁ dhammaṁ kusalaṁ.	13	
PA_mn_96:13.3_0	Vessakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	13	
PA_mn_96:13.3_1	dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti	13	
PA_mn_96:13.3_2	ñāyaṁ dhammaṁ kusalaṁ.	13	
PA_mn_96:13.4_0	Suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	13	
PA_mn_96:13.4_1	dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti	13	
PA_mn_96:13.4_2	ñāyaṁ dhammaṁ kusalaṁ.	13	
PA_mn_96:14.1	Taṁ kiṁ maññasi, brāhmaṇa,	14	
PA_mn_96:14.2	brāhmaṇova nu kho pahoti asmiṁ padese averaṁ abyābajjhaṁ mettacittaṁ bhāvetuṁ, no khattiyo no vesso no suddo”ti?	14	
PA_mn_96:14.3	“No hidaṁ, bho gotama.	14	
PA_mn_96:14.4	Khattiyopi hi, bho gotama, pahoti asmiṁ padese averaṁ abyābajjhaṁ mettacittaṁ bhāvetuṁ;	14	
PA_mn_96:14.5	brāhmaṇopi hi, bho gotama …	14	
PA_mn_96:14.6	vessopi hi, bho gotama …	14	
PA_mn_96:14.7	suddopi hi, bho gotama …	14	
PA_mn_96:14.8	sabbepi hi, bho gotama, cattāro vaṇṇā pahonti asmiṁ padese averaṁ abyābajjhaṁ mettacittaṁ bhāvetun”ti.	14	
PA_mn_96:14.9_0	“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so	14	
PA_mn_96:14.9_1	ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi	14	
PA_mn_96:14.9_2	hoti, ārādhako hoti ñāyaṁ dhammaṁ kusalaṁ.	14	
PA_mn_96:14.10	Brāhmaṇakulā cepi, brāhmaṇa …	14	
PA_mn_96:14.11	vessakulā cepi, brāhmaṇa …	14	
PA_mn_96:14.12_0	suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	14	
PA_mn_96:14.12_1	dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti	14	
PA_mn_96:14.12_2	ñāyaṁ dhammaṁ kusalaṁ.	14	
PA_mn_96:15.1	Taṁ kiṁ maññasi, brāhmaṇa,	15	
PA_mn_96:15.2	brāhmaṇova nu kho pahoti sottisināniṁ ādāya nadiṁ gantvā rajojallaṁ pavāhetuṁ, no khattiyo no vesso no suddo”ti?	15	
PA_mn_96:15.3	“No hidaṁ, bho gotama.	15	
PA_mn_96:15.4	Khattiyopi hi, bho gotama, pahoti sottisināniṁ ādāya nadiṁ gantvā rajojallaṁ pavāhetuṁ;	15	
PA_mn_96:15.5	brāhmaṇopi hi, bho gotama …	15	
PA_mn_96:15.6	vessopi hi, bho gotama …	15	
PA_mn_96:15.7	suddopi hi, bho gotama …	15	
PA_mn_96:15.8	sabbepi hi, bho gotama, cattāro vaṇṇā pahonti sottisināniṁ ādāya nadiṁ gantvā rajojallaṁ pavāhetun”ti.	15	
PA_mn_96:15.9_0	“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so	15	
PA_mn_96:15.9_1	ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi	15	
PA_mn_96:15.9_2	hoti, ārādhako hoti ñāyaṁ dhammaṁ kusalaṁ.	15	
PA_mn_96:15.10	Brāhmaṇakulā cepi, brāhmaṇa …	15	
PA_mn_96:15.11	vessakulā cepi, brāhmaṇa …	15	
PA_mn_96:15.12_0	suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	15	
PA_mn_96:15.12_1	dhammavinayaṁ āgamma pāṇātipātā paṭivirato hoti …pe… sammādiṭṭhi hoti, ārādhako hoti	15	
PA_mn_96:15.12_2	ñāyaṁ dhammaṁ kusalaṁ.	15	
PA_mn_96:16.1	Taṁ kiṁ maññasi, brāhmaṇa,	16	
PA_mn_96:16.2	idha rājā khattiyo muddhāvasitto nānājaccānaṁ purisānaṁ purisasataṁ sannipāteyya:	16	
PA_mn_96:16.3_0	‘āyantu bhonto ye tattha khattiyakulā brāhmaṇakulā rājaññakulā uppannā sākassa vā	16	
PA_mn_96:16.3_1	sālassa vā salaḷassa vā candanassa vā padumakassa vā uttarāraṇiṁ ādāya aggiṁ abhinibbattentu, tejo pātukarontu;	16	
PA_mn_96:16.4_0	āyantu pana bhonto ye tattha caṇḍālakulā nesādakulā venakulā rathakārakulā pukkusakulā	16	
PA_mn_96:16.4_1	uppannā sāpānadoṇiyā vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ	16	
PA_mn_96:16.4_2	ādāya aggiṁ abhinibbattentu, tejo pātukarontū’”ti?	16	
PA_mn_96:16.5	“Taṁ kiṁ maññasi, brāhmaṇa,	16	
PA_mn_96:16.6_0	yo evaṁ nu kho so khattiyakulā brāhmaṇakulā rājaññakulā uppannehi sākassa vā sālassa	16	
PA_mn_96:16.6_1	vā salaḷassa vā candanassa vā padumakassa vā uttarāraṇiṁ ādāya aggi abhinibbatto	16	
PA_mn_96:16.6_2	tejo pātukato so eva nu khvāssa aggi accimā ceva vaṇṇavā ca pabhassaro ca tena ca	16	
PA_mn_96:16.6_3	sakkā agginā aggikaraṇīyaṁ kātuṁ;	16	
PA_mn_96:16.7_0	yo pana so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā	16	
PA_mn_96:16.7_1	vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto	16	
PA_mn_96:16.7_2	tejo pātukato svāssa aggi na ceva accimā na ca vaṇṇavā na ca pabhassaro na ca tena	16	
PA_mn_96:16.7_3	sakkā agginā aggikaraṇīyaṁ kātun”ti?	16	
PA_mn_96:16.8	“No hidaṁ, bho gotama.	16	
PA_mn_96:16.9_0	Yopi hi so, bho gotama, khattiyakulā brāhmaṇakulā rājaññakulā uppannehi sākassa vā	16	
PA_mn_96:16.9_1	sālassa vā salaḷassa vā candanassa vā padumakassa vā uttarāraṇiṁ ādāya aggi abhinibbatto	16	
PA_mn_96:16.9_2	tejo pātukato svāssa aggi accimā ceva vaṇṇavā ca pabhassaro ca tena ca sakkā agginā	16	
PA_mn_96:16.9_3	aggikaraṇīyaṁ kātuṁ;	16	
PA_mn_96:16.10_0	yopi so caṇḍālakulā nesādakulā venakulā rathakārakulā pukkusakulā uppannehi sāpānadoṇiyā	16	
PA_mn_96:16.10_1	vā sūkaradoṇiyā vā rajakadoṇiyā vā eraṇḍakaṭṭhassa vā uttarāraṇiṁ ādāya aggi abhinibbatto	16	
PA_mn_96:16.10_2	tejo pātukato svāssa aggi accimā ceva vaṇṇavā ca pabhassaro ca tena ca sakkā agginā	16	
PA_mn_96:16.10_3	aggikaraṇīyaṁ kātuṁ.	16	
PA_mn_96:16.11	Sabbopi hi, bho gotama, aggi accimā ceva vaṇṇavā ca pabhassaro ca sabbenapi sakkā agginā aggikaraṇīyaṁ kātun”ti.	16	
PA_mn_96:16.12_0	“Evameva kho, brāhmaṇa, khattiyakulā cepi agārasmā anagāriyaṁ pabbajito hoti, so	16	
PA_mn_96:16.12_1	ca tathāgatappaveditaṁ dhammavinayaṁ āgamma pāṇātipātā paṭivirato hoti …pe… sammādiṭṭhi	16	
PA_mn_96:16.12_2	hoti, ārādhako hoti ñāyaṁ dhammaṁ kusalaṁ.	16	
PA_mn_96:16.13	Brāhmaṇakulā cepi, brāhmaṇa …	16	
PA_mn_96:16.14	vessakulā cepi, brāhmaṇa …	16	
PA_mn_96:16.15_0	suddakulā cepi, brāhmaṇa, agārasmā anagāriyaṁ pabbajito hoti, so ca tathāgatappaveditaṁ	16	
PA_mn_96:16.15_1	dhammavinayaṁ āgamma pāṇātipātā paṭivirato hoti, adinnādānā paṭivirato hoti, abrahmacariyā	16	
PA_mn_96:16.15_2	paṭivirato hoti, musāvādā paṭivirato hoti, pisuṇāya vācāya paṭivirato hoti, pharusāya	16	
PA_mn_96:16.15_3	vācāya paṭivirato hoti, samphappalāpā paṭivirato hoti, anabhijjhālu hoti, abyāpannacitto	16	
PA_mn_96:16.15_4	hoti, sammādiṭṭhi hoti, ārādhako hoti ñāyaṁ dhammaṁ kusalan”ti.	16	
PA_mn_96:17.1	Evaṁ vutte, esukārī brāhmaṇo bhagavantaṁ etadavoca:	17	
PA_mn_96:17.2	“abhikkantaṁ, bho gotama, abhikkantaṁ, bho gotama …pe…	17	
PA_mn_96:17.3	upāsakaṁ maṁ bhavaṁ gotamo dhāretu ajjatagge pāṇupetaṁ saraṇaṁ gatan”ti.	17	
PA_mn_96:17.4	Esukārīsuttaṁ niṭṭhitaṁ chaṭṭhaṁ.	17	
