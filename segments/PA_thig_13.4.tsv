segmentnr	original	folio	analyzed
PA_thig_13.4:0.1	Therīgāthā 13.4	0	
PA_thig_13.4:0.2	Vīsatinipāta	0	
PA_thig_13.4:0.3	Sundarītherīgāthā	0	
PA_thig_13.4:1.1	“Petāni bhoti puttāni,	1	
PA_thig_13.4:1.2	khādamānā tuvaṁ pure;	1	
PA_thig_13.4:1.3	Tuvaṁ divā ca ratto ca,	1	
PA_thig_13.4:1.4	atīva paritappasi.	1	
PA_thig_13.4:2.1	Sājja sabbāni khāditvā,	2	
PA_thig_13.4:2.2	sataputtāni brāhmaṇī;	2	
PA_thig_13.4:2.3	Vāseṭṭhi kena vaṇṇena,	2	
PA_thig_13.4:2.4	na bāḷhaṁ paritappasi”.	2	
PA_thig_13.4:3.1	“Bahūni puttasatāni,	3	
PA_thig_13.4:3.2	ñātisaṅghasatāni ca;	3	
PA_thig_13.4:3.3	Khāditāni atītaṁse,	3	
PA_thig_13.4:3.4	mama tuyhañca brāhmaṇa.	3	
PA_thig_13.4:4.1	Sāhaṁ nissaraṇaṁ ñatvā,	4	
PA_thig_13.4:4.2	jātiyā maraṇassa ca;	4	
PA_thig_13.4:4.3	Na socāmi na rodāmi,	4	
PA_thig_13.4:4.4	na cāpi paritappayiṁ”.	4	
PA_thig_13.4:5.1	“Abbhutaṁ vata vāseṭṭhi,	5	
PA_thig_13.4:5.2	vācaṁ bhāsasi edisiṁ;	5	
PA_thig_13.4:5.3	Kassa tvaṁ dhammamaññāya,	5	
PA_thig_13.4:5.4	giraṁ bhāsasi edisiṁ”.	5	
PA_thig_13.4:6.1	“Esa brāhmaṇa sambuddho,	6	
PA_thig_13.4:6.2	nagaraṁ mithilaṁ pati;	6	
PA_thig_13.4:6.3	Sabbadukkhappahānāya,	6	
PA_thig_13.4:6.4	dhammaṁ desesi pāṇinaṁ.	6	
PA_thig_13.4:7.1	Tassa brahme arahato,	7	
PA_thig_13.4:7.2	dhammaṁ sutvā nirūpadhiṁ;	7	
PA_thig_13.4:7.3	Tattha viññātasaddhammā,	7	
PA_thig_13.4:7.4	puttasokaṁ byapānudiṁ”.	7	
PA_thig_13.4:8.1	“So ahampi gamissāmi,	8	
PA_thig_13.4:8.2	nagaraṁ mithilaṁ pati;	8	
PA_thig_13.4:8.3	Appeva maṁ so bhagavā,	8	
PA_thig_13.4:8.4	sabbadukkhā pamocaye”.	8	
PA_thig_13.4:9.1	Addasa brāhmaṇo buddhaṁ,	9	
PA_thig_13.4:9.2	vippamuttaṁ nirūpadhiṁ;	9	
PA_thig_13.4:9.3	Svassa dhammamadesesi,	9	
PA_thig_13.4:9.4	muni dukkhassa pāragū.	9	
PA_thig_13.4:10.1	Dukkhaṁ dukkhasamuppādaṁ,	10	
PA_thig_13.4:10.2	dukkhassa ca atikkamaṁ;	10	
PA_thig_13.4:10.3	Ariyaṁ caṭṭhaṅgikaṁ maggaṁ,	10	
PA_thig_13.4:10.4	dukkhūpasamagāminaṁ.	10	
PA_thig_13.4:11.1	Tattha viññātasaddhammo,	11	
PA_thig_13.4:11.2	pabbajjaṁ samarocayi;	11	
PA_thig_13.4:11.3	Sujāto tīhi rattīhi,	11	
PA_thig_13.4:11.4	tisso vijjā aphassayi.	11	
PA_thig_13.4:12.1	“Ehi sārathi gacchāhi,	12	
PA_thig_13.4:12.2	rathaṁ niyyādayāhimaṁ;	12	
PA_thig_13.4:12.3	Ārogyaṁ brāhmaṇiṁ vajja,	12	
PA_thig_13.4:12.4	‘pabbaji dāni brāhmaṇo;	12	
PA_thig_13.4:12.5	Sujāto tīhi rattīhi,	12	
PA_thig_13.4:12.6	tisso vijjā aphassayi’”.	12	
PA_thig_13.4:13.1	Tato ca rathamādāya,	13	
PA_thig_13.4:13.2	sahassañcāpi sārathi;	13	
PA_thig_13.4:13.3	Ārogyaṁ brāhmaṇiṁvoca,	13	
PA_thig_13.4:13.4	“pabbaji dāni brāhmaṇo;	13	
PA_thig_13.4:13.5	Sujāto tīhi rattīhi,	13	
PA_thig_13.4:13.6	tisso vijjā aphassayi”.	13	
PA_thig_13.4:14.1	“Etañcāhaṁ assarathaṁ,	14	
PA_thig_13.4:14.2	sahassañcāpi sārathi;	14	
PA_thig_13.4:14.3	Tevijjaṁ brāhmaṇaṁ sutvā,	14	
PA_thig_13.4:14.4	puṇṇapattaṁ dadāmi te”.	14	
PA_thig_13.4:15.1	“Tuyheva hotvassaratho,	15	
PA_thig_13.4:15.2	sahassañcāpi brāhmaṇi;	15	
PA_thig_13.4:15.3	Ahampi pabbajissāmi,	15	
PA_thig_13.4:15.4	varapaññassa santike”.	15	
PA_thig_13.4:16.1	“Hatthī gavassaṁ maṇikuṇḍalañca,	16	
PA_thig_13.4:16.2	Phītañcimaṁ gahavibhavaṁ pahāya;	16	
PA_thig_13.4:16.3	Pitā pabbajito tuyhaṁ,	16	
PA_thig_13.4:16.4	Bhuñja bhogāni sundarī;	16	
PA_thig_13.4:16.5	Tuvaṁ dāyādikā kule”.	16	
PA_thig_13.4:17.1	“Hatthī gavassaṁ maṇikuṇḍalañca,	17	
PA_thig_13.4:17.2	Rammaṁ cimaṁ gahavibhavaṁ pahāya;	17	
PA_thig_13.4:17.3	Pitā pabbajito mayhaṁ,	17	
PA_thig_13.4:17.4	Puttasokena aṭṭito;	17	
PA_thig_13.4:17.5	Ahampi pabbajissāmi,	17	
PA_thig_13.4:17.6	Bhātusokena aṭṭitā”.	17	
PA_thig_13.4:18.1	“So te ijjhatu saṅkappo,	18	
PA_thig_13.4:18.2	yaṁ tvaṁ patthesi sundarī;	18	
PA_thig_13.4:18.3	Uttiṭṭhapiṇḍo uñcho ca,	18	
PA_thig_13.4:18.4	paṁsukūlañca cīvaraṁ;	18	
PA_thig_13.4:18.5	Etāni abhisambhontī,	18	
PA_thig_13.4:18.6	paraloke anāsavā”.	18	
PA_thig_13.4:19.1	“Sikkhamānāya me ayye,	19	
PA_thig_13.4:19.2	dibbacakkhu visodhitaṁ;	19	
PA_thig_13.4:19.3	Pubbenivāsaṁ jānāmi,	19	
PA_thig_13.4:19.4	yattha me vusitaṁ pure.	19	
PA_thig_13.4:20.1	Tuvaṁ nissāya kalyāṇi,	20	
PA_thig_13.4:20.2	theri saṅghassa sobhane;	20	
PA_thig_13.4:20.3	Tisso vijjā anuppattā,	20	
PA_thig_13.4:20.4	kataṁ buddhassa sāsanaṁ.	20	
PA_thig_13.4:21.1	Anujānāhi me ayye,	21	
PA_thig_13.4:21.2	icche sāvatthi gantave;	21	
PA_thig_13.4:21.3	Sīhanādaṁ nadissāmi,	21	
PA_thig_13.4:21.4	buddhaseṭṭhassa santike”.	21	
PA_thig_13.4:22.1	“Passa sundari satthāraṁ,	22	
PA_thig_13.4:22.2	hemavaṇṇaṁ harittacaṁ;	22	
PA_thig_13.4:22.3	Adantānaṁ dametāraṁ,	22	
PA_thig_13.4:22.4	sambuddhamakutobhayaṁ”.	22	
PA_thig_13.4:23.1	“Passa sundarimāyantiṁ,	23	
PA_thig_13.4:23.2	vippamuttaṁ nirūpadhiṁ;	23	
PA_thig_13.4:23.3	Vītarāgaṁ visaṁyuttaṁ,	23	
PA_thig_13.4:23.4	katakiccamanāsavaṁ.	23	
PA_thig_13.4:24.1	Bārāṇasito nikkhamma,	24	
PA_thig_13.4:24.2	tava santikamāgatā;	24	
PA_thig_13.4:24.3	Sāvikā te mahāvīra,	24	
PA_thig_13.4:24.4	pāde vandati sundarī.	24	
PA_thig_13.4:25.1	Tuvaṁ buddho tuvaṁ satthā,	25	
PA_thig_13.4:25.2	tuyhaṁ dhītāmhi brāhmaṇa;	25	
PA_thig_13.4:25.3	Orasā mukhato jātā,	25	
PA_thig_13.4:25.4	katakiccā anāsavā”.	25	
PA_thig_13.4:26.1	“Tassā te svāgataṁ bhadde,	26	
PA_thig_13.4:26.2	tato te adurāgataṁ;	26	
PA_thig_13.4:26.3	Evañhi dantā āyanti,	26	
PA_thig_13.4:26.4	satthu pādāni vandikā;	26	
PA_thig_13.4:26.5	Vītarāgā visaṁyuttā,	26	
PA_thig_13.4:26.6	katakiccā anāsavā”.	26	
PA_thig_13.4:27.1	… Sundarī therī ….	27	
