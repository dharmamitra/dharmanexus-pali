segmentnr	original	folio	analyzed
PA_dn_26:0.1	Dīgha Nikāya 26	0	
PA_dn_26:0.2	Cakkavattisutta	0	
PA_dn_26:1.0	1. Attadīpasaraṇatā	1	
PA_dn_26:1.1	Evaṁ me sutaṁ—	1	
PA_dn_26:1.2	ekaṁ samayaṁ bhagavā magadhesu viharati mātulāyaṁ.	1	
PA_dn_26:1.3	Tatra kho bhagavā bhikkhū āmantesi:	1	
PA_dn_26:1.4	“bhikkhavo”ti.	1	
PA_dn_26:1.5	“Bhaddante”ti te bhikkhū bhagavato paccassosuṁ.	1	
PA_dn_26:1.6	Bhagavā etadavoca:	1	
PA_dn_26:1.7	“Attadīpā, bhikkhave, viharatha attasaraṇā anaññasaraṇā, dhammadīpā dhammasaraṇā anaññasaraṇā.	1	
PA_dn_26:1.8	Kathañca pana, bhikkhave, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo?	1	
PA_dn_26:1.9	Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ.	1	
PA_dn_26:1.10	Vedanāsu vedanānupassī …pe…	1	
PA_dn_26:1.11	citte cittānupassī …pe…	1	
PA_dn_26:1.12	dhammesu dhammānupassī viharati ātāpī sampajāno satimā vineyya loke abhijjhādomanassaṁ.	1	
PA_dn_26:1.13	Evaṁ kho, bhikkhave, bhikkhu attadīpo viharati attasaraṇo anaññasaraṇo, dhammadīpo dhammasaraṇo anaññasaraṇo.	1	
PA_dn_26:1.14	Gocare, bhikkhave, caratha sake pettike visaye.	1	
PA_dn_26:1.15	Gocare, bhikkhave, carataṁ sake pettike visaye na lacchati māro otāraṁ, na lacchati māro ārammaṇaṁ.	1	
PA_dn_26:1.16	Kusalānaṁ, bhikkhave, dhammānaṁ samādānahetu evamidaṁ puññaṁ pavaḍḍhati.	1	
PA_dn_26:2.0	2. Daḷhanemicakkavattirājā	2	
PA_dn_26:2.1	Bhūtapubbaṁ, bhikkhave, rājā daḷhanemi nāma ahosi cakkavattī dhammiko dhammarājā cāturanto vijitāvī janapadatthāvariyappatto sattaratanasamannāgato.	2	
PA_dn_26:2.2	Tassimāni satta ratanāni ahesuṁ seyyathidaṁ—	2	
PA_dn_26:2.3	cakkaratanaṁ hatthiratanaṁ assaratanaṁ maṇiratanaṁ itthiratanaṁ gahapatiratanaṁ pariṇāyakaratanameva sattamaṁ.	2	
PA_dn_26:2.4	Parosahassaṁ kho panassa puttā ahesuṁ sūrā vīraṅgarūpā parasenappamaddanā.	2	
PA_dn_26:2.5	So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasi.	2	
PA_dn_26:3.1	Atha kho, bhikkhave, rājā daḷhanemi bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena aññataraṁ purisaṁ āmantesi:	3	
PA_dn_26:3.2	‘yadā tvaṁ, ambho purisa, passeyyāsi dibbaṁ cakkaratanaṁ osakkitaṁ ṭhānā cutaṁ, atha me āroceyyāsī’ti.	3	
PA_dn_26:3.3	‘Evaṁ, devā’ti kho, bhikkhave, so puriso rañño daḷhanemissa paccassosi.	3	
PA_dn_26:3.4_0	Addasā kho, bhikkhave, so puriso bahunnaṁ vassānaṁ bahunnaṁ vassasatānaṁ bahunnaṁ	3	
PA_dn_26:3.4_1	vassasahassānaṁ accayena dibbaṁ cakkaratanaṁ osakkitaṁ ṭhānā cutaṁ, disvāna yena	3	
PA_dn_26:3.4_2	rājā daḷhanemi tenupasaṅkami; upasaṅkamitvā rājānaṁ daḷhanemiṁ etadavoca:	3	
PA_dn_26:3.5	‘yagghe, deva, jāneyyāsi, dibbaṁ te cakkaratanaṁ osakkitaṁ ṭhānā cutan’ti.	3	
PA_dn_26:3.6	Atha kho, bhikkhave, rājā daḷhanemi jeṭṭhaputtaṁ kumāraṁ āmantāpetvā etadavoca:	3	
PA_dn_26:3.7	‘dibbaṁ kira me, tāta kumāra, cakkaratanaṁ osakkitaṁ ṭhānā cutaṁ.	3	
PA_dn_26:3.8	Sutaṁ kho pana metaṁ—	3	
PA_dn_26:3.9	yassa rañño cakkavattissa dibbaṁ cakkaratanaṁ osakkati ṭhānā cavati, na dāni tena raññā ciraṁ jīvitabbaṁ hotīti.	3	
PA_dn_26:3.10	Bhuttā kho pana me mānusakā kāmā, samayo dāni me dibbe kāme pariyesituṁ.	3	
PA_dn_26:3.11	Ehi tvaṁ, tāta kumāra, imaṁ samuddapariyantaṁ pathaviṁ paṭipajja.	3	
PA_dn_26:3.12	Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmī’ti.	3	
PA_dn_26:3.13	Atha kho, bhikkhave, rājā daḷhanemi jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.	3	
PA_dn_26:3.14	Sattāhapabbajite kho pana, bhikkhave, rājisimhi dibbaṁ cakkaratanaṁ antaradhāyi.	3	
PA_dn_26:4.1	Atha kho, bhikkhave, aññataro puriso yena rājā khattiyo muddhābhisitto tenupasaṅkami; upasaṅkamitvā rājānaṁ khattiyaṁ muddhābhisittaṁ etadavoca:	4	
PA_dn_26:4.2	‘yagghe, deva, jāneyyāsi, dibbaṁ cakkaratanaṁ antarahitan’ti.	4	
PA_dn_26:4.3	Atha kho, bhikkhave, rājā khattiyo muddhābhisitto dibbe cakkaratane antarahite anattamano ahosi, anattamanatañca paṭisaṁvedesi.	4	
PA_dn_26:4.4	So yena rājisi tenupasaṅkami; upasaṅkamitvā rājisiṁ etadavoca:	4	
PA_dn_26:4.5	‘yagghe, deva, jāneyyāsi, dibbaṁ cakkaratanaṁ antarahitan’ti.	4	
PA_dn_26:4.6	Evaṁ vutte, bhikkhave, rājisi rājānaṁ khattiyaṁ muddhābhisittaṁ etadavoca:	4	
PA_dn_26:4.7	‘mā kho tvaṁ, tāta, dibbe cakkaratane antarahite anattamano ahosi, mā anattamanatañca paṭisaṁvedesi, na hi te, tāta, dibbaṁ cakkaratanaṁ pettikaṁ dāyajjaṁ.	4	
PA_dn_26:4.8	Iṅgha tvaṁ, tāta, ariye cakkavattivatte vattāhi.	4	
PA_dn_26:4.9_0	Ṭhānaṁ kho panetaṁ vijjati, yaṁ te ariye cakkavattivatte vattamānassa tadahuposathe	4	
PA_dn_26:4.9_1	pannarase sīsaṁnhātassa uposathikassa uparipāsādavaragatassa dibbaṁ cakkaratanaṁ	4	
PA_dn_26:4.9_2	pātubhavissati sahassāraṁ sanemikaṁ sanābhikaṁ sabbākāraparipūran’ti.	4	
PA_dn_26:5.0	2.1. Cakkavattiariyavatta	5	
PA_dn_26:5.1	‘Katamaṁ pana taṁ, deva, ariyaṁ cakkavattivattan’ti?	5	
PA_dn_26:5.2_0	‘Tena hi tvaṁ, tāta, dhammaṁyeva nissāya dhammaṁ sakkaronto dhammaṁ garuṁ karonto	5	
PA_dn_26:5.2_1	dhammaṁ mānento dhammaṁ pūjento dhammaṁ apacāyamāno dhammaddhajo dhammaketu dhammādhipateyyo	5	
PA_dn_26:5.2_2	dhammikaṁ rakkhāvaraṇaguttiṁ saṁvidahassu antojanasmiṁ balakāyasmiṁ khattiyesu anuyantesu	5	
PA_dn_26:5.2_3	brāhmaṇagahapatikesu negamajānapadesu samaṇabrāhmaṇesu migapakkhīsu.	5	
PA_dn_26:5.3	Mā ca te, tāta, vijite adhammakāro pavattittha.	5	
PA_dn_26:5.4	Ye ca te, tāta, vijite adhanā assu, tesañca dhanamanuppadeyyāsi.	5	
PA_dn_26:5.5_0	Ye ca te, tāta, vijite samaṇabrāhmaṇā madappamādā paṭiviratā khantisoracce niviṭṭhā	5	
PA_dn_26:5.5_1	ekamattānaṁ damenti, ekamattānaṁ samenti, ekamattānaṁ parinibbāpenti, te kālena kālaṁ	5	
PA_dn_26:5.5_2	upasaṅkamitvā paripuccheyyāsi pariggaṇheyyāsi:	5	
PA_dn_26:5.6_0	“kiṁ, bhante, kusalaṁ, kiṁ akusalaṁ, kiṁ sāvajjaṁ, kiṁ anavajjaṁ, kiṁ sevitabbaṁ,	5	
PA_dn_26:5.6_1	kiṁ na sevitabbaṁ, kiṁ me karīyamānaṁ dīgharattaṁ ahitāya dukkhāya assa, kiṁ vā pana	5	
PA_dn_26:5.6_2	me karīyamānaṁ dīgharattaṁ hitāya sukhāya assā”ti?	5	
PA_dn_26:5.7	Tesaṁ sutvā yaṁ akusalaṁ taṁ abhinivajjeyyāsi, yaṁ kusalaṁ taṁ samādāya vatteyyāsi.	5	
PA_dn_26:5.8	Idaṁ kho, tāta, taṁ ariyaṁ cakkavattivattan’ti.	5	
PA_dn_26:5.9.0	2.2. Cakkaratanapātubhāva	5	
PA_dn_26:5.10	‘Evaṁ, devā’ti kho, bhikkhave, rājā khattiyo muddhābhisitto rājisissa paṭissutvā ariye cakkavattivatte vatti.	5	
PA_dn_26:5.11	Tassa ariye cakkavattivatte vattamānassa tadahuposathe pannarase sīsaṁnhātassa uposathikassa uparipāsādavaragatassa	5	
PA_dn_26:5.12	dibbaṁ cakkaratanaṁ pāturahosi sahassāraṁ sanemikaṁ sanābhikaṁ sabbākāraparipūraṁ.	5	
PA_dn_26:5.13	Disvāna rañño khattiyassa muddhābhisittassa etadahosi:	5	
PA_dn_26:5.14_0	‘sutaṁ kho pana metaṁ—yassa rañño khattiyassa muddhābhisittassa tadahuposathe pannarase	5	
PA_dn_26:5.14_1	sīsaṁnhātassa uposathikassa uparipāsādavaragatassa dibbaṁ cakkaratanaṁ pātubhavati	5	
PA_dn_26:5.14_2	sahassāraṁ sanemikaṁ sanābhikaṁ sabbākāraparipūraṁ, so hoti rājā cakkavattīti.	5	
PA_dn_26:5.15	Assaṁ nu kho ahaṁ rājā cakkavattī’ti.	5	
PA_dn_26:6.1	Atha kho, bhikkhave, rājā khattiyo muddhābhisitto uṭṭhāyāsanā ekaṁsaṁ uttarāsaṅgaṁ karitvā vāmena hatthena bhiṅkāraṁ gahetvā dakkhiṇena hatthena cakkaratanaṁ abbhukkiri:	6	
PA_dn_26:6.2	‘pavattatu bhavaṁ cakkaratanaṁ, abhivijinātu bhavaṁ cakkaratanan’ti.	6	
PA_dn_26:6.3_0	Atha kho taṁ, bhikkhave, cakkaratanaṁ puratthimaṁ disaṁ pavatti, anvadeva rājā cakkavattī	6	
PA_dn_26:6.3_1	saddhiṁ caturaṅginiyā senāya. Yasmiṁ kho pana, bhikkhave, padese cakkaratanaṁ patiṭṭhāsi,	6	
PA_dn_26:6.3_2	tattha rājā cakkavattī vāsaṁ upagacchi saddhiṁ caturaṅginiyā senāya.	6	
PA_dn_26:6.4	Ye kho pana, bhikkhave, puratthimāya disāya paṭirājāno, te rājānaṁ cakkavattiṁ upasaṅkamitvā evamāhaṁsu:	6	
PA_dn_26:6.5	‘ehi kho, mahārāja, svāgataṁ te mahārāja, sakaṁ te, mahārāja, anusāsa, mahārājā’ti.	6	
PA_dn_26:6.6	Rājā cakkavattī evamāha:	6	
PA_dn_26:6.7	‘pāṇo na hantabbo, adinnaṁ nādātabbaṁ, kāmesumicchā na caritabbā, musā na bhāsitabbā, majjaṁ na pātabbaṁ, yathābhuttañca bhuñjathā’ti.	6	
PA_dn_26:6.8	Ye kho pana, bhikkhave, puratthimāya disāya paṭirājāno, te rañño cakkavattissa anuyantā ahesuṁ.	6	
PA_dn_26:7.1	Atha kho taṁ, bhikkhave, cakkaratanaṁ puratthimaṁ samuddaṁ ajjhogāhetvā paccuttaritvā dakkhiṇaṁ disaṁ pavatti …pe…	7	
PA_dn_26:7.2	dakkhiṇaṁ samuddaṁ ajjhogāhetvā paccuttaritvā pacchimaṁ disaṁ pavatti, anvadeva rājā cakkavattī saddhiṁ caturaṅginiyā senāya.	7	
PA_dn_26:7.3	Yasmiṁ kho pana, bhikkhave, padese cakkaratanaṁ patiṭṭhāsi, tattha rājā cakkavattī vāsaṁ upagacchi saddhiṁ caturaṅginiyā senāya.	7	
PA_dn_26:7.4	Ye kho pana, bhikkhave, pacchimāya disāya paṭirājāno, te rājānaṁ cakkavattiṁ upasaṅkamitvā evamāhaṁsu:	7	
PA_dn_26:7.5	‘ehi kho, mahārāja, svāgataṁ te, mahārāja, sakaṁ te, mahārāja, anusāsa, mahārājā’ti.	7	
PA_dn_26:7.6	Rājā cakkavattī evamāha:	7	
PA_dn_26:7.7	‘pāṇo na hantabbo, adinnaṁ nādātabbaṁ, kāmesumicchā na caritabbā, musā na bhāsitabbā, majjaṁ na pātabbaṁ, yathābhuttañca bhuñjathā’ti.	7	
PA_dn_26:7.8	Ye kho pana, bhikkhave, pacchimāya disāya paṭirājāno, te rañño cakkavattissa anuyantā ahesuṁ.	7	
PA_dn_26:7.9	Atha kho taṁ, bhikkhave, cakkaratanaṁ pacchimaṁ samuddaṁ ajjhogāhetvā paccuttaritvā uttaraṁ disaṁ pavatti, anvadeva rājā cakkavattī saddhiṁ caturaṅginiyā senāya.	7	
PA_dn_26:7.10	Yasmiṁ kho pana, bhikkhave, padese cakkaratanaṁ patiṭṭhāsi, tattha rājā cakkavattī vāsaṁ upagacchi saddhiṁ caturaṅginiyā senāya.	7	
PA_dn_26:7.11	Ye kho pana, bhikkhave, uttarāya disāya paṭirājāno, te rājānaṁ cakkavattiṁ upasaṅkamitvā evamāhaṁsu:	7	
PA_dn_26:7.12	‘ehi kho, mahārāja, svāgataṁ te, mahārāja, sakaṁ te, mahārāja, anusāsa, mahārājā’ti.	7	
PA_dn_26:7.13	Rājā cakkavattī evamāha:	7	
PA_dn_26:7.14	‘pāṇo na hantabbo, adinnaṁ nādātabbaṁ, kāmesumicchā na caritabbā, musā na bhāsitabbā, majjaṁ na pātabbaṁ, yathābhuttañca bhuñjathā’ti.	7	
PA_dn_26:7.15	Ye kho pana, bhikkhave, uttarāya disāya paṭirājāno, te rañño cakkavattissa anuyantā ahesuṁ.	7	
PA_dn_26:7.16_0	Atha kho taṁ, bhikkhave, cakkaratanaṁ samuddapariyantaṁ pathaviṁ abhivijinitvā tameva	7	
PA_dn_26:7.16_1	rājadhāniṁ paccāgantvā rañño cakkavattissa antepuradvāre atthakaraṇapamukhe akkhāhataṁ	7	
PA_dn_26:7.16_2	maññe aṭṭhāsi rañño cakkavattissa antepuraṁ upasobhayamānaṁ.	7	
PA_dn_26:8.0	3. Dutiyādicakkavattikathā	8	
PA_dn_26:8.1	Dutiyopi kho, bhikkhave, rājā cakkavattī …pe…	8	
PA_dn_26:8.2	tatiyopi kho, bhikkhave, rājā cakkavattī …	8	
PA_dn_26:8.3	catutthopi kho, bhikkhave, rājā cakkavattī …	8	
PA_dn_26:8.4	pañcamopi kho, bhikkhave, rājā cakkavattī …	8	
PA_dn_26:8.5	chaṭṭhopi kho, bhikkhave, rājā cakkavattī …	8	
PA_dn_26:8.6	sattamopi kho, bhikkhave, rājā cakkavattī bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena aññataraṁ purisaṁ āmantesi:	8	
PA_dn_26:8.7	‘yadā tvaṁ, ambho purisa, passeyyāsi dibbaṁ cakkaratanaṁ osakkitaṁ ṭhānā cutaṁ, atha me āroceyyāsī’ti.	8	
PA_dn_26:8.8	‘Evaṁ, devā’ti kho, bhikkhave, so puriso rañño cakkavattissa paccassosi.	8	
PA_dn_26:8.9	Addasā kho, bhikkhave, so puriso bahunnaṁ vassānaṁ bahunnaṁ vassasatānaṁ bahunnaṁ vassasahassānaṁ accayena dibbaṁ cakkaratanaṁ osakkitaṁ ṭhānā cutaṁ.	8	
PA_dn_26:8.10	Disvāna yena rājā cakkavattī tenupasaṅkami; upasaṅkamitvā rājānaṁ cakkavattiṁ etadavoca:	8	
PA_dn_26:8.11	‘yagghe, deva, jāneyyāsi, dibbaṁ te cakkaratanaṁ osakkitaṁ ṭhānā cutan’ti?	8	
PA_dn_26:8.12	Atha kho, bhikkhave, rājā cakkavattī jeṭṭhaputtaṁ kumāraṁ āmantāpetvā etadavoca:	8	
PA_dn_26:8.13	‘dibbaṁ kira me, tāta kumāra, cakkaratanaṁ osakkitaṁ, ṭhānā cutaṁ, sutaṁ kho pana metaṁ—	8	
PA_dn_26:8.14	yassa rañño cakkavattissa dibbaṁ cakkaratanaṁ osakkati, ṭhānā cavati, na dāni tena raññā ciraṁ jīvitabbaṁ hotīti.	8	
PA_dn_26:8.15	Bhuttā kho pana me mānusakā kāmā, samayo dāni me dibbe kāme pariyesituṁ, ehi tvaṁ, tāta kumāra, imaṁ samuddapariyantaṁ pathaviṁ paṭipajja.	8	
PA_dn_26:8.16	Ahaṁ pana kesamassuṁ ohāretvā kāsāyāni vatthāni acchādetvā agārasmā anagāriyaṁ pabbajissāmī’ti.	8	
PA_dn_26:8.17	Atha kho, bhikkhave, rājā cakkavattī jeṭṭhaputtaṁ kumāraṁ sādhukaṁ rajje samanusāsitvā kesamassuṁ ohāretvā kāsāyāni vatthāni acchādetvā agārasmā anagāriyaṁ pabbaji.	8	
PA_dn_26:8.18	Sattāhapabbajite kho pana, bhikkhave, rājisimhi dibbaṁ cakkaratanaṁ antaradhāyi.	8	
PA_dn_26:9.1	Atha kho, bhikkhave, aññataro puriso yena rājā khattiyo muddhābhisitto tenupasaṅkami; upasaṅkamitvā rājānaṁ khattiyaṁ muddhābhisittaṁ etadavoca:	9	
PA_dn_26:9.2	‘yagghe, deva, jāneyyāsi, dibbaṁ cakkaratanaṁ antarahitan’ti?	9	
PA_dn_26:9.3	Atha kho, bhikkhave, rājā khattiyo muddhābhisitto dibbe cakkaratane antarahite anattamano ahosi. Anattamanatañca paṭisaṁvedesi;	9	
PA_dn_26:9.4	no ca kho rājisiṁ upasaṅkamitvā ariyaṁ cakkavattivattaṁ pucchi.	9	
PA_dn_26:9.5	So samateneva sudaṁ janapadaṁ pasāsati.	9	
PA_dn_26:9.6	Tassa samatena janapadaṁ pasāsato pubbenāparaṁ janapadā na pabbanti, yathā taṁ pubbakānaṁ rājūnaṁ ariye cakkavattivatte vattamānānaṁ.	9	
PA_dn_26:9.7	Atha kho, bhikkhave, amaccā pārisajjā gaṇakamahāmattā anīkaṭṭhā dovārikā mantassājīvino sannipatitvā rājānaṁ khattiyaṁ muddhābhisittaṁ etadavocuṁ:	9	
PA_dn_26:9.8	‘na kho te, deva, samatena sudaṁ janapadaṁ pasāsato pubbenāparaṁ janapadā pabbanti, yathā taṁ pubbakānaṁ rājūnaṁ ariye cakkavattivatte vattamānānaṁ.	9	
PA_dn_26:9.9	Saṁvijjanti kho te, deva, vijite amaccā pārisajjā gaṇakamahāmattā anīkaṭṭhā dovārikā mantassājīvino mayañceva aññe ca ye mayaṁ ariyaṁ cakkavattivattaṁ dhārema.	9	
PA_dn_26:9.10	Iṅgha tvaṁ, deva, amhe ariyaṁ cakkavattivattaṁ puccha.	9	
PA_dn_26:9.11	Tassa te mayaṁ ariyaṁ cakkavattivattaṁ puṭṭhā byākarissāmā’ti.	9	
PA_dn_26:10.0	4. Āyuvaṇṇādiparihānikathā	10	
PA_dn_26:10.1	Atha kho, bhikkhave, rājā khattiyo muddhābhisitto amacce pārisajje gaṇakamahāmatte anīkaṭṭhe dovārike mantassājīvino sannipātetvā ariyaṁ cakkavattivattaṁ pucchi.	10	
PA_dn_26:10.2	Tassa te ariyaṁ cakkavattivattaṁ puṭṭhā byākariṁsu.	10	
PA_dn_26:10.3	Tesaṁ sutvā dhammikañhi kho rakkhāvaraṇaguttiṁ saṁvidahi, no ca kho adhanānaṁ dhanamanuppadāsi.	10	
PA_dn_26:10.4	Adhanānaṁ dhane ananuppadiyamāne dāliddiyaṁ vepullamagamāsi.	10	
PA_dn_26:10.5	Dāliddiye vepullaṁ gate aññataro puriso paresaṁ adinnaṁ theyyasaṅkhātaṁ ādiyi.	10	
PA_dn_26:10.6	Tamenaṁ aggahesuṁ.	10	
PA_dn_26:10.7	Gahetvā rañño khattiyassa muddhābhisittassa dassesuṁ:	10	
PA_dn_26:10.8	‘ayaṁ, deva, puriso paresaṁ adinnaṁ theyyasaṅkhātaṁ ādiyī’ti.	10	
PA_dn_26:10.9	Evaṁ vutte, bhikkhave, rājā khattiyo muddhābhisitto taṁ purisaṁ etadavoca:	10	
PA_dn_26:10.10	‘saccaṁ kira tvaṁ, ambho purisa, paresaṁ adinnaṁ theyyasaṅkhātaṁ ādiyī’ti?	10	
PA_dn_26:10.11	‘Saccaṁ, devā’ti.	10	
PA_dn_26:10.12	‘Kiṁ kāraṇā’ti?	10	
PA_dn_26:10.13	‘Na hi, deva, jīvāmī’ti.	10	
PA_dn_26:10.14	Atha kho, bhikkhave, rājā khattiyo muddhābhisitto tassa purisassa dhanamanuppadāsi:	10	
PA_dn_26:10.15_0	‘iminā tvaṁ, ambho purisa, dhanena attanā ca jīvāhi, mātāpitaro ca posehi, puttadārañca	10	
PA_dn_26:10.15_1	posehi, kammante ca payojehi, samaṇabrāhmaṇesu uddhaggikaṁ dakkhiṇaṁ patiṭṭhāpehi	10	
PA_dn_26:10.15_2	sovaggikaṁ sukhavipākaṁ saggasaṁvattanikan’ti.	10	
PA_dn_26:10.16	‘Evaṁ, devā’ti kho, bhikkhave, so puriso rañño khattiyassa muddhābhisittassa paccassosi.	10	
PA_dn_26:11.1	Aññataropi kho, bhikkhave, puriso paresaṁ adinnaṁ theyyasaṅkhātaṁ ādiyi.	11	
PA_dn_26:11.2	Tamenaṁ aggahesuṁ.	11	
PA_dn_26:11.3	Gahetvā rañño khattiyassa muddhābhisittassa dassesuṁ:	11	
PA_dn_26:11.4	‘ayaṁ, deva, puriso paresaṁ adinnaṁ theyyasaṅkhātaṁ ādiyī’ti.	11	
PA_dn_26:11.5	Evaṁ vutte, bhikkhave, rājā khattiyo muddhābhisitto taṁ purisaṁ etadavoca:	11	
PA_dn_26:11.6	‘saccaṁ kira tvaṁ, ambho purisa, paresaṁ adinnaṁ theyyasaṅkhātaṁ ādiyī’ti?	11	
PA_dn_26:11.7	‘Saccaṁ, devā’ti.	11	
PA_dn_26:11.8	‘Kiṁ kāraṇā’ti?	11	
PA_dn_26:11.9	‘Na hi, deva, jīvāmī’ti.	11	
PA_dn_26:11.10	Atha kho, bhikkhave, rājā khattiyo muddhābhisitto tassa purisassa dhanamanuppadāsi:	11	
PA_dn_26:11.11_0	‘iminā tvaṁ, ambho purisa, dhanena attanā ca jīvāhi, mātāpitaro ca posehi, puttadārañca	11	
PA_dn_26:11.11_1	posehi, kammante ca payojehi, samaṇabrāhmaṇesu uddhaggikaṁ dakkhiṇaṁ patiṭṭhāpehi	11	
PA_dn_26:11.11_2	sovaggikaṁ sukhavipākaṁ saggasaṁvattanikan’ti.	11	
PA_dn_26:11.12	‘Evaṁ, devā’ti kho, bhikkhave, so puriso rañño khattiyassa muddhābhisittassa paccassosi.	11	
PA_dn_26:12.1	Assosuṁ kho, bhikkhave, manussā:	12	
PA_dn_26:12.2	‘ye kira, bho, paresaṁ adinnaṁ theyyasaṅkhātaṁ ādiyanti, tesaṁ rājā dhanamanuppadetī’ti.	12	
PA_dn_26:12.3	Sutvāna tesaṁ etadahosi:	12	
PA_dn_26:12.4	‘yannūna mayampi paresaṁ adinnaṁ theyyasaṅkhātaṁ ādiyeyyāmā’ti.	12	
PA_dn_26:12.5	Atha kho, bhikkhave, aññataro puriso paresaṁ adinnaṁ theyyasaṅkhātaṁ ādiyi.	12	
PA_dn_26:12.6	Tamenaṁ aggahesuṁ.	12	
PA_dn_26:12.7	Gahetvā rañño khattiyassa muddhābhisittassa dassesuṁ:	12	
PA_dn_26:12.8	‘ayaṁ, deva, puriso paresaṁ adinnaṁ theyyasaṅkhātaṁ ādiyī’ti.	12	
PA_dn_26:12.9	Evaṁ vutte, bhikkhave, rājā khattiyo muddhābhisitto taṁ purisaṁ etadavoca:	12	
PA_dn_26:12.10	‘saccaṁ kira tvaṁ, ambho purisa, paresaṁ adinnaṁ theyyasaṅkhātaṁ ādiyī’ti?	12	
PA_dn_26:12.11	‘Saccaṁ, devā’ti.	12	
PA_dn_26:12.12	‘Kiṁ kāraṇā’ti?	12	
PA_dn_26:12.13	‘Na hi, deva, jīvāmī’ti.	12	
PA_dn_26:12.14	Atha kho, bhikkhave, rañño khattiyassa muddhābhisittassa etadahosi:	12	
PA_dn_26:12.15	‘sace kho ahaṁ yo yo paresaṁ adinnaṁ theyyasaṅkhātaṁ ādiyissati, tassa tassa dhanamanuppadassāmi, evamidaṁ adinnādānaṁ pavaḍḍhissati.	12	
PA_dn_26:12.16	Yannūnāhaṁ imaṁ purisaṁ sunisedhaṁ nisedheyyaṁ, mūlaghaccaṁ kareyyaṁ, sīsamassa chindeyyan’ti.	12	
PA_dn_26:12.17	Atha kho, bhikkhave, rājā khattiyo muddhābhisitto purise āṇāpesi:	12	
PA_dn_26:12.18_0	‘tena hi, bhaṇe, imaṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā	12	
PA_dn_26:12.18_1	khuramuṇḍaṁ karitvā kharassarena paṇavena rathikāya rathikaṁ siṅghāṭakena siṅghāṭakaṁ	12	
PA_dn_26:12.18_2	parinetvā dakkhiṇena dvārena nikkhamitvā dakkhiṇato nagarassa sunisedhaṁ nisedhetha,	12	
PA_dn_26:12.18_3	mūlaghaccaṁ karotha, sīsamassa chindathā’ti.	12	
PA_dn_26:12.19_0	‘Evaṁ, devā’ti kho, bhikkhave, te purisā rañño khattiyassa muddhābhisittassa paṭissutvā	12	
PA_dn_26:12.19_1	taṁ purisaṁ daḷhāya rajjuyā pacchābāhaṁ gāḷhabandhanaṁ bandhitvā khuramuṇḍaṁ karitvā	12	
PA_dn_26:12.19_2	kharassarena paṇavena rathikāya rathikaṁ siṅghāṭakena siṅghāṭakaṁ parinetvā dakkhiṇena	12	
PA_dn_26:12.19_3	dvārena nikkhamitvā dakkhiṇato nagarassa sunisedhaṁ nisedhesuṁ, mūlaghaccaṁ akaṁsu,	12	
PA_dn_26:12.19_4	sīsamassa chindiṁsu.	12	
PA_dn_26:13.1	Assosuṁ kho, bhikkhave, manussā:	13	
PA_dn_26:13.2	‘ye kira, bho, paresaṁ adinnaṁ theyyasaṅkhātaṁ ādiyanti, te rājā sunisedhaṁ nisedheti, mūlaghaccaṁ karoti, sīsāni tesaṁ chindatī’ti.	13	
PA_dn_26:13.3	Sutvāna tesaṁ etadahosi:	13	
PA_dn_26:13.4_0	‘yannūna mayampi tiṇhāni satthāni kārāpessāma, tiṇhāni satthāni kārāpetvā yesaṁ adinnaṁ	13	
PA_dn_26:13.4_1	theyyasaṅkhātaṁ ādiyissāma, te sunisedhaṁ nisedhessāma, mūlaghaccaṁ karissāma, sīsāni	13	
PA_dn_26:13.4_2	tesaṁ chindissāmā’ti.	13	
PA_dn_26:13.5_0	Te tiṇhāni satthāni kārāpesuṁ, tiṇhāni satthāni kārāpetvā gāmaghātampi upakkamiṁsu	13	
PA_dn_26:13.5_1	kātuṁ, nigamaghātampi upakkamiṁsu kātuṁ, nagaraghātampi upakkamiṁsu kātuṁ, panthaduhanampi upakkamiṁsu kātuṁ.	13	
PA_dn_26:13.6	Yesaṁ te adinnaṁ theyyasaṅkhātaṁ ādiyanti, te sunisedhaṁ nisedhenti, mūlaghaccaṁ karonti, sīsāni tesaṁ chindanti.	13	
PA_dn_26:14.1_0	Iti kho, bhikkhave, adhanānaṁ dhane ananuppadiyamāne dāliddiyaṁ vepullamagamāsi,	14	
PA_dn_26:14.1_1	dāliddiye vepullaṁ gate adinnādānaṁ vepullamagamāsi, adinnādāne vepullaṁ gate satthaṁ	14	
PA_dn_26:14.1_2	vepullamagamāsi, satthe vepullaṁ gate pāṇātipāto vepullamagamāsi, pāṇātipāte vepullaṁ	14	
PA_dn_26:14.1_3	gate tesaṁ sattānaṁ āyupi parihāyi, vaṇṇopi parihāyi.	14	
PA_dn_26:14.2	Tesaṁ āyunāpi parihāyamānānaṁ vaṇṇenapi parihāyamānānaṁ asītivassasahassāyukānaṁ manussānaṁ cattārīsavassasahassāyukā puttā ahesuṁ.	14	
PA_dn_26:14.3	Cattārīsavassasahassāyukesu, bhikkhave, manussesu aññataro puriso paresaṁ adinnaṁ theyyasaṅkhātaṁ ādiyi.	14	
PA_dn_26:14.4	Tamenaṁ aggahesuṁ.	14	
PA_dn_26:14.5	Gahetvā rañño khattiyassa muddhābhisittassa dassesuṁ:	14	
PA_dn_26:14.6	‘ayaṁ, deva, puriso paresaṁ adinnaṁ theyyasaṅkhātaṁ ādiyī’ti.	14	
PA_dn_26:14.7	Evaṁ vutte, bhikkhave, rājā khattiyo muddhābhisitto taṁ purisaṁ etadavoca:	14	
PA_dn_26:14.8	‘saccaṁ kira tvaṁ, ambho purisa, paresaṁ adinnaṁ theyyasaṅkhātaṁ ādiyī’ti?	14	
PA_dn_26:14.9	‘Na hi, devā’ti sampajānamusā abhāsi.	14	
PA_dn_26:15.1_0	Iti kho, bhikkhave, adhanānaṁ dhane ananuppadiyamāne dāliddiyaṁ vepullamagamāsi.	15	
PA_dn_26:15.1_1	Dāliddiye vepullaṁ gate adinnādānaṁ vepullamagamāsi, adinnādāne vepullaṁ gate satthaṁ	15	
PA_dn_26:15.1_2	vepullamagamāsi. Satthe vepullaṁ gate pāṇātipāto vepullamagamāsi, pāṇātipāte vepullaṁ	15	
PA_dn_26:15.1_3	gate musāvādo vepullamagamāsi, musāvāde vepullaṁ gate tesaṁ sattānaṁ āyupi parihāyi, vaṇṇopi parihāyi.	15	
PA_dn_26:15.2	Tesaṁ āyunāpi parihāyamānānaṁ vaṇṇenapi parihāyamānānaṁ cattārīsavassasahassāyukānaṁ manussānaṁ vīsativassasahassāyukā puttā ahesuṁ.	15	
PA_dn_26:15.3	Vīsativassasahassāyukesu, bhikkhave, manussesu aññataro puriso paresaṁ adinnaṁ theyyasaṅkhātaṁ ādiyi.	15	
PA_dn_26:15.4	Tamenaṁ aññataro puriso rañño khattiyassa muddhābhisittassa ārocesi:	15	
PA_dn_26:15.5	‘itthannāmo, deva, puriso paresaṁ adinnaṁ theyyasaṅkhātaṁ ādiyī’ti pesuññamakāsi.	15	
PA_dn_26:16.1_0	Iti kho, bhikkhave, adhanānaṁ dhane ananuppadiyamāne dāliddiyaṁ vepullamagamāsi.	16	
PA_dn_26:16.1_1	Dāliddiye vepullaṁ gate adinnādānaṁ vepullamagamāsi, adinnādāne vepullaṁ gate satthaṁ	16	
PA_dn_26:16.1_2	vepullamagamāsi, satthe vepullaṁ gate pāṇātipāto vepullamagamāsi, pāṇātipāte vepullaṁ	16	
PA_dn_26:16.1_3	gate musāvādo vepullamagamāsi, musāvāde vepullaṁ gate pisuṇā vācā vepullamagamāsi,	16	
PA_dn_26:16.1_4	pisuṇāya vācāya vepullaṁ gatāya tesaṁ sattānaṁ āyupi parihāyi, vaṇṇopi parihāyi.	16	
PA_dn_26:16.2	Tesaṁ āyunāpi parihāyamānānaṁ vaṇṇenapi parihāyamānānaṁ vīsativassasahassāyukānaṁ manussānaṁ dasavassasahassāyukā puttā ahesuṁ.	16	
PA_dn_26:17.1	Dasavassasahassāyukesu, bhikkhave, manussesu ekidaṁ sattā vaṇṇavanto honti, ekidaṁ sattā dubbaṇṇā.	17	
PA_dn_26:17.2	Tattha ye te sattā dubbaṇṇā, te vaṇṇavante satte abhijjhāyantā paresaṁ dāresu cārittaṁ āpajjiṁsu.	17	
PA_dn_26:17.3_0	Iti kho, bhikkhave, adhanānaṁ dhane ananuppadiyamāne dāliddiyaṁ vepullamagamāsi.	17	
PA_dn_26:17.3_1	Dāliddiye vepullaṁ gate …pe… kāmesumicchācāro vepullamagamāsi, kāmesumicchācāre vepullaṁ	17	
PA_dn_26:17.3_2	gate tesaṁ sattānaṁ āyupi parihāyi, vaṇṇopi parihāyi.	17	
PA_dn_26:17.4	Tesaṁ āyunāpi parihāyamānānaṁ vaṇṇenapi parihāyamānānaṁ dasavassasahassāyukānaṁ manussānaṁ pañcavassasahassāyukā puttā ahesuṁ.	17	
PA_dn_26:17.5	Pañcavassasahassāyukesu, bhikkhave, manussesu dve dhammā vepullamagamaṁsu—	17	
PA_dn_26:17.6	pharusāvācā samphappalāpo ca.	17	
PA_dn_26:17.7	Dvīsu dhammesu vepullaṁ gatesu tesaṁ sattānaṁ āyupi parihāyi, vaṇṇopi parihāyi.	17	
PA_dn_26:17.8	Tesaṁ āyunāpi parihāyamānānaṁ vaṇṇenapi parihāyamānānaṁ pañcavassasahassāyukānaṁ manussānaṁ appekacce aḍḍhateyyavassasahassāyukā, appekacce dvevassasahassāyukā puttā ahesuṁ.	17	
PA_dn_26:17.9	Aḍḍhateyyavassasahassāyukesu, bhikkhave, manussesu abhijjhābyāpādā vepullamagamaṁsu.	17	
PA_dn_26:17.10	Abhijjhābyāpādesu vepullaṁ gatesu tesaṁ sattānaṁ āyupi parihāyi, vaṇṇopi parihāyi.	17	
PA_dn_26:17.11	Tesaṁ āyunāpi parihāyamānānaṁ vaṇṇenapi parihāyamānānaṁ aḍḍhateyyavassasahassāyukānaṁ manussānaṁ vassasahassāyukā puttā ahesuṁ.	17	
PA_dn_26:17.12	Vassasahassāyukesu, bhikkhave, manussesu micchādiṭṭhi vepullamagamāsi.	17	
PA_dn_26:17.13	Micchādiṭṭhiyā vepullaṁ gatāya tesaṁ sattānaṁ āyupi parihāyi, vaṇṇopi parihāyi.	17	
PA_dn_26:17.14	Tesaṁ āyunāpi parihāyamānānaṁ vaṇṇenapi parihāyamānānaṁ vassasahassāyukānaṁ manussānaṁ pañcavassasatāyukā puttā ahesuṁ.	17	
PA_dn_26:17.15	Pañcavassasatāyukesu, bhikkhave, manussesu tayo dhammā vepullamagamaṁsu—	17	
PA_dn_26:17.16	adhammarāgo visamalobho micchādhammo.	17	
PA_dn_26:17.17	Tīsu dhammesu vepullaṁ gatesu tesaṁ sattānaṁ āyupi parihāyi, vaṇṇopi parihāyi.	17	
PA_dn_26:17.18	Tesaṁ āyunāpi parihāyamānānaṁ vaṇṇenapi parihāyamānānaṁ pañcavassasatāyukānaṁ manussānaṁ appekacce aḍḍhateyyavassasatāyukā, appekacce dvevassasatāyukā puttā ahesuṁ.	17	
PA_dn_26:17.19	Aḍḍhateyyavassasatāyukesu, bhikkhave, manussesu ime dhammā vepullamagamaṁsu.	17	
PA_dn_26:17.20	Amatteyyatā apetteyyatā asāmaññatā abrahmaññatā na kule jeṭṭhāpacāyitā.	17	
PA_dn_26:18.1	Iti kho, bhikkhave, adhanānaṁ dhane ananuppadiyamāne dāliddiyaṁ vepullamagamāsi.	18	
PA_dn_26:18.2	Dāliddiye vepullaṁ gate adinnādānaṁ vepullamagamāsi.	18	
PA_dn_26:18.3	Adinnādāne vepullaṁ gate satthaṁ vepullamagamāsi.	18	
PA_dn_26:18.4	Satthe vepullaṁ gate pāṇātipāto vepullamagamāsi.	18	
PA_dn_26:18.5	Pāṇātipāte vepullaṁ gate musāvādo vepullamagamāsi.	18	
PA_dn_26:18.6	Musāvāde vepullaṁ gate pisuṇā vācā vepullamagamāsi.	18	
PA_dn_26:18.7	Pisuṇāya vācāya vepullaṁ gatāya kāmesumicchācāro vepullamagamāsi.	18	
PA_dn_26:18.8	Kāmesumicchācāre vepullaṁ gate dve dhammā vepullamagamaṁsu, pharusā vācā samphappalāpo ca.	18	
PA_dn_26:18.9	Dvīsu dhammesu vepullaṁ gatesu abhijjhābyāpādā vepullamagamaṁsu.	18	
PA_dn_26:18.10	Abhijjhābyāpādesu vepullaṁ gatesu micchādiṭṭhi vepullamagamāsi.	18	
PA_dn_26:18.11	Micchādiṭṭhiyā vepullaṁ gatāya tayo dhammā vepullamagamaṁsu, adhammarāgo visamalobho micchādhammo.	18	
PA_dn_26:18.12	Tīsu dhammesu vepullaṁ gatesu ime dhammā vepullamagamaṁsu, amatteyyatā apetteyyatā asāmaññatā abrahmaññatā na kule jeṭṭhāpacāyitā.	18	
PA_dn_26:18.13	Imesu dhammesu vepullaṁ gatesu tesaṁ sattānaṁ āyupi parihāyi, vaṇṇopi parihāyi.	18	
PA_dn_26:18.14	Tesaṁ āyunāpi parihāyamānānaṁ vaṇṇenapi parihāyamānānaṁ aḍḍhateyyavassasatāyukānaṁ manussānaṁ vassasatāyukā puttā ahesuṁ.	18	
PA_dn_26:19.0	5. Dasavassāyukasamaya	19	
PA_dn_26:19.1	Bhavissati, bhikkhave, so samayo, yaṁ imesaṁ manussānaṁ dasavassāyukā puttā bhavissanti.	19	
PA_dn_26:19.2	Dasavassāyukesu, bhikkhave, manussesu pañcavassikā kumārikā alaṁpateyyā bhavissanti.	19	
PA_dn_26:19.3	Dasavassāyukesu, bhikkhave, manussesu imāni rasāni antaradhāyissanti, seyyathidaṁ—	19	
PA_dn_26:19.4	sappi navanītaṁ telaṁ madhu phāṇitaṁ loṇaṁ.	19	
PA_dn_26:19.5	Dasavassāyukesu, bhikkhave, manussesu kudrūsako aggaṁ bhojanānaṁ bhavissati.	19	
PA_dn_26:19.6	Seyyathāpi, bhikkhave, etarahi sālimaṁsodano aggaṁ bhojanānaṁ;	19	
PA_dn_26:19.7	evameva kho, bhikkhave, dasavassāyukesu manussesu kudrūsako aggaṁ bhojanānaṁ bhavissati.	19	
PA_dn_26:19.8	Dasavassāyukesu, bhikkhave, manussesu dasa kusalakammapathā sabbena sabbaṁ antaradhāyissanti, dasa akusalakammapathā atibyādippissanti.	19	
PA_dn_26:19.9	Dasavassāyukesu, bhikkhave, manussesu kusalantipi na bhavissati, kuto pana kusalassa kārako.	19	
PA_dn_26:19.10	Dasavassāyukesu, bhikkhave, manussesu ye te bhavissanti amatteyyā apetteyyā asāmaññā abrahmaññā na kule jeṭṭhāpacāyino, te pujjā ca bhavissanti pāsaṁsā ca.	19	
PA_dn_26:19.11	Seyyathāpi, bhikkhave, etarahi matteyyā petteyyā sāmaññā brahmaññā kule jeṭṭhāpacāyino pujjā ca pāsaṁsā ca;	19	
PA_dn_26:19.12	evameva kho, bhikkhave, dasavassāyukesu manussesu ye te bhavissanti amatteyyā apetteyyā asāmaññā abrahmaññā na kule jeṭṭhāpacāyino, te pujjā ca bhavissanti pāsaṁsā ca.	19	
PA_dn_26:20.1	Dasavassāyukesu, bhikkhave, manussesu na bhavissati mātāti vā mātucchāti vā mātulānīti vā ācariyabhariyāti vā garūnaṁ dārāti vā.	20	
PA_dn_26:20.2	Sambhedaṁ loko gamissati yathā ajeḷakā kukkuṭasūkarā soṇasiṅgālā.	20	
PA_dn_26:20.3	Dasavassāyukesu, bhikkhave, manussesu tesaṁ sattānaṁ aññamaññamhi tibbo āghāto paccupaṭṭhito bhavissati tibbo byāpādo tibbo manopadoso tibbaṁ vadhakacittaṁ.	20	
PA_dn_26:20.4	Mātupi puttamhi puttassapi mātari;	20	
PA_dn_26:20.5	pitupi puttamhi puttassapi pitari;	20	
PA_dn_26:20.6	bhātupi bhaginiyā bhaginiyāpi bhātari tibbo āghāto paccupaṭṭhito bhavissati tibbo byāpādo tibbo manopadoso tibbaṁ vadhakacittaṁ.	20	
PA_dn_26:20.7	Seyyathāpi, bhikkhave, māgavikassa migaṁ disvā tibbo āghāto paccupaṭṭhito hoti tibbo byāpādo tibbo manopadoso tibbaṁ vadhakacittaṁ;	20	
PA_dn_26:20.8	evameva kho, bhikkhave, dasavassāyukesu manussesu tesaṁ sattānaṁ aññamaññamhi tibbo āghāto paccupaṭṭhito bhavissati tibbo byāpādo tibbo manopadoso tibbaṁ vadhakacittaṁ.	20	
PA_dn_26:20.9	Mātupi puttamhi puttassapi mātari;	20	
PA_dn_26:20.10	pitupi puttamhi puttassapi pitari;	20	
PA_dn_26:20.11	bhātupi bhaginiyā bhaginiyāpi bhātari tibbo āghāto paccupaṭṭhito bhavissati tibbo byāpādo tibbo manopadoso tibbaṁ vadhakacittaṁ.	20	
PA_dn_26:21.1	Dasavassāyukesu, bhikkhave, manussesu sattāhaṁ satthantarakappo bhavissati.	21	
PA_dn_26:21.2	Te aññamaññamhi migasaññaṁ paṭilabhissanti.	21	
PA_dn_26:21.3	Tesaṁ tiṇhāni satthāni hatthesu pātubhavissanti.	21	
PA_dn_26:21.4	Te tiṇhena satthena ‘esa migo esa migo’ti aññamaññaṁ jīvitā voropessanti.	21	
PA_dn_26:21.5	Atha kho tesaṁ, bhikkhave, sattānaṁ ekaccānaṁ evaṁ bhavissati:	21	
PA_dn_26:21.6	‘mā ca mayaṁ kañci, mā ca amhe koci, yannūna mayaṁ tiṇagahanaṁ vā vanagahanaṁ vā rukkhagahanaṁ vā nadīviduggaṁ vā pabbatavisamaṁ vā pavisitvā vanamūlaphalāhārā yāpeyyāmā’ti.	21	
PA_dn_26:21.7	Te tiṇagahanaṁ vā vanagahanaṁ vā rukkhagahanaṁ vā nadīviduggaṁ vā pabbatavisamaṁ vā pavisitvā sattāhaṁ vanamūlaphalāhārā yāpessanti.	21	
PA_dn_26:21.8	Te tassa sattāhassa accayena tiṇagahanā vanagahanā rukkhagahanā nadīviduggā pabbatavisamā nikkhamitvā aññamaññaṁ āliṅgitvā sabhāgāyissanti samassāsissanti:	21	
PA_dn_26:21.9	‘diṭṭhā, bho, sattā jīvasi, diṭṭhā, bho, sattā jīvasī’ti.	21	
PA_dn_26:21.10.0	6. Āyuvaṇṇādivaḍḍhanakathā	21	
PA_dn_26:21.11	Atha kho tesaṁ, bhikkhave, sattānaṁ evaṁ bhavissati:	21	
PA_dn_26:21.12	‘mayaṁ kho akusalānaṁ dhammānaṁ samādānahetu evarūpaṁ āyataṁ ñātikkhayaṁ pattā.	21	
PA_dn_26:21.13	Yannūna mayaṁ kusalaṁ kareyyāma.	21	
PA_dn_26:21.14	Kiṁ kusalaṁ kareyyāma?	21	
PA_dn_26:21.15	Yannūna mayaṁ pāṇātipātā virameyyāma, idaṁ kusalaṁ dhammaṁ samādāya vatteyyāmā’ti.	21	
PA_dn_26:21.16	Te pāṇātipātā viramissanti, idaṁ kusalaṁ dhammaṁ samādāya vattissanti.	21	
PA_dn_26:21.17	Te kusalānaṁ dhammānaṁ samādānahetu āyunāpi vaḍḍhissanti, vaṇṇenapi vaḍḍhissanti.	21	
PA_dn_26:21.18	Tesaṁ āyunāpi vaḍḍhamānānaṁ vaṇṇenapi vaḍḍhamānānaṁ dasavassāyukānaṁ manussānaṁ vīsativassāyukā puttā bhavissanti.	21	
PA_dn_26:22.1	Atha kho tesaṁ, bhikkhave, sattānaṁ evaṁ bhavissati:	22	
PA_dn_26:22.2	‘mayaṁ kho kusalānaṁ dhammānaṁ samādānahetu āyunāpi vaḍḍhāma, vaṇṇenapi vaḍḍhāma.	22	
PA_dn_26:22.3	Yannūna mayaṁ bhiyyoso mattāya kusalaṁ kareyyāma.	22	
PA_dn_26:22.4	Kiṁ kusalaṁ kareyyāma?	22	
PA_dn_26:22.5	Yannūna mayaṁ adinnādānā virameyyāma …	22	
PA_dn_26:22.6	kāmesumicchācārā virameyyāma …	22	
PA_dn_26:22.7	musāvādā virameyyāma …	22	
PA_dn_26:22.8	pisuṇāya vācāya virameyyāma …	22	
PA_dn_26:22.9	pharusāya vācāya virameyyāma …	22	
PA_dn_26:22.10	samphappalāpā virameyyāma …	22	
PA_dn_26:22.11	abhijjhaṁ pajaheyyāma …	22	
PA_dn_26:22.12	byāpādaṁ pajaheyyāma …	22	
PA_dn_26:22.13	micchādiṭṭhiṁ pajaheyyāma …	22	
PA_dn_26:22.14	tayo dhamme pajaheyyāma—	22	
PA_dn_26:22.15	adhammarāgaṁ visamalobhaṁ micchādhammaṁ …	22	
PA_dn_26:22.16	yannūna mayaṁ matteyyā assāma petteyyā sāmaññā brahmaññā kule jeṭṭhāpacāyino, idaṁ kusalaṁ dhammaṁ samādāya vatteyyāmā’ti.	22	
PA_dn_26:22.17	Te matteyyā bhavissanti petteyyā sāmaññā brahmaññā kule jeṭṭhāpacāyino, idaṁ kusalaṁ dhammaṁ samādāya vattissanti.	22	
PA_dn_26:22.18	Te kusalānaṁ dhammānaṁ samādānahetu āyunāpi vaḍḍhissanti, vaṇṇenapi vaḍḍhissanti.	22	
PA_dn_26:22.19	Tesaṁ āyunāpi vaḍḍhamānānaṁ vaṇṇenapi vaḍḍhamānānaṁ vīsativassāyukānaṁ manussānaṁ cattārīsavassāyukā puttā bhavissanti …	22	
PA_dn_26:22.20	cattārīsavassāyukānaṁ manussānaṁ asītivassāyukā puttā bhavissanti …	22	
PA_dn_26:22.21	asītivassāyukānaṁ manussānaṁ saṭṭhivassasatāyukā puttā bhavissanti …	22	
PA_dn_26:22.22	saṭṭhivassasatāyukānaṁ manussānaṁ vīsatitivassasatāyukā puttā bhavissanti …	22	
PA_dn_26:22.23	vīsatitivassasatāyukānaṁ manussānaṁ cattārīsachabbassasatāyukā puttā bhavissanti.	22	
PA_dn_26:22.24	Cattārīsachabbassasatāyukānaṁ manussānaṁ dvevassasahassāyukā puttā bhavissanti …	22	
PA_dn_26:22.25	dvevassasahassāyukānaṁ manussānaṁ cattārivassasahassāyukā puttā bhavissanti …	22	
PA_dn_26:22.26	cattārivassasahassāyukānaṁ manussānaṁ aṭṭhavassasahassāyukā puttā bhavissanti …	22	
PA_dn_26:22.27	aṭṭhavassasahassāyukānaṁ manussānaṁ vīsativassasahassāyukā puttā bhavissanti …	22	
PA_dn_26:23.1	vīsativassasahassāyukānaṁ manussānaṁ cattārīsavassasahassāyukā puttā bhavissanti …	23	
PA_dn_26:23.2	cattārīsavassasahassāyukānaṁ manussānaṁ asītivassasahassāyukā puttā bhavissanti …	23	
PA_dn_26:23.3	asītivassasahassāyukesu, bhikkhave, manussesu pañcavassasatikā kumārikā alaṁpateyyā bhavissanti.	23	
PA_dn_26:23.4.0	7. Saṅkharājauppatti	23	
PA_dn_26:23.5	Asītivassasahassāyukesu, bhikkhave, manussesu tayo ābādhā bhavissanti, icchā, anasanaṁ, jarā.	23	
PA_dn_26:23.6	Asītivassasahassāyukesu, bhikkhave, manussesu ayaṁ jambudīpo iddho ceva bhavissati phīto ca, kukkuṭasampātikā gāmanigamarājadhāniyo.	23	
PA_dn_26:23.7	Asītivassasahassāyukesu, bhikkhave, manussesu ayaṁ jambudīpo avīci maññe phuṭo bhavissati manussehi, seyyathāpi naḷavanaṁ vā saravanaṁ vā.	23	
PA_dn_26:23.8	Asītivassasahassāyukesu, bhikkhave, manussesu ayaṁ bārāṇasī ketumatī nāma rājadhānī bhavissati iddhā ceva phītā ca bahujanā ca ākiṇṇamanussā ca subhikkhā ca.	23	
PA_dn_26:23.9	Asītivassasahassāyukesu, bhikkhave, manussesu imasmiṁ jambudīpe caturāsītinagarasahassāni bhavissanti ketumatīrājadhānīpamukhāni.	23	
PA_dn_26:24.1_0	Asītivassasahassāyukesu, bhikkhave, manussesu ketumatiyā rājadhāniyā saṅkho nāma	24	
PA_dn_26:24.1_1	rājā uppajjissati cakkavattī dhammiko dhammarājā cāturanto vijitāvī janapadatthāvariyappatto	24	
PA_dn_26:24.1_2	sattaratanasamannāgato.	24	
PA_dn_26:24.2	Tassimāni satta ratanāni bhavissanti, seyyathidaṁ—	24	
PA_dn_26:24.3	cakkaratanaṁ hatthiratanaṁ assaratanaṁ maṇiratanaṁ itthiratanaṁ gahapatiratanaṁ pariṇāyakaratanameva sattamaṁ.	24	
PA_dn_26:24.4	Parosahassaṁ kho panassa puttā bhavissanti sūrā vīraṅgarūpā parasenappamaddanā.	24	
PA_dn_26:24.5	So imaṁ pathaviṁ sāgarapariyantaṁ adaṇḍena asatthena dhammena abhivijiya ajjhāvasissati.	24	
PA_dn_26:25.0	8. Metteyyabuddhuppāda	25	
PA_dn_26:25.1_0	Asītivassasahassāyukesu, bhikkhave, manussesu metteyyo nāma bhagavā loke uppajjissati	25	
PA_dn_26:25.1_1	arahaṁ sammāsambuddho vijjācaraṇasampanno sugato lokavidū anuttaro purisadammasārathi	25	
PA_dn_26:25.1_2	satthā devamanussānaṁ buddho bhagavā.	25	
PA_dn_26:25.2	Seyyathāpāhametarahi loke uppanno arahaṁ sammāsambuddho vijjācaraṇasampanno sugato lokavidū anuttaro purisadammasārathi satthā devamanussānaṁ buddho bhagavā.	25	
PA_dn_26:25.3_0	So imaṁ lokaṁ sadevakaṁ samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ	25	
PA_dn_26:25.3_1	sayaṁ abhiññā sacchikatvā pavedessati, seyyathāpāhametarahi imaṁ lokaṁ sadevakaṁ	25	
PA_dn_26:25.3_2	samārakaṁ sabrahmakaṁ sassamaṇabrāhmaṇiṁ pajaṁ sadevamanussaṁ sayaṁ abhiññā sacchikatvā pavedemi.	25	
PA_dn_26:25.4	So dhammaṁ desessati ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsessati;	25	
PA_dn_26:25.5	seyyathāpāhametarahi dhammaṁ desemi ādikalyāṇaṁ majjhekalyāṇaṁ pariyosānakalyāṇaṁ sātthaṁ sabyañjanaṁ kevalaparipuṇṇaṁ parisuddhaṁ brahmacariyaṁ pakāsemi.	25	
PA_dn_26:25.6	So anekasahassaṁ bhikkhusaṅghaṁ pariharissati, seyyathāpāhametarahi anekasataṁ bhikkhusaṅghaṁ pariharāmi.	25	
PA_dn_26:26.1	Atha kho, bhikkhave, saṅkho nāma rājā yo so yūpo raññā mahāpanādena kārāpito.	26	
PA_dn_26:26.2_0	Taṁ yūpaṁ ussāpetvā ajjhāvasitvā taṁ datvā vissajjitvā samaṇabrāhmaṇakapaṇaddhikavaṇibbakayācakānaṁ	26	
PA_dn_26:26.2_1	dānaṁ datvā metteyyassa bhagavato arahato sammāsambuddhassa santike kesamassuṁ ohāretvā	26	
PA_dn_26:26.2_2	kāsāyāni vatthāni acchādetvā agārasmā anagāriyaṁ pabbajissati.	26	
PA_dn_26:26.3_0	So evaṁ pabbajito samāno eko vūpakaṭṭho appamatto ātāpī pahitatto viharanto nacirasseva—yassatthāya	26	
PA_dn_26:26.3_1	kulaputtā sammadeva agārasmā anagāriyaṁ pabbajanti, tadanuttaraṁ—brahmacariyapariyosānaṁ	26	
PA_dn_26:26.3_2	diṭṭheva dhamme sayaṁ abhiññā sacchikatvā upasampajja viharissati.	26	
PA_dn_26:27.1	Attadīpā, bhikkhave, viharatha attasaraṇā anaññasaraṇā, dhammadīpā dhammasaraṇā anaññasaraṇā.	27	
PA_dn_26:27.2	Kathañca, bhikkhave, bhikkhu attadīpo viharati attasaraṇo anaññasaraṇo dhammadīpo dhammasaraṇo anaññasaraṇo?	27	
PA_dn_26:27.3	Idha, bhikkhave, bhikkhu kāye kāyānupassī viharati ātāpī sampajāno satimā vineyya loke abhijjhādomanassaṁ.	27	
PA_dn_26:27.4	Vedanāsu vedanānupassī …pe…	27	
PA_dn_26:27.5	citte cittānupassī …pe…	27	
PA_dn_26:27.6	dhammesu dhammānupassī viharati ātāpī sampajāno satimā vineyya loke abhijjhādomanassaṁ.	27	
PA_dn_26:27.7	Evaṁ kho, bhikkhave, bhikkhu attadīpo viharati attasaraṇo anaññasaraṇo dhammadīpo dhammasaraṇo anaññasaraṇo.	27	
PA_dn_26:28.0	9. Bhikkhunoāyuvaṇṇādivaḍḍhanakathā	28	
PA_dn_26:28.1	Gocare, bhikkhave, caratha sake pettike visaye.	28	
PA_dn_26:28.2	Gocare, bhikkhave, carantā sake pettike visaye āyunāpi vaḍḍhissatha, vaṇṇenapi vaḍḍhissatha, sukhenapi vaḍḍhissatha, bhogenapi vaḍḍhissatha, balenapi vaḍḍhissatha.	28	
PA_dn_26:28.3	Kiñca, bhikkhave, bhikkhuno āyusmiṁ?	28	
PA_dn_26:28.4	Idha, bhikkhave, bhikkhu chandasamādhipadhānasaṅkhārasamannāgataṁ iddhipādaṁ bhāveti,	28	
PA_dn_26:28.5	vīriyasamādhipadhānasaṅkhārasamannāgataṁ iddhipādaṁ bhāveti,	28	
PA_dn_26:28.6	cittasamādhipadhānasaṅkhārasamannāgataṁ iddhipādaṁ bhāveti,	28	
PA_dn_26:28.7	vīmaṁsāsamādhipadhānasaṅkhārasamannāgataṁ iddhipādaṁ bhāveti.	28	
PA_dn_26:28.8	So imesaṁ catunnaṁ iddhipādānaṁ bhāvitattā bahulīkatattā ākaṅkhamāno kappaṁ vā tiṭṭheyya kappāvasesaṁ vā.	28	
PA_dn_26:28.9	Idaṁ kho, bhikkhave, bhikkhuno āyusmiṁ.	28	
PA_dn_26:28.10	Kiñca, bhikkhave, bhikkhuno vaṇṇasmiṁ?	28	
PA_dn_26:28.11	Idha, bhikkhave, bhikkhu sīlavā hoti, pātimokkhasaṁvarasaṁvuto viharati ācāragocarasampanno, aṇumattesu vajjesu bhayadassāvī, samādāya sikkhati sikkhāpadesu.	28	
PA_dn_26:28.12	Idaṁ kho, bhikkhave, bhikkhuno vaṇṇasmiṁ.	28	
PA_dn_26:28.13	Kiñca, bhikkhave, bhikkhuno sukhasmiṁ?	28	
PA_dn_26:28.14	Idha, bhikkhave, bhikkhu vivicceva kāmehi vivicca akusalehi dhammehi savitakkaṁ savicāraṁ vivekajaṁ pītisukhaṁ paṭhamaṁ jhānaṁ upasampajja viharati.	28	
PA_dn_26:28.15	Vitakkavicārānaṁ vūpasamā …pe… dutiyaṁ jhānaṁ …	28	
PA_dn_26:28.16	tatiyaṁ jhānaṁ …	28	
PA_dn_26:28.17	catutthaṁ jhānaṁ upasampajja viharati.	28	
PA_dn_26:28.18	Idaṁ kho, bhikkhave, bhikkhuno, sukhasmiṁ.	28	
PA_dn_26:28.19	Kiñca, bhikkhave, bhikkhuno bhogasmiṁ?	28	
PA_dn_26:28.20_0	Idha, bhikkhave, bhikkhu mettāsahagatena cetasā ekaṁ disaṁ pharitvā viharati tathā	28	
PA_dn_26:28.20_1	dutiyaṁ. Tathā tatiyaṁ. Tathā catutthaṁ. Iti uddhamadho tiriyaṁ sabbadhi sabbattatāya	28	
PA_dn_26:28.20_2	sabbāvantaṁ lokaṁ mettāsahagatena cetasā vipulena mahaggatena appamāṇena averena	28	
PA_dn_26:28.20_3	abyāpajjena pharitvā viharati.	28	
PA_dn_26:28.21	Karuṇāsahagatena cetasā …pe…	28	
PA_dn_26:28.22	muditāsahagatena cetasā …pe…	28	
PA_dn_26:28.23_0	upekkhāsahagatena cetasā ekaṁ disaṁ pharitvā viharati. Tathā dutiyaṁ. Tathā tatiyaṁ.	28	
PA_dn_26:28.23_1	Tathā catutthaṁ. Iti uddhamadho tiriyaṁ sabbadhi sabbattatāya sabbāvantaṁ lokaṁ upekkhāsahagatena	28	
PA_dn_26:28.23_2	cetasā vipulena mahaggatena appamāṇena averena abyāpajjena pharitvā viharati.	28	
PA_dn_26:28.24	Idaṁ kho, bhikkhave, bhikkhuno bhogasmiṁ.	28	
PA_dn_26:28.25	Kiñca, bhikkhave, bhikkhuno balasmiṁ?	28	
PA_dn_26:28.26	Idha, bhikkhave, bhikkhu āsavānaṁ khayā anāsavaṁ cetovimuttiṁ paññāvimuttiṁ diṭṭheva dhamme sayaṁ abhiññā sacchikatvā upasampajja viharati.	28	
PA_dn_26:28.27	Idaṁ kho, bhikkhave, bhikkhuno balasmiṁ.	28	
PA_dn_26:28.28	Nāhaṁ, bhikkhave, aññaṁ ekabalampi samanupassāmi yaṁ evaṁ duppasahaṁ, yathayidaṁ, bhikkhave, mārabalaṁ.	28	
PA_dn_26:28.29	Kusalānaṁ, bhikkhave, dhammānaṁ samādānahetu evamidaṁ puññaṁ pavaḍḍhatī”ti.	28	
PA_dn_26:28.30	Idamavoca bhagavā.	28	
PA_dn_26:28.31	Attamanā te bhikkhū bhagavato bhāsitaṁ abhinandunti.	28	
PA_dn_26:28.32	Cakkavattisuttaṁ niṭṭhitaṁ tatiyaṁ.	28	
