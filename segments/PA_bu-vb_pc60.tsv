segmentnr	original	folio	analyzed
PA_bu-vb_pc60:0.1	Theravāda Vinaya	0	
PA_bu-vb_pc60:0.2	Mahāvibhaṅga	0	
PA_bu-vb_pc60:0.3	Pācittiyakaṇḍa	0	
PA_bu-vb_pc60:0.4	Surāpānavagga	0	
PA_bu-vb_pc60:0.5	60. Cīvaraapanidhānasikkhāpada	0	
PA_bu-vb_pc60:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc60:1.2	Tena kho pana samayena sattarasavaggiyā bhikkhū asannihitaparikkhārā honti.	1	
PA_bu-vb_pc60:1.3	Chabbaggiyā bhikkhū sattarasavaggiyānaṁ bhikkhūnaṁ pattampi cīvarampi apanidhenti.	1	
PA_bu-vb_pc60:1.4	Sattarasavaggiyā bhikkhū chabbaggiye bhikkhū etadavocuṁ—	1	
PA_bu-vb_pc60:1.5	“dethāvuso, amhākaṁ pattampi cīvarampī”ti.	1	
PA_bu-vb_pc60:1.6	Chabbaggiyā bhikkhū hasanti, te rodanti.	1	
PA_bu-vb_pc60:1.7	Bhikkhū evamāhaṁsu—	1	
PA_bu-vb_pc60:1.8	“kissa tumhe, āvuso, rodathā”ti?	1	
PA_bu-vb_pc60:1.9	“Ime, āvuso, chabbaggiyā bhikkhū amhākaṁ pattampi cīvarampi apanidhentī”ti.	1	
PA_bu-vb_pc60:1.10	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc60:1.11	“kathañhi nāma chabbaggiyā bhikkhū bhikkhūnaṁ pattampi cīvarampi apanidhessantī”ti …pe…	1	
PA_bu-vb_pc60:1.12	“saccaṁ kira tumhe, bhikkhave, bhikkhūnaṁ pattampi cīvarampi apanidhethā”ti?	1	
PA_bu-vb_pc60:1.13	“Saccaṁ, bhagavā”ti.	1	
PA_bu-vb_pc60:1.14	Vigarahi buddho bhagavā …pe…	1	
PA_bu-vb_pc60:1.15	kathañhi nāma tumhe, moghapurisā, bhikkhūnaṁ pattampi cīvarampi apanidhessatha.	1	
PA_bu-vb_pc60:1.16	Netaṁ, moghapurisā, appasannānaṁ vā pasādāya …pe…	1	
PA_bu-vb_pc60:1.17	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc60:1.18.1	“Yo pana bhikkhu bhikkhussa pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheyya vā apanidhāpeyya vā, antamaso hasāpekkhopi, pācittiyan”ti.	1	
PA_bu-vb_pc60:2.1.1	Yo panāti	2	
PA_bu-vb_pc60:2.1.2	yo yādiso …pe…	2	
PA_bu-vb_pc60:2.1.3	bhikkhūti	2	
PA_bu-vb_pc60:2.1.4	…pe… ayaṁ imasmiṁ atthe adhippeto bhikkhūti.	2	
PA_bu-vb_pc60:2.1.5	Bhikkhussāti	2	
PA_bu-vb_pc60:2.1.6	aññassa bhikkhussa.	2	
PA_bu-vb_pc60:2.1.7	Patto nāma	2	
PA_bu-vb_pc60:2.1.8	dve pattā—ayopatto, mattikāpatto.	2	
PA_bu-vb_pc60:2.1.9	Cīvaraṁ nāma	2	
PA_bu-vb_pc60:2.1.10	channaṁ cīvarānaṁ aññataraṁ cīvaraṁ, vikappanupagaṁ pacchimaṁ.	2	
PA_bu-vb_pc60:2.1.11	Nisīdanaṁ nāma	2	
PA_bu-vb_pc60:2.1.12	sadasaṁ vuccati.	2	
PA_bu-vb_pc60:2.1.13	Sūcigharaṁ nāma	2	
PA_bu-vb_pc60:2.1.14	sasūcikaṁ vā asūcikaṁ vā.	2	
PA_bu-vb_pc60:2.1.15	Kāyabandhanaṁ nāma	2	
PA_bu-vb_pc60:2.1.16	dve kāyabandhanāni— paṭṭikā, sūkarantakaṁ.	2	
PA_bu-vb_pc60:2.1.17	Apanidheyya vāti	2	
PA_bu-vb_pc60:2.1.18	sayaṁ apanidheti, āpatti pācittiyassa.	2	
PA_bu-vb_pc60:2.1.19	Apanidhāpeyya vāti	2	
PA_bu-vb_pc60:2.1.20	aññaṁ āṇāpesi, āpatti pācittiyassa.	2	
PA_bu-vb_pc60:2.1.21	Sakiṁ āṇatto bahukampi apanidheti, āpatti pācittiyassa.	2	
PA_bu-vb_pc60:2.1.22	Antamaso hasāpekkhopīti	2	
PA_bu-vb_pc60:2.1.23	kīḷādhippāyo.	2	
PA_bu-vb_pc60:2.2.1	Upasampanne upasampannasaññī pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheti vā apanidhāpeti vā, antamaso hasāpekkhopi, āpatti pācittiyassa.	2	
PA_bu-vb_pc60:2.2.2	Upasampanne vematiko …pe…	2	
PA_bu-vb_pc60:2.2.3	upasampanne anupasampannasaññī pattaṁ vā cīvaraṁ vā nisīdanaṁ vā sūcigharaṁ vā kāyabandhanaṁ vā apanidheti vā apanidhāpeti vā, antamaso hasāpekkhopi, āpatti pācittiyassa.	2	
PA_bu-vb_pc60:2.2.4	Aññaṁ parikkhāraṁ apanidheti vā apanidhāpeti vā, antamaso hasāpekkhopi, āpatti dukkaṭassa.	2	
PA_bu-vb_pc60:2.2.5	Anupasampannassa pattaṁ vā cīvaraṁ vā aññaṁ vā parikkhāraṁ apanidheti vā apanidhāpeti vā, antamaso hasāpekkhopi, āpatti dukkaṭassa.	2	
PA_bu-vb_pc60:2.2.6	Anupasampanne upasampannasaññī, āpatti dukkaṭassa.	2	
PA_bu-vb_pc60:2.2.7	Anupasampanne vematiko, āpatti dukkaṭassa.	2	
PA_bu-vb_pc60:2.2.8	Anupasampanne anupasampannasaññī, āpatti dukkaṭassa.	2	
PA_bu-vb_pc60:2.3.1	Anāpatti—	2	
PA_bu-vb_pc60:2.3.2	nahasādhippāyo,	2	
PA_bu-vb_pc60:2.3.3	dunnikkhittaṁ paṭisāmeti,	2	
PA_bu-vb_pc60:2.3.4	“dhammiṁ kathaṁ katvā dassāmī”ti paṭisāmeti,	2	
PA_bu-vb_pc60:2.3.5	ummattakassa,	2	
PA_bu-vb_pc60:2.3.6	ādikammikassāti.	2	
PA_bu-vb_pc60:2.3.7	Cīvaraapanidhānasikkhāpadaṁ niṭṭhitaṁ dasamaṁ.	2	
PA_bu-vb_pc60:2.3.8	Surāpānavaggo chaṭṭho.	2	
PA_bu-vb_pc60:2.3.9	Tassuddānaṁ	2	
PA_bu-vb_pc60:2.3.10	Surā aṅguli hāso ca,	2	
PA_bu-vb_pc60:2.3.11	anādariyañca bhiṁsanaṁ;	2	
PA_bu-vb_pc60:2.3.12	Jotinahānadubbaṇṇaṁ,	2	
PA_bu-vb_pc60:2.3.13	sāmaṁ apanidhena cāti.	2	
