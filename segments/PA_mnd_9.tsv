segmentnr	original	folio	analyzed
PA_mnd_9:0.1	Mahāniddesa	0	
PA_mnd_9:0.2	Aṭṭhakavagga	0	
PA_mnd_9:0.3	9. Māgaṇḍiyasuttaniddesa	0	
PA_mnd_9:1.1	Atha māgaṇḍiyasuttaniddesaṁ vakkhati—	1	
PA_mnd_9:2.1	Disvāna taṇhaṁ aratiṁ ragañca,	2	
PA_mnd_9:2.2	Nāhosi chando api methunasmiṁ;	2	
PA_mnd_9:2.3	Kimevidaṁ muttakarīsapuṇṇaṁ,	2	
PA_mnd_9:2.4	Pādāpi naṁ samphusituṁ na icche.	2	
PA_mnd_9:3.1	Disvāna taṇhaṁ aratiṁ ragañca, nāhosi chando api methunasminti.	3	
PA_mnd_9:3.2	Taṇhañca aratiñca ragañca māradhītaro disvā passitvā methunadhamme chando vā rāgo vā pemaṁ vā nāhosīti—	3	
PA_mnd_9:3.3	disvāna taṇhaṁ aratiṁ ragañca nāhosi chando api methunasmiṁ.	3	
PA_mnd_9:4.1	Kimevidaṁ muttakarīsapuṇṇaṁ, pādāpi naṁ samphusituṁ na iccheti.	4	
PA_mnd_9:4.2_0	Kimevidaṁ sarīraṁ muttapuṇṇaṁ karīsapuṇṇaṁ semhapuṇṇaṁ ruhirapuṇṇaṁ aṭṭhisaṅghātanhārusambandhaṁ	4	
PA_mnd_9:4.2_1	rudhiramaṁsāvalepanaṁ cammavinaddhaṁ chaviyā paṭicchannaṁ chiddāvachiddaṁ uggharantaṁ	4	
PA_mnd_9:4.2_2	paggharantaṁ kimisaṅghanisevitaṁ nānākalimalaparipūraṁ pādena akkamituṁ na iccheyya,	4	
PA_mnd_9:4.2_3	kuto pana saṁvāso vā samāgamo vāti—	4	
PA_mnd_9:4.3	kimevidaṁ muttakarīsapuṇṇaṁ, pādāpi naṁ samphusituṁ na icche.	4	
PA_mnd_9:4.4	Anacchariyañcetaṁ manusso dibbe kāme patthayanto mānusake kāme na iccheyya, mānusake vā kāme patthayanto dibbe kāme na iccheyya.	4	
PA_mnd_9:4.5	Yaṁ tvaṁ ubhopi na icchasi na sādiyasi na patthesi na pihesi nābhijappasi, kiṁ te dassanaṁ, katamāya tvaṁ diṭṭhiyā samannāgatoti pucchatīti.	4	
PA_mnd_9:5.1	Tenāha bhagavā—	5	
PA_mnd_9:6.1	“Disvāna taṇhaṁ aratiṁ ragañca,	6	
PA_mnd_9:6.2	Nāhosi chando api methunasmiṁ;	6	
PA_mnd_9:6.3	Kimevidaṁ muttakarīsapuṇṇaṁ,	6	
PA_mnd_9:6.4	Pādāpi naṁ samphusituṁ na icche”ti.	6	
PA_mnd_9:7.1	Etādisañce ratanaṁ na icchasi,	7	
PA_mnd_9:7.2	Nāriṁ narindehi bahūhi patthitaṁ;	7	
PA_mnd_9:7.3	Diṭṭhigataṁ sīlavataṁ nu jīvitaṁ,	7	
PA_mnd_9:7.4	Bhavūpapattiñca vadesi kīdisaṁ.	7	
PA_mnd_9:8.1	Idaṁ vadāmīti na tassa hoti,	8	
PA_mnd_9:8.2	(māgaṇḍiyāti bhagavā)	8	
PA_mnd_9:8.3	Dhammesu niccheyya samuggahītaṁ;	8	
PA_mnd_9:8.4	Passañca diṭṭhīsu anuggahāya,	8	
PA_mnd_9:8.5	Ajjhattasantiṁ pacinaṁ adassaṁ.	8	
PA_mnd_9:9.1	Idaṁ vadāmīti na tassa hotīti.	9	
PA_mnd_9:9.2	Idaṁ vadāmīti idaṁ vadāmi, etaṁ vadāmi, ettakaṁ vadāmi, ettāvatā vadāmi, idaṁ diṭṭhigataṁ vadāmi—	9	
PA_mnd_9:9.3	“sassato loko”ti vā …pe…	9	
PA_mnd_9:9.4	“neva hoti na na hoti tathāgato paraṁ maraṇā”ti vā.	9	
PA_mnd_9:9.5	Na tassa hotīti na mayhaṁ hoti, “ettāvatā vadāmī”ti na tassa hotīti—	9	
PA_mnd_9:9.6	idaṁ vadāmīti na tassa hoti.	9	
PA_mnd_9:10.1	Māgaṇḍiyāti bhagavā taṁ brāhmaṇaṁ nāmena ālapati.	10	
PA_mnd_9:10.2	Bhagavāti gāravādhivacanaṁ …pe… sacchikā paññatti yadidaṁ bhagavāti—	10	
PA_mnd_9:10.3	māgaṇḍiyāti bhagavā.	10	
PA_mnd_9:11.1	Dhammesu niccheyya samuggahītanti.	11	
PA_mnd_9:11.2	Dhammesūti dvāsaṭṭhiyā diṭṭhigatesu.	11	
PA_mnd_9:11.3	Niccheyyāti nicchinitvā vinicchinitvā vicinitvā pavicinitvā tulayitvā tīrayitvā vibhāvayitvā vibhūtaṁ katvā.	11	
PA_mnd_9:11.4_0	Samuggahītanti odhiggāho bilaggāho varaggāho koṭṭhāsaggāho uccayaggāho samuccayaggāho,	11	
PA_mnd_9:11.4_1	“idaṁ saccaṁ tacchaṁ tathaṁ bhūtaṁ yāthāvaṁ aviparītan”ti gahitaṁ parāmaṭṭhaṁ abhiniviṭṭhaṁ	11	
PA_mnd_9:11.4_2	ajjhositaṁ adhimuttaṁ,	11	
PA_mnd_9:11.5	natthi na santi na saṁvijjati nupalabbhati, pahīnaṁ samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—	11	
PA_mnd_9:11.6	dhammesu niccheyya samuggahītaṁ.	11	
PA_mnd_9:12.1	Passañca diṭṭhīsu anuggahāyāti.	12	
PA_mnd_9:12.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	12	
PA_mnd_9:12.3	Atha vā na gaṇhitabbā na parāmasitabbā nābhinivisitabbāti.	12	
PA_mnd_9:12.4	Evampi passañca diṭṭhīsu anuggahāya.	12	
PA_mnd_9:13.1_0	Atha vā “sassato loko, idameva saccaṁ moghamaññan”ti diṭṭhigatametaṁ diṭṭhigahanaṁ	13	
PA_mnd_9:13.1_1	diṭṭhikantāro diṭṭhivisūkāyikaṁ diṭṭhivipphanditaṁ diṭṭhisaṁyojanaṁ, sadukkhaṁ savighātaṁ	13	
PA_mnd_9:13.1_2	saupāyāsaṁ sapariḷāhaṁ, na nibbidāya na virāgāya na nirodhāya na upasamāya na abhiññāya	13	
PA_mnd_9:13.1_3	na sambodhāya na nibbānāya saṁvattatīti.	13	
PA_mnd_9:13.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	13	
PA_mnd_9:13.3	Atha vā na gaṇhitabbā na parāmasitabbā nābhinivisitabbāti.	13	
PA_mnd_9:13.4	Evampi passañca diṭṭhīsu anuggahāya.	13	
PA_mnd_9:14.1_0	Atha vā “asassato loko, antavā loko, anantavā loko, taṁ jīvaṁ taṁ sarīraṁ, aññaṁ	14	
PA_mnd_9:14.1_1	jīvaṁ aññaṁ sarīraṁ, hoti tathāgato paraṁ maraṇā, na hoti tathāgato paraṁ maraṇā,	14	
PA_mnd_9:14.1_2	hoti ca na ca hoti tathāgato paraṁ maraṇā, neva hoti na na hoti tathāgato paraṁ maraṇā,	14	
PA_mnd_9:14.1_3	idameva saccaṁ moghamaññan”ti diṭṭhigatametaṁ diṭṭhigahanaṁ diṭṭhikantāro diṭṭhivisūkāyikaṁ	14	
PA_mnd_9:14.1_4	diṭṭhivipphanditaṁ diṭṭhisaṁyojanaṁ, sadukkhaṁ savighātaṁ saupāyāsaṁ sapariḷāhaṁ	14	
PA_mnd_9:14.1_5	na nibbidāya na virāgāya na nirodhāya na upasamāya na abhiññāya na sambodhāya na	14	
PA_mnd_9:14.1_6	nibbānāya saṁvattatīti.	14	
PA_mnd_9:14.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	14	
PA_mnd_9:14.3	Atha vā na gaṇhitabbā na parāmasitabbā nābhinivisitabbāti.	14	
PA_mnd_9:14.4	Evampi passañca diṭṭhīsu anuggahāya.	14	
PA_mnd_9:15.1	Atha vā imā diṭṭhiyo evaṅgahitā evaṁparāmaṭṭhā evaṅgatikā bhavissanti evaṁabhisamparāyāti.	15	
PA_mnd_9:15.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	15	
PA_mnd_9:15.3	Atha vā na gaṇhitabbā na parāmasitabbā nābhinivisitabbāti.	15	
PA_mnd_9:15.4	Evampi passañca diṭṭhīsu anuggahāya.	15	
PA_mnd_9:16.1	Atha vā imā diṭṭhiyo nirayasaṁvattanikā tiracchānayonisaṁvattanikā pettivisayasaṁvattanikāti.	16	
PA_mnd_9:16.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	16	
PA_mnd_9:16.3	Atha vā na gaṇhitabbā na parāmasitabbā nābhinivisitabbāti.	16	
PA_mnd_9:16.4	Evampi passañca diṭṭhīsu anuggahāya.	16	
PA_mnd_9:17.1	Atha vā imā diṭṭhiyo aniccā saṅkhatā paṭiccasamuppannā khayadhammā vayadhammā virāgadhammā nirodhadhammāti.	17	
PA_mnd_9:17.2	Diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmi.	17	
PA_mnd_9:17.3	Atha vā na gaṇhitabbā na parāmasitabbā nābhinivisitabbāti.	17	
PA_mnd_9:17.4	Evampi passañca diṭṭhīsu anuggahāya.	17	
PA_mnd_9:18.1	Ajjhattasantiṁ pacinaṁ adassanti.	18	
PA_mnd_9:18.2_0	Ajjhattasantiṁ ajjhattaṁ rāgassa santiṁ, dosassa santiṁ, mohassa santiṁ, kodhassa	18	
PA_mnd_9:18.2_1	… upanāhassa … makkhassa … paḷāsassa … issāya … macchariyassa … māyāya … sāṭheyyassa	18	
PA_mnd_9:18.2_2	… thambhassa … sārambhassa … mānassa … atimānassa … madassa … pamādassa … sabbakilesānaṁ	18	
PA_mnd_9:18.2_3	… sabbaduccaritānaṁ … sabbadarathānaṁ … sabbapariḷāhānaṁ … sabbasantāpānaṁ … sabbākusalābhisaṅkhārānaṁ	18	
PA_mnd_9:18.2_4	santiṁ upasantiṁ vūpasantiṁ nibbutiṁ paṭipassaddhiṁ santiṁ.	18	
PA_mnd_9:18.3	Pacinanti pacinanto vicinanto pavicinanto tulayanto tīrayanto vibhāvayanto vibhūtaṁ karonto,	18	
PA_mnd_9:18.4	“sabbe saṅkhārā aniccā”ti pacinanto vicinanto pavicinanto tulayanto tīrayanto vibhāvayanto vibhūtaṁ karonto,	18	
PA_mnd_9:18.5	“sabbe saṅkhārā dukkhā”ti …	18	
PA_mnd_9:18.6	“sabbe dhammā anattā”ti pacinanto vicinanto pavicinanto …	18	
PA_mnd_9:18.7	“yaṁ kiñci samudayadhammaṁ, sabbaṁ taṁ nirodhadhamman”ti pacinanto vicinanto pavicinanto tulayanto tīrayanto vibhāvayanto vibhūtaṁ karonto.	18	
PA_mnd_9:18.8	Adassanti adassaṁ adakkhiṁ apassiṁ paṭivijjhinti—	18	
PA_mnd_9:18.9	ajjhattasantiṁ pacinaṁ adassaṁ.	18	
PA_mnd_9:19.1	Tenāha bhagavā—	19	
PA_mnd_9:20.1	“Idaṁ vadāmīti na tassa hoti,	20	
PA_mnd_9:20.2	(māgaṇḍiyāti bhagavā)	20	
PA_mnd_9:20.3	Dhammesu niccheyya samuggahītaṁ;	20	
PA_mnd_9:20.4	Passañca diṭṭhīsu anuggahāya,	20	
PA_mnd_9:20.5	Ajjhattasantiṁ pacinaṁ adassan”ti.	20	
PA_mnd_9:21.1	Vinicchayā yāni pakappitāni,	21	
PA_mnd_9:21.2	(iti māgaṇḍiyo)	21	
PA_mnd_9:21.3	Te ve munī brūsi anuggahāya;	21	
PA_mnd_9:21.4	Ajjhattasantīti yametamatthaṁ,	21	
PA_mnd_9:21.5	Kathaṁ nu dhīrehi paveditaṁ taṁ.	21	
PA_mnd_9:22.1	Vinicchayā yāni pakappitānīti.	22	
PA_mnd_9:22.2	Vinicchayā vuccanti dvāsaṭṭhi diṭṭhigatāni diṭṭhivinicchayā.	22	
PA_mnd_9:22.3	Pakappitānīti kappitā pakappitā abhisaṅkhatā saṇṭhapitātipi pakappitā.	22	
PA_mnd_9:22.4	Atha vā aniccā saṅkhatā paṭiccasamuppannā khayadhammā vayadhammā virāgadhammā nirodhadhammā vipariṇāmadhammātipi pakappitāti—	22	
PA_mnd_9:22.5	vinicchayā yāni pakappitāni.	22	
PA_mnd_9:23.1	Iti māgaṇḍiyoti.	23	
PA_mnd_9:23.2	Itīti padasandhi padasaṁsaggo padapāripūrī akkharasamavāyo byañjanasiliṭṭhatā padānupubbatāpetaṁ—	23	
PA_mnd_9:23.3	itīti.	23	
PA_mnd_9:23.4	Māgaṇḍiyoti tassa brāhmaṇassa nāmaṁ saṅkhā samaññā paññatti vohāro—	23	
PA_mnd_9:23.5	iti māgaṇḍiyoti.	23	
PA_mnd_9:24.1	Te ve munī brūsi anuggahāya, ajjhattasantīti yametamatthanti.	24	
PA_mnd_9:24.2	Te veti dvāsaṭṭhi diṭṭhigatāni.	24	
PA_mnd_9:24.3	Munīti.	24	
PA_mnd_9:24.4	Monaṁ vuccati ñāṇaṁ …pe… saṅgajālamaticca so munīti.	24	
PA_mnd_9:24.5	Anuggahāyāti diṭṭhīsu ādīnavaṁ passanto diṭṭhiyo na gaṇhāmi na parāmasāmi nābhinivisāmīti ca bhaṇasi, ajjhattasantīti ca bhaṇasi.	24	
PA_mnd_9:24.6	Yametamatthanti yaṁ paramatthanti—	24	
PA_mnd_9:24.7	te ve munī brūsi anuggahāya, ajjhattasantīti yametamatthaṁ.	24	
PA_mnd_9:25.1	Kathaṁ nu dhīrehi paveditaṁ tanti.	25	
PA_mnd_9:25.2	Kathaṁ nūti padaṁ saṁsayapucchā vimatipucchā dveḷhakapucchā anekaṁsapucchā, evaṁ nu kho nanu kho kiṁ nu kho kathaṁ nu khoti—	25	
PA_mnd_9:25.3	kathaṁ nu.	25	
PA_mnd_9:25.4	Dhīrehīti dhīrehi paṇḍitehi paññavantehi buddhimantehi ñāṇīhi vibhāvīhi medhāvīhi.	25	
PA_mnd_9:25.5	Paveditanti veditaṁ paveditaṁ ācikkhitaṁ desitaṁ paññāpitaṁ paṭṭhapitaṁ vivaṭaṁ vibhattaṁ uttānīkataṁ pakāsitanti—	25	
PA_mnd_9:25.6	kathaṁ nu dhīrehi paveditaṁ taṁ.	25	
PA_mnd_9:26.1	Tenāha so brāhmaṇo—	26	
PA_mnd_9:27.1	“Vinicchayā yāni pakappitāni,	27	
PA_mnd_9:27.2	(iti māgaṇḍiyo)	27	
PA_mnd_9:27.3	Te ve munī brūsi anuggahāya;	27	
PA_mnd_9:27.4	Ajjhattasantīti yametamatthaṁ,	27	
PA_mnd_9:27.5	Kathaṁ nu dhīrehi paveditaṁ tan”ti.	27	
PA_mnd_9:28.1	Na diṭṭhiyā na sutiyā na ñāṇena,	28	
PA_mnd_9:28.2	(māgaṇḍiyāti bhagavā)	28	
PA_mnd_9:28.3	Sīlabbatenāpi na suddhimāha;	28	
PA_mnd_9:28.4	Adiṭṭhiyā assutiyā añāṇā,	28	
PA_mnd_9:28.5	Asīlatā abbatā nopi tena;	28	
PA_mnd_9:28.6	Ete ca nissajja anuggahāya,	28	
PA_mnd_9:28.7	Santo anissāya bhavaṁ na jappe.	28	
PA_mnd_9:29.1	Na diṭṭhiyā na sutiyā na ñāṇenāti.	29	
PA_mnd_9:29.2	Diṭṭhenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	29	
PA_mnd_9:29.3	sutenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	29	
PA_mnd_9:29.4	diṭṭhasutenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	29	
PA_mnd_9:29.5	ñāṇenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasīti—	29	
PA_mnd_9:29.6	na diṭṭhiyā na sutiyā na ñāṇena.	29	
PA_mnd_9:30.1	Māgaṇḍiyāti bhagavā taṁ brāhmaṇaṁ nāmena ālapati.	30	
PA_mnd_9:30.2	Bhagavāti gāravādhivacanaṁ …pe… sacchikā paññatti yadidaṁ bhagavāti—	30	
PA_mnd_9:30.3	māgaṇḍiyāti bhagavā.	30	
PA_mnd_9:31.1	Sīlabbatenāpi na suddhimāhāti.	31	
PA_mnd_9:31.2	Sīlenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	31	
PA_mnd_9:31.3	vatenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	31	
PA_mnd_9:31.4	sīlabbatenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasīti—	31	
PA_mnd_9:31.5	sīlabbatenāpi na suddhimāha.	31	
PA_mnd_9:32.1	Adiṭṭhiyā assutiyā añāṇā, asīlatā abbatā nopi tenāti.	32	
PA_mnd_9:32.2	Diṭṭhipi icchitabbā.	32	
PA_mnd_9:32.3	Dasavatthukā sammādiṭṭhi—	32	
PA_mnd_9:32.4_0	atthi dinnaṁ, atthi yiṭṭhaṁ, atthi hutaṁ, atthi sukatadukkaṭānaṁ kammānaṁ phalaṁ	32	
PA_mnd_9:32.4_1	vipāko, atthi ayaṁ loko, atthi paro loko, atthi mātā, atthi pitā, atthi sattā opapātikā,	32	
PA_mnd_9:32.4_2	atthi loke samaṇabrāhmaṇā sammaggatā sammāpaṭipannā ye imañca lokaṁ parañca lokaṁ	32	
PA_mnd_9:32.4_3	sayaṁ abhiññā sacchikatvā pavedentīti;	32	
PA_mnd_9:32.5	savanampi icchitabbaṁ—	32	
PA_mnd_9:32.6	parato ghoso, suttaṁ, geyyaṁ, veyyākaraṇaṁ, gāthā, udānaṁ, itivuttakaṁ, jātakaṁ, abbhutadhammaṁ, vedallaṁ;	32	
PA_mnd_9:32.7	ñāṇampi icchitabbaṁ—	32	
PA_mnd_9:32.8	kammassakatañāṇaṁ, saccānulomikañāṇaṁ, abhiññāñāṇaṁ, samāpattiñāṇaṁ;	32	
PA_mnd_9:32.9	sīlampi icchitabbaṁ—	32	
PA_mnd_9:32.10	pātimokkhasaṁvaro;	32	
PA_mnd_9:32.11	vatampi icchitabbaṁ—	32	
PA_mnd_9:32.12	aṭṭha dhutaṅgāni—	32	
PA_mnd_9:32.13	āraññikaṅgaṁ, piṇḍapātikaṅgaṁ, paṁsukūlikaṅgaṁ, tecīvarikaṅgaṁ, sapadānacārikaṅgaṁ, khalupacchābhattikaṅgaṁ, nesajjikaṅgaṁ, yathāsanthatikaṅganti.	32	
PA_mnd_9:33.1	Adiṭṭhiyā assutiyā añāṇā, asīlatā abbatā nopi tenāti.	33	
PA_mnd_9:33.2	Nāpi sammādiṭṭhimattena, nāpi savanamattena, nāpi ñāṇamattena, nāpi sīlamattena, nāpi vatamattena ajjhattasantiṁ patto hoti, nāpi vinā etehi dhammehi ajjhattasantiṁ pāpuṇāti.	33	
PA_mnd_9:33.3	Api ca sambhārā ime dhammā honti ajjhattasantiṁ pāpuṇituṁ adhigantuṁ phassituṁ sacchikātunti—	33	
PA_mnd_9:33.4	adiṭṭhiyā assutiyā añāṇā asīlatā abbatā nopi tena.	33	
PA_mnd_9:34.1	Ete ca nissajja anuggahāyāti.	34	
PA_mnd_9:34.2_0	Eteti kaṇhapakkhikānaṁ dhammānaṁ samugghātato pahānaṁ icchitabbaṁ, tedhātukesu kusalesu	34	
PA_mnd_9:34.2_1	dhammesu atammayatā icchitabbā, yato kaṇhapakkhiyā dhammā samugghātapahānena pahīnā	34	
PA_mnd_9:34.2_2	honti ucchinnamūlā tālāvatthukatā anabhāvaṅkatā āyatiṁ anuppādadhammā, tedhātukesu	34	
PA_mnd_9:34.2_3	ca kusalesu dhammesu atammayatā hoti, ettāvatāpi na gaṇhāti na parāmasati nābhinivisati.	34	
PA_mnd_9:34.3	Atha vā na gaṇhitabbā na parāmasitabbā nābhinivisitabbāti.	34	
PA_mnd_9:34.4	Evampi ete ca nissajja anuggahāya.	34	
PA_mnd_9:34.5	Yato taṇhā ca diṭṭhi ca māno ca pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammāti, ettāvatāpi na gaṇhāti na parāmasati nābhinivisatīti.	34	
PA_mnd_9:34.6	Evampi ete ca nissajja anuggahāya.	34	
PA_mnd_9:35.1_0	Yato puññābhisaṅkhāro ca apuññābhisaṅkhāro ca āneñjābhisaṅkhāro ca pahīnā honti ucchinnamūlā	35	
PA_mnd_9:35.1_1	tālāvatthukatā anabhāvaṅkatā āyatiṁ anuppādadhammāti, ettāvatāpi na gaṇhāti na parāmasati nābhinivisatīti.	35	
PA_mnd_9:35.2	Evampi ete ca nissajja anuggahāya.	35	
PA_mnd_9:36.1	Santo anissāya bhavaṁ na jappeti.	36	
PA_mnd_9:36.2_0	Santoti rāgassa samitattā santo, dosassa samitattā santo, mohassa samitattā santo,	36	
PA_mnd_9:36.2_1	kodhassa … upanāhassa … makkhassa … paḷāsassa … issāya … macchariyassa … māyāya …	36	
PA_mnd_9:36.2_2	sāṭheyyassa … thambhassa … sārambhassa … mānassa … atimānassa … madassa … pamādassa	36	
PA_mnd_9:36.2_3	… sabbakilesānaṁ … sabbaduccaritānaṁ … sabbadarathānaṁ … sabbapariḷāhānaṁ … sabbasantāpānaṁ	36	
PA_mnd_9:36.2_4	… sabbākusalābhisaṅkhārānaṁ santattā samitattā vūpasamitattā vijjhātattā nibbutattā	36	
PA_mnd_9:36.2_5	vigatattā paṭipassaddhattā santo upasanto vūpasanto nibbuto paṭipassaddhoti—	36	
PA_mnd_9:36.3	santo.	36	
PA_mnd_9:37.1	Anissāyāti dve nissayā—	37	
PA_mnd_9:37.2	taṇhānissayo ca diṭṭhinissayo ca …pe…	37	
PA_mnd_9:37.3	ayaṁ taṇhānissayo …pe…	37	
PA_mnd_9:37.4	ayaṁ diṭṭhinissayo.	37	
PA_mnd_9:37.5_0	Taṇhānissayaṁ pahāya diṭṭhinissayaṁ paṭinissajjitvā cakkhuṁ anissāya, sotaṁ anissāya,	37	
PA_mnd_9:37.5_1	ghānaṁ anissāya, jivhaṁ anissāya, kāyaṁ anissāya, manaṁ anissāya, rūpe … sadde …	37	
PA_mnd_9:37.5_2	gandhe … rase … phoṭṭhabbe … kulaṁ … gaṇaṁ … āvāsaṁ … lābhaṁ … yasaṁ … pasaṁsaṁ …	37	
PA_mnd_9:37.5_3	sukhaṁ … cīvaraṁ … piṇḍapātaṁ … senāsanaṁ … gilānapaccayabhesajjaparikkhāraṁ … kāmadhātuṁ	37	
PA_mnd_9:37.5_4	… rūpadhātuṁ … arūpadhātuṁ … kāmabhavaṁ … rūpabhavaṁ … arūpabhavaṁ … saññābhavaṁ	37	
PA_mnd_9:37.5_5	… asaññābhavaṁ … nevasaññānāsaññābhavaṁ … ekavokārabhavaṁ … catuvokārabhavaṁ … pañcavokārabhavaṁ	37	
PA_mnd_9:37.5_6	… atītaṁ … anāgataṁ … paccuppannaṁ … diṭṭhasutamutaviññātabbe dhamme anissāya aggaṇhitvā	37	
PA_mnd_9:37.5_7	aparāmasitvā anabhinivisitvāti—	37	
PA_mnd_9:37.6	santo anissāya.	37	
PA_mnd_9:37.7	Bhavaṁ na jappeti kāmabhavaṁ na jappeyya, rūpabhavaṁ na jappeyya, arūpabhavaṁ na jappeyya nappajappeyya na abhijappeyyāti—	37	
PA_mnd_9:37.8	santo anissāya bhavaṁ na jappe.	37	
PA_mnd_9:38.1	Tenāha bhagavā—	38	
PA_mnd_9:39.1	“Na diṭṭhiyā na sutiyā na ñāṇena,	39	
PA_mnd_9:39.2	(māgaṇḍiyāti bhagavā)	39	
PA_mnd_9:39.3	Sīlabbatenāpi na suddhimāha;	39	
PA_mnd_9:39.4	Adiṭṭhiyā assutiyā añāṇā,	39	
PA_mnd_9:39.5	Asīlatā abbatā nopi tena;	39	
PA_mnd_9:39.6	Ete ca nissajja anuggahāya,	39	
PA_mnd_9:39.7	Santo anissāya bhavaṁ na jappe”ti.	39	
PA_mnd_9:40.1	No ce kira diṭṭhiyā na sutiyā na ñāṇena,	40	
PA_mnd_9:40.2	(iti māgaṇḍiyo)	40	
PA_mnd_9:40.3	Sīlabbatenāpi na suddhimāha;	40	
PA_mnd_9:40.4	Adiṭṭhiyā assutiyā añāṇā,	40	
PA_mnd_9:40.5	Asīlatā abbatā nopi tena;	40	
PA_mnd_9:40.6	Maññāmahaṁ momuhameva dhammaṁ,	40	
PA_mnd_9:40.7	Diṭṭhiyā eke paccenti suddhiṁ.	40	
PA_mnd_9:41.1	No ce kira diṭṭhiyā na sutiyā na ñāṇenāti.	41	
PA_mnd_9:41.2	Diṭṭhiyāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasi;	41	
PA_mnd_9:41.3	sutenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ …	41	
PA_mnd_9:41.4	diṭṭhasutenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ …	41	
PA_mnd_9:41.5	ñāṇenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasīti—	41	
PA_mnd_9:41.6	no ce kira diṭṭhiyā na sutiyā na ñāṇena.	41	
PA_mnd_9:42.1	Iti māgaṇḍiyoti itīti padasandhi …pe….	42	
PA_mnd_9:42.2	Māgaṇḍiyoti tassa brāhmaṇassa nāmaṁ …pe…	42	
PA_mnd_9:42.3	iti māgaṇḍiyo.	42	
PA_mnd_9:43.1	Sīlabbatenāpi na suddhimāhāti.	43	
PA_mnd_9:43.2	Sīlenāpi suddhiṁ visuddhiṁ parisuddhiṁ …pe…	43	
PA_mnd_9:43.3	vatenāpi suddhiṁ visuddhiṁ parisuddhiṁ …pe…	43	
PA_mnd_9:43.4	sīlabbatenāpi suddhiṁ visuddhiṁ parisuddhiṁ, muttiṁ vimuttiṁ parimuttiṁ nāha na kathesi na bhaṇasi na dīpayasi na voharasīti—	43	
PA_mnd_9:43.5	sīlabbatenāpi na suddhimāha.	43	
PA_mnd_9:44.1	Adiṭṭhiyā assutiyā añāṇā, asīlatā abbatā nopi tenāti.	44	
PA_mnd_9:44.2	Diṭṭhipi icchitabbāti evaṁ bhaṇasi, savanampi icchitabbanti evaṁ bhaṇasi, ñāṇampi icchitabbanti evaṁ bhaṇasi, na sakkosi ekaṁsena anujānituṁ, napi sakkosi ekaṁsena paṭikkhipitunti—	44	
PA_mnd_9:44.3	adiṭṭhiyā assutiyā añāṇā, asīlatā abbatā nopi tena.	44	
PA_mnd_9:45.1	Maññāmahaṁ momuhameva dhammanti.	45	
PA_mnd_9:45.2	Momūhadhammo ayaṁ tuyhaṁ bāladhammo mūḷhadhammo aññāṇadhammo amarāvikkhepadhammoti evaṁ maññāmi evaṁ jānāmi evaṁ ājānāmi evaṁ vijānāmi evaṁ paṭivijānāmi evaṁ paṭivijjhāmīti—	45	
PA_mnd_9:45.3	maññāmahaṁ momuhameva dhammaṁ.	45	
PA_mnd_9:46.1	Diṭṭhiyā eke paccenti suddhinti.	46	
PA_mnd_9:46.2	Suddhidiṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccenti;	46	
PA_mnd_9:46.3	“sassato loko, idameva saccaṁ moghamaññan”ti diṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccenti;	46	
PA_mnd_9:46.4	“asassato loko …pe…	46	
PA_mnd_9:46.5	neva hoti na na hoti tathāgato paraṁ maraṇā, idameva saccaṁ moghamaññan”ti diṭṭhiyā eke samaṇabrāhmaṇā suddhiṁ visuddhiṁ parisuddhiṁ, muttiṁ vimuttiṁ parimuttiṁ paccentīti—	46	
PA_mnd_9:46.6	diṭṭhiyā eke paccenti suddhiṁ.	46	
PA_mnd_9:47.1	Tenāha so brāhmaṇo—	47	
PA_mnd_9:48.1	“No ce kira diṭṭhiyā na sutiyā na ñāṇena,	48	
PA_mnd_9:48.2	(iti māgaṇḍiyo)	48	
PA_mnd_9:48.3	Sīlabbatenāpi na suddhimāha;	48	
PA_mnd_9:48.4	Adiṭṭhiyā assutiyā añāṇā,	48	
PA_mnd_9:48.5	Asīlatā abbatā nopi tena;	48	
PA_mnd_9:48.6	Maññāmahaṁ momuhameva dhammaṁ,	48	
PA_mnd_9:48.7	Diṭṭhiyā eke paccenti suddhin”ti.	48	
PA_mnd_9:49.1	Diṭṭhiñca nissāyanupucchamāno,	49	
PA_mnd_9:49.2	(māgaṇḍiyāti bhagavā)	49	
PA_mnd_9:49.3	Samuggahītesu pamohamāgā;	49	
PA_mnd_9:49.4	Ito ca nāddakkhi aṇumpi saññaṁ,	49	
PA_mnd_9:49.5	Tasmā tuvaṁ momuhato dahāsi.	49	
PA_mnd_9:50.1	Diṭṭhiñca nissāyanupucchamānoti.	50	
PA_mnd_9:50.2	Māgaṇḍiyo brāhmaṇo diṭṭhiṁ nissāya diṭṭhiṁ pucchati, lagganaṁ nissāya lagganaṁ pucchati, bandhanaṁ nissāya bandhanaṁ pucchati, palibodhaṁ nissāya palibodhaṁ pucchati.	50	
PA_mnd_9:50.3	Anupucchamānoti punappunaṁ pucchatīti—	50	
PA_mnd_9:50.4	diṭṭhiñca nissāyanupucchamāno.	50	
PA_mnd_9:51.1	Māgaṇḍiyāti bhagavā taṁ brāhmaṇaṁ nāmena ālapati.	51	
PA_mnd_9:51.2	Bhagavāti gāravādhivacanaṁ …pe… sacchikā paññatti yadidaṁ bhagavāti—	51	
PA_mnd_9:51.3	māgaṇḍiyāti bhagavā.	51	
PA_mnd_9:52.1	Samuggahītesu pamohamāgāti.	52	
PA_mnd_9:52.2_0	Yā sā diṭṭhi tayā gahitā parāmaṭṭhā abhiniviṭṭhā ajjhositā adhimuttā, tāyeva tvaṁ	52	
PA_mnd_9:52.2_1	diṭṭhiyā mūḷhosi pamūḷhosi sammūḷhosi mohaṁ āgatosi pamohaṁ āgatosi sammohaṁ āgatosi	52	
PA_mnd_9:52.2_2	andhakāraṁ pakkhandosīti—	52	
PA_mnd_9:52.3	samuggahītesu pamohamāgā.	52	
PA_mnd_9:53.1	Ito ca nāddakkhi aṇumpi saññanti.	53	
PA_mnd_9:53.2	Ito ajjhattasantito vā paṭipadāto vā dhammadesanāto vā, yuttasaññaṁ pattasaññaṁ lakkhaṇasaññaṁ kāraṇasaññaṁ ṭhānasaññaṁ na paṭilabhati, kuto ñāṇanti.	53	
PA_mnd_9:53.3	Evampi ito ca nāddakkhi aṇumpi saññaṁ.	53	
PA_mnd_9:53.4	Atha vā aniccaṁ vā aniccasaññānulomaṁ vā, dukkhaṁ vā dukkhasaññānulomaṁ vā, anattaṁ vā anattasaññānulomaṁ vā, saññuppādamattaṁ vā sañjānitamattaṁ vā na paṭilabhati, kuto ñāṇanti.	53	
PA_mnd_9:53.5	Evampi ito ca nāddakkhi aṇumpi saññaṁ.	53	
PA_mnd_9:54.1	Tasmā tuvaṁ momuhato dahāsīti.	54	
PA_mnd_9:54.2_0	Tasmāti tasmā taṅkāraṇā taṁhetu tappaccayā taṁnidānā momūhadhammato bāladhammato	54	
PA_mnd_9:54.2_1	mūḷhadhammato aññāṇadhammato amarāvikkhepadhammato dahāsi passasi dakkhasi olokesi	54	
PA_mnd_9:54.2_2	nijjhāyasi upaparikkhasīti—	54	
PA_mnd_9:54.3	tasmā tuvaṁ momuhato dahāsi.	54	
PA_mnd_9:55.1	Tenāha bhagavā—	55	
PA_mnd_9:56.1	“Diṭṭhiñca nissāyanupucchamāno,	56	
PA_mnd_9:56.2	(māgaṇḍiyāti bhagavā)	56	
PA_mnd_9:56.3	Samuggahītesu pamohamāgā;	56	
PA_mnd_9:56.4	Ito ca nāddakkhi aṇumpi saññaṁ,	56	
PA_mnd_9:56.5	Tasmā tuvaṁ momuhato dahāsī”ti.	56	
PA_mnd_9:57.1	Samo visesī uda vā nihīno,	57	
PA_mnd_9:57.2	Yo maññati so vivadetha tena;	57	
PA_mnd_9:57.3	Tīsu vidhāsu avikampamāno,	57	
PA_mnd_9:57.4	Samo visesīti na tassa hoti.	57	
PA_mnd_9:58.1	Samo visesī uda vā nihīno, yo maññati so vivadetha tenāti.	58	
PA_mnd_9:58.2_0	Sadisohamasmīti vā seyyohamasmīti vā hīnohamasmīti vā yo maññati, so tena mānena	58	
PA_mnd_9:58.2_1	tāya diṭṭhiyā tena vā puggalena kalahaṁ kareyya bhaṇḍanaṁ kareyya viggahaṁ kareyya	58	
PA_mnd_9:58.2_2	vivādaṁ kareyya medhagaṁ kareyya—	58	
PA_mnd_9:58.3_0	“na tvaṁ imaṁ dhammavinayaṁ ājānāsi, ahaṁ imaṁ dhammavinayaṁ ājānāmi, kiṁ tvaṁ imaṁ	58	
PA_mnd_9:58.3_1	dhammavinayaṁ ājānissasi, micchāpaṭipanno tvamasi, ahamasmi sammāpaṭipanno, sahitaṁ	58	
PA_mnd_9:58.3_2	me, asahitaṁ te, pure vacanīyaṁ pacchā avaca, pacchā vacanīyaṁ pure avaca, adhiciṇṇaṁ	58	
PA_mnd_9:58.3_3	te viparāvattaṁ, āropito te vādo, niggahito tvamasi, cara vādappamokkhāya, nibbeṭhehi vā sace pahosī”ti—	58	
PA_mnd_9:58.4	samo visesī uda vā nihīno yo maññati so vivadetha tena.	58	
PA_mnd_9:59.1	Tīsu vidhāsu avikampamāno, samo visesīti na tassa hotīti.	59	
PA_mnd_9:59.2_0	Yassetā tisso vidhā pahīnā samucchinnā vūpasantā paṭipassaddhā abhabbuppattikā ñāṇagginā	59	
PA_mnd_9:59.2_1	daḍḍhā, so tīsu vidhāsu na kampati na vikampati, avikampamānassa puggalassa sadisohamasmīti	59	
PA_mnd_9:59.2_2	vā seyyohamasmīti vā hīnohamasmīti vā.	59	
PA_mnd_9:59.3	Na tassa hotīti.	59	
PA_mnd_9:59.4	Tīsu vidhāsu avikampamāno, samo visesīti—	59	
PA_mnd_9:59.5	na tassa hoti.	59	
PA_mnd_9:60.1	Tenāha bhagavā—	60	
PA_mnd_9:61.1	“Samo visesī uda vā nihīno,	61	
PA_mnd_9:61.2	Yo maññati so vivadetha tena;	61	
PA_mnd_9:61.3	Tīsu vidhāsu avikampamāno,	61	
PA_mnd_9:61.4	Samo visesīti na tassa hotī”ti.	61	
PA_mnd_9:62.1	Saccanti so brāhmaṇo kiṁ vadeyya,	62	
PA_mnd_9:62.2	Musāti vā so vivadetha kena;	62	
PA_mnd_9:62.3	Yasmiṁ samaṁ visamaṁ vāpi natthi,	62	
PA_mnd_9:62.4	Sa kena vādaṁ paṭisaṁyujeyya.	62	
PA_mnd_9:63.1	Saccanti so brāhmaṇo kiṁ vadeyyāti.	63	
PA_mnd_9:63.2	Brāhmaṇoti sattannaṁ dhammānaṁ bāhitattā brāhmaṇo …pe… asito tādi pavuccate sa brahmā.	63	
PA_mnd_9:63.3	Saccanti so brāhmaṇo kiṁ vadeyyāti.	63	
PA_mnd_9:63.4	“Sassato loko, idameva saccaṁ moghamaññan”ti brāhmaṇo kiṁ vadeyya kiṁ katheyya kiṁ bhaṇeyya kiṁ dīpayeyya kiṁ vohareyya;	63	
PA_mnd_9:63.5	“asassato loko …pe…	63	
PA_mnd_9:63.6	neva hoti na na hoti tathāgato paraṁ maraṇā, idameva saccaṁ moghamaññan”ti brāhmaṇo kiṁ vadeyya kiṁ katheyya kiṁ bhaṇeyya kiṁ dīpayeyya kiṁ vohareyyāti—	63	
PA_mnd_9:63.7	saccanti so brāhmaṇo kiṁ vadeyya.	63	
PA_mnd_9:64.1	Musāti vā so vivadetha kenāti.	64	
PA_mnd_9:64.2	Brāhmaṇo mayhaṁva saccaṁ, tuyhaṁ musāti kena mānena, kāya diṭṭhiyā, kena vā puggalena kalahaṁ kareyya bhaṇḍanaṁ kareyya viggahaṁ kareyya vivādaṁ kareyya medhagaṁ kareyya—	64	
PA_mnd_9:64.3	“na tvaṁ imaṁ dhammavinayaṁ ājānāsi …pe…	64	
PA_mnd_9:64.4	nibbeṭhehi vā sace pahosī”ti—	64	
PA_mnd_9:64.5	musāti vā so vivadetha kena.	64	
PA_mnd_9:65.1	Yasmiṁ samaṁ visamaṁ vāpi natthīti.	65	
PA_mnd_9:65.2_0	Yasminti yasmiṁ puggale arahante khīṇāsave sadisohamasmīti māno natthi, seyyohamasmīti	65	
PA_mnd_9:65.2_1	māno natthi, hīnohamasmīti omāno natthi na santi na saṁvijjati nupalabbhati, pahīnaṁ	65	
PA_mnd_9:65.2_2	samucchinnaṁ vūpasantaṁ paṭipassaddhaṁ abhabbuppattikaṁ ñāṇagginā daḍḍhanti—	65	
PA_mnd_9:65.3	yasmiṁ samaṁ visamaṁ vāpi natthi.	65	
PA_mnd_9:66.1	Sa kena vādaṁ paṭisaṁyujeyyāti.	66	
PA_mnd_9:66.2	So kena mānena, kāya diṭṭhiyā, kena vā puggalena vādaṁ paṭisaṁyojeyya paṭibaleyya kalahaṁ kareyya bhaṇḍanaṁ kareyya viggahaṁ kareyya vivādaṁ kareyya medhagaṁ kareyya—	66	
PA_mnd_9:66.3	“na tvaṁ imaṁ dhammavinayaṁ ājānāsi …pe…	66	
PA_mnd_9:66.4	nibbeṭhehi vā sace pahosī”ti—	66	
PA_mnd_9:66.5	sa kena vādaṁ paṭisaṁyujeyya.	66	
PA_mnd_9:67.1	Tenāha bhagavā—	67	
PA_mnd_9:68.1	“Saccanti so brāhmaṇo kiṁ vadeyya,	68	
PA_mnd_9:68.2	Musāti vā so vivadetha kena;	68	
PA_mnd_9:68.3	Yasmiṁ samaṁ visamaṁ vāpi natthi,	68	
PA_mnd_9:68.4	Sa kena vādaṁ paṭisaṁyujeyyā”ti.	68	
PA_mnd_9:69.1	Okaṁ pahāya aniketasārī,	69	
PA_mnd_9:69.2	Gāme akubbaṁ muni santhavāni;	69	
PA_mnd_9:69.3	Kāmehi ritto apurakkharāno,	69	
PA_mnd_9:69.4	Kathaṁ na viggayha janena kayirā.	69	
PA_mnd_9:70.1	Atha kho hāliddakāni gahapati yenāyasmā mahākaccāno tenupasaṅkami; upasaṅkamitvā āyasmantaṁ mahākaccānaṁ abhivādetvā ekamantaṁ nisīdi.	70	
PA_mnd_9:70.2	Ekamantaṁ nisinno kho hāliddakāni gahapati āyasmantaṁ mahākaccānaṁ etadavoca—	70	
PA_mnd_9:70.3	“vuttamidaṁ, bhante kaccāna, bhagavatā aṭṭhakavaggiye māgaṇḍiyapañhe—	70	
PA_mnd_9:71.1	‘Okaṁ pahāya aniketasārī,	71	
PA_mnd_9:71.2	Gāme akubbaṁ muni santhavāni;	71	
PA_mnd_9:71.3	Kāmehi ritto apurakkharāno,	71	
PA_mnd_9:71.4	Kathaṁ na viggayha janena kayirā’ti.	71	
PA_mnd_9:72.1	Imassa nu kho, bhante kaccāna, bhagavatā saṅkhittena bhāsitassa kathaṁ vitthārena attho daṭṭhabbo”ti?	72	
PA_mnd_9:73.1	“Rūpadhātu kho, gahapati, viññāṇassa oko rūpadhāturāgavinibaddhañca pana viññāṇaṁ okasārīti vuccati.	73	
PA_mnd_9:73.2	Vedanādhātu kho, gahapati …	73	
PA_mnd_9:73.3	saññādhātu kho, gahapati …	73	
PA_mnd_9:73.4	saṅkhāradhātu kho, gahapati, viññāṇassa oko saṅkhāradhāturāgavinibandhañca pana viññāṇaṁ okasārīti vuccati.	73	
PA_mnd_9:73.5	Evaṁ kho, gahapati, okasārī hoti.	73	
PA_mnd_9:74.1	Kathañca, gahapati, anokasārī hoti?	74	
PA_mnd_9:74.2_0	Rūpadhātuyā kho, gahapati, yo chando yo rāgo yā nandī yā taṇhā ye upāyupādānā cetaso	74	
PA_mnd_9:74.2_1	adhiṭṭhānābhinivesānusayā te tathāgatassa pahīnā ucchinnamūlā tālāvatthukatā anabhāvaṅkatā	74	
PA_mnd_9:74.2_2	āyatiṁ anuppādadhammā;	74	
PA_mnd_9:74.3	tasmā tathāgato anokasārīti vuccati.	74	
PA_mnd_9:74.4	Vedanādhātuyā kho, gahapati …	74	
PA_mnd_9:74.5	saññādhātuyā kho, gahapati …	74	
PA_mnd_9:74.6	saṅkhāradhātuyā kho, gahapati …	74	
PA_mnd_9:74.7_0	viññāṇadhātuyā kho, gahapati, yo chando yo rāgo yā nandī yā taṇhā ye upāyupādānā	74	
PA_mnd_9:74.7_1	cetaso adhiṭṭhānābhinivesānusayā te tathāgatassa pahīnā ucchinnamūlā tālāvatthukatā	74	
PA_mnd_9:74.7_2	anabhāvaṅkatā āyatiṁ anuppādadhammā;	74	
PA_mnd_9:74.8	tasmā tathāgato anokasārīti vuccati.	74	
PA_mnd_9:74.9	Evaṁ kho, gahapati, anokasārī hoti.	74	
PA_mnd_9:75.1	Kathañca, gahapati, niketasārī hoti?	75	
PA_mnd_9:75.2	Rūpanimittaniketavisāravinibandhā kho, gahapati, niketasārīti vuccati.	75	
PA_mnd_9:75.3	Saddanimitta …	75	
PA_mnd_9:75.4	gandhanimitta …	75	
PA_mnd_9:75.5	rasanimitta …	75	
PA_mnd_9:75.6	phoṭṭhabbanimitta …	75	
PA_mnd_9:75.7	dhammanimittaniketavisāravinibandhā kho, gahapati, niketasārīti vuccati.	75	
PA_mnd_9:75.8	Evaṁ kho, gahapati, niketasārī hoti.	75	
PA_mnd_9:76.1	Kathañca, gahapati, aniketasārī hoti?	76	
PA_mnd_9:76.2	Rūpanimittaniketavisāravinibandhā kho, gahapati, tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā;	76	
PA_mnd_9:76.3	tasmā tathāgato aniketasārīti vuccati.	76	
PA_mnd_9:76.4	Saddanimitta …	76	
PA_mnd_9:76.5	gandhanimitta …	76	
PA_mnd_9:76.6	rasanimitta …	76	
PA_mnd_9:76.7	phoṭṭhabbanimitta …	76	
PA_mnd_9:76.8	dhammanimittaniketavisāravinibandhā kho, gahapati, tathāgatassa pahīnā ucchinnamūlā tālāvatthukatā anabhāvaṅkatā āyatiṁ anuppādadhammā;	76	
PA_mnd_9:76.9	tasmā tathāgato aniketasārīti vuccati.	76	
PA_mnd_9:76.10	Evaṁ kho, gahapati, aniketasārī hoti.	76	
PA_mnd_9:77.1	Kathañca, gahapati, gāme santhavajāto hoti?	77	
PA_mnd_9:77.2	Idha, gahapati, ekacco bhikkhu gihīhi saṁsaṭṭho viharati sahanandī sahasokī, sukhitesu sukhito, dukkhitesu dukkhito, uppannesu kiccakaraṇīyesu attanā voyogaṁ āpajjati.	77	
PA_mnd_9:77.3	Evaṁ kho, gahapati, gāme santhavajāto hoti.	77	
PA_mnd_9:78.1	Kathañca, gahapati, gāme na santhavajāto hoti?	78	
PA_mnd_9:78.2_0	Idha, gahapati, ekacco bhikkhu gihīhi asaṁsaṭṭho viharati na sahanandī na sahasokī,	78	
PA_mnd_9:78.2_1	na sukhitesu sukhito, na dukkhitesu dukkhito, uppannesu kiccakaraṇīyesu na attanā voyogaṁ āpajjati.	78	
PA_mnd_9:78.3	Evaṁ kho, gahapati, gāme na santhavajāto hoti.	78	
PA_mnd_9:79.1	Kathañca, gahapati, kāmehi aritto hoti?	79	
PA_mnd_9:79.2	Idha, gahapati, ekacco bhikkhu kāmesu avītarāgo hoti avigatacchando avigatapemo avigatapipāso avigatapariḷāho avigatataṇho.	79	
PA_mnd_9:79.3	Evaṁ kho, gahapati, kāmehi aritto hoti.	79	
PA_mnd_9:80.1	Kathañca, gahapati, kāmehi ritto hoti?	80	
PA_mnd_9:80.2	Idha, gahapati, ekacco bhikkhu kāmesu vītarāgo hoti vigatacchando vigatapemo vigatapipāso vigatapariḷāho vigatataṇho.	80	
PA_mnd_9:80.3	Evaṁ kho, gahapati, kāmehi ritto hoti.	80	
PA_mnd_9:81.1	Kathañca, gahapati, purakkharāno hoti?	81	
PA_mnd_9:81.2	Idha, gahapati, ekaccassa bhikkhuno evaṁ hoti—	81	
PA_mnd_9:81.3	‘evaṁrūpo siyaṁ anāgatamaddhānan’ti …	81	
PA_mnd_9:81.4	‘evaṁvedano siyaṁ …	81	
PA_mnd_9:81.5	evaṁsañño siyaṁ …	81	
PA_mnd_9:81.6	evaṁsaṅkhāro siyaṁ …	81	
PA_mnd_9:81.7	evaṁviññāṇo siyaṁ anāgatamaddhānan’ti …	81	
PA_mnd_9:81.8	evaṁ kho, gahapati, purakkharāno hoti.	81	
PA_mnd_9:82.1	Kathañca, gahapati, apurakkharāno hoti?	82	
PA_mnd_9:82.2	Idha, gahapati, ekaccassa bhikkhuno na evaṁ hoti—	82	
PA_mnd_9:82.3	‘evaṁrūpo siyaṁ anāgatamaddhānan’ti …	82	
PA_mnd_9:82.4	‘evaṁvedano siyaṁ …	82	
PA_mnd_9:82.5	evaṁsañño siyaṁ …	82	
PA_mnd_9:82.6	evaṁsaṅkhāro siyaṁ …	82	
PA_mnd_9:82.7	evaṁviññāṇo siyaṁ anāgatamaddhānan’ti …	82	
PA_mnd_9:82.8	evaṁ kho, gahapati, apurakkharāno hoti.	82	
PA_mnd_9:83.1	Kathañca, gahapati, kathaṁ viggayha janena kattā hoti?	83	
PA_mnd_9:83.2	Idha, gahapati, ekacco evarūpiṁ kathaṁ kattā hoti—	83	
PA_mnd_9:83.3_0	‘na tvaṁ imaṁ dhammavinayaṁ ājānāsi, ahaṁ imaṁ dhammavinayaṁ ājānāmi, kiṁ tvaṁ imaṁ	83	
PA_mnd_9:83.3_1	dhammavinayaṁ ājānissasi, micchāpaṭipanno tvamasi, ahamasmi sammāpaṭipanno, sahitaṁ	83	
PA_mnd_9:83.3_2	me, asahitaṁ te, pure vacanīyaṁ pacchā avaca, pacchā vacanīyaṁ pure avaca, adhiciṇṇaṁ	83	
PA_mnd_9:83.3_3	te viparāvattaṁ, āropito te vādo, niggahito tvamasi, cara vādappamokkhāya, nibbeṭhehi vā sace pahosī’ti.	83	
PA_mnd_9:83.4	Evaṁ kho, gahapati, kathaṁ viggayha janena kattā hoti.	83	
PA_mnd_9:84.1	Kathañca, gahapati, kathaṁ na viggayha janena kattā hoti?	84	
PA_mnd_9:84.2	Idha, gahapati, ekacco na evarūpiṁ kathaṁ kattā hoti—	84	
PA_mnd_9:84.3	‘na tvaṁ imaṁ dhammavinayaṁ ājānāsi …pe…	84	
PA_mnd_9:84.4	nibbeṭhehi vā sace pahosī’ti.	84	
PA_mnd_9:84.5	Evaṁ kho, gahapati, na viggayha janena kattā hoti.	84	
PA_mnd_9:84.6	Iti kho, gahapati, yaṁ taṁ vuttaṁ bhagavatā aṭṭhakavaggiye māgaṇḍiyapañhe—	84	
PA_mnd_9:85.1	‘Okaṁ pahāya aniketasārī,	85	
PA_mnd_9:85.2	Gāme akubbaṁ muni santhavāni;	85	
PA_mnd_9:85.3	Kāmehi ritto apurakkharāno,	85	
PA_mnd_9:85.4	Kathaṁ na viggayha janena kayirā’ti.	85	
PA_mnd_9:86.1	Imassa kho, gahapati, bhagavatā saṅkhittena bhāsitassa evaṁ vitthārena attho daṭṭhabbo”ti.	86	
PA_mnd_9:87.1	Tenāha bhagavā—	87	
PA_mnd_9:88.1	“Okaṁ pahāya aniketasārī,	88	
PA_mnd_9:88.2	Gāme akubbaṁ muni santhavāni;	88	
PA_mnd_9:88.3	Kāmehi ritto apurakkharāno,	88	
PA_mnd_9:88.4	Kathaṁ na viggayha janena kayirā”ti.	88	
PA_mnd_9:89.1	Yehi vivitto vicareyya loke,	89	
PA_mnd_9:89.2	Na tāni uggayha vadeyya nāgo;	89	
PA_mnd_9:89.3	Elambujaṁ kaṇḍakavārijaṁ yathā,	89	
PA_mnd_9:89.4	Jalena paṅkena canūpalittaṁ;	89	
PA_mnd_9:89.5	Evaṁ munī santivādo agiddho,	89	
PA_mnd_9:89.6	Kāme ca loke ca anūpalitto.	89	
PA_mnd_9:90.1	Yehi vivitto vicareyya loketi.	90	
PA_mnd_9:90.2	Yehīti yehi diṭṭhigatehi.	90	
PA_mnd_9:90.3	Vivittoti kāyaduccaritena ritto vivitto pavivitto, vacīduccaritena …	90	
PA_mnd_9:90.4	manoduccaritena …	90	
PA_mnd_9:90.5	rāgena …pe…	90	
PA_mnd_9:90.6	sabbākusalābhisaṅkhārehi ritto vivitto pavivitto.	90	
PA_mnd_9:90.7	Vicareyyāti vicareyya vihareyya iriyeyya vatteyya pāleyya yapeyya yāpeyya.	90	
PA_mnd_9:90.8	Loketi manussaloketi—	90	
PA_mnd_9:90.9	yehi vivitto vicareyya loke.	90	
PA_mnd_9:91.1	Na tāni uggayha vadeyya nāgoti.	91	
PA_mnd_9:91.2	Nāgoti āguṁ na karotīti—	91	
PA_mnd_9:91.3	nāgo, na gacchatīti—	91	
PA_mnd_9:91.4	nāgo, nāgacchatīti—	91	
PA_mnd_9:91.5	nāgo.	91	
PA_mnd_9:91.6	Kathaṁ āguṁ na karotīti—	91	
PA_mnd_9:91.7	nāgo?	91	
PA_mnd_9:91.8	Āgū vuccanti pāpakā akusalā dhammā saṅkilesikā ponobhavikā sadarā dukkhavipākā āyatiṁ jātijarāmaraṇiyā.	91	
PA_mnd_9:92.1	Āguṁ na karoti kiñci loke,	92	
PA_mnd_9:92.2	(sabhiyāti bhagavā)	92	
PA_mnd_9:92.3	Sabbasaññoge visajja bandhanāni;	92	
PA_mnd_9:92.4	Sabbattha na sajjatī vimutto,	92	
PA_mnd_9:92.5	Nāgo tādi pavuccate tathattā.	92	
PA_mnd_9:93.1	Evaṁ āguṁ na karotīti—	93	
PA_mnd_9:93.2	nāgo.	93	
PA_mnd_9:94.1	Kathaṁ na gacchatīti—	94	
PA_mnd_9:94.2	nāgo?	94	
PA_mnd_9:94.3_0	Na chandāgatiṁ gacchati, na dosāgatiṁ gacchati, na mohāgatiṁ gacchati, na bhayāgatiṁ	94	
PA_mnd_9:94.3_1	gacchati, na rāgavasena gacchati, na dosavasena gacchati, na mohavasena gacchati,	94	
PA_mnd_9:94.3_2	na mānavasena gacchati, na diṭṭhivasena gacchati, na uddhaccavasena gacchati, na	94	
PA_mnd_9:94.3_3	vicikicchāvasena gacchati, nānusayavasena gacchati, na vaggehi dhammehi yāyati nīyati	94	
PA_mnd_9:94.3_4	vuyhati saṁharīyati.	94	
PA_mnd_9:94.4	Evaṁ na gacchatīti—	94	
PA_mnd_9:94.5	nāgo.	94	
PA_mnd_9:95.1	Kathaṁ nāgacchatīti—	95	
PA_mnd_9:95.2	nāgo?	95	
PA_mnd_9:95.3	Sotāpattimaggena ye kilesā pahīnā te kilese na puneti na pacceti na paccāgacchati.	95	
PA_mnd_9:95.4	Sakadāgāmimaggena …	95	
PA_mnd_9:95.5	anāgāmimaggena …	95	
PA_mnd_9:95.6	arahattamaggena ye kilesā pahīnā te kilese na puneti na pacceti na paccāgacchati.	95	
PA_mnd_9:95.7	Evaṁ nāgacchatīti—	95	
PA_mnd_9:95.8	nāgo.	95	
PA_mnd_9:96.1	Na tāni uggayha vadeyya nāgoti.	96	
PA_mnd_9:96.2	Nāgo na tāni diṭṭhigatāni gahetvā uggahetvā gaṇhitvā parāmasitvā abhinivisitvā vadeyya katheyya bhaṇeyya dīpayeyya vohareyya;	96	
PA_mnd_9:96.3	“sassato loko …pe…	96	
PA_mnd_9:96.4	neva hoti na na hoti tathāgato paraṁ maraṇā, idameva saccaṁ moghamaññan”ti vadeyya katheyya bhaṇeyya dīpayeyya vohareyyāti—	96	
PA_mnd_9:96.5	na tāni uggayha vadeyya nāgo.	96	
PA_mnd_9:97.1	Elambujaṁ kaṇḍakavārijaṁ yathā, jalena paṅkena canūpalittanti.	97	
PA_mnd_9:97.2	Elaṁ vuccati udakaṁ, ambujaṁ vuccati padumaṁ, kaṇḍako vuccati kharadaṇḍo, vāri vuccati udakaṁ, vārijaṁ vuccati padumaṁ vārisambhavaṁ, jalaṁ vuccati udakaṁ, paṅko vuccati kaddamo.	97	
PA_mnd_9:97.3	Yathā padumaṁ vārijaṁ vārisambhavaṁ jalena ca paṅkena ca na limpati na palimpati na upalimpati, alittaṁ asaṁlittaṁ anupalittanti—	97	
PA_mnd_9:97.4	elambujaṁ kaṇḍakavārijaṁ yathā jalena paṅkena canūpalittaṁ.	97	
PA_mnd_9:98.1	Evaṁ munī santivādo agiddho, kāme ca loke ca anūpalittoti.	98	
PA_mnd_9:98.2	Evanti opammasaṁpaṭipādanaṁ.	98	
PA_mnd_9:98.3	Munīti.	98	
PA_mnd_9:98.4	Monaṁ vuccati ñāṇaṁ …pe… saṅgajālamaticca so muni.	98	
PA_mnd_9:98.5	Santivādoti santivādo muni tāṇavādo leṇavādo saraṇavādo abhayavādo accutavādo amatavādo nibbānavādoti—	98	
PA_mnd_9:98.6	evaṁ muni santivādo.	98	
PA_mnd_9:98.7	Agiddhoti.	98	
PA_mnd_9:98.8	Gedho vuccati taṇhā.	98	
PA_mnd_9:98.9	Yo rāgo sārāgo …pe… abhijjhā lobho akusalamūlaṁ.	98	
PA_mnd_9:98.10	Yasseso gedho pahīno samucchinno vūpasanto paṭipassaddho abhabbuppattiko ñāṇagginā daḍḍho so vuccati agiddho.	98	
PA_mnd_9:98.11_0	So rūpe agiddho, sadde … gandhe … rase … phoṭṭhabbe … kule … gaṇe … āvāse … lābhe	98	
PA_mnd_9:98.11_1	… yase … pasaṁsāya … sukhe … cīvare … piṇḍapāte … senāsane … gilānapaccayabhesajjaparikkhāre	98	
PA_mnd_9:98.11_2	… kāmadhātuyā … rūpadhātuyā … arūpadhātuyā … kāmabhave … rūpabhave … arūpabhave …	98	
PA_mnd_9:98.11_3	saññābhave … asaññābhave … nevasaññānāsaññābhave … ekavokārabhave … catuvokārabhave	98	
PA_mnd_9:98.11_4	… pañcavokārabhave … atīte … anāgate … paccuppanne … diṭṭhasutamutaviññātabbesu dhammesu	98	
PA_mnd_9:98.11_5	agiddho agadhito amucchito anajjhosanno, vītagedho vigatagedho cattagedho vantagedho	98	
PA_mnd_9:98.11_6	muttagedho pahīnagedho paṭinissaṭṭhagedho, vītarāgo vigatarāgo cattarāgo vantarāgo	98	
PA_mnd_9:98.11_7	muttarāgo pahīnarāgo paṭinissaṭṭharāgo, nicchāto nibbuto sītibhūto sukhappaṭisaṁvedī	98	
PA_mnd_9:98.11_8	brahmabhūtena attanā viharatīti—	98	
PA_mnd_9:98.12	evaṁ muni santivādo agiddho.	98	
PA_mnd_9:99.1	Kāme ca loke ca anūpalittoti.	99	
PA_mnd_9:99.2	Kāmāti udānato dve kāmā—	99	
PA_mnd_9:99.3	vatthukāmā ca kilesakāmā ca …pe…	99	
PA_mnd_9:99.4	ime vuccanti vatthukāmā …pe…	99	
PA_mnd_9:99.5	ime vuccanti kilesakāmā.	99	
PA_mnd_9:99.6	Loketi apāyaloke manussaloke devaloke khandhaloke dhātuloke āyatanaloke.	99	
PA_mnd_9:99.7	Lepāti dve lepā—	99	
PA_mnd_9:99.8	taṇhālepo ca diṭṭhilepo ca …pe…	99	
PA_mnd_9:99.9	ayaṁ taṇhālepo …pe…	99	
PA_mnd_9:99.10	ayaṁ diṭṭhilepo.	99	
PA_mnd_9:99.11_0	Muni taṇhālepaṁ pahāya diṭṭhilepaṁ paṭinissajjitvā kāme ca loke ca na limpati na	99	
PA_mnd_9:99.11_1	palimpati na upalimpati, alitto apalitto anupalitto nikkhanto nissaṭo vippamutto	99	
PA_mnd_9:99.11_2	visaññutto vimariyādikatena cetasā viharatīti—	99	
PA_mnd_9:99.12	evaṁ munī santivādo agiddho, kāme ca loke ca anūpalitto.	99	
PA_mnd_9:100.1	Tenāha bhagavā—	100	
PA_mnd_9:101.1	“Yehi vivitto vicareyya loke,	101	
PA_mnd_9:101.2	Na tāni uggayha vadeyya nāgo;	101	
PA_mnd_9:101.3	Elambujaṁ kaṇḍakavārijaṁ yathā,	101	
PA_mnd_9:101.4	Jalena paṅkena canūpalittaṁ;	101	
PA_mnd_9:101.5	Evaṁ munī santivādo agiddho,	101	
PA_mnd_9:101.6	Kāme ca loke ca anūpalitto”ti.	101	
PA_mnd_9:102.1	Na vedagū diṭṭhiyāyako na mutiyā,	102	
PA_mnd_9:102.2	Sa mānameti na hi tammayo so;	102	
PA_mnd_9:102.3	Na kammunā nopi sutena neyyo,	102	
PA_mnd_9:102.4	Anūpanīto sa nivesanesu.	102	
PA_mnd_9:103.1	Na vedagū diṭṭhiyāyako na mutiyā, sa mānametīti.	103	
PA_mnd_9:103.2	Nāti paṭikkhepo.	103	
PA_mnd_9:103.3	Vedagūti.	103	
PA_mnd_9:103.4	Vedo vuccati catūsu maggesu ñāṇaṁ, paññā paññindriyaṁ paññābalaṁ dhammavicayasambojjhaṅgo vīmaṁsā vipassanā sammādiṭṭhi.	103	
PA_mnd_9:103.5_0	Tehi vedehi jātijarāmaraṇassa antagato antappatto, koṭigato koṭippatto, pariyantagato	103	
PA_mnd_9:103.5_1	pariyantappatto, vosānagato vosānappatto, tāṇagato tāṇappatto, leṇagato leṇappatto,	103	
PA_mnd_9:103.5_2	saraṇagato saraṇappatto, abhayagato abhayappatto, accutagato accutappatto, amatagato	103	
PA_mnd_9:103.5_3	amatappatto, nibbānagato nibbānappatto, vedānaṁ vā antaṁ gatoti vedagū, vedehi vā	103	
PA_mnd_9:103.5_4	antaṁ gatoti vedagū, sattannaṁ vā dhammānaṁ viditattā vedagū, sakkāyadiṭṭhi viditā	103	
PA_mnd_9:103.5_5	hoti, vicikicchā viditā hoti, sīlabbataparāmāso vidito hoti, rāgo vidito hoti, doso	103	
PA_mnd_9:103.5_6	vidito hoti, moho vidito hoti, māno vidito hoti, viditāssa honti pāpakā akusalā dhammā	103	
PA_mnd_9:103.5_7	saṅkilesikā ponobhavikā sadarā dukkhavipākā āyatiṁ jātijarāmaraṇiyā.	103	
PA_mnd_9:104.1	Vedāni viceyya kevalāni,	104	
PA_mnd_9:104.2	(sabhiyāti bhagavā)	104	
PA_mnd_9:104.3	Samaṇānaṁ yānīdhatthi brāhmaṇānaṁ;	104	
PA_mnd_9:104.4	Sabbavedanāsu vītarāgo,	104	
PA_mnd_9:104.5	Sabbaṁ vedamaticca vedagū soti.	104	
PA_mnd_9:105.1	Na diṭṭhiyāti tassa dvāsaṭṭhi diṭṭhigatāni pahīnāni samucchinnāni vūpasantāni paṭipassaddhāni abhabbuppattikāni ñāṇagginā daḍḍhāni.	105	
PA_mnd_9:105.2	So diṭṭhiyā na yāyati na nīyati na vuyhati na saṁharīyati, napi taṁ diṭṭhigataṁ sārato pacceti na paccāgacchatīti—	105	
PA_mnd_9:105.3	na vedagū diṭṭhiyā.	105	
PA_mnd_9:105.4	Na mutiyāti mutarūpena vā parato ghosena vā mahājanasammutiyā vā mānaṁ neti na upeti na upagacchati na gaṇhāti na parāmasati nābhinivisatīti—	105	
PA_mnd_9:105.5	na vedagū diṭṭhiyāyako na mutiyā sa mānameti.	105	
PA_mnd_9:106.1	Na hi tammayo soti na taṇhāvasena diṭṭhivasena tammayo hoti tapparamo tapparāyaṇo.	106	
PA_mnd_9:106.2	Yato taṇhā ca diṭṭhi ca māno cassa pahīnā honti ucchinnamūlā tālāvatthukatā anabhāvaṅkatā āyatiṁ anuppādadhammā ettāvatā na tammayo hoti na tapparamo na tapparāyaṇoti—	106	
PA_mnd_9:106.3	sa mānameti na hi tammayo so.	106	
PA_mnd_9:107.1	Na kammunā nopi sutena neyyoti.	107	
PA_mnd_9:107.2	Na kammunāti puññābhisaṅkhārena vā apuññābhisaṅkhārena vā āneñjābhisaṅkhārena vā na yāyati na nīyati na vuyhati na saṁharīyatīti—	107	
PA_mnd_9:107.3	na kammunā.	107	
PA_mnd_9:107.4	Nopi sutena neyyoti sutasuddhiyā vā parato ghosena vā mahājanasammutiyā vā na yāyati na nīyati na vuyhati na saṁharīyatīti—	107	
PA_mnd_9:107.5	na kammunā nopi sutena neyyo.	107	
PA_mnd_9:108.1	Anūpanīto sa nivesanesūti.	108	
PA_mnd_9:108.2	Upayāti dve upayā—	108	
PA_mnd_9:108.3	taṇhūpayo ca diṭṭhūpayo ca …pe…	108	
PA_mnd_9:108.4	ayaṁ taṇhūpayo …pe…	108	
PA_mnd_9:108.5	ayaṁ diṭṭhūpayo.	108	
PA_mnd_9:108.6	Tassa taṇhūpayo pahīno, diṭṭhūpayo paṭinissaṭṭho.	108	
PA_mnd_9:108.7_0	Taṇhūpayassa pahīnattā, diṭṭhūpayassa paṭinissaṭṭhattā so nivesanesu anūpanīto anupalitto	108	
PA_mnd_9:108.7_1	anupagato anajjhosito anadhimutto nikkhanto nissaṭo vippamutto visaññutto vimariyādikatena cetasā viharatīti—	108	
PA_mnd_9:108.8	anūpanīto sa nivesanesu.	108	
PA_mnd_9:109.1	Tenāha bhagavā—	109	
PA_mnd_9:110.1	“Na vedagū diṭṭhiyāyako na mutiyā,	110	
PA_mnd_9:110.2	Sa mānameti na hi tammayo so;	110	
PA_mnd_9:110.3	Na kammunā nopi sutena neyyo,	110	
PA_mnd_9:110.4	Anūpanīto sa nivesanesū”ti.	110	
PA_mnd_9:111.1	Saññāvirattassa na santi ganthā,	111	
PA_mnd_9:111.2	Paññāvimuttassa na santi mohā;	111	
PA_mnd_9:111.3	Saññañca diṭṭhiñca ye aggahesuṁ,	111	
PA_mnd_9:111.4	Te ghaṭṭayantā vicaranti loke.	111	
PA_mnd_9:112.1	Saññāvirattassa na santi ganthāti.	112	
PA_mnd_9:112.2_0	Yo samathapubbaṅgamaṁ ariyamaggaṁ bhāveti tassa ādito upādāya ganthā vikkhambhitā	112	
PA_mnd_9:112.2_1	honti, arahatte patte arahato ganthā ca mohā ca nīvaraṇā ca kāmasaññā byāpādasaññā	112	
PA_mnd_9:112.2_2	vihiṁsāsaññā diṭṭhisaññā ca pahīnā honti ucchinnamūlā tālāvatthukatā anabhāvaṅkatā	112	
PA_mnd_9:112.2_3	āyatiṁ anuppādadhammāti—	112	
PA_mnd_9:112.3	saññāvirattassa na santi ganthā.	112	
PA_mnd_9:113.1	Paññāvimuttassa na santi mohāti.	113	
PA_mnd_9:113.2_0	Yo vipassanāpubbaṅgamaṁ ariyamaggaṁ bhāveti, tassa ādito upādāya mohā vikkhambhitā	113	
PA_mnd_9:113.2_1	honti, arahatte patte arahato mohā ca ganthā ca nīvaraṇā ca kāmasaññā byāpādasaññā	113	
PA_mnd_9:113.2_2	vihiṁsāsaññā diṭṭhisaññā ca pahīnā honti ucchinnamūlā tālāvatthukatā anabhāvaṅkatā	113	
PA_mnd_9:113.2_3	āyatiṁ anuppādadhammāti—	113	
PA_mnd_9:113.3	paññāvimuttassa na santi mohā.	113	
PA_mnd_9:114.1	Saññañca diṭṭhiñca ye aggahesuṁ, te ghaṭṭayantā vicaranti loketi.	114	
PA_mnd_9:114.2	Ye saññaṁ gaṇhanti kāmasaññaṁ byāpādasaññaṁ vihiṁsāsaññaṁ te saññāvasena ghaṭṭenti saṅghaṭṭenti.	114	
PA_mnd_9:114.3_0	Rājānopi rājūhi vivadanti, khattiyāpi khattiyehi vivadanti, brāhmaṇāpi brāhmaṇehi	114	
PA_mnd_9:114.3_1	vivadanti, gahapatīpi gahapatīhi vivadanti, mātāpi puttena vivadati, puttopi mātarā	114	
PA_mnd_9:114.3_2	vivadati, pitāpi puttena vivadati, puttopi pitarā vivadati, bhātāpi bhātarā vivadati,	114	
PA_mnd_9:114.3_3	bhaginīpi bhaginiyā vivadati, bhātāpi bhaginiyā vivadati, bhaginīpi bhātarā vivadati,	114	
PA_mnd_9:114.3_4	sahāyopi sahāyena vivadati.	114	
PA_mnd_9:114.4	Te tattha kalahaviggahavivādamāpannā aññamaññaṁ pāṇīhipi upakkamanti, leḍḍūhipi upakkamanti, daṇḍehipi upakkamanti, satthehipi upakkamanti.	114	
PA_mnd_9:114.5	Te tattha maraṇampi nigacchanti maraṇamattampi dukkhaṁ.	114	
PA_mnd_9:114.6	Ye diṭṭhiṁ gaṇhanti “sassato loko”ti vā …pe…	114	
PA_mnd_9:114.7_0	“neva hoti na na hoti tathāgato paraṁ maraṇā”ti vā te diṭṭhivasena ghaṭṭenti saṅghaṭṭenti,	114	
PA_mnd_9:114.7_1	satthārato satthāraṁ ghaṭṭenti, dhammakkhānato dhammakkhānaṁ ghaṭṭenti, gaṇato gaṇaṁ	114	
PA_mnd_9:114.7_2	ghaṭṭenti, diṭṭhiyā diṭṭhiṁ ghaṭṭenti, paṭipadāya paṭipadaṁ ghaṭṭenti, maggato maggaṁ ghaṭṭenti.	114	
PA_mnd_9:115.1	Atha vā te vivadanti, kalahaṁ karonti, bhaṇḍanaṁ karonti, viggahaṁ karonti, vivādaṁ karonti, medhagaṁ karonti—	115	
PA_mnd_9:115.2	“na tvaṁ imaṁ dhammavinayaṁ ājānāsi …pe…	115	
PA_mnd_9:115.3	nibbeṭhehi vā sace pahosī”ti.	115	
PA_mnd_9:115.4	Tesaṁ abhisaṅkhārā appahīnā;	115	
PA_mnd_9:115.5_0	abhisaṅkhārānaṁ appahīnattā gatiyā ghaṭṭenti, niraye ghaṭṭenti, tiracchānayoniyā	115	
PA_mnd_9:115.5_1	ghaṭṭenti, pettivisaye ghaṭṭenti, manussaloke ghaṭṭenti, devaloke ghaṭṭenti, gatiyā	115	
PA_mnd_9:115.5_2	gatiṁ … upapattiyā upapattiṁ … paṭisandhiyā paṭisandhiṁ … bhavena bhavaṁ … saṁsārena	115	
PA_mnd_9:115.5_3	saṁsāraṁ … vaṭṭena vaṭṭaṁ ghaṭṭenti saṅghaṭṭenti vadanti vicaranti viharanti iriyanti	115	
PA_mnd_9:115.5_4	vattenti pālenti yapenti yāpenti.	115	
PA_mnd_9:115.6	Loketi apāyaloke …pe… āyatanaloketi—	115	
PA_mnd_9:115.7	saññañca diṭṭhiñca ye aggahesuṁ te ghaṭṭayantā vicaranti loke.	115	
PA_mnd_9:116.1	Tenāha bhagavā—	116	
PA_mnd_9:117.1	“Saññāvirattassa na santi ganthā,	117	
PA_mnd_9:117.2	Paññāvimuttassa na santi mohā;	117	
PA_mnd_9:117.3	Saññañca diṭṭhiñca ye aggahesuṁ,	117	
PA_mnd_9:117.4	Te ghaṭṭayantā vicaranti loke”ti.	117	
PA_mnd_9:118.1	Māgaṇḍiyasuttaniddeso navamo.	118	
