segmentnr	original	folio	analyzed
PA_bu-vb_pc4:0.1	Theravāda Vinaya	0	
PA_bu-vb_pc4:0.2	Mahāvibhaṅga	0	
PA_bu-vb_pc4:0.3	Pācittiyakaṇḍa	0	
PA_bu-vb_pc4:0.4	Musāvādavagga	0	
PA_bu-vb_pc4:0.5	4. Padasodhammasikkhāpada	0	
PA_bu-vb_pc4:1.1	Tena samayena buddho bhagavā sāvatthiyaṁ viharati jetavane anāthapiṇḍikassa ārāme.	1	
PA_bu-vb_pc4:1.2	Tena kho pana samayena chabbaggiyā bhikkhū upāsake padaso dhammaṁ vācenti.	1	
PA_bu-vb_pc4:1.3	Upāsakā bhikkhūsu agāravā appatissā asabhāgavuttikā viharanti.	1	
PA_bu-vb_pc4:1.4	Ye te bhikkhū appicchā …pe… te ujjhāyanti khiyyanti vipācenti—	1	
PA_bu-vb_pc4:1.5	“kathañhi nāma chabbaggiyā bhikkhū upāsake padaso dhammaṁ vācessanti.	1	
PA_bu-vb_pc4:1.6	Upāsakā bhikkhūsu agāravā appatissā asabhāgavuttikā viharantī”ti.	1	
PA_bu-vb_pc4:1.7	Atha kho te bhikkhū chabbaggiye bhikkhū anekapariyāyena vigarahitvā bhagavato etamatthaṁ ārocesuṁ …pe…	1	
PA_bu-vb_pc4:1.8	“saccaṁ kira tumhe, bhikkhave, upāsake padaso dhammaṁ vācetha;	1	
PA_bu-vb_pc4:1.9	upāsakā bhikkhūsu agāravā appatissā asabhāgavuttikā viharantī”ti?	1	
PA_bu-vb_pc4:1.10	“Saccaṁ, bhagavā”ti.	1	
PA_bu-vb_pc4:1.11	Vigarahi buddho bhagavā …pe…	1	
PA_bu-vb_pc4:1.12	kathañhi nāma tumhe, moghapurisā, upāsake padaso dhammaṁ vācessatha.	1	
PA_bu-vb_pc4:1.13	Upāsakā bhikkhūsu agāravā appatissā asabhāgavuttikā viharanti.	1	
PA_bu-vb_pc4:1.14	Netaṁ, moghapurisā, appasannānaṁ vā pasādāya pasannānaṁ vā bhiyyobhāvāya …pe…	1	
PA_bu-vb_pc4:1.15	evañca pana, bhikkhave, imaṁ sikkhāpadaṁ uddiseyyātha—	1	
PA_bu-vb_pc4:1.16.1	“Yo pana bhikkhu anupasampannaṁ padaso dhammaṁ vāceyya pācittiyan”ti.	1	
PA_bu-vb_pc4:2.1.1	Yo panāti	2	
PA_bu-vb_pc4:2.1.2	yo yādiso …pe…	2	
PA_bu-vb_pc4:2.1.3	bhikkhūti	2	
PA_bu-vb_pc4:2.1.4	…pe… ayaṁ imasmiṁ atthe adhippeto bhikkhūti.	2	
PA_bu-vb_pc4:2.1.5	Anupasampanno nāma	2	
PA_bu-vb_pc4:2.1.6	bhikkhuñca bhikkhuniñca ṭhapetvā avaseso anupasampanno nāma.	2	
PA_bu-vb_pc4:2.1.7	Padaso nāma	2	
PA_bu-vb_pc4:2.1.8	padaṁ, anupadaṁ, anvakkharaṁ, anubyañjanaṁ.	2	
PA_bu-vb_pc4:2.1.9	Padaṁ nāma	2	
PA_bu-vb_pc4:2.1.10	ekato paṭṭhapetvā ekato osāpenti.	2	
PA_bu-vb_pc4:2.1.11	Anupadaṁ nāma	2	
PA_bu-vb_pc4:2.1.12	pāṭekkaṁ paṭṭhapetvā ekato osāpenti.	2	
PA_bu-vb_pc4:2.1.13	Anvakkharaṁ nāma	2	
PA_bu-vb_pc4:2.1.14	“rūpaṁ aniccan”ti vuccamāno, “run”ti opāteti.	2	
PA_bu-vb_pc4:2.1.15	Anubyañjanaṁ nāma	2	
PA_bu-vb_pc4:2.1.16	“rūpaṁ aniccan”ti vuccamāno, “vedanā aniccā”ti saddaṁ nicchāreti.	2	
PA_bu-vb_pc4:2.1.17	Yañca padaṁ, yañca anupadaṁ, yañca anvakkharaṁ, yañca anubyañjanaṁ—	2	
PA_bu-vb_pc4:2.1.18	sabbametaṁ padaso nāma.	2	
PA_bu-vb_pc4:2.1.19	Dhammo nāma	2	
PA_bu-vb_pc4:2.1.20	buddhabhāsito, sāvakabhāsito, isibhāsito, devatābhāsito, atthūpasañhito, dhammūpasañhito.	2	
PA_bu-vb_pc4:2.1.21	Vāceyyāti	2	
PA_bu-vb_pc4:2.1.22	padena vāceti, pade pade āpatti pācittiyassa.	2	
PA_bu-vb_pc4:2.1.23	Akkharāya vāceti, akkharakkharāya āpatti pācittiyassa.	2	
PA_bu-vb_pc4:2.2.1	Anupasampanne anupasampannasaññī padaso dhammaṁ vāceti, āpatti pācittiyassa.	2	
PA_bu-vb_pc4:2.2.2	Anupasampanne vematiko padaso dhammaṁ vāceti, āpatti pācittiyassa.	2	
PA_bu-vb_pc4:2.2.3	Anupasampanne upasampannasaññī padaso dhammaṁ vāceti, āpatti pācittiyassa.	2	
PA_bu-vb_pc4:2.2.4	Upasampanne anupasampannasaññī, āpatti dukkaṭassa.	2	
PA_bu-vb_pc4:2.2.5	Upasampanne vematiko, āpatti dukkaṭassa.	2	
PA_bu-vb_pc4:2.2.6	Upasampanne upasampannasaññī, anāpatti.	2	
PA_bu-vb_pc4:2.3.1	Anāpatti—	2	
PA_bu-vb_pc4:2.3.2	ekato uddisāpento,	2	
PA_bu-vb_pc4:2.3.3	ekato sajjhāyaṁ karonto,	2	
PA_bu-vb_pc4:2.3.4	yebhuyyena paguṇaṁ ganthaṁ bhaṇantaṁ opāteti,	2	
PA_bu-vb_pc4:2.3.5	osārentaṁ opāteti,	2	
PA_bu-vb_pc4:2.3.6	ummattakassa,	2	
PA_bu-vb_pc4:2.3.7	ādikammikassāti.	2	
PA_bu-vb_pc4:2.3.8	Padasodhammasikkhāpadaṁ niṭṭhitaṁ catutthaṁ.	2	
